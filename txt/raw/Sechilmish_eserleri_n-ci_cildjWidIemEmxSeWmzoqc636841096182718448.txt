______________Milli Kitabxana______________ 
1 
 
 
 
SÜLEYMAN RƏHİMOV 
 
 
SEÇİLMİŞ 
ƏSƏRLƏRİ 
 
İKİ CİLDDƏ 
 
II CİLD 
 
 
 
 
 
 
 
 
 
 
 
 
 
 
 
 
 
 
"ŞƏRQ-QƏRB" 
BAKI-2005 
 
 
 
  
  
______________Milli Kitabxana______________ 
2 
 
 
Bu kitab "Süleyman Rəhimov. Seçilmiş əsərləri. On cilddə. V cild"  
(Bakı, Azərnəşr, 1974) nəşri əsasında təkrar nəşrə hazırlanmışdır 
 
 
 
 
 
 
 
 
 
 
 
 
 
 
 
894.3613 - dc 21 AZE 
Süleyman Rəhimov. Seçilmiş əsərləri. İki cilddə. II cild. Bakı, "Şərq-Qərb", 
2005, 312 səh. 
 
 
Azərbaycanın xalq yazıçısı Süleyman Rəhimovun "Seçilmiş əsərləri"nin bu 
cildində görkəmli nasirin "Mehman" povesti təqdim olunur. Ədib onu 1944-cü 
ildə qələmə almışdır. Realist-psixoloji üslubda yazılmış əsərdə bölgə 
prokurorunun həyat və ınübarizəsi təsvir olunur. Qanunun aliliyi uğrunda 
mübarizə - povestin əsas ideyası kimi müəyyən edilə bilər. 
Mehman əsərin baş qəhrəmanıdır və ədibin yaratdığı müsbət qəhrəmanlar 
qalereyasında üzünəməxsus, fərdiləşdirilmiş xüsusiyyətlərə malik bir insan 
portreti kimi xüsusi yer tutur. 
 
ISBN 9952-418-85-7 
© "ŞƏRQ-QƏRB", 2005 
  
  
 
  
______________Milli Kitabxana______________ 
3 
 
______________Milli Kitabxana______________ 
4 
 
 
______________Milli Kitabxana______________ 
5 
 
 
I 
 
Tədris hissə müdiri Məlikə xanım on illik məktəb vəsiqəsini Mehmana 
təqdim edib, ayrılıq əlaməti olaraq, onun boynunu bərk-bərk qucaqladı. Məlikə 
xanımın qar kimi ağaran pərakəndə saçları Mehmanın şevə kimi qara qıvrım 
saçlarına qarışdı. 
- Oğlum, - deyə müəllimənin yaşaran gözləri doldu. - Düz on ildir ki, sən 
bizim bu məktəbdə oxuyursan. Düz, on il əvvəl, son buraya balaca bir uşaq kimi, 
çantanı yerlə sürüyə-sürüya gəlib, indi cavan bir oğlan kimi gedirsən... Bu on ilin 
çox yarısını, mən özüm sənə dərs vermişəm... Sən mənim sevimli balam 
olmusan... Bu on ildə məktəbdə mən səni həm əxlaqda, ham də oxumaqda bütün 
uşaqlara nümunə göstərmişəm... Bu gün mən, məktəbi bitirmək şəhadətnaməsini 
sənə təqdim edib yola salıram. - Məlikə xanım çəkilib Mehmanın gözlərinin 
içinə diqqətlə baxdı. - Mənim sənə analıq tövsiyəm vardır, - müəllimə göy 
damarlı əlini qəti bir qərarla qaldırıb: - Hər nə sənəti ürəyin sevsə, onun dalınca 
da gedərsən, - deyə qeyd etdi, - bu sənin öz işindir!..Ancaq mənim sənə çox 
mühüm bir tapşırığım vardır... Hər halda, hansı işdə olursan ol, daxilən-vicdanın 
pak-təmiz ol!.. Heç kəs bilməsə, tək bir sən özün bilsən belə, mənəviyyatını gün 
kimi saf, ay kimi parlaq saxla! Heç bir zaman bir balaca nöqtə qədər olsa belə öz 
ürəyini ləkələmə! - Məlikə xanım qaynayan gözlərini silib əlavə etdi: - Sənin bu 
dünyada iki anan var, birisi səni doğan ana ki, sən ona həmişə hörmət etməlisən, 
ikincisi də sənə təlim verən anadır!.. Sən bil ki, bu sözləri sənə anan deyir!.. 
- Anama qəti söz verirəm, - deyə Mehman öz qarasaçlı başını müəllimənin 
qarşısında ehtiramla əydi, - söz verirəm!.. 
- Bəli, oğlum, daxili təmizlik, vicdani saflıq insan üçün böyük vüqardır!.. O, 
adamı cürətli, alnıaçıq, başıuca edər!.. Mənəvi təmizlik, insana məğlubedilməz 
qüdrət, vətən, xalq qarşısında hədsiz bir hörmət verər!.. 
Bu dünyada insan üçün, hər nə işdə olursa olsun, ürəyi ləkəli yaşamaqdan da ağır 
bir şey ola bilməz. Sən gəncsən, bizim dünyanın mənası məzmunlu, hikmətli və 
dərindir!.. 
  
______________Milli Kitabxana______________ 
6 
 
Ağsaçlı müəllimə Mehmanın boynunu qucaqlayıb: 
- Mənim öz övladım olmayıb, - deyə həyəcanlandı. - Səndə mən özüm üçün 
doğma bir bala sifətini tapmışam!.. 
Mehman müəllimənin göy damarlı əlini eyni ehtiramla öpüb vəsiqəsini 
götürdü. Ağsaçlı müəllimə titrəyən şəhadət barmağını uzadıb: 
- Unutma ha!.. - deyə son tapşırıq verdi. - Unutma, ləkə çox pis şeydir, heç 
unutma!.. Ləkə insanı cürətsiz, başıaşağı edər. Heç kəs bilməsə belə, o, adamı 
xəcalət tərinin içində boğar, onun rahat yuxusunu göylərə çəkər!.. Bu sözlər indi 
yersiz görünsə belə, ürəyimdən gəldiyi üçün bir övladım kimi sənə deməli 
oldum, oğlum!.. 
 
II 
 
Məktəbin uzun dəhlizi oğlan-qızla dolmuşdu. Onlardan kimisi qol-qola gəzir, 
kimisi yığışılıb söhbət edir, kimisi onillik ınəktəbi qurtarmaq vəsiqəsini öz 
yoldaşına göstərib öyünür, bəzisi də başını aşağı salıb kəsir içində olduğu üçün 
məktəbdən bikefcə çıxırdı. Bir dəstə tələbə qapı ağzında dayanıb Mehmanın 
çıxacağını səbirsizliklə gözləyirdi. Onlardan bir çoxu hörmət, bəzisi də qibtə 
hissi ilə Mehmanın vəsiqəsinə baxmaq istəyirdi. Bunun üçün də hərə bir cür 
danışır, bir fikir söyləyirdi: 
- Ali məktəbi də görək, bizim mülayim Mehman, belə əla qiymətlə 
qurtaracaqmı? 
- Sən baxma, - deyə Mehmanın rəqiblərindan biri etiraz edirdi. - 
Ali məktəbdə müəllimlərin gözünə girmək olmaz. Orada möhkəm bilik, 
polad kimi mətin əsas gərəkdir! 
- Məgər Mehmanın biliyi yoxdurmu? 
- Bəyəm nə oldu, bircə kərə bir dərsdən də axsamadı, hər tərəfdən onun işi 
əla gətirdi?! 
- Zalım oğlunun baxtı var baxtı! – deyə bir başqası partladı. – Hamı onu 
sevir, amma məni görəndə elə bil ki, yerdən bir daş gotürüb pəncərələrinə 
çırpmışam!.. 
- Mehman öz zəhməti, səyi və çalışqanlığı nəticəsində həmişə əlaçı 
olmuşdur, - deyə ucaboylu gənc oğlan israrla cavab verdi. - Misal var ki, 
piyada atlıya gülməsə, bağrı çatlar!.. 
- Belə görünür ki, biz pay-piyada olmuşuq, hə? 
- Bəli, çalışmayan, dərslərə ciddi fikir verməyən lap piyada qalır! 
Tədris hissə müdirinin otağı qarşısında dayanan uşaqlar bu qayda ilə 
bayaqdan dəriyə danışmış, lakin indi bir az sakitləşmiş, hamısı da gözünü qapıya 
zilləmişdi. Müəllimə Mehmanı dəhlizə otürərək qapını çəkib 
  
  
______________Milli Kitabxana______________ 
7 
 
 
yavaşca örtdü. "Bəlkə ona bir ali məktəbi tövsiyə etmək lazım idi? Nə üçün mən 
- hansı sənəti xoşlayırsan onu da seç - dedim?.. Məgər, sənətin özünün adamın 
gələcək taleyində əhəmiyyəti azdırmı?" Məlikə xanım, uzun bir müddət üçün 
balasından qoparılan mehriban və müztərib ana kimi ovuna bilmədi. 
Yoldaşları Mehmanı dövrəyə alıb vəsiqəsini ona güclə açdırdılar. Bir kənarda 
üç qızla gəzinən ucaboylu, dolu əndamlı, sıx, qara saçlı Züleyxa yoldaşlarının 
qolundan yapışıb çəkə-çəkə onları da buraya gətirdi. 
- Görək vəsiqənizi? - deyə Züleyxa qızara-qızara başını Mehmanın 
vəsiqəsinə tərəf uzatdı. 
- Elə bir şey deyil, - deyə Mehman zərli şəhadətnaməsini qatlamağa, baxan 
gözlərdən gizlətməyə çalışdı. 
- Yemirik ki, Mehman qağa, görək necə qurtarıbsınız? - deyə Züleyxa əlini 
uzadıb vəsiqəsini aldı. Qızlar hamısı boylanıb şəhadətnaməyə baxmağa 
başladılar: 
-Uyyy, hamısıca, əlaaa, qızzz!!. 
Burada olan oğlanlar qızardılar, Mehman özü də yamanca pərt oldu. 
- Sağ olsun Mehman qağa! - deyə Züleyxa şəhadətnaməni ona qaytardı,- var 
olsun!.. 
Mehman pörtdüyündən, daha bir söz demədi, vəsiqəni gizlətməyə çalışdı. 
Dəhliz boyu səs yayıldı. Uşaqlar bir ucdan buraya gəlməyə başladılar. 
Mehman birtahər tələm-tələsik aradan çıxdı. Onuncuya keçən qızlar yenə də 
gəzinməyə, şaqqıldayıb gülməyə, sonra da söhbətə başlayıb: 
- Ay qız Züleyxa; görəsən Mehman nə olacaq? - deyə ona söz atdılar. 
- Mənciyəz doktor olacağam, - deyə Züleyxa ağızucu cavab verdi. 
- O nə olacaq olsun, mənə nə?.. 
- Niyə sənə nə, ay qız?.. Dörd dəftər qoşma qoşandan sonra, sənə nə?.. 
İndidən sözündən dönəcəksən?.. Onu da özünlə çək dokturluğa! 
- Doktor da yəni bir şeydir?.. Həmişə baxırsan inilti, ah-uf! Həmişə azarlılarla 
əlləş!.. 
- Hamısından yaxşı mühəndislikdir, - deyə ayrı bir qız dilləndi. 
- Əsrimizin nəbzi texnikadır. Min ilin türkəçarəsindən başlayıb gələn aciz 
təbabətdən nə olsun?.. Ölən ölür, qalan qalır, dəyirman bildiyin eləyir, çax-çux 
başın ağrıdır!.. 
- Mühəndislik üçün gərək riyaziyyatdan başın çixsın, - deyə bir başqası 
yırğalandı. - Sən də ki, cəbrə gələndə, doğrudan da, böyük bir cəbrə düşürsən!.. 
  
  
______________Milli Kitabxana______________ 
8 
 
 
- Ona baxma, bu yayı anam müəllim tutacaq, hazırlaşacağam, imtahanın qıl 
körpüsündən nəzirsiz-niyazsız oynaya-oynaya keçəcəyəm!.. 
O biri yanda dayanan yastı bir qız dilləndi: 
- Mühəndis də bir şeydir, ay qız? - O, yanıxa-yanıxa başını buladı. 
- Həmişə mazutda, həmişə dəmirdə, həmişə tozda-torpaqda, qumda-
əhəngdə!.. Gedirsən onlar işləyən yerdə baş açmırsan ki, fəhləsi kimdir, 
mühəndisi kim? Mən bu gün kimi tərtəmiz müəllimdən olacağam. Gündə dörd-
beş saat ayaq üstə dərsini de, üç ay yayı da get, kefin istəyən yaylaqlarda dincəl, 
canına qulluq elə! 
Qızlardan üçüncü birisi etiraz edib: 
- Pah, tapdın, - dedi, - çənə-boğaz müəllim. Adamın çənəsi yuxuda da 
durmaz ki, hey dörd divar arasında səs-küy içində, az qala adamın beyni 
partlayır!.. 
- Bəs onda sən nə olacaqsan?, ay qız? 
- Mən artistka olacağam!.. İndi məktəbin səhnəsinə çıxıram, bu üzümüzə 
gələn il də dramanın studiyasına yazılacağam... Qoy salondan səhnəyə sən o 
qədər əl vursunlar ki, o qədər əl vursunlar ki! 
- Allah özü saxlasın, sənin o ənlik-kirşanını! Gündə özgənin saçını keçir 
başına, gündə toy qurub ərə get! Nə var, nə var mən də bu dünyada 
özümə sənət tapmışam?.. Bir dəfə anamın yanında bu barədə söhbət açıldı, az 
qala arvad durub evi başımıza uçurmuşdu... Dediyimə də peşman oldum! 
- Ay qız, hələ onuncunu qurtarmağa çox var, - deyə şuxluq edən başqa bir qız 
söz atdı, - mühəndislik də, doktorluq da, lap səhnə sənətkarlığının özü də bizim 
üçün çox-çox gərəklidir!.. Ancaq hələ bir sizləri görək!.. Görək hələ kim 
svidaniyadan, yəni görüş məntəqəsindən sağ-salamat qayıdacaq, kim qayıtmayıb 
oradan o yana birbaşa ərə gedəcək?.. 
-Məsələn, kim görüş məntəqəsindən qayıtmayacaq, qız? 
Hamı dönüb Züleyxanın üzünə baxdı: 
- Qurbanın ollam, ay qız! Mehmanın ollam, ay balam!" 
- Onda bəs niyə radioda oxumursan, ay qız? 
- Elə hazırlaşıram ki, "Mehman və Züleyxa" havasını radiodan bütün 
dünyaya oxuyam!.. 
- Ay qız, əskik-əskik danışmayın, Allah ətinizi töksün, - deyə Züleyxa öz 
rəfiqələrini çəkib onu dövrəyə alan qızların əhatəsindən çıxdı. 
Qızlar bir də zarafata girişib Züleyxa tərəfə söz yağdırmağa başladılar: 
- Daha Mehman gəlməyəcək! 
- Bir də Mehman görünməyəcək! 
  
 
  
______________Milli Kitabxana______________ 
9 
 
 
- Ay qız, Züleyxa özüdür. Mehman üçün oxuyan, yoxsa Mehman yatsa da 
yuxusuna bu Züleyxa girməz!.. 
- Bəs bu arada quş kimi qanad çalan məktublar? 
- Heç bir məktubdan bir xəbər varmı?.. Kağızlar hey bir ucdan "Züleyxadan - 
Mehmana" qanad çala-çala gedir, ancaq heç bilmirsən hansı hara düşür?.. 
Züleyxa o yandan bəriyə qızların üstünə çımxırdı. 
- Heç kəs heçcə bir kəsin işinə qarışmasın!.. Yoxsa siz bu sözü saqqız kimi 
çeynəməkdən böyük bir həzz alırsınız? 
Çoxdan bəri qapı ağzında dayanıb oğlunun yolunu intizarla gözləyən Xatun 
Mehmanı evə buraxıb: 
- Oğlum, şəhadətnaməni aldınmı? - deyə soruşdu. 
Mehman şəhadətnaməsini çıxarıb anasına verdi. Xatun şəhadətnaməni alıb 
öpdü və əllərini göyə qaldırıb: 
- Xudaya min şükür, - dedi, - on il addım-addım ötüb qurtardı. 
Xatun, hər il məktəb bağlananda, oğlunun aldığı qiymətlə maraqlanırdı. 
O qabaqkılardan fərqli olan iri və zərli şəhadətnaməyə diqqətlə baxıb: 
- Çeşnisindən-naxışından bilirəm ki, hamısı ucadır, - deyib Mehmanın 
boynuna sarılıb analığın müqəddəs həyəcanı ilə oğlunun nəfəsini sanki uddu. - 
Uca!.. Mənim oğlum, çox-çox uca!.. 
Xatun, oğlunun məktəbi qurtarmağı şərəfinə o biri günün axşamına yaxşı 
plov hazırladı. Mehman isə öz yaxın yoldaşlarını evlərinə dəvət etdi. Onlar xörək 
yedikcə Xatun əlində kəfgir dayanıb baxırdı: 
- Evimizin səliqəsi olsaydı, sənin o ağsaçlı ananı da çağırardıq, - deyə Xatun 
balaca evinə nəzər saldı. 
- Onu da evimizi yaxşı-yaxşı qurandan sonra çağırarıq! – deyə Mehman 
müəlliməyə qarşı tükənməz bir ehtiram hissilə cavab verdi, 
- mütləq Məlikə xanımı öz evimizə dəvət edərik, ana!.. 
- Bəli, bizim Məlikə xanım şəfqətli bir anadır, - deyə Mehmanın yaxın 
yoldaşlarından birisi olan Salman dilləndi. - Çox lütfkar bir insan, köhnə 
maarifçi, ictimai bir xadimdir!.. 
- Bəli, elədir, - deyə əyləşən gənclərdən Məsum da dilləndi. 
- Məlikə xanımın alicənab ürəyi bütün onillik məktəbi qızdırar! 
- Elədir, o ömrünün böyük mənasını səadət toxumunu səpməkdə görür! 
  
  
______________Milli Kitabxana______________ 
10 
 
 
- Məlikə xanım, bizim Mehmanın dilinin əzbəridir, - deyə Xatun, Mehmanı 
və süfrə ətrafında əyləşən gəncləri qayğıkeş bir nəzərlə süzdü. 
- Yaxşı insanm adı, həmişə yaxşılıqda yad edilər!.. 
Bu növ ilə süfrənin axırına qədər Məlikə xanımın adı ehtiramla çəkildi. 
Mehmanın yoldaşları xörək yeyib çay içəndən sonra durub evlərinə getdilər. 
- Yaxşı söyləmirəmmi, oğul? - deyə Xatun keçən söhbətin güclü təsiri altında 
davam etdi. - Uca elmi qurtarıb evimizi yaxşı-yaxşı düzəldəndən sonra sənin o 
müəlliməni də çağırarıq, lap körpə vaxtından o, səni sevər, görən zaman mənə 
toxtaqlıq verərdi. "Qorxma, Xatun, - deyərdi, - Mehman səni öz gözlərinin 
üstündə saxlayacaq, bütün ağrıacıların çıxacaqdır!" Mən başımı əyərdim, o hey 
danışardı. Baxardım ki, Məlikə xanım həm də məndən ötəri sənin qayğına çox 
qalır, - Xatun başını qaldırdı - yaxşı, çox yaxşı, lap yaxşı arvaddır, - Xatun bir an 
fikrə gedib birdən döndü: - Məktəbdən çıxanda müəllimə sənə nə söylədi? 
- Xatun təkidlə oğlundan soruşdu - o, səni sözsüz buraxmaz, bilir ki, atan 
yoxdur... 
- Müəllimə mənə dedi ki, oğlum, daima öz ürəyini təmiz saxla, heç bir zaman 
onu ləkələmə! 
- Belə çıxır ki, adını ləkələmə, eləmə?.. 
- Gözləri doldu, belə bir söz dedi, ana! 
Xatun dayanıb yenə düşündü. Onun da gözləri ağsaçlı Məlikənin gözləri kimi 
doldu: 
- Mən mətləbi başa düşüm, oğlum, mən də elə belə deyirəm!.. 
Təmiz ad, təmiz ürək bu dünyada qızıldan da, ləl-cavahiratdan da 
qiymətlidir! 
 
IV 
 
Günlər çox sürətlə gəlib keçdi. Onilliyi qurtaran hər şagird ali məktəbə ərizə 
verib daxil olmaq üçün çalışdı. Mehman evlərinə gəlib anasını çağırdı. 
- İndi məsləhətin nədir, ana, oxuyum, ya yox?.. 
- Oğlum, uca elmi qurtannaq istəmirsənmi? 
- Ana, elm dəryadır, onu tamam-kamal qurtarmaq çox çətindir. Mən hələ indi 
o dəryaya girmək üçün hazırlaşmışam! 
- Belə... Yaxşı, axır fikrin nədir, - Xatun gözlərini oğlunun üzünə zillədi: - Nə 
qədər ki bu quru sinəmdə nəfəsim var, sən oxu, onillik 
  
  
______________Milli Kitabxana______________ 
11 
 
 
dərsdə uca olduğun kimi yuxarı elmdə də hamıdan uca ol! Mən yenə sənin 
şəhadətnamənin çeşnisinə baxanda gördüm ki, sən çox-çox ucasan!.. 
- Ana, indi burdan belə, elmin bir cərgə yolları var, - deyə Mehman anasına 
izah etməyə başladı, - hərə bir yolla gedir. Biri müəllim olur, biri həkim, biri də 
hüquqşünas... Kim hansı sənəti sevir sevsin, bütünlüklə bu sənətlərin hamısı 
vətən üçün faydalı, həm də adam üçün çox- çox gərəkdir! 
- Sənin fikrin hansına getməkdir, oğul? – deyə Xatunun qırışıq yanaqlarından 
üzü aşağı sevinc yaşları axmağa başladı. - Sən bu sənət sahiblərinin hansından 
istəyirsən?.. 
- Mən sənin fikrini bilmək istəyirəm, ana! 
- Mənim fikrimi deyirsənsə, həkim ol! - Xatun göz yaşları içində gülümsədi, - 
nədən ki, həkimlik həmişəlik peşədir, adı da yaxşıdır, geyimi də, xələti də 
tərtəmiz, ağ qar kimi!.. 
- Mən, ana, - deyə Mehman yerə baxdı, - ayrı bir elm istəyirəm! 
- Nə elmi, oğlum?! 
- Mən hüquqşünas olmaq istəyirəm, ana! 
- O nədir, oğlum! Bayaq da adını çəkdin, baş tapmadım?.. 
- Hüquqşünas, ana!.. O həm qanunun, həm də insan hüququnun, namuslu 
vətəndaş hüququnun keşiyində durandır! 
- Peşəsinin adı nədir, ay bala? Onun qulluğunun adı nədir? 
- Qulluğunun adı budur ki, oranı qurtarandan sonra adam xalq hakimi ola 
bilər, müddəti-ümumi ola bilər, yəni prokuror... 
- Yox, yox oğlum, yox! - deyə Xatun qəti etiraz elədi. - Bu cürə adamın 
dalısınca, baxırsan ki, alt-üst danışıq olur. Mən fikir vermişəm; 
Gülsümün oğlunun başına nələr gəldiyini də bilirəm. Bax, o günü ləkə dedin, 
yox, yox olmaz!.. Lap kənar, çox kənar bir elm olsun; bir parça təmiz çörək 
çıxsın, müəllim kimi, hamı - ata-ana razı olsun, ya həkim kimi xəstəyə şəfa 
verən, yoxsa iş ver, iş kəs, yox!.. 
- Yox, ana, mən də neçə vaxtdır ki, bu barədə düşünmüşəm, - 
Mehman israra başladı. - İndi də qəsdən səndən soruşdum. Mən hüquqşünas 
olmaq istəyirəm ana, mən istəyirəm ki, çox elmli və təmiz bir hüquqşünas olum. 
Bizim qanunu, bizim ictimai mülkiyyəti, həm də bizim saf, sədaqətli vətəndaşları 
müdafiə edim!.. 
Mehman bu barədə anası üçün çox danışdı, çox təkid etdi, nəhayət, anasını 
bir növ razı saldı. 
- Nə deyim, oğlum, deyərlər: "Könül sevən göyçək olar". – Xatun qollarını 
yanına saldı. - Sən gedirsən, ancaq mənim əlim ürəyimin 
  
  
______________Milli Kitabxana______________ 
12 
 
 
üstündə qalır, - Xatun üzünü göy səmtinə tutdu, - xudaya, sən bu uşağın işinə 
özün fərəc ver, sən özün onu artıq-əskikdən saxla!.. Mehman əlini-əlinə vurub 
güldü: 
- Hələ mən dörd il oxuyacağam, ana! Sənsə, yazıq Allahı indidən 
ətəkləmisən! 
- Ürəyim heç "bəli" dəmir, oğlum. Mən dedim sən adam sağaldan olasan, 
adam tutub-buraxan yox!.. 
 
V 
 
Mehman sənədlərini təqdim edib hüquq fakültəsinə daxil oldu. Builki 
qəbulun yekunları haqqında fakültənin dekanı professor Məlikzadə məruzə 
edəndə Mehmanın adı üzərində də böyük bir iftixarla dayandı: 
- Kim deyə bilər ki, tələbələrin ən yaxşısı ancaq tibb institutuna, ya 
sənaye, ya başqa-başqa institutlara gedirlər?.. Yaxud bacarıb oralara girə 
bilməyənlər, sonra dönüb bizə gəlirlər? 
Professor Məlikzadə o cümlədən Mehmanın onillik şəhadətnaməsini götürüb 
çeşməyini gözlərinə gətirdi, bütün fənləri oxudu: - Əla, əla, əla! - O qurtaranda 
bütün salon əl çaldı. Hamı yerinden dönüb boylandı. Mehman oturduğu yerdə 
sığışılıb balacalaşdı. 
- Kimdir o? 
- O kimdir? 
Professor Məlikzadə gözlərini gəzdirib: 
- Xahiş edirəm, adını çəkdiyim tələbə ayağa qalxsın! - deyə təklif etdi. 
Hamı yan-yörəsinə baxdı. Mehmanı tər basdı. O, cıqqır çıxara bilmədi. 
Professor salona təkrar müraciət etdi. 
- Yoxdurmu, Mehman? 
- Yoxdur, yoxdur! 
- Yəqin bura gəlməyibdir? 
- Söz çatar!.. 
- Onunku indidən gətirdi! 
- Bəli, burada da bəri başdan!.. 
Professor əlini qaldırınca səslər kəsildi, o məruzəsinə davam etdi. Mehmanın 
adı hüquq fakültəsinə yayıldı. Bir neçə gün sonra respublika qəzetində professor 
Məlikzadənin bu ilki tələbə qəbulu haqqında geniş bir məqaləsi dərc edildi. 
Başqa qəbul edilənlərlə bərabər bu məqalədə Mehmanın adına da xeyli yer 
verilmişdi. 
  
  
______________Milli Kitabxana______________ 
13 
 
 
Mehman böyük həvəs və ciddiyyətlə dərsə girişdi. O tədris kitablarından 
başqa, ən qədim dövrlərdən başlayıb gələn hüquq elmlərinə aid kitabları da ciddi 
oxumağa başladı. Mehman fakültənin qiraətxanasından çıxmaq bilmir, qədim 
zamanlardan bəri insan hüququ barəsində gedən döyüş və mubarizələr onun 
marağını cəlb edirdi. Mehmanın şöhrəti getdikcə fakültədə artır və yayılırdı. 
Onun natiqlik maharəti isə hamını heyran etməyə başlayırdı. 
Bir gün professor Məlikzadə öz kabinetində əyləşəndə ağsaçlı Məlikə xanım 
qapı arasından: 
- İcazə varmı? - deyə nəzakətli bir səslə soruşdu. Professor başını qaldırıb: 
- Buyurun, - dedi. Qapının ağzına yeriyib müəlliməni qarşıladı. 
- Mənim oğlum sizin hüquq fakültəsində oxuyur... Ürəyim durmadı. 
Gəldim sizdən soruşam... 
Professor müəlliməyə kürsü göstərdi, hər ikisi əyləşdi. 
- Oğlunuz kimdir? 
- Mehman! 
Professor iftixar hissilə: 
- Gözəl baladır, - dedi, - çox mahir bir natiqdir, - o, barmağını zəngin 
düyməsinə dayadı. Ucaboylu, ortayaşli bir qadın gəldi. Professor qolundakı saata 
baxdı: 
- On dəqiqədən sonra tənəffüs olacaq, Mehmanı yanıma çağırmağınızı xahiş 
edirəm! 
Ucaboylu, ortayaşlı katibə xala çıxdı, papirosunu yandırıb damağına aldı: 
"Bəlkə bu xanımın da qızı, bizim Şəhla xanımın qızı Züleyxa kimi Mehmana 
vurğun kəsilibdir? - Katibə xalanın beyni tüstülər içində dumanlandı. - Görək..." 
Professorla müəllimə söhbətə girişdi. Professorun Mehman haqqında olan 
tərifləri haqq-hesaba gəlməz oldu. O, ağsaçlı müəlliməsini görüncə gözləri 
yaşardı, onun qarşısında öz qara, qıvrımsaçlı başını əydi, müəllimənin əlini öpdü. 
Məlikə xanım mehmanın əlini tutub sikələdi, sonra onun boynunu qucaqlayıb 
geniş alnından öpdü. Professor təəccüblə: 
- Siz bu şəhərdə ana-bala bir yerdə olmursunuzmu? - deyə soruşdu, 
- çox-çox qəribədir?!. 
- Mən onun müəlliməsiyəm! - Məlikə xanım öz sabiq şagirdini şəfqət dolu bir 
nəzərlə süzdü, - ikinci anası... 
  
  
______________Milli Kitabxana______________ 
14 
 
 
Professor başı ilə: 
- Çox gözəl, - deyə müəllimənin bu hərəkətini təqdir etdi, - çox doğru, çox da 
düzgün! 
- Mehman utanır, mən özüm gəldim... Gəldim ki, görəm bizim uşaq 
necədir?.. Burada necə oxuyur?.. Bizim məktəbin bayrağını uca saxlaya bilirmi? 
-Bəli, çox uca! 
- Çünki biz məktəbimizin adını çox uca tuturuq! 
- Böyük vətənpərvərlik konkret işdən başlayır!.. 
Bir azdan zəng vuruldu, müəllimə Mehmanı oxşayıb onu dərsə ötürdü. 
- Hüquq elmi. Bəli, çox böyük elmdir. - deyə professor öz sahəsini tərifə 
başladı. - Çox böyük elmdir, Məlikə xanım! Bu inqilab və tarix boyu olan bir 
çox böyük qovğalar insan hüququ uğrunda olmuşdur! 
Vladimir İliç özü də bu elmi oxumuşdur. O, böyük insan öz ömrünü-gününü 
bu hüquq və ədalət yolunda vermişdir! 
- Bu belədir, ancaq nədənsə tələbələr buraya bir qədər ağır gəlirlər, - deyə 
müəllimə təəssüf hissilə qeyd etdi. 
-Niyə, niyə, daha indi çox yaxşı gəlirlər, - deyə professor etiraz etməyə 
başladı, - gəlirlər!.. Çox yaxşı gəlirlər. Mehman kimi gələcəkli gənclərin buraya 
gəlmələri sübut edir ki, bizim hüquq elminə çox boyük maraq vardır!.. Bizdə 
gözəl həkimə, gözəl mühəndisə, gözəl aqronoma; gözəl müəllimə olan 
ehtiyacdan, daha az olmayan bir ehtiyac həm də təmiz vicdanlı 
hüquqşünaslardır!., Lakin bir həqiqət də var ki, ötüb keçmişin qalıqları, o axa 
düzəldənlər, o təkbir dəllallar da, arada heç bir iş görmürlər, - professor səsini 
həyəcanla qaldırdı. - Bir həqiqət var ki, orda-burda gizlənmiş o üfunətli tör-
töküntülərdəri olan ara adaraları da bizim bəzi hüquq işçisinin ləkələnməsində 
heç az iş görmürlər!.. Cilddən-cildə girən bu bürüncəkli adamlara qarşı çox 
kəskin, çox amansız mübarizə aparmaq lazımdır ki, təmiz süd içindən çıxarı qara 
milçəklər kimi, onlar təmiz könlü bulandırıb işlərimizin düz və sürətlə getməsinə 
əngəl törətməsinlər! 
- Bəli, işıqlı iş mübarizəsiz olmur!.. 
Bu danışıqlardan sonra onlar öz söhbətlərini bitirdilər. Məlikə xanım bir ana 
qayğısı ilə Mehmanı professora təkrar-təkrar tapşırıb salamatlaşdı. 
Fakültənin son kursuna keçəndən sonra Mehmanı təcrübəyə göndərdilər. O 
özünün güclü məntiqi, valehedici nitqi, işə tam bir vicdan və əda- 
 
  
 
  
______________Milli Kitabxana______________ 
15 
 
 
lətlə yanaşması ilə hamını heyran etməyə başlayırdı. Dekan Məlikzadə isə yeri 
düşdükcə bu hadisəni hər yerdə xüsusi sevinclə qeyd edirdi: - Bizim xalqımız 
üçün nəzəriyyəçi hüquqşünaslardan ibarət iclimai xadimlər də çox-çox 
lazımdır!.. Biz istəyirik ki, bizim hüquq tarixi, bizim hüquq qaydaları, ta qədim 
dövrlərdən başlayaraq hərtərəfli, elmi surətdə tədqiq edilsin, dərindən dərinə 
öyrədilsin! - Professor Məlikzadə təkidlə göstərərək, - bu xüsusda görək qalın-
qalın, çoxcildli kitablar yaransın!.. Bir xalqın hüququ və dövləti varlığa hər hansı 
elmdən qabaq, hüquq elmində öz əksini tapır... Bizdə indi çox qüvvətli bir nəsil – 
gənclik yetişməyə başlamışdır! Mən istəyirəm ki, bizdə nəinki ali təhsilli hüquq 
işçiləri, bizdə hüquq alimləri, akademiklər belə yetişsin!.. Belə olduqda biz 
dövləti quruluş və ictimai inkişafımız üçün daha çox qazanmış olarıq!.. Bizdə 
gərək hüquq elmlərinin ali tədqiqat institutu düzəldilsin. Burada bizim keçmişin 
ağıllı və tərəqqipərvər dövlət xadimləri, onların qanun-qaydaları da dərindən 
dərinə öyrənilsin!..        
Professor öz çıxışlarında bu cəhətləri inadla qeyd edir, gələcəyi olan – 
genclər içərisində Mehmanın adını xüsusi bir hiss ilə çəkirdi:  
- Biz tamamən əmin oluruq ki, bizim elmə xususi bir sevgi bəsləyən, bu işə 
sönməz alov, ehtirasla yanaşan qeyrətli bir gənclik bu cəhəti də elmi bir 
yüksəkliyə qaldıracaqdır. Xalq kütlələrinin nəzərdə tutan hüquq elmi öz 
boyüklük və öz əzəmətini gündən-günə artırır!.. Ədalətlə düzəlmiş qanun 
vətəndaşların hüququnu təmin edir, yaradıcı, ictimai faydalı əməyin keşiyində 
dayanır, bizim inkişaf və yüksəlişimizə xidmət edir! Professor, fakültənin rəhbəri 
kimi öz fikirlərini tələbələrinə aşılamağa çalışır, Mehmanı da o cümlədən gözdən 
qoymurdu, buranı qurtarandan sonra, onu hüquq fakültəsində saxlamağı, ondan 
böyük elmi işçi yetişdirməyi qərara alır, yeri düşdükcə bu fikrini söyləyirdi. 
Mehman isə bu barədə qəti fikrini hələ ki demir, professoru ancaq ehtiramla 
dinləyir, hüquq elminin üstünlüklərini etiraf və təsdiq edirdi... 
 
VI 
 
Bu müddət ərzində Mehmanı gözdən qoymayıb, əldən buraxmayan Züleyxa 
yenə də ona aşiqanə məktublar yazır, gecələrin ağır yuxusuzluğundan, 
gündüzlərin dözülməz qərarsızlığından şikayətlənirdi. Mehman, Züleyxadan 
aldığı kağızları diqqətlə oxuyur, əlinə qələm alıb rədd cavabı yazmaq istəyir, 
ancaq qələmi dayandırıb, onu bir kənara buraxırdı... Hər 
  
  
______________Milli Kitabxana______________ 
16 
 
 
bir məktubu alanda o, cavabını bu gün-sabaha salır, sonra qayıdıb dərsə 
ciddiyyətlə girişir, yenə də arada məktubları unudurdu... Mehman fakültənin son 
kursuna keçəndə fakültənin tərtib etdiyi bütün müsamirələrə, Züleyxa öz xalası 
vasitəsilə çağırış vərəqəsi əldə edir, buraya müntəzəm gəlirdi. Müsamirlərin bir 
çoxunda o, Mehmanı görməsə belə, yenə buradan üzülmür, ol çəkmirdi. Bir 
axşam Dövlət Dram teatrında yeni bir əsərin ilk tamaşası gedirdi. Katibə xala bu 
tamaşa üçün əldə etdiyi iki biletin birini Züleyxaya, o birini də Mehmana 
vermişdi. Lakin Züleyxanın haman tamaşaya gedəcəyindən Mehmanı xəbərdar 
etməmişdi. Onlar hərəsi ayrı-ayrı gələrək qabaq sırada yan-yana oturmağa 
məcbur olmuşdular. Bu hal Züleyxanı ürəkdən açdığı halda Mehmanı 
darıxdırırdı. Teatra gələn tanış-biliş yoldaşlar Mehmana altdan-altdan baxır, onu 
üstüörtülü işarələrlə təbrik edirdilər... Tənəffüs zamanları Mehman Züleyxanı 
sırada qoyub, gəzintiyə təkcə özü çıxırdı. O, istəyirdi ki, tamaşanı yarımçıq 
buraxıb getsin, ancaq tamaşanın müvəffəqiyyəti, salonu doldurub titrədən alqış 
səsləri, bu qayda ilə səhnənin bütün salonu fəth etməsi, axır pərdələrin birisində 
müəllifin səhnəyə çıxarılacağı hər kəs kimi Mehmanı da tutub, burada saxlayırdı. 
Salonda əyləşənlər ya qoca olsun, ya cavan səhnə ilə yaşayırdı... Sənətin hakim 
əli öz xariqüladə qılıncın! sıyırıb düz birbaş göyə qaldırmışdı. Hər bir kəs ürək 
döyüntüsü ilə bu qılıncın necə enəcəyini gözləyirdi. Axırıncı tənəffüs fasilələri 
artıq adamları darıxdırır, bütün ürəklər səhnə ilə birgə çırpınırdı. Sevgililər kimlə 
oturduqlarını, az qala necə oturduqlarını belə unudurdular. Mehmanla 
Züleyxanın yan-yana oturmağı get-gedə Mehmana təsir edirdi. Züleyxanın 
buruq-buruq olmuş qara saçları, uca boyu, qabarıq döşləri, cazibəli baxışları bu 
arada daha Mehman üçün biganə qalmırdı... 
Axırıncı pərdə düşüb tamaşa bitincə onlar istər-istəməz qoşa çıxdılar... 
Ay hərdən buludları yarıb onun arasından çıxır, buludlara tezcə girib batırdı. 
Onlar sakit addımlarla səssiz-səmirsiz yeriyir, hansı tərəfə getdiklərini özləri də 
bilmirdilər. Onlardan hər birisi o birisinin dilinin açılmağını səbirsizliklə 
gözləyirdi. Bir xeyli evlər adlayıb, küçələr keçəndən sonra: 
- Mən evə tələsməliyəm, - deyə bu sükuta qarşı Züleyxa deyintili bir səslə 
dilləndi. - Anam məni gözləyəcək! 
Mehman dinmədi, onlar yenə yeridilər. 
- Bizim evimiz də elə dar döngədədir ki?! - deyə darıxan Züleyxa əlavə 
etməli oldu, - çox döngəli!.. 
  
 
  
______________Milli Kitabxana______________ 
17 
 
 
- Mən sizi müşayiət edərəm, - deyə Mehman nəhayət dilləndi. 
- Sizə zəhmət olmazmı? 
- Sizi tək buraxmaq da yaramaz!.. 
- Mən qorxmuram! Eləcə deyirdim!.. Çox sağ olun, mən özüm tək gedərəm! 
Züleyxa addımlarını yeyinlətdi. Mehman da sürətini artırıb Züleyxaya 
yanaşdı. O özü bilmədən hər hansı bir hiss ilə isə Züleyxanın qolundan yapışıb: 
- Sizi tək buraxmaq olmaz, - dedi. 
Züleyxa içəridə xoşhal oldu, onlar bir qədər də dinməzcə getdilər. Ömründə 
birinci dəfə qız qolundan yapışan Mehmanın bədənində bir qığılcım gəzirdi. 
Gənc qızın xoş və ətirli nəfəsi onu məst edirdi. Bu an Mehman necə addım 
atdığını bilmirdi. 
- Eviniz uzaqdırmı?.. 
- Lap uzaq da olmasa, sizə zəhmət olar!.. 
- Mənə zəhmət olmaz!.. 
Züleyxa qəhərlənib doluxdu: 
-Nə əcəb sizdən?.. 
- Çünki gecə vaxtı qızı döngəli yollarla tək buraxmaq yaramaz! 
- Sizin üçün heç fərqi varmı? 
- Fərqi budur ki, sizi öz evinizə sağ-salamat çıxarmaq indi mənə 
borc olmuşdur!.. 
-Bu qədərmi?.. 
- Daha nə qədər ola bilər?.. 
Züleyxa buludlar arasından çıxan aya baxıb: 
- Siz kitablardan fərqli olaraq təbiəti də xoşlayırsınızmı? – deyə 
sözünü dəyişdirmək istədi. 
- Mən kainatı da, təbiəti də xoşlayıram! 
- Təbiət özü də böyük bir kitab deyilmi? 
- Bəli, təbiət həm canlı, həm də çox əsrarlı bir kitabdır! 
- Təbiət ağlayır, təbiət gülür, bax görürsünüzmü qaranlıqlaşır, bir 
azdan aydınlaşır. Təbiətdə hədsiz-hesabsız güllər açır, bülbüllər güllər 
üçün fəğan edir, bir sözlə təbiət yaşayır! 
- Lakin kitabsız təbiəti dərk etmək olmaz! 
- Bəlkə əksinə, təbiətsiz kitabı dərk etmək olmaz? 
- Siz fəlsəfə də bilirsiniz, Züleyxa xanım! 
- Fəlsəfə özü də bu təbiət hadisələrini izah etməkdən doğmamışdırmı? 
  
  
______________Milli Kitabxana______________ 
18 
 
 
- Siz indi təhsilə davam edirsiniz, yəni oxuyursunuzmu? - deyə Mehman, 
Züleyxanın təhsilə davam edib-etməməsilə ciddi maraqlandı. 
Züleyxa isə instituta girərkən imtahanlardan kəsildiyini, sonra modalı libaslar 
tikən dərzi xanımın yanına arabir getdiyini öz vüqarına sığışdıra bilmədiyi üçün 
qızarıb bozardı, utandığından tər tökdü: 
- Yox, bu ili həkimlər məsləhət görmədi, - Züleyxa cürətsiz cavab verdi.  
– Dedilər, zəifsiniz!.. 
Züleyxanın canlı və möhkəm qolu Mehmanın əlində özünü hiss etdirdi. 
- Həkimlər heç də az yanılmırlar!.. 
- Onlar ürəyimin zəif vurduğunu göstərirlər. Həkimlər göstərirlər ki, siz dərin 
iztirab keçirib ürəyinizi üzmüşsünüz!.. 
- Əbəs iztirablardan çəkinmək gərəkdir!.. 
Onlar bu qayda ilə atmacalı söhbət edə-edə Züleyxagilin qapısına çatdılar. 
Züleyxa ayağını saxladı, Mehman dayandı. 
- Sizin ananız indi intizar, ya iztirab içindədir, eləmi? 
- Mənimmi? - deyə Mehman gülümsündü, - oğlanlar üçün anaları bir o qədər 
də narahat olmurlar!.. 
- Bu qədər qanadlanıb uçan məktublara cavab verməyən bir oğlana nə ad 
vermək olar?.. 
Mehman sükut etdi. 
- Siz yenə də bu barəda dinmirsiniz? 
- Bu çox mürəkkəb bir məsələdir, Züleyxa! 
- Mənim ürəyimə girib məni təhsildən qoyan da bu məsələdir!.. 
Məndə fikir dağınıqlığı əmələ gəlmişdir, Mehman!.. 
- Gənc adamın fikri oxumaqda olmalıdır, Züleyxa!.. 
- Hamı ürəklər bir olmursa?.. 
- İradə hər şeyə üstün gəlməlidir!.. 
- İradə acizlik göstərirsə!.. 
- Yenə də iradə, daxili, dönməz bir iradə! 
- "İradə, daxili bir İradə", - deyə Züleyxa hikkələnsə də bürazə 
vermədi. - Həkimlər deyir ki, siz həm də çox-çox əsəbi olmuşsunuz! 
- Gənc, sağlam adam üçün nə əsəbilik? 
- Biz daşürəklisiniz, Mehman! 
- Haradan bilirsiniz? 
- Bütün münasibətlərinizdən!.. Bütün illər uzunu çırpınan bir ürəyi cavabsız 
buraxmağınızdan!.. Bütün bu soyuq fəlsəfələrinizdən!.. 
  
 
  
______________Milli Kitabxana______________ 
19 
 
 
- Bəli, münasibətlər gərək aldadıcı yox, aydın olsun! 
- Aydın olmasa, mən belə birtərəfli iztirablara düşməzdim!.. 
- Mən özümü deyirəm, Züleyxa! 
- Siz kitab adamısınız, Mehman! 
- Mən həyat üçün, döyüş və mübarizə üçün hazırlaşıram! 
- Həyat heç də qum kimi bir quruluq deyildir! 
- Həyat çox böyük və mürəkkəb mübarizə prosesidir! Ziddiyyət və vəhdət! 
- Bu da kitablardan? 
- Kitab özü də həyat mübarizəsi materiallarının məcmuyudur! 
- Siz adi söhbəti də mühazirəyə çevirirsiniz, Mehman!.. 
- Mən yüksək səviyyəli mühazirəni çox qiymətləndirirəm!.. 
- Siz daima quruluğa çəkirsiniz, Mehman! 
- Mən elm və bilik kəsb etmək deyirəm! Mən sizi də buraya çağırıram! 
- Nəhayət, ancaq nəsihət! Coşqun, qaynar bir ürək əvəzinə kitablardan gələn 
nəsihət!.. Bir vicdanını bilir ki, mən nə qədər əzab çəkirəm... 
Bir müztərib ürəyim bilir ki, mən nə qədər təhlükəli dalğalardayam; bir mən 
bilirəm ki, mən necə dəhşətli fırtınalardayam!.. 
- Bunlar hamısı səmimidirsə, çox böyük mənadır, Züleyxa!.. 
- Qız üçün təhqirli də olsa, mən eşqimə təslim olub çırpınan, həyəcanlı 
ürəyimi açdım, - deya Züleyxa qaynayan göz yaşlarını ağ dəsmalla sildi. 
Onlar qeyri-müəyyən bir sükut içində dayandılar, sonra birtəhər susqunluqla 
görüşüb ayrıldılar. Yol uzunu Mehmanı dalğalı bir fikir götürdü. Züleyxa onun 
gözləri qabağından çəkilib getmədi... 
 
VII 
 
Hüquq fakültəsinin salonu xüsusi bir səliqə ilə bəzənmişdi. Beş yüzdən 
yuxarı isanlar geyim-keçimli adamla dolmuşdu. Xoş bir ətir salonu bürümüşdü... 
Buraxılışa həsr olunmuş bu gecədə tələbələrin bəzi yaxın-uzaq qohumları, tanış-
bilişləri əyləşmişdi. Birinci sırada oturanların içərisində Züleyxa, onun sağ 
tərəfində anası Şəhla, sol tərəfində isə Katibə xala əyləşmişdi. Geniş səhnə allı-
güllü çiçəklər, parlaq rəngli məxmərlər içində itmişdi... 
Mehman rəyasət heyəti içərisində oturmuşdu. Professor Məlikzadə danışığım 
qurtarandan sonra hüquq fakültəsini əla qiymətlə bitirən 
  
  
______________Milli Kitabxana______________ 
20 
 
 
tələbədən on beş nəfərin adını çəkdi. Bugünkü təntənə şəraitində bir neçə 
tələbənin diplomunu verməyini lazım bildi. O, birinci olaraq Mehmanın 
diplomunu əlinə götürdü: təhsil müddəti içərisində onun əla qiymətlə hüquq 
fakültəsini qurtarmağını qeyd etdi. Professor diplomu qaldırıb yellətdi: 
- Mehman!.. Mənim oğlum!.. 
Hamı əl çaldı. Mehman pörtə-qızara ayağa qalxıb diplomunu aldı. Professor 
Mehmanın boynunu qucaqlayıb alnından öpdü: bir neçə kəlmə də söz dedi. Yenə 
də salondan alqış səsi ucaldı. Hamı Mehmanın təhsil işindəki qələbəsini 
alqışladı. Züleyxanın əli hər kəsdən sonra dayandı, o yan-yörəsinə baxıb 
qıpqırmızı qızardı, başını aşağı saldı. Mehman qısıla-qısıla çəkilib öz yerində 
oturdu. O, dörd ay bundan qabaq cənazəsini çiynində apardığı ağsaçlı 
müəlliməsini xatırladı; sanki qar kimi ağsaçlı Məlikə xanım bu məclisdə idi, 
yenə də o, Mehmanı bir ana nəvazişi ilə dindirir, axırıncı vəsiyyətini edir. 
"Oğlum, tamiz vicdan, ləkəsiz Ürək..." deyirdi. Mehman bu an salona göz 
gəzdirdi, çağırış verib dəvət etdiyi anasını burada görmək istədi. Ancaq Xatun 
gəlməmişdi. O yox idi. Mehmanın gözü Katibə xalaya, sonra da Züleyxaya 
sataşdı. Rəsmi hissə bitdi. Müsamirə başlandı. Müsamirə fasiləsində Katibə xala 
Mehmanı əldən qoymadı, onu bacısı Şahla xanımla tanış etdi: 
- Bizim Züleyxanın anasıdır, Mehman xan! - deyib güldü. 
Qara krepdeşin libaslı, ortayaşlı, qarasaçlı, dolu əndamlı qadın uzun-kirpikli, 
iri gözlərini dolandırıb: 
- Təbrik edirəm, oğul, - dedi, - ürəkdən sevinirəm! Mən məhz sizin xatiriniz 
üçün belə yerə gəlmişəm!.. 
Katibə xala Mehmanı kənara buraxmayıb öz yanında oturtdu, onlar axıra 
qədər birlikdə müsamirəyə tamaşa etdilər. Nə isə Mehmanı bir ağırlıq yenə də öz 
altına almışdı. "Necə olsun?" O, nə durub gedə bilir, nə də rahat otura bilirdi. 
"Bəs nə təhər olsun?.." Müsamirənin qurtarması elə bil ki, Mehmanı ağır bir 
əzabdan xilas etdi. Adamlar durub səs-küylə dağılışmağa başladılar. Mehman 
həyətə çıxdı, Katibə xala bir qədər də dil tökməklə onları müşayiət edib öz evinə 
yollandı. Şəhla xanım, Züleyxa və Mehman birlikdə addımladılar... Onlardan heç 
biri danışmırdı. Dünya-görmüş Şəhla xanım Mehmanın hər bir hərəkətini 
izləyirdi. İndi daha daxili bir vüqar, ağırtəmkinli bir sukut içində addım atan 
gənc oğlan Şəhlanın diqqətini özünə cəlb edirdi. Onlar Şəhla xanımgilin 
darvazasına çatan kimi Mehman ayağını saxlayıb: 
  
 
 
  
______________Milli Kitabxana______________ 
21 
 
 
- Məni bağışlayın! - dedi. 
- Nə oldu? - Şəhla xanım heyrətlə soruşdu. 
- İcazənizlə mən qayıdım, deyirəm! 
Şəhla xanım gülə-gülə Mehmanın qolundan tutub: 
- İndiyə kimi buraya siz ikiniz gəlmişsiniz, indi də buradan belə, mən sizin 
yolunuzu açıram, - deyə qəti bir ifadə ilə cavab verdi. - Bir də sizing ali məktəbi 
elə uca qiymətlə qurtarmağınız şərəfinə, sizi, özüm hazırladığım mürəbbə ilə 
ətirli bir çaya qonaq etmək istəyirəm... Sonrası da zəfəranlı bir plova!.. 
- Çox sağ olun, anam evdə təkdir! 
Züleyxa qolundakı daş-qaşlı qızıl saata baxaraq: 
- Hələ yatmaq vaxtı da deyil, - dedi, - haraya belə tələsirsiniz, Mehman? 
- Doğrudan da, indi hələ yatmaq üçün çox tezdir, - deyə Şəhla xanım üzünə 
salıb Mehmanın qolundan yapışıb çəkdi. Onlar daş pilləkənlə üzüyuxarı, ikinci 
mərtəbəyə qalxdılar. Şəhla xanım barmağı ilə zəngin düyməsini basdı, xidmətçi 
qadın qapını açdı, onlar içəriyə girdilər. 
Mehman yeni gördüyü evə nəzər saldı, onun zəngin bəzək-düzəyini ötəri seyr 
edib əyləşdi. Şəhla xanım özü-öz əlilə çay dəmləyib özü də buğlana-buğlana 
süzdü. Sonra o, çayları parıldayan podnosa düzüb üstünə ağ süfrə salmmış stolun 
üstünə gətirdi. Şəhla xanım kamodun siyirmələrini şaqşaraqla açdı, mürəbbə 
dolu bankaları gözdən keçirdi, nəhayət, süfrəyə beş cürə mürəbbə düzdü. Sonra 
da "şəkərbura"dan söz açıb özünü xeyli təriflədi. Şəhla xanım gülə-gülə, 
şaqqıldaya-şaqqıldaya danışdı, Mehmana və Züleyxaya söz atdı, cavanlığından 
söhbət açdı. 
- Ömrün balı cavanlıqdır! - deyə xanım sürmələnmiş qaşlarını dartdı. - Ancaq 
getdikcə baxırsan ki, o, göy alça kimi turşuyur. Yadımdadır, bir gün bizim 
Mamayla tanış olduq!.. Hə, bəli, o vaxtın hər dəqiqəsi nəinki bir ay, bir ildən də 
qiymətli idi. – Şəhla xanım danışa-danışa qaşlarını çəkir, adəti üzrə, yüksək 
mədəniyyətini nümayiş etdirmək, Mehmana göstərmək istəyirdi. - Bir gün, bəli, 
görüş ycrinə biçarə ləngimişdi. Mən də düzü, bərk darıxdım. O, gəldi çıxdı, mən 
üzümü yana döndərib küsdüm. O, cibindən lısmin bu saatı çıxarıb qoluma 
bağladı. - Şəhla xanım qızının qolundakı qiymətli saatı göstərdi. - Dedi: 
"Təxirə səbəb budur". Man razılaşmadım. Dedim: "Doğrudur, qadını qızıl ilə 
aldadarlar, ancaq mən öz soltanlığımı yüz belə sarı mədən parçasına 
vermərəm!.." 
  
  
______________Milli Kitabxana______________ 
22 
 
        - Mamay da öz saatını tezcənə qabağa çəkir, - deyə Züleyxa anasına  tərəf 
nəzər saldı. - Heç gör yeridir?.. 
       - Yox, sözüm onda deyil, saat sənindir!.. Təzədən maman bu saat bağlamış 
nə qayıracaqdır?.. Atanın yadigarı qızına çatar, əlbət! 
      - Yox, ilk sevginin yadigarı toxunulmazdır, deyə Züleyxa qolundakı saatı 
açdı, - əlbət, vaxt olar ki, biz də öz arzu etdiyimiz saatımızı bağlarıq. 
Züleyxa bu sözləri deyib Mehmana altdan-altdan baxdı. Mehman əlini çay 
qaşığının qulpuna atdı, iri dənəli zoğal mürəbbəsindən götürdü. Şəhla xanım 
pörtən Mehmanı süzüb: 
- Bizim Zuleyxa bu neçə ildə bizim bu evdə, hey "Mehman qağa" deyib 
dilinin əzbəri eləyibdir, - deyə Şəhla xanım ara pərdələri yırtmağa başladı. - 
Axşam da məni zor-güc çəkə-çəkə konsertə aparıbdır!.. 
Hərçənd xalası da Züleyxaya köməkçi çıxıb, ancaq mən görürəm ki, sizin 
xatiriniz üçün getməyinə dəyərmiş!.. Çünki biz belə ürəyiaçıq yaranmışıq!.. Nə 
ki ürəyimizdədir, o da dilimizdədir!.. Biz ürəyimizi, sinəmizin altında gizləməyi 
bacarmırıq!.. Xoşlayırıq, deyirik xoşlayırıq!.. 
Züleyxa bu barədə lap mənə oxşayıb, mamasına!.. Bizim nəsildə qız bir cürə 
erkək olubdur!.. Düzü gülməli çıxsa da mən özüm o yazıq Mamayı elçiləmişəm, 
- Şəhla xanım dönüb divardakı xurmayı papaqlı, burmabığlı, boğazına qara bant 
bağlanmış dolğun bir şəkli göstərdi. – Züleyxanın papasıdır, Mamay!.. Axırda 
elə eşq yetirdi ki, buradan durub başqa şəhərə ticarətə gedəndə teleqraf əlindən 
qapımızın zəngi kəsmədi. Bir cavab verməyəndə iki teleqram gələrdi 
"nigaranam". Ürəyimiz belə olubdur, mənim öz mamam da belə olub, düzü biz 
öz ürəyimizin əsiri olmuşuq!.. 
Yəni ürəyimiz tutanı, əlimiz buraxmaz!.. 
- Mama!.. Mama!.. 
- Düzü belədir, qız, gizlətməyinə dəyməz!.. Mən ki, dəftər-kitabı hələ başqa 
bir yana tullazlamamışam ki, - "mamabaşıma girmir". Əsəbilik, ürək döyüntüsü, 
həkim-həkim Üstündən!.. 
- Mama, axı? 
- Elə qəsdən deyirəm ki, bu qaradinməz Mehmanın da bilsin! 
- O özü bu işləri mürəkkəb sayır! 
- Mürəkkəb, ya qələm! Mən sənin iztirablı nəğmələrindən cəzana gəlmişəm!.. 
Mehman qəribə, doğrudan da çox mürəkkəb bir vəziyyət keçirirdi: "O, 
buraya niyə gəlmişdir?.. Gəlməsə olmazdımı?.. Nə üçün o belə 
  
  
______________Milli Kitabxana______________ 
23 
 
 
edir, kim, hansı bir qüvvə onu zor-güclə tutub, çəkə-çəkə buraya gətirir? Axı nə 
üçün o könülsüz olduğu halda tamamən qəti addımlarla bu evdən birdəfəlik üz 
çevirib uzaqlaşmır?.. Bu nə yarım addımdır?" - Mehman daxilən öz-özünü 
danladı, stəkandakı son qurtum çayı da içib nəlbəkini səsləndirdi. 
- Məni bağışlayın, - deyə o, bu açılan söhbətə öz münasibətini bildirmədən 
durub getmək istədi. - Məni bağışlayın, mən gedim, - deyə Mehman ayağa 
qalxdı. 
- Yox, mən heç də razı deyiləm! - deyə Şəhla xanım pırpızlı başını buladı. - 
Mən dedim ki, fakültəni qurtarmaq şərəfinə böyük bir ziyafat süfrəsi açacağam!.. 
Necə deyərlər, sizin bu təzə dildə, bu hələ kiçicik müqəddimədir!.. 
- Çox sağ olun, mən heç bu "mürəbbə-çay" zəhmətinə də razı olmazdım! 
- Ana öz oğlunun yolunda zəhmət çəkməlidir! 
- İcazənizlə, mən gedim! 
- Yox, siz qalacaqsınız! - Şəhla xanım Mehmanın qolundan xüsusi bir ərklə 
yapışdı. -Mütləq qalacaqsınız!.. Mənim açıq söhbətim sizi əsla qorxutmasın!.. 
Man ürəyimi açdım! Mən elə bilirəm ki, bu ha! gec-tez beləcə açılacaqdı, mən 
ancaq tez açdım! Mən "mıs-mıs" yox, elə birbaşa "Mustafa" dedim. 
- Çox sağ oluıı, məni anam qapı ağzında, sabaha qədər də olsa gözləyəcəkdir! 
- Qoy ananız birdəfəlik oğlu üçün yol gözləməkdən gözünü çəksin!.. 
Züleyxa, Mehmanın getməyindən, özü də Şəhla xanımın bu söhbətlərindən 
hürküyə düşərək həmişəlik uzaqlaşacağından həyəcan keçirərək, nəvazişkarlıqla 
onun qarşısına yeriyib: 
- Bəs siz deyirdiniz, analar ancaq qızları üçün narahat olurlar? - dedi və yenə 
də öz iri gözlərini gilələnmiş yaşla doldurdu. 
- Qız-oğlan, hər kəs üçün ana ürəyi narahatdır! 
Şəhla xanım gülə-gülə: 
- Bu lap doğrudur, hər kəs üçün ana ürəyi titrəyir! 
- Çox sağ olun, mən üzr istəyirəm! 
Şəhla xanım ara qapını açıb lampanı yandırdı, bəzəkli otaq çılçıraq içində 
parıldayırdı. 
- Bax, sizin yerinizdir, qorxmayın, rahat olarsınız!.. 
- Mən heç bir zaman başqa yerdə yatmamışam! 
  
  
______________Milli Kitabxana______________ 
24 
 
 
- Ana qoynundan çıxmaq, ayrılmaq lazımdır! 
- İcazənizlə, mən gedim! 
- İcazəmizlə getməyəcəksiniz, - deyə Züleyxa qıpqırmızı qızarsa da belə 
hikkələnib birdən-birə Mehmanın qolundan tutub sallaşdı, - qız əmr edən yerdə 
oğlan susar! 
- Sizi bilmirəm, Mamayla bizim sevgimiz açıq idi. - Şəhla xanım qızına 
köməkçi çıxdı. 
Mehman pırçım-pırçım tər tökürdü. 
- İcazənizlə, - deyə o, bir də hərəkət etdi. 
- İcazə yoxdur! - deyə Züleyxa ərklə inad etdi. Şəhla xanım içəriyə girib 
çarpayını açdı: 
- Bir qızım var, qoy bir də oğlum olsun!.. 
- Anası gözləyir, - deyə Züleyxa divara tərəf əyilib gözlərini sildi. 
"Qızlar o qədər danışıblar, mənim adımı bu Mehmanla o qədər çəkiblər ki, 
mən özüm də o qədər inada düşmüşəm ki, bütün dünya gülsə də o 
qədərbağlanmışam ki!.. Axır, mən, Allahda bilir, bütün rəfiqələrim də, başqa bir 
adı dilimə gətirməmişəm... Bəs necə olacaqdır?.." -Qızlara xas olmayan kobud 
yollarla da olsa, Züleyxanın həyəcanı artır, o öz hərəkətləri ilə qızların dil-dişinə 
düşdüyündən, tutduğu bu yoldan heç bir vəchlə dönmək istəmirdi... Adətən, 
oğlanlar özlərini göstərər, qızlar isə ürəklərini gizlərlər!.. İndi isə qəribədir, bəlkə 
adətdən xaric də olsa, Züleyxa bu işi belə başlamış, əzəldən çəkinməmiş, beləcə 
təbii axan bir hisslə davam etmişdi. O, xəyalən Mehmanla az əylənməmiş, öz 
yuxularında Mehmanı az görməmişdi... İndi, Mehman əldən çıxıb birdəfəlik 
gedərsə, bəs onda Züleyxanın bu iztirabları necə olar?.. Əgər Mehman bir 
qədərdən, öz gələcək həyatını başqa bir qızla qurarsa, Züleyxa nə edər?.. 
Züleyxanın xəyalı dolanırdı... Deməli, iş belə bir düyünə, belə bir təzada düşür?!. 
Mehman da qayıdıb oturduğu halda, bu səssizlik içində özünə haqq-hesab 
verirdi. Əgər, Mehmanda Züleyxaya qarşı, cüzi də olsa bir meyl artmağa başlasa 
da, o, əsla bu krepdeşin geyimli Şəhla xanımın hərəkətlərini özü rəyinə sığışdıra 
bilməyəcəkdi!..Gələcəkdə kimi atmaq, kimi tutmaq məsələsinə gəlincə, Züleyxa 
necə hərəkət edəcək, nə deyəcəkdi?.. Bu cəhət bütün ziddiyyətlərilə Mehmanın 
təsəvvüründə canlanmağa başlayırdı... 
Saat iki radələrində Mehman yan otağa keçib soyundu. Yumşaq çarpayıya 
uzandı. Mehmanın ürəyini müəmmalı bir həyəcan götürür, sanki çarpayıdan ağ 
bir alov qalxırdı. 
  
  
______________Milli Kitabxana______________ 
25 
 
 
- İcazənizlə, - deyə bir səs gəldi. Mehman çarpayıda yığışıldı. Kirpikləri 
quruyub cütləşmiş Züleyxa qapının qanadını açıb içəriyə girdi: 
- Siz yatmamısınız, Mehman? 
- Xeyr!.. 
Züleyxa əl atıb lampanı yandırdı və: 
- Mən ki, mütaliəyə keçmişəm, - deyə kədərli də olsa gülümsədi,- 
görürsünüzmü, Füzulidir! 
- Füzuli çox böyük şairdir! 
- Siz də Füzulini oxumusunuzmu? 
- Az-çox xəbərim var! 
- Onda, - deyə Züleyxa həyəcanla kitabı açıb: 
 
 
- "Yarəb, bəlayi eşq ilə qıl aşina məni, - 
Bir dəm bəlayi eşqdən etmə cüda məni. 
Az eyləmə inayətini əhli-dərdidən, 
Yəni ki, çox bəlalara qıl mübtəla məni". 
 
- deyə oxudu. 
Hər ikisi bir anlığa susdu, sonra Züleyxa kitabdan gözünü ayırıb: 
- Cinayət-cəza məcəlləsi Füzulini bu şeir üstündə məsuliyyətə cəlb etmirmi? - 
deyə daxili bir kinayə ilə soruşdu. 
- Bizim hüquq elmi hər bansı zorakılığın, haqsızlığın əleyhinədir! 
- Haqsızlıq özü də şərti deyilmi? - Züleyxa kitab əlində deyintili bir hərəkətlə 
yumşaq stulda oturdu. 
- Necə deyər, hansı nöqteyi-nəzərdən? 
- Bu nöqteyi-nəzərdən ki, biri qova, biri qaça, hər ikisi də Allahı çağıra, kim 
haqlıdır!.. 
- Səbəblərini ayırd etmək, sonra müəyyən etmək olar! 
- Səbəbi aydın olmayan çox mürəkkəb bir sirr olarsa?.. 
- Bu dünyada hər hansı bir hadisənin səbəbini izah etmək mümkündür! 
- Hüquq elmiləmi? Yaxud fəlsəfə ilə? 
- Əlbəttə hər ikisi ilə! 
- Bəs Füzulini?.. 
- Füzuli şahin şəhparli bir şairdir! 
- Onun eşq divanını nəzərə almayan, bəs cinayət-cəza məcəlləsinin hansı bir 
maddəsi ilə cəzaya cəlb olunur? 
  
______________Milli Kitabxana______________ 
26 
 
 
- Dedim o, hər iki tərəf üçün eyni müvazinətdə olmalıdır! 
- Tərəfin biri bədbəxtliyindən alov, o birisi xoşbəxtliyindən buz olarsa?.. 
- Bu çox böyük fəlsəfədir! 
- Fəlsəfə qocaldıqca hikmət kəsb edir, insan qocaldıqca ölür! 
- Bizim zəmanəmizin gəncliyi üçün ölüm biganədir! 
- Eşq divanı diqqətsiz buraxılan yerdə ölüm ən doğru hakim deyilmi? 
- Özünə qəsd edənlərin böyük cəzası vardır! 
- Bəs vadar edənlər necə? 
- Onun da cəzası vardır! 
Şəhla xanım o biri otaqdan dilləndi: 
- Ay qız, belə gəl, qoy uşaq yatsın!.. Mənim də yuxum gəlir!.. 
- Onsuz da adam yaşadığından çox yatacaqdır. Vay ondadır ki, yaşayanda da 
yatasan. Belə deyilmi, Mehman? Hüquq elmində belə bir maddə varmı? 
- Hüquq elmi böyük məsələlər qoyur! 
- Yaşamaqdan da böyük bu dünyada nə məsələ ola bilər? 
- Ay qız, gəl qoy uşaq yatsın! 
- Qoy əlaçı tələbə imtahan versin, ana! - Züleyxanın kədərli gözləri iztirablı 
yaşla doldu. 
- Ay balam, imtahan komissiyası deyilsən ki?!. 
- Mən komissiyayam, məcəlləm də Füzulinin divanıdır. Qoy Mehman mənə 
axırıncı imtahan versin! 
 - Ay qız, belə gəl! - deyə Şəhla xanım gəlib Züleyxanın qolundan tutub 
çəkdi və qapını örtdü: 
- Qoysana, bir uşaq yata, qız! 
- Qoysana, ana, xəncərləyəm, - Züleyxa üçüncü otağa keçdi, için-için hıçqırdı 
– mən bədbəxtəm!.. 
- Bəli, bizim qız da buz kimi bir oğlan divanəsi olmuşdur!.. 
Mehman, sabaha kimi yerinə odlu bir qor dolmuş kimi əlləşdi, hava 
işıqlananda qurcalanıb durdu, geyinib ayaq barmaqlarının ucunda evdən çıxdı. 
Günəş dənizdən qalxır, onun qızılı saçları şəhərin qalın divarlarını örtürdü. 
Mehman küçələrdən tez-tez keçib döngələri döndü, dalana tələsik çatdı. Böyük 
intizarla Mehmanın yolunu gözləyən ana özünü oraya-buraya çırpmış, sonra 
bükülərək ağsaçlı başım öz arıq dizlərinin üstünə qoymuş, solğun bir sifətlə qapı 
astanasında mürgüləmişdi... 
  
  
______________Milli Kitabxana______________ 
27 
 
 
VII 
 
Hüquq fakültəsinin böyük və zəngin kitabxanasında, göy xələtli 
kitabxanaçılar çalışıb-əlləşir, tələbələri, müəllimləri, professorları, elmi işçiləri 
istədikləri kitablarla təmin edirdilər... Onlar yan tərəfdəki qiraət salonunda 
səssiz-səmirsiz oxuyur, kağız üzərində qeydlər edirdilər. Diqqətlə qulaq asanda 
buradan, yalnız üzərində qələm işlənən kağızların xışıltısı eşidilirdi... Küncdəki 
balaca stolun arxasında oturan Mehman da, çoxdan əlləşirdi. O, buraxılışdan 
sonra verilən məzuniyyətdən istifadə edərək çalışırdı. Mehman çox düşünüb, çox 
mühakimə etdikdən sonra verilən məzuniyyətdən istifadə edərək çalışırdı. 
Mehman çox düşünüb, çox mühakima etdikdən sonra "Azərbaycanın qədim 
dövrünə aid hüquq tariximizdən" adında bir elmi əsər üzərində işləməyi qərara 
almışdı. O hələ neçə ay idi ki, bu movzu üstündə çalışır, kitabxananı çox arayır, 
az şey tapırdı. Professor Məlikzadə Mehmanın bu fikrindən xəbər tutaraq çox 
şad olmuşdu. Buna görə də o öz sevimli tələbəsinə baş çəkmək, ona məsləhət 
vermək qərarına gəlmişdi. Professor qapın arxa tərəfdən yavaşca açıb içəriyə 
girdi, əlini Mehmanın çiyninə qoydu. İşarə ilə qiraət salonundan qaldırıb 
kitabxanaya gətirdi. Şkaflar ağzınacan qalın cildli kitablarla dolu idi. 
- Çox zəngin kitabxanadır, - deyə professor böyük maraqla kitab dolu rəfləri 
göstərdi, - çox böyük dövlətdir!.. Bax burada hər bir dildə əsər tapmaq olar. - 
Professor əlini kitab qəfəsələrində gəzdirdi. – Bu dünyada hər şeydən artıq, 
hüquqa dair əsər yazılmışdır. – Professor gülümsəyib Mehmandan soruşdu. - 
Bilirsinizmi niyə? - Özü də cavab verdi, - çiinki bu dünyada bizim sosialist 
inqilabına qədər zorakılıq, haqsızlıq hər şeydən çox olmuşdur!.. Bunun da dərin 
iqtisadi-siyasi səbəbləri vardır!.. Mən sizə məsləhət görürəmki, elmi işiniz üçün 
bu cəhətləri nəzərə alasınız... Çünki dərin tədqiqat, böyük əmək və yuxusuz 
gecələr olmadan elmi əsər yarana bilməz!.. 
- Düzü, professor, mən bizim Azərbaycan dövlət hüququna aid tarixi 
materialı az tapıram! 
- Məyus olmayın, dama-dama göl olar! 
- Professor, mənim mövzumu bəyəndinizmi? 
- Bəyəndim, ancaq çox çətindir, çox da vacibdir! 
- Mən fikirləşdim ki, Fransada filan kralın dövründə hüquq məsələsini, ya da 
qədim Romada köləlik dövrünə aid filan şeyi yazınca, buradan 
  
  
______________Milli Kitabxana______________ 
28 
 
 
başlayım!.. Necə deyərlər, "özünə umac ova bilməyir, özgəyə əriştə doğrayır" 
məsələsi olmasın. "Fransada filan Lüdviqin hakimiyyəti dövründə hüquq 
normaları", yaxud "Qədim Romada filan hüququ?!" 
- Bunları da bilmək lazımdır, oğul, - deyə professor Məlikzadə əlini 
Mehmanın çiyninə qoydu. - Bunlarsız da qədim dövrü dərk edib bir dəyərli elmi 
əsər yaratmaq olmaz!.. Çünki elm genişlik, çərçivələri qırmağı tələb edir!.. 
Ancaq öz zəmindən və tamam-kamal əlini üzüb qopmaq olmaz!.. Mən ürəkdən 
çox şad oluram ki, bizim gənclik belə məsələlərin qoyulmasını dərk etmişdir. 
Xalqa "böyük, böyük" deməklə, öz-özünə axınla böyük olmaz! Xalqın mənəvi 
böyüklüyü, görürsənmi, bu qalın cildli, yer-yurd tutmayan kitablarla ölçülür... 
Məsələn, sayca böyük olmayan yunan xalqı baxın, tarix üçün, elm və fəlsəfə 
üçün də nə kimi başla böyük əsər yaranır, xırda bir başla nə yarana bilər? Xırda 
baş ancaq öz böyük qarnını güdər! 
Professor danışa-danışa kitabxanaçını çağırdı, gəzə-gəzə gedib səqfə qədər 
mərtəbələrə dolmuş kitabların qabağında dayandı. Xeyli baxdı, pilləkəni 
düzəldib yuxarı qalxdı, iki kitab endirib Mehmana verdi: 
- Bu pilləkənlə biz ki, belə yuxarı qalxırıq, yəqin ki, yüksələcəyik! 
- Məlikzadə dolu döşlə güldü, onun ağ bığları, çənəsindəki ağ saqqalı titrəyib 
əsdi. – Mən şadam, çox-çox şadam ki, siz elm yolunu tutursunuz, bax bu pilləkən 
yolunu!.. Mənim məsləhətim belədir ki, heç bir inzibati işə getməyəsiniz. Çünki 
insan ömrü özü də vaxtdır, onu əsla itirmək, hədər yerə sərf etmək olmaz!.. Bəli, 
mən siza fakültənin aşağı siniflərində dərs düzəldərəm. Burada çalışarsınız, 
böyük hüquqşünaslardan birisi olaraq yetişərsiniz. Təkrar edirəm, ölüncə də 
deyəcəyəm: bizim xalq üçün böyük əql və məntiq sahibi çox-çox böyük 
hüquqşünaslar lazımdır! 
- Mən indi, professor, elmi tədqiqatımı təcrübə ilə bağlamaq üçün bir neçə il 
işə getmək istəyirəm. 
- Hara belə? 
- Bir rayona! 
- Rayonamı? Yox, oğlum, mən razı ola bilməyəcəyəm, bir əldə iki qarpız?.. 
Çox çətindir! 
- Bos hüquq fakültəsi nə üçündür, professor? 
- Mən bu barədə sizinlə əsla razı ola bilməyəcəyəm... Heç razı ola 
bilməyəcəyəm! - Məlikzadə əlini qaldırıb yellədi, - aralanmaq, elmdən qopmaq? 
Yox əsla!.. Elm müntəzəm işləyən yaradıcı bir baş, gecəli- 
  
______________Milli Kitabxana______________ 
29 
 
 
gündüzlü stoldan qopmayan bir kəllə istəyir! Elm qurğuşun kimi ağırlıq, özü də 
çox möhkəm bir sanbal istəyir!... Saytal adam olmaq üçün sanballı bir kəlləyə 
malik olmaq gərəkdir!.. Yoxsa dik-diringilə heç bir əsər yaranmaz! Oturmaq, 
ağır oturub batman gəlmək lazımdır!.. 
- Professor, axı hərəkətsiz inkişaf yoxdur, deyiblər! 
- Ayaqdan qabaq, başla hərəkət! Yox, yox otur bax, burada, bu qalın cildli 
kitabların arasında! Rayon nədir? Yox, yox mən razı ola bilməyəcəyəm! 
- Nə üçün belə bir ifrata varmaq, professor? 
- Çünki, əzizim, səndən yaxşı bir elmi işçi çıxar! Çünki hüquq elminin sənin 
kimi gələcəkli gənclərə ehtiyacı çoxdur! - Professor dəsmalını çıxarıb alnında 
muncuqlanan tərini sildi. - Qal, qal! Sən burada, bu kitabxanada qal! Mən səndan 
böyük bir elm adamı gözləyirəm! Sən əgər belə yüngül müqavimət yolu ilə 
getsən, mən səndən nə gözləyəcəyəm? - Professor bu dəfə də dəsmalı ilə acışan 
gözlərini sildi. – Böyük dərddir, qanunu sənə tapşırsınlar, sən özün də nəticədə 
dolaşıb həbs ediləsən?.. Bəlkə başqası düşünmür, mən bu barədə düşünürəm!.. 
mat-məəttələm. - Məlikzadə əllərini dizlərinə çırpdı, - lap məəttəl!.. 
- Səbəbini izah etsəniz olmazmı, professor? 
- Səbəbi? Səbəbi, ləkə! Kimsə, hansı vicdansızsa hansı qayəsiz məsləksiz, 
hansı qaranlıq, xəlvəti bir küncdə-bucaqda, hər hansı bir cilddə isə gizlənib gözə 
girir, girəvə düşən kimi bizim, gül kimi aydan an, sudan duru adamlarımızı 
alçaqcasına ləkələyir! Gül kimi uşaqlar qurtarır, axın nə olur?.. Qal, qal burada!.. 
Deyib də məni əsəbiləşdirdiniz! 
- Bağışlayın, professor, bizim hüquq fakültəsi məgər yalnız bu kitabxanalar 
üçündürmü?.. 
Professor daha da əsəbiləşdi, o addımlayıb Mehmandan uzaqlaşa-uzaqlaşa: 
- Daha mən onu bilmirəm! - dedi. - Heç bir şey bilmirəm! Mən sizdən dərin 
bilikli bir alim gözləyirdim! 
- Elm həyat üçün, mübarizə, tərəqqi, inkişaf üçündür, - deyə Mehman 
özlüyündə söyləndi, - yoxsa bizim hörmətli professor, elmi həyatdan qoparmaqla 
mücərrədliyə, ulduzlara gedir?!. 
Sonra Mehman, qoltuğunda kitab dayanıb fikir içində kitabxanaya Xeyli 
baxdı: "Bu da doğrudur ki, bizə belə qalın cildli kitablar yaratmaq lazımdır! Biz 
kitabsız, quru, boş əllə hüquq elmini öyrənə bilmərik!" 
O qiraət salonunun qapısını açıb stulun üstündə əyləşdi. 
  
  
______________Milli Kitabxana______________ 
30 
 
 
"Təcrübə də lazımdır, həyat da!.. Elmi də, həyatı da!.. Adam özü təmiz bir 
adam olandan sonra, onu necə ləkələyə bilərlər?.. Bizim hörmətli professor bu 
barədə hansı bir yanlış hissə isə qapılır, qoca birtərəfli düşünür, bilmir ki, kitab 
həyat üçündür!" 
Mehman professor verdiyi kitabların birisini açdı, vərəqlədi, burada onu 
maraqlandıran xeyli material olduğunu görüb çox sevindi. Gözəl professordur, 
heyif ki, bir az şəkkak, həm də bir xeyli əsəbidir!.. Mən bilmirəm, həyatla 
bağlanmayan, onda gündə-gündə xidmət etməyən bir elm kimə gərəkdir? 
Mehman qələmi götürüb bir neçə vərəq yazdı, oxuyub sükuta getdi. "Olacaqdır, 
çıxacaqdır!.. Mütləq çıxacaqdır... Qalın cildlərlə bizim hüquq əsərlərini yazmaq 
da lazım olacaqdır!.. Professorun dediyi kimi hüquqşünaslarımız belə bir hiss ilə 
yaşasalar əlbəttə, belə kitablar yaranar". - Mehman düşündüyü zaman Katibə sala 
əlini Mehmanın çiytninə yavaşca qoyub: - Sizi çağırırlar, - dedi. 
-Kim?.. Professormu? -Mehman sevindi, professoru əsəbiləşdirdiyi üçün 
ondan üzr istəmək, mümkün qədər qocaya izahat vermək istədi. - Professor öz 
kabinetindədirmi? -Yox! 
- Bəs məni kim çağırır? 
- Qayınanan, - Katibə xala usta bir mədəniyyətlə gülümsədi, - Şəhla bacım 
çağırır!. 
- Nə barədə? 
- Yoxsa telefona da getmək istəmirsiniz? 
- Nə üçün?.. 
- İcazə verin deyim ki, Mehman burada yoxdur! 
- Yox, yalan demək yaramaz! 
- Nə üçün, əgər istəmirsinizsə?.. 
- Mən burada olduğum halda necə elə demək olar? 
- Onda buyurun! 
- Ancaq?.. Yaxşı! - deyə Mehman ayağa durub getdi, Katibə xalanın yan 
tərəfdən asdığı telefon dəstəyini götürdü. 
- Qulaq asıram... Bəli, salam... Çox sağ olun... yaxşıyam... Başım çox 
qarışıqdır... Yox, söz verə bilmərəm, çünki çox mühüm işim var... 
Xeyr. Füzuli divanə çəksə də, mən ondan üzr istəyiram!... Heç olmazsa biz 
də Füzulinin yüzdə biri qədər yadigar qoymalıyıq! Yox... Xeyr!.. 
Üzr istəyirəm!.. 
  
  
______________Milli Kitabxana______________ 
31 
 
 
Mehmanı çağıran Şəhlaxanım olsa da danışan Züleyxa idi. Güman ki, anası 
özü, öz əlilə telefon dəstəyini qızına vermişdi, Züleyxa Mehmanın bu cür soyuq 
rəftarını, yenə də qeyri-müəyyən cavabını görüb pərt oldu, dəstəyi yerinə 
qoymaq istəyincə, Şəhla xanım dəstəyi ondan aldı: 
- Danışan Şəhladır. Axşam saat yeddi tamamda sizi gözləyirəm! 
- deyə tez dəstəyi öz yerindən asdı. Mehman cavab verə bilmədi. 
Katibə xala bu təzadlı mənzərəni hiyləgər bir nəzərlə süzüb: Çəkişməsən 
bərkişməzsən, - dedi. - Nə var, cavan oğlan?! 
- Elə bir şey yoxdur. - Mehman çəkilib yenə də öz iş stoluna getdi. 
O, kitabları nə qədər vərəqlədi, əlinə qələm alıb yazmaq istədi, təəccüblü 
görünsə də bir şey çıxmadı. Mehman kitablarını, yazılarını stolun gözünə yığıb 
kilidlədi, açarı cibinə qoyub çıxdı... 
 
IX 
 
Qırmızı rəngli tramvaylar şəhərin içilə zırınqazırıqla hərəkət edirdi. Ağ libaslı 
adanılar küçə boyu izdihamla axışır, dalğalanan Xəzar sahilinə doğru 
yeriyirdilər. Mehman dolaşıq fikirlər içində dəniz sahilinə doğru hərəkət etdi. O, 
adamları yara-yara yeridi. Yastı balabanlar, tütəklər çalınır, dəflər, nağaralar 
vurulur, gənclər bəzəkli qayıqlara doluşur, Xəzərdə gəzintiyə çıxırdılar. Mehman 
sahil boyu xeyli gəzib dolandı. O, dalğaların süpürləşməsinə, qoşa gəzib dolanan 
oğlan-qızların balaca-balaca qayıqlara doluşmalarına xeyli tamaşa etdi. Nəhayət, 
Mehman da keçib qayıqda əyləşdi. Göy köpuklü dalğalar arası qayığın necə 
getdiyini, necə dolanıb gəzdiyini bilmədi, Mehman xof ilə rica arasında 
qalmışdı: "Gedim, getməyim?.. Yaxşı olmaz, gedim!.. Yox, gedim birdəfəlik 
cavab verim ki, anam-bacım mən bu işdə yoxam!" - Mehman tərəddüd içində 
dolaşdı. Onun ürəyi gənc sinəsi altında sanki bir çapar kimi çapır, köksünə 
sığmaq istəmirdi. O çox mürəkkəb bir hal keçirir, çox vacib bir məsələnin həlli 
üçün qərar çıxarmaq istəyirdi. Mehman hələ də bu xüsusda anasına heç bir söz 
açıb deməmişdi. O, illər uzunu arzu etmişdi ki, ali təhsil alsın, anasının böyük 
qayğılarına cavab olaraq doyunca ona xidmət etsin, anasını evarası işlərdən, 
yaşına uyğun olmayan artıq zəhmətlərdən xilas etsin. "Ana, bax bu qədər mənim 
məvacibim, o da atamdan yana sənə verilən təqaüd!.. Bax, gör heç bu pulu 
yığışdırmaq olarmı!" desin... "Bax indi sən rahatlana bilərsən, mənim borcum 
sənə doyunca xidmət etmək, sənin ümman qədər yaxşılığına bir az da olsa cavab 
verməkdir!.." 
  
  
______________Milli Kitabxana______________ 
32 
 
 
İndi?.. Bəs indi hansı bir hiss ona güc gəlmək istəyir? Nə üçün Mehman bu 
barədə anasına öz sirrini açmaqdan çəkinir?.. Hansı bir qüvvədir ki, Mehmanın 
mühakimə və şimrunun əleyhinə çıxmaq, bu yolda ona qılınc çəkib güc gəlmək 
istəyir? Bu vaxta qədər Mehman baş qaldırıb yad bir gözlə qıza baxmamış, bu 
haqda o, heç öz-özlüyündə olsa belə bir müzakirə açmamışdı. Lakin Züleyxa ilə 
olan söhbətlər, onun üzə düşüb Şəhla xanımın təklifindən çıxa bilməməsi, 
Mehmanın o evdə gecələməsi, Züleyxanın səmimi görünən çox dərin iztirabları 
Mehman üçün elə beləcədə ötüb keçməmiş, görunür, ona çox dərin təsirlər 
buraxmışdı...  
Fikirləşdikcə, düşündükcə Mehmanın həyəcanı artır, vücudu qızışır, daxildə 
dalğalanıb çırpınan bir hiss ona qalib gəlirdi. Mehman bu kəşməkəşli dalğalar 
içində qol-qanad çalır, gəncliyin tükənməz, coşqun hissi, ecazkar bir sirr kimi, 
onun mühakimələrinə üstün gəlməyə başlayırdı... Mehman evlərinə dönmədən 
Şəhla xanımgilə tərəf yol aldı, dərin ürək çırpıntıları içində addımladı, nəhayət o, 
dolana-dolana gedib Şəhla xanımgilə çıxdı. Şəhla xanım, yenə də Mehmanı xoş-
beşlə qarşılayıb onun qolundan tutdu, divarda hərəkət edən saatı göstərdi: 
- Nə deyir? 
- Üzr istəyirəm, çünki... 
- Üzr yox, cəza!.. 
Mehman stula oturdu. Bayaqdan geyinib-keçinmiş, hazırlanmış Züleyxa 
üzünü yan tərəfə tutub pəncərədən bayıra baxmağa başladı. Şəhla xanım əlüstü 
çay gətirdi, yenə müxtəlif mürəbbələrdən stola düzdü. Mehman "sağ ol", - deyib 
bir qurtum da çay içmədi. Lampalar tez-lez yanmağa, şəhəri bir çılçırağa 
döndərməyə başladı. Hövsələsi darıxan Şəhla xanım ayağa qalxıb: 
- Mən burada oturub sizin üçün küsülü barışdıran deyiləm, - deyib mətləbə 
keçdi, - xalası parka getmək üçün iki bilet göndərmişdi. Dedim ikimiz gedək, 
gördüm ki, mən daha bu xanım qızın yaraşığını yad eləyirəm. Dedim ki, onda 
ikiniz gedin! Gördüm ki, qızın çiçəyi çırtladı. 
Sən də ki, belə gəlib çıxdın, oğul! 
- Mənim işim var idi, üzr istəyirəm, - deyə Mehman, mümkün dairədə 
pərdəni açmaq, öz münasibətini bildirmək istəyirdi. Buna görə o yer-yurdu 
qurdalayıb döşəmə üzərinə salınmış fərşin naxışlarını sayır kimi qırıq-qırıq 
danışmağa başladı, - mən, düzü, sizin çağırışınıza görə gəlməmişəm, Şəhla 
xanım... Gəlmişəm ki, bir qədər də açıq danışaq, mətləb aydın olsun!.. 
 
  
 
  
______________Milli Kitabxana______________ 
33 
 
 
- Küsülü yerdə nə açıq-aydın danışmaq? - deyə Şəhla xanım Züleyxanın və 
Mehmanın qolundan yapışıb, üstünü vurmadan zarafata saldı, onları ərklə 
itələyə-itələyə gətirib qapıdan bayıra çıxardı. 
- Mən burada hakim deyiləm, gedin özünüz bilin!.. Onlar istər-istəməz 
pilləkəndən aşağı düşdülər. İkisi də birlikdə üzüaşağı enib zırınqıltılı tramvaya 
çatdılar. Bir neçə dolu tramvay buraxıb axırda nisbətən asudə bir tramvaya 
mindilər, şəhər küçələrini keçib park səmtinə gedən tramvaya əyləşdilər, parkın 
qabağında düşdülər. Züleyxa qapı yanında duran nəzarətçiyə iki bilet göstərdi, 
onlar parka girdilər, xeyli dinməz-söyləməz gəzib dolandılar. Yaşıllıq içində 
üzən parkı musiqi səsləri bürümüşdü. Gülmək, şaqqddamaq göyün yeddi qatına 
çıxmışdı. Oğlan-qızla dolu uçuncaqlar, yelləncəklər havada fırlanırdı. Ağaclar 
altında qoyulmuş stol ətrafında əyləşən adamlardan kimisi içir, kimisi yeyirdi. 
Onlar hər ikisi düşünür, getdikcə Züleyxanın küskünlüyü görünür, Mehmanın 
rəhmi artır, bu səmimi görünən həqiqi iztiraba qarşı onun ürəyi yumşalırdı. İndi 
Mehman bu iztiraba cavab vermək istəyirdi. Görünür ki, Mehman üçün qaçmaq 
yolları bir-bir örtütüb tezcə-tezcə bağlanırdı. 
Züleyxa isə artıq üzücü iztirablarına nəhayət vermək, özünü Mehmanda baş 
qaldıran məhəbbət hissinə təslim etmək, dözülməz yorğunluqdan özünü xilas 
etmek istəyirdi. Beləliklə onlar gəzə-dolana, kölgəli ardıc ağaclarının altında, 
dəmir ayaqlı skamyanın üstündə qərar tutdular. Səssiz və iztirablı dəqiqələr, 
nəfəsi qaldıracaq bir ağırlıqda gəlib keçdi... Birdən, Züleyxa boğuqca ağlamağa, 
belə bir qeyri-müəyyon sükuta qarşı etiraz səslərini büruzə verməyə başladı. 
İndiyə qədər Züleyxadan bir növ çəkinib-qaçan Mehmanda indi nə isə gizli 
bir bağlılıq özünü büruzə verdi... qızın çox ətirli saçlarını qoxulamaq, hətta onu 
öpməyə cəsarət etmədən, mat-məəttəl dayanıb durmaq özü belə Mehmanda xoş 
bir hiss doğurdu... Bu əsrarlı hiss yaxıcı bir od, bir atəş kimi təpədən dırnağa 
qədər, Mehmanı bürüyüb, sarsıtmağa başladı. Danışmaq istəməyən Mehmanın 
nitqi tutulurdu... Burada, bu bağda özü də bu vəziyyətdə üzə gəlib açılışmaq 
hansı dillə Züleyxaya rədd cavabı vcrib: "Mən səni sevmirəm!" demək, nəinki 
Mehman üçün çətindi, hətta mümkün deyildi. Əksinə, indi Mehman get-gedə 
təslim olduğunu hansı, bir cazibə qüvvəsiləsə bu kövrələn qıza bağlandığını 
duyur, indiyə qədər qızın iztirabla dolu məktublarına cavab verməməklə özünü 
müqəssir sayırdı. Mehman, başını artıq onun köksünə söykəyən, aramsız göz 
yaşları axıdan qızın iztirablarına şərik olurdu... Niyə indiyə  
  
______________Milli Kitabxana______________ 
34 
 
 
qədər soyuq, etinasız görünən Mehman indi Züleyxaya sözsüz təslim olur, onu 
çulğayan alovlu atəşin müqabilində acizlik edirdi?.. Bu hiss indi burada birdən-
birəmi əmələ gəlmişdi!.. Yox, yox, bu hiss Mehmanın qıza qarşı qəti, müəyyən 
bir mövqe tutmamağında, indiyə qədər ona rədd cavabı verməməyində, bir 
tərəddüdün, bəlkə də Mehmanın özünə belə aydın olmayan bir tərəddüdün, 
vurub bir sahilə çıxmamağında "hə", "yox" deyə apaydın cavab verməməyində 
idi?!. Ayrı cürə yaraşmayan bir oyunbazlığa girişməyinə dəyərdimi?.. Mehman 
quru təbiətli olsa da onun fitrəti saxtakarlığa, hoqqabazlığa biganə idi! Getdikcə 
burada coşub-daşan bir hiss Mehmana güc gəlir, gənc oğlanın sinəsi qabarıb-
enir, onun əli göz yaşlarını axıdan Züleyxanın saçlarında aramla gəzir, titrək 
barmaqları Züleyxanın pərakəndələşən sıx qara saçlarını alnımdan geriyə 
darayır, ancaq bu mövqedə yenə də açılışıb qəti bir söz deyə bilmirdi... Züleyxa 
isə bu üstüörtülü etirazın müqabilində ərköyünlüklə kövrəlir, iztirablarına cavab 
aldığını yəqin edib göz yaşlarını axıtmaqdan doymurdu. Onlardan bir kəs 
dillənməsə də döyünən ürəkləri bir-birilə danışırdı... 
 
X 
 
Hüquq fakültəsinin buraxılışı üçün verilmiş məzuniyyətin vaxtı bitmişdi. 
Tələbələr bir-bir kabinetə daxil olub çıxır, müəyyən rayonlara təyin edilib 
vəzifəyə göndərilirdilər. Onlardan kimisi öz təyinatından razı qalıb sevinir, 
kimisi də narazı olub deyinirdi. Mehman da öz növbəsində içəriyə girib 
respublika prokuroruna salam verdi, ortaboylu, enlikürəkli respublika prokuroru 
ayağa qalxıb Mehmanla görüşdü: 
- Professor Məlikzadə sizdən çox söyləmişdir, - deyə o siyahıda etdiyi qeydə 
baxdı, - mən də, düzü, bu təklifi müdafiə edirəm. Doğrudan da; siz hüquq 
fakültəsində qalıb həm elmi işlə məşğul olar, həm də aşağı siniflərdə dərs deyə 
bilərsiniz. 
Mehman dinmədən fikirli gözlərilə ona baxdı, respublika prokuroru 
Mehmanın bu təkliflə razılaşmadığını hiss edərək: 
- Nə fikirləşirsiniz? - deyə təkrar ona müraciət etdi. - Bu təklifdən yaxşı sizin 
üçün nə ola bilər? Çox böyük xoşbəxtlikdir! Görünür ki, təbiət sizdən istedadı 
əsirgəməyibdir!.. Bizim respublikada nəzəriyyəçi hüquqşünaslara çox böyük 
ehtiyac var! Siz də hələ gəncsiniz, çalışmaq üçün nə qədər də vaxtınız vardır!.. 
Bizim quruluşda hər hansı ictimai 
  
  
______________Milli Kitabxana______________ 
35 
 
 
faydalı istedada nə qədər desən geniş yol vardır!.. Xalq öz böyük hüquqşünası, 
natiqi ilə də, başqa-başqa alim, şair, sənətkarı kimi fəxr etməlidir. Bu cəhət həm 
də xalqın yetkinliyini daha bariz surətdə sübut edə bilər!.. 
Mehman bu yüksək qiymətə qarşı qıpqırmızı qızarıb: 
- Hamı belə deyir, qiymətli adamlar məmləkətin sərvətidir, - dedi. 
- Ancaq mən əsla özümü bu yüksak qiymətə layiq görə bilmərəm. Mən adi 
bir məzunam, mən ancaq vətən qarşısında hədsiz dərəcədə borcluyam!.. Bizim 
fakültədə məndən də qat-qat yüksək, əlaçı tələbələr vardır!.. Mənsə hələ borcunu 
ödəməmiş bir borcluyam, vəssalam! 
Bu əsnada telefon səsləndi, Mehman sözünü kəsdi, respublika prokuroru 
dəstəyi götürüb: 
- Bəli, - deyə cavab verdi, müəyyən fasilədən sonra əlavə etdi. 
- Bəli, gəlmişdir, - dedi. O, qırmızı karandaşını götürüb Mehmanın adının 
altından iri bir cızıq çəkdi. - İndi elə o barədə söhbət edirik... Məncə razı olar!.. 
Başqaları şəhərdə, burada aparatda qalmaq üçün yüz cür minnətçi salır!.. Yox, 
hələ özü elə başabatan bir söz demir. Siz arxayın olun, professor, sizin tələbənizi 
elmi işdən ayırmayacağıq! 
Prokuror dəstəyi telefonun üstünə qoyub: 
- Professordur, - dedi, - sizi soruşurdu. Çox narahat olur. Dünən bizim evə də 
zəng etmişdi. Bir neçə gün əvvəl buraya da gəlmişdi. Biz sizi axtardıq, tapa 
bilmədik. Dedik, gənc adamdır, əlbət ağır təhsil illərindən sonra, nəfəs alır, 
dincəlir. - Prokuror güldü. - Nə üçün?.. Dincəlmək də olar! Gənclik ömrün bahar 
çağıdır. Onu da mənasız yerə ötürüb buraxmaq olmaz!.. Mən məna deyirəm, 
boşluq, ya düşünülməmiş hərəkətlər yox!.. Sofi kimi yatmaq, əyyaş kimi məst 
olub mürgüləmək də olmaz! Gəncliyin mənası dərindir; həqiqi mənasında 
işləmək, namusla yaşamaq lazımdır! 
Prokuror bir qədər danışdıqdan sonra, axırda əlini Mehmana uzadıb: 
- Böyük müvəffəqiyyətlər diləyirəm, - dedi. - Sizin kimi bir neçə məzunun, 
hər bir buraxılışında üç-dörd nəfərin elmi-nəzəri işdə saxlanması bizim üçün 
işlərimizə, o cümlədən gələcək təcrübi işlərimizi özünə də çox böyük faydası ola 
biləcəyi şübhəsizdir! Elm təcrübənin fənəridir! 
Mehman təmkinlə ayağa qalxıb: 
- Mən isə öz həyatımı ayrı cürə qurmağı düşünürəm, - dedi. 
- Siz necə düşünürsünüz?.. 
  
  
______________Milli Kitabxana______________ 
36 
 
- Mən tamam on dörd il skamyada oturmuşam. Adam dörd divar 
arasında bütün ömrü uzunu otura bilməz! Mən istəyirəm divarlardan çıxıb 
adi, geniş kütlə ilə işləyim... Hüquq elmini də həyatımda təcrübə edim. 
Bir neçə il sonra icazənizlə sizə müraciət edib buraya, Bakıya qayıdaram. Mən 
üzərində işlədiyim kitabları da özümlə götürəcəyəm! Gündüzləri vəzifədə çalışıb 
axşamları elmi işlə məşğul olacağam!.. Bu barədə mən özüm gedib professordan 
üzr istəyib ondan icazə ala bilərəm! 
- Siz açılan elm qapısını niyə öz əllərinizlə qapayırsınız, oğlan? 
- Mən həyatı da, özümü də sınamaq istəyirəm, yoldaş respublika prokuroru! 
- Siz neçə ildən sonra qayıtmaq istəyirsiniz? - deyə prokuror əlini qısa 
bığlarına apardı. - Sonra maraq sönməzmi, sizin üçün gec olmazmı? 
- İki-üç ildən sonra dönmək istərdim! 
- Gec olacaq! - deyə respublika prokuroru öz narazılığını bildirdi.  
- Biz yaxın illər ərzində, bir dəstə bilikli hüquqşünaslar hazırlamaq istəyirik! 
- Bəli, təqdirə layiq bir təşəbbüsdür! 
- Bəs siz niyə təqdirə layiq təşəbbüsə qol qoymursunuz? 
- Mən öz yolumu başqa cürə seçmişəm, yoldaş respublika prokuroru! 
- Könülə güc olmaz, - deyə respublika prokuroru öz qırmızı karandaşını 
qaldırıb stolun şüşəsinə vurdu. - Ancaq Məlikzadə heç bir gənc məzun üzərində 
bu qədər təkid etməmişdi! 
- Mənim də həm professora, həm də sizə tükənməz ehtiramım vardır! Özüm 
də çalışacağam ki, mənə tapşırılan bu hörmət və etibarı doğruldum, sizin 
qarşınızda alnıaçıq dayanım! 
- Bəli, alnıaçıqlıq, bu çox böyük, çox əsaslı məsələ, həm də birinci şərtdir! - 
deyə respublika prokuroru altdan yuxarı Mehmanı gözdən keçirtdi. - Özü də 
bizim işimizdə! Qanun qılıncı polad kimi möhkəm, güzgüdən də parlaq 
olmalıdır! Ona heç bir pas, heç bir ləkə düşməməlidir! 
Yoxsa bu qılınc korşalar! - Respublika prokuroru danışa-danışa rayonlar 
yazılmış uzun siyahını nəzərdən keçirtdi. - Bəli, gənc oğlan mən yenə sizə 
fikirləşmək üçün imkan verirəm!.. 
- Xeyr, mənim sözüm qətidir, yoldaş respublika prokuroru! 
- Onda cavan oğlan, yaxın, yaxşı rayonların birisinə, Belə ki, Bakıdan, 
professordan üzülməyəsiniz! 
- Nə barədə? 
- O barədə ki, elmi işə qarşı marağınız soyumasın! 
  
  
______________Milli Kitabxana______________ 
37 
 
 
Prokuror rayonları yenə nəzərdən keçirib: 
- Yenə də sizə mümkünat verirəm, - dedi. - yaxın, yaşı rayonların birisinə! 
- Mənim üçün rayonun heç bir fərqi yoxdur, - deyə Mehman cavab verdi. - 
Ancaq mən xahiş edirəm ki, hansı rayonda qanun çox təhrif olunursa, məni oraya 
göndərəsiniz! 
Respublika prokuroru dəstəyi götürüb professora zəng etdi... Onlar çox 
daruşdılar, axırda professorun: 
- Daha özü bilər, - deyə telefon dəstəyindən yayılan acıqlı səsini Mehman 
özü də eşitdi və başını aşağı saldı. 
Prokuror rayonlan təkrar-təkrar nəzərdən keçirib axırda: 
- İndi ki, inad edirsiniz, bax buraya, - deyə rayonun adını çəkdi. 
- düzünü desəm, bizim canımızı bura lap xirtdəyimizə yığıbdır! Biz buraya adam 
göndərməkdən yorulmuşuq, orada kimlərisə ləkələməkdən yorulmayıblar!.. 
Prokurorun ağzından ayrı bir kinayə ilə çıxan bu "ləkə" sözü müqabilində, 
Mehman bir an sükuta getdi. Bayaqdan işarələr və təşbehlərlə danışan respublika 
prokuroru bu "ləkə" məfhumunu xüsusi bir ahənglə qeyd etdi, Mehmanı ayıq 
salmaq üçün bəri başdan onu xəbərdar etmək istədi. Bu zaman ağsaçlı Məlikə 
xanımın siması da gəlib Mehmanın gözləri qabağında canlandı. 
- Nə fikirləşirsiniz? 
- Mən bu sözü eşitmişəm, yoldaş respublika prokuroru! 
- Siz çox gəncsiniz, mən bəri başdan oranın xüsusi şəraitini sizə deməyə 
məcbur oldum! 
- Eyb etməz, ona görə də elə mən oraya getmək, özümü də sınaqdan 
çıxarmaq istəyirəm!.. 
 
XI 
 
Mehmanın anası böyük bir təlaşla oğlunun şeylərini yığışdırır, təzə gəlin isə 
küncdəki balaca ayna qabağında özünü düzəldirdi. 
- Mən də gedəcəyəm, ana! 
- Sən hara, bala? Qoy Mehman getsin, yer-yurdunu bir düzəltsin, biz də 
baxaq görək, getməli yerdir, ya yox? 
Bu zaman sir-sifətində yorğunluq görünən, ancaq öz məqsədinə nail olan 
Mehman qapıdan içəri girib: 
  
______________Milli Kitabxana______________ 
38 
 
 
- Daha tamam üzülüşdük, - dedi. - Sabah mütləq yola düşməli olacağam! - O, 
şeylərinə baxdı, çamadanını düzəltdi. 
- Mehman mən də gedəcəyəm! 
- Hara, Züleyxa? 
- Sən hara, mən də ora! 
- İndi yaramaz, Züleyxa! 
- Yaramaz, gəzib gələrəm! 
Ailədə bu söhbət xeyli uzandı, lakin Züleyxa Mehmandan qopmaq istəmədən 
öz dediyində dayandı: 
- Mən mütləq gedəcəyəm, Mehman! 
- Bəlkə ora çox narahatçılıqdır? 
- Hər nə isə mən bilmirəm!.. 
Xatun, mübahisənin uzanmağını, pərdənin tez bir zamanda yırtılmağını 
istəməyib: 
- Man də heç sizi tək buraxa bilmərəm! - dedi. 
- Yox, ana, siz hələ qalın, - deyə Züleyxa israr etdi. - Mən gedərəm, sonra 
yerimiz yaxşı olarsa, gəlib sizi özüm götürüb apararam! 
- Yox, yox, qızım, belə olduğu zaman, sizi özbaşına buraxmaq olmaz! 
Söz bir qədər də çəkdi. Züleyxa durub görüş üçün anasıgilə getdi. 
Xatun oğlunun əlindən tutub: 
- Sizi tək buraxa bilmərəm, - dedi. - İkiniz də çox bilməmişsiniz. 
Özü də, Allah xeyir versin, bilmədim niyə tələsdin, bala?.. Bax, neçə gündür 
indidən belə qaşıq döyüşü?.. Özü əsla pis uşaq deyil, əgər onun forsu yeri-göyü 
yırtan o maması Şəhla xanım olmasaydı... 
Mehman bu sözlərə cavab vermədən anasının könlünü almağa çalışdı, anası 
isə təkid edib, - "Sizi tək buraxa bilmərəm", - deyib durdu. Çox danışıqdan sonra 
onlar iki gün içərisində tamamilə yığışıb hazırlaşdılar. Bilet aldılar, vaxt çatanda 
şeyləri bayıra çıxardılar, qapını çəkib bağladılar. Ana bir də qapını yoxlayıb 
qonum-qonşu ilə görüşdü. 
Xatun öz evini həyət süpürgəçisi Nuru kişiyə tapşırıb: 
- Ay Nuru qardaş, - deyə qəhərləndi, - siz allah bu ev-eşiyi gözləyin, haram əl 
dəyməsin! 
- Arxayın olun, ay Xatun bacı, - deyə Nuru kişidən qabaq, arvadı Nuriyyə 
dilləndi. - Lap qızıl tökülsün!.. 
- Məsələ qızılda deyil, Nuriyyə bacı, məsələ halal olacağımızda haram əlin 
gəzməməyindədir! 
- Öz evimiz kimi baxarıq, - deyə Nuriyyə, Xatun arvadın boynunu qucaqladı, 
- yaxşı yol, Allah özü xeyir versin!.. 
  
  
______________Milli Kitabxana______________ 
39 
 
                                                                                                                                                    
Hər ikisi ağladı. 
- Elə bil dünyadan həmişəlik, ayrılıram, Nuru qardaş! 
- Elə bizim üçün də çətindir, - deyə Nuru kişi öskürə-öskürə dilləndi, 
- Barı bizim Nəriman da bu gün evdə yoxdur, - deyə Nuriyyə xala narazı 
halda dilləndi, - barı sizin şey-şüyə kömək edəydi vağzalacan! 
Nuru kişi özü şey-şüyə əl atdı: 
- Mehmanın qoca dayısı ölməyib ki, bacımı özüm yola salacağam! 
Onlar çox çəkmədən vağzala çatdılar. Şəhla xanım və Katibə xala da gül 
dəstəsi ilə vağzala gəldilər. Qatar dəmiryol üzərinə verildi. Paravoz dərindən 
fısıldadı. Mehmanın anası birinci dəfə idi ki, yola, belo uzun bir səfərə çıxırdı. 
Onun rəngi ağardı, gözünü oğlundan çəkmədi. Şəhla xanım və katibə xala 
Mehmanı əldən qoymurdular. 
- Züleyxa ərköyün böyüyüb, bax ki, xəstələnməsin, Mehman! 
Katibə xala isə bacısı Şəhlaya macal vermədən: 
- Mən özüm də professordan icazə alıb bir həftəliyə gələcəyəm! - deyir, 
Mehmanın ağ pencəyinin düymələrini çəkişdirirdi. - İndir, bir şey olsa, tükü-tükə 
tutdurun, mən zümrüd quşu kimi qulluğunuzda hazıram. Bir də ürəyinizi 
qısmayın, lap dağ boyda bir işiniz düşsə, o aparatda mən aşıraram! Çünki 
müavin Əbdülqədr özümüzünküdür, bibiqızının kürəkənidir! 
Züleyxa tərs nəzərlərilə Katibə xalasını süzüb: 
- Çox sağ olun, - dedi, - çox razıyıq, xalası! Sizə zəhmət olar! Bir də bizim öz 
anamız öz yanımızdadır! 
Şəhla xanım aralıda, şeylərin yanında dayanan Xatuna nazər saldı. Sərnişinlər 
qatarın hərəkəti barəsində radio vasitəsilə xəbərdar edildi. Adamlar qatara tərəf 
hərəkət etdilər. Şəhla xanım əvvəlcə Züleyxanı, sonra Mehmanı öpdü, axırda 
üzünu Xatuna təraf tutub: 
- Ay arvad, -dedi, -gedirsən get, ancaq bu uşaqlardan muğayat ol!.. 
Nədən ki, sən bir az başısoyuqsan!.. 
Xatun dönüb Şəhla xanıma kəc bir nəzər saldı, ona tutarlı bir söz demək 
istədi, ancaq sözü boğazında boğdu. 
 - Deyirəm ki, uşaqlardan muğayat ol, eşidirsənmi? 
Xatun cavab vermədi. 
- Mehman işləyəcək, Züleyxa da körpə uşaqdır, - deyə Şəhla xanım sözünü 
təkrar edib özünü dartdı. - Gərək onun da istirahətini bir düzəldən olsun, onu 
demək istəyirəm, ay arvad! 
Onlar vaqona yığıldılar, Katibə xala da həm Züleyxanı, həm də Mehmanı 
Öpdü. Züleyxa isə xalasına qarşı acıqlanıb qısqanclıqla: 
- Yaxşı, qatar indicə tərpənər - dedi, - Məkkəyə getmirik ki! 
 
  
______________Milli Kitabxana______________ 
40 
 
XII 
 
Mehmanın ailəsi, çox da böyük olmayan, yanı mətbəxli bir otaqda yerləşdi. 
Züleyxa otağa nə qədər bəzək-düzək vurmaq istədisə, yenə də əmələ gəlmədi; 
suvağın üstündən vurulan kağızlar hamısı qabarmışdı. Əvvəlki prokuror 
Zalovdan sonra otaq ağzı bağlı qalmış, rütubət çəkən divarların naxışlı kağızları 
cırılmışdı. 
İcraiyyə komitəsi sədri Kamilovun təkidinə baxmayaraq, müstəntiq Murtuzov 
bu otağa köçməmişdi; kənarda, ağzı düzə açılan köhnə mən-zilində qalmışdı. 
- Balam, bu xarabalıqdan bir avadanlığa çıxsana, ay Murtuz Murtuzov! - 
deyə Kamilov iltifat göstərmişdi. 
- Yoldaş İspalkom, çox razıyam, ancaq sizin sağlığınıza təsdiqim gələndən 
sonra!.. Birdən mən öz köhnə yuvamı uçurub oraya köçdüm, təzə prokuror da 
vurub bu yandan gəldi, - Murtuzov boynunu sallamışdı, - sonrası bəs necə olsun? 
- İş yerdədir, - deyə Kamilov özünü uca dağlar bərabərinə çekmişdi. - Balam 
dağdan ağır adamıq, ağzımızda sənə bir quranlıq söz deyirik, sən də yassar kimi 
gözlərini döyürsən!.. Belə də iş olar, heç, Murtuzov?.. Adam da heç bu qədər 
şəkkak olar, vasvaşı olar, balam?.. İş burada yerli təşkilatdadır! Biz, yerli 
hökumət qərar qoyandan sonra, oradan daha nə ola bilər?.. Bir də "Vlast 
namestax!" deyiblər, balanı! Lap mən özüm də bir kəndə gedəndə, yerli 
ispalkomun yanına gedirəm! 
Niyə? Çünki bünövrədir! Neçə ilin silistçisi ola-ola yerində dayanıb 
sayırsan!.. Bir irəliyə getməlisən, ya yox, balam? 
Murtuzov: 
- Mən sizdən çox razıyam, bu gün, başınız üçün, yoldaş raykoma da dedim, 
çox razıyam, yerdən göyə razıyam, - demişdi. 
- Yoldaş raykom? - deyə Kamilov özünü çox yuxarı dartmışdı. - 
Ədə, adam ol ey, adanı! Mən şəxsən özüm sənin məsələni qoymuşam. 
O gün büroda qoymuşam, katib Vahidova da demişəm, bu adam ki, belə 
tərtəmiz, özü də qönçədon çıxmış gül kimi, vicdanla işləyir, bu irəliyə 
getməlidir, ya geriyə? Mən məsələni qoyandan sonra, bir neçəsi etiraz edəndən 
sonra axırda mən sübut etmişəm ki, bu adam irəliyə getməlidir, əlbəttə 
getməlidir, irəliyə! 
- Mənə bax, bu söz o qarlı dağdan yuxarıdır... Prokurorluğun işi tamamilə 
silistçidən asılıdır. Mən də sizi arxayın edirəm ki, son damla 
  
  
______________Milli Kitabxana______________ 
41 
 
 
qanıma qədər, bu yaramazların kökünü bu rayondan kəsəcəyəm! Bütün bu kulaq-
mulaq qalıqlarının! 
- Kəsmək lazımdır, bunların köklərini! Lazımdır birdəfəlik kəsmək, bu 
yaramazların köklərini üstündə də yekə-yekə ağaclardan tonqal qalamaq gərəkdir 
ki, daha cücərib bir də üzə çıxmasınlar! 
- Düzü mən sizinlə məsləhət edib işə doğru-düzgün istiqamət verəndən sonra, 
hələ bir kərrə də görməmişəm ki, yuxarıdan, ali məhkəmədən bir işimizə etiraz 
edib bir barmaq qoyan olsun! 
- Məsləhətli don gen olar, bala, - deyə Kamilov stuldan durub otaq boyu ağır-
ağır gəzinmişdi. - Doğrudur, mən yurist-zad deyiləm, ancaq qandıqlarımdan 
məsləhət verə bilərəm. Doğrudur, mən elə sən deyən bir maktəbdə filanda da 
oxumamışam, ancaq bu praktika ki, var, kitab-mitab onun qabağında bir çürük 
qozdur! 
- Buna hcç söz ola bilmoz, hcç bir söz ola bilməz, yoldaş sədr, - deyə 
Murtuzov, Kamilovun daha da artıq xoşuna gəlmək üçün sivrilib dəridən 
çıxmağa çalışmışdı. - Təcrübə hər şeydir! Bir də sizin kimi böyük başın 
təcrübəsi! Məsələn, uşaqlar oturub-durub on il məktəbdə-filanda sümük sındırıb, 
kurs qurtarıb qayıdırlar, baxırsan ki, bir toyuq oğrusunu da yoluna qoya 
bilmirlər! 
Kamilov yayıla-yayıla gülərək: 
- Toyuğa da baş lazımdır, - deyə əlini uzatmışdı, - lap xoruza da, oğul!.. 
Əlbəttə, yurist gərək yumurtadan da baş çıxarsın. Yoxsa yumurta olmasa toyuq 
haradan çıxar? Yurist gərək bilsin ki, bunların hansı qabaqca əmələ gəlibdir? 
Murtuzov böyük bir maraqla; 
- Yoldaş sədr, siz yəqin bilərsiniz toyuq yumurtadan çıxıb, ya yumurta 
toyuqdan? - deyə xüsusi bir aləm kəşf edəcək kimi ağzıaçıq soruşmağa 
başlamışdı. - O gün yeməkxanada toyuqdan soz düşdü, mən dedim ki, o kişi belə 
müşkülləri açmaqda əllamə olar! 
- Toyuq yumurtadan, yumurta da toyuqdan, ikisi də bir-birindən! 
- Kamilov hazırcavab bir adam kimi arxayınca cavab verdi. 
- Hansı əvvəl, hansı sonra, yəqin ki, siz bilməmiş olmazsınız, yoldaş 
Kamilov, hə? 
- İkisi də əvvəl, ikisi də sonra, qandınmı?.. Dialektika!.. Başa düşdünmü, küt 
balası, küt! Biz təzə yuristlərdən danışırıq, sən Əbucəhl oğlu, Əbucəhl, burada 
durub balaca bir yumurtadan dağ boyda dastan açıb söz güləşdirirsən! 
  
  
______________Milli Kitabxana______________ 
42 
 
 
- Aydındır, başın üçün!.. Tamam-kamal aydındır!.. 
- Bəs necə? Çağa da bilir ki, toyuq nədir, yumurta nə! Yoxsa çərən-pərən 
boşboğazlıq kimə gərəkdir? 
- Bəli!.. Tamamən düz buyurursunuz! 
- Onda qalan adamı da öyrət, qoy yetişsinlər! Yoxsa nə qədər kal qarpız olııb 
qalmaq olar, balam? 
- Başa düşdüm, ancaq insafən... 
- Nə insafən? 
- İnsafən mən də heç öz biliyimi heç birisindən əsirgəmirəm, ancaq özləri 
nankor çıxır... 
- Qoy onda özlərindən küssünlər! Sən bilik ver, qoy götürən götürsün, 
götürməyən öz bəxtindən küssün! Arifə bir işarə, nadana min kötək! 
- Bəli, mən işarəni başa düşdüm... Mən onu bilirəm ki, siz bu dünyanın altını 
da elə bil öz əlinizlə qoymusunuz, üstünü də, başınız üçün! 
- Yaxşı, yaxşı, bu qədər də məni şişirtmə! 
Sədr Murtuzova etiraz etsə də, bu sözlər onun canına sarı yağ kimi 
yayılmışdı. İndi birdən-birə yeni prokurorun buraya gəlməyi, Mehmanın birbaş 
işə başlamağı, Murtuzovun başındakı "xəyal-plovu" yerə tökmüş gecə də, 
gündüz də prokuror olmaq həvəsini gözlənilmədən alt-üst etmişdi. Murtuzov 
açıb-ağartmasa da, bərk-bərk gizlətməyə çalışsa da, Mehmanın buraya gəlməsi 
bir güllə olub Murtuzovun ciyərindən keçmişdi. "Bəxt gərək, bəxt!.. Yazıq 
Əbdülqədirin çalışmağı da görünür bada gedir?.." – deyə Murtuzov yanıxırdı... 
"Müavin Əbdülqədir daha nə eləsin?" O, respublika prokuroru müavinlərindən 
olan əziz dostu Əbdülqədirin də zəhmətinə yanırdı. 
"Yazıq nə eləsin?.. Şərt dəryaya bir neçə dəfə tor atmaqda deyil, balıq 
çıxmaqdadır!.. Bu kişi, Kamilov buradan, o kişi, Əbdülqədir oradan, vurhavur 
çalışırlar, ancaq mənim torum boş çıxır ki, boş çıxır!.." Onunku-bununku 
qızılbalıq gətirir, mənim bəxtimə bir "ilanbalığı" da çıxmır!.. Çıxmır bir balıq ki, 
baxıb səksənəsən!.. Hey çopur yekə daş kimi bir yerdəyəm, bir yerdə! Deyirlər: - 
"Daş düşdüyü yerdə ağır olar". Bəyəm nə qədər, neçə il bu daş düşdüyü yerdə 
daş olub qalar! Axı bu bəxtəvər daşdır, mən diribaşlı adamam. - Elə bil ki, 
Murtuzovu gürzə vurmuşdu. - Yox, bu saçıburma oğlanın özünü gürzə kimi 
qəfildən çalmaq, bir nəfəsə başını yemək gərəkdir... Bəs nə ilə?.. Qılığına 
girmək, etibarını dəstələyib ələ almaq, zəhəri altdan-altdan yeridib ürəyinə 
çatdırmaq. Yoxsa biz Adəradon Hatəmə burada gözümüzü ölü qoyun kimi döyüb 
qala bilmərik!.." 
  
  
______________Milli Kitabxana______________ 
43 
 
 
Murtuzov ilk dəqiqədən prokurorluğun xidmətçisi Qaloşlu adama Mehman 
haqqında işarə etmişdi. Murtuzov kimisini çaya susuz aparıb susuz da gətirməyi 
bacaran Qaloşlu adam işarəsiz də öz vəzifəsini bütün təfərrüatına qədər başa 
düşmüşdü: 
 
XIII 
 
Bəli, Qaloşlu adam prokuror idarəsinin həyət-bacasını arxayın-arxayın 
süpürür, yerə səpələnmiş kağız qırıntılarını, papiros qırqırıntılarını və kör-
kötüktərini tərtəmiz yığırdı. 
Mehman bu yeni mənzildə yerləşən gündən o, ev-eşiyi də təmizləyir; şey-
şüyləri yerbəyer edir, qan-tər tökürdü. Qocanın bu halını görən Mehman anasına 
tapşırırdı ki, bu kişidən muğayat ol, həmişə işini qurtarandan sonra ona çörək 
ver, onu razı sal, yazıq fağır bir adamdır, görünür, kimi-kimsənəsi yoxdur. 
Züleyxa bu kişinin qaloşuna, qaloşun ortadan kəndirlənməsinə, dizi yamaqlı, 
daram qalife şalvarına, yastılanıb üzü kimi qırışmış və bozarmış kepkasına 
baxanda gülməyə bilmirdi: 
- Ay Mehman, sənin o qanun kitabların: bu kişi heç yerindən qaldıra bilməz, 
- deyir, qızara-qızara işvə ilə gülür və uğunub gedirdi, - məzəlidir, paltarı min bir 
rəng çalır, ala-bəzək bir şey... 
- Qocaya gülmək olmaz! - deyə Mehman Züleyxanın üstüna acıqlanırdı, - 
qocaya hörmət eləmək, onun yolunu saxlamaq lazımdır! 
- Yox, lap birtəhər qocadır, oranqutan kimi bir şey!.. 
- Yaramaz, Züleyxa, bu sözlər!.. 
- Zarafatdır edirik, Mehman! 
- Zarafat nəzakətli olmalıdır, daha təhqiramiz yox! 
Buna baxmayaraq Qaloşlu adam hər növ ilə özünü bu ailəyə canı-yanan və 
yaxın adam kimi göstərməyə çalışırdı. 
-  Qadan alım qızım, quş südünə qədər nə buyruğun olsa, mən 
"Babayi-Əmir" kimi hazıram! 
Züleyxa gülməyini boğazında boğub; 
- Çox sağ ol əmi can, - deyə cavab verirdi, - razıyıq biz sizdən!.. 
Qaloşlu adam indi bu səhər də həyəti süpürmək bəhanəsilə özünü gənc 
prokurora göstərmək, onun pişvazına çıxmaq istəyirdi. 
Mehman yorğun olduğundan yuxudan bu səhər bir az gec qalxmışdı. O əl-
üzünü yuyaraq, bir fincan çay içib idarəyə getməyə hazırlaşırdı. Züleyxa yenə də 
zarafatla onu əyləndirmək istədi, lakin Mehman gülüm 
  
______________Milli Kitabxana______________ 
44 
 
 
səyərək yaxasını bir təhərlə Züleyxadan qurtarıb qapıdan çıxdı, "darıxma, 
Züleyxa", - deyərək eyvandan həyətə düşdü. Züleyxa yol boyu gözü işlədikcə 
ərini süzüb, müşayiət etdi. Mehman idarə hayətinə çatanda Qaloşlu adara 
süpürgəsini saxlayıb yenə də öz tərli alnım sildi: 
- Xoş buyurubsan, başına dönüm, - dedi, - bu idarə də, bu yer də, bu yurd da, 
hamısı sənə qurbandır, başına dönüm! Mehman Qaloşlu adama razılıq edərək 
idarəyə girdi. Qaloşlu adam arxadan: 
- Boyuna qurban olum, bacıoğlu, - dedi, yan-yörəsinə baxıb qotur dişlərini 
qıcayıb əlavə etdi: - "Mənim lap doğma bacun oğlu!.." 
Mehman içəri girərkən stol arxasında əyləşən Murtuzov yenə də ehtiramla 
ayağa qalxıb: 
- Buyunm, yoldaş prokuror, - dedi. Mehmanın arxasmca kabinetə girib 
onun üçün stul çəkdi. - Doğrudan da, bu neçə ay ərzində sizin yolunuzu mən 
özüm şəxsən çox gözləmişəm! Hələ lap neçə kərə mənə barmaqla göstəriblər ki, 
o otağa, yəni sizin yaşadığınız otağa köç, mən razı olmamışam, demişəm balam, 
bəlkə kişi lap günü sabahdan gəldi, bəs dağdan ağır adam harda qalsın?.. Düzü, 
yoldaş prokuror, görəcəksiniz, burada hüquq işçiləri üçün şərait deyiləndən bir 
şey yoxdur! 
Mehman stolun arxasına keçərək: 
- Hüquq işçiləri, - dedi, - özləri şəraiti yaratmalıdır! 
Murtuzov gözlərini qıyıb: 
- Nəzərə alan olsa!.. - deyib çiyilərini çəkdi. - Mən elə qanunu müdafiə 
etməkdən, bu rayonda pis kişi olmamışammı?.. İndi siz cavan prokuror, 
görəcəksiniz, burada az qala telefonçu da kəlləsindən qanun çıxarmaq istəyir!.. 
- Biz təhriflərin qabağım alırıq, - deyə Mehman söhbəti doyişdirib müstəntiqə 
işarə verdi. - Biz vətəndaş hüququnu müdafiə etməyi bacarırıq!.. Ancaq həbs 
olunanların və həbsə alması adamların işlərini mənə vermənizi xahiş edirəm! 
Mehmanın bu qəti sərəncamı müqabilində Murtuzov şkafın ağzını açıb bir-
birinin üstünə qalaqlanmış işləri çəkib çıxarmağa çalışdı. 
- Bunlar hamısı yerli təşkilatların tələbi ilə olan işlərdir, möhtərəm prokuror! 
Mehman üst-üstə qoyulmuş işləri bir-bir nəzərdən keçirməyə başladı. Bu 
zaman telefon zəng etdi, Mehman telefonun dəstəyini əlinə götürdü. 
- Bəli, mənəm, rayon prokuroru, Mehman! 
  
______________Milli Kitabxana______________ 
45 
 
 
- Poçt idarəsindəndir, - deyə səs gəldi, - yoldaş naçalnik şəxsən özü mənə 
tapşırıb ki, sizin telefonu xüsusi olaraq yoxlayam, görüm necə işləyir? Burada 
təzə bir trubka da var, telefon dəstəyi, indi gətirib asacağam!.. 
Adəti üzrə poçt naçalniki rütbə sahibilərinin telefon dəstəklərini onlar 
dəyişdikcə dəyişdirir, beləliklə, gözə girib öz yerini bərkidir, mərkəzdən 
göndərilən qəzet-kitabın kəndlərə necə yayılıb-yayılmamağına fikir vermədən 
gününü buğlanan çay qabağında keçirib, nərdtaxtasını rahatca vururdu.  
Mehman isə poçt rəisinin qulluq göstərməyinin səbəbini bilmədiyindən 
telefonla montyora razılıq edib dəstəyi yerina qoydu; işlərə baxıb kenarında 
qeydlər etməyə başladı. - Bir neçə gün içində bu işlər tamamilə bir də təzədən 
yoxlanmalıdır! - deyə o, qərar verdi. - Heç bir zaman həqiqi sovet vətəndaşına 
qarşı zorakılığa yol vermək olmaz! Biz birinci növbədə buraya qanunun doğru, 
düzgün həyata keçirilməsi üçün qoyulmuşuq!.. Murtuz Murtuzovun sinəsi qalxıb 
endi:  
- Eh, görəcəksiniz, - deyə o yanıqlı nəfəs aldı, - yaxşı ki, gəldiniz!.. Özünüz 
hamısını görəcəksiniz... Qabaqkı prokuror zalını oğlu Zalova da neçə dəfə dedim 
ki, onun-bunun sözünə baxıb qanunu əymək olmaz, qulaq asmadı. Axırda işi 
kələf kimi dolaşdırıb özü də açılmaz bir dolaşığa düşdü. Mehman Murtuzova 
altdan-altdan baxdı: - Siz burada müavin deyildinizmi? - Əlbəttə, müavin idim... 
Müavinəm də... Ancaq sözümə baxan olsa... - O, Mehmanın ciddi baxışları 
müqabilində yaranmağa başladı. - Siz gələn dəqiqədən mənim ürəyimə damıb ki, 
düzü, yuxuda da sizi beləcə görmüşəm ki, eyb də olmasın, bizim baş yoldaşı 
Yavərə də sabahdan duranda nağıl eləmişəm ki, bir cavan oğlan mənim rəhbərim 
olacaqdır!.. Doğrudan da, indi baxıram ki, siz müstəqil işləmək istəyirsiniz! 
- Kömək lazımdır, - deyə Mehman üst-üstə qalaqlanmış işləri vərəqlədi. - Siz 
özünüzmü istintaqı aparırsınız?.. Aydın, lap aydın yazmaq lazımdır! 
- Qoyurlar ki, aydın yazasan?! 
- Aydın yazılmalıdır! Bunlar kağız deyil, adam müqəddəratıdır! 
- Mehman yavaş-yavaş əlinin arxasını vərəqlərə çırpdı. - Bunların hər bir 
sətrində bir adamın, bəlkə də bir ailənin müqəddəratı var!.. Müqəssirə 
  
  
______________Milli Kitabxana______________ 
46 
 
 
sübut və dəlillə cəza vermək gərəkdir!.. Təqsirsiz bir adamın işdən uzaqlaşdırılıb 
həbsə alınması kimə fayda verər? - Mehman başını qaldırıb müstəntiqin üzünə 
dik baxdı. - Təqsirsiz adamla zarafat etmək olmaz, müstəntiq! 
Murtuzov udqunub: 
- Doğrudur, - dedi, - olmaz təqsirsiz vətəndaşlarla... 
- Bəli, təqsirli azad gəzsə, təqsirsiz həbsə alınsa, bizim bu rayonda qanunun 
ədalətinə kimi inandırmaq olar? 
- Bu məsələni, yoldaş prokuror, xahiş eləyirəm, özünüz bu başdanca 
ispalkoma deyəsiniz, - Murtuzov yaxasını dartışdırmağa, əl aparıb, qan 
gətirməyə, indidən, bəri başdan şütüyüb araya girməyə başladı. - Mən tək idim, 
mənə çox bərk təzyiq edirdilər. Bəlkə də olmuş təqsirim?.. 
Bəlkə də mən sizin qabağınızda lap cinayət-cəza məcəlləsinin "vəzifədən sui-
istifadə" maddəsi ilə müqəssir də olam?!. 
Mehman işə nəzər yetirməyində davam etdi. Telefon yenə zəng etdi. 
-Bəli, xeyr, prokurordur! 
Yorğun, xırıltıh bir səs gəldi: 
- Trubkanı Murtuzova vermək olarmı? 
- İndicə öz kabinetinə gedər, zəhmət olmazsa, ora zəng edərsiniz! 
Səs gəldi: 
- Danışan icrakomdandır! 
- Deyirəm, müstəntiq özü sizə zəng edər! 
Eyni səs bir az da qəzebli gəldi: 
- De ki, təcili kabinetə zəng etsin, Kamilova! 
- Mən sizinlə, yoldaş sədr, gorüşə gələcək idim! - Mehman qulaq verdi, səs 
gəlmədi. 
Mehman işlə tanış olub yığışıldı, işin axırına yaxın icraiyyə komitəsinin 
binasına yollandı. Xəbər alıb sədrin kabinetinə yaxınlaşdı. Kabinet qapısı 
ağzında dayanan katib Sərrafzadə, Mehmanın qabağını kəsdi, onun kim 
olduğunu bilə-bilə soruşdu: 
- Siz kimsiniz? 
- Mən yeni gəlmişəm; prokuroram, sədr ilə görüşmək istəyirəm! 
Bir neçe gündür, işlə tanış olurdum ki, görüş zamanı, həm də sədrə vəziyyət 
barəsində məlumat verim!.. 
- İndi yoldaş sədrin başı bərk qarışıqdır, - deyə Sərrafzadə qıza oxşar üzünü 
turşutdu, - zəhmət olmasa burada durun, - deyə, Mehman pəncərə qabağındakı 
sınıq stulu göstərdi. - Burada bir az... 
  
  
______________Milli Kitabxana______________ 
47 
 
 
Mehman əyləşdi, kürsünün ayaqları əsdi. Bir qədərdən sonra Sərrafzadə 
içəriyə girdi, bağırtı qalxdı. O tez geri döndü: 
- Yoltlaş Kamilov buyurur ki, özüm çağıraram onu!.. 
Mehman ayağa durub mənzilinə tərəf yollandı və tez evinə çatdı. O öz 
pərtliyini həm anasından, həm də Züleyxadan gizlətməyə çalışdı. 
- Nə olub belə, oğul? 
- Heç bir şey, ana!.. Gör nə var, qoy süfrəyə! 
Züleyxa giley-güzarla dilləndi: 
- Burada bir şey tapılır məgər? Yazıq anam özü bazara getdi, əliboş qayıtdı. 
Yaxşı ki, sənin o Qaloşlu kişin bir kasa qatıq tapıb gətirdi. 
- Nə olar, qatıqdan da faydalı nə var, Züleyxa!.. 
- Qatıq-çörək! Təzə qulluğun mübarək, Mehman, qatıq-çörək! 
- deyə Züleyxa başını buladı. - Anama yazacağam korluq çəkirik, bizə 
şəhərdən ayın-oyun göndər! 
Xatun dilləndi: 
- Az yeməklə adama heç bir şey olmaz, bu da nemətdir, qızım, şükür, nemət 
yaxşı şeydir! Hələ biz də təzəyik, bazarı da yaxşı-yaxşı bilmirik, abi-havasına 
alışmamışıq, vaxt gələr, hər şey düzələr! 
Züleyxa bir kənara: 
- Allah buranın bu tüklü qatığını heç düşmənimə də qismət eləməsin, - dedi. - 
ilişsin boğazına, görəsən nə şükür nemətdir?!, - Züleyxa ərklə hikkələndi, 
çarpayıda oturub onu yırğalatdı. - Bəli, yoldaş prokuror!.. 
Axşam işinə çıxıb burada eşələnən, qovluqları vərəqləyib hər bir sətri 
diqqətlə oxuyan, yoruluncaya qədər, möhkəmcə çalışan Mehman mənzilinə 
qayıdan -baş yerinə girən kimi daş kimi düşüb, yuxuya getdi... Ancaq adətinə 
görə o yenə də sübh tezdən ayıldı, çarpayıdan sürüşüb döşəməyə düşüncə 
qollarını yanlara gərən, mükəddər yatan Züleyxanın balışa sərilən saçlarını əlilə 
yana toplayıb onun allanan yanaqlarından astaca öpdü... Züleyxa qurcalanıb 
yığışıldı, yorğanı başına çəkib üz-gözünü turşutdu... Mehman isə küsəyən 
Züleyxanı narahat etmədən geyindi, yuyundu, balaca mətbəxdə ensiz dəmir 
çarpayıda yatan anasının erkən durduğunu, yenə də çay-çörək hazırladığını 
görüb: 
- Sabahın xeyir, ana, - deyə anasını salamladı. 
- Hər vaxtın xeyir, oğlum! - Xatun oğlunu gözdən keçirdi. 
Mehmanın müstəqil işə başlamağı, onun prokuror kimi çox mühüm bir 
rütbənin sahibi olmağı, anada doğan qürur hissini yavaş-yavaş daha da 
  
  
______________Milli Kitabxana______________ 
48 
 
 
gücləndirirdi... Mehman ali məktəbə girən zaman Xatun ciddən etiraz etmiş olsa 
belə indi, oğlunun böyük vəzifə tutduğunu dərk edir, bacardığı qədər ona dayaq 
durmaq istəyirdi... Xatun müztərib ana qəlbilə tək balasına hayan olmaq, artıq-
əskik söz-sovdan onu qorqanıb tərtəmiz saxlamaq istəyirdi. Dünən işdən dönən 
baş Mehmanla Züleyxanın arasında baş verən ixtilafı hələ də unulmayıb, bütün 
gecəni qurcalanıb narahat mürgüləyən, hey oyan-buyana aşan Xatun oğlunun 
həmişə gözü-könlü tox olmağını, artıq tamaha yol verib, cüzi bir şeylə də olsa öz 
təmiz adını ləkələməməyini, atası, Murada layiq tərtəmiz bir oğul olmağını öz 
aramsız ürək çırpıntılarıyla arzu edirdi... Bəlkə də məhz bu cəhət Xatunu öz 
yuvasından tərpədib Bakıdan bu ucqara gətirmişdi... Öz tək oğluna göz olmaq, 
onu yuva ağızlardan, şər və böhtanlardan qorğanmağı ana özü üçün vacibdən də 
vacib sayırdı!.. Ana ürəyi necə də səksəkədə idi... Sadə həyat keçirən, əldə 
etdiyinə qənaət edən, ömründə heç bir israfa yol verməyən, ehtiyacın nə 
olduğunu yaxşıca bilən, bir vaxt öz kirpiklərilə od götürən Xatun həyatın həmvar 
olmadığını dərk edirdi... Çarlığın devrilişindən sonrakı ağır sınaq illərində, 
həftələrlə bir parça qara çörək üzü görməyən, dür-düyünçəsində gizlətdiyi qoz-
fındıq ləpələrindən gündə bir neçəsini qənaətlə Mehmana verən, onu ovunduran 
Xatun üçün Mehmanın indiki həyalı gözəl və firavan görünürdü! İndi, doğrudan 
da, Xatun öz oğlunun təmiz ad-sanla yaşamağını, hər hansı dünya nemətindən, 
qiymətdar sərvətindən ucada tuturdu. Buna göra də Xatun vahid oğlunun üstündə 
necə deyərlər, nanə yarpağı kimi əsir, ötən prokuror Rüstəm Zalov haqqında bir 
şüar kimi yayılan, qanadlanıb, hər yanı gəzən "rüşvətxor" sözünün bu 
həndəvərdə dolanmasını belə istəmirdi. Xatun tərbiyə edib, yetişdirdiyi oğlunun 
bu vəzifədə batmasını deyil, onun parlayıb daha da yüksəlməsini, müəyyən 
müddətdən sonra Bakıya dönüb böyük rütbəyə çatmasını arzu edir. Mehmanın 
iik oxunun daşa dəyməsindən qorxur, hətta vahiməyə düşürdü... Xatun eyni 
zamanda oğlunun sağlam ailə qurmağını bir tək Allahından diləyir, şirinliyi bir 
əfsanə kimi dildən-dilə gəzəni nəvəni görmək, qız olsun, ya oğlan, körpənin 
qayğısına qalıb, Mehmanın balasını böyütmək, tək oğlu üçün möhkəm arxa 
düzəltmək, nəhayət, get-gedə balasını oğullu-övladlı görmək, onu bir növü cavan 
"bacılı-qardaşlı" etmək istəyirdi. Dinməz, dilsiz görünən, ömründə çox az 
danışan Xatunun ürəyində ülvi arzular yatırdı... Bunun üçün də o, bir an belə 
oğlundan qopub üzülmək, onu yad bir adama tapşırıb arxayın olmaq istəmirdi... 
Ancaq bütün bu arzu və diləklər içərisində onun gözü 
  
  
______________Milli Kitabxana______________ 
49 
 
 
gəlini Züleyxadan su içmir, xüsusən "uşağın" Şəhla xanımın təsirinə 
düşməyindən dönüb, "Şəhla xanımın oğlu" olmağından ehtiyat eləyirdi. Əlbəttə, 
Xatun heç də başqa qayınanalar kimi öz gəlinini hey dimdikləmək, onu tez-tez 
öz yerindən qaldırmaq, hey dabandöyən bir əlbuyruqçusuna çevirib xırım-xırda 
işlərdə üzmək, gəlinin yaraşığını, gözəlliyini itirib onu erkən bir qarıya çevirmək 
istəmirdi. Xatun öz gəlininin yarasıqlı olmağını, oğlu üçün bir tamaşa, solmaz bir 
şəkil kimi qalmağını istəyirdi... Buna görə də Xatun özünü çox sakit aparır, 
bütün ev işlərini özü görür, xırım-xırda sözə yol vermir, "ətlə dırnaq arasına 
girmək" istəmirdi. Təmizlik, sakitlik, ləkəsizlik!.. Bu məqsədlə, yenə də Xatun 
alaqaranlıqdan öz yerindən qalxmış, astaca sil-süpür etmiş, üçkünclü balaca 
mətbəxi təmizləmiş, oğlunu yedirib-içirib yola salmaq, sonra ardınca onun 
yerişinə tamaşa etmək istəmişdi. Oğul ilə ananın arasında: "sabahın xeyir, ana", 
"hər vaxtın xeyir, oğul" - nəzakətli müraciətlər vərdiş halını almışdı. Bəli, 
Mehman otağına dönüb yır-yığış edəndən sonra, ara qapını çəkib yavaşca örtdü, 
mətbəxə girib küncə qoyulan kiçicik stola yanaşdı, buğlanan çayı, kəsilib üst-
üstə yığılan isti təndir çörəyini, bəzəkli çini qabda dayanan ilıq yumurtaları 
görüb: 
- Lap qiyamət eləmisən! - deyə Mehman anasının boynunu qucaqlayıb onun 
iki yana aralanan ağ saçlarının arasından öpdü. – Yamanca qiyamət eləmisən! 
- Bu sabah sübhdən bazara özüm getmişdİm. 
- Sübhün gözü açılmamış... ala-qaranlıqda? 
- Özüm əldən düşən Qaloşlu qocanı tərpətmək istəmədim, - deyə Xatun 
oğlunu qayğı ilə süzdü. - Bir də axı biz xozeyin deyilik. – Xatun sözünü cəld 
döndərdi. - Bir də deyər külfətin içi-içində, çölü-çölündə qalsa, yaxşıdır! 
- Mənim əqilli-kamallı başçım! - deyə Mehman anasının sözünü təsdiq etdi. - 
Gərək külfətə yad əl uzanmasın! Külfətin içində biganə əli gəzib, fitnə-fəsad 
toxumu səpməsin! 
- Rəhmətlik atam, sənin baban Kitabüllah həmişə deyərdi: "Kor əzabsız, 
külfat savaşsız olmaz!.." Ancaq gərək külfətin sözü külfətin öz içində qalsın, quş 
kimi dişaridə qanad çalmasın. "Qarğa məndə qoz var  deməsin. - Xatun qayğılı 
gözlərini döndərib hazırladığı çay-çörəyi yaxına çəkincə, həyətdə nallı at 
ayaqlarının səsi gəldi, ana-oğul balaca pəncərədən boylanıb baxdı, hündür, kürən 
atın üstündən düşən bir gozü qara sarıqla çəpəki örtülən adam göründü. 
  
  
______________Milli Kitabxana______________ 
50 
 
 
- Prokuror Atamoğlanovun evi buradırmı? - deyə gözü sanqlı adam 
soruşımca: 
- Bəli, buradır!- dcyə bir az əwəl, yerindən duran, pal-paltarını geyinən, bu 
evə qulaq vermək üçün gəlib küncdə büzüşən, indi yaxın gəlib atm cilovundan 
yapışmaq istəyən Qaloşlu adam cavab verdi. - Buradır, düz buyurmuşsunuz, 
yoldaş Mirzəoğlu! 
- Bəs Atamoğlanovun özü haradadır, Qaloş? 
- Hələ ki, evdədir, yoldaş Mirzəoğlu! 
- Mən elə xoruzbanı yola çıxmışam ki, ta rayon iclasları qızışana qədər, taza 
prokuroru bir sakit yerdə yaxalaya bilim! 
- Bəs haradan belə taza prokurorun səsi oralara qədər yayıldı? – deyə Qaloşlu 
adam əyilə-əyilə soruşdu, zəhmli Mirzəoğlunun müqabilində kiçilib kirpiyə 
döndü: - bu tezliklə səs-səda sizin dağlara da nə tez yetişdi? 
- Mənim qulağım elə Rüstəm Zalovdan sonra darı dəlirdi, Qaloş! 
- Mirzəoğlu gözünə şübhəli deyən Qaloşlu adamı qəzəblə süzdü, Qaloş İsə bu 
zəhmli gözdən yayınmaq üçün yer axtardı. Ancaq nə qaçmağa, nə yayınıb 
gizləmnəyə imkan olmadığı üçün ayaqlarını yerə dirəyib qəddini açdı: 
- Xeyir ola, yoldaş Mirzooğlu? - deyə Qaloşlu adam irişə-irişə torbalanan 
gözlərini qıydı. - Dağ boyda kişi deyirəm, belə xoruzbanı yola düşməkdə xeyir 
olsun barı! 
- Onu daha mən özüm bilərəm! - Mirzəoğlu zərbdən qızaran gözü ilə Qaloşlu 
adamı bir daha ciddən nəzərdən keçirdi. Qaloşlu adam söz döndərmədən 
köpüklənən kürəni həyətin cağına bağlayıb: -mən idarəni səliqə-sahmana 
salmalıyam, - deyə bükülüb, donqalanıb əkildi. "Bu zalım Mirzəoğlunu görəndə, 
elə bil Əzrəqi-Şami görürəm". – Gözü sarıqlı adamdan yaxa qurtardığı üçün 
sevindi. - "Bu kol heç girməli deyil!" - deyə əlavə edib, özünü prokurorluğun 
həyətinə çatdırıb əzinik vedrəni, kötüyü qalan köhnə süpürgəni gotürdü. "Mən 
süpürgəçi babayam, vəssalam!" Qaloşlu adam qoyub gedəndən sonra Mirzəoğlu 
atın cağa necə bağlandığını yoxlayıb, üst-başını düzəltdi, boğazlı çəkmələrini 
dizlərinə tərəf çəkdi, çiynindən həmayili aşırdığı taxta qoburlu mauzerini yana 
itələyib ağac pilləkəni üzüyuxarı qalxdı, ara qapını taqqıldatdı, bayırı gözdən-
qulaqdan qoymayan Xatun mətbəxdən çıxıb: 
- Sizə nə lazım ola, qardaş? – deyə qəribə adamı ehtiyatla süzüb soruşdu. 
  
  
______________Milli Kitabxana______________ 
51 
 
 
- Mən bizinı taza prokuroru görmoyə gəlmişətn! – deyə Mirzəoğlu də tək 
gözü ilə Xatuna diqqət yetirdi. 
- İndicə idarəsinə gedəcəkdir, qardaş! - deyə oğlunun hal-əhvalına bələd olan 
Xatun birbaşa cavab verdi. - Onun dəftərxanası oradadır, qulluq yerində! 
- Mən onu öz evində görmək istəyirəm! Yoxsa sizdə qonağı qapıdan 
qaytarmaq adətdir?! 
- Onda içəri buyurun! – Mirzəoğlunun gözünün sarığına görə, bu arada 
sayılan adam olduğunu zənn edib Xatun yaşmağını burnuna gətirib kənara 
çəkildi, Mehman qonağı dəhlizdə qarşıladı. Gözüsarıqlı, yanı taxta mauzerli 
adam əlini birbaş Mehmana uzatdı: 
- Mirzəoğlu! 
- Mehman! 
- Atamoğlanov, eləmi? 
- Bəli, Atamoğlanov! 
- Muradoğlu? 
- Bəli, Muradoğlu! 
- Çox gözəl, çox da əcəb! – deyə gözü sarıqlı adam, qulluğun adamı necə 
qurutduğuna qarşı dodaqucu gülümsəyib mətbəxin açıq qapısından içəri baxdı. - 
Yarımca saat vaxtınızı almaq istəyirəm! 
- Nə barədə? 
- Çox vacib, çox mühüm bir iş barədə! 
- Qulluq işinə aiddir, eləmi? 
- Bəli! 
- Onda burada çay içək, orada söhbət edək! 
- Burada xudmanı söhbət daha yaxşıdır! - Mirzəoğlu yağışdan yana günlüyü 
əyilən papağını götürüb divardakı mismarda asdı. Mehman onun qara saçlarının 
arasında düyünlənən bir gözünü tamamən örtən qara sarığəna diqqətlə baxdı. - 
Şimalda Denikinlə, döşləşəndə olubdur! - deyə qalife şalvarlı Mirzəoğlu ona 
maraqla baxan Mehmana məlumat verdi, tabureti çəkib əyləşdi. Xatun bir stəkan 
çay süzüb qonağın qarşısına qoydu. Mirzəoğlu söz açdı, vaxtilə, Bakıda, muradla 
neft mədənlərində çalışdığını söylədi. Mehman tutulub bu barədə heç bir sual 
vermədi. Mirzəoğlu da öz qüruruna sığışdırmayıb üstündən ötdü, ümumən 
Mirzəoğlu inqilabi hərəkatdan, öz iştirakından, Şura hökumətinin yolunda 
aparılan gərgin mübarizələrdən tez-tez danışdı. Elə də o, ötən otuzuncu ilin 
kollektivləşmə- 
  
  
______________Milli Kitabxana______________ 
52 
 
 
sindən, qolçomaqlara qarşı aparılan vuruşlardan deyib, nəhayət, mətləbi 
kəndlərin hazırkı vəziyyətinə gəlirdi, bəzi məsələlər barəsində öz narazılığını da 
bildirdi. O, rayonda baş verən qanunsuzluqlardan danışıb, ümdə olaraq əbəs yerə 
tutulan, nahaq yerə həbsdə yatan, briqadir Salamatovdan söz saldı. Onun 
qondarma şahidlərə, uydurma kağız-kuğuzlara görə qazamatda çürüdüyünə 
hiddətləndi, Şura hökumətinin yaranmasında kolxozların təşkilindəki 
fəaliyyətindən bir neçə misal da gətirdi. Mirzə-oğlunu dinləyən Mehman başını 
qaldırıb qısaca şəkildə cavab verdi: -Məşğul olarıq! 
- Yəni mənim dediklərimə şübhəniz var? - Mehmanın belə qısa cavabından 
rəncidə olan Mirzəoğlu mətbəxə göz gəzdirdi. Kənar söhbətə qarışmaq 
istəməyən Xatunun çıxıb getdiyini görüncə ayağa qalxıb özü üçün bir stəkan çay 
süzdü, daha söz çevirmədən evdən çıxıb atına mindi, gözdən itdi. Qəribə qonağın 
buradan deyintili getməyini hiss edən Mehman əlini qıvrım saçlarında gəzdirib: 
- Şişirdilmiş sözlər olsa da həqiqət də az deyil! – deyə istintaq altında olan 
adamlarla, birinci növbədə briqadir Salamatovun işilə ciddən məşğul olmağı, 
qanun üzrə hərəkət etməyi və qəti ölçü götürməyi qərara aldı... 
Mirzəoğlu qoyub gedəndən sonra Mehman yuxudan ayılmış kimi oldu. 
Qonaqla rəsmi rəftarına görə özünü danladı, Muraddan söz açan adamı belə tez 
buraxdığına görə təəssüf etdi... 
Axır, o üzünü doyunca görmədiyi atası barəsində söz eşitmək, bilmək 
istəyirdi. Bu halda ki, Mehman Muradın xatirəsindən söhbət açan adamları 
arayıb tapmaq, onlarla tanış olmaq, dilləşib-danışmaq fikrində idi. Mehman atası 
barəsində xeyli öyrənmək istəyirdi. Bu hal özü də az maraqlı deyildi: "Kimsən, 
kimin oğlusan, atan-baban kimdir, nəçidir? Məgər öyrəmnək-bilmək pismi 
olardı?" Muradın solğun surəti oğlunun uşaqlıq təsəvvüründə qalsa, yenə də 
oğlu, Muradın özünə görə inqilabi iş-gücündən azmı-çoxmu nə isə bilmək 
istəyirdi. O, daha ətraflı olaraq müəyyən etmək istəyirdi ki, atası necə, nə təhərə 
adam olmuşdur?.. Bir də Mehmanın bu işlə şəhərdə məşğul olmamağı, Muradla 
birgə işələyən damları axtarıb tapmamağı indi özünə əfvedilməz görünürdü. Axır 
Mehman Bakıda olarkən neft mədənlərinə getməmiş, burada Muradla birgə 
çalışan qocaman neftçilərdən birisini də arayıb-axtarıb tapmamış, onlarla heç nə 
danışmamışdı; Murad barəsində onların heç birindən heç nə öyrənməmişdi. 
Mehman başqaları kimi öz ictimai vəziyyətini gözə 
 
  
 
 
  
______________Milli Kitabxana______________ 
53 
 
 
çarpdırmaq, öz zəminini möhkəmlətmək məqsədilə heç də bəziləri kimi dövlət 
arxivlərində eşələnməmiş, atasının inqilabi hərəkatda hansı bir mövqedə 
dayandığını müəyyən etməmiş, bir yerdə də öz ictimai vəziyyətindən dəm vurub 
sinəsinə döyməmişdi. Düzdür, Mehman üçün anası Xatun bir dünya bir aləm idi! 
Bəs atası Murad necə? Bəs mazutlu iş paltarında neft mədənlərindən əzinik 
dönən öz cibindən kağıza bükülü qara, qum çörək çıxarıb oğluna verən, bənizi 
sarala-sarala ac yatan ata nə təhər? Bəs o ata ki, körpə Mehmanı öz tüklü-saqqallı 
sinəsinə sıxıb ovundurub, yatırtmışdı, bəs ona nə cürə yanaşmaq?.. Belə bir 
atanın xatirəsini fikirdən-xəyaldan silib atmaqını, yaxud onun xatirəsini 
əzizləyib, saxlamaq, onun kiçik əksini böyütdürüb, zərli bir çərçivəyə salıb, 
mötəbər bir yerdən asmaqını, düşəndə onunla dilləşir kimi danışmaqmı?.. İndi bu 
ucqarın ucqarında birdən-birə, gözətlənmədən Muradı bilib, tanıyan bir adam 
göydən Mehmanın əlinə düşdüyü halda o gözü sarıqlı kişinin tündməcazlığına 
görə əyləndirib saxlamamış, istər-istəməz onun qəlbinə toxunub yola salmışdır?!. 
Görəsən bu yerlərdə qonağı necə qəbul edirlər?. Qonağa necə sifət göstərib, onu 
hansı qayda-qanunla yola salırlar!.. Bəlkə də raykom katibindən soruşub xəbər 
almaq, vətəndaş müharibəsində bir gözünü itirən İnqilabçının yer-yurdunu 
öyrənib bilmək, onu təkrar rayona çağırmaq, onu öz evinə dəvət etmək, ondan 
üzr istəmək!.. Mehman özünü danlayıb düşündü. Birdən inadkar görkəmli 
Mirzəoğlu müqəssir olmadığı halda prokurorun çağırışına boyun əyib gəlmədi, 
onda bəs necə?.. Yaxud boyun əyib gəldi, ancaq üzə açılışıb Mehmanı doyunca 
danladı, onda bəs nə təhər?.. Yox, Mirzəoğlunu buraya çağırmaq bir daha əlli 
yaşlı qoca bir kişini izafi incitmək, onun kövrək qəlbinə toxunmaq olardı. - 
Mehman vurnuxurdu. - Bəlkə onda elə artıq həyəcan və iztiraba düşmədən 
gözləmək ki, Mirzəoğlu bir də özü donüb hansı bir iş üçünsə rayon mərkəzinə 
gəlsin, onda bu adamla gorüşmək mümkün olsun?.. Yox, Mehman təhəmmül edə 
bilməzdi! Bir halda ki, Mirzəoğlu briqadir Salamat Salamatovun doğru-
düzgünlüyündən danışmaq üçün atlanıb uca dağlardan buraya gəlmişdi!.. 
Doğru-düzgün adamı da əbəs yerdən həbsdə saxlamaq, cinayətdən də artıq 
cinayet deyilmi? Nəinki təqsirsiz adamı bir gün, bir saat belə azadlıqdan məhrum 
etmək cinayətdir. Mehmana görə axır, günahsız vətəndaşı bir saniyə belə 
azadlıqdan məhrum etmək qəbahətdir. Mirzəoğlu atına minib qanadlanıb 
uçandan sonra belə peşmançılıq keçirən Mehman arıq əllərini ovuşdurdu, uzun 
quru barmaqlarını şaq-şaraqla 
  
  
______________Milli Kitabxana______________ 
54 
 
 
əzişdirdi, evdə dayanmadan durub prokurorluğa yollandı. Mehman yuxarı dağlıq 
kəndlərə çıxmağı, bu kəndlərin güzəranını görməyi - Mirzəoğlunun kəndinə 
gedib onun evində qonaq qalmağı, həm də kəndin özündə Salamat Salamatov 
barəsində yaxşı-yamanı öyrənməyi istintaqa dəxil olmasa hüquqi cəhətdən zəruri 
sayılmasa belə ətraflı öyrənib bilməyi vacib saydı. Lakin Mehman diqqətlə 
baxanda dağlar, ormanlar ona qəribə, əttirpədici göründü... Axır, Mehman öz 
cavan ömründə bircə günlüyünə də olsa Bakıdan kənara çıxmamışdı. O, başını 
aşağı salıb hey oxumuş-oxumuş, açdığı cild-cüd kitabın üstündən başqa bir yana 
qalxmış, kitablara az qala bitişib qalmışdı... "Onda necə səfər etmək, dağ-obalara 
kimlə getmək?" - deyə Mehman düşünüb dayandı, yox-yox yenə də öz təbiətinə 
uyğun olaraq həll etdi. - Lap təkcə getmək, - dedi. - Onda bəs necə getmək, 
kimdən nə xəbər almaq? Murtuzovdanmı?.. Yox, Qaloşludanmı? – Yenə də 
yox!" Mehman ürəyinə yatımlı olan Cabirovu çağırmaq, onunla yolu haqqında 
danışmaq, bilmək istədi. O, belə də etdi. Bir azdan özünü çatdıran Cabirov 
tövşüyə-tövşüyə özünə xas şadyanalıqla ayaqlarını cütləyib canlı gövdəsilə dik 
dayanıb rəsmi salam verdi, Mehman əyləşmək üçün Cabirova kürsü göstərdi. 
- Siz gözüsanqlı Mirzəoğlunu tanıyırsınızmı? 
- Əcəbdən də əcəb tanıyıram! 
- Onun kəndi hayandadır, necə deyər, bax o dağların hansı birisinin 
tuşundadır? 
Cabirov ayağa durub pəncərə qabağına gəldi, qanadlarını taybatay açıb baş-
başa verən "Yeddi qardaş" adlanan dağlar səmtini göstərdi. Mehman öz tökmə 
tunc bədənilə pəncərəni tutan milis rəisinə yanaşdı. Cabirov bir az geriyə çəkildi, 
onlar qoşalaşdı, Mehman "Yeddi qardaş"ı, başı qarlı dağlar səmtini seyr etdi. 
- Bax, Mirzəoğlu orada, düz "Yeddi qardaş"ın ətəklərində "Yeni həyat" 
deyilən bir cəncəl kolxozda sədrdir! 
Cabirov geriyə dönüb gözüsarıqlı kişinin dastana layiq tərcümeyi-halından 
danışdı, özünün də bu kişi ilə dost olduğunu bildirdi. Bu gün nə isə 
Mirzəoğlunun rayon mərkəzinə tez gəlib tez qayıtdığına, ona baş vurmadığına 
təəccüb etdi. Mehman söhbətin üstünü vurmadı. Mirzəoğlunun deyintili 
döndüyünü demədi. 
- Mən elə "Yeddi qardaş"a getmək istəyirəm! 
- Haçan, nə zaman, nə tez? 
- Lap günü sabah! 
 
  
  
______________Milli Kitabxana______________ 
55 
 
 
- İkimiz birlikdə gedərik. Mən sizə "Yeddi qardaş"dan yeddi nağıl danışaram! 
- Əgər mən "Yeddi qardaş"a özüm tək-tənha getmək istəyirəmsə? 
- Əgər mən də prokurorla birlikdə getmək fikrindəyəmsə? 
Söhbət uzandı, Mehman birgə getməyə razılıq vermədi, Cabirov nəfəsini 
dərdi. 
- Onda mən sizə müsəlləh bir milis verərəm! 
- Nə üçün, müsəlləh milis? 
- Bələdçi, həm də mühafiz!.. 
- Bələdçi, mühafiz?! 
- Bəli, mütləq! - Cabirov davam etdi. - Borcumuz, vəzifəmiz bizdən belə 
tələb edir! 
- Əgər mən "Yeddi qardaş"a tək getmək, bütün o aləmi düşünə-düşünə 
dolanmaq istəyirəmsə?.. İxtiyarım yoxdurmu? 
- Əlbəttə ixtiyarınız vardır! 
- Onda mən bu ixtiyardan bəhrələnmək istəyirəm. 
- Müsalləh milis heç də sizə mane olmaz! 
- Əgər, mən heç bir mühafiz istəmədən tək-təkinə getməyi qət etmişəmsə? 
- Onda... Onda... - Cabirovun fikri dolandı. - "Bəlkə bir sirr vardır? 
Bəlkə lap mənim əleyhimə bir iş vardır? - Onda... onda" - deyə sözünü qıran 
adamdan Mehman soruşdu: 
- Onda nə? 
- Düzü o yol, "Yeddi qardaş" sıldırımları elə də əmin-amanlıq da deyildir... 
- Sizi indi necə başa düşmək? 
- Düzü mən sizin həyatınıza cavabdehəndəyəm! - Milis rəisi nəfəsini dərə-
dərə danışırdı. - canımızla, başımızla cavabdehəndəyik! 
- İstəyirsiniz öz dəsti-xəttimlə yazıb verim ki, bu səfərdə mənə nə qəza üz 
versə milis rəisi Bənnaoğlu yox, mən özüm cavabdehəndəyəm! 
- Yox, yox - deyə milis rəisi qətiyyən razılaşmaq istəmirdi. - Mən şəxsən 
sizin həyatınız üçün də məsuliyyət daşıyıram. Axı qanun silahı bizə etibar 
edibdir! Birdəki, siz Xatun nənənin tənha oğlusunuz... dünən gəlmisiniz... 
Bağışlayın, həm də cavansınız... "Uşaqsınız!" - Bənnaoğlu nə qədər təkid etdisə 
də Mehman dediyində dayandı, Cabirov daha kürsünü yırğalayıb ayağa qalxdı. 
  
  
______________Milli Kitabxana______________ 
56 
 
 
- Mən gedə bilərəmmi? 
- Buyura bilərsiniz! 
Cabirov prokurorun kabinetindən incik və yelli çıxdı. Cabirov nə qədər 
hirslənsə belə onun ürəyinə üşütmə düşdü. "Birdən bu tərs oğlanın yolunu 
mamırlılardan kəsən olar?" - Milis rəisinin fikri qaraldı: 
- Yaxşı, siz sizlikdə prokuror oğlan, biz də bizlikdə! - Cabirov get-gedə 
söyləndi. - Heç zaman o biçarə arvadın göz yaşlarının burada axmağına razı 
olmaz!.. Bir də bu oğlan nə qədər tərs görünsə canına qıyılası deyildir axı... 
Prokurorluğun qapısında hərim-hərim hərlənən, zahirən təmizlik işləri ilə 
məşğul olan, əslinda cavan prokurorun heç bir hərəkət və davranışını gözündən 
qaçırmayan, qulaqlarını ustalıqla açıb şəkləyən, qırışıq torba içindəki boz fındıq 
gözlərini qıyan, kim gəldi, kim getdi, nə danışdı, nə dedi ilə maraqlanan Qaloşlu 
adam yenə də işdən gec çıxan Mehmanı həyətdə qarşılayıb ona təzim edib arğaz 
belini donqaltdı... Mehman el işarəsi ilə qocanı yanına çağırdı. Qaloşlu adam 
gəlib əmrə müntəzir kimi xidməti vəziyyətdə dayandı. Mehman sabah sübh 
tezdən səkili yəhərləyib, yüyənləyib gətirib qocaya bildirdi. 
- Xeyir ola, başına dönüm? - Qaloşlu adam qayğıkeşliklə öz nigarançılığını 
bildirib qarayanıq əllərini ovuşdurdu. - Barı xeyir olsun, başına dönüm!.. - Lənət 
şərə, qoca, - deyə Mehman təkidi tapşırıq verdi. - Sən deyilənə əməl et, atı 
hazırla, öz vaxtında gətir! 
Qaloşlu adam üzünə salıb üzülmək istəmədi: 
- Belə səfərin hayanadır, başına dönüm?.. Məgər bilmək günahdır?!. 
Mehman ötüb keçdi, Qaloşlu adam yanlarını arıq dəvəsayağı basa-basa cavan 
adamı mənzilinə qədər müşayiət etdi, pilləkəni qalxan müddəi-ümuminin altdan-
altdan nəzər saldığını görüncə yenə də əllərini ovuşdurub mütiliklə donqalanıb 
əyilə-əyilə geriyə çəkildi, sonra qəddini düzəldib prokurorun sabahkı səfərindən 
Murtuzovu xəbərdar etmək üçün qocalığından iz-əlamət yoxmuş kimi 
qoparaqlandı... Mehman içəriyə daxil olub anasına salam verdi, yorğun-əzgin 
olmasına baxmayaraq, Züleyxaya müraciət edib qaşqabaqlı gəlini dilləndirmək 
istədi. Ancaq bir an əvvəl bağça müdirəsi Zərrintacın yanından dönən, orada 
təlimlənən, üfürülüb doldurulan Züleyxa ərinin nəzakətinə əhəmiyyət vermədən 
qat-qarışıq dillə deyindi. Mehman gülümsədi, arvadının bu hərəkətini bir 
şıltaqlıq və ərkinaz saydı. Nəhayət, ailə üzvləri mətbəxin küncündəki balaca 
stolun üstündə açılan süfrə ətrafına toplandı. Xatun hazırladığı xörəyi  
  
______________Milli Kitabxana______________ 
57 
 
 
süfrəyə gətirdi. Acmış Mehman iştaha ilə, Züleyxa isə üz-gözünü turşuda-
turşuda yedi. Gəlinin bu hərəkəti qayınananı hiddətləndirsə də o, üzə açılışıb bir 
söz demədi. 
- Bəs sən özün, ana? - Mehman başını qaldırıb ağbirçəyi pərakəndələşən 
Xatunun tutqunlaşıb bulud kimi dolan sifətinə baxdı. – Sabahdan burada 
əlləşmisən, indi də əyləşib bir tikəni bizimlə rahat yemirsən! 
- Sən ye xörəyini ye, oğlum! – deyə Xatun küncdəki maşınkanın alovunu 
azaltdı, bir azdan iki stəkan çay gətirib süfrənin üstünə qoydu. 
- Bəs sən haçan öz isti xörəyini yeyəcəksən, ana? - deyə Mehman 
narahatlıqla xəbər aldı. - Axır biz sənə qulluq etməliyik. 
- Sonra, Mehman, sonra! - deyə sözün çək-çövür olmasını istəməyən Xatun 
dönüb dəhlizə çıxdı, nə isə buranı səliqə-sahmana salmağa başladı. Xatun gəlini 
ilə öz arasında saxlamağa çalışdığı pərdəni yırtmaq istəmirdi. 
Bəli, Züleyxa, pörlə-qızara, buğlanan çayı da içib, yatdıqları otağa çəkildi, 
pallı-paltarlı çarpayıya sərilib, fıs-fıs fısıldadı: 
- Bu da bir ruzigardır guya?!. 
Mehman da durub Züleyxa sərilən otağa keçdi, barıt dəbbəsi kimi dolanan 
Züleyxanı tərpədib partlatmaq istəmədi. O, sabahkı səfəri barəsində raykom 
katibi Vahidova zəng etdi. Dəstəyi götürən Vahidov salam-kalamdan sonra bir 
neçə söz demək, tapşırıq vermək istədi. 
Mehman raykom katibini dinləyir, onun səsində bir qayğıkeşlik hiss edirdi. 
Buna görə də, birdən: - təşəkkür edirəm, - deyə öz razılığını bildirincə: 
- Bizim vəzifəmiz, sizin qanuni hərəkatlərinizə kömək etməkdir, - deyə 
Vahidov cavan adamın boynuna minnət qoymaq istəmədən mülayimliklə davam 
etdi: - Lakin səhvlərinizi də göstərməkdən, necə deyər qeyri-qanuni ölçülərinizə 
qarşı etiraz etməkdən çəkinməyəcəyik! 
- Mən də ancaq doğru sözü dinləyib qanuna zidd olmayan təklifi qəbul 
edəcəyəm, - deyə cavan prokuror kobud gövdəli icrakom sədrini gözləri 
qabağına gətirincə əsəbiləşməyə başladı. - Ancaq sədrin qanunsuz hərəkətlərinə, 
kobud rəftarına qarşı mübarizə aparmağı da mən zəruri sayacağam!.. 
- Ancaq sizin kimi insan müqəddəratı ilə məşğul olan bir vəzifədaş üçün tez-
tələsik qərar vermək gərək deyildir, - Vahidov cavan prokuroru təmkinli olmağa 
çağırdı. - Bax, elə də o briqadir Salamatov məsələsi... İndi sabahdan kəndlərə 
çıxdığınız zaman bir növ istintaqdan xaric 
  
  
______________Milli Kitabxana______________ 
58 
 
 
yolla olsa soruşmaq, camaatın rəyini bilmək pis olmazdı... Belə ki, qoy orada heç 
bir şəkk-şübhə qalmasın! 
- Təqsirsiz sovet vətəndaşını bircə an belə azadlıqdan məhrum etmək olmaz! 
- deyə Mehman gozlərini gəzdirincə sanki qanunu zorlayan Kamilovu gördü. 
Sanki cüzi tutacaq yeri tapan Kamilovun tör-tökülü sir-sifəti açılır, əlini yastı, iri 
çənəsinə aparıb, seyrək saçlı, ətli başını yırğalayır, "biz bu yolda at çapıb saç 
ağartmamışıq, bala!" - deyə istehza ilə gözlərini qıyır, yer-yurdu cırmaqlayan 
Mehmana gülür, onun təcrübəsiz, ağzı süd qoxusu verən, özününsə dünyanı 
yorub-yortan bir kişi olduğuna, neçə-neçə belə uşaq-muşağın ağız-burnunu əzib-
əzişdirməyilə öyünürdü. Qələbələrinə ümid bəsləyən Kamilov şişir, dam boyda 
böyüyürdü... "Baxarıq balası, görərik qadası- deyə cavan prokurora icəşirdi. 
- Baxarıq qadası, görərik balası?!" 
Sanki elə bu anın özündə Mehmanın təsəwürünə gələn Kamilov raykom 
katibi, Mərdan Vahidovun da gözlərinə görünür, Vahidov onun necə də iri 
ayaqları ilə Mehmanın yoluna daş-kötük yomalatdığını seçir, buna görə də 
Mehman himayəkarlıq edib onun güclü rəqibinə qarşı hiddətlənirdi. - "Kim nə 
deyir desin, nə edir etsin, biz sovet qanunu təkərinin altına kör-kötük 
yamalayanlara meydan verməyəcəyik! Biz heç zaman heç bir təqsirsiz adamı 
inqilabın bəxş etdiyi azadlıq nemətlərindən məhrum etməyə yol verməyəcəyik!" 
- Bəlkə onda elə mən Salamatovu azad edib kəndlərə çıxım? - deyə Mehman 
nəfəsini dərdi, sol əlilə alnında muncuqlanan tərini sildi. – Bəlkə mən bu düyünü 
birdəfəlik açını, qurtarıb işinə getsin, yoldaş raykom katibi? 
- Bu vəziyyətdə - deyə Vahidov özü hiddətlənmiş olsa qızışmağa başlayan, 
iztirabdan-iztiraba düşən gənci yavaşıtmaq üçün öyüd-nəsihət təriqilə danışmağı 
lazım bildi. - Məncə, Kamilovun yerlimi-yersizmi inadkarlığını məhz özünə 
sübut etmək, onun ayaqlarını yerdən üzmək üçün bir daha Salamatovun 
şəxsiyyətini yaxşı-yaxşı yoxlamaq gərəksiz olmazdı!.. Qoy sizin inamınız da, 
əlinizin altında toplanan qanuni sənədləriniz də daha möhkəm olsun! Daha 
əsaslı, şəksiz-şübhəsiz olsun!.. 
Birkərəmlik, axırıncı olsun!.. Qoy sabah şikayət respublika prokurorluğuna 
çatdığı zaman sizin mövqeyiniz möhkəm-möhkəm olsun! Heç bir qoca 
hüquqşünas qurdun özü belə sizi büdrətməsin! 
Belə söz-söhbətdən, öyüd-nəsihətdən sonra Mehman telefonun dəstəyini 
yerinə qoydu. Züleyxanın da, necə yorğan-döşəyə sərildiyini unut- 
  
  
______________Milli Kitabxana______________ 
59 
 
 
muş kimi döndü, möhkəm addımlarla gəzindi. Vahidovun dediklərini bir daha öz 
düşüncələrində yoxladı. Nəhayət, mülayim danışıqlı raykom katibilə razılaşdı, 
sonra səsini qaldırıb əsəbiləşdiyi üçün utandı... Mehman evində əylənib, 
dincəlmədən çıxdı, prokurorluğa yetişib, kabinetin qapısını açıb içəriyə girdi, 
işlərin arasından Salamatovun işini çəkib çıxardı, stola sərdi, özü də əyləşib 
qələmi əlinə götürdü, daşına-düşünə yeni-yeni qeydlər etməyə başladı. Divardakı 
əqrəb əqrəbi əvəz etdi, bayırda qaranlıq qatılaşdı, gecə saat birə işləyincə elektrik 
lampaları göz qırpmağa, xəbərdarlıq verməyə başladı. Mehman yır-yığış edincə 
lampalar söndü. 
- Heç belə işləməyə dəmir də dözməz, deyə sınıq-sökük kürsünü qapıya 
bitişdirən Qaloşlu adam ağızdolusu əsnədi. - Heç polad da dözməz, bu işə başına 
dönüm! 
- Sən niyə mənzilinə gedib, yıxılıb yatmamısan, qoca! - deyə Mehman, 
qaranlıq dəhlizdə yumurlanıb qalan qocaya tərəf baxdı, onun qaranlıq içində 
zülmət pərdəsi kimi dayandığını hiss etdi. 
- Nə üçün bu vaxtacan yatmamısan? - Qaloşlu adam yenə də yaxınlıq 
göstərib Mehmana sığınmaq istədi. 
- Yuxusu göyə çəkilən qoca necə sizin kimi cavanı işdə-gücdə qoysun, özü 
də rahatlanıb, korük kimi fısıldasın? 
-  Sən nahaq yerə yatmamısan! Sən yıxıl yat, qoca! - Mehman dəhlizdən 
çıxıb, pilləkəndən düşdü, çala-çuxura fikir vermədan addımladı: 
- Qocaya istirahət gərəkdir! 
- Qocaya qəbir gərəkdir! – deyə Qaloşlu adam mırıldana-mırıldana 
addımlarını yeyinlədib, yenə də Mehmana yanaşdı, - yəqin ki, işdən belə gec 
dönməkdə, daha sabah səfərə çıxmazsan, başına dönüm? 
- Yox, sabah mütləq çıxacağam, yola düşəcəyəm! - deyə Mehman qəti 
qərarını bildirdi. - Sən səkili hazırla, qaranlıqda çıxacağam! 
- Nə üçün alaqaranlıqdan, başına dönüm? - deyə at milçəyi kimi suvaşan 
Qaloşlu adam qopmaq bilmədi, - özü bu ucqar aləmə, bu ətürpədən dağ-daşa?! 
Özü də kor kimi nabələd?!. Heç günün günorta çağında o dağılmış xarabalarda 
tərpənmək olmur!.. 
Mehman Qaloşlu adamı özündən birtəhər üzsə də, o qaloşunu sürüyə-sürüyə 
addımlarını yeyinlətdi. 
- Gecəniz xeyirli olsun, - deyə nəhayət, Mehman mənzilinin həyətində ayaq 
saxladı. Qaloşlu adam xıtıcılandı: 
- Ürəyim durmur, qulluğun böyük olsa da özün körpəsən, ana balasısan! 
  
  
______________Milli Kitabxana______________ 
60 
 
 
Bütün günü dinclik bilmədən çalışan, Kamilovun gözə görünən və 
görünməyən müqavimətlərinə qarşı mübarizə aparan Mehman Qaloşlu adamdan 
üzüldüyündən özündə bir yüngüllük hiss etdi, onun fikri xəyal sürətilə gəzib 
dolandı, "görək gələcək nə göstərir?" – deyə qabağı açıq eyvanda dayanıb durdu, 
müqabil tərəfdə, gecənin sal qaranlığı içəri yüksələn cəsamətli dağlara nəzər 
saldı. "Görək, görək?" O, dərindən nəfəs aldı, həyat girdablarının necə də dərin 
burulğanlardan ibarət olduğunu, bu dalğaların nccə amansız olduğunu görür kimi 
seyr etdi; yox mübarizə üzdə deyil, dərindədir, - deyə başı ilə təsdiq etdi, o biri 
yandan da Züleyxanın xoşagəlməz hərəkətləri müqabilində ürəyinin üşüdüyünü 
hiss etdi... Bir azdan Mehman içəri dəhlizə girdi. Xatun oğlunu qarşılayıb, 
mətbəx tərəfə döndərdi, çay süzüb, küncdəki stolun üstünə qoydu. - İndicə 
dəmləmişəm, oğlum! 
Qabaqca əllərini, sonra da yorulduğu üçün üzünü yuyan, qurulanan Mehman 
dalbadal üç stəkan çay içdi. Xatun bayaq yeməyib, oğluna saxladığı xörəyi 
stolun üstünə gətirdi. 
- Ye, oğlum! Ye əldən düşüb, üzülmə! 
- Yox, ana! - deyə Mehman, Xatunun müztərib sifətini seyr etdi. 
- Sən çox da narahat olma, ana! 
- Sən ye, Mehman, bir-iki tikə də olsa, ət bişmişidir, ye! 
- Yorğunam, ana, qoy sabaha qalsın, - deyə Mehman sabahkı səfərindən 
söhbət açmaq istəsə də, açmadı, bütün gecəni Xatunu narahat etmək istəmədi. 
Mehman bildi ki, anası bütün gecəni yatmayacaq, oğlunu sorğu-suala tutacaq - 
yox, oğlum, deyib ağlayıb, sıtqayacaq. - Bəs necə olsun?.. "Axşamın xeyrindən 
sabahın şəri!" 
Mehman o biri otağa keçdi, Züleyxanı hələ də öz yerində eşim-eşim eşələnib 
əzik-üzük etdiyi libasında sərili qalan gördü... Mehman anasının yandırıb 
pəncərəyə qoyduğu lampanın işığını artırıb, əli ilə Züleyxanı tərpətdi, qəzəbnak 
Züleyxa çarpayıdan yerə düşüb hər iki əlilə gözlərini ovmağa başladı. Mehman                 
yataq yerini açıb soyundu, yerinə girdi. 
"Bəli, Züleyxa, - deyə Mehman içəridən nəfəsini dərib öz-özünə söyləndi: - 
Yusif Kənanın başına min bir oyun açılmasına səbəbkar Züleyxa!" hələ də 
hikkəsindən hıq-hıq hıqqıldayan Züleyxa pal-paltarını çıxarıb hərəsini bir yana 
tulladı, başqa çarpayı olmadığından, zıqqıldaya-zıqqıldaya ərinin böyrünə girdi. 
Mehman arvadının gur və pərakəndə saçlarını tumarlasa da Züleyxa yorğanın bir 
qanadını çəkib pır-pırtdaşıq başını gizlədi. "Bu da mənə qupquru, qanunbaz bir 
ər olubdur? Mətbəxdə, 
  
  
______________Milli Kitabxana______________ 
61 
 
 
küncdə, maşınkanın his-pasında, zirzəmidə yaşayan süpürgəçilər. Barmaqlarını 
yalaya-yalaya xörək-çörək yeyənlər. Çəngəlsiz-bıçaqsız, servizsiz-zadsız!., 
Acgöz-acgöz!.. Qazancsız, pulsuz-parasız, geyimsiz-kecimsiz!.." Züleyxa 
haqqıldayır, başı burulu olsa da, ürəyindən keçən giley-güzarı eşitməsə Mehman 
bu hıqqıltının nədən ibarət olduğunu dərk edir, ancaq işin işdən adladığını, 
böyürə-böyürə yatdığı Züleyxa xanımla arada yaman bir uçurum olduğunu 
duyur, bəzən də qadın nəfəsi onun kişilik hisslərinə güc gəlirdi... Nə etmək 
olardı?.. İstər-istəməz acizləşdiyi halda necə hərəkət etmək, hansı qüvvə ilə bu 
allahsız gözəli götürüb kənara atmaq olar?!. Mehmandakı dəmir iradə ilə coşqun 
hiss necə də bir-birilə çarpışırdı?!. Qəribə, çox qəribə deyilmi?!.. 
Bəli, gecənin əridiyini, dan yerinin söküldüyünü, tək pəncərənin ağardığını 
görən Mehman ayağa qalxıb, geyindi, çöl eyvanın sütununa vurulan elüzyuyanda 
yuyundu. Mehmanın belə erkən yerindən qalxdığını görən Xatun da hövlnak 
ayağa durdu, oğluna yanaşdı. 
- Hara belə, Mehman, bu dan yeri sökülər-sökülməz? 
- Kəndlərə çıxacağam! - deyə Mehman sifəti xəzan yarpağı kimi sapsarı 
saralan, qar kimi ağ saçları pərakəndələşən anasını süzdü, daha gizləməyinə 
dəyməz. Əhvalatı açan Mehman dönüb anasının alnından öpdü. 
- Kimlərlə belə səfərə yollanırsan? – deyə Xatun narazı, narahat səslə 
soruşdu. 
- Heç bir kəslə, mənim anam, heçcə bir kəslə! 
- Necə heç kəslə, heçcə bir kəslə, Mehman? 
- Yoxsa oğlunun, oğulluğuna inanmırsan, ana? - deyə Mehman gülümsədi. – 
Fərqi nadir kiminlə, mənim göyçək anam? 
Mehman mətbəxə girib məhrəbanı götürüb əl-üzünü silib quruladı, qara, 
qıvrım saçlarını barmaqlarıyla üzüyuxan daradı: 
- Ana, ana, ana!.. 
- Dilə basma! - deyə Xatun tək oğlunun qolundan bərk-bərk yapışdı. - 
Doğrudan, kimlərlə gedirsən, Mehman? 
- Fərqi nədir kimlərlə? - Mehman anasının ağaran saçlarını tumarlayıb, onun 
sarı qırış alnından bir körpə kimi öpdü-öpdü: - Fərqi nədir, anacan? 
- Fərqi çox-çoxdur, bala! 
- Nə üçün belə narahatlıqla, özü də belə çox təkidlə xəbər alırsan, anacan? 
  
  
______________Milli Kitabxana______________ 
62 
 
 
- Əgər, mən bilsəm sən kimlərlə gedirsən? – deyə Xatun analığının özünə xas 
olan həm mehriban, həm də amir səsini qaldırdı. - Necə bəyəm, mən heçcə nə 
bilməyim? 
- Əgər sənin tək oğlun tək-tənha gedirsə? 
- Heç zaman! - Xatunun titrək səsi qalxdı, istər-istəməz gəlini köməyinə 
çağırmaq, ikilikdə Mehmanın yolunu kəsmək istədi. – Bu yolsuz-irizsiz dağda-
daşda, tək-təkinə? Heç yox, heçcə zaman, yox! 
Hələ burada qolçomaq deyilən azğın tayfanın güllə səsi dağlardan gəlir... 
Gündə yol kəsilir, adam ölür! - Kövrələn Xatun yaylığın ucunu gözlərinə 
gətirib, analığın odlu göz yaşlarını o tərəf-bu tərəfə sildi. - Sən nə vaxtacan 
özbaşına olacaqsan, Mehman? 
- Nə vaxtacan? 
- Bəli, nə vaxtacan? 
- Bəs o dağlarda necə yaşayırlar? - Mehman sübhün tüluində süd kimi ağarıb 
əfsanəvi aləmə çevrilən yal-yamacı göstərdi, - yoxsa onlar bəşər deyil, mənim 
mehriban anam! 
- Onlar yerlidir, Mehman! Onlar, yurdludur, oğlum! 
- Bəs mən haralıyam, ana can? Mən bu torpağın oğlu deyiləmmi? 
- Sən burada lap təksən! Sən yarsız-yoldaşsız bir uşaqsan, qəribsən! 
- Xatun başına atdığı qara kəlağayısının ucundan tutub saxladı, yenə də 
aramsız qaynayan gözlərini silməyə başladı. - Mən səni heçcə yana, Özü də tək-
təkinə buraxmaram! 
- Vəzifəm belədir, mənim mərhəmətli anam! Qulluğum belədir! 
- Elə ona görə də lap əzəl başdan mən əsla razı deyildim, - deyə Xatunun 
bulaq kimi qaynayan göz yaşları, daha birbaşa qarışıq yanaqları aşağı axdı. - 
Mən dedim sən olasan adam sağaldan həkim!.. Daha demədim adam tutan 
prokuror olasan!.. 
- Bəs prokuror kim olardı? - deyə Qaloşlu adamın haçan səkili gətirəcəyini 
gözləyən Mehman həyəcanla boylandı, - soruşuram, prokuror kim olardı? 
- Beş-on oğlu olanlardan birisi də prokuror olardı! - Xatun qara kəlağayısının 
ucundan yapışıb yanaqlarını sildi. 
- Demək, belə görünür, tək oğul gərək anasının qoynundan çıxmasın, eləmi? 
- Çıxsın, amma belə də qanadlanıb dağa-daşa uçmasın. 
- Anam, mənim hamıdan rəhmdil anam, - deyə Mehman günləri iztirabla 
keçən anasını sinəsinə basdı, aram bilməyən, hey qaynar bulaq kimi qaynayan 
göz yaşlarını əzinik dəsmalına sildi. - Mənim gözəl, göyçək,  
______________Milli Kitabxana______________ 
63 
 
qəşəng anam! Bütün yer üzündə bir tək anam, bir tək atam, bir tək bacım, bircə 
tək qardaşım, günüm ruzigarım, məkkəm-mədinəm, qibləgahım! 
- Sən məni kitab dilinə tutma, Mehman! - deyə Xatun dartınıb oğlunun 
əlindən çıxdı. - Səni heçcə yana buraxmaram! – Səbri tükənən Xatun 
qayıdıb qapını dartıb açdı, gəlinin yatıb-yatmadığını hesaba almadan, - bax 
Züleyxa da! - deyə çarpayıda qurcalanan hələ də büründüyü yorğandan başını 
çıxarmayan gəlininə tərəf söyləndi,- bax bu qız da razı deyil! - Gəlin səsini içinə 
salıb dinmədi, ananın iztirablarına cavab vermədi. 
Ömründə az-az özündən çıxan Xatun dönüb Mehmanın yanına qayıtdı: 
- Səni heçcə yana buraxdı yoxdur! - deyə inad göstərdi, - heçcə yana, əsla! 
- Əgər sən mənim mehriban anam, mənim hər addımımı belə ölçü-biçiyə 
salsan, mən öz vəzifəmi yerinə yetirə bilmərəm! - deyə Mehman yır-yığış elədi, 
nəhayət, Qaloşlu adamın yəhərlənib-yüyənlənib gətirdiyi səkil at qapıda kişnədi, 
əsrarlı ürək döyüntüsü keçirən Xatunun vücudu uyuşub açıldı... 
İşin işdən keçdiyini, Mehmanı yolundan saxlamaq mümkün olmadığını 
kəsdirən Xatun daha müvazinətini saxlamağa, yad adam yanında pərdəni 
yırtmamağa çalışdı. O dönüb axşamdan qalan həmin xörəyi əlüstü qızdırdı... 
Mehman ananı incitməmək üçen erkən olsa belə süfrəyə qoyulanı yedi, ağac 
pilləkəni aşağı düşdü.  
- Birtək Allah, sən özün bu uşağa yar ol! –deyə anabəzəkli piyaləni su ilə 
doldurdu, Mehman atın belinə qalxıb tərpənincə o suyu oğlunun ardınca atdı, 
ağaran su Mehmanın yolunu işıqlandırdı. 
- Od içindən də salamat çıxar! - deyə əlacı kəsilən ana oğlunun səfərini 
xeyirliyə yozdu: - Tək oğlumu tək Allah özü pənahında saxlayacaqdır... 
Səkilin yorğa yerişini dərin qibtə hissilə süzən Qaloşlu adam ata-anadan 
yetim qalan yanıq uşaq kimi hər iki əlini qoynuna qoyub büzüşdü, çıxıq 
çiyinlərini çatıb kədərli görkəm aldı.                 
Onun günlüyü qısalıb əyilən kepkasını bürüyən, çal qırçın saçları yanlardan 
pırtlaşıb leylək yuvasını andırdı. O, başını məna ilə buladı, sual işarəsini andıran 
əyri-üyrü görkəm alıb mübhəm bir vəziyyətə düşdü, O, Mehmanın sözə 
baxmayan tərsliyi barəsində hıq-zıqqıla deyindi, Xatunun qarşısında özünün 
Mehman üçün ən canıyanan adam olduğunu nümayiş etdirdi. Ürəyi, atlanan 
oğlundan üzülməyən, Xatun dönüb eyvana qalxdı, məhəccərə söykəndi, birinci 
dəfə at belində gedən, birinci dəfə at belinə qalxan oğlunu müşayiət etdi, - 
"uğurlar olsun!" Ana udquna-udquna, təkrar-təkrar xeyir-dua 
  
  
______________Milli Kitabxana______________ 
64 
 
 
verdi, - "Allah sən özün mənim bircəmə qıyma!.. Xudavənda, sən özün mənim 
bircəmi özcə qanadında saxla!" 
Səkil belində quruşuları, cilovu əlində dəstələməkdə acizlik çəkən adamın 
minici olmadığını lap birinci dəfə, yəhərə qalxdığı andan duymuşdu-. Bunun 
üçün də səkil hələ də şıltaqlıq edir, yəhər altında öz çiyinlərini oynadırdı! Enişin 
başına enincə, belindəki minicini götürüb yerə vurmaq üçün hoqquldayırdı. Öz 
vəziyyətinin gərginliyini duyan, şəkildən ehtiyat edən Mehman qorğu qarşısında 
birdən özünü  ələ alıb yığışdırdı, cilovu əlində çevikliklə topladı, səkil başını 
döndərib alışıb qızaran gözləri ilə təzə minicisinin üzəngindəki ayaqlarını süzdü. 
Qalın qozlu dərəni keçən Mehman öz oturuşunu düzəldən zaman qənşərə çıxdı. 
Atın səkil ayaqlarından tutmuş minicinin başına qədər hamısı eyvanda dayanan 
anaya, elə də indicə içəridən çıxıb məhəccərə söykənən Züleyxaya, hələ də bir 
küncdə büzüşən Qaloşlu adama göründü... Xatunun saralan sifəti yavaş-yavaş 
açıldı, sanki ananın üzündən tala buludlar çəkildi- Züleyxanın yuxulu şişkin 
gözləri genişləndi, Qaloşlu adamın sir-sifəti getdikcə quzey meşəsinin cır alması 
kimi turşudu: 
- Söyləyəndə ki, oğlan, sənin üçün bu vəhşi dağ-daşa düşmək hələ tezdir, bu 
sıldırım yollar qorxuludur. - Qaloşlu adara hiyləgərliklə açılışıb-oyalandı: - İndi 
vursun, bu səfərdə bir kəsgi, bir xata-bala olsun?!. 
Daha durub, düşünüb, dəmir qoca anam var, cavanəzən gəlinim var?! 
- Kişi sən o küncdən bəriyə nəs-nəs danışma! - Xatun hiddətləndi. - Avandına 
düşən işi tərsinə yozma. - Xatun bayquş avazlı qırışıq kölgəli qocanı susdurmaq, 
onun xeyirə açılmayan ağzını hər iki əliylə yummaq istədi: - Uğurlu olsun, de! 
İşi bəduğur yozmaq yaramaz! 
Qaloşlu adam udqunub "Qoy o quş kimi səkən səkilin yalmanı qanlı gəlsin, 
ağıçısayağı kişnəyə-kişnəyə, qara xəbər gətirsin! - deyə mənhus nəfsilə cavan 
yolçuya qarğıdı. İlk gəldiyi gündən gözləri su içməyan ədalı oğlana bədduaçı 
olub nifrin etdi: - Beləsi nə qədər tez ürəyindən oxlansa bir o qədər yaxşıdır!" 
Xatunun iti nəzərləri gizli bədduaçını süzdü, Qaloşlu adam başını çiyni üstə 
qoyub, fəqir görkəm aldı. Getdikcə səkilin belində özünü daha yaxşı cəmləşdirən 
Mehman dolayım ötüb qarşıdakı dərəyə endi, sonra yuxarıya, "Yeddi qardaş"a 
doğra dırmanıb, ardıcıl meşədə gözdən itdi. Qürur və nigarançılıq içində nəfəsini 
dərən Xatun dönüb Züleyxaya diqqətlə zənn etdi, gəlinin gözlərində 
muncuqlanan gilələr görüncə sevindi: "Allah özü elə eləsin ki, bunların ulduzları 
barışsın!" - Xatun gözlərini göy səmtinə döndərdi: - "Elə olsun ki, xeyirli olsun! 
Elə olsun ki, bu bir körpəyə bir zaval toxunmasın!" 
  
  
______________Milli Kitabxana______________ 
65 
 
 
Ardıcıl meşəyə girən Mehman əyri-üyrü cığırla bir daha daşlı dərəyə düşüb 
yastı-yastı təpələrə qalxdı, nəhayət, dağların arası ilə üzüaşağı, Araza doğru axan 
çayın kənarına düşüb rahatlandı. Səkil öz minicisi ilə razılaşmış kimi kilkanlı 
quyruğunu qaldırıb qulaqlarını qoşalayıb dördəm gedir, üstündəki cavan adamı 
götürüb başı qarlı "Yeddi qardaş" dağlarına doğru aparırdı. Mehman tənhalaşdığı 
üçün yenə də öz vəzifəsinin məsuliyyətinə dönürdü. Mehman öz iradəsini 
toplamaq, bu ucqar dağlı-dərəli dairədə itib-batmadan işləmək, inqilabi 
qanunçuluğu möhkəmləmək, öhdəsinə düşən işləri vicdanla yerinə yetirmək 
istəyirdi... Mehman hələ təhsil zamanı istehsalat təcrübəsində göndərildiyi vaxt, 
rayon məhkəmələrinin və müddəi-ümmuiliklərinin işlərinin gedişindən duyub 
dərk etmişdi ki, camaatın arasına girmək, kütlələrin səsini eşitmək, yazılmayan, 
imzalanmayan güclü hökmləri oxumaq, ecazkar sirləri öyrənmək zəruridir... 
Bəlkə, Mehmanın Bakıda nəzərdə tutduğu elmi mövzusunun özü də burada, 
zəruri tələblərə görə dəyişdi? Bəlkə o, yeni mövzu seçib işlədi?.. Ancaq indi 
düzünə gəlincə Mehmanın elmi əsəri işləmək üçün vaxtı yox idi. Bəlkə o, burada 
təcrübi işdə çalışa-çalışa göz açdı, müəyyən bir qərara gəldi?.. Bəlkə o, işləri 
öyrənəndən sonra mümkün edib iş arasında elmi işini işlədi, Bakıya dönürkən 
Məlikzadəyə bəyəndirdi, onun razılığını aldı? 
Səkilin belində gedən Mehmanın xəyalı yuxarı-aşağı cövlan edir, görmədiyi 
dağ-daşı nə qədər seyr etsə də, yenə do öz daxili aləmindən üzülə bilmir, bu 
səfərindən ümdə məqsəd nə olduğunu daha da müəyyənləşdirmək və 
dürüstləşdirmək istəyirdi... Raykom katibi Vahidov prokurorun kəndlərə 
çıxmağını, camaatla görüşüb danışmağını, necə deyər dilləşməyini məsləhət 
bilmişdi!.. Əlbəttə, belə olduqda Mehmanın nüfuzu artar, onu tanıyıb, bilənlər 
çoxalar, o özü də müəyyən dərəcədə görüb-götürər, özünü-sözünü daha da 
bərkidib, möhkəmləndirərdi. Demək, onda cavan prokuror, bu qanunu təhrif 
edən, ipə-sapa yatmayan Kamilovu da bu səkil kimi cilovlamağı bacarar, onu öz 
cızığından çıxmağa, dəli bir buğa kimi böyürüb, bağırmağa qoymazdı!.. Bəli, 
azğın əyani yaxşıca cilovlamaq üçün çox möhkəm zəmin, sarsılmayan dayaq 
gərəkdir, həmin dayaq da kütlələr tərəfindən qat-qarış halda gələn, - doğrudur, 
düzdür, - sədalarıdır! Demək, elə hökm vermək gərəkdir ki, eşidən-bilən vicdanlı 
əks təsdiq edib, qol qoyub, möhür bassın... Yoxsa prokurorun tələb etdiyi Cəza, 
məhkəmənin çıxardığı hökm kütlələr tərəfindən təsvib edilməyəcəksə, başlar 
şübhə ilə tərpənəcəksə, demək uçurum vardır, özü də indi Mehmana görünən 
uçurumdan da dəhşətli uçurum vardır! 
  
  
______________Milli Kitabxana______________ 
66 
 
Ancaq o uçurumla bu uçurum arasında böyük fərq vardır. Bu uçurum gözə 
göründüyü halda, o uçurum açıq halda, gözə görünmür, bəzən də Murtuz kimi 
daz başlar uçurumun üstünü məharətlə malalayır, yeri gələndə adamı birdən 
itələyib çıxılmaz uçuruma salır. Bu uçuruma düşərkən çıxmaq, yeri-yurdu 
cırmaqlayıb qalxmaq mümkün olduğu halda, o uçurumdan çıxmaq, yuxarıya 
qalxmaq mümkün olmur, əbədi məhvin amansız hökmü sənin qulaqlarında 
səslənir... 
Mehman təbiət mənzərələri aləmində belə öz iş-gücünə dair mühakimə edir, 
oxuduğu müdrik kəlamları xatırlayır, sanki ağıllı-kamallı adamların öyüd-
nəsihətlərini eşidirdi... Səkil belindəki adama alışmış kimi dördnala yeriyirdi... 
Birdən Mehman gözlərini döndərib yuxarı dağlardan üzüaşağı tökülüb gələn 
qıjıltılı çaylara baxır, bu çayların daş-qayalara çırpıla-çırpıla necə getdiyini 
görürdü. Mehmanın ciyərlərinə təmiz dağ havası dolur, o, köksü dolusu nəfəs 
alırdı... Baxırsan yuxarıya "Yeddi qardaş" dağları əfsanəvidir!.. Daşlar cürbəcür, 
rəngbərəngdir!.. Bax, yuxarıdakı qoç daşlar necə də buynuz-buynuza, kəllə-
kəlləyə dayanmışlar... Sanki onlar indicə geriyə çəkilib yamanca toqquşacaqlar... 
Sanki hansı qoçunsa kəlləsi çat verəcək, başı zədələnəcək, beyni qatıq kimi 
dağılacaqdır?.. - Mehman əlindəki qamçını yuxarıya qaldırıb səkilin sağrısına 
vurmadan havada saxladı, əfsanəvi mənzərənin əsrarlı təmtərağı qarşısında 
heyran qaldı... İndi qoçları buradan qoparıb, şəhərin müəyyən muzeyinə aparmaq 
yaxşı olardı, yaxud tərpənmədən burada belə bitili saxlamaq? - Mehman əlindəki 
qamçını aramla endirib, yoxuşu dırmanan səkilin yalmanından yapışdı, daha 
dərinlərə qulaq verdi... Güclü səs-səmir, haradansa gələn fişqırıq, aləmə yayılan 
nəğmə bir-birinə qarışırdı... Mehman dinləyə-dinləyə dönüb yenə də baxdı... 
Qoçlardan yuxarıda boy tutan buynuzlu buğalan da gördü... Sonra da o, sal 
qayaların üstündə işlənən qılınc-qalxanlı cəngavarlərin əmrə müntəzir 
dayandıqlarına tamaşa etdi... Bir az o yanda sökük məqbərə - abidə görünürdü. 
"Demək mən bu ucqar aləmi seçməklə vətənimin gözəl bir guşəsini seçmişəm", -
deyən Mehman elə bir guşə seçmişdir ki, bəlkə də heç öyrənilməmişdi?.. Bu 
yerlərin nə eli, nə adəti öyrənilmiş, nəbir kes tərəfindən qələmə alınmış, nə bir 
sətir yazılmışdır... Halbuki bu yerlərin özünə görə qədim-qədim tarixi, bu 
qoçların, buğaların, qılınc-qalxanlı süvarilərin, başqa yanda görünən günbəzlərin, 
məqbərə və abidələrin bir sirri, mənası vardır. - Mehman bu yerləri seyr edib, 
düşündükcə, bütün bu yeni, eyni zamanda qədimdən qalan aləm ona mənalı, 
əsrarlı görü- 
 
  
  
______________Milli Kitabxana______________ 
67 
 
 
nürdü. Mehman belə bir əfsanəvi mənzərə aləminə bələd olmadan təqribi gəlsə 
də, indi burada gözlərini açdıqca yeni və maraqlı aləmlər görür, izdihamlı şəhəri 
qoyub, bu torpağa gəlməyindən heç də peşman olmur, Züleyxa xanım kimi ah-uf 
eləmirdi. Əlbəttə, Mehmanın ümdə məqsədi bu aləmi seyr etməklə bu abidələri, 
nişangahları harayasa köçürməklə, yaxud buranın özündə belə mühafizə edib-
etməməkdə deyildi. Bir prokuror olaraq Mehmanın işi canlı insanların talelərilə 
məşğul olmaqdan ibarət idi. Mehmanın işi-gücü səssiz-küysüz ötüb keçən 
aləmdə deyil, səsli-küylü çığırdıla çığırdıla sökülüb-tökülən, uçurulan, yenidən 
qurulub tikilən bir aləmdə idi. O, meşəli dağ-daşın arasıyla at belində dolana-
dolana qalxdı, birdən əlini gözlərinin üstünə gətirib yuxarı dağın döşünə baxdı, 
evləri bir-birinə bitişən, boz tüstüsü başı qarlı dağların zirvəsinə doğru ucalan 
seyrək-seyrək obaları gördü... Mehman atın cilovunu çəkib başını döndərdi, 
darısqal, əyri-üyrü cığırla üzüyuxarı dırmandı, dağın gərdəninə sancıları günəşin 
şüaları gözlərinə düşdüyündən, başını yana çevirdi. Bu yerlərə bələd olan, bənd-
bərələri bilən səkil at daşlı-qayalı cığırı bir erkəc kimi adlaya-adlaya bu biri 
yandakı obanın qənşərinə yetişib, qulaqlarını kürələyib, burunlarını pərələyib, 
güclü kişnərtilə kimədi. At minmək, at belində gəzib-dolanmaq, xüsusən belə 
ucqarları seyr etmək özü də Mehmana görə bir dünya deyildimi? Təbiət aləminə 
düşən, kişnərtini köhlənin belində özünü bərkidən Mehman boylanıb yerə 
yapışan evləri sınayır kimi güzdən keçirdi... 
Açıq sinədə, balaca klubun qabağında iclasdan yenicə çıxan cavanlar 
qaynaşır, iclas bağlansa belə sanki mabədi burada davam edir, əllər qalxır, qollar 
ölçülür, deyəsən elə söhbət də Kamilovun bu kolxoza verdiyi sonuncu göstərişin 
haqlı-haqsızlığı barəsində gedirdi... Mehman səkilini məhmizləyib cavanların 
qaynaşdığı yerə yetişdi, qızğın söz-sov yarandı, gənc süvari icma qarşısında baş 
əyib, salam verdi, çevrilib səkilin belindən düşdü. Heç kəs müəllim geyimli 
prokuroru tanımadı. 
Hətta bir cavan oğlan: 
- Müəllim xoş gəlib! - deyə qonağın əlini qızğınlıqla sıxdı. Ancaq içəridə 
başı iclas protokolunu düzəltməyə qarışan komsomol katibi çıxınca, qonağın 
müəllim deyil, prokuror olduğunu işarə ilə bildirdi, sonra da cavan prokurorun 
işa möhkəmcə girişdiyini, hətta icraiyyə komitəsi sədri Kamilovun özü ilə belə 
dilləşdiyini komsomolçulara çatdırdı. Gözlər qıyıldı, arada atmacalar dolandı: 
- Elə prokurorun özü də komsomolçuya bənzəyir, qıs-qıvraq! 
 
  
  
______________Milli Kitabxana______________ 
68 
 
 
- Nə olar komsomolçudan prokuror olanda, balam? 
- İcrakom sədrilə komsomolçu olsa nə əcəb olardı! 
- Amma da çalsaqqalı olmayandan hökumət qoydular, ha?! 
- Kamilov kötük kimi yolumuza yamanıbdır! 
- Bu kötüyü dağlardan gələn bir bahar seli aparacaqdır! 
- Bəs haçan, bəs nə zaman? Yoxsa qum göyərəndə? 
Baş-başa verən cavanların arasında pırtlaşma getdi: 
- Zalım oğlu Kamilov biz komsomoldan bircəciyini kənd içində görəndə, elə 
baxır ki, elə bil ki, dəvə nalbəndə baxır! 
- Əgər Kamilov özü dəvə də olsa biz onu nallayacağıq! 
- Onda dünya üzünü su alar, Nuhun tufanı qopar! 
- Qoy tufan qopun! 
Mehmanla ayrılıqda söhbətə girişən rayon komsomol katibi Altayı tez-tez 
yada salıb onu adından danışıb, elə də Kamilovun kölgəsini qılınclayan, tez-
tələsik, özünü Mehmangillərə yaxın olduğunu büruzə verən komsomol 
təşkilatçısı kənardakı söhbətə qarışıb: 
- Ay uşaq, lap belə də ağ eləməyin! - deyə guya ədəb-ərkana riayət etmək 
istəyirdi. - Kimilovun qarşısını firqəmiz özü alacaqdır! 
- Qoy elə yoldaş prokuror da bəri başdan eşidib, bilsin ki, Kamilov 
qolçomağa da olmas, onun quyruğuna güzəştə gedəndir! 
- Onu sonra, onu öz yerində! - deyə komsomol rəhbəri əlini qaldırıb endirdi: 
"guya iclsın sirrini dağıtmaq olmaz", - deyə tapşırıq verdi. 
Söhbət bu yerə yetişincə kənardakı komsomolçular da o tərəfdən, bu tərəfə 
gəldilər, cavan prokurorla birbəbir görüşüb onu dövrəyə aldılar. Müəyyən söz-
söhbətdən sonra komsomol katibi qonağı öz evlərinə dəvət etdi. Komsomol 
katibinin qarı nənəsi qabağa çıxıb, adəti üzrə, qonağa xoş gəldin elədi, cavan 
totuq gəlinini çağırıb çolpa tutmağı, çığırtma tədarükü görməyi qulağına 
xısıldadı. 
- Bəs az olmazmı, nənə, bu qədər cavanların qabağında bir çolpa? – deyə 
gəlin Mehmanı müşayiət edən dəstəni göstərdi. Qarı nənə gözlərini gəlininə 
ağartdı, bununla da böyüyün kiçiyə qulaq asmalı olduğunu bildirdi. "Bu qızdan 
olsa, bir gündə bu evi komsomolun sel-suyuna verib buranı fot qoyar", - deyən 
qarı nənə dodaqaltı söylənib, qaynaşan cavanlar üzdü. Qan sərt və xəsis olsa da 
cavanlar ondan incimir, qarı nənəyə dolaşmadan, bəzən onu cinləndirib 
acıqlandırmaqdan, bəzən də könlünü alıb, güldürməkdən doymaq bilmirdilər... 
lakin bir anlığa yumşalan qarı tezcənə özünü bərkidib sərt sima alırdı... 
  
  
______________Milli Kitabxana______________ 
69 
 
qan evin vahid hökmdan, komsomol təşkilatçısı nəvəsinin də yeganə sahibkarı, 
ərinin qırxı çıxar-çıxmaz, tezcənə qoyub ərə gedən, bununla da zülmkar 
qayınanasına yanıq verən sabiq gəlinin hələ də barışmaz düşməni idi. Deməli, 
qarının azmı-çoxmu hakimliyə haqqı vardı. Bunu həm buraya toplaşan cavanlar, 
həm də komsomolçu gəlin bilməmiş deyildi... qarı qonaq qabağında qızarmayan, 
ancaq necə deyər, izafə yerə yumruğundan bir tək dan sızdırmayan idi. Deməli, 
bizim qarı nənə söhbətə var, süfrəyə yox idi! "Yoxsa bu iclasparəstlər bu dam-
daşı da yeyərlər, burada diş qurtdalamağa bir çöp də qoymazlar". - Qarı var-
yoxunu ona-buna yedirib özünü qonşu möhtacı etmək istəməz, daş tərəzidə 
haqq-hesabını dolaşdırmaz, gəlirinə görə çıxarını təyin edər, yorğanına görə 
ayağını uzadar, yatanda belə büzüşüb yatardı... Qarı nənə öz işini bilən, əvvəlcə 
oğlunun, indi də komsomolçu nəvəsinin tüstüsünü düz çıxaran, qohum-qonşuya 
əl açmağı sevməyən, bir salım duz belə istəməyi xoşlamayan bir qarı, izafı adam 
üçün yox, öz qonağının xörəyi-çörəyi üçün əlləşdi, toran qovuşub, qaranlıq 
düşüncə qarının xasiyyətinə bələd olan cavanlar, bir-birinə göz vurub, yavaşca 
evlərinə yan aldılar. Daha vaxtdır deyən, gəlininə işarə edən qarı eyvanda, palıd 
taxtalarından düzəltdirdiyi geniş çarpayının üstündə yığcam süfrə açdı. Kom-
somolçu gəlin gah yaşmağını qaldırıb, qızaran yanaqlarını örtür, gah da qarının 
hökmranlığını unudub yaşmağını çənəsinə buraxır, onun qıpqırmızı dodaqları 
arasından sədəf kimi ağ dişləri görünürdü. Bizim təşkilat katibi Muğan bu 
kənddə hər bir işə qarışıb bir qulp qoyduğu halda, qarı nənəsinin işinə qarışıb heç 
bir qulp qoya bilmir, qarışmaq istəyəndə belə mütləq tutarlı zərbə alıb 
məğlubiyyətə uğrayıb geriyə çəkilirdi. Təzə qonaq başını qaldırıb hər şeyə 
baxmasa da gözaltı baxır, bir çox şeyi görürdü. Bu ailənin də üç nəfərdən ibarət 
olduğunu Mehman müəyyən edir, istər-istəməz bu ailəni bu ailəsilə müqayisə 
edirdi. 
- Yox, Xatun fəqir anadır! – deyə Mehman anasının bu an necə nigarançılıq 
içində olduğunu, bəlkə indi orada qaranlığın içində, eyvanın məhəccərinə 
dayanıb, dağlar səmtinə baxdığını, göz çəkmədiyini təsəvvürünə gətirirdi... 
Ancaq bu gəlin başqa, o gəlin də başqadır!.. Burada çit paltarlı, balaca boylu 
gəlin qarı nənənin qulluğunda mövcud durub, düyəçə kimi fırlanır, ancaq orada 
hirsli-hikkəli Züleyxa xanım tovuz kimi sallana-sallana dolanır... Gorünür, 
Züleyxanın anası Şəhla xanım onu elə böyütmüşdür. Totuq komsomolçu gəlini 
öz anası necə böyütmüşsə indi belə bir zabitəli qarının əlinə düşmüşdü. Qarı 
nənə öz sümüklü 
  
  
______________Milli Kitabxana______________ 
70 
 
 
yumruğuyla daş-dəmiri yumşaldır, o ki, belə 18-19 yaşlı yupyumşaq bir gəlin 
ola?! Bu komsomolçu gəlin hər necə böyüdülmüş olsa da, qarı nənənin yumruğu 
altında bərmuma dönməli idi!.. Demək həyat müxtəlif ailələr də müxtəlif, 
nənələr də müxtəlifdir! İndi Züleyxa görəsən nə eləyir? - deyə Mehman nəfəsini 
dərdi, onun təsəvvüründə ağac məhəccərə söykənən, həyəcan içində dayanıb, 
zülmət qaranlıqda öz oğlunun intizarını çəkən mülayim mehriban Xatun 
canlandı. 
Üz-gözündən zəhm-zabitə yağan qarı hazırladığı çolpa çığırtmasının çox 
payını qərib qonaq üçün çəkib süfrəyə, Mehmanın qabağına qoydu... Sonra da 
qarı ağ beçə bal gətirtdi. Qarı nənə, nəvəsi üçün yüngül pay çəkdi, qazançanın 
dibində bir cüzi özünə və yumru gəlininə saxladı: 
- Yeyin balalarım! - deyə qan dönüb, mehribanlıqla Mehmana üz tutdu. 
- Yoxsa bir azdan bizim Muğanın komsomolu tökülüb gələcək, sizə göz 
açmağa imkan verməyəcəkdir. - Qarı nənə gülüb dişsiz ağzını açdı. 
- Bircə bu kənddə komsomollar məndən qorxurlar, yoxsa heç Allahdan da 
çəki-bəkiləri yoxdur... - Muğan başını bulasa da, açıq danışmağa adət edən, 
yaxşı-yamanı ürəyində gizləməyın qarı sayı-hesabı olmayan, gündə bir neçə dəfə 
axınıb gələn komsomolçuların müqabilində dayana bilməyəcəyini, "çəyirtkə 
dəstəsi"nə yeyib-içmək çatdıra bilməyəcəyini etirafa məcbur olub özlüyündə 
qərar vermişdi: bir su, bir də qovurğa-qoz! 
Qan nənənin xasiyyətinə bələd olan komsomolçular xörək-çörək barədə 
qarını qızartmaz, onun qovurğa-çərəzini, əpələyə-səpələyə yeyib gülüşər, qarı 
qızışınca evdən çıxıb qaçardılar. Komsomol axınının təkrar başlanacağını, 
onların qonağın başına toplanacağını təsəvvürünə gətirən qarı: 
- Ye, qızım! - deyə çığırtma qazanını ortaya qoydu, - mən tikəmi yağına 
batıracağam, sən sür-sümüyünə baxma, gəmir getsin, qab-qacağı yığıb-yığışdıraq 
qurtarsın! 
Muğan altdan Mehmana nəzər salıb nənənin qoruq-qaytaq bilməyən sözləri 
müqabilində qızara-qızara başını yelləyib gülümsədi, qarının dəmir qanunu 
qarşısında acizlik çəkdiyini etirafa məcbur oldu. Mehman dinməzcə hərəkət etsə 
də, bu dağlı evindəki hər bir tərpənişə fikir verirdi. O gördü ki, burada həyat necə 
rəngsiz, boyasızdır, hətta içəridə olan nöqsanları belə gizləmir, başqalarının 
yanında ört-basdır etmirdilər. Bu həyat Mehman üçün yeni həyat idi. Zahirən nə 
qədər nəzakətsiz görünsə də bu doğru idi, düz idi. Şəhla xanımın, onun bacısı 
katibə xalanın, onlardan təlim-tərbiyə alan Züleyxanın həyat və hərəkətində nə 
isə birbaşqalıq, zahiri nəzakat, daxili bir fitnəkarlıq vardır... 
  
  
______________Milli Kitabxana______________ 
71 
 
 
Acıxan Mehman qarı nənənin çolpa çığırtmasını çox da böyük olmayan 
dairəvi yuxa çörəklə yeyib qurtarınca, qarı nənənin ehtiyat etdiyi komsomolun 
qabağı açıldı. Onlar özlərini istər-istəməz çaya çatdırdılar. Kolxoz sədrinin, 
qonşuluqdakı sovet sədrindən, elə də kolxozçulardan, kolxozçu qadınlardan belə 
müəyyən bir qisim adam da bir-bir tökülüb qonağın görüşünə gəldi. Hamı 
Mehmanla görüşüb, xoş-beş elədi... Müəyyən söz-söhbətdən sonra adam olan 
çözələndi, bəzisi dil-cavabı şikayət etdi, bəzisi də yazdırdığı ərizəsini prokurora 
yetirdi... Axırda özünü saxlaşdıra bilməyən qarı nənə qahmar çıxıb: 
- Balam, bu dağın başı bəyəm sizdən ötəri divanxana dəftərxanasıdır? - deyə 
öz arıq taxta sinəsini gərdi. Söz-söhbət dəyişə-dəyişə dolandı, əyri ya düz 
məsuliyyətə almanlar barədə getdi, sözarası Salamatovdan da söz açıldı. 
Mehman danışığa fikir verdi, Salamatovun bədinə gedən olmadığını kəsdirdi. 
Uzaqdan-uzağa olsa da, onun əli-əyriliyini, xəyanətini söyləyən olmadı. Hətta 
qarı nənə də açılışdı, körpə külfət sahibi Salamatovun nahaqdan qazamata 
düşdüyünü bildirdi. Ədalətsiz işlər barədə Kamilovla nəvəsi Muğan arasında baş 
verən ixtilafdan danışıb nəvəsinin tayında durdu. 
- Olmaz ki, sən yağlı-qaymaqlı yerə düşüb, haqqı nahaqqa verəsən! - deyə 
qarı nənə hökmdarsayağı hiddətləndi, nəvəsinin başından bir tük əskik olsa, onu 
şərə-şürə salmaq istəyən olsa, bütün dünyanı bir-birinə vuracağını Kamilovun 
kölgəsi saydığı sovet sədrinə barmaq hədəsi elan etdi. 
- Ay Tükəzban nənə, bura heç yeri deyil! - deyə sovet sədri rəisinin namini 
əldən verməsə də, Tükəzbanın qaraqışqırığı müqabilində mumladı. 
Mehman fikir verir, buranın özündə gedən gərgin mübarizəni görürdü. 
Mehman görürdü ki, yaxşı da, yaman da dalğalanıb yayılır, qurulamaqda olan 
yeni həyatla artıq kökündən sökülən köhnə həyat arasında ölüm-dirim 
mübarizəsi gedir. Kamilovun qanunsuz hərəkətləri heç zaman orada onun öz 
kabinetində bitib qalmır, bu dağlıq obalar da yayılıb öz əks-sədasını verir, 
Mehman öz təbiətinə görə hər bir söz-söhbəti qiymətləndirir və mənalandırırdı. 
Beləliklo o, axşamına burada adamlarla söhbət edib, bir çox şey öyrəndi, tanış 
olmadığı aləmə baş vurdu, gecəni yatdı: sabah sübh tezdən yerindən qalxdı; qarı 
nənənin açdığı süfrədə çörək kəsib, bişirib-gətirdiyi qayğanaqdan yeyib, iki stə-
kan içdi, sonra onu əhatə edən adamlarla görüşüb, qarı nənəyə razılıq 
 
  
  
______________Milli Kitabxana______________ 
72 
 
 
edib, səkilin belinə qalxdı. Mehman öz səfərində uca, başıqarlı dağların 
ətəklərinə yapışan obaları gəzib dolandı, yenə də bir çox şey gördü, bir çox söz 
eşitdi, bir çox ərizə aldı... Dördüncü günü o səkilin başını Mirzəoğlu yaşayan 
obaya tərəf döndərdi... Mehman bu obaya getməklə Mirzə-oğlundan atası Murad 
barəsində söz eşitmək, mərhumun xatirəsinə hörmət olaraq Mirzəoğlunu 
dinləmək, onunla ağıllı-başlı danışmaq istəyirdi. Mehman bir neçə gün əvvəl 
göydən əlinə düşən Mirzəoğlunu tezcənə əlindən buraxdığına peşman idi... Bəlkə 
də, Mehmanın öz qonağıyla rəsmi rəftarı və bir növ quruluğu-qaraqabaqlığı 
atasının dostunu qaçırmışdı?.. Ancaq Mirzəoğlu rayon mərkəzini qoyub 
qayıdandan sonra Mehman sarsılmış və sarsıntısını bir kəsə, o cümlədən anası 
Xatuna da bildirməmişdi. İndi o, atası Muradın inqilabi cəbhədə, Şura hakimiyəti 
uğrunda necə vuruşub, necə həlak olması barəsində bütün təfərrüatıyla hər şeyi 
bilmək istəyirdi. Eyni zamanda o, prokurorluq vəzifəsi mövcibincə Salamatovun 
nə dərəcədə günahkar olub-olmadığını da, bir daha dürüstləşməklə əlavə 
məlumat almaq istəyirdi... dağa-daşa baxan, səkilin cilovunu əlindən 
buraxmayan, xəyaldan üzülməyən, vəzifəsinin məsuliyyətindən qopmayan 
Mehman istəyirdi ki, qarşısındakı mühüm vəzifənin öhdəsindən gəlsin; dəyərli iş 
görsün. Axı o, Mehman təhsil illərində tapşırılanı oxumaqla kifayətlənməmişdir, 
dərinlərə, xəyal aləminə də getmiş, arzular da etmişdi. İndi Mehman görürdü ki, 
arzular heç də öz-özünə çiçək açmır. Əksinə, gözəl arzular qəti müqavimətlərə, 
mürəkkəb mübarizələrə, Kamilov kimi dürlü-dürlü, kələ-kötür kötüklərin 
dözülməz derəcədə ağır təzyiqlərinə rast gəlir... 
Qulaqlarını kürələyib dağa-daşa baxan səkilin cilovunu əlindən buraxmayan, 
Mehman toran qovuşa-qovuşa isnad verilən dağ kəndinə girdi, başını qaldıran 
itlər ünləşib hürə-hürə atlıya cumdular. Naxırı döndərən naxırçılar, qoyun 
sürülərini qaytaran çomaqlı çoban-çoluqlar köpəklərə acıqlanıb atlının ətrafından 
qovdular. 
- Mirzəoğlunun evi haradır? – deyə Mehman soruşunca saqqalına dən düşən 
gövdəli bir çoban əlaltısını səsləyib qərib qonağı yuxarıda ağ kirəcli qayanın 
dibində yerləşən Mirzə kişinin həyətinə çatdırmağı tapşırdı. Şişpapaqlı, qırmızı 
sifətli cavan oğlan qabağa düşüb atlını doqqaz çəpərli həyətə yetirdi. Səkil ev 
sahibini xəbərdar edirmiş kimi uca səsilə bir kişnədi, çiyinləri büzmə çuxalı, 
ucaboylu, ağ uzunsaqqallı qoca kirəcliyə yapışan komasından çıxıb: 
 
  
 
  
______________Milli Kitabxana______________ 
73 
 
 
- Qonaq bizim evimizə xoş gəlibdir! - deyə atlını süzüb ona əl verdi, dönüb 
içərini hayqırdı. 
- Ay uşaq, harada ölmüsünüz? 
- Biz hamımız buradayıq, baba! - deyə dəstə çoluq-çocuq həyəti bürüdü. 
Mirzə kişi: 
- Ay uşaq, qonağın atını tutun! - deyə qışqırdı, "mən-mən!" səsi bir-birinə 
qarışdı, oğul-uşaq dəstəsilə səkilin zaqqasından* yapışdı. 
- Əyə, əlimi cırmaqladınız! 
- Əyə, qolumu qırdınız! 
- Bay atonnan, bunların dəcəlliyinə bax ha! - deyə Mirzə kişi top-top uşağa 
acıqlandı, yorğun düşən Mehman atdan aşırıldı, qoca, qonağın qolundan tutub 
onu cyvana dəvət etdi. Ortaboylu, tökməvücudlu arvad yanar lampa ilə eyvana 
çıxdı, ətrafı seyrək işıq bürüdü... Bir azdan qonşu obadan olan, üç para kəndin 
birləşmiş kolxoz sədrliyini aparan Mirzəoğlu da gəlib çıxdı. O, aşırılıb atından 
düşdü, eyvanda ağac çarpayı üstündə əyləşən Mehmanı görüncə: 
- Qardaşoğlu bizim komaya xoş gəlibdir! - deyə qollarını açıb yeridi, 
Mehmanı qucaqlayıb onun üz-gözündən öpdü, rayondakı rəsmiyyəti, ürəyində 
yatıb qalan umu-küsünü kənara buraxdı. - Bizim Muradın oğludur, Atamoğlan 
Muradın oğlu! – deyə o, tək gözünü gəzdirib qonağı atasına təqdim etdi. 
- Həmin Bakıdakı nöyüt buruqçusununmu? Sənin siğə qardaşının? 
- Həmin, həmin! - Mirzəoğlu doğma bir əmi nəvazişilə Mehmanın kürəyinə 
vurub, qıvrım saçlarını tumarladı, - Mehman! Bizim rayonun qanunpərəst 
qupquru prokuroru! 
Mehman ev sahibinin nəyə işarə etdiyini dərk edib, istər-istəməz yera baxdı, 
qoca kişi dil-ağızla: 
- Olsun-olsun, qulluğu daha böyük olsun! – deyə cavan oğlana zənn etdi, 
sonra da uzun arxalığının cibindən qırmızı qarağat saplı demisini çıxarıb tənbəki 
çör-çöpü ilə doldurdu: 
- Öz evin, öz əməyin, daha dürüstü babayın ocağıdır! - Mirzəoğlu Muradın 
balasına olmazın xoşsifət göstərib, dilmanclığını atmağa, tündməcazlığını 
boğmağa çalışdı. Mirzə kişi qarısına, qarı da ortaboylu, tökməvücudlu gəlinə nə 
isə tapşırdı. Bir qədərdən sarı samovarda çay dəmləndi, üstündən plov hazırlandı, 
böyuk süfrə açıldı. Bütün külfət yaxın, uzaq qohum-qardaşdan belə otuz-qırxa 
yaxın adam toplandı, onlar ağ  
 
 
                                                            
* Zaqqa - cilovun alın çənəsinə bitişən yeri 
 
______________Milli Kitabxana______________ 
74 
 
lavaşdan parçalayıb məcməyidə qalaqlanan əmlik-plova girişdilər. Qərib qonaq 
da utana-utana bir az yedi, üstündən üç stəkan pürrəng çay içdi. Söhbət hərləndi. 
Mirzəoğlu köhnə dostu Muraddan söz saldı. O, Muradın inqilabi fəaliyyətindən, 
düşmənlərə qarşı döyüşündən, Şura hökumətinin yolunda canını 
əsirgəmədiyindən qızğınlıqla, özü də xeyli danışdı. O, cavan oğlanın necə bir 
kişi oğlu olduğunu həmkəndlilərinə bildirdi. Mirzəoğlunun sözlərinə Mehman 
diqqətlə qulaq asır, təsəvvüründə canlanan atasının xatirəsini yad edir, sanki 
Murad kişi Xatunu oğlu Mehmana tapşırırdı: 
- Oğlum, anadan muğayat ol, onun əzab-əziyyəti çox-çoxdur! 
Murad sanki söhbətə müdaxilə edir, Mehmanın evində yaranan vəziyyətdən, 
mamayevlərlə olan qohumluğundan narahat olduğunu bildirirdi, - "Oğlum, 
adımızı təmiz saxla, bizi qara ləkədən gözlə!" Burada, bu ucqar dağın döşündə, 
bu söhbət zamanı, belə, atasının xəyalı da belə ona həmin məşum "ləkə"ni 
xatırladır, oğlunu xəbərdar edir. Bu nə olan, necə olan şeydir?.. Niyə Mehman bu 
eybəcər "ləkə" xəbərdarlığını dönə-dönə eşitsin? Olmazmı bu xəbərdarlıq bir 
dəfə, bir adam tərəfindən olsun, birdəfəlik qurtarsın?.. Ləkə, ləkə, zəhrimar, 
qaraləkə!.. Qoy bu "ləkə" sözü bir daha təkrar edilməsin, Mehmanın ürəyinə heç 
bir qara xal düşməsin!.. 
Mehmanın həm narahat, həm də udquna-udquna uşaq aludəliyilə dinlədiyini 
görən Mirzəoğlu təfərrüatına varmadan dayanmır, dostu Muradın və Murad 
kimilərinin unudulmaz qəhrəmanlıqlarından dastan açır, bu mübarizlərin 
fəaliyyətlərini qiymətləndirir, Şura hökumətinin necə ağır-ağır, çətin-çətin yolla 
milyon-milyon adamların pak qanları bahasına başa gəldiyini cavan oğlana 
aşılamaq istəyirdi. Nəinki bir tək Mehman, elə də qoca Mirzədən başlamış qoca 
qarılar, hətta ətrafda dövrə vuran uşaqlar, qızlar belə cıqqır çıxarmadan öz sağ 
gözünü döyüşlərdə itirən adamı dinləyir, nəfəslərini dərmirdilər... 
Mirzəoğlu canlı bir kitab kimi açılıb vərəqləndikcə vərəqlənir, sanki Mehman 
bir çox döyüş səhnələrini öz gözlərilə görüb, iştirak edir, belə ağır qan bahasına 
başa gələn hökumətin yolunda öz varlığını əsirgəməyəcəyini təkrarən qət edirdi. 
"Bu qanlara qiymət qoymamaq nə qədər də vicdansızlıq, ədalətsizlik olardı!.. 
Rütubətli, qaranlıq zindanlar, səsli, qandallı sürgünlər, qarlı-tufanlı, çovğunlu 
Sibir çölləri!.. Yox-yox, Muradın da, bütün bu mərd, mübariz adamların da qanı 
adamın üzünə durub cüzi haqsızlığa və xəyanətə üsyan edərlər! Məlikə müəllimə 
deyən, indi 
  
 
  
______________Milli Kitabxana______________ 
75 
 
 
bir an əvvəl Muradın xatırladığı addımbaşına eşidilən, bu məlun, mənfur, 
eybəcər qırxağızlı, qırxayaqlı, "ləkə"ni götürüb adamın üzünə də yox, düz 
gözünün içinə, bəbəyinin ortasına çırparlar!.. Deyərlər, biz dövlət qurmamışıq ki, 
siz - dünən gələn onu rüşvətlə, bizim qanımızla yazdığımız qanunu xəyanətlə 
ləkələyəsiniz! Deyərlər, deməzlər? – Əlbəttə, deyərlər!.. Bəli, həm hazırına 
gəlmək, həm də verilən, nəqd göz kimi sayılan donluqla kifayətlənməyib, 
harınlaşmaq, Şura qanununa xəyanət etmək, özünü, öz vicdanını kömür kimi 
qaralayıb ləkələmək xəyanətdən də xəyanət, cinayətdən də cinayət olardı!.. 
Nəhayət və nəticə etibarilə əks inqilabçılığa bərabər ağır bir hərəkət olardı, 
dözülməz olardı, satqınlıqdan da artıq satqınlıq olardı. Rüşvət almaq, Şura 
qanununu hörmətdən salmaq, düşmənin dəyirmanına güclü su, çırağına yağlı 
nöyüt tökmək olardı!.. Mehman yığılıb-açılır, onun qulaqları cingildəyirdi. 
Mirzəoğlunun canlı danışığı, ötən döyüş dünyası Mehmanın oxuduğu hər 
hansı kitabdan da artıq ona təsir edir, dərin izlər buraxırdı. Hətta adamlar 
dağılışıb gedəndən, Mehman yataq yerinə girəndən sonra belə əzgin-yorğun 
olmağına baxmayaraq xeyli vurnuxdu, götür-qoy etdi. İndi də atası Muradla 
anası Xatun birlikdə gəlib onun gözləri qabağında qoşa dayandılar. Mehman öz 
vəzifəsinin qurğuşun kimi ağırlığını, böyük vicdan məsuliyyətini ciddən, daha 
dərindən dərk edir, ancaq cənab mamayevalardan yana, onun dalağı sancır, belə 
bir ailə ilə bağlanmağın nə olduğunu aydın edə bilməsə də, üşütməsini keçirirdi. 
Girdablara düşən Mehman birdən qalın yorğanın altında titrədi, onun vücudu 
üyüşüb açıldı... Sonra da cavan adam istər-istəməz cazibədar arvadı Züleyxanı 
xatırladı, qıvrılıb açıldı, çətinliklə də olsa yuxuya getdi. O, yuxusunda gördü ki, 
Züleyxa ona şərbət yerinə zəhər içirdir... Mehman hərasan olub ayıldı, bu 
hadisənin yuxuda olduğunu görüb qeyri-iradi sevindi, ancaq yenə də fikir 
dəryasına cumdu. O, yuxuya inanmasa belə, Züleyxanın mübhəm baxışlarından 
xoşu gəlmədiyini, çox bərk narahat olduğunu müəyyən edib nəfəsini dərdi, yenə 
də yorğana bürünüb-bükülüb bərk-bərk büzüşdü, bir azdan üstünə nə isə bir örtü 
sərildiyini hiss etdi. Sübh tezdən baş verən səs-küy, yeni yetişən taxıl biçini üçün 
göndərilən adamların, xüsusən qadınların cır səsləri Mehmanı da tərpədib 
qaldırdı. Hay-haraydan sonra kövşənə gedən getdi, obada qalan qaldı... 
Mirzəoğlu özünün rayona etdiyi səfər barəsində hələ də bir söz açmır, Salamatov 
haqqında heç nə demirdi. İndi artıq Mehman geriyə, rayon mərkəzinə, vəzifə 
başına dönməli idi. Buna görə də Mehman vurnuxur, özunü bir 
  
  
______________Milli Kitabxana______________ 
76 
 
prokuror kimi göstərmədən təbii bir yolla açılışmaq, rəsmiyyətdən kənar söhbət 
aparmaq, Salamatov barəsində mötəbər və inandırıcı rəy bilmək istəyirdi... 
Çörək yeyilib, çay içiləndən sonra kirpiklərinə qədər üzünə yaşmaq tutan bir 
qadın iri-xırdalı bir dəstə qızla çəkinə-çəkinə həyətə girdi. Gələn qadın dili ilə 
yox, başı ilə qonağa salam verdi. Qızlar dəstəsi qərib qonağı gözdən keçirib dörd 
yandan analarını əhatə etdilər. 
- Bu topa ki var, həmin Salamatın çolma-çocuğudur. – Mirzə kişi uzun 
çubuqlu demisini sümürüb üzüyuxarı tüstülətdi. - Əhvalatın nə yerdə olduğunu 
da yəqin ki, sədrimiz, siz prokurora bəyan eləyibdir! 
Mehman etiraf edib bu işi çoxdan gözləyirmiş kimi maraq göstərdi, qocanı 
dinləməyə hazır olduğunu bildirdi. Bərkdən öskürüb sinəsini arıtlayan qoca: 
- Bax bu arvad ki, var, abırlı-ismətli bir gəlindir! - deyə demisini çomaq kimi 
dolayıb tutdu. - Bu da tutulan Salamatın bir çətən qız külfətidir, hürkütməsən 
sanamaq olmaz, südəcərə-südəcərə yeddi bacı! 
- Bəs o qazamatda yatan Salamatın öz təqsiri necə, baba? - deyə Mehman ona 
tərəf zillənən, dinməsələr belə prokurordan imdad gözləyən gözlər qarşısında bir 
tərəfdən sarsılmağa, o biri tərəfdən də daşı quyuya salan Kamilova qarşı 
qəzəblənməyə başladı. - Bəs o tutulanın günahı nədir, hörmətli baba? 
- Yəni Salamatın, təqsiri, günahı, - deyə qoca, prokurorun sorğusunu 
dəqiqləşdirmək naminə demisini bərk-bərk sümürüb, tüstüsünü havaya buraxdı. 
- Bəli, mən sizdən, möhtərəm baba, Salamatın özü barəsində doğru-dürüst 
söz eşitmək istərdim, - deyə Mehman ayağa durub ağac çarpayının qılçasına 
söykəndi. - Rica edirəm, baba! 
- Bizim bu oğlan ki, var, səni bu əmin çox dikbaşdır! - deyə qoca qırmızı 
qarağat saplı demisini uzadıb oğlunu göstərdi, - özü də köhnədən Bakı 
bolşeviyidir, özü də hamısını nağıl eləyib, sizə ərz elədi!.. 
- Bunun mətləbə dəxli varmı, baba? - deyə Mehman ehtiyatla davranıb, 
möhtərəm qocanı əsl mətləb üstünə nəzakətlə gətirməyə cəhd etdi, - mən bizim 
işə dəxli olan mətləbi bilmək istərdim. 
- Dəxli belədir ki, - qoca ağ qaşlarını çatıb intizarlı gözlərilə imdad diləyən 
qız külfətinə nəzər saldı. - Dəxli budur ki, Kamilov ki var, içi küfül, özü 
yopyoğun bir palıd kötüyüdür! 
- Bəli, baba, buyurun!.. Mən sizi səbirlə dinləyirəm!.. 
  
 
  
______________Milli Kitabxana______________ 
77 
 
 
- Bəli o küfül, palıd kötüyü hey bizim bu kolxoz sədrinin bostanına daş-qaya 
atar! 
- Niyə daş-qaya atar, baba? 
- Ürkür, sənin bu qəzəbnak əmindən, sənin atan Muradın bu gözüsarıqlı 
dostundan ürkür... Ürkür ki, birdən bunu dartıb aparıb taxtı-səltənətində 
əyləşdirərlər! 
- Atam da saqqal tərpədib söz danışdı ha! - deyə Mirzəoğlu tək-gözü qızara-
qızara başını buladı. - Atam da oturub-durub, uzun saqqal tərpədib söz danışdı! 
- Saqqal tərpədib söz danışmağa gələndə ya uzun olsun, ya gödək olsun! - 
deyə hirslənən qoca qarağat demisini çomaq kimi əlində oynatdı. - Sözün düzü 
də budur ki, burada bizim bir qacalov tayfa var, ömür-gününü haramxorluqda 
keçirən, mayaları da haramxorluqla tutulan... Hə, özü də Kamilovun düşərgə 
yeri! Özləri də başdan-başa qeyrətdən qırıq, arvadı özünə çəpərçəkən dəyyus 
qurumsaqdılar! 
- Ata, ata! - deyə oğul ataya irad tutdu. - Belə sözü dilə gətirmək sənə 
yaraşmaz, qoca! 
- Düz çözələməsən kələf açılmaz, oğul! 
- Mətləb üstünə gəl, ata, mətləb üstünə! 
- Bəli, mətləb üstünə, baba! 
Qoca ağır-ağır, tələsmədən demisini sümürüb tüstülətdi, sonra da "hə, bəli" 
deyib davam etdi: 
- Hə, bəli, Kamilov ki var, əsil günahkarı çayın o yanında qoyub, yəni 
bizim oğlanın ayağının altını qazıyan adamı o tərəfdo qoyub, tutub bunun sağ 
əlini dirsəkdən kəsibdir! 
- Necə sağ əlini dirsəkdən kəsibdir, baba? - deyə Mehman soruşdu, 
- kimdir o sağ əl, möhtərəm baba? 
- Salamat! Bizim bu şirkətin dirəyi! Bizim bu sədrin də sağ əli idi! 
- Biz də elə, möhtərəm baba, həmin vətəndaş Salamatovun həbsə alınmasının 
səbəbini dərindən aydınlaşdırmaq istəyirik, - deyə Mehman, cıqqır çıxarmayan, 
nə isə buradan işıq ucu gözləyən qız-qadın külfətini nəzərdən keçirdi. - Biz 
qanun ve ədalət naminə aydın etməyə çalışırıq! 
- Bir də, iki də, üç də, beş də aydın eleyin, - deyə qoca qarağat demisini daşa  
döyüb boşaltdı, bir də yenidən doldurdu. - Ancaq heç zaman bu dünya  
üzündə haqqı nahaqqa verməyin, oğlum! - Qocanın ağ qaşları dartıldı, gözləri 
genişləndi.  
    - Elə eləyin ki, mənim əziz balam, günahkar kefdə, günahsız qəzəmətdə, bir 
çətən qız külfəti də belə gözü yaşda, 
  
  
______________Milli Kitabxana______________ 
78 
 
 
sər-sərgərdan qalmasın. - Qoca tüstülənən demisilə qadını dövrələyən, gözləri 
yaşaran tor-top qızları göstərdi. - Bax, o Salamat günahkar olsa da, nə mən, nə də 
mənim bolşevoy oğlum sən prokurora ağız açıb, dil tərpətməz!.. Bir məsəl var 
deyirlər: "Zülm ilə abad olan ədlilə bərbad olar". Düz də eləyibdir, bu savaşqan 
qacalov yolkəsən, quldur-qaçaq başçılarını qolçomaq dəftərinə saldırıbdır! 
- Gecə kitab açma, ata! - deyə yenə də Mirzəoğlu atasının mətləbdən 
uzaqlaşmağına etiraz etdi, - gecə kitab açma, kişi! Salamatovun üstünə gəl, aydın 
söylə, o, düzdür, ya dələduzdur? 
- Niyə açmayım, gecə kitabı? – deyə qoca tustülənən qarağat demisini 
qaldırdı. - Gərək, hər şeyi bu cavan prokuror yerli-yataqlı bilsin ki, özünə gün 
kimi aydın eləsin o kişi düzdür, ya dələduz? Yoxsa işdə tala-duman oldumu, 
kölgə salar, haqq nahaqqa qatışıb, zülmətdə itər. 
Qaranlıq-zülmət işdə də əyri yana yayınar, düz-düzdə qalıb nahaqdan  
dolaşığa düşər! - Qoca mahir bir natiq kimi qəzəblə ayağa durub, səsini qaldırdı:         
- Gərok Salamatın işi, bizim bu gözüyaşlı qızların atasının hərəkəti, bizim bu 
cavan prokurora, bir divanbəyi kimi, əl içi kimi aydın görünə ki, o düzü düz, 
əyrini əyri kəsə, dələduzun yerini bildirə!.. - 
Bu təfsili təşbehli sözlərlə qoca isbat etmək istəyirdi ki, Salamata isnad edilən 
günah başdan-başa qondarmadır, burada heç bir əsas, heç bir bünövrə yoxdur. 
- Kim deyir ki, günahkar tutulmasın? Heç kim? Gərək əyri-üyrü, bic-dələduz, 
haramxor, rüşvətxor, yolkəsən, başkəsən tutulsun ki, düzlə əyri ayırd edilsin! - 
Qəzəbli qoca yeni bir dil açmış kimi demisilə danışırdı: - Yoxsa Nikolay zamanı 
bəy kəsən başa sorğu yox idi! Düz qəzəmətdə çürüyürdü, əyri at belində, 
yanıqılınclı gəzirdi!.. Niyə? Nədən ötəri? Çünki oğul, zəmanə boy, xan, quldur-
qaçaq zəmanəsi idi! Gərək bu zamanda ayriyə aman, düzə zaval olmasın!.. - 
Qoca öz demisini tovlayıb qayıtdı, ağac çarpayının küncündə, öz əvvəlki yerində 
qərar tutdu, demisini həmin çör-çöplü tənbəkisilə doldurub yandırdı, hirslə çəkib 
tüstülətməyə başladı. 
Bir vaxt Mehman əlini cibinə atıb, dəftərçəsini çıxartdı, qızların adlarını bir-
bir soruşub yazmağa başladı. Mehman gözüyaşlı qızlarını şeh bürüyən gül-
çiçəkdən ibarət: - Yasəmən, Bənövşə, Qərənfil, Sünbül, Lalə, Nərgiz, Tərgül 
olduqlarını görüb - "Yox, bu çiçəkləri soldurmaq olmaz!"-dedi, and içir kimi dik 
dayandı... O bu işdə ancaq qanun üzrə haqq-ədalətlə hərəkət edəcəyini, kim 
olursa olsun düzə düzlüklə kömək 
  
  
______________Milli Kitabxana______________ 
79 
 
 
edəcəyini bildirdi. Mehmanın danışığı qarağat demili qocanın xoşuna gəldi. 
Qoca da yenidən dik qalxdı, həyətin kənarına yeriyib ətraf komaları, evləri 
səslədi, Az müddət ərzində özü kimi qarağat demili qocalardan on nəfərə yaxın 
adamı buraya topladı, gələn qocalar Mehmanla görüşdü, bir də təzədən söhbət 
qızışdı. Qocaların çoxu Salamatın düzlüyünə, onun salamat adam olduğuna 
zəmanət verdi. Ancaq bir nüçəsi də, həqiqəti açabilmədən, ağızlarına su alıb 
dinmədilər. Bunlar qacalov tayfanın imansız qocalan idi. Lakin Mehman haqq-
ədalətlə danışan hər bir qocanı diqqətlə dinləyirdi. Söhbət zamanı qocalar bəhsə-
bəhsə düşmüş kimi qarağat demilərinə güc verir, sümürürdülər. Meydana girən 
qocalar cavan prokurorun hüzurunda, bəzi mərifət dairəsini keçib, qızışır, 
xüsusən onlardan üç-dörd nəfəri bir-birina macal vermir, İman-Qurana and içib 
dediklərinin doğruluğunu sübuta çalışırdılar. Əlbəttə, danışanların hamısı bir 
cürə danışmır, əli titrəyə-titrəy nala-mıxa vuranı da olurdu. Ancaq bu qocalardan 
heç birisi Salamat Salamatovun dələduz adam olduğunu demir, "bir ayağı burda, 
bir ayağı gorda" oldağu zamanmı, ya cavan prokurorun ədalət adamı olduğunu 
duyduqları üçünmü Salamat barəsinda uydurulan ittihamlara qol qoya 
bilmirdilər: 
- Yox, yox, bizim imkanımız var, biz yalan-palan danışıb nə Salamatın 
babalını, nə də bu qızların ah-nalasini boynumuza götürə bilmərik! - deyə döşü 
atlanan "imanlı qocalar" öz sözlərini xilasə edirdilər, - gor var, qıl körpü var, qır 
qazan var, biz oraya yıxılıb, jaqqur-şuqqur yana bilmərik:!.. 
Salamatın bir çətən qız külfəti saqqalları tərpənən qocaların söhbəti zamanı 
tərpənmir, heç kəs o biri kəsdən qopub aralanmır, bir kəs belə cıqqır çıxarmırdı. 
Əksinə, hər qoca danışdıqca qızlar analarına sıxlaşır, ağlıkəsən qızların doğru 
ümidverici sözlərdən yana sevinclərindən gözləri yaşarır, körpələr isə hansı bir 
hiss ilə duyurdular ki, söhbət onların xeyrinə gedir. Mehman səbir və təmkinlə, 
bir kəs alt-üst bassa belə öz əlini qaldırıb sözünü kəsmir, ancaq birdən alt-üst 
vuranda, söz-sözü tutma-yanda gülüm səyirdi. Beləliklə, o, söhbəti başa çatdırıb 
ayağa qalxdı, qocalarla gorüşüb xudahafizləşdi, nəhayət, Salamatın topa 
külfətinə yanaşıb: 
- Siz arxayın olun, qızlar! - deyə Mehman onlara təsəlli verdi. 
- Biz atamızı Şura hökumətindən istəyirik! - deyi qızların tutuquşunu andıran 
səsləri bir-birinə qarışdı. 
Qızların anası heç bir söz deməyib yaşmağını kirpiklərinə qədər qaldırdı, 
həyəcanından titrəsə də öz hisslərini gizləməyə çalışdı. Əgər 
  
  
______________Milli Kitabxana______________ 
80 
 
 
Salamat əbəs yerdən beş-on ilə həbsə, sürgünə gedirdisə, bəs onda Güləbətin bu 
boyda qız külfətini necə saxlar, başı papaqsız evi necə dolandırardı?.. Yox, 
Güləbətin dinməsə də öz dərdini Mehmana danışmış, öz ürək sözünü ədalət 
gözlədiyi prokurora çatdırmışdı. Doğrudan da Güləbətinin üzə açılışıb, 
dinməməyi, çığır-bağır salmamağı, qarayaxalıq etməməyi Mehmana çox-çox söz 
demiş, ona deyəcəklərindən güclü təsir etmişdi, Mehman belə bir külfəti 
günahsız yerdən başıkəsik qoymağın necə ağır bir dərd olduğunu dərk edirdi. O 
öz yerində gözüylə gördüyü, qulaqlarıyla eşitdiyi üçün, o bu işin hər hansı 
sözlərlə yazılan kağızdan, tərtib edilən möhür basılan sənəddən də artıq təsirini 
duyurdu. Demək kağızlar, sənədlər hüquqi nöqteyi-nəzərdən nə qədər zəruri və 
nə qədər gərəksə, belə üzbəüz söhbətlərin özü də heç az gərək deyildir!.. 
- Görün, heç bu qədər də qız uşağını boynuburuq qoymaq olarmı? 
- deyə Mehmanın dolub tutulduğunu görən, cavan prokurorun ədalətlə 
hərəkət edəcəyinə şübhə etməyən Mirzə kişi adını tutmasa belə, Kamilovu əkən 
gorbagor ataya lənət yağdırıb, küfr olmamaq üçün ağ, uzun saqqalını uzanasına 
tumarlayıb, oğlunun gözünu yayındırıb salavat çəkdi, qalan qocalar da eynən 
saqqallarına tumar verdilər. Bununla da bu saç-saqqalda yalan danışmadıqlarını, 
bir daha prokurora yetirdilər. 
Mehman bayaqdan bəriyə hirsini yeyib özünü güclə saxlayan Kamilovun 
qarasına söyüb-söylənməyən, Mirzəoğluna müraciətlə səkilin gətirilməsini xahiş 
etdi. Mirzəoğlu səsi dolusu böyük oğlunun üstünə bağırıb: 
- Ədə, Xanlar! - deyə açılışdı, - qardaşoğlunun atını tez yəhərləyib, 
yüyünləyib, gətirib gəlin! 
İşin pis tutmadığını görən Mirzəoğlu özü də səfərə hazırlaşdı, o, taxtaqaburlu 
mauzerini çiynindən aşırdı. 
- Sən haraya! - deyə qoca oğlundan xəbər aldı. 
- Mən də qardaşoğlunu bu qabaqkı bənd-bərələrdən keçirim! - deyə təkgöz 
adam cavab verdi, qoca başını yelləyib qarağat demisini tüstülətdi, qalan qocalar 
da bu illərə şərik olub, qarağat demilərini tüstülətməyə girişdilər. İnqilabi 
fırtınalardan, Şimali Qafqaz döyüşlərindən çıxmış, elə burada da sağ gözünü 
itirən Mirzəoğlu atın belinə qalxdı. Mehman da yəhərlənib, yüyünlənən səkili 
mindi. Səkil bütün kəndlə salamatlaşır kimi kişnəyib nəinki bir tək bu obaya, 
hətta ətraf dağ-daşa səs saldı. 
Müəyyən gör-görüşdən sonra süvarilər tərpəndi. Mirzəoğlu atını səyirdib 
qabağa düşdü. Səkil hoqquldayıb özünü ətəyə saldı. Birdən xəbər tutmuş kimi 
tökülüb gələn köpəklər quyruğunu qaldırıb götürülən səkili 
  
  
______________Milli Kitabxana______________ 
81 
 
 
dövrəyə aldılar. Səkil bir qıllı köpəyin kəlləsinə öz nallı təpiyi ilə elə ilişdirdi ki, 
köpək zir-zir zingildədi, Mirzəoğlunun zəhmli səsindən qalan köpəklər də 
dağılışıb, çal-çəpərin içində gizləndilər. Hər iki atlı qoşalaşıb yanaşı süzməyə 
başladı. 
- Hələ bu uşağın ağzından süd qoxusu gəlir, - deyə kometiqad bir qoca 
dalınca söz atdı, - qorxuram o Kamilovun müqabilində bu uşağın ağzı heç qatıq 
da kəsməyə! 
Qonağın haqqında nagüvara söz eşitmək istəməyən Mirzə kişi qarağat 
demisinə qullab vurub: 
- "Əqil yaşda deyil başdadır!" - deyə dədə-baba misalıyla cavab verdi. 
- Daş da kəsər, dəmir də!.. Əgər rüşvət qılıncını paslandırmasa, dilini 
qısaltmasa? - deyə başqa bir qoca yanındakı şəkkakı çiyinlədi. 
- Dadandırarlar, yan-yörəsindəki Qaloş kimisi, quzunu duza dadandıran kimi 
bunu da rüşvətə dadandırar, - deyə kəmetiqad qoca əlavə etdi. - Bu dünyaya 
peyğəmbər gələn, axırda gora kəfənsoyan gedir! 
- Elədir, atam, elədir! - deyə bayaqları nala-mıxa vuran qocalar söyləndilər: - 
Bəni-insanın təməlii ki var, həzrət Əlinin qılıncından da itidir!.. Bu cavan uşaq 
elə dartıb-dağıdan rüşvətxor olsun ki, qabaqkılar bunun yanında muştuluq 
olsunlar! 
- O özünü elə ləkələyib, dilini elə qısaltsın ki, Qaloşun əlində baldan çıxan 
bərəmuma dönsün!.. 
Mehman ilə Mirzooğlu öz atlarını yanaşı sürürdü. Ancaq Mehmanın gözləri 
aludo olduğu "Yeddi qardaş"dan doymurdu. O, rəngarəng təbiət mənzərələrindən 
gözlərini çəkmirdi. Mirzəoğlu isə arada öz tatarısını hərləyib ta uzaqlardan 
bəriyə sədri olduğu kolxozun ərazisini göstərir, öyünə-öyünə öz iş-gücündən 
nəql edirdi. Mehman Mirzəoğlunu dinləsə belə onun gözləri bu mənzərədən o 
birisinə keçirdi. Sıldırım dağların döşündən paqqıldayıb çıxan bulaqlar daşa-daşa 
daşır, tərtəmiz qar kimi ağara-ağara üzüaşağı axır. “Yeddi qardaş"ın 
sinələrindəki çınqıllıq içinə qırmızı özək baldırğanlar üzüyuxarı qalxır, qıjıltılı 
körpülər baldırğanların başında oynayırdı. Bu sədalar "Yeddi qardaş"a səs salır, 
başıqarlı dağlardan güclü-gurultulu əks-sədalar qayıdır, bütun bu aləmi doldurur, 
Mehman üçün eşitmədiyi musiqili dünya yaranırdı... Arada bir Mirzəoğlu atüstü 
üzəngidə dikəlir, Mehmana onun seçmədiyi əlavə şəlalələri də göstərir, çox da 
uzaq çəkmədən təbiətin bu bitib-tükənməz qüvvəsindən istifadə edəcəyini, nəinki 
bir tək öz kəndlərinə, ətraf kəndlərə belə işıq verəcəyini söyləyir, İcrakom sədri 
Kamilovun belə 
  
  
______________Milli Kitabxana______________ 
82 
 
 
xeyirxah işlərə havadar olmadığını yanıqlı-yanıqlı deyirdi. Əsrarəngiz təbiət 
aləminə məftun olan Mehman aradabir dönüb Mirzəoğluna cavab verir, tezcə də 
susub xəyala dalırdı. Mehman başıqarlı dağların əfsanəvi aləminə düşdüyü üçün 
onun ürəyi qanadlanır, vətən mülkünün gözəlliyi qarşısında ürəyi qürurla 
dolurdu. Bir-birindən aralıda dayanan "Yeddi qardaş"ın sinəsinə yapışan balaca-
balaca obalardan gömgöy tüstülər uzarur, qarlı dağların zirvələrinə doğru 
qalxırdı, Mehman indiyə qədər görmədiyi aləmə boylanıb baxmaqdan çəkinmir, 
gözləri alışıb-yanan səkilin cilovunu əlindən buraxmırdı. Baxdıqca allı-güllü, 
yamyaşıl çəmənlərdə giraıüş kimi parıldayan dəryazlar işləyir, yenicə çallayan 
arpa zəmilərində oraqlar, çinlər təzəcə işə düşür, nisbətən daha çox sahələri tutan 
buğda zəmiləri isə buğuma qalxırdı. 
- Bax, bu yeddi para kəndin adamı ancaq bir kişinin törəməsidir! 
- deyə Mirzəoğlu köhnə dostunun oğluna məlumat verməyi özünə borc 
bilirdi. - Vaxtilə, Qaraqoyunlu tayfasından ayrılıb, "Yeddi qardaş" dağlarına öz 
köçünü sürən Mirzəalı kişi burada bünövrə qoyubdur. Özü də yeddi oğluna 
arxalanıb arana düşməyibdir... Yeddi qardaş bu dağların güney üzündə qoyun 
saxlayıbdır... Hər oğlu ayrıldıqca qoca bax bu dağların birisinin ətəyini 
göstəribdir. Onların hər birisi özünə ayrı-ayrı dam-daş salıb, ev olub tüstü 
çıxarıblar... Deyir, qıllı-qüvvətli köpəklərin hürüşməsindən bu dağlar 
dillənərmiş, bir-birinə arxalanan köpəklər qurd basarmışlar, onların qorxusundan 
bu dağlarda quşlar qanad salarmışlar... Bəli, belə-belə onlar artıb-törəyib, hərəsi 
bir oba olubdur. 
- İndi bu obanın hərəsi bir neçə evdən ibarət olar? - deyə Mehman gözlərini 
qəribə aləmdən çəkməsə də soruşdu. 
- Üst-üsto götürsən otuzu aşar, - deyə, Mirzəoğlu cavab verdi 
- Demək, sizin birləşmiş kolxozda yüzdən artıq təsərrüfat birləşibdir? 
- Bəli, elə olar! 
- Deməli, "Yeddi qardaş"ın əvvəli də, axırı da birdir! 
- Bəli, belə çıxır! 
- Onda gərək sizin kolxozda bir ailə mehribançılığı olsun! 
- Yox, arada ağlasığışmaz qanlıçılıq da az olmayıbdır! - deyə 
Mirzəoğlu vaxtilə törəmələr arasında baş verən qanlı ədavətlərdən: qız 
qaçırmaq, bir-birini gülləyə tutmaq hadisələrindən, torpaq, otlaq üstündə gedən 
amansız çəkişmələrdən xeyli danışıb əlavə etdi. – Əslinə qalsa elə Salamatın 
işinə də köhnə qanlıçılıq qarışıbdır! 
- Demək sinfi mübarizə ilə qanlıçılıq bir-birinə qarışıbdır? 
  
 
  
______________Milli Kitabxana______________ 
83 
 
 
- Heyif ki, belə olubdur, - deyə Mirzəoğlu açıq sohbətə keçib söylədi ki, necə 
bu oba ilə o oba tamam yad-yadırğalar kimi varlanmaq, yer, torpaq tutmaq 
üstündə əldə silah bir-birilə vuruşub, hətta bir-birisinin evini belə od-alov 
veribdir. 
- Bizim dildə desək bəlkə sinfi mübarizə şiddət kəsb edibdir, - deyə təbiət 
mənzərələrindən üzülə bilməyən Mehman soruşdu. 
Mirzəoğlu atını məhmizləyib: 
- Hə, elədir, - deyə qohumluq əlaqələrini unutmuş kimi qışqırdı. 
Sanki qulaqlarından üzülüb getməyən güclü şəlalələrin şırıltılarına qarşı 
hayqırdı. – Sinfi mübarizə, sinfi mübarizədir!.. -Mirzəoğlu dönüb qarşısında 
duran çətinliklərdən, elə də silsilə dağlarda qalan, öz tüfənglərini əlindən yerə 
qoymayan bandit dəstələrindən danışdı. Əli yerdən-göydən üzülən adamların 
qana susadıqlarını söylədi, nəhayət, onların aqibatlərinə daş atılacağını qeyzlə 
dedi. 
- Əslində cəmi iki-üç nəfəri qolçomaqdır! - deyə Mirzəoğlu nəfəsini dərdi. 
- Bəs qalanları? - Mehman maraqlandı: - Bəs o biriləri? 
- Qalanları da onların quyruğuna düşən axmaqlar, sarsaqlardir! 
- Onda onları çağırmaq, başa salmaq lazımdır ki, daha öz əllərini qana 
batırmasınlar! 
- İş-işdən keçib, - deyə Mirzəoğlu qamçısını yellədi. - Daha İstər-istəməz 
onlar düşmən səngərində durublar. 
- Bəs Salamat bu səngərlərə necə baxır? Yəni hansı birisindədir? 
- Düzü banditlər Salamatın qanına susayırlar! 
- Bəs Kamilov barədə nə təhər? 
- Kamilovun onlarla hcç bir əlaqəsi olmasa da, - deyə Mirzəoğlu at üstündə 
dağlar səmtinə boylana-boylana cavab verdi. - Onlar ürəklərində Kamilovdan 
incik deyillər. 
- Niyə?.. Nə üçün bandit olan kəs icraiyyə komitəsi sədrindən kiçik olmasın? 
- Çünki Kamilov çığırtma pərəstdir, - deyə Mirzəoğlunun tək gözü qızardı, - 
o kişi bu dünya üzündə qu tükünün: yumşaq yorğan-döşəyin ölüsüdür! 
- Məgər Kamilov əlinə silah götürüb sinfi döyüşlərdə heç də iştirak 
etməyibdir? 
- Kamilov ancaq bağırıbdır!.. Ancaq düzünə gəlincə Kamilovun böyük 
gövdəsində düşmən cırnağının izi belə yoxdur! 
  
  
______________Milli Kitabxana______________ 
84 
 
 
- Bəs Kamilov ki, mübarizlikdən dəm vurur. 
- Ancaq klub səhnəsindən! - Mirzəoğlu hirslənib qılınc zərbəsindən çapılan 
gözünün qara sarığını dartışdırdı. Kamilov kimilərindən kar aşmayacağını 
söylədi. O dedi ki, köhnə dünyanı öz halında qoymaq olmazdı... Hakimiyyəti ələ 
almaqla durub dayanmaq olmazdı... 
Mirzəoğlu kənd təsərrüfatının bugünkü kollektivləşməsindən, onun 
sabahından, gələcəyindən nikbinliklə danışdı. Eyni zamanda keçən ilin çovğunlu 
qışında kolxozlaşmanın :ilk günlərində hələ kolxozda sədr olmayıb banditlərlə 
vuruşan kommunist dəstələrindən birinə başçılıq etdiyi zaman baş verən əcaib 
hadisələrdən söz açdı. O, qışın qəhətliyindən, bu zaman mal-qaranın baxımsızlıq 
üzündən qırılmağından, obalar arası kəsməyən söyüşlərdən, cəncəllərdən danışdı. 
Mirzəoğlu göstərdi ki, yeni dünya köhnə dünyanın bətnindən necə də əzab-
əziyyətlə, qışqıra-qışqıra doğur... 
Mirzəoğlu cavan qonağının arzusunu duymuş kimi köhnə dostu Muradın 
oğlu Mehmana atasının necə sadə, ancaq inadcıl, işgüzar, gizli tapşırıqları 
yerbəyer yerinə yetirən qorxmaz bir ər olduğunu inamla, ayrı-ayrı misallarla 
söylədi. Mehman isə izafi sual verməyib, atası barədə yerli-yataqlı cavab 
aldığından sevindi, nə isə onun ürayinə razılıq hissi yayıldı. Mehmanın ürəyində 
qürur hissi doğdu. Mirzəoğlu cavan oğlanı yaxın bir adam kimi başa salmaq 
istədi ki, bəs Şura hökumətini qurmaq nə qədər qan bahasına başa gəlibdir. O, 
dostunun oğluna demək istədi ki, Şura hökumətini möhkəmcə qoruyub 
saxlamaq, köhnə dünyanın qalıqlarını söküb dağıtmaq, yeni dünyanı möhkəmcə- 
möhkəmcə qurmaq, elə də qansız-qurbansız olmur... Mirzəoğlu kolxozun 
bugünkü saya-hesaba gəlməyən çətinliklərindən başlayıb, sabahından, bax o axar 
çayın ətrafında böyük kənd salına biləcəyindən nağıl açdı... Bu zaman 
Mirzooğlunun qızaran tək gözü yaşarıb doldu. 
- Əgər ömür bizə vəfa eləməsə də, gərək sizin kimi cavanlar bizim işimizi, 
arzumuzu başa vursunlar, - deyə Mirzəoğlu əlindəki şallağı qaldırıb atının 
sağrısına endirdi. Bu zəmanədə işin çətin hissəsinin kimin, ya kimlərin payına 
düşdüyünü də söylədi: - Yaxşı ki, çətin iş bizim payımıza düşübdür, - deyə 
Mirzəoğlu yumruğunu qaldırdı. - Çünki biz Nikolay zamanında kirpiyimizlə od 
endirmişik-qaldırmışıq! Şura inqilabının yolunda az da yox, çox-çox qurban 
verib, Murad kimi qurban verib canqoymuşuq! İndi bəzisinə Şura hökuməti 
dəmə qoyulan hazır plov görünür. Qədrini, qiymətini bilmək gərəkdir Şura 
hökumətinin! -Mirzəoğlu 
  
  
______________Milli Kitabxana______________ 
85 
 
 
düşmən üstünə hücuma keçir kimi at belində dikildi. - Bu hökuməti quranların 
qanlarına qiymət vermək, təmiz işləmək, ləkəsiz işləmək gərəkdir. - Mirzəoğlu 
bir sərt ata kimi cavan prokurora hiss etdirmək istədi ki, onun qulluğu çətin, 
gəlirli, mədaxilli qulluqdur. Ancaq bu qulluqda gözü-könlü tox olmaq gərəkdir... 
Belə olsun ki, artıq tamah baş yarmasın!.. Murad kimilərin qanı hədərə getməsin! 
Belə ki, prokurorun özünə bir göz qırpımında yüz min də rüşvət verən tapılar... 
Mirzəoğlu, cavan prokuroru ayıq-sayıq salmaq üçün dedi ki, bəs o dazbaş 
Murtuz siçovul kimi kəndir çeynəyəndir. O, sözarası guya uşaqların! dolandıra 
bilmədiyinə görə gözyaşı axıdıb ağlayır... Murtuzu bir addım belə gözdən 
qoymaq olmaz! Çünki ya Murtuz, ya da leş sökən kök bir quzğun! Arada heç bir 
təfavütü yoxdur! Mirzəoğlu bu sözlər: dostu Muradın oğluna söyləməyi özünə 
vacib bildi. O, Murtuz kimisinin tələyə düşəcəyini, mütləq bir oğru kimi girə 
keçəcəyini söyləyib Mehmanın özünü kirdən-ləkədən qorumalı olduğunu tövsiyə 
halında dedi. Mehman fikir verib bu kişinin inqilaba, Şura hökumətinə necə 
ürəkdən-candan bağlı olduğunu kəsdirdi. Mehman müəyyən etdi ki, elə atası 
Murad da bax beləcə odlu-atəşli bir adam olmuşdur. Mirzəoğlu və Murad 
kimiləri daxili məna etibarilə təqlidə layiq insanlardır!.. Mehman bu 
söhbətlərdən nəticə çıxararaq əsl mətləbə, özünün cavabdehində olduğu işinə 
keçmək istədi. O bildi ki, Mirzəoğlu bu sözləri ancaq bir xatirə kimi demir, o, 
söz arasında Mehmana çatdırmaq istəyir ki, gərək o, nə öz adının ləkələnməyinə, 
nə də atası Muradın xatirəsinin çirklənməyinə yol versin. Onillik məktəbdən, 
Məlikə xanımdan başlamış, indiyə qədər edilsə bu xəbərdarlıq qəribə deyildimi? 
Bütün bu xəbərdarlıqlar daha artıq görünmürmü, bu məfhura özü həddini aşıb, 
istər-istəməz Mehmanı təqib etməyə başlamırmı?.. Mehman düşünə-düşünə, 
çalxalana-çalxalana, sarsıyır kimi mətləbə keçdi, nə isə onun ürəyi küsəyən 
Züleyxadan üşəndi. Mehman yuxuya, səbrə inanmasa belə, nə isə bütün 
xəbərdarlıqlardan ürəyinə qara bir şübhə daracısının damdığını duydu. Bax, bu 
daxili xəstəlik açılıb-ağardıla bilməyən, çətin xəstəlik!.. Görək, aqibəti nə 
olacaqdır?.. Görək, Mehmanın bu alışıq-dolaşıq hissləri nə göstərəcəkdir?.. 
Bütün bu gözəl, əfsanəvi aləmdə, Mehmanın ürəyini sıxan, aradabir dönüb onu 
üşütməyə salan bir daxili xəf və ehtiyat yenə də Mehmanın ürəyindən 
uzaqlaşmır, onu bərkcə sıxırdı. Niyə belə olur ki, Mehmanın ürəyinin içindən 
ara-ara özü də üzülüb getməyən bir titrəmə başlayır? O, bir buz soyuqluğunun 
bədəninə yayıldığını duyur, özü də 
  
  
______________Milli Kitabxana______________ 
86 
 
 
açıq yox, cizlicə, xəlvətcə olduğunu duyur. Niyə bu qara-qura hiss birdəfəlik 
rədd olub, daxilən tərtəmiz olduğu halda Mehmandan biryolluq uzaqlaşmır?.. 
Mehman ki, öz işində, vəzifəsində ayıqdır, sayıqdır, qanuni qərarında qətidir! O, 
özünə arxayın, öz hərəkətlərinə əmindir. Onda haradan bu üşütmə?! "Ləkə"dən, 
bu əcaib məfhumdan gələn bu buzlu üşütmə, bu uğursuz bayquşvarı üşütmə, 
aradabir onsuz da qaşqabaqlı Mehmanın olan-qalan nəşəsini pozub onun 
bədənində belə vahiməli əsrarla dolanır?! Niyə hər kəs özünü Mehmana yaxın 
hiss etdirincə, dönüb ona təmizlikdən, ləkəsizlikdən danışır? Bəlkə Mehmanın 
vəzifəsi çox məsul, tutduğu qulluğu belədir?.. Bəlkə təmiz və vicdanlı adamlar 
cavan prokurorlara belə deyillər?.. Prokurorluq vəzifəsi mürəkkəbdir, çətindir, 
odla oynamaqdır! Prokurorun oynadığı od nədir? - Rüşvət!.. Güclü sel kimi daşa-
daşa gələn pul, rüşvət təmiz adamı tamahlandırar, onu məhv edə bilər?!. Ancaq 
bəs Mehmanın başbir yastığa qoyduğu o gözəl, göyçək Züleyxa necə? Gözəl, 
göyçək Züleyxa ayaqlarını yorğanına görə uzatmaq istəyirmi? Mehman içəri 
aləmi bilmədiyi, bilə bilmədiyi, bəlkə də əqlinə sığışdıra bilmədiyi halda onun 
baş yoldaşı Züleyxa xanım bağça müdirəsi Zərrintac xanım kimilərindən 
aralanmağa, uzaqlaşmağa çalışırdımı, ya vaxtında uzaqlaşmağa çalışacaqdımı?.. 
Müəmmadır, çətindir, görünür Mehman üçün sehrdir, onun arxayınlaşmadığı 
haldır?! Bəli, özündən asılı olmayaraq Mehmanın cəsarətli ürəyinə haradansa 
soyuq sazaq əsir, Mehmanın ürəyi bu gözəl mənzərə içində belə buz içinə düşən 
kimi üşüyürdü. "Ləkə"dən söz açılınca, bu barədə cüzi bir işarə edilincə istər-
istəməz Mehmanın zehnini, şüurunu məşğul edib onun ürəyini məngənə arasına 
almış kimi sıxır, Mehman isə indi bu qara kölgələrdən uzaqlaşır kimi səkili 
tərpətməyə, çaparaqlayıb, uzaqlaşmağa çalışır, çayın kənarına yetişib Mirzəoğlu 
ilə yanaşı sürməyə başlayırdı. 
- Görünür, "Yeddi qardaş" bizim qardaşoğluna qərib gəlir, - deyə Mirzəoğlu 
Mehmanın dərin düşüncələrə getdiyini, nə ilə isə məşğul olduğunu, yaxud nəyin 
barəsində dərindən ehtiyatla fikirləşdiyini, ya bəlkə də bütün bu aləmə ayrıca 
aludə olduğunu güman edirdi. 
- Sizin kolxozun sərhədini keçməmişik ki, - deyə ürəyindəki üşütməni rədd 
etməyə cəhd edən Mehman səkilin üstündən qanrılıb Mirzəoğlundan soruşdu. 
Özünü başqa işlə, güclü bir aləmlə, nikbin bir dünya ilə bağlamağa cəhd etdi. O 
istədi ki, hayqırsın və cəsarətlə desin ki, mən, Mirzəoğlu, sənin qarşında, atam 
Muradın gözlərim qarşısında canlanan xatirəsinə and içmək istəyirəm ki, mənim 
hərəkətim əsla Muradın ruhuna  
  
______________Milli Kitabxana______________ 
87 
 
qara bir ləkə gətirməyəcəkdir! Lakin Mehman bütün bunları artıq saydı, öz daxili 
iştibah və həyəcanlarının mürurla zayıl ola biləcəyinə qarşı öz nikbin ümidini 
itirmək istəmədi. 
- Bizim kövşən bax o qabaqkı dikləmə dağda qurtarır, - deyə təzə yolçunun 
necə bir sirrin düyününü açmaq istədiyini duymayan Mirzəoğlu qamçısını 
qabağa uzatdı. - Düz Çalgüneyin ətəklərində! 
- Onda siz buradan qayıdın, mən də öz yoluma tək davam edim, -deyə 
Mehman artıq öz-özü ilə qalmaq məqsədilə təkidə başladı, qoşa sürülən atlar 
burunlaşıb fırxırışdılar. 
- Görürsünüzmü, atlar bizim aralanmağımızı istəmirlər, - deyə Mirzəoğlu 
səkilin belində səksəkəli oturan cavanın bu dağların başını alan tala-tala buludlar 
kimi tutulub-qaraldığını gördü, onun tüstülənən könlünü açmaq istədi. 
- Mən sizə dərin minnətdarlıq hissilə təşəkkür edirəm! - deyə Mehman 
ağırlaşan başını səkilin üslündən üzüaşağı əydi. - Mən sizdən, atamın dostundan 
çox-çox razıyam!.. Mən çox razıyam ki, sizi tapdım, Muradın yaxın dostlarından 
birini görmək mənə müyəssər oldu... 
- Yox, mən sizi, - deyə Mirzəoğlu inadkarlıqla bildirdi, - rayon mərkəzinə 
çatdırmamış dönən deyiləm! 
- Axır siz işdən-gücdən qalarsınız, əmican! 
- Mirzəoğlu "əmican" sözündən qızındı, atını tərpədib qabağa keçdi, sonra 
çiyni üstə dünüb bir dəstə şuluqçunun müqabil sıldırımlı dağlardan, bu tərəf 
bəndərgahlara endiyini söyləyib əlavə etdi ki, bəs neçə seldən axan kəs öz əlini 
saman çöpünə atır, elə də bu qolçomaq deyilən kəslər inqilab bəhrələrinin 
təkərləri altına dağ-daşdan, qayadan beləsinə helləyib güc göstərmək istəyirlər. 
Ancaq onu başa düşmürlər ki, qanmırlar, dərk etmirlər ki, onların kökünün 
üstündə neçə-neçə tonqa! çatılıbdır! Üstündən əsrlər də ötsə, onlar nə cücərər, nə 
də pöhrələyər. 
Günəş yüksək-yüksək zirvələri qarla örtülən, quşqonmaz dağların başına 
sancılar-sancılmaz onlar silsilə dağların ətəklərində qaralan qara qayalığa 
çatdılar... Mehman daxili iştibah və üşütmədən üzülə bilmədən yenə də göz 
gəzdirdi. Sanki yumru-yumru əlləmə daşlar göydən yerə nəhəng dolular kimi 
yağmışdılar. Hər yan, hər yer qapqara qayalıqla dolmuşdu. Bu sərt süldırımlarda 
bitən kol-kəslardan yana adamın tükləri ürpəşirdi. Bir də indiyə qədər heç kəs öz 
əlinə bir alət götürüb buradan nə bir yol, nə də gediş-gəliş üçün darısqal bir cığır 
belə açmışdı. Ancaq hərəkətdə olan at-ulaq öz nalları ilə burada asılan bir 
pilləkən 
  
  
______________Milli Kitabxana______________ 
88 
 
 
düzəltmişdi. Bu daş pilləkənlər üzüyuxarı qalxır, şiş qayaların arasında sallana-
sallana keçirdi... Birdən nəyi isə duymuş kimi Mirzəoğlu boylanıb ətrafa baxdı, 
öz vuruş təcrübəsindən bəlkə də ürəyinə nəyinsə damdığından tezcə müəyyən 
etdi ki, bəs bax bu baş pilləkənin qurtar-haqurtar pilləsində nə isə bir hadisə 
olacaqdır?! Axır bir də hər kəs bir kəsin qəsdinə durmaq istərdisə, ta 
qədimlərdən bəriyə öz qara niyyətini burada yerinə yetirərdi!.. At üstündə daş 
pilləkəni qalxan Mehman dönüb geriyə baxdı, qorxmaz cəngavər kimi görünən 
Mirzəoğlunun sifətində bir nigarançılıq duydu. Demək, bu kişini narahat edən bu 
bəndərgah, bu daş pilləkənin qurtaracağı imiş?!. Onlar bu qədər də daş pillələri at 
belində çaqçaraqla üzüyuxarı dırmandılar. Mirzəoğlu cüzi bir ötüş yeri sezincə 
atını mahmızladı, özünü qabağa atdı. Hər iki köhlənin genişlənən burunlarından 
örük-körük nəfəs çıxırdı. Atların gözləri qaranlıqlaşan havada, qızaran gözlər 
kimi alovlanıb yanırdı. Mehman bu aləmə dönür, ətraf ona macəralı nağıllar kimi 
gəlirdi. Doğrudan da, həyat heç də səliqə-sahmanlı məktəblərdən, nizam-
intizamlı küçə hərəkətlərindən ibarət deyilmiş! Belə sərt sıldırımlı cığırlar, enişli-
yoxuşlu daş pilləkənlər varmış!.. Bədənində rəşə gəzən Mehman əlini atıb səkilin 
saçaqh yalmanından yapışdı, onlar bir qədər də bir-birinin ardınca üzüyuxarı 
qalxdılar. Üstü örtülməyən yanlardan daralıb sıxılan bir daş qəbrin içinə girdilər. 
Birdən nagahani atışma başladı, qara qayalardan yuxarı qalxdı, barıt qoxusu yenə 
də dağları doldurdu. Ağır güllə yarası alan səkil at isti-isti qanadlanıb aradan 
çıxdı, bəndərgahı o biri üzə aşar-aşmaz havada düşən qartal kimi yerə sərildi. 
Mehman isə səkidən aralı yıxıldı. Bir azdan partıldaşan güllə səsləri xırp kəsdi. 
Mehman tez yerindən qalxdı. Səkili qıpqırmızı qan içində görə bildi, bəlkə də 
görməkdən artıq seçə bildi. Əlini cibinə atan Mehman ağ dəsmalını çıxardı, 
qaynayan göz yaşlarını sildi. Bir azdan çoban libasına girən Bənnaoğlu Cabir ilə 
Mirzəoğlu golib çıxdılar. Müəyyən oldu ki, Bənnaoğlu tərəfdən bir nəfər milis 
ağır yara almış, düşmən tərəfdən isə bir sarsaq gəbərmiş, qalan yol-kəsənlər isə 
yenə də qaçıb aradan çıxmışlar. 
- Bax, qardaşoğlu, - deyə gözü sarıqlı Mirzəoğlu əlindəki zağlı mauzerini 
taxta qoburuna qoydu. - Heç zaman Şura hökuməti havayıdan yaranıbdır! Bax 
belə od-ölüm içindən yaranmayıbdır!.. Mən bayaqları bunu deyirdim!.. Siz Şura 
hökumətini də, onun sizə tapşırılan qanununu da göz giləsi kimi qoruyun! Yoxsa 
salamat kimisini qəzəmətdə çürüdüb belələrini dağda-daşda qoymaq cinayətdir, 
bunu da bizim ki- 
  
  
______________Milli Kitabxana______________ 
89 
 
 
misi, nə də Murad kimisinin ruhu keçməz!.. Qanla hökumət quranlar, dönüb sənə 
qanun tapşırıblar, sən də özünü "ləkə"dən gözləməyib, rüşvət alasan. Murtuz 
kimi xorum-xorum yesan, bilmirəm onda mən də, Muradm ruhu da səndən necə 
üz döndərərik!.. 
Mirzəoğlunun belə bir ayaqda atmaca kimi atılan sözləri baş verən bu boyda 
hadisə içində yenə də Mehmanı daxili bir üşütməyə saldı. 
 
XIV 
 
Müstəntiq Murtuzov təlaş göstərib, pərakəndə işləri sahmana salıb, bir-bir 
nəzərdən keçirir, prokurorun gəlməsini gözləyirdi. Elektrik işığı yanır, 
Murtuzovun sarı daz başını işıldadırdı. 
- İndi prokuror gələcək, izahat vermək lazımdır, - deyə o, maraqlı söhbət 
üçün mövzu axtarırdı, - gərək elə edəsən ki, gözünə girəsən, inansın!.. Yoxsa 
ayrı cürə iş uduzular. 
Prokuror içəriyə gircək o, adəti üzrə yenə ayağa qalxıb dik dayandı. Mehman 
stolun arxasına keçdi. 
Hər ikisi dönüb işləri birlikdə nəzərdən keçirməyə başladılar. Murtuzov 
münasib fürsət tapınca: 
- Siz bilirsinizmi, yoldaş prokuror, - deyib söhbət açdı, - burada rayonda biz, 
bəzən, düzünü deyim ki, qanunu kampaniyaya tabe edirik! 
- Məsələn?.. 
- Məsələn, tutaq ki, yaz əkini getmir, icrakom qərar çıxarır ki, tapşırılsın 
prokurora bir neçə səhlənkarı məsuliyyətə cəlb etsin, yaz əkininin gedişini 
sürətləndirsin! – Əlbəttə, səhlənkarı məsuliyyətə almaq lazımdır! Biz əkin-çörək 
üçün də məsuliyyət daşıyırıq! - Səhlənkar tapılmasa bəs necə? - Axtarıb 
səhlənkan tapmaq lazımdır! Müqəssir kim olursa olsun tapılmalı, məsuliyyətə 
cəlb edilməlidir! Bizim cəmiyyətin inkişafına mane olan sinfi düşmən ünsürləri 
mütləq qanuni zərbə almalıdırlar!.. Ancaq mən qanunsuzluğa qarşı mübarizə 
dedikdə, müqəssiri yox, təqsirsiz vətəndaşın toxunulmaz böyük hüquqlarını 
nəzərdə tuturam! 
- Mən də elə bunların hamısını əcəbcə bilirəm. Hünərin var iş tərtib edib 
səhlənkan tapma?!. Bəli, müqəssir olmamaq üçün özün istər-istəməz gərək bir 
səhlənkar düzəldib tapasan. Beləliklə, bir də baxıb görürsən ki, qanun gətdi, bu 
cürə çətin işlənən bir mətləbə tabe oldu!.. 
  
  
______________Milli Kitabxana______________ 
90 
 
 
- Qanunu heç bir kənar mətləbə tabe etmək olmaz, bu, qanunu təhrif etmək 
olardı, - deyə Mehman əlindəki işi qatlayıb kənara qoydu, o biri işi çəkdi. 
Murtuzov, prokurorun əlində olan işə diqqətlə baxıb: 
- Bu da həmin mətləbdəndir, - dedi, - baxırsınızmı? Əsasında Kamilovun 
qərarı vardır! 
- Rayon icraiyyə komitəsinin də düz olmayan qərarına müddəi-ümumilik heç 
bir zaman yol verə bilməz! 
- Doğrudur, - deyə Murtuzov süni bir sevinclə səsini qaldırdı. - Mən onu lap 
sizi görən saniyədən başa düşmüşəm. Başınız üçün, demək bir az da əlimin içi 
kimi görmüşəm. Ümumiyyətlə, mən padxalim deyiləm, həm də yaltaq-padxalim 
deyiləm mən! İndi baxırsan ki, bütün rayon anlayır ki, rayona qanun nəzarətçisi 
gəlibdir. Xalis xozeyini, sahibi!.. 
- Yaxşı, bu nə şahiddir belə? - deyə Mehman vərəqi göstərdi. Murtuzov 
boğazını uzadıb diqqətlə baxdı: 
- Düzü, vallah, təşkil etmişik. - O, burnunda güldü, sarı, daz başındakı 
damarlar şişib qızardı. 
- "Təşkil etmişik?.." Bunu necə anlamaq olar, müstəntiq? 
Murtuzov ayağa durub xeyli əyildi və başını kağızın üzərinə salladı: 
- Belə ki, qərarı yerinə yetirmək lazımdır. - O, vərəqi oxudu. - 
Görürsünüzmü?.. Düzəltmişik, qanun qəlibinə salmışıq! 
- Düz qərar deyil, biz süni sənədlərlə heç bir sadiq vətəndaşı incidə bilmərik! 
Prokuror oxuyub-oxuyub birdən hirsləndi: 
- Bilmək lazımdır ki, sosialist inqilabı əməkçi insanların böyük hüquqları 
üçün olubdur! Vətəndaşı öz hüquqlarından süni və qondarma yolla məhrum 
etmək, böyük inqilabın bəhrələrinə xəyanət etməkdir! 
Murtuzov cib dəftərini çıxarıb: 
"Sosialist inqilabı əməkçi insanların böyük hüquqları üçün olubdur" - deyə 
yazdı, məmnuniyyətlə nəfəs aldı: 
- Çox gözəl, - deyə o qeyd etdi. - Ancaq bizim Kamilovu başa salan gərək!.. 
Bir iş olacaq, baxırsan ki, bar-bar bağıracaq, özündən çıxacaq, əlini stola vurub, 
az qala, yazıq şüşəni çilik-çilik eləyəcək, deyəcək: 
"Hökumət mənəm, ya sən?.. Hökumət yerdədir, ya göydə?". Üstünə düşəcək, 
sözünü göyərtməyincə, qatığa qara dedirtməyincə səndən əl çəkməyəcək, sən də 
əlacsız qalıb deyəcəksən: "Elədir!". Hünərin var bir sözünü iki eləyib qabağına 
bir çöp sal... 
- Niyə?.. Məgər özbaşınalıqdır? 
  
  
______________Milli Kitabxana______________ 
91 
 
 
Murtuzov karandaşı dəftərinin arasında saxladı. 
- Nə buyururdunuz, yoldaş prokuror? 
- Deyirəm ki, qanunu möhkəm tutmaq lazımdır! 
"Qanunu möhkəm tutmaq lazımdır". - O, tələsik yazıb başını qaldırdı. 
- Kamilovu anladan olsa! Bəli, yoldaş prokuror, onu dünyada başa 
salan olsa!.. Bir dərnək olmaz ki, ondan mən geriyə qalam. Bir qiymətli söz 
olmaz ki, mən onu buraxıb dəftərimə yazmayım!.. Deməyə də hamıdan qabaq 
gələrəm, hamıdan sonra gedərəm. Ona görə də butün hamı bilir ki, mən nə təhər 
aktivəm!.. Mən bir dəfə görməmişəm ki, Kamilov dərnəyin qapısını açıb 
burnunu-içəriyə sala... Dərnək hələ o yanda qalsın, lap bir kitabın cildini açıb 
beşcə sətirini axıra qədər gözdən keçirə... Uzunçuluqda da bu dünyada misli-
bərabəri yoxdur. Düzü, mən özüm uzunçuluğu sevmərəm. Mən iki kəlməni 
xoşlaram: "Hə" ya "yox!" Doğrudan da belə ha! Nə dəxli var mətləbə ki, durub 
uzun-uzadı uzunçuluq eləyəsən?.. Bir də görürsən çağırır, danışdıqca danışar, 
uzatdıqca uzadar, uzadar, ha, bir sicim uzunluğunda, ha!.. Baxırsan ki, ona elə 
gəlir ki, ağzından dürr tökülür, ancaq qanıb bunu dürrü yerdən-yurddan yığan 
yoxdur!.. 
Mehman diqqətlə baxıb Murtuzovun atmilçəyi kimi sıvaşmağından darıxdı, 
əlini qaldırıb endirdi: 
- Boş danışığı eşitmək də lazım deyil, Murtuzov! 
- Di, buyur onda Kamilovun danışıqlarının tək bircə kəlməsini eşitmə, yoldaş 
prokuror, o haqq-salam haqqı, bircə hərfini eşitməsən, qulaqardına versən, 
səninlə qanlıbıçaq olar. Kamilov elə bilir ki, bu dünyanı o özü yaradıbdır. Necə 
deyərlər: "Burda mənəm, Bağdadda kor xəlfə". Elə bilir ki, o olmazsa, lap günün 
üzü tutular, dünya qara bağlar... 
- Onda bu Kamilov çox məzəli bir tipdir ki!.. 
- Bəli, çox qəribə bir tipdir! Lap bizim klub səhnəsinin o "qudurmuş əyan" 
tiplərindən bir addım belə geriyə qalmayan, ağzıköpüklü bir tipdir! 
Mehman kağızlara baxa-baxa gülümsədi, karandaşı ilə qeyd etdi. Murtuzov, 
prokurorun belə yumşaq gülümsəməsinə qüvvət vermək məqsədilə, əlini-əlinə 
vurub şaqqa çəkdi. 
- Vay səni, Kamilov, belə ha! - deyə dostunun qarasınca danışmağa başladı. - 
Belə görünür ki, bir gün bu Kamilov özü klubda skamyada oturacaq, tipi səhnədə 
gəzəcək, bu zaman, öz-özünə baxıb əl çalacaq!.. Bəlkə adı Kamilov olmayıb 
Kamalov olacaqdır!.. Bağışlayın, 
  
  
______________Milli Kitabxana______________ 
92 
 
 
bir də görürsən ki, ağzı köpükləndi, qanunlu-qanunsuz basıb bağladı, beş 
pencədən-tayadan biçdi, bu Kamilovun hərəkətlərini heç zaman vicdana 
sığışdırmaq olmur! Birdən adam durub demək istəyir ki, axır, balam, Kamilov, 
sənin bu qaba hərəkətlərin qanuna uyğun deyildir?.. Olmur, demək olmur!.. 
Baxırsan ki, o zaman o, dünyanı uçurmağa başladı: - "Ədə, ay kərafəhm oğlu 
kərafəhm, bu boyda mənə nə qanun?" 
-  Dünyanı uçurmaq yox, tikmək lazımdır! Murtuzov, siz deyirsiniz, bu iş 
ancaq Kamilovun qərarı üzrə təşkil olunub, hə? 
Murtuzov oturduğu yerdə özünü çəkib: 
- Bəli, - dedi, - belə olubdur! 
- Daha ayrı bir əsas varmı? 
Murtuzov başını bulayıb: 
- Heç bir əsas, - dedi. - Vicdanım var mənim, heç bir əsas! 
Mehman öz işinə davam etdi. Murtuzov udqunub: 
- Bəli, Kamilov belədir, - dedi, - stolun arxasında bir sifət alar ki, naşi adam 
baxanda deyər, bəs kişinin başında dünya yerləşibdir... 
- Onda stoldan aralı ona baxmaq lazımdır! 
- Necə stoldan aralı? - Murtuzov yerli bir qeyd etmək üçün dəftərçəsinə 
baxdı. "Adama, stola bitişik yox, stoldan aralı baxmaq". - Bəli, çox əcəb! 
- Bəli, belə adamın qanunsuzluğunu, ağılsızlığını dövlət stolu ilə birləşdirmək 
olmaz! Stol ağılsıza qalxan ola bilməz! Əksinə, adam stola öz əqli ilə zinət 
verməlidir! 
- Bu çox doğru, qızıl kimi qiymətli sözdür, yoldaş! 
- Ona görə də belə boş əsaslar üzrə bizim sadiq vətəndaşları heç adi sorğuya 
da çağırmaq olmaz! 
Murtuzov qollarını yana açdı: 
- Vallah, Kamilovun hökmü qabağında mən lap bir qanadı qırıq cücəyəm! 
Bunu heç gizləməyinə dəyməz, o bir fildir, mən bir boz sərçəyəm, vallah! 
- Fil də olsa, özbaşınalığa qarşı ardıcıl və müntəzəm mübarizə gərəkdir, 
müstəntiq! 
- Mənim düzü, yoldaş prokuror, bir cüt balam var, gözlərini də ancaq mənim 
o cədvəldəki bir neçə yüz manatlıq donluğuma tikiblər! 
- Bəs bu əbəs yerdən məsuliyyətə aldığınızın bir cüt balası yoxdurmu? 
- Var, adam gərək düzünü desin, var. Əlbəttə, balası olan da var! 
  
  
______________Milli Kitabxana______________ 
93 
 
 
Mehman kağızları büküb bir tərəfə qoydu; 
- Təzədən özüm istintaqa başlayacağam. Bu iş üzrə məsuliyyətə alınan 
briqadir Salamatovu buraxmaq gərəkdir, görünür iş puç olacaq! 
- Bəs, Kamilov, onda? 
- Hamı qanuna tabedir! – deyə Mehman Murtuzova tərs-tərs baxıb iş 
üzərində öz fikrini yazıb qəti imza etdi. 
Müstəntiq gözlərini döydü, prokuror əlavə etdi. 
- Bəribaşdan mən sizi xəbərdar edirəm, Murtuzov!.. 
- Mən əmrə itaət edirəm, yoldaş prokuror... Mənim də vicdanı bu ədalətə səs 
verir! 
 
XV 
 
Murtuzov geri-geri addımlayaraq öz otağına çəkildi, işləri qabağına töküb 
nəzərdən keçirməyə başladı. Bir az keçdi, qonşu otaqdan zəng səsi gəldi. O, 
qulaq verdi, raykom katibi Vahidov, Mehmana zəng edirdi. Murtuzov yavaşca 
ayağa durub astanadan o yan-bu yana boylandı, tez-tələsik özünü icraiyyə 
komitəsinə saldı. Kamilov təkcə oturmuşdu. O, əllərini boynunun ardında 
daraqladığı halda yırğalanır, astadan fışdırıq çalırdı. 
- Nə var, silistçi? - deyə o, iri əllərini boynu ardından çəkmədən ağzını çuvat 
kimi açıb əsnədikcə əsnədi, - təzə nə xəbər?.. 
- Sağlığın, yoldaş Kamilov! - deyə Murtuzov təzimlə başını əydi, - sizin 
gözəlliyiniz!.. 
- Gördün də, qərarımızı necə bir yana qoyub, yuxarıdan öz adamlarını 
göndərdilər! - Bu dəfə irigövdəli sədr böyük kürsüdə yırğalandı... 
- Belə çıxır ki, biz əbəs yerə burada qaşıq içi çıxarırıq? 
- Sizin sağlığınız mənə bəsdir. - Murtuzov yavaşca stulda əyləşdi. 
- Fərqi nədir, bir deyilmi? 
- Fərqi budur ki, hökumət yerdədir, ya göydə? - deyə Kamilov əllərini boynu 
ardından çəkib ayağa durdu. - Fərqi çoxdur, özü də çox-çoxdur, Murtuz 
Murtuzov! 
- O düzdür, ancaq siz sağ olun, nə eybi var ki! - Murtuzov bənizi qaçıq bir 
halda gülümsədi, - nə olar? 
Kamilov əsnəyi əsnək üstdən gətirib: 
- Yox, mən yazacağam, - deyə sağ ayağını döşəməyə dayayıb pəncəsi ilə yeri 
şappıldatdı, -Belə də yaramaz!.. Biz ilan kimi qabıq qoyuruq, 
  
  
______________Milli Kitabxana______________ 
94 
 
 
kolxoz qururuq, ferma yaradırıq, möhkəmlədirik, ancaq mərkəzdəkilər yumşaq 
kresloda yayxanıb bizim qərarımıza belə barmaqarası baxırlar!..  
Kamilov şirli qutusundan papiros çıxarıb, odlayıb sümürdü, tüstüsünü havaya 
buraxıb soruşdu: 
- Bəs təzə prokuror cənabları nə buyurar?.. 
- Çox şey! Sabahdan bəri şəxsən düşüb sizin qərarınızın üstünə! 
- Niyə oğrudan, qolçomaq quyruğundan başlamaq əvəzinə, yerli hökumətin 
qərarından başlayır! 
- Vallah, nə bilim, deyir ki, hər hansı qanunsuzluğa qarşı mübarizə, - elə 
oğru-əyriliyə, qolçomağa, qolçomaq quyruğuna qarşı mübarizə deməkdir!.. 
- Demədin, sən atayın ərvahı, get özünə peşə tap, bala? Demədin, bala, 
dayçayın başını yığ, demədinmi bunları? 
  - Dedim, bəs necə demədim? 
- Yaxşı, gəlib çatmamış, bizim qərarın üstünə niyə belə ikiəlli sərilib? - 
Kamilov əlini yumraqlayıb stola çırpdı. - Bu saat mən onu 
çağınb onun abrını otoyİnə bükərəm!.. Onun ki, ağzından süd iyi gəlir. 
Ona çatdır ki, yoldaş Kamilov deyir ki, səni iyirmi dörd saatın müddətinda bu 
rayondan sürgün edərəm! Bu saatı molniya!.. – Kamilov yumruqlanmış əlini açıb 
barmağını düyməyə dayadı, cınqıraq uzun-uzadı çalındı, ancaq katib gəlib 
çıxmadı, əvəzində gözüyuxulu kuryer durub gəldi. 
- Ə, haradadır, bu Sərrafzadə küçük! 
- Bayaqdan hara isə getdi, yoldaş Kamilov! 
- Yerdən-göydən, lap o mürgülü gözünün ortasından tap gətir mənə, 
eşitdinmi? Baxıram saata, üç dəqiqəyə o gədəni tap, başa düşdünmü? 
Düz üçcə dəqiqəyə, qandınmı? - Kamilov qolundakı mürəbbə nəlbəkisi 
böyüklüyündəki saatına baxdı. - Sayıram dəqiqələri, cəld, ya Allah, get! 
Kuryer getdi. Kamilov papirosunu sümürüb kotüyünü atdı, nə fikirləşib beyni 
qızışdısa, dönüb birbaş müstəntiqin üstünə düşdü: 
- Ölüsən, ölü!.. Kişideyilsən!..Nakişisən, nakişi! Heyif, səd heyif!.. Ona görə 
də elə səni təsdiq eləmədilər! Lap görünür yerində olubdur! - Kamilov bayaqkı 
sözlərini indi, tezcə tərsinə çevirməyə başladı. 
- Yavaş-yavaş, mışıl-mışıl, xirik qurdu kimi, xəlvət-xəlvət, pəltək-pəltək 
"Vətəndaş, atanın adı nədir?" - Hey soruşursan, cızırsan, yazırsan, pozursan!.. 
Boyuna xam ip tutum, sən dazbaş donuzun!.. 
  
______________Milli Kitabxana______________ 
95 
 
 
Yoldaş Kamilov, mən sizin qarşınızda... 
Kamilov əlini stola çırpdı, şüşələr cing-cing cingildədi. 
- Kiri, boyuna ip də yox, bir qarğı, qamış ölçüm! 
Murtuzov gözlərini döyə-döyə: 
- Vallah, haqqın var, - dedi, - bu qızıl kəlama nə söz?.. "Boyuna ip, qarğı, 
qamış..." 
- Yaxşı, kiri! "Haqqın var... qızıl kalam..." dünən yumurtadan çıxan bir cücə 
gəlib bura, düşüb inqilabın ilk günündən bünövrəsi burada qoyulan icraiyyə 
komitəsinin qərarının üstünə, sən də orada yoluq bir cücə kimi qanadlarını 
sallaya-sallaya cükküldəyirsən!.. 
- Kamilov gəzinməyə başladı, döşəmə onun ağır ayaqlarının altında səsləndi. 
- At dedin, verdik, ata arpa dedin, düzəltdik, atın yəhər-əsabı yoxdu, onu da 
Murtuz Murtuzov üçün aldıq! Dedin, at qarayalındır, onu da sənin üçün ipçin 
nallatdıq!.. Sonra da Murtuz Murtuzovun üzəngisini basıb, "ya Allah!.." deyə ata 
mindirdik. Bu dərya yaxşılığın qabağında ağzın qatıq da kəsmir! Belə olan 
surətdə, səni nəinki prokurorluğa təsdiq etmək, hələ lap bu silistçilikdən də 
qovmaq lazımdır... Ağız lazımdır, diş! 
- Mənim, dişim... düzü... lax deyil! 
- Bilirəm, bilirəm, çox əcəbcə, əlimin içi kimi bilirəm! Başın tökülüb ovuc içi 
kimi, ancaq dişin çox salamat qalıb, cənabi Murtuz! 
- Vallah, mən bu Salamatovu həbsə almaq barəsində sizin şəxsi imzanızla o 
möhürlü qərarın üstündə onunla lap atı daşlığa sürdüm! 
- Hansı at ilə, hansı daşlığa?.. Sabahdan düz birbaşa atı geri yatırarsan! Biz 
qanunsuz yerə hökumətin pulunu sərf edib sənin şəsti-pəstini ata mindirə 
bilmərik!.. Qaytararsan sabahdan atı, vəssalam! 
Kamilov çəpəki nəzər ilə Murtuzova baxdı. Murtuzov üstünə çalağan şığıyan 
yetim bir cücə kimi sığınmaq üçün özünə kol da tapmadı. Kamilov əlini 
xortumlu şalvarının cibinə soxub yenə də çox ağır ləngərlə gəzindi. Bu dəfə otaq 
da titrəyirdi. 
- Qaytararsan atı! 
Murtuzov çəkinə-çəkinə: 
- Haqqınız var, - dedi, - çox haqqınız! 
- Haqqınız var!.. Atı qaytar, vəssalanı! 
- Baş üstə, bir at olmasın, min at olsun! 
- Yəhər-cilovu da, lap qırıq noxtasını da! 
- Baş üstə, yoldaş Kamilov! 
  
  
______________Milli Kitabxana______________ 
96 
 
 
- Ölüm olsun, ölüm, sən Murtuz Murtuzova! 
- Baş üstə, yoldaş Kamilov! 
- "Baş üstə, yoldaş Kamilov!" 
- Haqqınız var, yoldaş Kamilov! 
Murtuz Murtuzov saralmış halda ayağa durub titrəyən əllərini ovuşdurdu: 
- O dedi, həmin kolxoz briqadiri o uzun Salamatovu zamına vermək lazımdır, 
mən dirənib bərk etiraz etdim! 
Kamilov xışınla qayıdıb Murtuzovun üstünə şığıdı: 
- Mənim qərarımla tutulan adamı zamına vermək? 
Bəs demədin yoldaş Kamilov sənin... - Kamilov dodaqlarını çeynəm-çeynəm 
elədi. O, əllərini kor-kobud dizlərinə çırpdı. - Bu da kömək?! Yox, məsələni bu 
başdan yuxarıya bildirmək lazımdır! Ömrüm uzunu bu rüşvətxor prokurorlar ilə 
mübarizə etməkdən lap təngə gəldim! Şəvə başım pambıq kimi ağardı, dişim 
yerindən töküldü. Bu saatı qoy yoldaş raykom özü!.. - Kamilov əlini telefonun 
dəstəyinə atdı. Silistçi gəlib yavaşcadan onun biləyindən yapışdı: 
- O indi özü oradadır! - deyib pıçıldadı. 
- Kim? 
- Təzə prokuror! 
- Kim çağırdı bəs onu ora? 
- Raykom özü, Vahidov! 
- Nə tez belə dost oldular? O da, Vahidov da yağlı yeri yaxşı tanıyır... 
Özü çağırdı, yoxsa çağırtdırdı?.. 
- Özü çağırdı!.. 
- Bu palaz qulaqlarınla özün eşitdinmi? 
- Bil, başın üçün özüm qulağımla eşitdim!.. 
Kamilov dəstəyi telefona çırpdı: 
- İndidən Vahidov, onun ayağının altına daş qoyub bizim boynumuza 
mindirməsə yaxşıdır?!. 
 
XVI 
 
Rayon partiya komitəsindən təkrar zəng edildi. Mehman stolu və şkafı örtdü, 
iki böyük iş qovluğunu da qoltuğuna vurub çıxdı, qapını bağladı, açarı cibinə 
qoydu, müstəntiqi özü ilə aparmaq məqsədilə səs- 
  
 
 
  
______________Milli Kitabxana______________ 
97 
 
lədi, küncdə, başını stol üstünə qoyub yatan Qaloşlu adam oyandı, gözünü ova-
ova: 
- Yoldaş prokuror, o hara isə bayaqdan getdi, - deyə xəbər verdi, -xeyli vaxt 
olar! 
Mehman qaranlıq küncə yaxınlaşıb: 
    - Kişi, nə əcəb gedib yatmamısan? - deyə qocaya qarşı qayğı  
göstərib soruşdu. – Sənin yuxusuzluğundan kimə nə fayda?! 
    - Başma dönüm, bəlkə bir buyruq oldu? 
    - Yox, kişi, sən get yat, rahatlan! 
Mehman həyətə çıxdı. Qaloşlu adara mehribançılıqla dil töküb ondan 
ayrılmadı. O, Mehmanı Vahidovun kabinetinə salıb qapı ağzında dayandı. 
Mehman salam verdi. Vahidov ayağa durub onun salamını aldı və bir neçə 
addım irəliyə gəlib Mehmanla görüşdü. Vahidov gənc Mehmanı başdan-ayağa 
süzüb ona yer göstərdi. Özü də stula əyləşdi. 
- Bilirsinizmi, - deyə Vahidov iyirmi vərəqdən ibarət olan yazılı kağızları 
göstərdi. - Kəndlərdən bu axşamüstü dönüb baxmağa başlamışam. İndi işimiz az 
deyildir. Ona görə siza xəbər çatdırdım ki, mən dönüncə işlərlə tanış olsun, 
görüşərik. - Vahidov vərəqlərin üstündə əlini gəzdirdi. - Bax, müəllimlərə gələn 
sənaye mahnı talan ediblər. 
Bizim komissiya düz iki həftə gecə-gündüz işləyib. Oxudum, vərəqlədim, 
məni od götürdü. Sizdən xahiş edirəm, özünüz məşğul olub ölçü götürəsiniz. 
Xalq müəlliıninə qarşı belə rəftar dözülməzdir. Ticarət orqanlarına soxulmuş 
ayn-ayrı sinfi düşmən qalıqları əllərindən gələni əsirgəmirlər. Elə də kolxoza 
soxulmuş bu qolçomaq qalıqları öz pozucu işlərini aparırlar. Sayıqlıq kütləşən 
yerdə düşmən kəndir çeynəyir. 
- Vahidov danışa-danışa aktın üstünə öz fikrini yazıb gənc prokurora verdi: - 
Siz olasınız, iltizamsız verməzsiniz, - deyə raykom katibi Mehmanı gülər sifətlə, 
ürəyəyatan mehribanlıqla süzdü. - Deyirsiniz, sənədə qol çəkin, sonra!.. Biz isə 
etibar edirik. - Vahidov gülümsünməyində davam etdi, onun solğun yanaqları bir 
balaca qızardı. - Etibar edirik, ancaq yoxlayırıq!.. 
Mehman kağızları vərəqləyib nəzərdən keçirtdi, sonra cildin arasına qoydu. 
- Xəbər verdilər ki, rayona prokuror gəlib, güman etdim, görəsən hansı 
rayonları gəzənlərdəndir. - Vahidov xüsusi bir ehtiramla gənc adamı süzdü. - 
Görünür ki, siz məktəbi təzə qurtarmısınız. 
- Bəli, bu keçən yayda qurtardım! 
  
  
______________Milli Kitabxana______________ 
98 
 
 
- Çox gözəl çalışın, yaxşı işləyin, adınıza bir söz-sov çıxmasın, bir söz 
deyilməsin!.. Bizim Salman da onilliyi qurtarıbdır, o da hüquqşünas olmaq 
istəyir. Mən deyirəm, oğul, doktor ol, o, inad edir! 
- Çox da yaxşı edir. Hüquq elminin özünə də onun inkişafına da çox böyük 
ehtiyacımız vardır. Bizdə bu elm nə qədər inkişaf edərsə, o qədər də cinayətlər 
azalmış olar, o qədər də bizim adamların görüş dairəsi genişlənər! 
- Görək, necə olacaq? - Vahidov sözü yenə də əsl mətləb üstünə gətirmək 
istədi. O, kolxozlarda baş verən ayrı-ayrı cinayətlərdən, orda-burda gizlənmiş 
kooperativ oğrularından, ictimai əmlaka uzanan əyri əllərdən danışıb dərindən 
nəfəsini dərdi. - Hər kəs, hər bir kəs öz əməyinin məhsulunu namusla yesə nə var 
idi!.. Müftəxor, tüfeyli ünsürlərin kökündə od qalamaq da, görünür, hələ azdır! 
Biz yeni yaranan, üstündən üç-dörd il keçsə də, hələ lazımınca bərkiməyən 
kolxozları bərkitsək, sinfi düşmən qalıqlarının pozucu hərəkətlərinə qarşı 
mübarizəni daha da gücləndirsək, inqilabi qanunçuluğun kəsərini bu rayon üzrə 
daha da artırsaq, burada çox böyük quruculuq işləri görmüş olarıq! 
- Orası tamamən doğrudur. Qorki demişdir: "Düşmən təslim olmursa, onu 
məhv etmək gərəkdir". 
- Bax, prokuror birinci növbədə gərək buradan da başlasın! Doğrudur, 
sosializm quruluşu qalib gəlib. "Kim-kimi" məsələsi bizim xeyrimizə, düşmənin 
zərərinə həll edibdir!.. Ancaq ayrı-ayrı düşmənlər vardır ki, onlar öz 
düşmənçiliyindən əl çəkmir, oğurluq edir, sayıqlıq kütləşən yerdə vəzifələrə 
soxulub rüşvətxorluq edir, bizim inkişaf təkərinin altına daş-qaya yumalayırlar! 
- Elə bilirəm ki, belə alçaq düşmənlərə aman olmayacaqdır! Lakin bununla 
birlikdə mən çalışacağam ki, heç bir qanunsuzluğa da yol verilməsin!.. Çünki 
bizim qanunun təhrifedilməsinə yol vermək, inqilabın bizim vətəndaşlara bəxş 
etdiyi böyük hüquqlara təcavüz etmək olardı!.. 
Bir neçə gündə bəzi para işlərdə elə qanunsuzluğa təsadüf etmişəm ki, heç 
deməli deyil! Əbəs yerdən sadiq sovet vətəndaşını incitmək kimə lazımdır? 
İcraiyyə komitəsinin qərarı ilə olan bir iş barəsində... - deyə Mehman yekə iş 
qovluğunu götürüb raykom katibinə tərəf uzatdı, Vahidov işi götürüb nəzərdən 
keçirə-keçirə vərəqlədi. 
- Bizim Kamilovun belo at işləməz yolları vardır, - dcyə Vahidov əlini 
telefon dəstəyinə atdı. - Sizi onunla tanış ediblərmi? - Vahidov zəng edib 
Kamilovun kabinetini aldı, onun rayon partiya komitsinə gəlməyini xahiş edir. 
  
  
______________Milli Kitabxana______________ 
99 
 
 
Kamilov pərakəndə halda stol üstünə sərilmiş bəzi para ehsaiyyə 
məlumatlarını, təzə alınan teleqramlarını tələm-tələsik yığışdırıb köhnə bir 
qəzetə bükdü, Sərrafzadəni çağırdı. Qan-tər içində olan qoca kuryer içəri girib 
Sərrafzadəni tapmadığını bildirdi. 
Kamilov başını bulayıb dişini qıcadı, stula bitişmiş Murtuz Murtuzova; 
- Görursən də, - dedi, - silistçi, görürsən də, nece səhlənkar oğlu 
səhlənkardır bu Sərrafzado! 
- Bil, elədİr, bn Sərrafzado çox itəyəndir, - deyə Murtuzov sallanmış 
başını qaldırdı. - Neçə yol siz onu axtaranda, mən şəxsən özüm onun özünü 
yaxalayıb demişəm ki, adam ol, Sərrafzadə! Yoldaş Kamilov sənə dünyanın 
xətrini qoyubdur, sən qanun cızığından çıxma! Özün də ki, bir tərəfdən bir balaca 
şübhəli ünsürsən! Qurban ol o kişinin kölgəsinə, dolan gündə beş kərə o kişinin 
qənimət başına! Görünür ki, zatı xarabdır, yoxsa kim olsa indi sizin əlinizin 
altında dönüb bir professor olardı, azı, özüm ölüm, professor! 
Kamilov: 
- Yaxşı, yaxşı, basıb-bağlama, - dedi. - O da sənin tayındır! 
- Düz buyurursunuz, o da mənim kimi bir qədər korafəhmdir! 
- Kor-koru tapar, su çuxuru, sizin nərdinizin şaqqıltısından az qala bu rayon 
köçür! 
- Doğrudur, mən özüm neçə kərə demişəm, Sərrafzadə, adam ol, bu daşları 
yavaş çırp, beynim tərpəndi, ancaq baxırsan ki, mərəzlidir, şaqqıldatmasa olmur! 
- İkiniz də birsiniz, - deyə Kamilov barmaqlarını qoşalayıb uzatdı. 
- Bax belə, ayrılmaz cüt bacı! Ancaq biri gözəl qıza oxşayır, biri kaftar bir 
kifirə! 
Murtuzovun qırışıq üzü daha da qırışdı. Onlar durub kabinetdən çıxdılar. Yol 
uzunu Murtuzov çox bərk hıqqıldadı, ağzını açıb bir neçə söz də demək istədi, 
ancaq cürət etmədi. Onlar raykomun həyətinə yaxınlaşınca Murtuzov ayağını 
sürüyüb udqundu: 
- Bir sözüm də var idi... - dedi, - mən qayıdacağam. 
Kamilov yerində dayanıb: 
- Buyur, ikisi olsun, Murtuz Murtuzov! Boş nərdtaxtan qulağımızı da 
aparıbdır! Gərək səni silistçi yox, nərdtaxta dəməyinin məccani rəhbəri təyin 
edəydilər! 
- Doğrudur, yoldaş Kamilov, - deyə Murtuzov nərdtaxta söhbətindən artıq öz 
dərdinə qalmaq istədi. - Hirslisiniz, ancaq hər bir barədə bizim üstümüzdə o 
böyük dağlardan da ağır bir haqqınız var! Ancaq 
  
  
______________Milli Kitabxana______________ 
100 
 
 
orada xahişim budur ki, bildirməyəsiniz ki, mən sizə Həmin Salamatov haqda 
olan qərar barəsində birxəbər-zad vermişəm. Nədən ki, sonrası var. Bu başdan 
yaxşı deyil ki, pordo yırtılsın. Qoy aramızda inam olsun. O mənə inansa, bizim 
işə bir dünya fayda verər! 
Kamilov iri pəncəsilə Murtuzovu döşündən itələyib: 
- Yaxşı, yaxşı! - dedi, - mənə əlifbeydən dərs demə, get sabahdan o atı təhvil 
ver! Yoxsa tülkü atanı qəbirdən çıxardıb dalına şəllərəm, quyruğu yer ilə 
sürünər! 
Murtuzov, bu sözdən xoşu gəlir kimi, qaranlıqda irişdi, onun iri iti dişləri 
cərgəsilə göründü. 
- Baş üstə, - dedi və ətli dodaqlarını dili ilə yaladı. - Nə olar ki, nəinki atı, lap 
canımı da istəsəniz təhvil verərəm! 
- Onda yaxşı, zəhmət çək əl-ayağa dolaşma! 
- Baş üstə! Biz ancaq sizin kölgənizə güvənirik. 
- Tülküoğlunun peşəsi sapına-supmadır, kiri! 
- Baş üstə! Ancaq sizə görə demək istəyirdim, yəni atı daşlığa sürməyəsiniz! 
Kamilov əlini qaldırıb: 
- Atı təhvil ver! - dedi. - Vəssalam! Yoxsa qərar qoyub qanuna salaram! 
Murtuzov qabağa keçib başını əydi və əlini qılınc kimi qaldırıb boynuna 
çəkdi. 
- Əşi, bu bir yetim başa nə söz axı!.. 
Kamilov əlini uzadıb Murtuzovu yolundan bir kənara itələdi. 
- Yaxşı, qılçalanma sırmanma, qayıt! 
- Mən deyirəm ki, yəni gönü suya vermək olmaz! 
- Son dabbağ atayın ərvahı, mənə cib-cib öyrətmə!.. 
 
XVII 
 
Kabinetin qapısı bir qədər yelli açıldı, uzun koridorda əyləşib sükuta gedən 
qapıçı ilə Qaloşlu adam səksəndilər, Kamilov onları görüb saymadan pufuldaya-
pufuldaya içəriyə girdi, ağızucu salam verib stulu qapdı, stolun baş tərəfindən 
qoyub oturdu. O, əlindəki lülələnmiş kağızı tez açıb stolun üstünə sərməyə 
başladı. 
- Başdan-ayağa həngamədir, - deyə şikayətləndi. - Bu Baş Yağ idarəsi iki 
ayağını bir başmağa qoyub boçka vermir ki, vermir, yağını yığıb göndərəsən 
özünə! Rayondan gedən hər bir teleqrama da boçka əvəzinə bir-birinin 
quyruğuna düyülmüş beş teleqram çəkir!.. Surəti is- 
  
  
______________Milli Kitabxana______________ 
101 
 
 
palkoma, surəti raykoma, surəti artelə, surəti hara-hara?!. Yuxarıda boş-bekar 
oturub aşağıdan özünü sığortalayır bu Baş Yağ İdarəsi! Bir baxın, - deyə 
Kamilov teleqramları çıxardıb Vahidova göstərdi. - Pir olmuş, deyəsən bəs  mən 
özümü burda boçka qayıracağam?!. 
Raykom katibi Vahidov döşü atlanmış Kamilovu birtəhər dayandıtıb onu 
prokurorla tanış etdi: 
- Bizim cavan prokurordur, tanış olun! 
Mehman ayağa durub əlini Kamilova uzatdı. Kamilovun barmaqları onun 
ovcunda xəmir kimi yoğruldu. Kamilov yeni gəlmiş prokurora etina etmədən 
yenə öz sözünə davam etdi: 
- Bu da ki, bu kolətəyi kolxozlarının işidir! Əgər şəxsən özüm getməsəydim, 
bilmirəm heç bu kolxozlarda kulak quyruqları nə həngamə çıxaracaqdır!.. Neçə 
gün qabaq bu qayaboynu kolxozları da belə idi... 
Şəxsən özüm getmişəm, şəxsən hesab-kitab işlərinə qədər düzəltmişəm, axırda 
şəxsən demişəm: “Bala, belə işləyin!..” İşləyən yoxdur, yoldaş Vahidov!.. Siz bir 
o qədər də hələ bələd olmamısınız, təzəsiniz, burada işləyən kişi yoxdur! Üç şey 
bilirlər: biri yemək, biri yatmaq, biri də ki, nərdtaxta çırqmaq! iki adam da bu 
rayonda fil olsa belə nə qayırar? Kimi təhkim edib kəndə göndərirsən, özünü 
verir toyuq-cücə çığırtmasına! Lap silistçısındən, prokurorundan belə! O keçən 
prokuror... 
famili nəmənə idi onun?!.. Hə, Zalov, yadıma düşdü. Sizin canınız üçün, 
Rüstəm-Zaldan da çox yeyirdi, baxanda deyirdin, bəs bu haranın mmbatmamdır? 
Təkəş-tükəş yeriyondə, az qalırdı ycr çatlaya! Düz sentener yarım! Min dəfə 
dedim: "- Ay Rüstəm-Zal, az ye, qusarsan". Özünü düzəltmək əvəzinə dönüb 
mənə məcəllədən dərs dedi. Dedim: "- balam, mən özüm də elə o məcəlləyə qol 
qoyub, barmaq qaldıranlardan biriyəm!". Dedim: - "Adam prokuror olanda nə 
olar? Sən mənim bir şöbəmsən, ya yox?" Min dedim, olmadı, minbir dedim, 
olmadı, axıra da vurdu kəlləçarxa, tribunala düşdü!.. Mən ona dedim: "Balam, 
prokuror hökumətin qılıncı olmalıdır"; olmadı, baş tutmadı. "Mən kimi deyirəm, 
yerli hökumət kimi deyir, sən də onu kəs!" Olmadı ki, olmadı! Axırı nə oldu? 
Axırı özü uçuruma getdi! Məsləhət, məşvərət lazımdır hər yerdə! - Vahidov, bu 
adamın indi nə demək istədiyini bilmək üçün qəsdən onun sözünü kəsmir, 
danışmağına imkan verirdi. Kamilov isə başqalarına hədə-qorxu gəlməklə öz 
gücünü Mehmana bildirmək istəyir, o, bəri başdan prokurorun gözünün odunu 
almaq, onu ovcunun içinə alıb sığışdırmaq istəyirdi. “Yox, yox, ağzından süd 
qoxusu gələnin birisi də mənə qanun dərsi oxuyacaq, bu yekəlikdə dağı bir qoz 
qabığına sığışdı- 
  
  
______________Milli Kitabxana______________ 
102 
 
 
racaqdır?" - Kamilov fasilə vermədən danışır, keçmiş prokuror Zalovun 
kölgəsini qılınclamaqla sakit görünüşlü gənc Mehmana top gəlirdi. -Nə olar, 
adamın əlinə ixtiyar yazıb verəndə, məgər adam "dəli Nəzərəm, belə gəzərəm" 
deyə sağa-sola qılınc çalıb, at oynadıb böyük-kiçik deməzmi? - Kamilov baxdı, 
sonra torpaq şöbəsi müdiri Cabbarzadənin üzərinə keçdi. - Biri də olsun bu 
torpaq şöbəsi Cabbarzadə, başınız üçün, məni lap xirtdəyimə yığıb ha, düz 
buraya! Yüz dəfə şəxsən özüm başa salıram, ycnə baxıram ki, korafəhmin 
biridir! O günləri demişəm, bala, sənin aqronomluq dərsin ola-ola daha Mərdan 
Vahidov gəlib sənin əvəzində kolxozlarda işləməyəcək?!. Donluqdur, alırsan, 
işlə də, -Kamilov pəncəli əlini oynada-oynada danışırdı. - O biriləri də onun tayı: 
bu sığorta da hər qotur atın dərisinə bir akt bağlayıb hökumətin pulunu çölə 
səpələyir! Bu kassadan da heç gözüm su içmir, əmanətdən! Baxırsan ki, çotqa 
dənələrinin şaqqıltısında nə isə bir qaranlıq iş var. Bu zayomlarda nə isə bir 
kəfgetmə var! Belədir, yoldaş prokuror, - deyə Kamilov dönüb Mehmanı süzdü. 
- Görürsünüz də, mən deyirəm, siz də eşidəsiniz, necə deyərlər şərti şumda kəsək 
ki, xırmanda yabalaşmayaq. - Kamilov əzilmiş dəsmalını çıxardıb ot basmış 
gözlərini sildi. – Belədir, yox, bala?.. Özü də lap xırda oğlum yerindəsən! Siz ki, 
varsınız, əslən bizim icraiyyə komitəsinin bir şöbəsisiniz! Necə deyərlər, bizim 
kəsərli qılıncımız! Sabahdan başlamış bu çürük-mürüyü kəsin, rədd eləyin 
getsin! Bu kulaq-mulaq qalıq-quluqlarını! 
Mehman iş qovluğuna baxdı, nəhayət, Vahidov Kamilovu dayandırdı. O: 
- Yoldaş prokuror, - deyə Mehmanı göstərdi, - bu neçə gündə işlərlə tanış 
olduğu zaman sizin qərarınızı tapıb, indi ona etiraz eləyir. 
- Necə? Bizim? - deyə Kamilov otaqdolusu partladı. – Zəhmətkeş deputatları 
Sovetinin qərarını?! 
Mehman sakit bir hərəkətlə iş götürüb çıxarışı göstərdi. 
- Burada heç bir qanuni əsas yoxdur, - deyə o, kağızı inamla uzatdı. 
- Kolxoz briqadiri Salamatov heç də az iş görməmişdir. Onun ifadəsi göstərdi 
ki, sinfi düşmən qalıqları o kişini toxum səpinində şərə salıbdır! 
Kamilov dilləndi: 
- Demək belə görünür ki, biz maymaq olmuşuq! 
- Hər halda qərar düz deyil! O kişini azad edib işi dərindən yoxlamaq, əsl 
müqəssirləri tapıb məsuliyyətə almaq lazım gələcəkdir! 
- Bəs bizim o boyda qərarımız? – deyə Kamilov Mehmana tərs-tərs baxdı. - 
Bəs bu boyda biz?.. 
  
 
  
______________Milli Kitabxana______________ 
103 
 
 
- Sizin yanlış qərarınız bizə əsas ola bilməz, biz qanun qabağında məsuliyyət 
daşıyırıq! 
- Yerli hökumətin qərarı ən boyük əsasdır! - Kamilov öskürə-öskürə 
qaralırdı. -Nə əsas, bala? - deyə o, dam kimi şişirdi. - Bizə nə əsas, bala! 
Biz burada hökumət oturmuşuq, daha bundan artıq və əsas, oğul? Əsas odur 
ki, biz yazaq! Biz yazdıq, oldu əsas!.. Təzədən nə əsas? Baş tapmıram, hansı 
əsası deyirsiniz? Siz bu əsas oğlu əsası haradan tapmısınız? 
Əsas! Yerli-köklü "əsas" deyiləni siz indidən yadınızdan çıxarın! Görünür, 
Rüstəm-Zal yazıb qoyubdur ki, siz də gələn dəqiqədən bərk-bərk "əsas" deyə 
yapışmısınız əsasın boğazından! O keçən prokuror Zalova da iş tapşıranda "əsas" 
deyərdi. Zəhmətkeş deputatları Sovetinin qərarından böyük daha nə əsas, nə 
qanun, balası? 
- Mən qanuni əsas deyirəm! 
- Qanun deyəndə, bala, biz bilirik, onu necə düzəldirik! Yuxarılarda 
düzələndə, azdan-çoxdan biz də oluruq, özü də barmaq qaldırırıq! 
O Rüstəm Zalov da mənə həmişə qanun kitabları gətirərdi. Bir gün onu tutub 
qapını örtdüm, dedim ki, bu qanun kitabları sənə lazımdır, məna yox! Dedim: 
"Yaxşı, yaxşı öyrən, çünki mən bünövrə daşını qoyanlardanam, lap himnini!" - 
Kamilov əlini pırtlaşıq saçlarına çəkdi. Sanki onun cod, çal saçları yavaş-yavaş 
qabarıb üzüyuxarı dikəldi. - Zalov da çox bəd başlamışdı, xam dayı şap-şapa 
öyrədən kimi, onu da yavaş-yavaş rüşvətə öyrətdilər. Bax, bu yoldaş Vahidov 
yox idi, mən qolundan yapışdım, dedim ki: - Ay Zalov, belə olmaz, - Kamilov 
Vahidovun oturduğu stulu göstərərək: - Bax bu slulda bir başqası oturmuşdu, 
onun dostu! 
Bu kişi, yəni yoldaş Vahidov sonra gəldi... Sözüm onda deyil, keçmiş 
prokuror sürüşüb girdi rüşvətin qara lehməsinə, özünü də qarğa kimi qapqara 
qaraltdı! Bilirsənmi, prokuror gərək qaralmasın. O, gərək oğru-əyriyə qarşı 
siyirmə qılınc mübarizə etsin, nəinki icraiyyə komitəsinin qərarını irreviziyəyə 
başlasın! Kişi gərək ləkəsiz olsun, gül kimi! 
Nəinki o Rüstəm Zalov kimi bir dağ gövdəli ləkəyə çevrilsin! Bizim qərarın 
yox, öz ləkəsinin dərdini çəkmək gərək idi! Yoxsa qanundan bu gün dərs deyib 
gözümüzə kül üfürməklə sabahkı ləkəyə, bir çayı da bağlasan yuyub təmiz 
olmayacaqdır! - Kamilov tövşüyə-tövşüyə nəfəsini dərdi, bu "ləkə" sözü burada 
da Mehmanın qulağını dırmaladı. Xoşlamadığı bu kəlməni bayaqdan bəri iki 
adamın ağzından eşidirdi. 
Vahidov, hələ ki, Kamilova cavab vermədən Mehmanın fikrə getdiyini 
görüb: 
  
  
______________Milli Kitabxana______________ 
104 
 
 
- Niyə xəyala getdiniz, gənc oğlan? - dedi. - Həyat mübarizədir, bu 
mübarizədə o adamlar qalib gələ bilər ki, onlar həm iradəli, həm də vicdanlı 
olsunlar! Fikir verdim, bayaq mən deyəndə də rənginiz qaçdı!.. 
Siz cavansınız, mən sizə bəri başdan tapşırmaq istərdim. Bizim bütün işlərdə 
ayna kimi təmiz, ləkəsiz olmaq lazımdır! Siz hələ çox gənc, çox təmiz, ləkəsiz 
bir oğlansınız! Kəskin mübarizə etmək, canilərlə döşləşmək, onları qanun 
qabağında diz çökdürmək üçün daxili təmizlik, daxili qüvvə alınmaz bir 
istehkamdır! 
- Bəli, belə tövsiyəni almışam! 
- Daha yaxşı, - deyə Vahidov Mehmanı mehribancasına süzdü, hələlik qəti 
bir söz deməsə də, içəridən ürəyinin Mehman tərəfə döyündüyünü hiss etdi. - 
"Mənim oğlum Salman da hüquqşünas olmaq istəyir..." 
"Prokuror gərək ləkəsiz olsun!" - Kamilov Vahidovun bu sözlərindən zahirən 
xoşlanıb: 
- Lap düzdür, - dedi, - siz cavan uşaqsınız, özünüzü belənçik şeylərdən 
gözləyin! Yoxsa stola keçməmiş, yerli hökumətin qərarına "əsas" deyib qulp 
qoymayın! Mən boyda adamın yazdığından da artıq sənə nə "əsas" - Sonra 
Kamilov gözlənilmədən bədənində bir sızıltı gəzdiyini 
duydu. O, birdən yumşalıb: - Mən ölüm, bu əsas oğlu əsası, burax getsin! - 
dedi və əli ilə özünü göstərərək, - bu Kamilovun ölmüşünə, burax, oğlum! 
Tutulmuş və pörtmüş Mehman qəti bir qərarla: 
-Yox, mən o adamı buraxacağam, - dedi, - o Salamatovu bu yaxın zamanda 
buraxacağam! 
- Nə haqq ilə, bala! - deyə Kamilov könülsüz güld. - Lap zarafatsız ha, mən 
ölüm? 
- Mən özüm bilirəm! 
- Bəs siz? Bəs biz hər ikimiz? Mən də, yoldaş Vahidov da o briqadir 
Salamatovu birdən-birə açıb buraxmağa icazə vermərik! 
- Qanun özü icazə verir. Qanunsuzluğu düzəltmək üçün heç bir icazəyə 
ehtiyac yoxdıır! 
- Balası, gəlsənə, gəmidə oturub gömiçi ilə dalaşmayasan! - deyə Kamilov 
Mehmanın əl-qolunu bağlamaq, yeri gəldikcə onu çıxılmaz 
bir uçuruma itələmək, sonra əlini-əlinə vurub gülmək, öz nüfuzunu 
daha da gücləndirmək istəyirdi... 
Ancaq Mehman gənc olsa da belə gəldiyi gündən əmələ gəldiyi bu vəziyyəti 
anlayırdı. Buna görə də o, eyni təkidlə:  
  
______________Milli Kitabxana______________ 
105 
 
- O adam müqəssir deyil, istintaq zamanı bəraət qazanmalı, böhtançılar isə 
cəzalanmalıdır, -deyə cavab qaytardı. Kamilov üzünü Vahidova tutaraq: 
- Belə ki, görürəm, - dedi, - biz bu rayon üçün Murtuzovdan yaxşısını tapa 
bilməyəcəyik! - Kamilov əllərini ovuşdurdu. - İnsafən bizim burada, bu 
raykomun, orada o ispalkomun nə kimi bir qərarı olsa, o kişi sivrilib dərisindən 
çıxar, ancaq yerinə yetirər. Doğrudan da Murtuzov yerli təşkilatın qərarlarını 
təftiş edib daha "əsas" deyə başqa bir şey axtarmaz! "Tut-tut, burax-burax!" - 
Yoxsa o, daha belə bizimlə çadıra çıxıb söz güləşdirməz, bizim aramızda belə 
inciklik salmaz! 
- İndi Murtuzov birbaş ancaq mənə tabedir! - deyə Mehman yerində yığışıldı. 
- Müstəntiqin prokurordan ayrı və gizli iş görməyə heç bir ixtiyarı yoxdur! 
-İxtiyarı olmayanda nə olar ki, balam? Öyrənmək eyib deyil! Öyrən şəraiti, 
öyrən təcrübəni! Axı belə də yaxşı deyil! - Kamilov yenə də qızışdığını başa 
düşüb, hələ ki, işin üstünü malalamaq, sonra yeri gələndə də ağır bir zərbə 
endirmək istəyirdi. Mehman isə bəri başdan bu "qudurmuş əyanla" 
toqquşmaqdan çəkinmir, ilk əvvəldən açıqcasına öz dediyində dayanırdı. 
Kamilov isə hər növ ilə olsa, öz əlaltısı Murtuzovu müdafiə edir, onu bir kənara 
buraxmaq istəmirdi. Müstəntiqə qarşı azacıq da bir şübhə oyatmağın zərərli 
olduğunu isbat etməyə çalışırdı: 
- O da köhnə yuristdir, - yaxşı deyil ki, onu ayağının altına qoyub kütlə içində 
ayaqlayıb nüfuzdan salasan. Mən ona at verib nüfuzunu qaldırmışam, sizsə onu 
atdan yerə salıb məsğərəyə qoymaq istəyirsiniz!.. 
- Məndə məlumat var ki, Murtuzov təmiz adam deyil! - deyə daxili 
mühakimədən sonra Vahidov dilləndi. - Qoy gənc prokuror da elə bəri başdan 
bilsin! Bayaq "ləkə" dediyim elə bəlkə bu Murtuzovun özüdür. 
Məndə məlumat var ki, o kooperativ anbardarı, o nədir, - Vahidov 
bloknotunu vərəqləyib altından iki cızıq çəkdiyi bir adı oxudu, - hə, 
Məmmədxan, onunla çox yamanca qardaşdır! 
Kamilov gözlənilmədən özünün təkləndiyini görüb, Mehmanı qeyri-adi bir 
nəzərlə süzüb üzünü Vahidova tutdu: 
- Yoldaş raykom katibi, - deyə boynunu tir kimi uzatdı, - mənim özümün 
onunla əslən elə aram da yoxdur, - deyib yerində hərəkətlə gəldi. - Ancaq insafa 
gəldikdə, mən sizi inandırıram ki, o Murtuz Murtuzovun vicdanı güldəndə 
təmizdir!.. Buradan ildən yuxarıdır silistçidir, mətnə yeyəndən pəpə yeyənə, hər 
kəs onu tanıyır, lap elə adam da var ki, o Murtuzovun başına and da içir. Adam 
gərək imam üçün ağla- 
  
  
______________Milli Kitabxana______________ 
106 
 
 
yanda yezid üçün də ağlasın, belə ki, obyektiv olsun. Bir də ki, nə çox bu tutulan 
ünsürlərin dişini qıcıyan adamları!.. Bəlkə də kişini hələ bir ləkələməkdə 
istəsinlər!.. Bax, bu kişi ki var, bu Salamatov, bu işin özünü dağıtmağa neçə min 
desən nəqd basar! Yoxsa bu tezliklə o kargüzar bu işi niyə təzə prokurorun öz 
hüzuruna çıxarırdı? 
- Kargüzarsız mən özüm tapmışam, - deyə Mehman cavab verdi - heç bir 
kəssiz mən özüm tapmışam!.. 
Kamilov birdən-birə əsli sınanmış ilsula - bağırtıya keçib: 
- Tapmış, bəyəm, əksinqilabçıdır,   balam?! - O, xırıltılı səslə qışqırdı, 
boğazının damarları barmaqları yoğunluqda şişdi. – Sabahdan ikinci qərar yazıb 
sən prokurora təklif edərik ki, birinci qərarı yerinə yetir, vəssalam! Yoxsa üç gün 
deyil gəldiyin, bu dağ boyda adamı çeçələ barmağına sarımaq istəyirsən? Biz 
sənə ata kimi öyüd veririk, sən hələ bu başdan bizimlə "qılınc-qalxan"a çıxmaq 
istəyirsən?!. 
- Mən qanunsuz qərarı yerinə yetirə bilmərəm. - Mehman əyləşdiyi yerdən 
tərpənməsə də belə, içəridən onun dikəldiyi duyuldu, - bu qərar haqqında 
respublika prokuroruna da yazacağam! Bu məsələni bütün kəskinliyi ilə 
respublika üzrə qaldıracağam! 
- Aman günüdür, bizə rəhm et! Yazıq olmuşuq, yoldaş prokuror, lap əldən 
düşüb fəqir olmuşuq!.. - Kamilov barışmaz, "ağzından süd iyi gələn" bir gənclə 
üz-üzə gəldiyini gördü, onun gözləri sanki kəlləsinə çıxdı. O dönüb dil-dodağını 
gəmirdi. Vahidov Kamilovun üstünə bərkdən acıqlandı, onun kabinetində özünü 
bu cür əli-qolu açıq aparan adama acığı tutdu: 
- Bir qədər özünüzü yığışdırın! – deyə Vahidov ona gözü ilə qapını göstərdi. 
– Məntiq əvəzinə havayı bağırtı kimə gərəkdir? Yaxud sənə müavin sayılan 
Cabbarzadə kimi gecə-gündüz işləyan adama daş atma kimə gərəkdir?! 
- Ay yoldaş Vahidov, - deyə Kamilov ustalıqla aradan çıxmaq, öz köpünü bir 
az yatırtmaq istədi. Beləliklə o, iki tərəfdən birini öz əlində saxlamaq istəyirdi. - 
Görmürsən, yoldaş Vahidov?.. Görmürsən mən boyda, mən yaşda at belində 
mürgüləyən bir kişini bu oğul-uşaq necə özündən çıxarır?.. Bu oğlan mənə necə 
hədə gəlir?.. Mənə, özü də, bax mənim xırda oğlumun yerindədir! Dünən bir, bu 
gün iki, döşünə döyür ki, gəl çirmənib güştü tutaq! Vallah, bu kəndlərdə deyilən 
kimi, keçinin əcəli gələndə çobanın çomağına sürtünən kimi, bu da bizim əl-
qolumuza dolaşır ha!.. - Bu son sözlor Kamilovun boğazından boğula-boğula 
çıxdı. - Adamın cinini belə də kəlləsinə çıxarmaq olar!.. 
  
  
______________Milli Kitabxana______________ 
107 
 
 
Nə olar ki, iki kəlmə əlifbey deyib qalstuk bağlayanda? Ya bu Mehman 
olsun, ya o Cabbarzadə! 
Kamilov nə qədər roldan-rola girsə də, Mehman ilk zərbəsinin tutarlı 
oduğunu dərk edib, qalib bir istehza ilə irigövdəli Kamilovu süzdü. Kamilov bu 
istehzalı baxışların müqabilində çapalayaraq titrəyən ətli əlini enli toqqasına 
keçirib: 
- Siz belə haradan gəlmisiniz, bala? - dedi. - Biz heç sizin vəsiqənizi də 
yoxlamamışıq! 
- Yoldaş Kamilov, bura ştabdır! - Vahidov şəhadət barmağını qaldırdı, - 
unutmayın ki, siz haradasınız? Mən yoldaş Mehman haqqında olan təyinatdan 
çıxarış almışam. 
Vahidov iş qovluğunun arasından möhürlü bir vərəq çıxarıb göstərdi: -
Mərkəzi Komitə bürosu təsdiq etmişdir... Mehman Murad oğlu Atamoğlanov... 
- Yoldaş Vahidov, mən bu son sözü, elə sözgəlişi dedim... Ancaq bir 
görürsünüzmü, dünənki bir körpə Oğlanov, bu gün bizə necə qanundan təlimat 
dərsi keçir?.. Onu da görün! Düzü necə olsa hər bir kəsin zatını dönə-dönə 
yoxlamaq lazımdır! Görək bu oğlan "əsas" pərdəsi altında kimin qisasını kimdən 
almaq istəyir? Bunlardır, indi "əsas" sözü altında, inqilabın ilk ağırlığını öz 
çiyinlərində daşıyanlara hücum çəkən! 
Bunlardır, "əsası" bir qılınca çevrilib, başımızın üstündə tovlayan!.. 
Düzdür, elədir, sayıqlıq, yoldaş katib, hər kəsin zatının kökünü, hansı bir 
qarar olsa da, bir də təkrar-təkrar, dərindən-dərinə yoxlamağın heç eybi yoxdur! - 
Kamilov yekə gövdəsi ilə hirsindən çiyinlərini ata-ata, yenə də özünü unutmuş 
kimi yırğalana-yırğalana güldü. - Belədir, bir də "Azbuka kommunizmanı" bir 
az-maz vərəqləmişik!.. Nə olar, beş-üç il o yuxarı dərsi alanda?!. 
Mehman inamla işləri bir-birinin üstünə topladı. 
- Qoy ağzının alovu o yana çevrilib sinfi düşmənləri yandırsın, bala - deyə 
Kamilov Mehmanın bu təmkini müqabilində nəfəsini dərə-dərə deyindi. - Yoxsa 
dəvəni xizəklə qorxutmaq olmaz! Burada təcrübə dərsi almaqdan, özündən 
böyükdən təcrübə dərsi götürməkdənsə, ağac-ağaca qoymaq kimə gərəkdir?!. 
- Bu rayon üzrə dövlət qanununu doğru-düzgün həyata keçirmək mənə 
tapşırılıbdır! 
- Bizə də qaşıq içi çıxarmaq, eləmi? 
- Əsla yox. 
- Bəs onda?.. 
  
  
______________Milli Kitabxana______________ 
108 
 
 
- Biz qanunu təhrif edənlərə qarşı mübarizə aparacağıq, kim nə təhər 
əsəbiləşsə də! - Sanki Mehmanın da zahiri sakitliyi bu an pozulur, onun daxili, 
gizli cürəti üzə çıxırdı, o daha nəfəsini dərir, mübarizənin qaraqışqırıq qoparıb 
belə "uşaq adamlarla" üz-üzə gəldiyini özü üçün xırdalıq hesab etsə də, yenə də 
"azdan-çox törər", - deyə öz şöhrətinə toz qonmağını istəmirdi. Vahidov isə 
Kamilovun çox yamanca baş apardığını görüb, qayıdıb onun üstünə düşdü: 
- Kifayətdir! - dedi. - Bəsdir, yoldaş Kamilov! Yoxsa bu hündür-hündür 
dağları da siz yaratmışsınız! Bir təvazökarlıqda lazımdır, ya yox!.. 
Yoxsa özünü tək görüb başqalarını yeralması hesab etmək olmaz! 
Kamilov qaşqabağını sallayıb gecə kimi qaraldı. 
- Daha bu rayonda nə hökumətlik oldu, - deyib stulda yırğalandı. 
- Onun ki qərarı gündə bir şübhə altına alındı, nə olsun? 
- Yaxşı, bu gənc oğlan özü sonra aydın edər, - deyə Vahidov bu deyişməyə 
xitam vermək istədi. - Qanun üzrə aydın edər! 
- Mən aydın etmişəm, yoldaş Vahidov! - Mehman bir addım belə geriyə 
çəkilmək istəmədi. - Qərarımın üstündə dayanıram! 
Vahidov ağ dəsmalını çıxarıb alnında muncuqlanan tərini sildi: 
- Bir neçə gün də yoxlasanız, pis olmaz!.. 
- Təqsirsiz vətəndaşı heç bir dəqiqə də həbsdə saxlamaq olmaz! 
Kamilov "uşaq" saydığı adamın belə inadı qarşısında sanki səndirlədi, o: 
- Görürsünüzmü?, yoldaş Vahidov! – deyə Mehmana qarşı şübhə oyatmaq 
istədi. Mehman isə qalan şeylərini inamla yığışdırdı. Vahidovla xudahafizləşib 
çıxdı. Gözlərini ovan Qaloşlu adam Mehmanın yanına düşdü. Kamilov ayağa 
qalxıb içəri tərəfdən qapını bir az da bərkitdi: 
- Gördünmü, yoldaş katib? - deyə o iri gövdəsilə yırğalandı. – Siz bilin ki, 
bizim hər ikimizin qərarı bir qərar deməkdir! Mən hara getsəm də mənim 
qibləgahım buradır, raykom! Dünən bir, bu gün iki, hələ mən bir kənara, siz saç-
saqqalda kişini belə eşitmir. Demir daha baxaram, yoldaş Vahidov. Yox, "ölər 
Koroğlu, dönməz bu yoldan". 
- Kamilov otağa göz gəzdirib əlavə etdi: - Görünür haradasa, yuxarıda bunun 
bir dayısı var!.. Yoxsa bu uşaq belə öfkəli-öfkəli danışmaz! 
-Kamilov qeyzlə qapıya tərəf baxdı. - Əgər ayağının altına qoyub cırrım 
çəkərsən, deyərlər ki, bu saqqalda utanmırsan, kişi?.. Siz də ki, yoldaş Vahidov, 
burada heç bir kəs yoxdur, "demokratiya" - deyib oğul-uşağa bu qədər meydan 
verirsiniz! Biz gərək əlbir işləyək. Yoxsa belə getsə, bu rayonda bizim 
işləməyimiz çox çətin olacaqdır!.. 
  
  
______________Milli Kitabxana______________ 
109 
 
 
Vahidov başını qaldırıb Kamilovun gözlərinin içinə: 
- Əsassız qərarı heç bir vəchlə müdafiə etmək olmaz, - dedi. – Yaxşısı budur 
ki, özünüz elə günü sabah bir qərar çıxarıb bu əyri qərarınızı 
geriyə götürəsiniz! 
- Onda gərək mən o gizli kassanın açar-uçarını burada təhvil verib Kamilov 
yox, Kamalov, ya Camalov olam! - Kamilov öz-özlüyündə deyinib qapıdan 
çıxdı. 
- Doğrudan da "qudurmuş əyan" - deyə Vahidov məna ilə başını yırğaladı. - 
Bax, cərgədən çıxmaq nəyə deyərlər?.. Bax, Mehman kimi bir gənclə üz-üzə 
gəlməyə, Cabbarzadə kimi ali təhsilli aqronomun kölgəsini qılınclamağa nə 
deyərlər?!. 
 
XVIII 
 
Anbardar Məmmədxan ağzına qədər müxtəlif mallarla dolu anbarın içində, 
dəmir gözlüklü balaca pəncərə qabağında oturub sənədlərini də stolun üstünə 
sərmişdi. O, son zamanlar, rayonda başlanan ciddi təftişlər neticəsində öz yazı-
pozularını təkrarən diqqətlə nəzərdən keçirir, sahmana salırdı. İndiyə kimi fürsət 
tapıb Murtuz Murtuzovla görüşə bilməməyi onu çox bərk darıxdırırdı. Bu arada 
neçə dəfə o, Yavər Murtuzovanın yanına getmiş, müstəntiqi soruşmuş, onun 
idarədə bərk məşğul olduğunu bilərək əvvəlcə büzüşmüş, sonra qəddini 
düzəldərək şax addımlarla geriyə qayıtmışdı, Məmmədxanın bu dərəcədə 
narahatlığını eşidən Murtuzov aradabir fürsət tapıb işarası özünü anbara saldı. 
Ağzınacan şəkər tayları, yağ boçkaları, arşın malı bağlamalar və s. şeylərlə dolu 
olan anbar Mıutuzovun ağzını sulandırdı. O, bir müstəntiq görkəmi alıb anbarın 
mallarını yoxladı; toza bulanmış halda qayıdıb balaca stolun yanına gəldi. 
- Bilirsənmi, aşna, işin çox yaman yaşdır, - deyə o, rəsmiyyət ahəngi ilə 
diliəndi. - Az da yox, çox-çox yaşdır!.. Hələ bilmirəm bu stola sərdiyin cızma-
qara kağızlarda nə var?.. Ancaq diqqətlə baxanda, anbar siçanla doludur. - 
Murtuzovun qırışıq üzü açıldı, o səsini qaldırdı. – Hər şeyin bir qaydası var, 
aşna! Özünü də gündə dörd kərə başıalovlu bizə atırsan! Sən bəyəm qanıb 
bilmirsənmi ki, bu yer üzündə mənim dolaşıq işi görməyə gözüm də yoxdur?!. 
Məmmədxan sənədləri toplayıb bir-birinin üstünə yığdı, nıürəkkəb qumdanı 
da götürüb onların üstünə qoydu, özünü cürətli göstərmək məqsədilə: 
  
 
 
  
______________Milli Kitabxana______________ 
110 
 
 
- Sən də çox yaxşı bilirsən ki, - deyə o da tamam rəsmi sifət aldı, 
- neçə kərə ireviziya olub, ancaq sağlığında, mən də gül kimi, aydan arı, gündən 
duru çıxmışam. Bir parça halal çörəyim, bir balaca dolanacağım var, bu da mənə 
bəsdir. Daha mən İran şahı deyiləm ki, tamahım Murtuza əlinin qılmcından 
kəskin ola!.. Ancaq bilmək istəyirdim, bu nə qəfil ireviziya azandır ki, hər yeri 
tutubdur?.. Ayrı dərdim vardı, mən sənə onu demək istəyirdim Murtuz! – deyə 
Məmmədxan daha rəsmiyyətdən adlayıb, bir sirdaş kimi yaxınlığa keçdi. – 
Məmmədxan yeri-yurdu qurdalayıb, göz qapaqlarını qaldırdı.  
- Bizim bu arvad xanım çox ayaqlanıb!.. Sən bilirsən ki, - Məmmədxan stolun 
üstünü qurdalayıb mürəkkəbə bulanmış kağızdan bir parça cırıb yumurlamağa 
başladı, - mənimki, bu arvad tayfasilə bu işıqlı aləmdə düz gətirmir... Birisini 
buraxıb o birisini alıram, o birisini buraxıb bu birisini alıram, deyirəm, bəlkə 
birisi adam çıxdı, olmur ki, olmur! Bəxt yaxşı şeydir, hər adamın əli bir yerdə 
gətirmir, mənimki də arvadda!.. Bilmirəm heç bu qara bəxtimin axırı nə 
olacaqdır? 
Murtuzov yanını stula qoyub: 
- Nə olub, - dedi. Ədə, yoxsa bu Balış qızı da yola vermirsən, ədə? 
- Allah onun Balış olduğu yerdə başına bir çopur qara daş salsın! 
- Məmmədxan sinəsini gərib ah çəkdi. - Əşi, o qızıldan qiymətli başın üçün, 
düşüb dalımca pusquya, kölgə kimi izimdən üzülmür!.. O günü az qala məni 
qana batırmışdı... 
- Nə qan? - deyə Murtuzov maraq və heyrətlə soruşdu. - Nə qan, ədə?.. 
Sarsaqsan, nəsən?.. 
- Gecə getmişəm evə, görmüşəm evdə yoxdur. Oturub gözləmişəm, heç kişi 
də arvadının yolunu gecə zamanı gözlərmi? 
- Niyə gözləmir, bərabərhüquqlu deyilikmi?.. 
Məmmədxan yumurlanmış kağızı barmaqlarının arasında əzməyə başlayıb: 
- Düzdür. dedi, - bərabərlikdir, ancaq şeytan vurub məni təbdən çıxardır. 
Demişəm gələndə cücəboğaz eləyib gedəcəyəm birbaşa qazamata! 
Murtuzov dodaqlarını gəmirərək: 
- Onda lap özüm güllələrəm səni, - dedi. - Ə, qudurmamısan, ki?! 
Lap ağsaqqallıqla özüm güllələrəm, sən öl, səni! 
- Əşi, neyləyim? - deyə Məmmədxan öz böyüyünün qabağında əlacsız qalan 
bir adam kimi qollarım yana salıb çiyinlərini çatdı. - Yaxşı ki, hirsim 
soyuyandan sonra gəlib çıxdı, bu vicdansız qızı, Balış! 
- Yaxşı, soyuqqanlı soruşaydın ki, haradasan, Balış, bala? 
  
  
______________Milli Kitabxana______________ 
111 
 
 
- Soruşdum, o əziz qızıldan qiymətli başın üçün soruşdum. Üzümə durdu ki, 
səni axtarırdım. Soruşuram, balam, mən kişiyəm, ya yox?.. 
Evində otursana, mən də gəlib çıxaram! Dönüb üzümə çımxırdı. Başın üçün, 
Murtuzov, - o kağızı barmaqları arasında hələ də əzməyində davam edirdi. - Sən 
bilirsən ki, biz necə bir ayrılmaz ürək dostuyuq, sinə dostu! - Məmmədxan cani 
sifətilə birdən qəlləşib pəncərədən bayıra boylandı. - Bilirsən ki, bizim bircə 
arvadımız eyib olmasın, ayrıdır... 
Silistçi olanda nə olar ki? 
Murtuzov əlini yavaş-yavaş stola vuraraq: 
- Mən səni rəsmi xəbərdar edirəm, - dedi, - "qulluq qulluğunda, dostluq da 
dostluğunda!" O günləri arvadların iclasında mən özüm qadın hüququndan 
danışanda, həmin bu məsələni qaldırdılar ki, Məmmədxan kooperativ 
anbardandır, yoxsa arvad dəllalı? 
- Mən?.. Dəllal?.. Başın üçün, əşi lap yanıb-yaxılıram ha! Odsuz-ocaqsız od 
tutub bu qara bəxtimin içində alovlanıram!.. 
Məmmədxan quruyan dodaqlarını yaladı. Murtuzov titrəyən əlini qaldırıb 
onun oynayan çiyninə qoydu. 
Məmmədxan hiss içində öz İstinadgahının hələ də dayanmaqda olduğunu 
görüb istər-istəməz irişdi, Murtuzov da yumşalıb: 
- Yaxşı, yaxşı, - dedi, - dost dostun bəs nəyinə gərəkdir?.. Səfasını görən dost 
gərək cəfasına da şərik olsun! Mən arvadlara, düzü cavab verdim. Dedim, 
azadəlikdir, burada təcavüz yoxdur!.. Ancaq, Məmmədxan, öz aramızda qalsın, 
alıb-boşamaqda lap ağ eləmisən! Bu Balışı da boşasan, arvadlar üsyan 
qaldıracaqlar, lap mən özüm də sənin bu qoşa qulağından yapışacağam! 
- Necə yola gedim? Deyir ki, avara gəzirsən, bufetçi Narışa, mənim saatımı 
niyə bağışlamısan?.. Mən öz saatımı onun qolunda görmüşəm?!. 
Əşi, sənin o qızıldan qiymətli başın üçün, saat özümdədir, saatsaza vermək 
adına almışam, indi Balış əlinə bir tut götürüb, coşdurub, o evə dürtülür, sonra 
qayıdıb bu evə dürtülür! Hər yanda xəbər yayır ki, bəs Məmmədxan bufetçi 
Narışla "siçan-pişik" oynayır!.. Əşi, görün heç bu da sözdür? Evin sirrini çöldə-
bayırda yaymaq, onu güclü küləklərə verib dünyaya dağıtmaq heç görün nə 
deməkdir? 
- Əlində sübut nədir? 
- Bax bu zəhrimar "çıq-çıq" saat, bax bu da həmin dava dağarcığı qızıl saatı 
çıxartdı. - Bax, bu balaca bir şey bir dəyirman daşına çevrilib düşüb bu yastıağız 
Balışın başına! 
  
  
______________Milli Kitabxana______________ 
112 
 
 
- Sən də qoy evdə, gözü görsün, ürəyi də səndən bulanmasın, - deyə 
Murtuzov bir ağsaqqal kimi dostuna məsləhət gördü. 
- Qoyuram evdə qoluna bağlayır, gedir birbaş kluba, - deyə Məmmədxan 
pörtüb qızardı. - Orada da rayon böyüklərinin arvadları pıçapıç eləyir ki, bu qızıl 
saat, bu xırda adamın arvadında haradandır? 
- O da düzdür, gərək özünü yaman gözdən qoruyasan! 
- Mən də deyirəm, balam, "qarğa məndə qoz var" deyib, meydana atılma! 
- Bəs cavabı nə olur? 
- Cavabında gürzə kimi başını dikəldib yalmanır, üzümə qabarır ki, mənim 
azadlıq hüququmu əlimdən alma! 
- "Azadlıq hüququmu əlimdən alma?" - Murtuzov çəkmələrinin burnuna 
baxdı, - bu, daha zarafatdan o yana keçib, gəlib qanuna çıxır! 
- Hə, dönüb belə aktiv olub! O gün görəm ki, klubun o qəlbi yerində çıxıb 
məşq eləyir. Bir teli burma lotu tarı dınqıldadır, bu da qabağında gözlərini 
süzdürə-süzdürə, özünü də sındıra-sındıra diringi vurur. Deyəndə ki, bala, sənin 
orada nə işin var? Deyir ki, hüququmu əlimdən alma!.. Düzü, bir od olub, beş 
alov, yapışıb mənim yaxamdan! Baxıram ki, gündə ənnik-kirşana güc verir, 
aynanın qabağında qaşlarını dartıb rol hazırlayır, yeni bir ərə gctmək eşqilə 
xumarlanır... Baxıram əlim titrəyir, özümü saxlaya bilmirəm! 
- Elə isə boşa! - deyə Murtuzov məsləhət gördü. - Dişin ağrıdı çəkdir qurtar, 
qonşun pisdir köç qurtar, arvadın şuluxdur boşa qurtar! 
- Boşamağa də təhər qalmayıb, - deyə Məmmədxan kinli-kinli fısıldayıb 
dərindon nəfəs aldı, - deyir: Hünərin var, tərpən, sabahı gör necə paxırını açıb 
səni qazamata basdiraram! 
- Niyə axı, nə barədə? Məgər adamı qazamata saldırmaq halvadır? 
- Böhtan! - Məmmədxan əllərini açıb dizlərinə çırpdı. - Arvad şəri, vəssalam! 
Eşitməmisən, Allah yıxa bilməyən bir evi, arvad yıxar?.. 
Guya ki, mən bu anbarı söküb-dağıdıram, hamam suyu ilə özümə dost-aşna 
tuturam!.. 
Murtuzov şəhadət barmağını qaldırıb havada oynatdı, sonra əlini endirib 
qılıncına döndərdi və Məmmədxanın döşünə vuraraq: 
- Üstüörtülü boşa, vəssalam! - dedi: - Yoxsa bu kooperativ üstündə böyük 
qəmbərqulusu çıxar! 
- Getmir, iki ayağını bir başmağa dirəyib tərpənmir! 
- Onda dil tap, yola get!.. Atı daşlığa sürmə! Çünki at büdrəyər, başın daşa 
çırpılar! - Murtuzov saatına baxıb: 
  
______________Milli Kitabxana______________ 
113 
 
 
  
-Yaxşı, bunlar yola gedər, - dcdi. - Bir az puluynan ayın-oyun düzəlt, 
qonağım olacaqdır! 
Məmmədxan hirsini soyutmağa çalışdı, qonağın kim olması ilə çox 
maraqlandı: 
- Biz bu qonağı bilsək pismi olar? - deyə soruşdu. - Bir az əvvəl, Yavər bacı 
da azuqə üçün gəlmişdi, azdan-çoxdan düzəltdim, apardı. deyirdi qonağımız 
olacaq, sən də gəl! 
Murtuzov əlini Məmmədxanın çiyninə vurdu: 
- Heç Bayraməlisiz toy olar? Ancaq abırlı olsun!.. Puluynan!.. Başa 
düşdünmü?.. Dünyada ilanın zəhləsi yarpızdan gedən kimi, mənim də zəhləm 
müftədən gedər!.. 
- Əlbəttə, əlbəttə... 
Məmmədxan da arada bir şey yoxmuş kimi özünü çəkdi. 
- Yoxsa mən milyoner deyiləm ki, deyəm, nə küləyə düşdü, qoy getsin! 
Qəpiyinə qədər haqq-hesab çokməsəm, mən kooperativin bir qramını da kənara 
vermərəm! Lap Allahın öz bacısı oğlu olsa belə!.. 
 - Nə qəpik, nə qram, hamısı hesabdır! - Murtuzov öz bəlli sözlərini təsdiq 
etdi: - Mən öz ömrümdə əlacsızlıqdan bu borc zəhrimara getsəm də, başımı da 
kəssələr müftəyə getmərəm! 
Murtuzov bir qədər dayanıb sonra yavaşca Məmmədxanın qulağına əyilib: 
- Bir az işləri qaydaya sal, bəlkə qəfildən təftişə gəldik! - dedi. 
Məmmədxan bir an içində yenə də bu "təftiş" xəbərindən özünü itirdi, onun 
gözlərinə qaranlıq çökdü. 
- Buyurun! - deyə o mənasız bir əda ilə əlini oynatdı. - Gül kimiyəm. 
İstər gecə, istər gündüz gəlin, bir kibritə nə söz? Ya bir qəpiyə, ya bir qrama nə 
sorğu? Mən bayaq da, söhbətin bismillahında dedim ki, mən əsla o adamlardan 
deyiləm! Olub yüz ireviziya, qoy olsun bu da bir ireviziya. Qoy ta Allahın özü də 
ərşdən enib öz əshabələri ilə mənim təftişimə gəlsin! – Məmmədxan döşünə 
döyüb içəridən ürküyə düşdüyü üçün özünü danlamağa başladı. - Mən qönçədən 
çıxan sabah ertənin şehli bir gülüyəm!.. - Məmmədxan stolun gözlərini bir-bir 
çəkib üst-üstə toplanmış sənədləri araya tökdü, təkrarən, stolun gözlərini şaraq-
şaraqla örtdü. 
- Mən təftişə hazıram, qardaş!.. 
- Anbarı bilirəm, kənarda necə, ədə? 
- Kənarda olsun, buyursunlar! Dokumentlərim yerində, gül kimi! 
Mən vicdanımın qabağında xar düşməz bir gül kimi olandan sonra, bütün 
dünya məndən ötrü bir cıdır meydanıdır, necə istəsəm atımı elə də 
  
______________Milli Kitabxana______________ 
114 
 
oynadaram! - O əlinin kəfəsi ilə stolun üstünə vuraraq: - Mən bunları tanıyıram, - 
dedi - sənəd, bir də qol!.. İstəyirsiniz lap dünyanın ən baş bilən, ilan yeyib əjdaha 
olan irevizorunu çağırın! 
- Müəllimlərin və qeyrilərinin payına baxmaq lazımdır!.. 
- Dedim ki, mən pionerəm, Murtuz dadaş! 
Murtuzov Məmmədxanı yamsıladı: 
- "Mən pionerəm, Murtuz dadaş!" 
Murtuzov gödək barmaqlı əlini yuxarı qaldıraraq: - Taftişin Allahı yoxdur, - 
dedi. - O, nə dadaş tanıyır, və nə qardaş! Yoxsa sənə nağara lazımdır?.. Özün də 
hələ təftişin burnu görünməmiş qızdırmalı adam kimi ərşdən-kürşdən danışıb 
sayıqlayırsan, "yoldaş" sözünü də bilmərrə öz yadından çıxarırsan?.. 
- Mən nə deyirəm ki? - Məmmədxan şübhə ilə dostunun üzünə baxdı. – Mən 
həmişə hazıram, yoldaş müstəntiq!.. 
Bu vaxt qapıdan içəriyə bir əyri-üyrü kölgə düşdü: 
- Kim var burada?.. 
Murtuzov və Məmmədxan ayaq üstə ölü sifəti alıb avazıdılar, ikisi birdən 
qapıya tərəf boylandılar. Sanki hər ikisi bir ağızdan: 
- Ə, Qaloş, sənsən? – deyə irişə-irişə toxdadılar. 
Qaloşlu adam etina etmədən içəriyə girdi: 
- Əlindəki o yamaqlı zənbil nədir? - deyə Məmmədxan tələsik soruşdu. 
Qaloşlu adamın arıq sinəsi qalxıb endi, onun qırışıq üzü titrədi: 
- Sizin başınız üçün, - deyə divara söykəndi, əlini cibinə atıb bükülmüş əzinik 
pulları çıxarıb göstordi: - Əsə-əsə, anası qoynundan çıxarıb, titrəyə-titrəyə mənə 
uzadıb ki, qadan alım, bazarlıq elə! Əşi, bu pula nə bazarlıq? Evdə bişməyib, 
qonşudan gəlməyib, dul arvad oğlundan nə prokuror? Bu pula heç bir lax 
yumurta verməzlər ki, divara çırpasan!.. 
Murtuzov, udqunub-udqunub ilk gəlişi zamanı kölgəsindən qorxduğu adamın 
üstünə acıqlandı: 
- Gəvəzək danışma, a kişi! 
- Gəvəzək deyəndə, - Qaloşlu adam yenicə yetim qalmış gözü-yaşlı bir 
ərköyün uşaq kimi boynunu çiyni üzərinə qoydu, - Qaloş, başına indi haranın 
yekə əlləməsini salsın? 
- Lap yerin-göyün! 
- İçindən nə çıxsın? 
- İçindən Qaloş! Guya dünənki bəbədir, əlli ildir cəhənnəmə kötük tullamır 
bu Qaloş? 
  
______________Milli Kitabxana______________ 
115 
 
 
- Kötük olmayan ycrdə, nəinki bir odun yarmaçası, heç bir qam-qalax da 
atmaq olmur, Murtuz dadaş! - Qaloşlu adamın qınşıq gözləri bir hakim kimi 
Murtuzovun üzərində gəzdi. 
- Sən yenə əli istisən, - deyə Murtuzov bu baxışların müqabilində sözünü 
dəyişib yumşaldı, ağır-ağır məsləhətə başladı. - Təzə adamdır, sabahdan təzə 
pulu da olacaq, bağlama-bağlama başı açılmamış donluğu da! Buralardan indi 
kişinin öz halal pulu ilə bir şey düzəlt, qoy dolansın! - Murtuz Murtuzovun da 
torbalanmış gözləri hiyləgərcəsinə dolandı, - Qaloş, ağlın olmaz birdən 
hazırlıqdan-zaddan gedib prokurorun adına bir şey-mey alarsan ha?!. Sonra 
kişinin adına bir ləkə yaxarlar!.. 
- Mən ancaq bizim Məmmədxanı tanıyıram! - Qaloşlu adam anbardarı 
göstərdi. - Bu arada bir ctibarlı mərd kişi varsa o da budur, mənim 
qardaşoğlum!.. 
Məmmədxanın kefı də, rəngi də açıldı: 
- Buyursunlar! - deyib batıq səslə Murtuz tərəfə güldü. - Bu gün olmaz pul, 
sabah olar pul!.. Yoxsa prokuror da ayrı birisi deyil ki, haqqa cığal ola, alıb 
vermiyə, bəzi para adam kimi?! 
 
XIX 
Getdikcə Mehman təcrübi işə daxil olur, rayonu tanımağa başlayırdı. Rayon 
partiya komitosi katibi Vahidov incə, cavan prokuroru çox scvir, onunla söhbət 
etməkdən zövq alır arabir onunla şəhər kənarına gəzməyə çıxırdı. Gənc 
prokurorun raykom katibi Vahidovla belə qoşa gəzməyi Kamilovu bərk 
darıxdırırdı: "Dünən yox, srağagün bura təşrif gətirən, ağzından süd qoxusu 
gələn bir para prokuror hara, bir rayonun siyasi ştab naçalniki, saçlarına dən 
düşmüş bir raykom katibi hara?" - deyə o, üz-gözünü turşudurdu. Baxdıqca, fıkir 
verdikcə, Kamilov bu cəhəti öz sinəsinə sığışdıra bilmirdi. Buna görə o öz katibi 
Sərrafzadəyə, müstəntiq Murtuzova tapşırıq verirdi ki, bu qoşa gəzən adamları 
gözdən qoymaq olmaz. Yoxsa niyə bu söhbətdən doymasınlar?.. Ya niyə kənar 
bir adamı söhbətə daxil etməsinlər?!. 
Əlbəttə, Sərrafzadə canla-başla bu vəzifəni yerinə yetirməyə başlamışdı. 
Qadınlar arasında gedən söhbətləri o öz bacısı Zərrintac vasitəsilə toplayır, 
Kamilovun ovcuna qoyurdu. Murtuzov isə prokurorluq idarəsində baş verən ən 
kiçik hadisələr haqqında Kamilova məlumat verdi. 
  
______________Milli Kitabxana______________ 
116 
 
 
  
- Bilirsinizmi, bala, sayıqlıq gərəkdir, - deyə Kamilov kabinetdə vurnuxa-
vurnuxa gəzinirdi. - Axı nə barədə belə qoşa gəzmək ola bilər?.. 
Bircə bu "əsası" Öyrənsəniz, heç də bəd olmaz!.. 
- Bu barədə qoy sizin ürəyiniz buzkimi olsun, - deyə Murtuzov sədrə qulluq 
göstərmək üçün varlığını əsirgəmirdi. - Biz də bizik! Bir də örkan nə qədər uzun 
olsa, gəlib doğanaqdan keçər! 
- Örkən doğanaqdan keçəni gözləmək olmaz, - deyə Kamilov başını 
bulayırdı. – Belə bir vəziyyət içərisində örkən doğanaqdan keçməyə də bilər... 
Murtuzov, Kamilova qatı açılmamış xəbərlərdən verdikcə Mehmana daha da 
yaxınlıq edirdi. - "Ondan buna, bundan ona". Murtuzov belə desə də, 
Mehmandan daha artıq ehtiyat edİr, əlbəttə, Kamilovdan bərk yapışır, aradakı 
İxtilafa, Kamilovun verdiyi atı geri qaytarmasına baxmayaraq, o özü ürak dostu 
ilə köhnə münasibətini bərkidir, iki daşın arasında da olsa belə, "bir parça 
çörəyini" unutmurdu. Bəzən Murtuzov arada dayanıb "canları çıxsın" - deyə 
qırışıq dodaqlarını büzüşdüriib işləri vərəqləyir; astadan fıştırıq çalır, sonra 
kağızların şiqqıltısını dinləyirdi. - Dəmirim gedir, ya kömürüm?! - Murtuzov üst-
üstə qalaqlanmış iş qovluqlarını bir kənara itələyib ayağa durur, həbsə düşmüş 
kimi həsrətlə pəncərədən bayıra baxırdı. – Bəli, ancaq siyasət, politika... Mən bu 
vəziyyətimdə politikasız kimə söykənə bilərəm?.. O tərəf itələsə, bu tərəfə 
söykənmək, bu tərəfə itələsə, o tərəfə söykənmək!.. Elə dünya özü də iki üzdə 
yaranıbdır, biri gecə, biri gündüz!.. 
Murtuz Murtuzov çoxdan qəbul etdiyi bu "həyat düsturu"na indi daha da 
ciddi əməl edirdi. - Yoxsa bir başı gərək öz əlinlə suaşağı axıdasan?.. - Murtuzov 
göy şüşəli pəncərədən öz əksinə baxır, onun qırış-qırış sifəti bir qarmon kimi 
açılıb yığılırdı. - Bax, bubir dolu baş!.. Dünya avamların dediyi kimi qızıl öküz 
üstə yox, indi dolu baş üstə dayanır!" Beləliklə o, hər tərəflə sədaqət göstərib tez-
tcz, bu cilddən o cildə girib uyğunlaşır, Mehmanı gördükcə bir kirpi kimi 
yığışılıb müti bir sifət alırdı: 
- Mən yaşca böyük də olsam, balaca bir kiçiciyiniz olmaq istəyirəm, - deyə 
Murtuzov ətürpədici bir şəkildə yaranırdı. - Ağıl yaşda deyil, başdadır... Sizin 
danışığınıza mən heyran oluram... Görürəm, biz axırda çcvrilib bir ailə olacağıq. 
Təvəqqe edirəm, buradan bir yana tərpənsəniz, öz qardaşınızı da unutmayasınız... 
O günləri anaya da demişəm ki, gərək bizim kasıb komamıza gələsiniz, görəsiniz 
ki, bu kasıb oğlun necə yaşayır?.. Murtuzov irişir, fəqir-fəqir sözünə davam 
edirdi. 
- Bu barədə mən bizim Xatun nənədən çox rica etmişəm, amma nənə 
  
______________Milli Kitabxana______________ 
117 
 
 
  
deyir ki, Mehman özü bilər!.. Baxıram, görürəm ki, lap öz anamdır. O günləri 
Züleyxa xanımdan da təvəqqe eləmişəm. o da mənə söz verib ki, özümüzü 
düzəldib bir sizə gələrik! 
Mehmanın altdan-altdan acıqlı-acıqlı baxdığını görən Murtuzov Özünü o 
yerə qoymur, doğrudan da yay gününün atmilçəyi kimi sıvaşırdı. 
- Bilirsiniz, yoldaş prokuror, - deyə Murtuzov axırıncı söhbətdə başını 
Mehmana sarı uzatdı. - Bizim bir tərəfimiz kəndə söykənir... Kond ki var, bu 
qara torpaq bərəkətdir!.. Rəhmətlik atam özü şəhərdən olub, dobbaçıhq etsə də, 
dayılarım kəndçi olublar... Ona görə lap əzəl gündən bizim bir ayağımız şəhərdə, 
o biri ayağımız kənddə olubdur!. Buna görə indi anamın toyuq-cücəsi, bir inəyi; 
iki keçisi var... Əgər anam olmasa, biz bu xırda şəhərdə çoxdan başımızı 
itirərdik. Anam yığışıb sizə görüşə gəlmək istəyir, deyir ki, gərək gedib bacımı 
görüm. Vallah duzü, ya burada, ya kənddə, söz-söhbət ancaq elə bu ba- 
rədə olur! 
Qara qıvrım saçları pərakəndə halda dağılan, ancaq işlə məşğul olan 
Mehman yaza-yaza: 
 Dostluq ancaq yüksək bir amalla bağlanmalıdır, - deyib davam edirdi.  
Yoxsa vəzifə adamlarının ayrı cürə dostluğu onları çox-çox uzaqlara apara 
bilər!.. 
- "Dostluq ancaq yüksək bir amalla bağlanmalıdır". Murtuzov bu dəfə də cib 
dəftərini çıxarıb yazdı. – Ancaq bir iş də varki, dünya durduqca şəxsi dostluq da 
duracaqdır, - dcyə əlavə etdi. - Dünyada bir ürək tikəsi kəsməsən bu dünya daha 
nəyə lazımdır?.. Bu dünya sədaqət, vəfa, bir də məhəbbətdir! - Ələlxüsus bu 
sosializmin qələbə çaldığı, ellikcə kollektivləşmə əsasında qolçomağın bir sinif 
kimi ləğv edildiyi, onun külü göyə sovrulduğu zamanda, dövrümüzün bu 
çağında!.. Düzü adam dönüb ayna qabağında özünə diqqətlə baxanda utanır ki, 
bu sədaqət məndə niyə bəs belə kasaddır? Vaxta ki, deyirlər sədaqət, gərək sən 
də başdan-ayağa çevrilib olasan sədaqət!.. -Murtuzov özünü sadiq və bir-üzlü 
adam kimi qələmə verməyə çalişır, sədaqətdən dəm vururdu, ancaq çox vaxt 
Mehman bəlkə də eşitmir, başını qaldırıb Murtuzova cavab vermirdi. Axırıncı bir 
təşəbbüs edib, özünü gözə verib sədaqət və mərifətdən danışdıqdan sonra, 
Murtuz öz kabinetinə kcçib xeyli fikirləşdi, bir azdan evinə tərəf yollandı. O, 
arvadı Yavəri barmağı ilə yanına çağırıb onu başa salmağa başladı ki, sabah 
idarələrdə iş başlananda prokurorgilə gedib bütün xuruşu ilə bir zəfəran-plov 
düzəltsin. Şişman vücudlu Yavər öz köşək gözlərini döyüb: 
  
______________Milli Kitabxana______________ 
118 
 
 
  
- Bu dünyada heç belə də bir şey olubmu? – deyə təəccüblə yerindən soruşdu: - 
Sən şələlənib onun evinə gedəsən, qolunu çirməyib, "zəfəran-plov" bişirəsən, öz 
evində onu qonaq eləyəsən?! 
- Sən deyilənə qulaq as! -Murtuzov arvadının üstünə xoruzlandı... - Deyərsən 
ki, bizim yerin dəbi belədir, sədaqəti, etiban, vəfası belədir!.. 
- Axı, nə təhər sədaqət, etibar, Murtuz! 
- Nə təhər sədaqət, Murtuz! Ölü qızı, ölü! Bəyəm, indi burada bir parça çörək 
yemək asandır? 
- Mən də bilirom çətindir! 
- Onda deyilənə bax. - Murtuzov arvadı Yavəri yaxalayıb dingildədə-
dingildədə onu düz evin xəlvəti küncünə çəkdi. - Bu qədər kluba gedirsən, bu 
dildən də öyrənmirsən ki, bir başını da saxlayasan? Bəs bu danışıqlar ki, boşa 
gedəcəkmiş, bu "vicdan-məslək"dən bircəciyi də ilişib sənin yadında 
qalmayacaqmış, daha havayı yerə bu kluba əriş-arğac etmək, ayaq döymək nə 
üçün imiş? Başına dönüm, qurbanın olum, Yavər! 
Murtuzov çox danışdıqdan sonra, arvadının qolundan tutub onu yırğaladı: 
- Beyninə batdımı bu sözlər, heç? 
- Ancaq Murtuz... 
- Ancağı yoxdur, dərsdir, əzbərlə, yoxsa imtahandan kəsilərsən! 
- Vallah, mən heç belə dərsdən baş çıxarmıram, Murtuz!.. 
- Gərək bədənini saxlamaq üçün bu dərslərdən baş çıxarasan, bala! 
- Lap quruyub qalmışam bu zəfəranlı plov əhvalatına! Bəlkə elə bu plovun 
hər bir dəsgahım, lap baş soğanına qədər aparıb qoyub gələm: özləri gəlsin, hə?.. 
Yoxsa qazan as, plov bişir ki, mən gərək sizdə, size qonaq eləyəm?! 
- Heyif o kluba ki, - deye Murtuzov yanıxdı, - sən onun bəzək bölməsində 
iştirak edirsən! 
- Hələ heç bir bəzək də öyrənməmişəm! 
- Hamısına baş lazımdır! Murtuzov birdən tutub Yavəri bərk-bərk öpdü. - A 
qız, vallah, sən qızılsan!.. 
Nəhayət ki, ərinin tədimi üzrə Yavər müəyyən hazırlıq görüb üçüncü günü 
idarələrdə iş başlanan kimi şələlənib Mehmangilə yollandı. Yavər, hıqqana-
hıqqana pilləkəni çıxdı. Xatun arvad diqqətlə Yavərə baxıb-baxıb təəccüblə 
soruşdu: 
- Bu nədir, ay arvad?.. 
  
 
  
______________Milli Kitabxana______________ 
119 
 
 
- Bir şey deyil, sədaqət haqqı, elə bir şey deyil, - deyə Yavər şələli vəziyyətdə 
ötüb mətbəxə keçdi. – Məslək haqqı, bir şey deyil!.. 
- Axı, balam, bu nə şələli gəlişdir? 
- Gəlmişəm ki... - deyə Yavər şələsini yerə qoyub alnından axan tərini sildi. - 
Sizə bir plov bişirəm, o klubdakı məslək haqqı!.. 
- Ay bala, belə bir işin adına nə deyərlər! - Xatun xala qəti etiraza başladı. - 
Yox-yox, belə şey yaramaz! Bizlərdə belə şey üçün əl-ələ vurub şaqqa çəkib 
gülərlər!.. 
Nəfəsini dərən Yavər pörtmüş sifətini başındakı qırmızı haşiyəli 
kəlağayısının ucu ilə silə-silə: 
- O vicdan haqqı, bizlərdə adətdir, - deyə kişisi öyrətdiyi sözlərdən danışa-
danışa gözlərini döydü,-ev yiyəsini evində qonaq elərlər!.. 
Bir də zəhmət verib sizin kimi canışirin qonaqları tərpətməkdənsə, beləcə 
yaxşıdır, lap beləcə, sədaqət haqqı! 
Danışığa o biri otaqdan qulaq verən Züleyxa maraqlanıb gəldi. O, meşokdan 
çıxarılıb bir yana düzülən düyü torbasına, ağzı açılmış yağ badyacasına, zoğal 
axtasına, iri baş soğanlara, kişmişə, ətə baxıb çiyinlərini çəkdi: 
- Bu nədir, Yavər xanım? 
- Vallah, Murtuz dedi ki, Mehman qardaşgildə bir bizlərin plovunu hazırla, 
yığılıb birlikdə bir süfrədə yeyək! Bu dünyada adama vəfa lazımdır, məslək 
haqqı!.. Hamısını bir-bir bizim kişi özü dedi... Nədən ki, bizim Murtuz bu 
dünyanın alt-üstünü ovcunun içi kimi biləndir! 
- Heç belə yararmı?! – deyə Züleyxa yumşaq-yumşaq danışdı. – Biz sizi 
qonaq edərdik! Belənçik şeylərin heç adına nə deyərlər?! 
- Təfavütü nədir ki, ay Züleyxabacı, ya biz, ya siz!.. Vallah, Murtuz sizdən 
evdə lap çox-çox danışıb, hamısını da yerli-yataqlı mənə başa salıb ki, mən də 
sizə deyəm ki, biz elə birevliyik!.. Qardaş, qardaşın evində nə eləyə bilməz?.. 
Kimə nə düşüb ki, ətlə dırnağın arasına girə?.. 
Biz indi daha yad-yadırğa, ya bir-birimizə uzaq deyilik, bir can-ciyərik!.. 
- Nə qədər can-ciyər olsaq da, axı, bir cürə çıxır, - deyə Züleyxa əlavə etdi. - 
Lap bir cürə çıxır! 
- Heç cürə çıxmaz, sədaqət haqqı, Züleyxa xanım! Mən bişirərəm, siz də 
baxarsınız. Görərsiniz ki, bacınız sizin üçün necə bir zəfəran-plov bişirər, nəinki 
ətri bu evi, lap bu şəhəri bürüsün! 
- Bəlkə Yavər bişirsin, biz də bu yerin plovuna bir baxaq, hə, ana, - deyə 
Züleyxa işin dərininə getmədən Xatuna müraciət etdi. 
  
  
______________Milli Kitabxana______________ 
120 
 
 
- Yox, bala, belə şey bizimçün yaramaz! 
- Axı bir plovla nə ola bilər ki?.. Özü də, maşallah bu boyda böyük arvad 
şələlənib, gəlib, bir də şələ belində geriyə qayıtsa, heç bilmirəm, axır nə cür 
çıxar, hə? 
- Çox eyib olar, - deyə Yavər Züleyxanın belə yumşalmağı müqabilində 
sevinə-sevinə dilləndi, - onda bu şeyləri buraya töküb gedərəm!.. 
- Yox, tökmək nöş! Ancaq, ana, qoy Yavər xanım zəfəranlı plovdan bişirsin, 
baxım görüm mamam yaxşı bişirirdi, ya Yavər xanım, hə? 
- Mənim zəfəran-plovumu bişirən hələ bu yer üzündə anasından olmayıb, - 
deyə Yavər kükrədi. - Heç olmaz da!.. Mən bişirərəm. Siz də yeyəndə beş 
barmağınızın beşini də yalayıb görərsiniz, dünyanın dadı-tamı nədir? 
- Qoy bişirsin, baxaq, ana! 
- Yox, qız, olmaz!.. Yaramaz! 
- Bişir, bişir! - deyə Züleyxa dönüb Yavərə icazə verdi. – Vaxtaki gəlmisən, 
getirmisən, bişir, baxaq sənin zəfəran-plovuna! 
Bu vəziyyətdən girəvə tapan Yavər əl-qol açdı, Xatun kənar adamın yanında 
evin pərdəsini yırtmaq, təzə gəlin ilə ağızlaşmaq istəmədi. Qaloşlu adam da 
hərlənib gəldi, söhbətin üstünə çıxdı. O da Yavərə tərəfdar duxub, ona kömək 
etdi. Yavər çox əlləşib, çox çalışdı. Tər tökə-tökə bir yekə qazan zəfəran-plov 
bişirdi. Sonra Murtuzun sözlərini yadına salmaq, həmin dildən yağdırıb tökmək 
istədi, ancaq, heç bir sözü də yadına sala bilmədi. "Əşi cəhənnəmə olsun, bir də 
gora!" deyə o, Xatunun tərs baxışlarına etina etmədən qab-qacağı da yuyub 
quruladı, süfrə üçün lazım olan nə varsa düzəltdi. 
Mehman işdən çıxanda, Murtuz Murtuzov ondan qopub üzülmədi, hər ikisi 
birlikdə gəlib eyvana çıxdılar. Mehman otağa, Murtuzov mətbəxə girdi. O, 
zəfəran-plovu öz xuruş-muruşu ilə dəmdə görüb, burnunu çəkdi, arvadını 
ağızdolusu tərifləyib: 
- Anam, bacımsan, - dedi. - vallah, Yavər! 
- Ancaq sən öyrədən sözlərin hamısı yadımdan çıxdı, Murtuz! 
- Əbəs yerə, çox əbəs yerə! 
Yavər güldü: 
- Yenə öyrədərsən, nə olar! 
- Klub, klub, birbaş klub! Mən evdə xüsusi guşə aça bilmərəm! 
- Murtuzov çox razı bir sifətlə Yavərin yağlı kürəyinə vurdu. – Qoy bütün 
dünya üzündə kimin belə bir piy-palan maralı varsa, döşünə döyüb qabağa 
çıxsın!.. 
  
  
______________Milli Kitabxana______________ 
121 
 
 
O, ev sahibi kimi əlini yudu, Züleyxa təmiz bir məhrəba gətirib ona uzatdı; 
- Buyurun, Murtuz qardaş! 
- Çox sağ olun, qız! - deyə Murtuz ərklə əl dəsmalını aldı, bütün barmaqlarını 
çəkə-çəkə möhkəmcə sildi. 
- Züleyxa xanım qoymasaydı, nənə mənim bütün şələ-küləmi qoltuğuma 
verirdi - deyə Yavər sevinməyə başladı. 
- Niyə, qız?.. 
- Çox acıqlı arvaddır! Ancaq Züleyxa xanımın ürəyi də mənim ürəyim təhər 
pilə kimi yumşaqdır! 
- Sağ olsun onda Züleyxa xanım! - Murtuz əlini əlinə sürtdü. – Var olsun 
bizim gözəl Züleyxa xanım! 
- Dedim şələli-küləli bir də geriyə aparmaq yaramaz! 
Mehman arabir ağzı açılan zəfəran-plovdan şübhəyə düşüb: 
- Bu nədir, ana? - dcyə soruşdu. - Bu nə oyundur? 
- Oğu!, sənin pomoşnikingildir, - deyə Xatun cavab verdi. - Dilağıza saldılar, 
biz də qəriblikdə üzlərindən keçə bilmədik. - Xatun xala, Mehman görmədən, 
Züleyxanı süzüb ah çəkdi. - Daha keçib, adam evində qonağa qaşqabaq tökməz... 
Dur qabağa, de xoş gəlmisiniz! 
- Ana!.. 
- Oğul, yaxşı! 
- Ana, sən bilirsənmi nə qayırırsan? 
- Ay bala... 
Xatunun gözləri doldu. 
- Bəs Züleyxa?!. 
- Züleyxa da görünür, hələ çox körpədir! 
Murtuzov üzünə salıb özünü qabağa verdi, yükünü təpəyə yığmış adam kinıi 
arxayın-arxayın xeyli danışdı, Qaloşlu adam da ona qarışdı, evi səs-küy götürdü. 
Dazbaş Murtuzov sərbəst qaydada qol-qanadla eyvana çıxdı, özünü küçə ilə 
gəlib-keçənlərini gözünə verdi. Dolu zənbilli Məmmədxan da gəlib çıxdı. 
Murtuzov o saat zənbili alıb: 
- Ə, bu nəmənədir? - deyə burnunu qırışdırıb qoxuladı. 
- Elə bir şey deyil, dadaş! 
Murtuzov sarıqlı kağızları əlləşdirib: 
- Varam bu abikövsər qanacağına! - dedi. Məmmədxan zənbili təkrar 
Murtuzovun əlindən alıb: 
- Yavər, Yavər, - deyə mətbəxə girdi. - A qız, rumka varmı? 
  
______________Milli Kitabxana______________ 
122 
 
 
Qəribə, gözlənilməz, ağlagəlməz bir vəziyyətə düşən Mehman birdən-birə 
bilmədi nə etsin. Ancaq durub telefona getdi, 
- Yoldaş Vahidovu! - deyə həyəcan içində xeyli gözlədi, cavab gəldi ki, bir 
az əvvəl Vahidov kəndə, yeni tikilən məktəb binasına baş çəkmək üçün gedibdir, 
Mehman dəstəyi asıb qayıtdı. 
- Ana, sən bilirsənmi bu evin içində nə olub?!. 
Mehmanın təbdən çıxdığım görən anası indi artıq ona yalvarmağa başladı: 
- Oğul, evimizdə bir səs olmasın!.. Bu yad yerdə pərdə yırtılmasın!.. 
Mehman papağını götürüb iti addımlarla evdən çıxdı, elə bil ki, Murtuzov 
qarışıq bu dəstənin başına bir qaynar su töküldü... 
Evindan pərt çıxan Mehman hövl etməyə, onun ürəyi çırpınmağa başladı. O, 
mübarizəyə girişmək istədiyi ilk addımlarından maneçiliyə, fitnəkar qurğulara 
rast gəlirdi. Onun atəşi hədəfə güclə dəyirdi. İndinin özündə belə haraya getsin, 
bu qəribə, ağlagəlməz işlər haqqında kimə öz ürəyini açsın, dərdini töksün?.. Axı 
belə də üzsüzlük, həyasızlıq olarmı?.. Sən dur sırtıqlığına sat, gəl başqasının 
evinin içində zəfəran-plov bişir, qonaqlıq düzəlt?! Bu harada görünmüş, hansı 
kitabda yazılmışdır?! Görən, eşidən adama nə deyər?.. Deməzmi bu nə oyun, nə 
pəstəhadır?! Mehman iztirab içində düşündü, həyəcanlanıb qıpqırmızı qızardı, 
burun pərələri körük kimi şişməyə başladı. O, nə etsin? Onillİk məktəbdə 
oxuduğu günləri, burada Altayla olan ilk yoldaşlıq çağlarını xatırladı. Doğrudur, 
Mehman elə də Altayla dərindən dostluq etməmişdi... Çünki Mehman həmişə 
fikrini dərsə vermiş, "Qoy məktəbi əla qiymətlə qurtarım, qoy anama yaxşı-yaxşı 
kömək eləyim", - deyə kitablardan üzülməmişdi. Altay isə məktəbin ictimai 
işlərində qaynamaqla, həmişə qabaqda, gözdə olmuşdu. Mehman yuxarı siniflərə 
qalxdıqca, daha artıq kitabxanalara meyl göstərmiş, bu, ya digər qiraət 
salonundan çıxmamış, istirahət günlərini belə kitabxana künclərindəki 
lampaların işığında keçirmişdi. Ancaq bütün bu xüsusiyyətlərinə baxmayaraq, o, 
bir neçə yoldaşı ilə dostluq telini qırmamış, arabir Altayla Xəzər sahilinə 
gəzintiyə çıxmış, onda da sözü kitabdan, qədim tarixlərdən, ümdə olaraq yunan 
fəlsəfəsindən olmuşdu. Əgər Altay başım qaldırıb gözucu belə olsa cavan qızları 
süzərdisə, onda da Mehman ciddi sifət alır, sinəsini arıtlayır, öz hənirtisi ilə 
"eyibdir!" - deyə işarə edirdi. "Yaxşı deyil başqasına baxmaq, görən-zad olar". 
Altay pedaqoji institutun tarix fakültəsində təhsilinə davam etdiyi zamanlarda da 
onların əlaqəsi üzülməmişdi. İndi onların burada, bu ucqarda müxtəlif 
vəzifələrdə işləmələri 
  
  
______________Milli Kitabxana______________ 
123 
 
 
Mehmanın prokurorluqda, Altayınsa rayon komsomol komitəsinin birinci katibi 
vəzifəsində çalışması gözəl təsadüflərdən sayılmalı idi. Doğrudur, onlar bu 
rayonda da hələlik çox sadəcə olaraq üzdən əhvallaşmışdılar... Ancaq hələ ki, 
ağıllı-başlı vaxt-vədə tapıb bir-birilə üz-üzə söhbət edə bilməmiş, bir-birinin 
buradakı həyatıyla tanış ola bilməmişdilər. Nədən ki onlardan birisi rayon 
mərkəzində olduğu zaman o birisi kənddə olmuşdu. İndi Mehman hirsli, hikkəli 
də olsa Altayı anır, düşünə-düşünə addımlayırdı... Bir qədər sonra o, ötüb keçən 
adamdan xəbər aldı. Altayın işdən döndüyünü, öz mənzilində olduğunu müəyyən 
etdi. O, ikinci dön-gəni də dönüb taxta məhəccərin əhatəsinə alınan həyətə girdi, 
bir-birinə qarışıb oynaşan uşaqlara üz tutub Altayı soruşunca: 
- Raykom komsomolunu buyurursunuz? - deyə torpaq şöbə müdiri 
Cabbarzadənin beşinci sinifdə oxuyan pioner oğlu sinəsini qabağa verdi: 
- Bəli, Altayı, komsomolun birinci katibini, - deyə Mehman təkrar etdi - onu 
görmək istəyirəm! 
- Gərək ki, öz mənzilində olsun! - deyə həmin uşaq qalstukunu tumarlayıb 
çevikliklə ağac pilləkəni üzüyuxarı qalxıb eyvana çıxdı, açıq qapının 
yanovundan başını içəriyə salıb özünə isti xörək hazırlamaq üçün maşınka ilə 
əlləşən komsomol katibinə salam verdi, yenə də qırmızı qalstukunu düzəldib 
əmrə müntəzir dayandı. Altay üz-gözünü qaralamışdı. O, əlindəki kibrit 
qutusunu qoymaq üçün dövrə vurmaqla məktəbli pioneri başdan-ayağa süzüb: - 
hmm... Əleykəssalam, - deyə səsini qaldırdı - Aza-dd! 
- Sizi xəbər alan vardır, yoldaş rəhbər! 
- Kimdir bizi xəbər alan, yoldaş pioner? 
- Ucaboylu, hündür əmi! 
Altay pəncərəyə atılan stəkan-nətbəki dəsmalı ilə əlini sildi, pioner barmağını 
burnuna gətirib rəhbərinə işarə etdi. Altay pəncərədəki xırda güzgünü götürüb 
sifətinə baxdı, nə qədər çalışdısa, təmizləməkdən artıq burnunu qaraladı. O, üz-
gözünü təmizləmək üçün əlüzyuyana yaxınlaşdı, ağ dəmir əlüzyuyanda bir qətxə 
də su olmadığını görüncə başını buladı. Qalstukunu tumarlamağı unutmayan 
pioner çevikliklə vedrəni qapıb taraq-turuqla ağac pilləkəni endi, o, yan küçədəki 
şirrandan su gətirmək üçün qoparaqlandı. Altay eyvana çıxdı, öz sabiq məktəb 
yoldaşı Mehmanı görüncə üz-gozünün qaralanmağını unudub: 
- Nə əcəb?.. Xoş gəlmişsiniz, bizə, yoldaş prokuror, - deyə həyətə endi. Altay 
qaralanan əlini Mehmana uzadınca gülümsürtüb: 
  
 
 
  
______________Milli Kitabxana______________ 
124 
 
 
- Subaylıq sultanlıqdır, - dedi. - Səni bizim yeni həyatda, evimizin qənşərində 
xoş gördük, əlaçı yoldaş! Bayaqdan bəri bir maşınkanı da alışdıra bilmədim!.. 
Barı qayğanaq da olsa bişirim, kəndə yollanım... 
Axı bu axşam saat səkkiz üçün komsomol özəklərinin kolxozarası müşavirəsini 
keçirməliyik! 
İlk görüşdən, ağına-bozuna baxmadan şuxluq edən Altay, dostu Mehmanın 
pörtüb tutulduğunu görüb: 
- Bəlkə ikimiz köməkləşib bir maşınkam yandıra bildik? – deyə hisə 
bulanmış əllərini göstərdi. - Barı bir yerdə, bir tikə do olsa çörək kəsəydik?.. Bir 
qədəh də olsa sizin sağlığınıza badə qaldıraydıq?.. 
- Belə isə bəs siz niyə bizə gəlmirsiniz, - deyə Mehman Altayı süzüb, 
istehzanı andıran bir əda ilə dodaqaltı gülümsündü. - Biz ki burada evli-
eşikliyik?! 
- Çağırılan yerə gedərlər. - Altay deyintili Mehmanı gözdən keçirdi. - Siz ki, 
gərək biləsiniz: "Çağırılmayan qonaq tatardan da pisdir". 
- Bu köhnə məsəldir! 
-Həm köhnə, həm də mürtəce məsəldir!.. Prokurorun məntiqi daha tutarlı 
olmalıdır, - deyə Altay dirsəyilə Mehmanı dümsüklədi. - O gün küçədən keçəndə 
Xatun nənəyə təzim edib salam yetirmişəm! 
- Bəs Xatun nənə necə? 
- O məni evinə dəvət etdi! 
- Bəs siz nə üçün buyurmaq istəmədiniz? 
- Bu məsul tapşırıqlardan göz açanda, yoldaş Mehmanın özünün evdə olacağı 
bir zamanda gələcəyimi bildirib nənəyə təşəkkür etdim. 
- Altay gülümsünə-gülümsünə danışır, Mehmanın gəlişilə doğan sevincini 
gizləmirdi. - Ancaq Züleyxanı görüb təbrik edə bilməmişəm. 
- Nə üçün? 
- Çünki siz bizi öz toyunuza dəvət etmədiyinizdən, quru, tələsik toy 
etdiyinizdən, bizləri unutduğunuzdan Züleyxa xanımı təbrik etmək üçün istər-
istəməz borclu qalmışıq! 
- Siz onda Bakıda deyildiniz! 
- Bəs onda biz harada olmuşuq? 
- Görünür burada vəzifa başında! 
- Bəli, institutda komsomol katibi işləməyim məni aktivlər siyahısına saldı, 
nahayət, pedaqoji nıüəssisədə qoparıb ucqarlara atdı. – Altay nəfəsini dərdi, 
sonra da sağ əlini başıqarlı dağlara doğru uzatdı. – Bax oralara qədər bizi 
tulladı!.. 
 
  
 
______________Milli Kitabxana______________ 
125 
 
- Mən bilirəm su balığın, komsomol da sizin canınızdır! - deyə Mehman 
evindəki Murtuz həngaməsini unuda bilmədən başıqarlı dağlar səmtinə göz 
gəzdirdi. - Lap onillikdə neçə il bizə rəhbər oldunuz? 
- Düz üç il o qaynar məktəbdə komsomol katibi işlədim, - deyə Altayın sinəsi 
qabardı, - səni isə divar qəzetinin redkollegiya üzvlüyündən yuxarı darta 
bilmədik! 
- Bəlkə dartıb qaldırmaq istəmədiniz? 
Mehmanın gözləri dolanır, özlüyündə götür-qoy edir, evdə baş verən hadisəni 
açıb-ağardımmı, deyə daxilində çırpınır, söhbəti kənar-kəsmə aparır, necə deyər, 
işi özlüyündə bilmək istəyirdi. Altay isə Mehmanı süzür, səyli rəsmi şagirdi göz 
qabağına gətirirdi. 
- Bəli, siz "5" i hər şeydən üstün tutur, qızların müqabilində saman altından 
su yeridib Züleyxanı Leyliyə çevirirdiniz, daha bizim günümüzə düşüb "3"lə 
iməkləmirdiniz?! 
- Komsomolun gücü ilə siz də heç onilliyi pis qurtarmadmız, - deyə nə qədər 
Öz daxili aləmi ilə məşğul olsa belə, Mehman da Altaya atmaca atır, üzüntülü 
fikirlərindən qopub azca da olsun zarafata keçmək istəyirdi. Altay isə indiyə 
qədər danışdığı İctimai işlərin ağırlığından şikayətlənir: 
- Ali məktəbdə, pedaqoji fakültəsində, tarix-ictimaiyyət şöbəsində xeyli 
çalışmalı oldum, - deyə dərindən nəfəsini dərirdi. - Xeyli kitab vərəqlədim, mən 
də uzun dilim konspektlər çıxartdım. 
- Nə əcəb bəs orada tezcənə rəhbər olmadınız? – deyə Mehman gülümsəyib 
daxili çırpıntılarını gizlədir, necə, nə təhər olsun, - deyə Murtuzun hərəkətlərinin 
müqabilində, kənarda yox, özündə qüvvət- cəsarət aramaq istəyir, xudpəsəndlik 
duyğularından yaxa qurtara bilmirdi. "Öz müavinindən şikayətlənmək acizlik 
əlaməti olmazmı?.." 
Bu arada nazik sısqa şirrandan vedrəni dolduran qulluqbaz oğlan böyürdən 
ötüb, boyun damarları qızara-qızara pilləkən yuxarı dartındı, onlar da danışa-
danışa eyvana qalxdılar. Onlar nə qədər söhbət etsələr, Mehman nə qədər özündə 
daxil cəsarət arayıb, evdə əmələ gələn vəziyyətin həllini başqa vaxta qoymaq 
istəsə də, yenə də Murtuz Murtuzovun qurğusu nəticəsində əmələ gələn ağrı-
acını unuda bilmir, deyinti, göynərti, gizilti Mehmanın ürəyindən çıxmırdı. Bəlkə 
o, Altaya bir söz desin, düyünü açsın?.. Özünəməxsus yolla dərindən-dərinə 
düşünmək istəyən Mehman əllərini belində birləşdirib eyvan boyu asta-asta 
gəzindi. 
  
  
______________Milli Kitabxana______________ 
126 
 
 
Altay pionerdən vedrəni alıb dəmir əlüzyuyanı siləbəsilə doldurdu. Sonra 
suyun üstünə çilənə biləcəyini görüb əlüzyuyanın altındakı ləyəndən yapışdı, 
pilləkəni enib, bir kənara boşaldıb qayıtdı. O, gəzinən Mehmana mane olmadan 
əl-üzünü sabunlayıb möhkəm-möhkəm yuyundu, qurunub təmizləndi, Mehmanın 
saçlarına bənzəyən sıx qara saçlarını üzüyuxarı daradı, dəmir çarpayısının üstünə 
sərilən yorğan-döşəyini sahmana salmadan., boz nazik adyalla örtdü. 
- Buyurun, deyə Altay dolaşıq addımlarla eyvanda gəzinən Mehmanı içəriyə 
səslədi. - Buyurun, mənim gün-güzəranımı qanuna müvafiq bir nəzərlə gözdən 
keçirin!.. 
Mehman var-gəldən qayıdıb içəriyə girdi. Otaqçaya göz gəzdirdi. Burada 
olan heç bir şey öz yerinda deyildi. Duzqabı mürəkkəbə bulaşmış, qarğı 
mərtəbəcikdəki kitablar baş-ayaq halda bir-birinə qarışmışdı. Divara vurulan 
mismarlardan yana bir çox yer dəlik-deşik olmuşdu. Mehmanın evə göz 
gəzdirdiyini görən Altay bir daha dostunu tərpətmək üçün: - Subaylıq sultanlıq 
deyilmi? - deyə eyni misalı çəkdi. - Bax belə, mənim kimi! 
Mehman dinib cavab vermədi. O, subaylığını, ya özü kimi evli olmağınmı 
gərəkli olduğunu müəyyən etmək istəyirdi. Ancaq nə isə Mehmanın nəfəsi 
daraldı, bir kitab götürüb vərəqlədi. Hər halda bütün çətinliklərinə baxmayaraq 
cavan adam üçün subaylığın çətin keçdiyini kəsdirib: "Subaylıq çətin, evlilik də 
çətindir! - deyə söyləndi: - Ancaq elə bir ailə həyatı olsun ki, müqabil tərəflər 
bir-birini anlasın, həqiqi əməkdaşlıq, həqiqi yoldaşlıq olsun", - kitabın vərəqləri 
arasında Mehmanın gözlərino gülümsəyən Ziileyxa, onun yanında qabarıq 
yalmanlı Şəhla xanım göründü. Mehman götürdüyü kitabı cəld qapayıb yerinə 
qoydu. Altayı maşınka ilə əlləşən, onu yandıra bilməyən, yenə də üz-gözünü 
hisə-pasa bulayıb, qaralayan gördü. 
- Yenə də həmin-həmin! – deyə Mehman mürəkkəb vəziyyətlə çırpışsa belə, 
Altaya söz atdı, - əbəs yerə siz rəhbər, o pionerə zəhmət verdiniz. 
- Sən mənim canımmı? - deyə Altay balaca aynanı götürdü, bu dəfə üz-
gözünün daha artıq qaralandığını gördü, təkrar əlüzyuyana yaxınlaşdı, bir daha 
yuyunub darandı, Mehmanın qolundan tutub: 
- Gedək! - dedi. - Sən mənim canım gedək! 
- Evdən haraya? 
- Yeməkxanaya, - deyə Altay qol saatına baxdı. - İndi pitinin dəm vaxtıdır!.. 
  
 
  
______________Milli Kitabxana______________ 
127 
 
 
- Yoxsa evinə gələn qonağını başından eləyirsən? – deyə dalğalarda döyüşən 
Mehman qolunu çəkdi. 
- Mən, qonağımıza hörmət etmək istəyirəm! - Altay qonağının qolundan 
yapışıb dartdı. – Mütləq sizi pitiyə qonaq edəcəyəm! 
- Belə harada, hansı bir yerdə? 
- İctimai yeməkxanada!  
- İctimai yeməkxana subaylar üçündür! 
- Mən ki evli deyiləm, - deyə Bakıda eşq sevdasıyla bağlandığı qızı yadına 
salan Altay istər-istəməz ah çəkdi.-Birdə əgər... indi... bu an... evli öz evinə 
subayı dəvət etmirsə? Onda əlac ictimai yeməkxana deyildisə, bəs nədədir? 
- Sonra, sonra! – deyə Mehmanın qara qaşları düyünləndi, sifəti dəyişib  
turşudu. - Sonra, münasib bir vaxtda! - Mehman əlini yellətdi, sanki Murtuzovu, 
Məmmədxanı zəfəran-plov bişirən Yavəri bir-birinə qarışdırıb nifrətlə rədd etdi. 
- Ayrı bir zamanda! 
- Münasib bir maddəyə salandan sonramı? - deyə Altay pərt olmağa başlayan 
Mehmanın daxili dərdini bilmədən ücəşdi. - Biz Xatun nənənin əlindən pendir-
əppəyi də ləzzətlə alıb yeyə bilərik! 
- Mən elə-belə səninlə bir görüşməyə, bir gəzib dolanmağa gəlmişdim! 
- Yəqin ki, böyük müsahib Vahidov burada yoxdur, ona görə də kiçik 
müsahib axtarmaq istərmişsiniz, - deyə Altay başını qaldırdı. - Yoxsa ayrı cürə 
siz böyük mənsəb sahibi biz komsomolu çətin arardınız?!. 
- Heyif ki, indi bu gün Vahidov burada yoxdur, - deyə ürək sirrini açmaq 
istəməyən Mehman udqunub dərindən nəfəsini dərdi, - çox beyf! 
- Komsomol partiyanın sadiq köməkçisidir, - deyə Altay döşünə döydü. - Lap 
biriminci müavini, sözündə-İlqarında möhkəm dayanan müavini! 
- Elə mən də partiyanın müavini, namizədiyəm! 
- Demək hələ partiya üzvlüyünə burada, bizim büroda keçəcəksiniz? 
- Əgər özümü doğrulda bilsəm? - Mehmanın qara qaşları mənalı və əsrarlı 
açıldı və düyümləndi. - Əgər bu yüksək ada layiq ola bilsəm?!. 
- Bizim komsomol bürosu əlaçı Atamoğlanova zəmanət verə bilər! 
- Gənclər təşkilatı hələ yuxanda Atamoğlanova namizədlik zəmanəti 
vermişdir!.. 
- Komsomol indi də öz zamınkarlığını təntənəli surətdə elan edər, 
- deyə Altay əlini sinəsinə gətirib cibindəki kitabçanı çıxartdı. – Düz üç ildir 
ki, Altay Əhmədov kommunist partiyasının şərəfli vəsiqəsini ürəyinin başında 
daşıyır! 
  
______________Milli Kitabxana______________ 
128 
 
 
 
- Ona görə də siz büro üzvüsünüz! 
- Bəli, mən rayon komitəsinin büro üzvü, yeddi nəfərin birisiyəm! 
- Bəs Kamilov necə? 
- Təəssüf ki, o oyan da bizim rayon partiya komitəsinin büro üzvüdür!.. 
- Niyə bəs bu qədor də təəssüflə?! 
- Çünki o qoca palıd içəridən çürükləmişdir, - deyə Altay hiddətləndi, çünki 
Kamilov ürəkdən zədələnmişdir. Onun ürəyi əyilmişdir. 
Bir də ürəyi əyri olanın işi, hərəkəti düz ola bilməz! 
- Siz də çürüyü, zədəni, əyrini kəsin, safı, düzü saxlayın! 
- Kamilovun məni görməyə gözü yoxdur! 
- Niyə bəs səni? 
- Çünki o bizim odlu komsomol tənqidini görəndə elə bil qutuda şahmar 
görür!.. 
- Demək Kamilov komsomolun tənqidində dəvə nalbənddən ürkən kimi 
ürkür? 
- Dəvədən də artıq, cin dəmirdən ürkən kimi! 
- Axır Kamilov niyə tənqiddən bu qədər hərasan olsun? - deyə 
Mehman başını döşünə salladı, -nə üçün, bu qədər də komsomoldan qorxub 
çəkinsin?!. 
- Çünki Kamilovu üfürüb dağa döndərən yalnız və yalnız, ardı-arası 
kəsilməyən mədhlər, quru, boş təriflər olubdur! 
- Bəlkə köhnələn Kamilovun bütün təzəliyi görməyə gözü yoxdur? 
- Kamilov komsomola ağzı süd qoxusu verən çağalar kimi baxır, 
- deyə Altay əlini yumruqladı. - EIə ki onun şöbə müdirlərinin birisinin adını-
familini tutub, tək bircə kəlmə nöqsanını deyirsən, kişinin tüstüsü ərşə dirənir. 
Elə bil ki, bəs bizim bayaqkı pionerin böyük bir tonqalını çatmısan, alovu, aləmə 
yayılır... Hey fısıldayır, hey deyinir Kamilov! "Biz balam, bu boyda kişi balaca 
komsomolun işinə qarışmırıq, demirik, siz balacalar, neçə saat, neçə dəqiqə iclas 
eləyin, demirik, nə boyda, nə uzunluqda, nə endə divar qəzetini çıxarın, ya siyasi 
məşqin məramnaməsini hər dəfə bizə göstərin! Bəs necə olur ki, bu dağ boyda 
mən, işimin öhdəsindən gələ bilmirəm, siz, yumurtadan yeni çıxanlar mənə Karl 
Marksdan dərs deməyə başlayırsınız?.. Hər bir halda ki, mən özüm Karl Marksın 
"Kapital"ını neçə kərə o üz-bu üzünə vərəqləmişəm, özünü də inqilabi 
fırtınalarda bayraq kimi başımın üstə qaldırmışam, polisdən-milisdən qorxub bir 
ləhz aşağı endirməmişəm?.." 
  
______________Milli Kitabxana______________ 
129 
 
 
 
 
- Kamilov mənimlə də çox yamanca toqquşmağa başlayıbdır, - deyə 
Murtuzovun əsl istinadgahını görən Mehman da Altay kimi əsəbiləşdi, özü 
bilmədən o da əlini yumruqladı. - Qılıncı əlinə götürüb çarpışmağa girişibdir! 
- Yəqin ki lap gələn gündən? - Altay komsomolçuluğa xas ciddi sifət aldı. 
Sənin gözünün odunu almaq istəmişdir... Yəqin Kamilov sənə öz əlinin suyunu 
göstərmək istəmişdir! 
- Bəli, Kamilov gözümün odunu almaq istəyir! 
- Demək sənə dəmirdən də artıq polad nizam-intizamı göstərib Təlim verib, 
"cavanları tərbiyə etmək, onlara öz inqilabi təcrübəmdən də dərs demək, mənim 
müqəddəs borcumdur!" - deyir, yəqin ki, döşünə döyür ki, burada nə prokuror, 
nə qanun?.. Qanun mənəm! Qanunu mən yaratmışam, komsomol proqraramı 
mən təsdiq etmişəm, nizamnaməsini də mən düzəltmişəm, pionerə qədər nə iş-
güc varsa, hamısını öz əlimlə özüm etmişəm! 
- Bəli, təəssüf ki, Kamilovun başı belə-belə sözlərlə dolubdur, 
- Mehman komsomol katibinin də belə bir əqidədə olduğımu görüb sevindi, 
Altay əlavə etdi: 
- Bəs prokurorun bütün bu işlərə apaydın münasibəti necədir? 
- Prokuror sovet dövlətinin qanunu ilə düz-düzünə hərəkət edəcəkdir! - deyə 
Mehman qətiyyətini bildirdi. - Bir tük qədər əyilməyəcək, qanun deyəndən 
sarpmayacaqdır! 
- Bəli, Kamilov da iri-iri daşlardan, qayalardan Murtuz kimisinin əlilə səni 
qanun təkərinin altına yumalayacaq, sənin qanun qatarını Murtuz kimisinin 
qurğusuyla öz yolundan çıxarmağa, istədiyi yola salmağa cəhd edəcəkdir! 
- Mən güman cdirəm ki, Kamilov öz yoğun boynunu tezmi-gecmi bizim 
sovet qanunu qabağında sındıracaqdır! 
-Bəli, o "mənim oğlum yerində", "mənim qızım yerində", "mənim balam, 
körpəm, nəvəm yerində" - deyə aradabir "siyasət" də işlədəcəkdir, - Altay yana-
yana söyləndi. - Bu zorbalıqda adamı tutmaq çətin olacaqdır! Haqqa cavanları 
bir-bir udacaq, özü də hcç bir tora düşməyəcəkdir! - Altay bir an dayanıb əlavə 
etdi: - Mənim işim bir kənardadır. - Səni dirigözlü udmağa çalışacaqdır! Murtuz 
kimi bir dazbaşı, hıqqana-hıqqana sənin yerinə itələyəcəkdir, gül kimi 
Murtuzdan dastan açacaq, vicdana, məsləkinə and içib, ağzı köpüklənə-
köpüklənə boğaz gücünə bütün hərəkətlərini doğruldacaqdır! 
  
______________Milli Kitabxana______________ 
130 
 
 
  
- Bəs Vahidov?.. Bəs yoldaş katib? - deyə vücudu qızışan Mehman 
mərtəbəcikdən başqa bir kitab da çəkdi. - Bəs Vahidov yoldaş həlledici ayaqda 
bu döyüşlərə necə yanaşacaqdır? 
- Vahidov düz-düzünə yanaşacaqdır, - deyə Altay tərəddüdsüz cavab verdi. 
- Onda məsələlər tam qanunla, tam düzlüklə, tam ədalətlə həll olunacaqdır! 
- Ancaq Kamilovun nüfuzu, onun məddabları da heç az deyildir! 
-Altay cavan prokuroru bütün ciddiyyətlə xəbərdar etmək istəyirdi. 
- Belə ki, özünü "mən fırqəsinin köhnə soldatıyam", - deyə hər yerdə qələmə 
verməklə Kamilov özünə xeyli məddah toplamışdır! 
- Bəli! - dcyə Mchman birdən istədi ki, bu gün onların evində baş Verən 
hadisəni və bunun kökünü açıb Altaya nağıl etsin, ancaq yenə də dayanıb 
çəkindi, qorxdu ki, Altay, "Gördün yemək, daha nə demək?" 
- söyləyib Mehmanı yaxalayıb zəfəran-plova çəksin, "həm plovumu yeyərik, 
həm də Murtuz Murtuzovun atasını bizim klubda beş yüz komsomolun gücüylə 
dalına şələlərik", - desin?! 
Mehman əsəbiləşən barmaqlarıyla Altayın mərtəbəciyindəki kitabları 
düzələdə-düzəldə bu işlərin dərinini dərk edib düşünməyə, hər bir cəhəti aydın 
nəticə çıxarıncaya qədər öz ürəyində saxlamağı kəsdirdi. Altay isə adəli üzrə 
Mehmanın kitablara uğraşdığını görüb özünü tərsliyə qoyan maşınkanı 
yandırmaq istədi, ancaq his basmış piltələr kiçik alovu udub, Altayın qanını 
qaraltdı... 
Uca dağların ətəyində salınan yeni şəhərin özünəməxsus klubu var idi. Bu 
klub şəhərin ayaq tərəfində sal-sıldırım qayaların üstündə dayanmaqla 
qanadlarını yanlara gərmişdi. Klubun bir ncçə otağı, klub müdiri və kütləvi 
işçinin şəxsi mənzillərinə çevrilsə belə, yenə də klub çox da böyük olmayan yeni 
şəhərin əhalisinə özünəməxsus yolla mədəni xidmət göstərirdi. Burada yerləşən 
kitabxana və qiraət salonu balaca şəhərin bir dəstə oxucusuna xidmət edir, səhnə 
tərəfdə olan bir neçə xırda otaqcıqda şəxsi fəaliyyət dərnəyinin məşğələləri 
aparılırdı. Klub müdiri ortaboylu, nisbətən doluvücudlu Əbdülsalam burada 
cərəyan edən yaradıcılıq işinin markəzində dayanırdı. Əbdülsalam rahatlıq 
bilmir, hcy əlləşib vuruşur, ad-san çıxarmaq istəyirdi... O, burada həm müdirlik, 
həm rejissorluq, həm aktyorluq edirdi. O, səhnədə mövqeyi-tamaşaya qoyulan bu 
və digər əsərdən asılı olaraq, gah baş rolda, gah orta, gah da kiçik rolda çıxış 
edir, öz işi, amalı uğrunda özünü oda, közə atır, sivrilib dərisindən çıxırdı. Əgər 
birdən burada göstəriləcək bir pyesdə bir neçə qadın 
  
______________Milli Kitabxana______________ 
131 
 
 
  
rolu olurdusa, onda da biçarə Əbdülsalam yetim quzu kimi boynunu burur, əl-
ayağını döşünə yığırdı. Bu halda şəhadət barmağını gicgahına dayayan rejissor 
bir azdan gülümsəyir, məsələni həll edirdi... O, cavan, kök oğlanlardan, bəzən də 
lap cod qar saqqalı qaşına-qaşına qırxilanlardan belə arvad yaylığında, kofta-
tumanında səhnəyə çıxarır, rəqs zamanı yellənən tumanının altından çıxan ala-
bəzək şalvarlar hər şeydən də artıq tamaşaçıların hırtısına səbəb olurdu... Belə 
müsamirə zamanı əgər qadın rolunda çıxış edib rəqs edəni bir dəfə səhnəyə 
çağırırdılarsa, "şalvarlı gözəlləri" bis-bislə bir neçə kərə səhnəyə çağırır, salonu 
hırıltı doldurur, hay-küy klub pəncərələrindən çıxıb, ətrafın daş qayasında əks-
səda verir, qanadlanan Əbdülsalam az qala klub tavanını yarıb ərşə qalxırdı. 
Rayonun görkəmli məsul işçiləri qabaq cərgələrdə oturduqları zaman, yaxud 
Mərdan Vahidov burada əyləşdiyi vaxtda salonda intizam yaranır, böyük-kiçik 
sayılır, haqq-hesab alınırdı. Əgər qabaq cərgələrdə rayon idarələrinin adi 
məmurları, süpurgəçi və kuryerlori yer tuturdusa, onda bu salonda bir vur-
çatlasın qopurdu ki, daha "şalvarlı gözəllərin" parlaq nailiyyətləri göz 
qamaşdırırdı. 
Demak olardı, əgər kişi rolları əsasən Əbdülsalamın üstündə dayanırdısa, bir 
qayda olaraq mühüm qadın rolları da Məmmədxan arvadı Balışın üstündə 
dayanırdı. Gözəl, goyçək, qaraqaşlı, qaragözlü, ətli-əndamlı Balış səhnə 
libasında daha qəşəng, daha yaraşıqlı görünürdü. Gecə kurslarında savadlanan, 
komsomolda fəallaşan Balış yeri düşəndə öz əri Məmmədxanla səhnəyə çıxmaq 
barəsində xoruz kimi döyüşür, sevdiyi klub səhnəsindən əl çəkmək istəmir, baş 
rollarda çıxmaqdan hədsiz zövq alır, xüsusən səhnədə qadın rollarını ifa edənlər 
olmadığından özünü klub səhnəsinin misilsiz kraliçası sayırdı. Baxanda Balış 
səhnədə nazlanır, o, mahir bir nəğməkar kimi canlara yayılan xoş səslə oxuyur, 
tovuz kimi sallana-sallana süzür, salonda əyləşən kişilərin ağızlarının suyunu 
axıdır, qadınlarda qısqanclıq doğurur, tamaşaya gəlib lap gcri cərgələrda oturan, 
qaranlıqda qısılan Məmmədxanın dişi bağırsağını kəsir, Balış alqışlandığı zaman 
əgər bir kəs dönub anbardara baxırdısa, o, kömür kimi qaralır, başını gizlətməyə 
yer tapmırdı. Əlbəttə, Məmmədxan əliisti adamdır, o Balışın öhdəsindən gələ 
bilərdi... Ancaq indiki, kəskin sinfı mübarizə zamanı Balışın qarşısına çıxmaq, 
komsomolun dil dişinə düşmək, komsomol katibi Altayın siyahısında "yaramaz 
ünsür" olmaq, hələlik onu dayanıb susmağa, hesabı içəriyə verməyə məcbur 
edirdi. Bir də kənar bir guşəni, isti, yağlı ycri itirmək, üçillik savada malik olan, 
indi süd gölü içində üzən Məmmədxanı öz ürəyini yeməyə 
  
______________Milli Kitabxana______________ 
132 
 
 
 
məcbur edirdi. Məmmədxan bomboz bozarıb arvadına bir söz deyəndə, Balış 
çımxırıb ikisini deyir, barmağını silkələyib ərinin anbarda törətdiklərini yerbəyer 
sadalayırdı. Əliəyri Məmmədxan bu zaman qeyzini udub dil-dodağını gəmirir, 
onun gözləri dəhşətli surətdə qızarır, sanki qanlı bir pərdə onun gözlərini tuturdu. 
"İndi neyləyəsən bu sırtılan həyasızla, necə çalıb-çağırasan?" - deyə 
Məmmədxan birdən də qeyrətə dolur, gecə-gündüzlü vurnuxur, çalmağa 
hazırlaşan aran yerin ilanı kimi başını dikcə tııturdu. "Lənət sənə kor şeytan ha!" 
- deyə bəzən də o, bütün anbardan, misilsiz gəlirdən keçir. Balış səhnədə süzən 
zaman salondan səhnəyə atılan "oxqay"lar Məmmədxanın ürəyinə ox kimi 
saplanırdı, O, neçə kərə Əbdülsalama yaxınlaşıb: 
- Ədə, bu qədər üzünə ənlik-kirşan çəkdin bəs deyil, heç yorulmadın? – deyə 
ona söz atmış, şəxsi fəaliyyət dərnəyinin işinə pərşaxlıq satmağa çalışmışdı... 
Ancaq klub həvəskarlarının öz işlərindən möhkəm yapışmaqları, Əbdülsalamın 
ölçü-biçiyə gəlməz fədakarlığı Məmmədxan əlinin buraya girməsinə imkan 
vcrməmişdi... Xüsusən rayon komsomol komitəsi katibi Altayın şəxsi fəaliyyət 
dərnəyinin işinə verdiyi qiymət, ayda bir dəfə klubun kütləvi işlərini komsomol 
komitəsinin bürosunda müzakirə etmək, Məmmədxanın əlini sanki biləyindən 
kəsir, "şəhər teatrosunu" dağılmağa imkan vcrmir. "Biz gərək bu klubda elə 
sənətkarlar yetişdirək ki, bir zaman bizim şəxsi fəaliyyət dərnəyi rayonumuzun 
dovlət dram teatrına çevrilsin", - deyə Altay əllərini qalifesinin ciblərində 
yerləşdirib kürsüsündən qalxıb büroda gəzinincə Əbdülsalama ruh, həm də zövq 
verirdi. "A başına dönüm, komsomol, ha!" – deyə Əbdülsalam ürəyində sevinir, 
top-yumru vücudu ilə şişib qürrələnir, sonra məqamı çatınca şəhərin gözəl qız, 
gəlinlərindən səhnəyə cəlb etmək üçün öz təklifini də irəli sürürdü. "Olmaz ki, 
yoldaş Altay', bizim komsomolun bugünkü bürosu qərar çıxarıb, komsomolçu 
qız və gəlinlərdən səfərbərliyə alıb bizim səhnənin ixtiyarına verə?" – deyə israr 
edincə, Altay çevrilib "komsomol belə bir inzibatçılığa qurşana bilməz, - deyə 
klub müdirinin sözünü qaytarırdı. - Yox, heç zaman könüllü işi məcburiyyətə 
döndərmək olmaz!" Son zamanlar Əbdülsalatının diqqətini təzə prokurorun 
boylu-buxunlu, gözəl-göyçək xanımı cəlb edirdi. Ancaq nə edəsən ki, 
Əbdülsalam öz arzusunu açıb-ağarda bilmir, "girməli kol deyil!" - deyib 
dodaqlarını mumlayırdı,.. Xüsusən Mehmanın qaradinməzliyi və sərt baxışları 
Əbdülsalamın sözünü boğazında boğur, az qala fikirləşəndə belə xatalı bir iş 
gördüyünü güman edib öz-özünü danlayırdı. Ancaq Züleyxa kimi şəhərli qızının 
səhnəyə çıxmağı 
  
  
______________Milli Kitabxana______________ 
133 
 
 
səhnəni dirildər, Əbdülsalamın fəaliyyətini daha artıq gözə yetirib, onu uca-uca 
dağların başına qaldırar, klubun işləri əcəbcə yaxşılaşırdı. Bir dəfə o, yan-
yörəsinə baxandan sonra asta addımla Balaşa yanaşıb: 
- Qız, bir prokurorun xanımıyla bacılıq olsana! - deyə canını dişinə tutmuşdu. 
- Bir o gəlinə tərəf yol açsana! 
- Nə barədə Əbdülsalam? - deyə mətləbi tez alan Balış pörtə-qızara 
çımxırmışdı. - Xeyirdimi, barı?! 
- Lənət şərə, qız! 
- Yenə də olsun, möhtərəm rejissor? 
- Deyirəm, bəlkə, qız, bu ala-bula "şalvarlı gözəllərin" sayını səhnədə 
azaldaq, buraya cavanəzən qız-gəlin gətirək!.. 
- Yəni çox lazımmış? - Balış qalın, qırmızı dodaqlarını büzüncə, Əbdülsalam 
gülümsəyərək demişdi: - Bir güllə yaz olmaz, Balışcan! 
- Yəni sən güman eləyirsən ki, prokuror xanımı sənin klubuna gəlsə, səhnən 
gülüstana çevrilər? 
- Əlbəttə, gözəl-göyçək qızların, gəlinlərin, bir sözlə qadın həvəskarlarının 
sayı nə qədər burada artsa, o qədər də bizim səhnəmiz tamaşaçılarımızın 
nəzərində yüksələr! 
- Prokuror xanımına ancaq Zərrintac xanım vasitəsilə əl uzatmaq olar, 
Əbdülsalam, - deyə Balış iri, qara gözlərini oynatmışdı! – Yoxsa heç kəs o tilsim 
xanıma yaxın düşə bilməz! 
- Yox, yox, Zərrintac Kamilovun məxsus aşnası olduğundan əlçatmaz 
ulduzdur! – deyə Əbdülsalam cavab vermişdi. - Yox, əsla o ulduza əl uzada 
bilmərik. 
- Onda ki, elənçik xanımlar ulduzdur, sən də gəl yer üzünün tək çiçəyinin 
qədrini bil, əzizimiz Əbdülsalam! 
Bu söz-söhbət son günlərdə nə qədər klub müdiri ilə rollarda çıxış edən 
Balışın arasında getsə də, yenə də iş həmin-həminliyində qalır, Əbdülsalam yenə 
də köhnə vəziyyətdə, həmin heyətdə çıxış etməli olurdu... 
Bu gün axşamüstü yenə də qayalar üstündə klubda məşq gedirdi. Gah 
rejissorluq, gah aktyorluq edən Əbdülsalamın bağırtısı klubu götürürdü. 
Əbdülsalam məşhur bəstəkar Üzeyirbəyin "O olmasın bu olsun" musiqili 
komediyasının quruluşunu verirdi. O, burada rejissorluqdan savayı Məşədi İbad 
rolunda məharət göstərirdi. Altayın evinda dayanmayıb gəzintiyə çıxan Mehman 
öz sabiq məktəb yoldaşı ilə dolanır. Öz mürəkkəb vəziyyəti barəsində 
düşünürdü. Altay isə qəsdən Mehmanı kluba tərəf çəkir, "O olmasın bu olsun" 
musiqili komediyasının məşqlərinə nəzər yetirmək, komsomolun yardım əlini 
uzatmaq istəyirdi. 
  
  
______________Milli Kitabxana______________ 
134 
 
 
- Görək bizim şəhər teatrının işləri necədir?! – deyə Altay, Mehmanın 
qolundan yapışıb klubun qapısına tərəf çəkdi. Mehman qulaq verincə tar-kaman 
səsini eşitdi, tutulub kədərləndi. Altay tutqunlaşan Mehmanı kluba çəkməklə 
ürəyini açmaq, sonra da çox uzaqda olmayan komsomol müşavirəsinə yollanmaq 
istəyirdi. Nəhayət, Altay Mehmanı klubun qapısına yaxınlaşdırdı, əlini dəstəyə 
atıb açdı, Mehmanı içəriyə saldı. Məşq edən Əbdülsalam əlini qaldırıb məşqini 
davam etdirməyi bildirdi: Məşq davam edir, Balışın nəğməsi ucalırdı. Mehman 
diqqətlə baxırdı. Əgər Züleyxa şəhər gözəli idisə Balış da kənd, bir sözlə dağ 
gözəli idi... 
- Necədir teatrımız, yoldaş prokuror? 
- Yaxşıdır, dama-dama göl olar! 
- Onda siz də kömək edin, yoldaş Atamoğlanov! 
- Yəni deyirsən hamılıqla səhnəyə çıxaq? 
Altay Əbdülsalamın ürəyindən keçəni duymuş kimi: 
- Qızların, qadınların və... gəlinlərin cəlbində siz bizə kömək edin-deyə 
gülümsədi. Mehman işarəni alınca sifətini turşudub: 
- Səhnə həm məharət, həm də könüllü olmağı sevir, - deyə cavab verdi, - 
yoxsa sənətlə oyun oynamaq yaramaz! 
- Ümumən düzdür, mən özüm də bu fikirdə və mülahizədəyəm. Ancaq biz 
səhnəni qadın rolunda, çıxış edən bığlı kişilərdən xilas etməliyik! 
- Elədir, inqilaba qədər qadın rollarında kişilərin çıxış etməyi bizim opera 
teatrının özündə az olmamışdır. 
- İnqilabdan əvvəl, eləmi? 
- Bəli, inqilabdan əvvəl! 
- İndi isə Azərbaycanda inqilabdan on-on iki ildir ki, keçir! 
- Onda subay-sultan oğlan bir aktrisa xanımla evlənib öz fəaliyyəti ilə 
səhnəni zənginləşdirsin, - deyə Mehman birdən-birə sərt cavab qaytardı. 
Mehmanın bu söhbətdən alındığını görən Altay daha ona bir söz demədi. 
Mehmangildə düzəltdikləri zəfəran-plov qonaqlığının baş tutmadığından 
sonra Məmmədxan geriyə dönüb Balışı evində görməyincə cini kəlləsinə çıxmış, 
necə deyər, kəfəni boynuna dolayıb mır-mır mırıldanmış, quduz it kimi yan-
yörəsini tııtmağa başlamışdı. 
- Bu kafər qızı Balış bir səhnədən yığışsaydı, bunun uzun dili bir də  
gödəlsəydi? - deyə Məmmədxan qıvrılıb açılmış, sonra bugünkü baş tutmayan 
işləri barədə yanıxmış, ipə-sapa yatmayan cavan prokuror barəsində deyinmişdi. 
- Bircə allahsız oğluna yol tapsaydıq, bircə bunu, körpə quzunu duza öyrədən 
kimi rüşvətə öyrədə bilsəydik... Yoxsa indi o, xam dayça kimi atılıb-düşür, 
kəməndə gəlmir, fınxırır. Əgərləri bir yol 
  
______________Milli Kitabxana______________ 
135 
 
tapıb bu zalım balasının dilinə bir qıfıl keçirsəydik, onda qiyamət qoparar, bu 
lotuxanada qol götürüb qaş-göz süzdürən Balışın əl-ayağını bu evə yığar, alt-üst 
basanda bu Balışın özünü qara tuluğa döndərib yorğan-döşəyə salardım! Belə ki, 
bu avara qızı, Əbdülsalam itoğlunun lotuxanasından, hər axşam ona-buna ərə 
getməyindən birdəfəlik gözünü çəkərdi. 
Evindən qəzəbnak çıxıb gicəllənə-gicəllənə kluba gələn, Məmmədxan 
qapının yanovunu açınca Altayla Mehmanın içəridə yanaşı oturduğunu görüb tez 
geriyə çəkildi. Məmmədxan bir an ayaq saxlayıb, istədi Balışı burada, səhnədə 
süzən qoyub evinə getsin, ancaq hövsələsini yemədi, qəzəbindən tir-tir titrədi, 
sanki onun beyninə sıçradı. 
- Bu telli Altay bəs niyə buradan əl çəkmir? - deyə Məmmədxan olmazın bir 
qısqanclıq alovu içində qovruldu. – Hələ bu prokuror da şam kimi şölə çəkən 
arvadını orada qoyub buraya, səhnəyə, bizim bu yastı-yumşaq xanımın 
tamaşasına gəlibdir?! Bu Mehmanoğlan orda qanundan dərs deyir, burada 
komsomolla yanaşı oturub Murtuzovun bunun evinə daşıqçı olduğunu 
malalamaq, "qanun-qanun" deyib gözümüzə kül üfürmək istəyir. 
Yox, yox, Məmmədxan günün batar çağında klubu dörd dövrə dolandı, 
pəncərədən boylanıb Balışın Sərvərlə qol-boyun olduğunu gördü. "İt küçüyü" 
deyincə dişləri xırçıldadı. O, hərlənib arxa qapıdan birbaş səhnəyə girmək istədi. 
Lakin dekorasiya dalında dayanıb: -Balış, Balış! - deyə barmaq elədi. 
Altaydan bu tərəfə oturan Mehman Məmmədxanın kömür kimi qaralan 
sifətini görüb xısıltılı səsini eşitdi. 
- Qız!.. Qız!.. Ay qız!.. Ay qız!.. 
Mehman başını əyib Məmmədxanın tutulan sifətinə, oynaya-oynaya tərpənən 
şəhadət barmağına baxdı. Balış isə anbardan saya-hesaba almadan öz rolunu ifa 
edib başa vurdu, sonra səhnədən salona düşüb Mehmana və Altaya salam verdi. 
Axırda o, Altayın onu nə vaxt komsomol komitəsində qəbul edəcəyini müəyyən 
edib uzun zərli tumanının qabağını əlində dəstələyib geriyə döndü. Mehman 
yenə də Məmmədxanın o yandan bəriyə silkələnən barmağını, kömür kimi 
qaralan, vəhşiləşən sifətini gördü... 
 
XX 
 
Altay atlanıb kəndə, komsomol özək katiblərinin kəndarası müşavirəsinə 
getdikdən sonra, Mehman evinə dəymədon prokurorluğa getdi. O, rayon 
həbsxanasında istintaq altında yatan məhbusların işlərini bir 
  
  
______________Milli Kitabxana______________ 
136 
 
daha diqqətlə nəzərdən keçirməyə başladı. Demək olar ki, o çox gec, bütün şəhər 
yatdığı zaman evinə döndü... 
Mehman arvadı Züleyxanı öz yerində qurcalanan, anası Xatunu maşınka 
yanında çay qızdıran gördü. Gündüzkü əhvalatdan onların heç birisi söz açmadi. 
Çox gec yerinə girən, nisbətən çox az yatan Mehman yenə də erkən yerindən 
qalxdı. Züleyxa da cəld yatağından durdu. Dan sökülənə yaxın gözünə çimir 
gələn Xatun nənəni oyatmadan əri üçün çay-çörək hazırladı, onu yola saldı. 
Mehman bu gün də dünən axşamdan başladığı işlərlə məşğul oldu. İşin axırına 
yaxın kabinetindən çıxdı, Murtuzovun otaqcığına baş saldı, Qaloşlu adam 
müstəntiqin qoltuğunu doldurub icraiyyə komitəsinə yollandığını söylədi. 
Mehman onu yaxalamaq istəyən Qaloşlu adamı geridə buraxıb islah evinə doğru 
addımladı. Qaloşlu adam geridən mırıldandı. 
İslah evi şəhərin bir kənarında, rayon milis idarəsinin yaxınlığında idi. 
Mehman dustaqların vəziyyətini yoxlamaq, Kamilovun ağlasığmaz 
müqavimətlərinə, qarşıya kötük yumalamağına baxmayaraq o, bu gün yazıb bir 
az əvvəl göndərdiyi qərar mocibinco kolxoz briqadiri Salamatovu buraxmaq 
istədi. Mehman mərtəbəyanın evin qabağında ayaq saxlayıb milis rəisini çağırdı. 
İşdən qayıdan milis rəisi eyvana çıxdı. O, Mehmanı görüncə: 
- Bah, yoldaş prokuror! - deyə onu süzüb içəriyə, öz evinə dəvət etdi. - Hazır 
xörəyimiz var! 
- Sağ olun, mən toxam, - deyə öz evindən deyintili çıxan Mehman, rəisə 
razılıq etdi. - Ancaq dedim, istintaq altında olanlarla bir balaca söhbət edək. 
Prokurorun islah evinə baş çəkməyindən, istintaq işinin hər kiçik nöqtəsinə 
qədər nüfuz etməyə başlamağından yana özünü toplaşdıran milis rəisi: 
- Yoldaş prokuror, axı işdən sonra yorğun-yorğun bu nə zəhmətdir 
çəkirsiniz? - deyə təkrar evini göstərdi. - Bir tikə çörək kəsərdiniz, sabah, ya 
birisi gün də, bu işlə məşğul olmaq olardı... Onlar daha möhkəm ağzıbirdədirlər, 
tələsiyəsi yerləri də yoxdur! 
- Mən mütləq bu gün, özü də indicə onlara baş çökmək istəyirəm! 
- Olar, lap indi bu anda ola bilər, - deyə milis rəisi daha sözü uzatmaq 
istəmədi. - Sizin dövləti nəzarətinizə nə etiraz ola bilər? - o cəld evinə döndü, 
papağını başına qoyub enli qayışını çəkə-çəkə çıxdı: - Dustaq üçün axı bu nə 
zəhmətdir? - deyə milis rəisi gənc prokuroru qarşıladı. - Axı işdən sonra, yorğun-
yorğun bu nə artıq əziyyətdir? 
  
 
  
______________Milli Kitabxana______________ 
137 
 
 
- Dustaq da bir vətəndaşdır! Onların taleyini ayırd etmək bizə tap. 
- Amma içində elə mamırlı qəddar düşməni də var ki, özünüz də 
görəcəksiniz, yoldaş prokuror, o başınız üçün, heç sabaha da saxla. 
- Sabaha saxlamamalını da, qanun üzrə səbirdə öz cəzasına çatdırmaq 
gərəkdir. Ancaq təqsirsiz bir vətəndaşı həbsə almaq düşmən dəyirmanına su 
tökmək olardı! 
-   Bura ancaq ilk istintaq üçündür, bizim bu üç gözlü evcik! 
- Qanuni əsas, möhkəm qənaət olmadan, sorğu istintaq zamanı, təqsirsiz 
vətəndaşı həbsə məhkum etmək yaramaz! 
-  İstintaqın xeyri üçün vətəndaşın bir balaca yaxasından yapışmaq da olar! - 
deyə milis rəisi gözünü dolandırdı. 
- Həbsxana çayxana deyildir, onun adı ağırdır! Hər bir vətəndaşın özündən 
savayı onunla bağlı ailəsi, gənc bir sovet nəsli vardır. "Gir-çıx" deyə biz 
vətəndaşın taleyi ilə oyun-oyuncaq kimi əylənə bilmərik! 
- Əlbəttə, əlbəttə!.. - deyə Cabirov gözlərini tez-tez döydü. - Elədir!.. 
- Yoxsa əsl günahkarı bir kənarda sərbəst buraxıb, cüzi bir təqsir olanı, yaxud 
heç bir təqsiri olmayan o briqadir Salamatov kimisini dərhal gözyummadan 
həbsə almaq düzgün olmazdı! O Salamatovun ailəsi var, uşaqları Bakıda ali 
təhsildədir, oğlu mühəndis, qızı həkim qurtaracaqdır. Bəs bunların taleyilə 
zarafatlaşmaq olar? Kimə belə şey xoş gələr?.. 
- Bəli, elədir, ancaq bu işin əsasında Kamilovun iki səhifəlik bir möhürlü 
qərarı var... Gedər kolxoza, sözləri bu Salamatla çəpləşər, Kamilov da tutub, bu 
Salamatovu ifşa edər! Beləliklə, yoldaş prokuror, - deyə milis rəisi davam etdi. - 
Yerli rəhbərdir, adam da yekə möhürlü qərara ələm edir... 
- Yox, yaramaz, əsla yaramaz! Qanunsuz həbs hökmünü çıxaran özü 
məsuliyyətə alınmalıdır. - Gənc prokuror gedə-gedə başını qaldırıb milis rəisinin 
üzünə baxdı və qəti iradə ilə addımladı. - Qanun hamıya aiddir! Hər kəs bizim 
sovet qanununun qabağında bir vətəndaş olaraq eyni dərəcədə cavabdehdir! 
Qanunda "böyük-kiçik" sözü yazılmayıbdır, hər bir sadiq vətəndaşın həyat və 
əmniyyəti bizim böyük qanuna görə müqəddəs və toxunulmazdır! 
- Bəli, düz buyurursunuz, yoldaş prokuror, - deyə ortayaşlı Cabirov təzə 
görünmüş kimi Mehmana ciddiyyətlə baxdı. - Düzdür. Ancaq bu Salamatovun 
üstündə Kamilov yoldaş dağı-daşı başına alacaqdır. 
 
  
  
______________Milli Kitabxana______________ 
138 
 
 
- Cabirov ayağını saxlayıb bir balaca səsini endirdi. - O, əlini döşünə qoyub 
bir balaca başını əydi. 
- Qanunsuzluğa qarşı qanunun kəsərli qılıncını bütün parıltısı ilə qaldırmaq 
gərəkdir! 
- Düşmənə qarşı olsa da, hansı bir vəzifədə olsa da, sovet vətəndaşının ali 
hüququ hər şeydən yüksəkdə dayanmalı, onun adı iftixarla səslənməlidir! 
- Ancaq Kamilov bu işdən yana lap boğulacaqdır! 
- Lap ortasından partlasa da, qanuni addımlarımızdan dönməyəcəyik! 
- Bəli, - deyə Cabirov boğazını arıtladı. - Doğrudan da, qanun qanundur! 
- Bizim qanun kitablarında böyük Oktyabrın fütuhatı həkk edilmişdir! 
- Orası düzdür, - deyə Cabirov bu kəsərli sözlər qarşısında Mehmana 
yaxınlaşdı. Onun qarşısında özünün də bu fikirlərə şərik olmaq istədiyini 
göstərdi. Beləliklə, ikisi istintaq evinin qapısına endilər. MiIis rəisi Cabirov öz 
işindən, qapıları möhkəmlətməyindən məlumat verib: 
- Bax, görürsünüzmü, yoldaş prokuror! – deyə o, divarın yamaqlı yerini 
göstərdi. - Beləsi də var. Bax belə dələduzu da! Görürəm, sizing rəhminiz 
böyükdür. Ancaq qulağı tüklü, gözü işıldayan, bu divar dağıdan vəhşi mamırlısı 
da var!.. Belə ki, görəcəksiniz o, necə kolxoz tayasına od vurubdur, bu vəhşi 
qolçomaq oğlu qolçomaq hə, sonra, - deyə milis rəisi divarın yamaqlı yerini 
göstərdi. - Bəli, bu əhvalatdan sonra üzümə salıb Kamilovdan sement alıb bu 
divarın dibini, bax görürsünüzmü, elə bərkitmişəm ki, neçə kulaq olsa belə 
buranın bir daşını belə tərpədə bilməz!.. Atam bənna olduğundan mən də ta 
iyirminci ilədək, yəni milis olana qədər, onun əlinin altında şəyird işləmişəm. 
Odur ki, bu gün naçalnik olsam da, yenə bənna işindən az-maz başım çıxır! 
- Ellik kollektivləşmə əsasında, qolçomaq nə qədər bir sinif kimi ləğv olsa da, 
əlbəttə, onların qalıqları hələ də yox deyildir, - Mehman sıravi milislikdən, öz 
rəşidliyinə görə milis rəisliyinə qalxan möhkəm, tökmə vücudlu Cabirovu 
rəğbətlə süzüb əlavə etdi: 
- Gizli düşmən daha hiyləgər, daha xətakar, daha qorxuludur, yoldaş rəis! 
- Heyif ki, onların bir parası elə bizim Kamilov kimisinin qanadı altında 
özünü yetim cücəliyə qoyub cükküldəyə-cükküldəyə kef çəkir! 
- Milis rəisi oyan-buyana baxdı. - Bəlkə də Kamilov özü bilmir, ancaq onlar 
cildə girib, hələ ki, dövran sürürlər! Nədən ki, Kamilov yağlı-qaymaqlı yerdən 
savayı bir kənar evə düşməz! 
  
______________Milli Kitabxana______________ 
139 
 
 
- Bəs yavan yer?.. Bəs yağsız-qaymaqsız yer necə? 
- Elə yerə heç o gözünün quyruğu ilə də baxmaz, - deyə Cabirov prokurorla 
həmahəng olmaq üçün cəhd etdi. - Kamilov sözdə hay-küy eləyib, baxırsan ki, 
opportunisti söyər, amma iş işə gələndə bir cücə çığırtması üçün yağlı adamla 
yağ-bal olar!.. 
- Baxarıq, - deyə Mehman cavab verib istintaq otağının qapısını açdırdı, tez 
səs yayıldı. 
- Prokuror, prokuror! 
- Təzə prokuror gəlib! 
Kimsə içəridən boylanıb: 
- Lap uşaqdır ki, - dedi, - bu prokuror... 
- Bəlkə prokurorun katibidir, mirzəsi, hə? 
- Yox, lap doğmaca prokurordur, mən görmüşəm, milislər deyir, yaman 
başlayıb! 
- Hansı tərəfə? 
- Düzlüyə! 
- Qaloş ona birtəhər çəkməsə?.. 
- Cücəni payızda sanarlar! 
- Elədir, kəsarli başlayıb, korşalmış qurtarmasa yaxşıdır. 
Mehman bu yavaş-yavaş gedə danışıqlara qulaq verməklə içəriyə, onların 
yanına girdi. Adamlar təkrarən bir-birinə dəyib dayandı. Mehman papağının 
qılları üzünü örtmüşdən soruşdu: 
-Nə üçün tutulubsan, kişi? 
- Başına dönüm, - deyə o papağını boynunun ardına tərəf itələdi. 
- Üstümə keçi şəri atıblar! 
- Nə keçisi, kişi? 
-Olub da, olub buşər... Qonşuluqda bir dul var, Sünbül qan... Hay salıb, səs 
çıxarıb ki, guya mən onun keçisini meşədə süpürləyib kəsmişəm! 
-Sübutları nədir? 
Milis rəisi bayaqkı vəziyyətindən fərqli olaraq indi tündləşdi, istədi cavab 
versin, ancaq Mehmanın burada olduğunu hiss edincə dayandı. 
- Yaxşı, bu işdə sübutları nədir? - deyə Mehman təkrar soruşdu: 
- Sübutu yoxdur, nə sübut? Mənim o rəngdə bir keçini meşədə bir az şıltağa 
qalxmışdı, mən də keçini hayladım ki, koldan çıxıb, yolun ağzına düşsün, keçi 
allahsız tərslik elədi, mən də hirslənib, salba atdım, keçi bəyirib yıxıldı, mən 
özümü çatdırdım, keçi ölmüş bıçağa güclə gəldi, bu dəmdə naxırçı oğul-uşaq da 
üstümə çıxdı, haray saldılar ki, Xudayar əmi Sünbülün keçisini kəsibdir! 
  
  
______________Milli Kitabxana______________ 
140 
 
 
- Demək belə çıxır ki, nahaqdır? 
- Bıy, əşi, o bir Allah haqqı, təzədən bu saqqalnan elə də şeymi olar?.. Sünbül 
kimisinin keçisinə bıçaq çəkməkmi olar?.. Ölən keçi mənim, qalan dulundur! 
- Yaxşı, ayırd edərik, - deyə Mehman ötdü. 
- Kişi, sən nə üstdə? - deyə o, başqa birisinə tərəf çevrildi. 
- Eyib olmasın, qonşunun bir uzunqulağının üstündə! Canavar, necə deyər, 
qurd dayısı qabağına qatıb hansı dərənin dibində yeyib, izini-tozunu itiribsə, indi 
o evi yıxılmış da qurdu o yana buraxıb, bu yanda mənim yaxamdan ikiəlli tutub! 
Milis rəisi istədi yenə də kükrəyib qalxsın. Mehman onun əlindən yapışıb 
sakit olmağını xahiş etdi və: 
- Sən, oğlan? - deyə üçüncü adama yanaşdı. 
- Mənmi? - Çəpiş papaqlı yan-yörəsinə baxdı, kimdən soruşur, əyə? 
- Sən, sən, - deyə prokuror barmağı ilə göstərdi. - Səndən soruşuram, sənin 
təqsirin? 
- Mən müqəssirəm! 
- Niyə? 
- Oynaş öldürmüşəm! 
- Kimin? 
- Arvadımın oynaşını! Kopratelin bir teli burma dükandarını... özü də kulaq 
balası idi!.. Qızı çitlə tovlayırmış! Atası bandit köpəkoğlu! 
- Nə ilə öldürmüsən? 
- Kor-kəsməz xəncərlə! 
- Bəs xəncər? 
- Bu naçalniyə vermişəm! 
- Düzdür, birbaş mənim üstümə gəlmişdi, - deyə Cabirov təsdiq etdi, - Amma 
lap zalımoğlu o qolçomaq oğlunun sağ tikəsini qulağına döndərmişdi! 
- Namus üstə, yoxsa mən dinc adamam! 
- Sakit! - deyə milis rəisi gözünü ağartdı. - Daha artıq-əskik yox!.. 
Bu vaxt birisi o yandan bəriyə partlayıb: 
- Onun təqsiri var, -deyib özünü irəliyə verdi, -özü də boynuna alıb, mənim 
təqsirim yoxdur, vallah, yoxdur, gecə bir ölmüş qarının toyuğunu tülkü hindən 
aparır, səhər durub üzünə daş yamanmış məni yaxalayır ki, sənsən! 
- Zamına verib yoxlamaq gərəkdir, - deyə Mehman bu adamdan da ötdü və 
barmağını bir qalife şalvarlıya uzatdı: 
  
 
  
______________Milli Kitabxana______________ 
141 
 
- Bəs siz? - deyə soruşdu. 
- Biz də. - Onun boğazı qurtuldadı, - guya deyirlər ki, biz də müəllimlərin 
payokunu bölüşmüşük! 
- Hə, bilirəm, sizi tanıyıram! 
- Mən də elə dabbağda bunun gönünə bələdəm!.. - deyə Bənnaoğlu hirsləndi - 
gözünün içinə, bəbəyinin ortasına qədər tanıyıram!.. 
Mehman milis rəisinə baxıb sakit olmaq işarəsi verdi. O, bir yanda dayanan, 
qaşqabağından zəhər damcılayan, saqqalı, bığı qıvrılıb bir-birinə qarışan, üz-
gözünü pırtlaşıq tüklər bürüyən mamırlı adama tərəf donüb: 
- Bəs sizin təqsiriniz? - deyə soruşdu. 
- Mənim heç bir şikayətim yoxdur, - deyə mamırlı adam qeyzlə cavab 
qaytardı. - Mən sizə ərizə-zad yazmamışam! 
- Görünür, müqəssirsiniz,  eləmi? 
- Keçən ilin bir payız gecəsinin zülmətində, - deyə mamırlı adam özü də 
zülmət kimi qaraldı, - bax bir kənara, qara qayanın dibində dayanıb on min 
dərzin qırmızı-yaşıl dilli alovuna doyunca tamaşa eləmişəm! 
- Axı nə üçün, nədən ötrü belə? - deyə Mehmanın hiddəti səsi üç gözlü 
istintaq evinin səqfində dolaşdı. - Nə üçün siz yüzlərcə adamın, qocanın, 
körpənin çörəyinə bais olmuşsunuz? 
- Biz, Əsgərxan uşağının, ta ata-babadan qalma yeri, sərvəti, varyoxu 
müsadirə elənəndən sonra, mən də gözlərimi ölüvay qoyun kimi döyə 
bilməzdim. - mamırlı adam sağ əlini yumruqlayıb döşünə çırpdı, sonra irəliyə 
uzatdı. - Bax, ona görə də bu əllimə silah götürüb zülmət meşəyə çəkildim... 
Gözlədim, biçin qurtardı, dərzlər daşındı, xırmanlar birinci dəfə ağardı. 
Xırmanlar boyu cərgələnən tayaları alova verdim!.. 
- Bəs qarovulçu, bəs keşikçi? - deyə Mehman dönüb Cabirovdan soruşdu. - 
Bəs o barada ölmüşmüş? 
Mamırlı adam, milis rəisi cavab vermədən, öz cinayətlərindən indi də belə 
zövq alırmış kimi: 
- Mən özüm mürgüləyən qarovulçunun boynunun kökünə tutarlı bir tüfəng 
küpü ilişdirib onun ağzını həmişəlik torpağa qapadım, - dedi. 
- Mən işimi görüb, əvvəlcə Qaraqaya dibinə, sonra dağlara çokildim! 
Bax, sonra Bənnaoğlu Cabir mənim iki adamını vurdurdu. Mən də borclu 
qalmayıb öz əlimlə bunlardan üçünü tələf elədim! 
- Düz altı ay ayağımda çarıq, əlimdə tüfəng bir dəstə uşaqla dağa-daşa düşüb, 
bu canavaroğlunu axtardım, - deyə milis rəisi mamırlı adama tərəf dişlərini 
qıcadı. - Bu vəhşioğlu vəhşini! Bu quduz köpəyi! 
  
  
______________Milli Kitabxana______________ 
142 
 
 
- Bənnaoğlu, ağzını təmiz saxla! - deyə mamırlı adam qudurmuş köpək kimi 
zəncir gəmirdi. – Mən kolxoza da, bütün siz qırmızı papaq tayfasına düşmənəm! 
- Biz də düşmənlə düşmən kimi rəftar edəcəyik! - deyə Mehman mamırlı 
adamı kinli bir nəzərlə kənara buraxdı. 
- Mən heç birinizdən rəhm gözləmirəm! Daha ikinci dəfə əlimi ağrıdıb bu 
divan da sökəsi deyiləm! 
- Çünki sizin kimi sinfi düşmənə cüzi bir rəhm etmək, çörəkləri yandırılan 
yüzlərcə namuslu adama xəyanət etmək olardı, - deyə Mehman mamırlı adamdan 
üzünü döndərdi, qoşa dayanan iki nəfərlə dəxi söhbət edib qeydlər götürdü. 
- Aydın edib baxarıq, - deyə onlara söz verdi. – Mən sizin işləri bir qədər 
nəzərdən keçirmişəm! 
Mehman dəftərçəsini cibinə qoyub: 
- Bəs Salamat Salamatov kimdir? - deyə soruşdu. - Bəs o niyə səsini 
çıxarmır? 
O tərəfdə, küncdə dayanan, başını aşağı salan, arğazvücudlu, uca-boylu, əlli-
əlli beş yaşlı, ancaq saqqalı qar kimi ağaran adam dilləndi: 
- Salamatov mənəm, yoldaş! 
- Siz irəliyə gəlin, yoldaş! 
Salamat Salamatov pəncərə qabağına çıxdı. 
- Sizin bəs bu ağsaqqal çağınızda təqsiriniz? 
- Təqsirim varsa, Şura hökuməti özü aydın elər, - deyə Salamatov xatircəm 
cavab verdi. 
- Əgər yoxsa?.. 
- Yoxsa da yenə özü bilər! 
- Biz sizi azad etməyi qərara aldıq! 
Ağ saqqallı Salamatov bir addım irəliyə atıb: 
- Mən inanırdım ki, kolxozda gizlənən belənçik mamırlı qolçomaq 
quyruqlarına cəza veriləcəkdir! - deyə o şikayətləndi, çünki mən kolxozun bir 
dəninə də haram gözlə baxmaram. Toxum səpənfər içində bir imansızoğlu 
Allahqulu olub, - keçmişdə muzdur saxlayan zalımoğlu! 
Toxumu seyrək səpir, qalan toxumu şumda gizləyib gecələri evinə daşıyır, 
taxıl yerdən seyrəkçıxır, oduna mən düşürəm!.. İndi Allahqulu yal-yamacda 
asudə gəzir, xatanı əbəs yerdən mən briqadirin üstünə tökürlər! 
Niyə? Çünki Allahqulunun yalandan adamın üzünə duran şahidi az deyil! 
- Elə toxum yeyən düşmənlərə aman olmadığı kimi, dosta da zaval 
olmayacaq, - deyə gənc prokuror əlini Salamatova uzatdı. 
  
 
  
______________Milli Kitabxana______________ 
143 
 
 
- Bəli, biz, sizin qərarı bir az qabaq almışıq. - deyə milis rəisi izahat vermək 
istədi, - sabah işıq gözünə buraxacaqdıq Salamatovu! 
- Təqsirsiz vətəndaşı bir dəqiqə də burada saxlamaq olmaz! – deyə Mehman 
Salamat Salamatova qapını göstərdi. 
- Bizim rayonda otuzuncu ildən bu vaxta kimi bu Salamatov həmişə belənçik 
mamırlı qolçomaqla döş-döşə vuruşanlardan birisi olmuşdur, - deyə milis rəisi 
dilləndi. 
- Siz azadsınız! - Mehmanın səsi ucaldı. Salamatov gənc prokurora baş əyib 
qapıdan çıxdı. 
- Oğurluq xüsusi mülkiyyət hisslərindən doğan kapitalizmdən, dərəbəylik 
qalıqlarından əmələ gələn cinayətdir! Oğurluq adamın gözünə kölgə, vicdanına 
silinməz bir ləkə salır. 
Birisi arxadan soruşdu: 
- Bəs böhtançı? 
- Böhtançı oğrudan da pisdir! 
- Böhtançı nədir, ə? - deyə biri, o birisindən soruşdu. 
- Şərçi, dayna! 
- Oğru özünü alçaldırsa, böhtançı təmiz bir adamı ləkələyir, - deyə Mehman 
izahat verdi, - böhtançı vicdanını ləkələmiş bir satqındır! 
- Ay ağzına qurban olum, cavan prokuror, lap ürəyimdən tikan çıxartdın! 
- Bəs, prokuror, rüşvətxor necə? 
- Rüşvətxor itdən də pisdir! - deyə Mehman cavab verdi, - rüşvətxor ən rəzil 
bir həşəratdır!.. 
Mehman əlini qara qıvrım saçlarında gəzdirə-gəzdirə adamlarla bir qədər də 
danışıb axırda: 
- Kimin təqsiri yoxsa, mütləq buraxacağıq, - dedi. - Kim müqəssirsə, öz 
cəzasını çəkəcəkdir!.. Kooperativ əmlakını talan edənlərə, vətəndaşların şəxsi 
əmlakına xain gözlə baxanlara, kolxoz tayalarını alova tutan düşmənlərə heç bir 
rəhm, güzəşt olmayacaqdır!.. Biz inqilabi qanunun bütün kəskinliyilə inqilabın 
bəhrəsini hər hansı sinfi düşmən qalığından - oğrudan, rüşvətxordan, 
böhtançıdan qoruyub, maneələri aradan götürə-götürə, yolumuzu arıtlaya-
arıtlaya, qurub yarada-yarada irəliyə gedəcəyik!.. 
Mehman danışdıqca burada olan müqəssirlər başlarını aşağı salır, rüşvətə 
cuman Murtuzovun daha kəsərdən düşdüyünü hiss edir, öz cinayətlərini göz 
qabağına gətirib vahiməyə düşürdülər. Mehmanın axırıncı nəzəri mamırlı adamla 
toqquşdu, o qayıdıb geriyə döndü, qapı 
  
  
______________Milli Kitabxana______________ 
144 
 
 
bağlandı. Bayaqdan dilini uzadan mamırlı adamın, əvvəlkindən fərqli olaraq, 
canında bir üşütmə gəzirdi... O, iki əlini qoynuna gətirdi, sanki qara torpaq 
qabardı, yer onu öz dərin qatlarına çəkdi. 
Mehman getdikcə daha artıq həyat təcrübəsi kəsb edir, işə ciddiyyətlə 
girişirdi. O, sübh tezdən prokurorluğa gedir, evə gec qayıdırdı. Züleyxa darıxır, 
deyinir, ayrıldığı gəzinti, əyləncə günlərini, şənlik çağlarını xüsusi birbəsrətlə 
xatırlayırdı. O, gündüzləri pəncərə qabağında dayanıb, sanki azad uçuşdan 
tutulub qəfəsə salınmış bir quş kimi yal-yamaca, dağ-daşa boylanırdı: 
- Bu Mehman niyə belə buza dönüb, öz yuvasından soyuyur? - deyə bəzən  
Züleyxa qısqamnağa başlayırdı. - Bəlkə bir iş var, mən bilmirəm?.. 
Bəlkə bu sakit oğlan bir fasonlu qıza, ya kənd yerinin bir işvəkar gəlininə 
uyub xəlvəti-xəlvəti saman altdan su ycridir!., 
Züleyxanın səbri tükənir, daha o, axşamları prokurorluğa zəng etməyə 
başlayırdı. Bu zənglərin bir çoxuna ya telefon dəstəyini götürən olmur, ya da 
cavab gəlirdi ki, prokuror idarədə yoxdur... Belə bir vəziyyətdən darıxan Züleyxa 
tablaşa bilmədən öz dərdini qonşuluqda olan bağça müdirəsi Zərrintac 
Sərrafzadəyə açmağa başlayırdı: 
- Ay qız, xanım bacı, buralarda lap adamın ürəyi ağzına gəlir ki, -deyə o 
ah-zar eləyirdi. - Adamın ürəyi elə qısılır ki, deyəsən bəs bir daş qəfəsə 
düşübdür?.. 
Zərrintac bu sözlərə göydəndüşmə bir qızıl alma kimi baxırdı. O, öz 
növbəsində dönüb Züleyxanın qızlığına girir, onu öz evinə dartmağa başlayırdı. 
Zərrintac Sərrafzadə prokurorun arvadı Züleyxanı mürəbbəli çaya qonaq edir, 
gülüb danışır, ona xoş sifət göstərirdi. 
- Ay Züleyxa xanım! Burada bir gediş-gəliş yerin olmasa, lap qulaqdan qut 
olarsan, - deyə o, Züleyxaya həmdəm olduğunu bildirdi. 
- Özüm də neçə vaxtdır kənardan da olsa göz qoyub baxmışam, sənin o 
qayınanan çox yamanca arvaddır... Adam dalınca boylanandır... Mənimdə bir elə 
boylananım var idi, çox çək-çövürdən, dava-dalaşdan sonra bir gün oğluna 
dedim ki, bu evdə ya o, ya mən olmadı, qarı öz boylanmaq xasiyyətindən əl 
çəkmədi, axırda oğlu ona yol göslərdi. o da qoyub getdi öz doğma qızının 
yanına! Vallah, bu qayınanalar gəlinlərini o qədər qısqanırlar, az qala istəyirlər 
ki, özləri, ayıb olmasın, öz oğullarına ərə getsinlər! 
Bunlar günüdən min qat pis olurlar... Təlx, acı, turş!.. Özü də gəlininə göz 
verib işıq verməyən bir gözüdar, donqabel, heyvərə ha!.. Baxır arvad ayna 
qabağında torbalanmış üzünün qırışına, baxır gəlininin alma yanağına, qarının 
cini vurub çıxır kəlləsinə, bu çöllülər demiş, keçiləri toplanır 
  
______________Milli Kitabxana______________ 
145 
 
 
başına bu heyvərənin! Daha qarı qalır şıllağa, huygir qatır kimi qoşa təpikdən 
çırpır adamın sinəsinə!.. Dayanmaq olmur, durmaq olmur, o sapsarı sifəti 
görmək, biri bir batman gələn sozü udmaq olmur, olmur!.. 
Züleyxa Zərrintacın bu yanıqlı sözlərini kədərlı-kədərli dinləyir, onun da 
gözündə qayınanası Xatun arvad yamanlaşmağa başlayırdı. Züleyxa hər bir 
söhbətdən evə dönüncə Xatuna qarşı çəpəki baxır, daha dodaqaltı deyinir, öz 
kəm taleyindən şikayətlənirdi. 
Mehman bu vəziyyəti sezsə də, hələ ki, üzdə açılışmır, öz işi-gücü ilə məşğul 
olur, ucqar kolxozlara gedir, işləri yoxlayır, dərindən-dərinə istintaq aparır, haqqı 
nahaqdan ayırd edir, günlərlə oralarda qalırdı. 
Bu vaxt Xatun sabaha kimi yatmayıb ürək döyüntüsü ilə oğlunun yolunu 
gözləyirdi. Külək qapını taqqıldadanda belə o cəld ayağa durur, əsə-əsə qapıya 
yaxınlaşırdı: 
- Kimsən?.. 
Bir səs gəlmir, Xatun qapı ağzında dayanıb dinləyir, sonra titrəmiş yerinə 
dönürdü. Bu vaxt səsə oyanan Züleyxa, öz çarpayısında ağır-ağır o tərəf-bu 
tərəfə çcvrilir, özlüyündə dodaqaltı mırıldanırdı. 
- Bir çimir cləməyi də bu arvad bizə çox görür, ha, "Mehman gəlmədi, 
Mehmana yolda nə oldu?". Daba demir, bəlkə oğlan ra- yonun dərin 
yerinə girib, görəsən nə kef çəkir, bu saman altdan su yeridən?.. 
Bir an keçmədən Züleyxanın şirin mışıltısı başlayır, Xatunun yuxusu göyə 
çəkilir, o gözlərini pəncərəyə zilləyir, sabahın açılmasını gözləyirdi. Getdikcə 
Züleyxa Zərrintacgilə gctməyi daha artıq vərdiş cdir, bu aranı su yoluna 
döndərirdi. Zərrintac isə brilyant sırğalarını, qiymətli üzüklərini, qızıl saatlarını 
Züleyxaya göstərirdi. Züleyxa baxır, onun ağzı sulanır, tamahı qılınc kimi 
itilənirdi: 
- Ay qız, nə əcəb bunları toplamısan? 
- Neçə ildir ki, bəs bu bağçalarda niyə can çürüdürəm? Dcyirsən yəni bu bir-
iki dənə də şey-şüyümüz olmasın? - Zərrintac pörtə-qızara cavab verdi. - 
Sabahdan əlimiz bir dara düşəndə yetim quzu kimi hansı düşmən qapısında öz 
boynumuzu burub, məliyək, hə? 
- Hamısını özün düzəltmisən, bu parıltılı şcylərin hamısını?.. Bu ki, 
Şah Abbas xəzinəsidir, bacı! 
- Düzü bir az qabaqkı kişidən qalıb. O da sənin ərin kimi prokuror idi. 
Bir az da oyan-buyandan!.. Belə də!.. 
- Bəs o prokuror oğlanla aranız niyə dəydi? 
- Gördüm ki, gecələr arvad danışdırır... 
  
______________Milli Kitabxana______________ 
146 
 
 
- Nə olar ki?.. Bəlkə müqəssirdir? Ya da şahiddir? - Züleyxa qısqansa da 
üstünü vurmur, hələ ki, öz vüqarını yuxarı tuturdu. 
- Əgər fikri düz idisə, arvadları gündüz danışdıraydı, kişiləri də gecə, - deyə 
Zərrintac yırğalanırdı. - İndi bəs o prokuror oğlan haradadır? 
- Deyir haradasa şorgözlük üstündə dolaşıbdır! Şorgözlükdə o, dünyaya tək 
gəlmişdi. Qız, məndən sənə əmanət, - deyə Zərrintac danışdıqca pörtürdü. - 
Kişinin yaxasını heç zaman öz əlindən buraxma!.. 
Beynini ye, qoy gözü açılmasın! Özü də öz üst-başını daş-qaşını düzəlt!.. 
Həmişə özünü bax bir qarış yuxarı, kişini isə bir qarış aşağı tut! Qoy sənə 
baxanda ağzı sulansın! Yoxsa sən ona hörmət eləsən, deyəcək bəs sən ondan 
qorxursan?!. Vur özünə tuman, alış gün kimi yan, qoy gözləri qamaşsın! 
Dünyada adama heç bir şey verməzlər, hamısını almaq lazımdır, qız! 
Qamarlamaq, almaq gərəkdir, balası!.. 
- Haradan qamarlamaq, almaq, ay bacı? - deyə Züleyxa köks ötürdü. 
- Bizim anamız quru çörəkdən də bizi qoruyur, həmişə: "Oğul, artıq tamah 
baş yarar", - deyə toyuq kimi bir ayaq üstə durur. Qoymur heç o Mehmanı öz 
donluğuna da bir düz-əməlli qol çəkə, barı! 
- Qadam onun kaftar ağzına, - deyə Zərrintac iki əlini qoşalaşdırıb buradan 
oraya Xatunun başına "ala ee" deyir, Züleyxaya öyüd-nəsihət verirdi. - Bu dünya 
yeyənə quyruqdur, qız, ağlayana yasxana! Sən işində ol, qız, özünə bir gün ağla, 
balası! Sabah bu dünyadan sənin gözəlliyin gedəndən sonra, bu gündən o qırışan 
qocalığa hansı yadigar qalacaqdır?.. 
Bəlkə daş-qaşın olsun ki, birtəhər özünə bəzək-düzək verib o zaman qarılığın 
üstünü örtəsən!.. 
 
XXII 
 
Bütün gecəni dağ-daş arası, at belində yol gələn Mehman gündüz gün 
yağlananda rayon mərkəzinə çatdı. Prokurorun gəldiyini görən Qaloşlu adam 
özünü qapıya cəld yetirib Mehmanın atının cilovundan bərk-bərk yapışdı, başını 
qaldırıb altdan yuxarı onun üzünə irişdi: 
- Xoş gəlmisən, qadan alım, səfa gəlmisən!.. Bu neçə gündə gözləməkdən də 
gözümüzün kökü saraldı!.. 
Xatun eyvana çıxıb oğlunu qarşıladı. Züleyxa qaşqabağını sallayıb dinmədi. 
- Nə olubdur, ana?! – deyə Mehman anasının əlindən tutub onun intizardan 
yorulan, mehriban gözlərinə baxdı. 
- Elə bir şey olmayıb, bala, - deyə Xatun gülümsədi. - On gündür getmisən, 
görünür ki, Züleyxa bir az küsübdür... Çox da doğru eləyir... 
  
______________Milli Kitabxana______________ 
147 
 
Adam da yad yerdə bir-iki günlüyə gedib bu qədər də uzun-uzadı qalarmı? 
Gecələr də yuxumuz göyə çəkilir. Yolların da dağ-daş, əyri-üyrü, at qoparılsa, 
heç bilməzsən, dilim-ağzım da qurusun, hansı uçurumun dibində bənd alar?.. Axı 
nöş belə?.. Məgər yaxşı işdi?.. Özün də cavan bir uşaq, belə dağ-daşa nabələd?! 
- Yaxşı su varmı, bir əlimizi yuyaq?, - deyə Mehman Züleyxanı üzüb anasına 
cavab verdi, - iş çoxdur, ana!.. 
- İş olsa da, biz də axı belənçik nigaran qalırıq, - deyə Xatun dönüb getdi, o 
cəld sabun, məhrəba, su hazır etdi. Qaloşlu adam özünü qabağa verib Xatunun 
əlindən su dolçasını aldı, prokurorun əlinə qırışa-qırışa su tökdü. Mehman əl-
üzümü yudu. Xatun çay gətirib stolun üstünə qoydu, eyvana çıxdı. Mehman 
Züleyxanın qolundan yapışıb: 
- Küsəyon xanım, nə olub belə? - deyə onu mehribanlıqla dindirdi. - Axır bu 
nə küsməklikdir, qız!.. 
Züleyxa birdən ağlamağa başlayıb: 
- Neçə aydır, - dedi, - buradayıq? 
- Nə olsun, nə böyük qürbətdir, Züleyxa? 
- Bir gözməyi yox, əylənməyi yox, ürəksıxan iki hündür dağın arası, göy də 
görünmür!.. Kim bilir, hələ özün da haralarda gəzirsən? 
- İşləmək, iş görmək gərəkdir, Züleyxa! - deyə Mehman Züleyxanın pırtlaşıq 
saçtarım tumarladı. – İşləmək, iş görmək, tapşırılan çox-çox məsul vəzifəni 
yerinə yetirmək görəkdir, yoldaş!.. 
- İş görmək!.. İş görmək!.. - deyə Züleyxa hikkələndi. -İş görmək... 
Qüru süfrə... quru süfrə... qum çay... Quru gün... 
- Demək, aclıq davası eləyirsən?.. - Mehman Züleyxanın qollarından tutub, 
onu sıxçalayıb ovundurmaq, əsəbiləşən gəlinin könlünü almaq istədi. Züleyxa 
Mehmanın qolları arasından çıxmağa çalışaraq: 
- Heç aclıq olmasın, - deyə başını əydi. - Bir ürəyimiz açılsa, necə?.. 
Atı aparıb şəhərkənarı tövlədə bağlayıb tez birdabana qayıdan Qaloşlu adam 
eyvana çıxdı. O, Xatuna yaxınlaşdı, içəridən gələn səsə qulaq asmağa başladı. 
Bir az keçincə başını yırğaladı. 
- Doğrudur, hamısı doğrudur, - deyə Qaloşlu adam guya yanıxdı. 
- Mən neçə-neçə prokuror yola salmışam, indi dönüb bu oğlana mat 
qalmışam... Bu camaat ki, var, hamısı Kufə məxluqudur... Onlar yeyənə də, 
yeməyənə də "yeyən" deyirlər... İstəsən dünyanı ye, istəyirsən heç bir tikə 
dadına, hamısı birdir, hamısının adı yedidir... Haqq-halal normasını da qoymur 
kooperativin anbarından da götürəsən evinə ki, gəlin də dilə gəlmiyə. Belə adam 
olar? Görünür şura əsrinin peyğəmbəri olmaq 
  
  
______________Milli Kitabxana______________ 
148 
 
 
istəyir?.. Duzsuz arpa çörəyi yeyib, bir çam da soyuq su içmək istəyir... belə də 
prokuror, belə də çinovnik olar?.. Evində bişirilən zəfəran-plova da qapı çırpır, 
bilmirəm bu nə təhər bir ev saxlayacaq, sabah bunun uşağı nə güzəran 
görəcəkdir!.. 
Xatun Qaloşlu adamı tərs bir nəzər ilə süzüb: 
- Bu söhbət, belə kimə gərəkdir? - dedi. 
- Düz demirəm, Xatun bacı? - Qaloşlu adam təəccüb edər kimi soruşdu. 
- Yox, düz demirsən, kişi! Adama təmiz ad lazımdır, zibilli qan yox! 
Qaloşlu adam Xatunun qəti qərarını görüb susdu... 
Züleyxa içəridə gözlərində yaş gilələri dolana-dolana danışırdı: -Xalqınkı 
qoşa-qoşadır... Gəlin gəlmişik, bir cüt sırğanı, bir qol saatını da görməmişik!.. 
- Demək bəzək-düzək davası eləyirsən, Züleyxa, eləmi? 
- Yazıq anam həmişə deyərdi: "Qarnım üçün yox, qədrim üçün". 
Bir cavanlıq yadigarı olsa, göydən yerə qan yağmaz ki! 
- Adam ayağını yorğanına görə uzadar, Züleyxa! - deyə Mehmanın əsəbiləri 
çalınmağa başlayırdı. – Mən sənə rayon dövlət kitabxanasından "El məsəlləri" 
gətirərəm, oxuyarsan. "Ayağını yorğanına görə!.." 
- Mən yüzdən yuxarı roman oxumuşam, sənin bu kitabxanan mənə lazım 
deyil! - Züleyxa gözlərini silə-silə üzə durmağa, Mehmanın dönüşü zamanı 
göstərdiyi mehribançılığı qiymətləndirmədən, bir tərəfdən də qısqanclıq içində 
qabarmağa başlayırdı. - Heç bir romanda, bircə kəlmə də deməyiblər ki, ay 
Mehman, qıza gözəllik, bəzək lazım deyil!.. 
Heç birisində də heyvərəyə, bir cır-cındırıyla eşq yetirildiyi göstərilməyibdir, 
mamının canı üçün. 
- Sən çox zərərli romanlar oxumusan, Züleyxa! - Mehman arvadının bu 
sözləri qarşısında heyrət etməyə başlayırdı. 
- İndi də bəlkə bu romanlara maddə verib qazamata salasan, yoldaş 
Atamoğlanov? 
- Sənə bu dili öyrədən var, Züleyxa! 
- Necə, bəyəm mən lal idim? 
- Bu qədər də yox, Züleyxa!.. Sən əsla belə deyildin, Züleyxa! 
Qaloşlu adam özünü saxlaya bilməyib içəri işarə edib Xatuna: 
- Görürsənmi, - dedi, - gəlin necə haqqına üzə durub? 
Xatun Qaloşlu adamı yenə eyni nəzərta süzüb: 
- O sənin işin deyil! - dedi, -kişi! Əsla ətlə dırnaq arasına girmə!.. Qaloşlu 
adam büzüşüb: 
  
 
  
______________Milli Kitabxana______________ 
149 
 
 
- Mən qələt eləyirəm, - dedi, - min qələt! - O, çiyinlərini çatdı. 
- Mən süpürgəçi babayam, mən atamnan qələt eləyərəm! 
- Onda bu dili bir kənara burax, kişi! 
- Dil deyəndə, mən süpürgəçiyəm, bacı, ancaq gəlini də elə üzə qaldırmaq 
olmaz! Mən, hər ikisini də öz balam kimi, bax bu döyünən ürəyim kimi 
istəyirəm! 
Qaloşlu adam həyətə enib kağız qırıntılarını yığmağa başladı. Xatun isə bu 
söhbətlərin dəhşətli gələcəyini görür kimi dayanmadan içəriyə girib: 
- Oğul! - deyə üzünü Mehmana tutdu, - ləkəli sultan olmaqdansa, ləkəsiz 
çoban olmaq yaxşıdır! Mən hələ başımı aşağı salmamışam, bu özü də dünyaya 
dəyor. - Xatun golininin üzüno baxdı. - Qızım, alnı damğalı adam, qulağı 
damğalı heyvandan pisdir! 
Gözlərində hiss və hikkə yaşı quruyan Züleyxa, bir də ağlamağa başlayıb: 
- Uy, mama! - dedi, - hamısı da o yandan bəriyə mənim üstümə düşüb, uy, 
mama!.. 
 
XXIII 
 
Qaloşlu adam arzuladığı ilk açarı əldə etmiş oldu. O, bu ailədə olan azmı-
çoxmu ixtilafa bələd oldu. Qaloşlu adam "daş-qaş mərəz"ini bildi. "Bax buradan, 
buradan açan salmaq!" –deyə o içəridə sevindi. Qaloşlu adam fikir içində bir 
qədər hərlənib-fırlandı, girəvə tapıb özünü anbarın qapısından içəri saldı. 
Məmmədxan yenə də çotka çəkir, sənədləri aşırıb yoxlayır, qara saplı bir iynə ilə 
tikib düzəldirdi. Qaloşlu adamın kölgəsi içəriyə uzanıb stol üzərinə səpələnmiş 
kağızların üstündə gəzdi. Məmmədxan əyri-üyrü kölgəni görüncə başını qaldırıb: 
- Yenə xeyir ola, - dedi. - Qaloş? 
- İş var, - deyə Qaloşlu adam ayaq barmaqlarının ucunda içəri girdi. 
- Sənə işim düşübdür! 
- Nə vaxt olacaq ki, sən özün də bir iş düzəldəsən, ay Qaloş?! 
Qaloşlu adamın qırış üzü titrədi: 
- Köpək qaya kölgəsində yatar, elə bilər öz kölgəsidir! 
Məmmədxan çotkanı kənara itələyib: 
- Mən həmişə sənin bəndeyi-fərmanını, Qaloş! - deyib ayağa durdu. 
- Mən həmişə əli-qolu bağlı qulun! 
  
  
______________Milli Kitabxana______________ 
150 
 
 
Qaloşlu adam əyilə-əyilə: 
- Sən bilirsən ki, - deyə barmağı ilə sənədləri göstərdi, - mən sənin boğazını 
neçə kərə kəndirdən qurtarmışam! 
- Yaxşı bilirəm! 
- İndi kim bilir, bu qoşa gözlərin hansı zülmət qaranlıqdan işıldayırdı? 
Camaat deyər: "Koxanı gör, kəndi çap". 
- Bu misalı açıq dilə çevirəndə nə deməkdir, Qaloş? 
- Bir saat! 
- Mon saatsazammı, Qaloş? 
- Qanmadın! 
- Necə, necə? 
- Dedim ki, qanmadın! Bir qızıl saat gərəkdir! 
- Bu xarabada qızılı haradan tapmaq olar?.. Gümüş olsa, bəlkə birtəhər 
düzələrdi, Qaloşcan! 
- İtər yerə getməz, ədə! 
Məmmədxan əlini alnına, dirsəyini də sənədlərin üstünə qoyub xeyli 
fikirləşdi. Qaloşlu adam anbarın içini bir müfəttiş kimi gəzib dolandı və sonra 
gəlib, anbardarın başının üstə dayandı: 
- İtər yerə getməz! - dedi. - Atalar deyib, - "Yüz gün yaraq, bir gün gərək". 
Qaloşdan yaxa qurtara bilməyən Məmmədxan stolun balaca gözünü açıb qızıl 
qolbaqlı saatı çıxarıb: 
- İşinə düşərmi? - dedi. - Bu sən yığan sarıdan! Ancaq sən yığan dilsizdir, bu 
qədər də çıq-çıqlıdır!.. 
Qaloşlu adam saatı alıb baxdı, açıb içini yoxladı, yazı-pozusunu gözdən 
keçirtdi: 
- İnsafən söz yoxdur, qiyməti neçədir? 
Məmmədxan güldü: 
- Sən neçə qiymət qoyursan? 
- "Örtülü bazar - dostluğu pozar!"... 
- Kim üçündür, əmican? 
- Bilmirsən, ay lotu, kim üçün olar, ilin-günün bu çağında?.. 
- Vallah, o Əbülfəzli Abbas haqqı, mən haradan bilim? Sən deməsən, mən bu 
anbarda hardan başa düşüm ki, sənin o dərya könlündən nələr keçir?.. 
Qaloşlu adam saatı yuxarıya qaldırıb: 
- Qiymətsiz şey olmaz, qiyməti? 
 
 
  
______________Milli Kitabxana______________ 
151 
 
 
- Peşkəşdir, Qaloş! 
- Doğru söz? Lap qızıl kimi düz söz? 
- Bir əmimin tək ölmüşünə! 
- Qiymətsiz şey olmaz, qiyməti! 
- Dedim ki, peşkəşdir! Mən bilirəm ki, sən hədər yerə bir kibrit dənəsi də 
verməzsən! 
- Haqq başı ağır olar, ancaq çatmağının geci-tezi var! - deyə Qaloşlu adam 
sumüklü əlini qaldırıb Məmmədxanın kürəyinə vurdu: - İtər yerə getməz! - O 
saatı pambığa büküb yavaşca qoynuna qoydu, öz əyri-üyrü kölgəsi ilə birlikdə 
anbardan çıxdı. 
Mehman işə getmişdi. Xatun mətbəxdə çalışırdı. Züleyxa məlul-müşkül 
eyvanda dayanıb ətraf dağlara baxırdı. Qaloşlu adam boyük bir qənimət əldə 
etmiş kimi şəst ilə yuxarı eyvana çıxıb: 
- Xoş gördük, - deyə o, qapağı qırışıq gözləri ilə Züleyxanı süzdü. 
- Başına dönüm, mənim gözəl-göyçək qızım!.. 
Tutqun Züleyxa cavab vermədi. Qaloşlu adam Züleyxanın gözləri içinə zənn 
ilə baxıb: 
- Bu əmin dünya görübdür, - deyə ona yaxınlaşdı. - Sən mənim özcə 
balamsan... Sonra sən mənim necə xeyirxah bir adam olduğumu tanıyıb 
biləcəksən!.. Mən əcəb bilirəm ki, gen günü dar günə sığışdırmaq çətindir. - 
Qaloşlu adam içəriyə girib Züleyxanı da otağa çağırdı: 
- Bir zəhmət olmasa, qızım, bəri gəl! 
Bu səsə Xatun başını qaldırıb mətbəx dəsmalı ilə əlini sildi. Züleyxa hərlənib 
otağa girdi. 
- Sizə saat lazımdırmı? - deyə Qaloşlu adam soruşdu. - 
Züleyxa bu qəfil sual qarşısında səksəndi. 
- Nə saatı? 
- Qızıl saat! 
- Yox. bizə nə qızıl, nə də gümüş saat lazım deyil! 
- Niyə? 
- Çünki gərəyimiz deyil! 
- Saat ola, gərək olmaya?.. Mən bilirəm ki, sizin saatınız yoxdur. 
- O, saatı çıxarıb əlində hərləyib Züleyxaya tərəf tutdu: - Əntiqəsidir, lap 
əntiqəsi!.. 
Züleyxa sarı qızıla baxdı: 
- Bizə lazım deyil, çox sağ olun! 
- Yox, siz bu saatı götürün! 
  
  
______________Milli Kitabxana______________ 
152 
 
 
- Pulumuz yoxdur, axı?.. 
- Yavaş-yavaş düzəldib verərsiniz! - Qaloşlu adam təsiredici bir səslə güldü. 
– Əminlə köməkləşərsiniz... Yavaş-yavaş mənim donluğumu da sizin 
düyünçələrdəkinin üstünə qoyarıq, qiymətini düzəldərik! 
Züleyxa baxıb-baxıb: 
- Mehman dünyanı dağıdar, əmican! - dedi. - Lap bizi baş-başa verən 
dağların arasından sürgün edər!.. 
- Heç-zad deməz, qızım! 
- Vallah, Mehman mənim aşımı kəsər, lap! 
- Al, qoy dursun, deyərsən, Zərrintacındır. Mən bilirəm siz ikiniz onunla 
canbir qəlbdə bacılıqsınız! 
- Bacılığın buraya nə dəxli?.. 
- Qadına sirdaş gərəkdir, onda da o Zərrintac kimi dünyagörmüş bir sirdaş 
ola... 
- Axı heç bilmirəm Mehman üçün, onun qulluğuna görə nə cürə çıxar? 
- Heç cürə, yüyürən yıxılmağına baxmaz. Könlü daş-qaş istəyən 
gərək ustalığı da bacarsın! Lap qədimlərdə də, bu "sanlar" axıb-axıb ağlı 
başında top adamlarda toplanardı, hərdə-hürdədə yox!.. Bu çərəz deyil, 
ycyəsən, ağzın şirin ola, ötüb sovuşa. Bu həm bəzək, həm də çəkidə 
yüngül, qiymətdə ağırdır!.. 
Qaloşlu adam saatı stolum üstünə qoyub yavaş və yastı addımlarla qapıdan 
çıxdı... 
 
XXIV 
 
Züleyxa xeyli vaxt, həyəcan içində qapı-bacada dolandı, sonra yenə Zərrintac 
Sərrafzadəgilə getdi. 
- Salaməleyküm, gəlin! - deyə genişlənən gözlərini dolandırdı! 
- Əleykəssəlam, ay qız! Niyə bəs elə də tövşüyürsən? Elə bil ki, lap qaç-
qovdan gəlirsən?.. - Zərrintac Züleyxanı diqqətla süzüb əyləşmək üçün ona yer 
göstərdi. - Otur, bir nəfəsini dər. - O qaş-gözlə bir daha Züleyxanı nəzərdən 
keçirtdi. - Ay qız, bəyəm adam böyük arvadı olanda, xırda adama bu qədər də 
sallaq satmaz?!. Bu neçə gündə bəs haradasan, balam?.. Bilmədim ayağımın 
altına da bir dəmir parçası atım, barı!.. 
 
  
 
  
______________Milli Kitabxana______________ 
153 
 
 
- Ay qız, vallah, adamın ürəyi yamanca darıxır, - deyə Züleyxa nəfəsini dərə-
dərə birtəhər stulda əyləşdi. - Ancaq adam da tcz-tez gəlib getməyə utanır, üz ki 
var, ətdəndir! 
- Elə niyə? Yad-yadırğa deyilsən ki?! - Zərrintac qayğıkeş adam kimi 
canıyananlıq göstərdi. - Mən qardaşıma da demişəm, bizim katib Kamala! O da 
icraiyyə komitəsinin katibidir! Hə, demişəmki, biz ikimiz Züleyxa xanımla 
həmişəlik bacılıq olmuşuq... Bacı olandan sonra, daha burada artıq-əskik nə söz 
ola bilər?.. 
Züleyxa bir təhərlə özünü sakitləşdirdi, Onlar bir qədər oyan-buyandan 
söhbət edəndən sonra Züleyxa yenə də qızarıb-bozardı, əl çantasını götürüb 
çəkinə-çəkinə və yavaş-yavaş onu açdı: 
- Ay qız! - deyə o birdən yumşaq telli pambığa bükülü saatı titrəyən barmağı 
ilə asta-asta çıxartdı. - Dedim sənin saatınla quraq bunu... 
Dedim baxaq, sınayaq görək necə işləyir?.. Yoxsa adam burada lap vaxt-
vədəni də dolaşdırıb, az qala, sən dəmiş qulağı belə batır! 
Züleyxa qızıl saatı göstərdi, Zərrintac əli ətə çatmaz, dadanmış, hərif pişik 
kimi baxıb-baxıb udqundu: 
- Qəşəngdir, mübarəkdir, qız! Alırsanmı, barı? 
- Yox, özümünküdür!.. Nə almaq?.. Özümünküdür!.. 
- Nə əcəb bəs indiyəcən hcç bir kərə də bağlamadın? 
- Bağlamış bu ucqar yerdə hara gedəsiyəm? 
Züleyxa bu sorğuların içindən özü də gözləmədən çıxdığı üçün az-çox 
arxayınlaşdı, sinədən yanıqlı bir nəfəs aldı. Zərrintac Sərrəfzadə saatı alıb çox 
diqqətlə, özü də xeyli bir zaman oyan-buyanına süzə-süzə baxdı: 
- Hə, bir adamın... - deyə sözünü tezca yarımçıq kəsdi, "oxşayır..." sözünü 
ağzında saxladı, "ş-ş-ş..."lar, onun qırmızı, ətli, qalın dodaqları arasında fışıltıyla 
çıxdı... 
- Nə? Necə? - Züeyxanın rəngi bu əcaib və əsrarlı səsin müqabilində bir an 
içində sapsarı saraldı. - Nə dedin, qız? 
- Heç! - Zərintac sünnəli qaşlanm yuxarıya dartdı. - Heç bir şey! 
Bacı canı!.. Yəni deyirəmki, adamın qoluna saat gələrmi?-O saatı daha yaxşı 
tanımaq üçün bəhanə ilə onu qoluna gətirib diqqətla baxdı. Sonra Zərrintac saatı 
nə qədər qoluna bağlamağa çalışdısa da, saatın qızıl zənciri onun ağ, yastı 
biləyinə gəlmədi. - Yox, mənim qoluma çətin gələr, - dcyə Zərrintac güclü əli ilə 
Züleyxanın çiynindən yapışıb onu bərk-bərk yırğaladı. - Maşallah, sən də heç 
məndən geriyə qalmaz bir qurğuşunsan! Ancaq istəsən bu saatı mənimki ilə 
dəyişdirə də bilərik! 
  
______________Milli Kitabxana______________ 
154 
 
Zərrintac, Züleyxanı arxayın salmaq, onu ürkütməmək, özünü tox göstərmək 
üçün ayağa durub sandığını açdı. Bir cüt saat çıxarıb gətirdi. Züleyxa bir qədər 
toxtadı, ancaq böyük bir həsrətlə qoşa saata baxdı: 
- Qəşəngdir sənin bütün-bütünə daş-qaşın, qız! 
- Hamısı da qoşa-qoşa gərəkdir, - deyə Zərrintac yenə də öyünməyə başladı. - 
Birdan biri sındı, biri itdi, sonra?.. Bu dünyada bir dənədən bir şey çıxmaz!.. Elə 
bu kənd qulluqçularının arvadları da baxırsan ki, cüt-cütdür!.. Hərçənd olsa bu 
da mədəniyyətdən deyil, - Zərrintac əlini-əlinə vurub süni bir səslə güldü. - 
Ehtiyat gərəkdir, ehtiyat! - Zərrintac əlini qaldırıb yağlı pampızlı dizinə vurdu. - 
Ayrı cürə heç olmaz bu dünyanın işi!.. Çünki üstə gəlməyən azalır! 
Züleyxa kövrəlib sadəlövhlüklə açıldı. 
- Bizim ana dünyanı qurudan, hər şeyə bir qulp qoyan, bir ilıq yumurta ilə 
gün keçirəndir! 
- Hə, - deyə Zərrintac gözlərini dolandırdı. - Hələ o Qaloş da, bu gün onun 
barəsində mənə elə deyirdi. 
Zərrintac cavan rəfiqəsinin öz qayınanasına qarşı başlayan narazılıq 
qığılcımını üfürüb alovlandırmaq, hər hansı ehtiyata qarşı, bu ailənin içərisinə əl 
salmaq, gənc prokurorun düyününü öz əlində saxlamaq istəyirdi. Bunun üçün də 
Zərrintac ananı öz oğlunun keşiyindən qovub uzaqlaşdırmağa, onunla gəlin 
arasında ixtilaf salmağa çalışırdı. Buna görə də Zərrintac mətləbi hərləyə-hərləyə 
ananın üstünə gətirməyi vacib bilirdi. 
- Hə, - deyə o, yenə sözə başladı. - Doğrudan da, mən də bu barədə göz 
qoymuşam. O arvad elədir ki, var!.. O Qaloş, asta-asta bizə gələr, düşəndə bizdə 
isti bişmişdən-zaddan bir qaşıq yeyər. Yazıq yamanca kişidir. Qaloş da sənin o 
mısmırıqlı qayınanandan əl aparıb qan gətirir!.. 
Baxırsan ki, o arvad sənin dalınca hey göz qoyur... İstəmişəm bir kərə tutub 
deyəm ki, ayxala, axı belə də yaramaz?! Sonra sözümü udmuşam, demişəm, eh 
mənim nə borcuma?!. Bu dünyada bu qayınana deyilən ki, var, qoymaz bu yazıq 
gəlin kirpik qaldırıb, göz aça!.. Mən sənə qabaqlar öz qayınanam haqqında 
demişəm. Bu qayınanaların hamısı bir bezin qırağıdır! "Ora getmə, bura get, elə 
durma, belə dur", onlar az qala evi bir qazamata döndərib özləri də əllərində 
nizəli tüfəng qapıda dayanırlar. - Bəxtəvər o gəlinlərin başına ki, onlar bütün 
ömürlərində qayınana üzü görməyiblər!.. 
- Yox, bizimki daha o dərəcəyə qədər pəncə-pəncədən də keçməyib a! 
  
  
______________Milli Kitabxana______________ 
155 
 
 
- Mən göz qoymuşam, hələ bir qədər ötübdür, - deyə Zərrintac Sərrafzadə 
Kamilovun bu ailəyə qarşı itilənmiş dişiərini göz qabağına gətirərək belə bir 
narazılıq toxumu səpmək yolu ilə öz işinə davam edirdi. - O kişi də deyirdi, o 
fəqir Qaloş, mən özüm də sərraf gözü ilə baxanda o lapçınlı arvadın yeddi qatını 
görmüşəm... Nədən ki, mənim gözümdə nə bir canlı yayınar, nə də bir cinli... 
Demişə, yazıqbacımın gününə!.. Qayınanalı gəlinin bu dünyada yediyi qan, 
içdiyi irindir! - Sərrafzadə o yana göz gəzdirib astadan söyləndi: - Sən çalış, qoy 
kişinin əlində girəvə varkən sənə belənçik-belənçik şeylərdən bir daş-baş 
eləsin!.. Yoxsa qız, gərək bəzənəsən ki, kişinin də ağzının suyu şırıl-şırıl axsın! – 
Zərrintac yırğalandı: - Ancaq bu imansızlar da az qalırlar ki, bəzək görəndə 
ortalarından çatlasınlar! Onların gözü götürməz ki, gəlin yazıq bir yaxşı-yaxşı 
geyinsin-kecinsin, altdan vurub, üstdən qıfıllansın, tay-tuş içində tovuz kimi 
bəzənib, sallana-sallana gəzinsin. Hə, qayınana qoymaz ki, ər deyilən adam, 
boya-başacan gəlini sevsin. Mənim başım bu barədə, bir dünyaca ağrı çəkibdir. 
Sən hələ təzəsən. Özün də baxıb görəcəksən... Ancaq haray bubaşdan!.. 
Bubaşdan başına bir çarə!.. Lap elə bu başdan o qayınananın gözünün odunu al! 
– Zərrintac cavan rəfiqəsini diqqətlə süzüb öz sözlərinin təsirini yoxlamaq istədi. 
- Ancaq bu qızıl saat heç də bir bünövrə daşı kimi bəd deyildir, qız, balası! - 
Zərrintac saatı qurub qulağına tutdu. - Bəddeyil, dalı bol olsun, qoşa-qoşa 
olsun!.. Qoy dincələ-dincələ işləsinlər... Elə mən də bu saatları növbə-növbə 
işlədirəm. Heç biri də ömründə bir saatsaz üzü görməyib... Necə yerindən çıxıb, 
eləcə təptəzədir! 
Züleyxa gətirdiyi sarı saatı yenə də həmin yumşaq pambığa büküb əl 
çantasına qoydu. 
- Qoluna bağlasana, qız! - deyə Zərrintac onun üstünə çəmkirdi. 
- Bağlasana özcə qoluna! 
- Evdə bağlaram!.. Bağı qolumu kəssə də bağlaram! 
- Görünür ki, qayınanandan yamanca qorxursan, lap cin dəmirdən qorxan 
kimi! Bildim, başa düşdüm. - Zərrintac əlini əlinə vurub, şaqqa çəkib güldü. - 
Adam bu dünyada beş gün yaşayacaq, gərək ürəyini yemiyəsən, qız! 
Zərrintac uzun qara kirpiklərini silib öz allı-güllü geyiminə, dolu əndamına 
nəzər saldı. Onun qardaşı Kamal qapını taqqıldadıb içəriyə girdi. Zərrintac ayağa 
durub: 
- Tanış olun, - dedi, mənim qardaşımdır, Kamal! Yoldaş Kamilovun 
katibidir! Bizim ispalkomun, böyüyün! 
  
  
______________Milli Kitabxana______________ 
156 
 
 
Kamal Sərrafzadə Züleyxanın qabağına gəlib ayaqlarını qoşaladı və əyilib 
əlini uzatdı: 
- Kamal Sərrafzadə! 
- Züleyxa!.. 
- Mənim bacılığımdır, - deyə Zərrintac əlini Züleyxaya sarı uzatdı. 
- Bizim Züleyxa xanım, bizim prokurorun həyat yoldaşıdır! Özü də "Yusif-
Züleyxa"da olan Züleyxadan min pay gözəl. 
Kamal Sərrafzadə Züleyxaya tərəf baxdı, onun qız üzünə bənzər üzü pörtdü, 
dişləri də bir şux qız dişi kimi ağ-ağına cərgələndi. 
- Çox pakizə! Biz çox xoşbəxtik. - Kamal o tərəf-bu tərəfə sındı. 
- Hörmətli adamlar bizə gəlib-gedirlər. Yoldaş Kamilovun özü də, bizə öz evi 
kimi gəlib gedər... 
Zərrintac Züleyxanın diləgəlməz gözəlliyi müqabilində tezcə özünü unudub 
əriyən və yumşalıb sıvıları qardaşına tərəf gözlərini ağardıb: 
- Yoldaş Kamilov hərdənbir ətirli çaya gələr, - deyib qabarıq döşləri ata-ata 
allandı. - Nə olsun ki?.. Adam-adamın evinə gələndə qan-xata olmaz ki?! Bu 
xırdaca şəhər də elə bir cürdür ki, baxırsan ki, o qədər gözü götürməyən, ürəyi 
qurdlu var ki, necə deyər, bu ara adamı az qala öküzü qaldırıb altından buzov 
çıxarır?.. 
Züleyxa, Kamalın açıq sözlərindən, xüsusən Kamilovun buraya gəlib-getmək 
məsələsindən yana, birdən dəyişib pərt oldu, belə bir soz-söhbətdən sonra o cəld 
yığışılıb pərişan bir halda evlərinə döndü. Xatun, gəlini bir cürə bozarmış sifətlə 
qarşılayıb: 
- Qızım, nə tez-tez o gəlingilə gedib gəlirsən? - deyə soruşdu. 
- Nə olar gedəndə, ana?.. Gedəndə, nə olar?.. 
- Nahaq gedirsən, - deyə əsəbiləşən Xatunun səsi titrədi. - Çox göz 
qoymuşam, torançağı bir zorba kişi asta-asta o evə girir!.. Yad yerdə adam gərək 
qədəm basdığı yerə fikir versin ki, altı quyudur, xəndəkdir, uçurumdur, ya nədir? 
Züleyxanı söz tutdu, çaşıb dolaşdı. Xatun qayıdıb içəriyə girdi, xörəyə baxıb 
bir balaca sıxma duz atdı, vedrəni götürüb dağdağan ağacının dibindəki şırrana 
tərəf yollandı. Züleyxa daha da bərk hikkələndi. Zərrintac beynində köpəşməyə 
və cücərməyə başladı, Xatun arvad bir müqəssir kimi onun gözləri qabağında 
dayandı. O, Xatunun ardınca deyinib içəriyə girdi, balaca kasanı iki dəfə duzla 
doldurub bozbaş qazanına hirslə endirdi. -Bizim gözətçimiz bizi göz açmağa da 
qoymaz!.. Cərə olsun, bir də cəhənnəmə! Bu da lap çustunu sürütləyə-sürütləyə 
mənim başımda vər-vəkillik eləyəcəkdir?! 
  
  
______________Milli Kitabxana______________ 
157 
 
 
Xatun sudan qayıtdı. Bir azdan Mehman da işdən döndü. O, əlini yuyub 
stolun yanına gəldi. 
- Ana, bu gün çox yaman acmışam, özüm də işə çox tələsirəm! 
Xatun soğan doğrayıb nəlbəkiyə qoydu. Bozbaşı üç qaba çəkdi, iki qabı 
stolun üstünə gətirdi. Öz payını mətbəxdə saxladı. Mehman qaşığı doldurdu, 
ağzına gətirərkən dil-dodağının yandığını hiss etdi. 
- Ana, ana!., 
- Nədir, oğul?.. 
- Duz varmı? 
Xatun bir nəlbəkini duzla doldurub gətirdi. 
Mehman qaşığı qaba atıb güldü, anasının boynunu qucaqlayıb ağaran 
pırtlaşıq saçları arasından öpdü. 
- Görünür yadından çıxıb üç-dörd dəfə duz artırsan, hə? 
Xatun Mehmanın qaşığını götürüb xörəkdən daddı. 
- Olar, oğlum, - deyə başı ilə təsdiq etdi. - Olar!.. Yəqin qocalıq huşumu 
başımdan aparıbdır, olar!.. 
Mehman asta-asta güldü: 
- Yəqin hər dəfə qazana baxanda bir ovuc, hə? – O, pərt olan anasını bir də 
qucaqladı, - lap duz gölü! Nə olar, üç gün duzsuz bişirərsən, əvazi çıxar! 
Xatun Züleyxaya altdan-altdan baxdı, elə bu andan Bakıya qayıtmaq üçün 
münasib bir adam axtarmağa başladı. Bir gün sonra o buraya təftiş üçün gələn 
qonşuları Balaqardaşı bazarda gördü. Xatun iri portfelli Balaqardaşla danışıb 
şəhərə qayıtmaq vaxtını müəyyən etdi. Xatun öz fikrini oğluna bildirdi. Mehman 
etiraz etdi. Anası təkidlə: 
- Yox, bala, - dedi, - mən gedim bir evimizo də baş çəkim! 
- Evimizdə nə var ki, ana? 
- Heç bir şey! Bircə sənin körpəlik ətrin, - Xatun dayandi- Əvvəlcə o, 
Züleyxanın boynunu qucaqlayıb öpdü, sonra da Mehmanın boynunu qucaqladı, 
gözləri doldu, əl atıb bağlamasını götürdü, əyilmiş halda pilləkəni enib birbaş 
avtobusa tərəf yollandı. Mehman bu işə məəttəl qaldı, Züleyxa o biri otağa 
çəkilib; 
- Qoyma getsin anam, Mehman! - bir uşaq kimi ağladı. 
- Mehman pilləkəni düşdü, astaca yeriyib küçədə anasına çatdı, əlini 
bağlamaya atdı. 
- Qayıt, sonra özüm gedəndə səni apararam, ana! 
- Burax, küçədir, eyibdir, - deyə Xatun oğlunu tərs bir nəzərlə süzdü. - Burax, 
burax məni, Mehman!.. 
  
  
______________Milli Kitabxana______________ 
158 
 
 
XXV 
 
Bir axşamüstü Züleyxa bir neçə fincan moruq mürəbbəli çay içib bərk tərlədi, 
hərlənib eyvana çıxdı, soyuq onu o ki var, tutdu, gecə isə özünü pis həfəs etdi. 
səhər titrədib, doğrudan da ağır yatdı. Mehman işdən qayıdanda Züleyxanın 
halını pərişan gördü; zəng edib həkim çağırdı. Yarım saatdan sonra həkim gəldi. 
O, Züleyxanın qızdırmasını ölçdü, hərarətin otuz doqquz dərəcədən yuxarı 
olduğunu müəyyən etdi. Bir neçə resept yazdı. Mehman Qaloşlu adamı çağırdı, 
reseptləri ona verdi. Qaloşlu adam dərmanxanaya yollandı. O yüyürüb aptek 
müdirini tapdı, reseptləri birbaş ona verib dərmanları hazırladıb gətirdi. Züleyxa 
gözünü açıb yanına düzülən dərman şüşələrinə baxdı, "mamamı istəyirəm, 
mamamı!"-deyib iztirab içində gözlərini yumdu. "Qoy atam gəlsin mənə bir yol 
göstərsin". Züleyxa yüksək hərarətin içində belə qərar çıxardı: "Qoy Xatun bir də 
bu evə qayıtmasın..." 
Qaloşlu adam Züleyxanın xəstələndiyini, bəzən sayır-bayır danışdığını ətrafa 
yaydı. Yavər Murtuzova, Zərrintac Sərrafzadə cəld yığışıb Züleyxanı yoluxmağa 
gəldilər. Onlar bütün gecəni xəstənin yastığından ayrılmadılar. Mehman isə 
Züleyxanın qəflətən belə xəstələnməyini həqiqi bir kədər kimi qarşıladı. 
Getdikcə onun ürəyi daha həyəcanla döyünməyə başladı. Ancaq Züleyxa 
gözlərini açıb hərdənbir dil-dodağını yalayır, hey anasını arzulayırdı: "Anamı!.. 
Mamamı!.."-deyib israr edirdi. Sabah açıldı, Qaloşlu adam çolpa üçün bazara 
göndərildi. Qaloşlu adam bazara baş vurmadan, təngnəfəs özünü Məmmədxanın 
yanına saldı, o, bazarı dörd dövrə dolandığından, burada heç bir çolpanın 
olmadığından yanıqlı-yanıqlı şikayətləndi: Məmmədxan isə bu haldan çox şad 
olub, "mən taparam", - deyib onu geriyə qaytardı. Çox çəkmədi, Məmmədxan bir 
cüt çolpa gətirdi. O, qapıda Qaloşlu adamı görüb öskürdü, işarə ilə içərini 
soruşdu. Qaloşlu adam baş işarəsi ilə Mehmanın evdə olduğunu bildirdi. 
Məmmədxan əli dulu gəldiyini bildirmək bəhanəsilə çolpaları tərpədib cığıldatdı 
və cəld qapının ağzına tulladı. Yavər Murtuzova bayıra çıxdı. 
- Xəstə xanım üçün bəlkə çolpalı sup bişirəsiniz, - deyə Məmmədxan başını 
içəri salıb Mehmana təzim etdi. Onu qaşqabaqlı görüncə geriyə çəkildi. 
Qayıdanda pilləkəndə Murtuzovla üz-üzə gəldi. 
- Haradan belə, aşna?.. 
- Heç bura çolpa gətirmişdim! 
-Yaxşı da eləmisən... O günü kişi utandığına görə evdən çıxıb getmişdi, - 
deyə Murtuzov özünün baş tutmayan qonaqlığına işarə etdi. 
  
  
______________Milli Kitabxana______________ 
159 
 
- Sonra Züleyxa xanım mənə dedi, Mehmanın əvəzinə bizdən üzr istədi... Çox da 
yaxşı, əcəb eləmisən! Bu dünyada adama adamlıq qalar... Daha bax, gör nə var, 
yenə ələ düşən çol-çolpadan, zaddan gətir!.. İtər yerə getməz, başa düşdünmü? 
"Yüz gün yaraq, bir gün gərək", qandınmı? Murtuzov bu sözləri deməklə 
Məmmədxanın gözləri içinə baxdı. 
- Hamısı aydındır, - deyə Məmmədxan əlini sağ gözünün üstünə qoydu. 
- Bu aranlarda deyərlər ki, arxı bərədən bağlarlar! Bizim bu arx elədir ki, 
buraya hər bir vətəndaşın işi düşə bilər! 
- İşimiz düşməsə də, qərib qonağa hörmət bəsləmək bizim şərəfli 
borcumuzdur! 
- Görunür, daha əlifbey qanırsan!.. 
- Müəllimi Murtuz dadaş olan necə qanmaz? 
Qaloşlu adam bu danışığa qarşı eyvanın o biri küncündən dilləndi: 
- Adamlığa nə söz? Bunların hamısı bu dünya üzündə adamlıq üçündür! 
Murtuzovun iri qırışıq dodaqları qaçdı. 
- Onu da bilmək ki, hər şeyi öz vaxtında əkib öz vaxtında biçərlər, yoxsa 
taxılı goy-göy biçməzlər! 
Murtuzov sağ əlini sol biləyinə qoyub: 
- Çıqqıldayan, necə? - deyə gözünü Məmmədxanın gözündə gəzdirdi. - 
Balaca dəyirmi?.. 
Məmmədxan Qaloşa tərəf göz vurub güldü: 
- Biz elə şeyləri bilmərik, - deyib üstünü vurmadan ötüb sovuşdu. 
Murtuzov arvadı Yavəri barmağıyla eyvana çağırıb tapşırıq verdi. 
Yavər əl-ayağa düşüb çolpa şorbasını hazır elədi. Zərrintac isə buğlanan 
şorbadan çini qaba töküb xəstəyə apardı. Xəstə təkrar: "mamamı gətirin", - deyə 
gözünü açmadan əli ilə şorbanı rədd etdi. Biraz sonra Kamal Sərrafzadə həkimlə 
birlikdə gəldilər. Kama! Bacısından Züleyxanın halını soruşdu, Zərrintac başını 
ağır-ağır buladı, həkim xəstəni təkrar-təkrar müayinə etdi, sonra həkim 
Mehmana üz tutub dedi ki, xəstənin arzusunu yerinə yetirmək onun səhhəti üçün 
xeyirli olardı və azarlının əsəbiliyi kəsilərdi. Yoxsa xəstənin balı daha da 
ağırlaşacaq, nə qədər müalicə olsa belə təəssüf ki, istənilən nəticəni 
verməyəcəkdir. 
- Əlac ancaq əsəbi gərginliyi aradan götürməkdən ibarət ola bilər, - deyə 
həkim öz dediyində israr etdi. - Əsəbi sarsıntını aradan qaldırmaq gərəkdir! 
Yavor Murtuzova, Zərrintac Sərrafzadə, onun qardaşı Kamal Sərraftadə, 
onun qardaşı Murtuz Murtuzov və Qaloşlu adam həkimin sözünə 
  
  
______________Milli Kitabxana______________ 
160 
 
 
qüvvət verib Zülyyxanın belə qəfil xəstələnməsi ilə bərk həyəcan keçirən 
Mehmana üz tutub xahiş etdilər ki, təcili olaraq xanımın anasına teleqram 
göndərilsin... Həkim öz dövrəsinə baxınca, onun sözünə bu qədər qüvvət verən 
adamın tapıldığı üçün baş əyib hamıya razılıq etdi. Axırda o, evdən çıxa-çıxa 
təkidlə: 
- Çox fəna təsiri ola bilər, - dedi, - son peşmançılıq çox ağır nəticə verə bilər. 
Hər halda əsəbi gərginlik çox güclüdür. Maması gəlməli, xəstənin sakitliyi bərpa 
edilməlidir!.. 
Həmin bu adamlar yenə də bir ağızdan həkimin sözünə şərik olub onun 
dediklərini təsdiq etdilər. Murtuzov isə bir neçə addım qabağa yeriyib: 
- Yoldaş prokuror, - deyə əmrə hazır bir vəziyyətdə boynunu uzatdı, - mən 
şəxsən özüm gedim, onsuz da mərkəzə gedəcəyəm. O işləri də aparım, xalanı da 
özüm götürüb gətirim! 
Zərrintac da Murtuzovdan geriyə qalmaq istəməyib: 
- Bağçanın işləri üçün mən özüm də maarif komissarlığına getməliyəm, - 
deyə qulluq göstərmək istədi. - Gedim, ananı da gətirim! 
Görünür, Züleyxanın dərdinə hər kəsdən artıq anası şərik ola bilər... 
Yavər Murtuzova isə həyəcana gəldi, dönüb Züleyxanın alnından öpdü: 
- Bacısı qurban! - dedi. - Lap hamımız gedib bacının mamasını, gecə vaxtı 
gətirərik!.. 
- Bir görürsünüzmü, maral kimi qız! - deyə Zərrintac əli ilə Züleyxanın 
saçlarını sığallaya-sığallaya sözünə davam etdi: - Görəsən hansı oxlanmışın 
gözünə, hansı bıçaq batmışın nəzərinə, hansı dili qurumuşun dilinə gəldi?!. 
Mehman xəstənin belə qeyri-müəyyən vəziyyəti qarşısında tərəddüd etdi, 
Zərrintac Mehmandan əl çəkmədən təvəqqe etdi. Nəhayət, o üzünə salıb 
Mehmana teleqram yazdırıb Qaloşlu adama verdirdi. Murtuzov Qaloşlu adamın 
qolundan yapışıb: 
- Ə, nəçəlniyi tapıb deyərsən ki, Murtuz deyir, molnıyadır! 
Züleyxanın qızğın arzusu nəticəsində, Şəhla xanımın bu evə gəlməyi, 
Mehmanın keşiyində dayanan Xatunun buradan əbədi uzaqlaşması demək 
olduğunu dərk edən bu adamlar bu barədə danışmasalar belə bir-birini anlamağa 
başladılar. Yavər Murtuzovanın mat-mat baxan gözlərindən savayı, bütün gözlər 
bir-birinin ürəyindən xəbər verir, bu gözlər, işə qılınc kimi prokurorun tez bir 
zamanda korşalacağını söyləyirdi. Qaloşlu adam hiyləgər baxışlara yekun vurur 
kimi başını dolandırıb 
  
  
______________Milli Kitabxana______________ 
161 
 
 
əydi, "hə!" – deyə getdi. O, tələsik addımlarla yeriyib poçt rəisinin otağına girdi: 
- Molniyadır, qadası! 
- Hara belə, Qaloş?.. 
- Oxumursanmı, prokurorun qayınanasına... 
- Bəs deyir, anası buradan acıqlı gedibdir? 
- Çünki o düşük bir arvad idi! 
- Niyə, Qaloş? 
- Acgözün birisi idi, naçalnik! 
- Ona görə yəqin ki, prokuror yoldaş özü onu yola salıbdır, hə? 
- Nə isə, bizə nə düşüb ki, ətlə dırnaq arasına girək? Sən molniyanı 
qanadlandır, getsin, naçalnik! 
Poçt rəisi teleqramı gözdən keçirib "Şəhla" sözünü diqqətlə oxudu: "Şəhla 
Mamayevaya!.." 
- Görəsən, bəs bu necə arvaddır? 
- Adının, bir də qızının yaraşığına baxanda, görünür, xanımdır, - deyə 
Qaloşlu adam hiyləgərcəsinə gülümsəyib başını tərpətdi və sonra o, teleqramı öz 
gözü qabağında verdirib arxayınlaşdı. - "Anası çıxan ağacı balası budaq-budaq 
gəzər". Əgər o Şəhla xanım, mən bilənsə, onun tamahı Mürtəza Əli qılıncından 
itidir". - Nə isə işin bu cür gedişi Qaloşlu adamı açır, prokurorun evinə qızıl 
saatın yeridilməsi ona zövq verirdi. - Qoy bu qaratel oğlan, açsam ovcumda, 
yumsam yumruğumda olsun, - deyə ürəyində sevinən Qaloşlu adam buradan 
çıxıb astadan fit çala-çala geriyə döndü və: 
Molniya getdi, - deyə evdə xəbər verdi. 
- Çox gözəl, - deyə Zərrintac Sərrafzadə evin bir müvəkkili kimi cavab verdi. 
- Sonra astadan göz basdı, onun ovurdları çalalandı. "Bu Qaloş, yüz cüt boğazlı 
çəkməyə dəyər". 
- Bu molniya çox yaxşı oldu, - deyə Murtuzov da adəti üzrə əllərini 
ovuşdurdu: - çox gözəl oldu! 
Gözlərini Züleyxanın üzündən çəkməyən Mehman dönüb çox asta, ancaq 
şübhəli bir nəzərlə bu canfəşanlıq edən adamları süzdü, onun ürəyinə şübhəli bir 
xal düşdü: 
 
XXVI 
 
Gecənin yarısı idi. Şəhla xanım qollarını qu tükündən olan nazbalışa sardiyi 
halda fısafısla yatmışdı, Bu əsnada zəng arası kəsilmədən 
  
  
______________Milli Kitabxana______________ 
162 
 
 
çalındı. O, qollarını çəkib əsnədi, qulaq verdi. Zəng aram eləmirdi. O, ayağa 
qalxıb zərli xələtini geydi, qulluqçu qadını oyatmadan qapıya özü ehtiyatla 
yanaşıb: 
- Kimdir? – deyə soruşdu. 
- Molniya, açın! 
- Haradandır? - deyə Şəhla xanımın zəfəran kimi saralan ətli sifəti, qapı 
başında yanan göy zəif işıq altında gömgöy göyərdi. 
- Açın qapını, Şəhla xanım Mamayeva!.. 
Şəhla xanım Mamayevanı bərk bir titrətmə tutdu: o bərk-bərk xələtinə 
büründü, qapını açdı, teleqramı aldı, balaca qəbzə qol çəkib qaytardı. Teleqramı 
oxudu. Narahatlıqdan sabaha kimi yata bilməyib yerində eşələndi. Tezdən 
qulluqçusunu ayağa qaldırdı, yol üçün bəzi tədarük görməyi ona tapşırdı. Özü isə 
bacısı Katibə xala vasitəsilə bilet əldə edib həmin gün birinci qatarla yola düşdü. 
İkinci günü, sübh tezdən Murtuz Murtuzov Şəhla xanımı vağzalda qarşılayıb: 
- Siz yoldaş prokurorun qayınanası olmayasınız? - deyə ehtiyatla soruşdu. – 
Bizim Mehmanın? 
- Bəli, necə bəyəm? 
Murtuzov tanışlıq verib, Şəhla xanımın çamadanından yapışdı: 
- Arxayın olun, - deyə Murtuzov irişdi. 
Şəhla xanım gedə-gedə soruşdu: 
- Züleyxa necədir? 
-Lap yaxşı... Bir qədər darıxırdı... Biz prokurordan xahiş etdik ki, sizə 
teleqram vursun!.. 
- Bəs niyə molniya? Gecə yarısı?.. Məndə ürək qalmadı!.. 
- Ancaq tez olmaqdan ötrü! Mən özüm şəxsən bizim kuryerə tapşırdım ki, 
naçalnik özü molniyanı versin. Çünki mən özüm yoldaş Mehmanın birinci 
müaviniyəm. Özümüz də birevli olmuşuq. Mən, bizim yoldaş Yavər ilə birlikdə 
Züleyxa xanımın yastığının dibindən gəlməmişik, bu neçə gündə elə-belə düzü 
sizi də könlümüz istədi. 
- Molniya mənim ürəyimi qırdı... Gecə yarısı birdən Mamayevaya?!. 
- Çünki Züleyxa xanım, hey "mama" deyirdi, biz də qərar çıxardıq ki, tez 
olsun! 
- Bizim qız ərköyün böyüyübdür, çox ərköyün! 
- Bəli, çox nazlı baladır! 
- Qədirbilən yanında! - deyə Şəhla xanım ah çəkdi. 
Mətləbi tez alan Murtuzov; 
- Bəli, - dedi, - bir az qayınanası deyingəndir!.. 
  
  
______________Milli Kitabxana______________ 
163 
 
 
- Mən də elə onu demək istəyirəm, o çustlu-pustlu arvadı! 
- Bir həftədən çoxdur geriyə qayıdıbdır! 
- Mən də elə onu demək istəyirəm! Biz onu da körpələrə qoşub rayona 
göndərmişik ki, onlara göz olsun, o da qaş qayırdığı yerdə vurub göz çıxarıbdır! 
- O arvad bir az ürkəkdi, dünya görməmiş! 
- Ürkək olmasaydı, dünya görsəydi, elə gəlini bir şam kimi araya qoyub, 
pərvanə kimi onun başına fırlanardı! 
- Vallah, bizim hamımız elə Züleyxa xanımın başına gecə də, gündüz də 
pərvanə kimi fır-fır fırlanırıq, - Murtuzov irişdi. - Od tutub yansaq da kənara 
qaçmırıq. Yavər bacı Züleyxa xanımın hər bir hıqqıltısına beş dəfə can deyir, 
qurbanın olum deyir. 
- Mən çox razıyam sizdən! 
Bu ilk söhbətdən xoşhal olan Murtuzov, Şəhla xanımın çamadanını çox 
asanlıqla avtomobilə qaldırdı. Dolamalı yollar dolanıb onlar axşama rayon 
mərkəzinə çatdılar. Mehmandan xəbərsiz vağzala gedən Murtuzov Şəhla 
xanımın çamadanını maşından ehmallı götürdü. Onlar pilləkən yuxarı 
Mehmangilə çıxdılar. Şəhla xanım qızını yataqda gördü. Züleyxa yerindan qalxıb 
anasının boynunu qucaqladı, Bir azdan sonra həkim gəldi. Xəstənin qızdırmasını 
ölçdü: 
- Düz otuz yeddi, - deyə həkim şad xəbər verdi. - Əsəb istirahatinin böyük 
möcüzəsi gör nəyi göstərir? 
- Çox sağ olun, doktor, - deyə Şəhla xanım həkimə təşəkkür etdi. 
- Bəli, əsəb! Bütün müalicələr əsəblərin müalicəsindən başlanmalıdır! 
- Bəli, bizim qız çox ərköyündür, doktor! 
- Mən orasını bilmişəm, ona görə də xəstə xanımın əsəbləri sakit olsun deyə 
mamasının gəlməsini, onun yanında olmasını lazım bilmişdi. 
- Təşəkkür! - deya Züleyxa topbığ həkimə öz minnətdarlığını bildirdi. 
- Bəli, bir əsgər kimi, bizim borcumuz insan əsəbinin keşiyində dayanmaqdır! 
Bu qayda ilə ümumi şadlıq buranı bürüdü. Yavər Murtuzova bu gündən 
etibarən Şəhla xanımın qulluğunda dayandı. Zərrintac təzə qonaqla mehriban 
söhbətə girişdi. Bir neçə gün də öz yataq yerində istirahət edəndən sonra, 
Züleyxa ayağa qalxdı. Şəhla xanım əldə etdikləri ikinci otağı, tör-töküntülü 
mətbəxi Yavarə təmizlədib düzəltdirdi. Şəhla xanım Qaloşlu adama uzun siyahı 
verib onu bazara göndərdi. Yavar zəfəran-piovdan başlamış müxtəlif xörəklərdən 
bişirdi. Arabir Murtuzov da nahar 
  
  
______________Milli Kitabxana______________ 
164 
 
 
üçün bura yol aldı. Məmmədxan da hərdənbir bura baş vurub Şəhla xanımın 
qulluğunda hazır dayandı. 
Kamilov qapıda dolanan ucaboy, ətli-əndamlı, qara krepdeşin libaslı xanımı 
görüb udqundu. O, Murtuz Murtuzovu şəhadət barmağı ilə tez yanına çağırıb: 
- Ə, noxudu keçəl, bu nə əhvalatdır? - deyə qonşuluqda yaşadığı evin 
həyətindəki Şəhla xanımgil tərəfə işarə etdi. - Bu nə xəlbir gətir, ayran apardır, 
balam, sizdə?.. Olmuya təzə naçalniklə malı mala qatmısınız, hə? 
- Əşi, bir-iki aydan sonra nə təzə, nə köhnə? 
- Onu bilmirəm, bəs o kimdir? 
Murtuzov özünü bilməməzliyə qoyub: 
- Nəyi buyurursunuz, yoldaş Kamilov? - dedi. 
- Ədə, məgər ərəbcə deyirəm ki, başa düşmürsən, ay şüursuz! Bax, onu 
deyirəm, o həyətdə fır-fır fırlanan xanımı!.. Pah, atonnan, ədə Murtuz, o bir 
dağdırki!.. Həyət-bacaya da yerləşmirki!.. Ədə, bu qonaqlığa-zada bizi də 
çağırsana!.. 
- Demək, bizlə barışırsınız? Demək daşı ətəyinizdən tökürsünüz? 
- Sən öl, hə, Murtuz, lap get indidən o atı da geriyə götür, yəhər-yüyəni də, 
ipi-noxtanı da!.. 
- Bəs "Salamatov əhvalatı?" Bəs "əsas?" Bəs aramızdakı barışmaz alovlu 
ədavət?.. 
- Ay dəli, qohum olan yerdə ədavət də sönər, hələ dünyanın alovu da!.. 
- Lap qan da bağlanar, bunu bilirəm, - deyo Murtuz Murtuzov özünü 
Kamilov tərəfə verib qonşu qapıda dolanan Zərrintac tərəfə işarə etdi: 
- Hansı qəşəngdir bu xanımların?.. 
- Ay kal, hər meyvənin bir dadı var! 
Onlar bir an bərabər ixtiyara malik adamlar kimi çiyin-çiyinə dayanıb 
gülüşdülər. Murtuzov əlini xoşhallıqla gözünün üstünə qoyub: 
- Ancaq biraz səbir elə, - dedi. - Səbir, səbir!.. Bir iş var, iki əməl! Mən sizin 
bu sağalmaz mərəzinizi müalicə etməyə çalışıram, Kamilov!.. 
- Elə bu qayda ilə da hərifi içəridən çürüdüb o dəli atının belindən üzü üstə 
torpağa gətirərik! 
- Elə bizim də bütün zəhmətimiz, Kamilov, başın haqqı bunun üçündür! İçəri, 
bağırsağına əl atıb içərini sökmək!.. 
     - Lap ciyərini çəkib sinəsindən çıxarmaq! – deyə bir an içində Kamilov 
dəyişdi, o, titrəyan əlini yumruqladı. - Bütün zarafatlar bu "əsas" 
 
  
  
______________Milli Kitabxana______________ 
165 
 
 
üstündədir. Onda Muradoğlu Atamoğlanov, Mehman cənabları prokuror, öz 
gözlərilə görər ki, dəvəni xizəklə qorxutmaq nəyə deyərlər?.. 
Klub müdiri, rcjissor və aktyor Əbdülsalam qarşıdakı ilk tamaşa üçün 
həyəcan keçirirdi. Əgər onun bu axşamkı tamaşası istədiyi kimi tutsaydı, kefi heç 
şübhəsiz kökələcək, damağı çağlanacaq, tamaşa bir neçə gün də gur-gurultu ilə 
gedəcək, həm həvəskar aktyor kollektivinin hörməti artacaq, həm də klubun 
boşalan kassası siləbosilə dolacaq, iki ayda bir dəfə də olsa Əbdülsalam öz 
aktyorları üçün xüsusi maaş cədvəli tərtib edib, klubun fədakar aktyorlarını 
mükafatlandıracaqdı. Buna görə də Əbdülsalam qapaqlı gümüş saatına müraciət 
etmədən müqabil tərəfdəki başıqarlı dağların təpəsinə sancılan payız günəşinə 
baxır, həvəskarların idarə işlərindən tez çıxıb gətmələrinə diqqət edir, qarşıdakı 
qələbənin məstedici əhval-ruhiyyəsi ilə yaşayır, həvəskarları daha öz adları ilə 
deyil, rollarına görə çağırırdı: 
- Demok qoçu Əsgər də buradadır? - Əbdülsalam əynindəki pal-paltarını 
sivirib-tökür, əzilib-əzilmədiyinə etina etmədən küncə atır, rol paltarına girmək 
üçün işə girişir, onun qırğı gözləri gəzirdi: 
- Qoçu Əsgər, keç qrimə!.. Tez-tez!.. 
Ara verir, ayna qabağında geyinən Əbdülsalam Məşədi İbadın şəvə saqqalını 
çənəsinə keçirib başına daz parik qoyur, hərlənə-hərlənə uzun sarığını belinə 
bağlayıb özü üçün tirmə şaldan mötəbər qurşaq düzəldir, nallı başmaqlarının 
üstündə fır-fır fırlanır: "Ay maralım Gülnaz, ay ceyranım Gülnaz!" - deyə 
dodaqaltı zümzümə edirdi. Aradabir o, zümzüməsini dayandırıb müdriklik 
vəzifəsini də başlı-başdaşına buraxmırdı: 
- Demək bu da intiligent Həsən! 
- Bəli mən də gəldim, Əbdülsalam! 
- Hımm!.. O da qəzetçi Rzabəy! 
- Mən lap tez geyinəcəyəm, möhtərəm rejissor! 
Əbdülsalam divara bərkidilən uzun ayna qabağında Məşədi İbada xas şəvə 
saqqalını tumarlayır, həyəcanlı sevinc hisslərilə yaşayırdı. Zarafat deyildi ki... 
Məşədi İbad toy edəcək, gül kimi cavanəzən Gülnazı alacaq idi... Onun xəsis 
əlləri əssə də, cavan yolunda pul tökəcəkdi... Ancaq nəticədə kişinin başına it 
oyunu açılacaqdı... Toy dəsgahından sonra çadradan Gülnaz əvəzində əli 
tapançalı Sərvər çıxacaq, Məşədi İbadın dədəsini yandırıb, cəvanəzən Gülnazın 
əvəzində ona kaftar qulluqçunu verəcəkdi... Al-al dürt gözünə bu kaftar, heyvərə, 
hoqqar arvadı, arığı-pazağı!.. "Son faciəni" xatırlayınca onun gözləri doldu, istər-
istəməz dönüb rəqibini sordu. 
  
  
______________Milli Kitabxana______________ 
166 
 
 
- O hanı bəs? 
- Sərvərmi? - deyə qoçu Əsgər dilləndi. 
- Bəəli!.. – Məşədi İbad Quranı qiraət edir kimi, "bəəli" sözünü boğazında 
qaynada-qaynada uzatdı, bir an ara verincə kölgə basmış dəhlizdən yenə də ayaq 
səsləri eşidildi. 
- Hambal gəldi! - deyə hamı bir ağızdan dilləndi, hər kəsi şux bir sevinc 
bürüdü. 
- Bəs Sərvər, ağa?! - deyə qoca Məşədi İbadın böyüyüb ağaran sözləri döş-
döşə gəlmək üçün öz cavan rəqibini axtardı. – Bəs o cavan bozbala gədə hanı, 
balam?.. 
Hər kəsin gözü qapıya tərəf çevrilsə belə, yenə də klubun çox da zəngin 
olmayan pal-paltarından geyinir, hər bir aktyor özünü səliqə-sahmana salıb 
düzəldir, öz rolunu dodaqaltı təkrar edir, səhnəyə hazırlaşırdı. 
Daha, geyinib-kecinən, Məşədi İbad rolunda səhnəyə çıxmaq üçün hazır olan 
Əbdülsalam, sakitlik bilmir, bir vəzifədaş kimi onun səbri tükənirdi. Bu dəfə o, 
cib saatını dartıb çıxardı və papağını açdı. 
- Balam, Sərvərsiz ki, iş aşmaz! 
- Sən Sərvəri ikiəlli tutmusan, heç Gülnazı demirsən. Məmmədxan arvadı 
Balışı!.. - Hambal rolunu ifa edən poçt məmuru təlaşla xəbər verdi. Onsuz ki, 
dünya dağıla səhnənin işi aşmaz! 
- Mənim ürəyim Balışdan yana arxayındır! – deyə Əbdülsalam gödək 
çuxasını yellədə-yellədə kölgəli dəhlizi ötüb qap: ağzına gəldi. 
- Budur Sərvər ağa da gəlir! - deyə dönüb dabanlarının üstündə dükçə kimi 
fırlandı, bir az keçincə rayon komsomol komitəsində kargüzarlıq vəzifəsində 
çalışan, ucaboylu uzun sümüklü, bığ yeri yenicə tərləyən oğlan da gəlib çıxdı, 
rəqiblər bir-birini süzdü. Sərvər qalib zövqlə gülümsədi. Məşədi İbad əlini tapan 
saqqalma atıb məğlub ahzarla inlədi: 
- Bəs bu Gülnaz hanı, bizim Balış xanım? - deyə Əbdülsalam daha da artıq 
bir narahatlıqla dilləndi: - Məmmədxan arvadı Balış, axı niyə, doğrudan da, bu 
qədər ləngisin?.. 
- Balışsız ki, əsla işimiz aşmaz! - deyə uzundilim papağını başına keçirən 
hambal əlini atıb birçəklərini düzəltməyə girişdi, nazik, uzun bığları altıda 
oxumağa başladı. Bəli, hər kəs ciddi hazırlaşır, səhnəyə çıxacağını dərin intizarla 
gözləyirdi. Vaxt daralır, aktyor heyəti getdikcə daha ciddən narahat olur, 
dalğalanıb bir-birinə dəyirdi... Artıq əli biletli tamaşaçılar klubun qapısını tutur, 
salondakı skamyalar nömrələnmədiyindən hər kəs içəriyə can atır, adam olan bir-
birinin dabanını qırırdı. 
Nədən ki, tez gələn, cəld tərpənənlər qabaq cərgələrdə, gec gələnlər 
  
______________Milli Kitabxana______________ 
167 
 
arxada otururdular. Hələ bir halda ki, "O olmasın, bu olsun" tamaşası üçün bir 
həftə qabaq bilet yayılmışdı. Əbdülsalam isə bir neça gün əvvəl biletlərin satılıb 
qurtardığından öyünə-öyünə danışmış, bazar başından belə car çəkdirmiş, 
xoşbəxt saatlarını izhar etmişdı. 
- Bəs bu Balış? - deyə Əbdülsalamın gözləri halqalandı. - Bəs axı, ay uşaq, 
bu qız axı, hamıdan qabaq gələrdi?!. 
- Yəqin ki, indi camaat qabağında Balışın səhnəyə çıxmağına Məmmədxan 
ağa razı deyildir! 
- Axı belə bir dəmdə Məmmədxan ağanın ağzı nədir? – deyə Əbdülsalam 
başmaqlarının üstündə dikəlib gödək büzməli çuxasını qabartdı, savaşa hazır 
olduğunu bildirdi: - Onun ağzı nədir? 
- Ağzı bir ət, bir də sümük! - deyə Qoçu Əsgər dilləndi! – Daha nə olacaqdır? 
Deyir arvad mənimdir, vəssalam, şüt tamam! 
- Siz özünüz bəs niyə öz arvadlarınızı səhnəyə çıxarmırsınız? - deyə un 
hazırlığında işləyən subay oğlan da Qoçu Əsgər rolunu ifa edən həvəskarın 
sözünə qüvvət verdi. 
- Gərək arvad zalım qızının bir səhnəyə çıxmalısı olsun?! - deyə hambal öz 
palanını qaldırıb silkələdi. - Səhnə gözəl-göyçək məxluq istəyir, yoxsa donqabel, 
bozbaş arvadını istəmir, ay həzərat! 
Sanki Əbdülsalamın ovqatına acı Hövsan soğanı çırtıldı. O, pərt və təlx oldu. 
Yer-göy biçarənin başına iynə ulduzu qədər daraldı. Hər kəs Məşədi İbad 
libasına girən şəvəsaqqal rejissoru dövrəyə aldı, o, ağlamsınan gözlərini 
həvəskarların üzərində gəzdirib: 
- İndi, ay uşaq, bəs necə olsun? - deyə imdad istər kimi matı-qutu qurumuş 
dayandı. – Bəlkə deyirəm bu zalım anbardar elə Balışı evdə qoyub Məşədi İbad 
sayağı qapını zorba bir kilidlə qıfıllayıb?.. Özü də haradasa araq vurur... 
- Birdən oldu-oldu? 
- "O olmasın, bu olsun" Sərvər Balışın əvəzinə Gülnaz rolunda çıxar, mən də 
Sərvər rolunda! - deyə Qoçu Əsgər taxta mauzerindən yapışdı. - Qoçu Əsgərin 
rolunu da klubun kuryerinə verərik! 
- "O olmasın, bu olsun" - deyə haraba! dilimpapaqlı başını yırğaladı. - Canım 
işi, zarafata düzməyin, bura sizin üçün oyunxana deyil! 
Artıq bura böyük sənət ocağıdır! Vallahı tamaşaçılar adamın tükünü didərlər! 
- Tamam-kamal rüsvay olarıq! - deyə Əbdülsalam gözlərində gəzən gilələri 
sildi: - mən lap doğrudan da, boğazımı birdəfəlik kəndirə keçirəcəyəm siz 
öləsiniz bu klubun əlindən! 
 
  
  
______________Milli Kitabxana______________ 
168 
 
 
Qızğın nəşə əvəzində soyuq bir kədər həvəskar kollektivini bürüdü. İndi 
tamaşanın baş tutmamağı nəinki axşamı, hətta sabahına, bütün günü böyük 
danışığa səbəb olacaqdı! Siyasi-maarif şöbəsindən tutmuş, rayon komsomol 
komitəsinə qədər hər yerdən - Əbdülsalamdan izahat tələb olunacaq, hər yandan 
o, məngənəyə alınacaqdı. Rayon qəzeti də göydən düşən bir sovqat boğçası kimi 
bu işi qapıb götürəcək, əlində dəstəvuz etməklə bir bağıracaq, hələ bəlkə öz 
səhifəsində xüsusi karikatura yerləşdirmək üçün qəzetinin məsul katibini tez 
təcili Bakıya göndərəcək, bəlkə bu əhvalat respublika qəzetlərinin səhifələrinə 
belə düşəcəkdi... - İndi bəs necə olsun? - Ürəyi titrəyən Əbdülsalam naçar halda 
soruşdu. 
Səslər bir-birinə qarışdı: 
- Gərək hamılıqca Məmmədxanı yaxalayaq! 
- Məmmədxanı, niyə? 
- Qoy Balışı versin, anbardar! 
- Bəlkə zalımoğlu anbardar Balışı faytona basıb dağüstü şəhərə qaçırıbdır? 
- Əşi, belə də şey olar? 
- Oldu-oldu, nə olsun? 
- Yox, uşaqlar, heç də dayanıb-durmaq yeri deyildir! - Məşədi İbad geyimli 
Əbdülsalam özünü bayıra atmaq istərkən Qoçu Əsgər onu yaxalayıb: 
- Belə haraya? - deyə səsini qaldırdı. - Pulları buraya saymamış haraya 
gedirsən, Məşədi! 
- Mənim bir abbasımı ver, Məşədi! - deyə hambal atmaca atdı. Başını itirən 
heyət bilmirdi, işi zarafata salıb gülsünmü, ya hər kəs başmı bulayıb ağlasınmı?! 
- Qoyun bir Məmmədxan ağaya dəyim! - deyə Əbdülsalam dartındı. - Qoyun 
bir bu kafəroğlu anbardarın lap ayaqlarına düşüm!.. Tərsinə dönsə yaxasından 
yapışıb düz Altayın yanına çəkim! 
- Lap prokurorun öz yanına da çəkmək olar! - deyə hamıdan artıq tələsən, 
Balışla səhnədə dövran sürmək İstəyən Sərvər qətiyyətlə qabağa durdu. - Qoy 
anbardar bizim qanun qabağında cavab versin! 
Yerdən bir ağızdan səslər gəldi: 
- Əlbəttə, qoy anbardar cavab versin!.. Qoy qadın azadlığının qabağına 
çıxmasın, kooperativ siçovulu!.. 
İşin çox ciddi yerdə olduğunu axırıncı olaraq dərk edən heyət yenə də ciddi 
sifət ald, daha bu ayaqda heç kəs atmaca atmadı, onlar Əbdülsalamı 
  
  
______________Milli Kitabxana______________ 
169 
 
 
əhatə etdi, onu uzun-nazik paltoya bürüyüb, yaxasını qaldırıb saqqalını örtüb 
yola saldılar. 
Əbdülsalam küço yuxarı çaparaqladı. O özünü Məmmədxanın həyətinə saldı, 
qapıdan iri, yekə bir qıfıl asıldığım gördü, hər ehtimala qarşı qapını yumruqladı. 
"Balış! Balış!" - deyə bağırdı, səs-səmir gelmədi. Əbdülsalam paltosunun 
ətəklərini əllərində dəstəkləyib küçə aşağı yor-tavladı, yan tərəfdəki kooperativ 
anbarına yönəldi, qapıda ayaq saxladı, boğazını uzadıb döşü atlana-atlana baxdı. 
O, içəridə neft lampasının işığında Məmmədxanı qapqara qaralan kağızlarla 
boğuşub-əlləşən, onlardan bir dəstəsini əlində toplayıb cırmaq istəyən gördü. 
- Kimsən, ay adam? - deyə Məmmədxan hənirtiyə səksənib qalxdı,  
-Nəçisən? Kimi pusursan belə qara oğru kimi?! 
- Mənəm! - deyə paltosunun boynunu endirən Əbdülsalam içəriyə girdi, 
Məmmədxanın qan çanağına çevrilən gözləri Əbdülsalamın top qara saqqalına 
zilləndi: 
- Nə var, Məşədi İbadoğlu Məşədi İbad? 
- Məmmədxan qardaş, bəs Balaş hanı? 
Anbardar qudurmuş it kimi Əbdülsalamın üstünə qabarıb, qeyri-müəyyən 
səslə hürüb əlavə etdi. 
- Balış, sən arsız oğlu arsızın qulluğunda dayanır, ya mənim, özcə qanuni 
ərinin? - deyə kişini boğazladı. - Özündə itirib məndə niyə axtarırsan, bu it 
balasını?! 
- Axır, Məmmədxan qardaş, tamaşaya cəmi bircə saat da qalmayıb,- deyə 
Əbdülsalam paltosunun yaxasını açıb cib saatını çıxardı, qapağını qaldırıb onu 
Məmmədxanın qızaran gözlərinə tutdu. - Bir görürsənmi? 
Düz qırxca dəqiqə. Bunun geyinməyi, səhnəyə çıxmağı, heç bilirsənmi nə 
qədər çəkəcəkdir? Özü də bu gün axır premyeramızdır. Bayramımızdır! Biz heç 
zaman ləngiyə bilmərik! Onsuz da qəzetə bizi gözüqıpıq sərçəyə döndəribdir! 
- Mənə nə, mənə! – deyə heybətli sifət alan anbardar xatırladı. 
- Axır, mənə nə, Məşədi İbadoğlu? 
- Necə mənə nə? - Əbdülsalam dayanıb israr etdi. - Məgər sən, Məmmədxan 
qardaş, bizim vətəndaş deyilsən? 
- Mən səndən də min qat artıq vətəndaşam, sonra? 
- Sonrası Balış bacıdır!.. Bəlkə sən hirslənib onu içəridə qoyub, doğrudan da, 
Məşədi İbad kimi arvadı qıfıllamısan? 
- Mən sənin kimi təlxək, oyunbaz, kələkbaz deyiləm, Əbdülsalamoğlu 
Əbdülsalam! 
 
  
______________Milli Kitabxana______________ 
170 
 
 
- Bəs indi necə olsun, nccə olsun, Məmmodxan qardaş? 
- Get, o yorğan-döşəkdə zıqqıldayan arvadını yeltələyib lüt-üryan səhnəyə 
çıxart, qoy düz dünya o mələk mənzərə tamaşa qılsın. 
- O, illər zarıncısıdır, vallah, Məmmədxan qardaş! 
- Cəhənnəmə-gora ki, illər zarıncısıdır, it qızı! 
- Bəs, Balış axır nə olsun, Məmmədxan qardaş! 
- Mən səndən soruşmalıyam, əbləh! – deyə Məmmədxan müqabilində 
dayanan, onun hər sözünü yeyən, tutduğundan qopmaq istəməyən Əbdülsalamı 
xırxaladı. - Balışı sən məndən yox, mən səndən soruşmalıyam, arsız! 
- Mən dünən gecə özüm Balışı sağ-salamat sizin evə müşayiət elədim, - deyə 
Əbdülsalam udquna-udquna izahat verməyə başladı. – Bu gün gündüz də Balış 
bacı bizə görünmədi. Güman etdim ki, o rolunu əzbərdən də əzbərə bilir. Yəqin 
ki, Məmmədxan qardaş üçün evdə məşğuldur. - Əbdülsalam paltosunun yaxasını 
düymələyib qollarını yanına saldı. 
- Lap sən mənim boynumu vurarsan, Məmmədxan qardaş! 
- Mən niyə, oğraş! 
- Çünki Məmmədxan qardaş, Gülnazsız "O olmasın, bu olsun" olmaz! 
- O, Sərvər it oğlunu, Altayın mirzəsini Balışın yerinə basın! Özünün də 
bütün vücudu, bütün yör-yöndəmi, yerişi, gülüşü zənənədir! 
- Olmaz, Məmmədxan qardaş, əsla ondan Gülnaz olmaz. O, uzun, arıq, 
hoqqarın biridir! 
- Demək sizə yumşaq lazımdır! - deyə Məmmədxan təkrar Əbdülsalamı 
yaxalayıb bayıra itələdi. - Gedin özünüzə fahişə tapın, ituşağı! 
Gedin özünüzə lotu tapın, donuzuşağı! - Məmmədxan stol üstündə parıldayan 
iri qəməltiyə baxınca Əbdülsalam qapıdan püfürək çıxıb cəld əkildi. O, 
küçəaşağı, kluba doğaru qanadlandı, içəriyə girib arakəsmələrə göz gəzdirdi. 
Balışı heç yanda görmədi, başını sallayan aktyorlar da dinmədi. Artıq salonun 
səsi, səhnə arxası otaqları titrədirdi. 
- Açın pərdəni! 
- Çəkin pərdəni! 
- Məşədi İbad! 
- Məşədi İbad! 
 
XXVIII 
 
Ani sükutdan sonra Əbdülsalam təkrar güllə kimi qapıdan çıxdı. O, küçənin 
qatı qaranlıq və işıq düşməyən yerlərilə yanlarını basa-basa 
  
  
______________Milli Kitabxana______________ 
171 
 
 
yeridi. Aktyor paltarını geyinən həvəskarlar qapıdan bayıra çıxmadan rejissorun 
qaraltısını gözdən itirincəyə qədər süzdülər. 
- Yox, tamaşa pozuldu! - deyə əllərini dizlərinə vurdular. - Dərimiz didildi! 
- Dədəmiz yandı! 
- Hələ sən rayon qəzetəsini demirsən, necə də pusqudan qalxıb bar-bar 
bağıracaqdır! 
- Hələ sən mərkəzi qəzetlərdən qorx! 
- Hələ sən qorx ki, bizi öz iş yerimizdə də dilə-dişə salsınlar! 
- Qoy bizim kimi arsızları lap didim-didim didsinlər! 
- Sənətkarda Ərəblinski iradəsi gərəkdir! - deyə hambal geyimli həvəskar 
sinəsini qabağa verdi. - İndidən darınızı kola tökməyin, canım-gözüm, Allah 
kərimdir! 
- Kərimin quyusu min arşınlıq quyudan da dərindir! 
Əbdülsalamın qaraltısı həvəskarlarının gözündən itincə geriyə çəkildilər, 
darıxdıqlarından özlərini təkrar lampa yanan gözlərə verib üst-başlarını 
düzəltməyə, əzbərlədikləri rollarını dodaqaltı ifa etməyə başladılar... 
Nəfəsi çiyinlərindən çıxan Əbdülsalam indi də özünü Altayın həyətinə saldı. 
İçəridə oturan Altay maşınkasını təmir etdikdən sonra artıq çox sevdiyi isti 
qayğanağı hazırlayıb qabağına qoymuş, təzəcə tikələməyə başlamışdı. 
- Yoldaş Altay, yoldaş Altay! - deyə Əbdülsalam dəli kimi tarap-turupla qapı 
ağzından içərini səslədi. - Siz, sizsə barı, evdəsinizmi barı? 
Bu hövlnak bağırtıdan Altay səksəndi, tikəsini güclə udub qapını açdı: 
- Nə var, nə olub, kişi? 
Uzunpaltolu, dəripapaqlı, qarasaqqallı, indiki zamanda gözə az dəyən, 
komsomolun iş dairəsində çətin nazərə çarpan qoca təngnəfəs halda; 
- Yoldaş Altay, - deyə bir neçə dəfə təkrar etdi. - Barı siz buradasınızmı? 
- Nə var, əmican, belə qaranəfəs? - deyə Altay heyrətlə qəribə qocanı süzdü, - 
nə olub sizə? Mənə görə nə qulluq? 
- Yoldaş Altay, yoldaş Altay, tamaşa pozulur! 
- Nə tamaşası pozulur, əmican? 
- "O olmasın, bu olsun" - "Məşədi İbad!" 
Altay zənn etdikdən sonra Məşədi İbad roluna girən Əbdülsalamı tanıdı. 
- Necə yəni tamaşa pozulur, Əbdülsalam? 
 
  
______________Milli Kitabxana______________ 
172 
 
 
- Pozulur, pozulur, masləkim haqqı pozulur! 
- Axı nə üçün pozulur? Niyə, nədən ötəri pozulur? 
- Çünki, çünki baş, baş qəhrəman yoxdur!.. Baş qəhraman yoxdur! 
- Bəs sən, bəs sən? - deyə Altay rejissorun beyninin xarab olduğunu güman 
edib geriyə çəkildi və istədi səhiyyə şöbəsinə zəng edib təcili yardım istəsin. 
- Siz hara belə zəng etmək istəyirsiniz? - deyə Əbdülsalam təəccüblə soruşdu. 
- Haraya axır zəng edirsiniz? 
- Bir mühüm yerə, Əbdülsalam! 
- Dairəittifaq sədrinəmi? 
- Yox, səhiyyə şöbəsinə! 
- Yəqin belə güman edirsiniz mənim kəlləm xarab olub, eləmi? 
- deyə Əbdülsalam acı-acı güldü. - Doğrudan da, kim mənim yerimdə olsa, 
nəinki dəli, lap zırrama olar! 
Altay soyuyan qayğanağa həsrətlə baxıb telefonun dəstəyindən gözlərini 
çəkdi, daha aramla nəfəs almağa başlayan Əbdülsalam irəliyə gəlib izahat verdi, 
tamaşaya çox az qaldığını, Məmmədxanın hədərəcavablığını, onu yaxaladığını, 
qəməltiyə baxdığını söyləyib, üyüdüb tökdü. 
- Bəs indi, doğrudan da necə olsun? - deyə Altay bu işin uzun sürəcəyini 
duyub, soyuyan qayğanağını tez-tez tikələyib ötürdü. Komsomol katibinin belə 
nisbi soyuqqanlığı müqabilindo Əbdülsalamın əl-ayağı yerdən-göydən üzüldü: 
- Mən sizo pənah gətirmişəm, yoldaş Altay, - deyə Əbdülsalam başını əydi. - 
Mən o səhnədə ancaq sizə söykənmişəm, bizim şanlı komsomola! 
- Deyirsən yəni mən özüm gəlib hazırlıqsız-zadsız sizin səhnəyə çıxım? - 
Altay qayğanaq boşqabının dibini də sil-süpür edib, aclığını dəf etdi. - 
Buyurursan, Əbdülsalam, mən soyunmamış, geyinməmiş, əzbərləməmiş səhnəyə 
atılım? 
- Bizə Balış gərəkdir, yoldaş Altay, ancaq Balış! 
- Mən ki, indi dönüb sizdən ötrü Balış ola bilmərəm. – Əbdülsalamı əlhayda 
görən Altay gülümsədi. - İstəsəm də mən Gülnaz rolunu ifa edə bilmərəm. 
- Siz yəqin ki, zarafat eləyirsiniz, yoldaş Altay! Biz isə qan ağlayırıq. - 
Əbdülsalam qaynayan gözlərini sildi. - Vallah, məsləkim, vicdanım haqqı, lap 
batan, ölən yerimizdir, Altay yoldaş! 
- Düzü çox yaman acmışdım! - deyə Altay əlüzyuyana yaxınlaşıb dönüb əlini 
boğazına atdı. - Siz özünüz əcəb bilirsiniz ki, bu hal necə 
  
  
______________Milli Kitabxana______________ 
173 
 
 
böyük biabırçılıqdır!.. Bütün şəhər ayaqlanıb üstümüzə qalxacaqdır!.. Bütün 
adamlar der-der deyinəcək, bütün biletlər bizim başımıza çırpılacaqdır! Olan-
qalan abrımız, hörmətimiz, ismətimiz töküləcəkdir!.. Sonra heç bizim bədbəxt 
klub yağ da içsə, özünə gəlməyəcəkdir! 
- Tamaşanı əsla pozmaq olmaz! - deyə artıq mətləbin bərninə enən Altay 
Əbdülsalamın gözlərinin içinə baxdı. - Heç bilirsənmi, doğrudan da, nə boyda bir 
rüsvaylıq olar?! 
- Əlac ancaq Balışı tapmaqdadır! – deyə Əbdülsalam az qala ki, Altay 
qarşısında dəvə kimi dizləri üstündə düşmüşdü. - Əlac yerinə tərkindən, göyün 
yeddi qatından, indinin bu anında Balışı tapmaq, klubun səhnəsinə çıxarmaqdır!.. 
- Onda, onda, - deyə Altay telefona yanaşdı, dəstəyi götürüb Mehmanın 
mənzilini aldı, -Züleyxa xanımdır? - Altay hörmətlə xəbər aldı. 
- Mehmanı olarmı?.. Yoldaş Atamoğlanovu? 
Mehmanın səsi gəldi. Altay klubdakı tamaşanın pozulmaq təhlükəsi 
qarşısında dayandığını söyləyib, anbardar Məmmədxanın yaramaz 
hərəkətlərindən şikayatləndi. Mehmanı dinləyən Altay bütün ciddiyyəti ilə: 
- Bu hərəkət qadın azadlığının əleyhinə çıxmaqdır, - deyə neçə il qabaq 
Bakıda baş veren "Səriyyə məhkəməsini"* xatırlatdı, sonra dəstəyi yerindən asıb 
Əbdülsalamla birlikdə qapıdan çıxıb kluba tərəf yönəldi. 
Onlar yeriməkdən artıq yüyürürdülər, vaxt artıq səkkizdən ötmüş, salon 
qabağa qədər dolmuş, klubun həyətini də səs-küy götürmüşdü. Arada el vurulur, 
dolu salon partlayırdı. 
- "O olmasın, bu olsun" 
- Məşadi İbad! Məşədi İbad! 
- Muzıka! Muzıka!.. 
- Heç olmazsa, muzıka!.. 
Aktyor kollektivi kükrəyib dalğalanan izdihamın qarşısında başını itirmişdi,.. 
Hər kəs gözünü buyankı qapıya dikmişdi. Ətəkləri yellsnər, Əbdülsalamın 
Balışsız dönməyi, onlann olan-qalan ümidlərinİ də puça çıxardı. 
- Bəs necə olsun, yoldaş? - deyə həvəskar kollektivi rayon komsomol 
komitəsi katibi Altayı əhatə etdi. - Həmişə deyərdiniz, siz cürətlə  
 
 
                                                            
*  Səriyyə məhkəməsi 1930-cu illərdə Bakıda olmuşdur. Yenilik, azadlıq tərəfdən Sariyyə Əli 
Bayramov adına "Şərq qadını" klubunda fəal iştirak etdiyinə görə öz əri, atası və qardaşı tərəfindən 
vəhşicəsinə öldürülmüşdü. Bu hadisə ictimai hiddət və qəzəb doğurmuşdu. Respublika mətbuatı bu 
qətlə qarşı kütləvi etiraz səsini ucaltmışdı. Sovet məhkəməsi uzun sürən mühakimədən sonra qatilləri 
ağır cəzaya cəlb etmişdi. 
 
______________Milli Kitabxana______________ 
174 
 
səhnəyə çıxın, dar ayağında komsomol sizə dayaqdır!.. İndi bundan da artıq nə 
dar ayağı?! 
- Barı siz bizə kömək edin, Balışı tapın! - deyə ürəyi atlanan Sərvər geyimli 
komsomolçu ayrıca olaraq xahiş etdi. - Yoxsa lap başımızı itirmişik?! 
- İndi elə iş də Balışı tapmaqdadır, - deyə Altayın fikri dolanınca prokuror 
Mehman Atamoğlanovla milis rəisi Bənnaoğlu Cabir içəriyə girdilər. 
- Kimdir o qadın azadlığının əleyhinə çıxan, köpəkoğlu? - deyə milis rəisi 
döşü atlana-atlana soruşdu, prokuror əlini qaldırıb milis rəisinə işarə etdi. 
Aktyor heyəti bir-birinə macal vermədən çətin və çıxılmaz vəziyyətə 
düşdüklərini söylədi. Mehmanın fikri dolandı. İki həftə bundan qabaq həmin bu 
səhnənin arxasından Balışa tərəf uzanan hədələyici barmağı xatırladı. Prokuror, 
Məmmədxanın o yandan bəriyə kömür kimi qaralan sifətini də təsəvvürünə 
gətirdi, o, bu barədə indilikdə heç bir söz demədi işarəli bir hərəkət belə etmədi. 
Sonra Mehman bugünkü tamaşanı sakitliklə dayandırmağı, klub müdirinin 
səhnəyə çıxıb camaatdan üzr istəməyini məsləhət bildi. 
- Bəs soruşsalar nə üçün, onda nə cavab verim, yoldaş prokuror? 
- deyə Əbdülsalam burulğanda boğulan bir uşaq kimi kəkələyib soruşdu. 
- Bilirsinizmi, camaata cavab vermək necə çətindir, məsləkim haqqı! 
     - Deyin ki, aktyorlarımızdan xəstələnən vardır! 
     - Bəs desələr kim xəstələnibdir, onda necə? - Əbdülsalamın saqqalı titrəyirdi. 
- Onda bəs nə cavab verim? 
- Bəli, doğrudan da, soruşsalar kim xəstələnib? - Mehman bir an dayanınca 
hövsələsini yeyə bilməyən milis rəisi əlavə etdi: 
- Deyərsiniz, nə isə bu kələk qolçomaq balası anbardarındır! 
- Hələ bu barədə heç nə, - deyə Mehman əlini qaldırıb ürəyində dolanan 
şübhəni büruzə vermədən sözü aldatmağı lazım bildi. - Əgər təkid edərlərsə, 
onda deyə bilərsiniz, Gülnaz rolunu ifa edən aktrisamız xəstələnibdir! 
- Birdən Balışgilin evinə gedib tapmasalar necə? 
- Siz indilik tamaşaçıların qarşısında nəzakətlə üzr istəyib tamaşanı 
dayandırın! - deyə Mehman qərarını bildirdi. - Sonrasını biz qanuna müvafiq 
yolla özümüz aydın edərik! 
Altay Məşədi İbad geyimini geyinən, əzizi ölmüş kimi qara yasa balan 
Əbdülsalamı tərpətdi, nəhayət, Əbdülsalam Məşədi İbad geyi- 
  
  
______________Milli Kitabxana______________ 
175 
 
 
mində səhnəyə çıxdı, o, titrəyən barmaqlarıyla pərdəni araladı, hamı ona əl 
vurdu, Əbdülsalam uçunan əlini qaldırıb: 
- Möhtərəm tamaşaçılar, - deyə səsini çıxarınca tutulub qəhərləndi. 
Səs-küy yavaşıncaya qədər o boğazını antlayıb təkrar; - Möhtərəm yoldaşlar, 
- deyə başını aşağı salınca mənalı saqqalı sinəsinə sərildi. 
- Nə möhtərəm, tamaşanı verin?! 
- Özü də yarım saatdan artıq ləngimisiniz! 
- Əziz qardaşlar, - deyə Əbdülsalam kədər içində titrəyib-əsən, qurğuşun kimi 
ağırlaşan əlini qaldırdı, salon bir anlığa sakitləşdi. – Biz sizdən, bizim hörmətli, 
əziz tamaşaçılarımızdan çox-çox üzr istəyirik... 
Biz sizdən... 
Salon yenə də dalğalandı. 
- Yaxşı da, ləngimisiniz-ləngimisiniz. Məşədi İbadın saqqalına qurbandır! 
Əbdülsalam əlini gətirib saqqalını çıxartdı, onun turşuyan sarı, acı sifəti 
göründü. Əbdülsalamın gözlərində gilə-gilə yaş gəzdi. 
- Üzr istəyirəm, bugünkü tamaşa qalır, qardaşlar, bacılar! 
- Sabahamı? 
- Birisi günəmi? 
- Haçana bəs balam? 
- Xüsusi elana: baxarsınız - deyə salonun qarşısında çaşan Əbdülsalam tezcə 
pərdə arxasında itdi. İndilikdə işin belə qurtarmağından yana Mehman razı qaldı. 
Altay isə hiddətləndi: 
- Gərək deyəydin, anbardar Məmmədxanın arvadı Balış gəlmədiyindən 
tamaşamız pozuldu! 
Fikrə gedən; nəyi isə araşdıran Mehmanın başı yelləndi, milis rəisi Cabirin 
fikri dolandı, onu da dərin şübhə götürdü. Həvəskar kollektivi öz yerində çəkilib 
məyus-mükəddər halda soyundu, salon deyinə-deyinə söküldü, Mehman təmkinli 
addımlarla Altaydan ötüb prokurorluğa girdi. 
- Görunür, bu xəmir hələ çox su götürəcəkdir! - deyə stolun arxasında 
dayandı, sonra buradan dönüb ağır-ağır gəzinməyə, var-gəl etməyə başladı. 
 
XXIX 
 
Şəxsi fəaliyyət dərnəyi tərəfindən böyük həvəslə hazırlanan tamaşanın təxirə 
salınmağı balaca şəhərdə böyük danışığa səbəb oldu. Klubdan çıxan, küçələr 
boyu səpələnib evinə dönən hər kəs güclü bir səs-küylə 
 
  
  
______________Milli Kitabxana______________ 
176 
 
 
söylənməyə, bu badisənin səbəbini arayıb özünəməxsus yollarla yozmağa 
başladı. Kimisi Balışın öz əri anbardardan üz döndərib atası evinə - "Ballıqaya" 
kəndinə getməyindən, kimisi anbardarın öz halal arvadını qısqanıb səhnəyə 
buraxmadığından, kimisi də Balışın özünün şıltaqlıq edib qəsdən bu axşamkı 
tamaşanı pozmağından danışdı. Bu növ söz-söhbətə qulaq verən Məmmədxan 
hər kəsin gözünə dəymədən, ara-bərədə hərlənib fırlandı. İstər-istəməz büzüşüb, 
yığışıldı. Hələlik öz evinə dönməyə cürət etmədi, təkrar anbara girdi, kağızları, 
anbarda səpələnən sənədləri qurdaladı, sonra da qapını arxadan bərkidib işığı 
keçirdi. "İşdir, soruşan olsa, deyərəm işləyib-işləyib yorulub, burada 
mürgüləmişəm" - deyə dolaşıq vəziyyətə düşüb qədəmləri dolaşan anbardar 
qeyri-müəyyən halda çalıxıb-vuruxmağa başladı. Bir azdan, yox-yox öz əyri 
yolunu sanki əlinə gotürdüyü yarım sönük fənərlə işıqlandırdı, hətta: "tapdım, 
tapdım" – deyə bir qədər də sevindi. Bəli, daha onun qəsdi bütün şəhər əhli 
yatana qədər başını burada gizləmək, əl-ayaq yığışılandan sonra bir oğru kimi 
buradan sivişib çıxmaq, qapını yavaşca açmaq, öz qurbanının izini-tozunu silib 
süpürüb itirmək idi. Buna görə də anbardar çox scvdiyi parça taylarının arasına 
girib uzandı, cinayətinin izini necə ört-basdır etmək üçün öz beynində nəqşələr 
cızmağa başladı... 
Hər kəsdən də artıq onu xofa salan iki həftə bundan əvvəl axşam-üstü 
səhnəyə hücum çəkdiyi zaman barmağı ilə Balışı hədələdiyi vaxt, prokurorun 
ona zillənən gözləri idi! İndi də bax, bu zülmət qaranlıqda həmin gözlər sanki 
təqibedici nozorlə ona zillənirdi... Açılmasın, örtülməsin, qapansın, bir daş bir 
quyuya düşən kimi düşsün, iz itsin, çıxsın getsin!.. Bəs belə etmək üçün, bu 
gözlər, Məmmədxandan üzülməyən gözlər necə olsun? Necə olsun ki, bu gözlər 
qatili görməsin, bu işin üstü basdırılsın?!. Onda bu prokurorun qabağını bəs nə 
ilə almaq olar? Bax, Qaloşun bu anbardan alıb apardığı qızıl saatı öz qızıl bağı 
ilə bir sarı ilana çevirib bu inadkar prokurorun boğazına dolamaq, onu boğmaq, 
məngənə arasına alıb onu sıxıb, sıxcalamaq gərəkdir, deyən Məmmədxanın qara 
fikri dolaşmağa başladı. Bax bu işi Qaloş necə hərləyər, Murtuz Murtuzov 
istintaqda necə döndərə bilər?.. Dəhnədən möhkəm bağlanan arx sürətlə axar, 
islənilən səmtə döndərilib, istənilən yer suvarıla bilər... Demək bütün mətləb arxı 
dəhnədən necə bağlamağın üstündədir. Ancaq Mehman qurulan tələyə ilişəcəkdi, 
ya buradan sağ-salamat çıxacaqdı?.. Axır Məmmədxan qızıl saatı Qaloşa 
verərkən "yüz gün yaraq, bir gün gərək" deyə prokurora yaxınlaşmaq istəmişdi. 
"Koxanı gör, kəndi çap" misalını nəzərdə tutmuşdu. Doğrudur, onda hələ də 
Məmmədxanın belə 
  
  
______________Milli Kitabxana______________ 
177 
 
 
aydın fikri yox idi!.. Ancaq necə olsada, həmin qızıl saatı müəyyən mənzur ilə 
vermiş, üstəlik qızıl saatın prokurorun evində ilişib qalmağına da sevinmişdi. Bu 
hal Məmmədxanı, prokurorun evinə əl uzatmağın mümkün olduğu qənaətinə 
gətirmişdi. 
Balışa qəsd edərkən qatil öz anbar talanından bir qədərini verməklə yaxasını 
qurtara biləcəyini də hiss etməmiş deyildi!.. İndi bu an tayların arasında başını 
gizləyən Məmmədxan prokurorun arvadı Züleyxa xanımı gözdən keçirir, onun 
nəzəri ümdə olaraq ətli-əndamlı və dadancıl xanımlardan olan Şəhlanın üstündə 
dayanırdı... Son günlər anbardar cavan prokurorun başçılığıyla başlanan təftiş 
nəticəsində oğurladığı kooperativ əmlakının üstünün açılmağından yana çox bərk 
vahiməyə düşmüşdü. Həm də o, çox bərk qısqandığı Balışa bel bağlaya 
bilmədiyindən, xüsusi bir vəhşiliklə ötən gecəyarısı onu öz yolunun üstündən 
götürmüşdü... Qatilin dumanlanan beyni elə açılıb ayazıya bilmirdi. O, doğrumu, 
hərəkət etmişdi, hələ də müəyyən etməkdə ciddi çətinlik çəkir, onun cinayətkar 
ürəyi yenə də bax çırpınaraq ağzına gəlməyə başlayırdı. O özünün bu ağır 
dəqiqələrində onu bilirdi ki, necə olsa da Balışı ortadan götürməklə fövqəladə bir 
iş görmüşdür. Güman ki, qatil üzə-üzə bu bulanıq gölməçədən çıxar, bu işdə ona 
Murtuz kimi müstəntiq qardaşı, illərdən bari cəhənnəmə kötük atan Qaloş kimi 
sirdaşı kömək əlini uzadar, "tut buradan, üz-üzə çıx" deyər. Bu dünyada bütün 
ölüm hadisələrinin üstü açılırmı? Bütün qanlar üzüb, üzə çıxırmı? Heç itən-batan 
qan da olurmu?.. Əlbəttə, üstü açılmayan qətl, batan qan da olur... Belə halda 
niyə də gərək mən Məmmədxan yaxamı ola verim, çalışıb-çapalayıb hərəkət 
etməyim! Əgər adi yollarla bu qətli gizləmək mümkün deyilsə, daha o niyə 
boğazını ələ versin, cəld yayınmasın, aradan çıxıb qaçmasın?.. Qatilin beyni 
qurcalanır, burulğana düşmüş kimi əl-qol çalır, yaşamaq, bu anbarda müdir 
qalıb, soyub-soymamaq üçün yol deyil, cığır, hətta qaçacaq üçün bir cız belə 
arayırdı... Nə üçün də o bəd ayaqda qazamatlarda çürüməkdənsə bu və ya digər 
bandit dəstəsinə qoşulmasın?.. "Arvadı öldürüb, sizi deyib gəlmişəm!" Beləliklə 
o özünü namuslu bir adam, ötən adətlərin mərd bir igidi kimi təqdim edər, 
banditlər isə Məmmədxanı bir qədər göz altında saxlayıb, doğru-əyriliyini 
yoxlayıb sınaqdan çıxarandan sonra inanar, əlinə odlu silah verib özlərinə qatar, 
Əsgərxan kimi mamırlı adamın xilası üçün cəhd edərdilər. Belə olduqda hər bir 
yerə bələd olan Məmmədxan rüşvət almaq və tələyə düşmək istəməyon 
Mehmanın yolunu kəsər, onu vurub yerə sərər, lap canlı Xatunu ağlar, gözəl-
göyçok Züleyxanı dul qoyardı. Əl- 
  
  
______________Milli Kitabxana______________ 
178 
 
 
 bəttə, onlar, Mehman kəndlərə, kolxozlara çıxarkən onun yolunu doğrudan da 
bəndərgahların birində kəsər, öz qara niyyətlərini yerinə yetirə bilərdilər. Bu 
qayda ilə parça taylarının arasında gizlənən Məmmədxanın fikri qarabaqara 
dolanır, o götür-qoy edincə bu işə bütün ciddiyyətilə girişə biləcək Mehmanı 
yenə də öz böyüyən gözlərinin qabağında görürdü... Məmmədxan ağırlaşan 
kirpiklərini qaldırıb baxır-baxır, ancaq qaragözlü qıvrımsaçlı Mehmanda heç bir 
aman-iman görmürdü. Demək bu ipə-sapa yatmayan Mehmanın qabağını kəssə 
ancaq və ancaq həmin qızıl saat kəsər, o qızıl qolbaqlı saat, bir şahmara çevrilib 
Mehmanınü boğazına sarınar, dolanardı. Məmmədxan öz ağır cinayətini 
düşünərkən Mehmanı görən kimi bu an öz kabinetində düşünə-düşünə gəzinən 
Mehman da sanki gecə kimi qaralan, indi harda isə, adam çalan zəhərli bir ilan 
kimi, başını gizləyən, tir-tir titrəyən Məmmədxanı görürdü... Demək Balış 
səhnəyə gəlməmişsə, ciddi bir hadisə baş vermişdir, bəlkə də güman 
edildiyindən daha dəhşətli, faciəli birhadisə baş vermişdir!.. 
Prokuror gəzinə-gəzinə telefona yaxınlaşdı, qulpundan yapışıb qətiyyətlə 
zəng etdi, əvvəlcə milis milsinin idarəsini, sonra İsə onun evini alıb Bənnaoğlu 
Cabiri yanına çağırdı, çünki artıq dayanmaq, uduzmaq deməkdi!.. Mehman 
qəddar düşmənin girəvəsini kəsmək, əlinə verilən kəsərli qılıncla hərəkət etmək, 
düşməni diz çökdürmək istəyirdi. Mehman öz vəzifəsinin dövlət və ictimaiyyət 
qarşısındakı məsuliyyətini duyduqca onun iradəsi mətinləşir, o, amansız ölçülər 
götürmək, düşmənin başında oyanan hər hansı qara niyyətini həyata keçirməyə 
qoymadan pozub dağıtmaq istəyirdi. Mehman hələ gənc də olsa belə öz itiləşən 
hisslərilə qatilin hansı bir niyyətə düşə biləcəyini duyur, sanki o, Məmmədxanın 
beynində dolanan qara niyyətləri belə müəyyən edə bilirdi. Mehman gəzinə-
gəzinə gözlədi. Bir qədərdən döşü atlanan milis rəisi içəriyə girdi. 
- Buyurun, yoldaş prokuror, deyə o öz gəlişini elan etdi. Mən pioneer kimi 
həmişə hazır! 
- Əyləşin, yoldaş naçalnik! 
Cabir kürsünü çəkib əyləşdi. Mehman dünüb gəldi. 
- Balışdan nə xəbər, - deyə uzun qara kirpiklərini qaldırdı. – Gülnaz rolunda 
səhnəyə çıxası Balışdan nə xəbər-ətər? 
- Kim bilir, Balış başıbatmış indi harada mürgüləyir?! 
- Bəlkə də Balış əbədi sükut içindədir? 
- Yox, canım, - deyə Cabirov gülümsəyib başını buladı. – Mənim fikrim də, 
orada, klubda bir az qaraldı. Ancaq sonra düşündüm ki, yəqin kişisi ilə sözü bəd 
gətirib, bir ağlagəlməz qonşuya yayınıbdır?! 
  
______________Milli Kitabxana______________ 
179 
 
  
- Əgər belə deyildirsə, onda necə? - Mehman yeni də eyni ciddiyyətlə uzun 
qara kirpiklərini qaldırdı. - Əgər tamam başqa cürədirsə?! 
-Onda yəqin Balış başıbatmış "Batıqqayaya" gedibdir deyə Cabirov  
boynunun ardını qaşıdı, - yəqin də gərək belə olsun! 
- Əgər belə də deyilsə? – deyə Mehman sorğu-sual aparır kimi davam etdi. – 
Birdən ciddi bir hadisə olmuşsa? - Mehman israrla dayandı. 
Mətləbin dərində olduğunu milis rəisinə çatdırmaq istədi. 
- Ciddi hadisəmi? - deyə milis rəisi dik ayağa qalxdı. – Yəni anbardardan da 
elə ciddi bir hadisə baş verə bilər, yoldaş prokuror? 
- Artıq ciddi hadisə baş vermişsə, necə? 
- Güman etmirəm! – deyə ilis rəisi bədən tərbiyəsilə məşğul olan kimi hər iki 
əlini dik qaldırıb endirdi, - əqlə çətin batır! 
- Hər bir ehtimala qarşı, - deyə Mehman kürsünün söykənəcəyindən bərk 
yapışdı. - O Məmmədxan ciddi bir nəzarət altına alınmalıdır! 
Belə ki, qanadlı quş da olsa bir yana uça bilməsin. 
- Bəlkə elə onu bu şübhəyə görə bəri başdan həbs edək? - deyə milis rəisinin 
alnı qırış-qırış oldu. O, gözlərini qıyıb prokurorun üzünə baxdı: - Ağzıbir 
hamıdan yaxşıdır. Balış pırtdayıb, bir yerdən çıxarsa, mən də qapını açıb 
Məmmədxana deyərəm, rədd ol buradan cəhənnəminə, goruna it küçüyü! 
- Həbs və ağzıbir yox, nəzarət altına almaq! - deyə Mehman şəhadət 
barmağını qaldırdı, bununla da milis rəisinə qəti qərarını bildirdi, - o 
Məmmədxanı danışıqsız nəzarət altına alın! Quş da olsa qanadlanıb uça 
bilməsin. Od olsa bir kəsi yandıra bilməsin. Cinayətin heç bir iz-tozunu itirə 
bilməsin. 
- Baş üstə, - deyə milis rəisi daha çək-çevir etmədən hökmü icra etməyə hazır 
olduğunu bildirdi. - Oldu, yoldaş prokuror! Siz Bənnaoğluna tamamən bel 
bağlaya bilərsiniz! 
- Ancaq işə olduqca, olduqca ciddi, çox ciddi yanaşmaq gərəkdir! 
- deyə Mehmanın gözləri sanki sifəti kömür kimi qaralan Məmmədxanın 
silkələnən barmağı göründü. 
Mehmanı hissləri artıq milis rəisinə keçir, onu izafı tərəddüddən çıxarır, 
səfərbər vəziyyətinə salırdı. Artıq Bənnaoğlu qarşısında anbardar Məmmədxan 
yox, əli qana bulanan amansız bir qatil görməyə başlayırdı. Bir an fikrə gedən, 
işin ciddiyyətini dərk edən Cabirov yerində hərəkət edib, qapıdan çıxıb həyətə 
düşüncə Mehmanın işdə-idarədə olduğunu bilən Murtuz Murtuzov onu 
prokurorluğun yolağzında qarşıladı. 
- Xeyir ola, yoldaş naçalnik? 
  
  
______________Milli Kitabxana______________ 
180 
 
 
- Biz ancaq bizim hökumətin xeyri üçün işləyirik, - milis rəisi uzun şinelinin 
yaxasını düymələməyə başladı. - Şər üçün şeytanlar əlləşir! 
- Düzü bu vaxtda nə var? – deyə Murtuzov özünü faqqılığa qoydu. 
Söz çəkmək istəyirdi. - Bəlkə, kənddə-filanda, xudanəkərdə, bir hadisə baş 
verib, mən heç bilmirəm? 
- Elə heç bir şey yoxdur! - Cabirov daha Murtuzovun yanında dayanmadan 
aralandı, Murtuzov prokurorluğa girib öz otağın qapısını açdı, şüşəsi his tutan 
lampasını yandırıb işlərdən çəkib qabağına tökdü, bir an burda qərar tuta 
bilmədən yerindən qalxdı ayaq barmaqlarının ucunda yeriyib prokurorun yanına 
girmək istədi, lakin Mehmanı qəzəbli gəzinən görüncə burnunu geriyə çəkib 
yerinə qaxıldı. "Bu Atamoğlanov necə də həm yaşından, həm də öz başından 
böyük bir əda ilə adamlar kimi var-gəl eləyir, ha?!" - deyə işləri araşdırmağa 
başladı. 
 
XXX 
 
Balaca şəhərin evlərinə çəkilən əhalisi axşamkı tamaşanın pozulması 
haqqında öz evində belə xeyli deyindi, birisi bu işə ciddi əhəmiyyət verdi, digəri 
əlini qaldırıb "eh, Əbdülsalamın oyunxanası ancaq belə olar", - deyib əlini 
yellədi... İstər-istəməz Balış barədə olan danışıq ayaqlandı, getdikcə yayıldı. 
Pəncərələrdən düşən işıqlar bir-bir söndü, müqabil tərəflər qaraldı. Lakin küçələr 
boyu qoyulan ara-ara işıqlar bir qədər nəfəs alıb öz işıqlarını artırdı. Payızın 
soyuq küləyi dağlardan üzüaşağı əsməyə, dirəklərdən sallanan lampaları yellədib 
cırıldatmağa başladı. Anbarın ağzındakı dirəkdən sallanan lampanın səsi qapıdan 
içəri dolur, parça taylarının arasında marığa yatan Məmmədxanın narahatlığını 
birə-min artırır, hər yer Məmmədxana qorxulu, hər şaqqıltı ona təqibedici 
görünürdü. Xeyli ara verdi, Məmmədxan tayların arasından çıxıb qulağını 
anbarın qapısına söykədi: dizləri uçundu. Öz-özünü söyüb danladı, işığı 
tezyandırıb anbarı dördgöz halda seyretməyə başladı... "İşdir meşə adamlarına 
qoşularamsa, buranı yarmaq lazım gələrsə, nə qədər qənimət əldə edə bilərik? " – 
deyə Məmmədxan yenə də anbarın içini tezcə dolduran işığı söndürdü. Özü də 
anbarla birlikdə qaranlığa qovuşdu. İndi Məmmədxana işıq yox, qaranlıq gərək 
idi. Sanki qaranlıq Məmmədxanın qolundan yapışır, işıq onun cinayət və 
xəyanətlərini faş edib anbarda olan kələklərinin və ötən gecənin zülmətində, 
təqribən, elə gecənin bu vaxtında törətdiyi ağır cinayətin üstünü açırdı... Yox, 
qaranlıqdan da artıq kömür kimi bir zülmət lazım idi ki, Məmmədxan bu 
  
  
______________Milli Kitabxana______________ 
181 
 
 
gecə sabaha kimi, ya öz cinayətinin üstünü örtüb yalquzaq kimi ağız-burnunu 
yalayıb sabahdan sakit görkəmdə işə çıxsın, yaxud elə bu gecə, vurub bu 
şəhərcikdən uzaqlaşsın, əlinə nə oldu silah keçirib qaranlıq meşələrdə gizlənən 
qolçomaq qalıqları ilə birləşsin, ipə-sapa yatmayan Mehmandan heyfini alsın... 
Axır bu cavan Mehman Atamoğlanovun yerində o dazbaş Murtuz Murtuzov 
olsaydı, necə də bu Balışın qətlini istənilən kimi yozar, ortaboylu, tökməbədənli, 
əldən-ayaqdan çevik Məmmmədxan nə söyləsə üzü qarmon kimi qırışıq Murtuz 
onun bir cüt əfil-əfil yanan çiçək naxışlı xalçasının müqabilində lap 
sandıqtulasına dönərdi. Ancaq nə edəsən ki, burada başqa bir adam, dönməz, 
çəkinməz, qayıtmaz bir adam vardı ki, o öz araşdırıcı, nüfuzedici, qaynar, odlu 
gözlərini bu vurnuxan Məmmədxanın gözlərindən çəkmir, bir an belə onu bu 
anbarda öz halına-əhvalına buraxmır. Bax, bax oradan o yandakı bir cüt amir 
gözə görünür, Həmin gözlər Məmmədxanın nəinki zahirini, onun batinini, içini-
içalatını yarıb, aləmə göstərir, - yığılın, gəlin, görün, - deyə aləmə haray salır, 
külli-aləm yığılıb gəlib görür ki, bu Məmmədxan olmazın xəyanətlər törətmiş, 
xalq əmlakını talan etmiş, hər iki qara əlini qırmızı qana batırmışdır. Gözlər 
çoxalır, gözlər cinayətkar qatili dəyirman daşlarından da bədtər əzirdi. Təftişdən 
başlayan ağır, əzici zəhm onu hey basır, əzirdi. Daha Məmmədxan burada, bu 
vəziyyətdə boğucu rütubətdə dayana bilmədən qapının arxasını boşaldıb bayıra 
çıxdı, qapını qıfıllayıb əlinin içində kibrit yandrıb surğuc tutdu, buranı 
möhürlədi, sarı bürünc möhrü cibinə qoydu, nə isə, haradansa balaca bir şıqqıltı 
onu səksəndirdi. Məmmədxan qurd kimi döyükdü, - "bu belə kim ola?" – deyə 
əlləri üstə çöngəyib yan-yörəyə boylandı. O diqqətlə süzə-süzə qaranlığa baxdı, 
heç bir iz-əlamət görmədi. Dirəkdən sallanan elektrik lampası yenə də birdən 
cırıldayıb səsləndi, anbarın qabağına tökülən həsir parçaları əsən küləyin 
qabağında yumurlanıb, aşa-aşa aşağıdakı uçuruma yuvarlandı. İndi hər bir şey 
yalquzaqsayağı çöng oturan Məmmədxanın gözlərində qabarıb dikəlib canlanır, 
onun qulaqlarında qəribə, müdhiş uğultulu səslər gəzir, törətdiyi cinayətin 
yerindən əkilib uzaqlaşmaq istəyirdi. Bəli, doğrudan da, indi hər şey 
Məmmədxana dəhşətli bir təblükə görünürdü. "Yox, izi-tozu tamam-kamal 
itirmək, sübhün gözü açılana qədər aradan çıxmaq, meşəyə girmək, vuruşan 
dəstəni tapmaq gərəkdir!" - deyə Məmmədxan ayağa qalxdı, anbarın həyətindən 
əyri-üyrü dolaşıq addımlarla çıxdı, gecə növbəsini aparan milis nəfərinin gözünə 
dəymədən qaranlığın içiylə özünü üzüyuxarı verdi, gedib-gedib evinin qapısında 
dayandı, sinəsi qopub, 
  
  
______________Milli Kitabxana______________ 
182 
 
 
ürəyi parçalanmaq istəyincə buraya sığındı. İri qıfıl öz yerindən asılmışdı. 
Demək burada heç bir dəyişiklik olmamışdı. Məmmədxan açarı çıxarıb qapını 
astaca açdı. İçəriyə girdi. O, lampanı yandırmadan, otağın içində büzüşdü. "- İndi 
bəs necə olsun? - Məmmədxan sinəsində mırıldandı. 
- İndi bu it balasının izini itirmək necə olsun? Buradakı, yarıdakı, bəlkə 
anbarın içindəki quyuda o it balasını gizlətmək mümkün olsun? Birdən aradılar, 
birdən bəlkə bu it balasını tapdılar". – Məmmədxan daş kimi dayansa da öz 
murdar taleyini düşünürdü. "- Bəs onda, bəs onda?.. Bəs necə etmək? Bəlkə onu 
bənd-bənd doğrayıb buradan torbalarda hissə-hissə çıxarmaq! - Axır bir zaman 
onun əmisi də qısqanclıqdan öz qadını ilə eynən beləcə rəftar etmişdi? O, çar 
vaxtı qətlə çatdırdığı qadının qan izlərini məharətlə silib-süpürüb itirmişdi. Bu 
qan izləri, Şura hökuməti zamanında açılınca Araz çayının o biri tayını 
adlamışdı. Bəlkə elə indi Məmmədxanın əmisi də bu qaranlıq meşədəki bir 
dəstənin içindədir?.. 
- Yox, yox, daha belə bir gündə daş kimi dayanmaq, durmaq olmaz!" 
Məmmədxan ağırlaşan qurğuşun addımlarıyla qaranlıq küncdə gedib 
gödəksaplı, enliağızlı baltanı sağ əlinə götürüb, ağır-ağır samballadı. Otaqdan 
anbara açılan qapını tərpədib dayandı, bayıra qulaq verdi. Demək, bu ağır, 
ovxarlı balta işləyəndə nccə olsa da bir səs çıxacaqdır! Bəlkə pusquda dayanan, 
bu evin dövrəsində dolanan da vardır? O, qaranlıqda qızaran gözlərini gəzdirdi. 
Mehmanın ona zillənən gözlərini görünmüş kimi vahiməyə düşdü, addım-addım 
geriyə çəkildi, əlində balta qapıya yanaşdı, nə isə onun qulağına bayırda xısıltı, 
həm də şübhəli ayaq səsləri gəldi. - "Adamdırmı, küləkdirmi?" - Məmmədxan 
qapı açıb gözünün ucuyla bayıra baxdı, bir qaraltı onun gözünə dəyib ötdü... 
- "Bu adamdır, ya mənim gözlərim böyüyübdür?" - Məmmədxan qapını açıq 
qoyub qəsdən öskürə-öskürə həyətə çıxdı, bir neçə addım da gəzib dolandı, heç 
bir qaraltı onun gözlərinə dəymədi. Məmmədxan içəriyə dönüb iri-iri boçkalar 
dayanan anbara girmək istərkən asta bir fıt səsi onun qulaqlarına gəldi. - 
"Belədir, ya mənə belə gəlir?" - Məmmədxan bir qədər gözlədi, pəncərənin 
pərdəsini çəkdi, bayıra baxdı, yenə də gözlərinə qaraltı sataşdı, arada az-çox 
toxtayan Məmmədxanı yenə də dəhşət götürüb istər-istəməz uçundu, ancaq bir 
ümidlə içində baltanı daha bərk tutdu. Lakin bu baltanı burada işlədib azca da 
olsa səs çıxarmaq cinayət yerində tutulmaq deməkdi... Məmmədxan döndü, 
gizlətdiyi tapançanı aradı, xeyli eşələndi, tapmadı. O, tapançanın yerinimi 
azdırmışdı, yaxud onu Balış gizlətmişdır? Ya bəlkə Balış əlaltınca 
Məmmədxanın silahını milis rəisi Cabirə vermişdi? Bəlkə həmin tapança indi 
evin döv- 
  
  
______________Milli Kitabxana______________ 
183 
 
 
rəsinə dolanan bir milisin – gözətçinın əlindədir?.. Onda elə qaçarağa düşüncə, 
öz yanınca bu baltanı götürsün? Bu balta görən, duyan kəsdə bir şübhə 
oyatmazmı?,. Nə qədər şübhə oyatsa da əlac baltaya idi... Məmmədxan baltanın 
dəstəsini buraxmadı, onun qulpundan bərk-bərk yapışıb, qapıdan birbaşa çıxdı, 
həyətə düşüb addımlayınca bir öskürtü eşitdi. O, özünü gözə dəyməyən, ancaq 
bənd-bərəni kəsən silahlı adamların əhatəsində hiss etdi. İndi bu halda o, 
qaçmaq, aradan çıxmaq istədi. Ayaq saxladı, bəlkə bəndərgahlarda pusquya 
duranlar vardır. Birdən onlar gördülər, qışqırıb, əli baltalıya "dayan-dayan!" 
dedilər. Əli baltalı adam ayaq saxlamaymca odlu güllədən onun qaraltısına dolu 
kimi yağdırdılar, dəlik-deşik meyit ortada qaldı?! Nəfəsi təngişən, geniş dünya 
iynə ulduzu kimi başına daralan Məmmədxan qayıdıb qapısına söykəndi. Ona elə 
gəldi ki, buradan qaçmaq üçün etdiyi cidd-cəhd heç bir vəchlə baş tutmayacaq, o 
yaxalanacaq, yaxud dolu kimi yağan odlu güllələrin nəticəsində dəlik-deşik 
olacaqdır. Qalsa nceə? - "Buradaca qalsam?.. Bəs necə?.. - deyə Məmmədxan 
çiyinlərini çatdı, başını qınına saldı. - Qalsam, bəlkə, birtəhər qaldım, anbardan 
çalıb-çapıb illər boyu yığdığım varın bir qismini, bərkə düşsə lap hamısını 
Murtuz kimisinin üstünə töküb özümü xilas etdim!.. Verim nəyin yolunu 
bağlamaz, verim kimin səsini desən boğazında boğmaz. Hələ bax o çıq-çıq, sarı 
saatın ardınca xeyli qiymətli, dəyərli şeylərdən tökməklə tamahkar Şəhla 
xanımın yumşaq, ətli əlilə inadcıl kürəkəninin ağzını qapamaq da olmazmı? 
Məmmədxan qapını bağlayıb nəfəsini dərdi, demək, işin  yolla da itirmək olar. 
O, dolandı, evin içində gəzib bir neçə qulacdan ibarət kəndir tapdı. İçəriyə girib 
yan-yörəsinə baxdı, öz qurbanını dikəldib asmağa cəhd etdi... Xeyli vaxt keçdi, 
qaranlıq yavaş-yavaş əridi tər içində çapalayan Məmmədxan dönüb baltasıyla 
birlikdə yorğan-döşəyə girdi. "Bu zalım qızı həm oynağan, həm də gəzəyən 
çıxdı", - deyə Məmmədxanın beyni sıxılıb daralmağa, ürəyi döyünməyə başladı. 
- İndi, sabahdan məndən soruşacaqlar, "Məmmədxan bəs Balış hanı? Niyə 
Məşədi İbad pozuldu?"Deyərəm: ''Mənnəbilimhanı! Avaranın qızı avara, nə 
bilim itilib hansı cəhənnəmə gedib?" 
Qatı qaranlıq əridi. Dan yeri söküldü, payız günəşi üfüqdən çırtdayıb çıxdı, 
Məmmodxan pəncərəyə zillənən gözlərini tez-tez döydü, o, işıqdan qaçır kimi 
yorğanına bürünüb gizləndi. - "'Bəlkə bu gün də üstünü vurmamaq?" - o, 
gözlərini bərk-bərk yumunca Murtuzovla Qaloşlu adam qulluğunda dayandı. - 
"Bax bu daz Murtuz sehrli bir açar kimi Şəhla xanımın dəmir qapı dərbəndinə 
düşməzmi?.." - Məmmədxan 
  
  
______________Milli Kitabxana______________ 
184 
 
 
vurnuxdu, yenə də selə dönən tər onu boğdu, başını çıxarınca, işığın 
gücləndiyini, pərdələri saya-hesaba almadan bütün işığın içəriyə dolduğunu 
gördü. O, istər-istəməz yerindən qalxıb əzik-üzük paltarlarını pis-pis geyindi, 
baltanı əlinə alıb küncdə gizlədi, qapıdan çıxıb eşikdə girələndi, göz qoydu, 
qulaq verdi, hər kəs öz işində-peşəsində idi. Gecəki külək də kəsmişdi. 
Gözdəyən qaraltılar, qulağagələn hənirtilərdən iz-əlamət yox idi. Bəlkə ötən gecə 
qatili qara basırmış, heç bir şey yoxmuş?! Ya bəlkə o qaraltı, hənirtilər 
Bənnaoğlunun təyin etdiyi pusquçularmış?.. - "Ax bu dünyada, bu daşçıoğluna 
necə də bir odlu güllə yapışdıran olmadı, bu kafir balası torpaqda çürüyə, dağa-
daşa çəkilənlərin cancığazları dincələ?! Elə bil ki, bəs güllə batmayan tilsimdir, 
bənna balası. Dolu kimi yağan güllənin altından da dirigözlü çıxır... Neçə-neçəsi 
ölüb, neçə-neçəsi yaralanır, ancaq bu Bənnaoğlu naçalnik od içindən dipdiri 
çıxıb, sağ-salamat qalır, özü də bu dünyada heç bir atış-manı saya-hesaba almır". 
Mehmandan sonra Məmmədxanın xoşuna gəlməyən, bir oxa çevrilib onun 
gözlərinə batan bir adam vardısa, o da Bənnaoğlu milis rəisi Cabir idi. Daha bəs 
kim?.. Komsomol Altay, altıaylıq Altay! "- Heç kəs qadın azadlığının əleyhinə 
çıxa bilməz!" – deyə cingiltili cır səsilə klubu doldurur. - "Niyə çıxmır, cənab 
Altay! Çıxanda nə edəcəksən? Çıxan da olub, hələ ötən də!" - Məmmədxan 
özünə çay dəmləyib iri bir çaynik çayi qaynar-qaynar, üfürə-üfürə içdi. - "Bəs 
daha kim?" - deyə Məmmədxan çay məhrəbasıyla sel-suya çevrilən tərini sildi, 
yenə də isti tər qaynaya-qaynaya çıxıb onun murdar vücudunu guya yuyacaqmış 
kimi süzdü. - "Bax Vahidovun özü də! - Məmmədxan göz dolandırıb baxdıqca 
Balışın intiqamını almaq üçün onun necə də çox-çox tərəfdarları olduğunu 
görürdü, halbuki Məmmədxan öz qara niyyətini yerinə yetirəndə bu sahibsiz 
qızın heç zaman bu qədər havadarları olduğunu düşünməmişdi. Sanki peşəkar 
sərxoş əsnəyib ayılır, tutduğu əməllərin içi ona əliçi kimi aydın görünürdü. 
Demək tək bir əlac, bu alaşıq-dolaşıqdan çıxmaq, o qızıl saatın zəncirini uzadıb 
hərləyə-hərləyə Mehmanın boğazına dolamaq, gözləri kəlləsinə çıxana qədər 
çəkmək, - bəsdir, siz buyuran olsun! - deyincə dartmaq, bizim əlbuyruqçumuz 
oluncaya qədər onu hövkələməkdir, - özü-özüylə vuruşan Məmmədxan qara 
sifətini bürüyənlərini sildi, qapını çəkib bərk-bərk örtdü, qıfılladı, sonra yan-
yörəsinə baxdı. Qıfılı dartışdırdı, sinəsini dönüb arıtladı, göyə baxdı. Göy ayaz 
idi, silinmiş dəyirmi güzgü kimi parıldayırdı,- Bəlkə elə bu gündüzün, 
gündüzçağı qaçmaq? - Məmmədxan çiyinlərini dartıb bü- 
  
  
______________Milli Kitabxana______________ 
185 
 
 
züşdü, girdələnib dəyirmiləndi. - Axşamdan qoyulan gözətçilər indi keçidlərdə, 
adlamacalarda, bəndərgahlarda dayanıblarsa necə? - deyib udqundu. - Lap 
qoydular şəhərdən çıxdım. Kənarda bu girəvələrin birisində məni 
yaxalamazdılarmı, durmasam, dayanmasam atmazlarmı?.. Yox, əlac ancaq-ancaq 
xorum-xorum rüşvət alan, Allahını-imanını danıb, isti-isti qan basdıran bu daz 
oğlu Murtuzun, özcüyəzinin üstünə getmək; var-yoxu boğazına tıxayıb, əl-
ayağını yalayan köpəyə çevirməkdən ibarətdir. Qoy bu köpək haphapla sən 
tərəfdən o tərəfə hürsün, səni qorusun, sənin köpəyin olsun!" 
Məmmədxan bu ümidlə də öz ayaq barmaqlarının ucunda yeriyib küçəni qət 
etdi, özünü tox tutmuş halda ötüb həyətdə qır-qırıntını təmizləyən Qaloşlu 
adamdan keçib özünü Murtuz Murtuzova yetirdi. 
- Nə, nə var Məmmədxan dadaş? - deyə Murtuzov yağlanmış kimi parıldayan 
daz başını qaldırıb dostunun zəhər daracılayan sifətinə diqqət etdi: - Hə nə 
olubdu belə, aşna ovqatına soğan doğranıbdır? 
- Nə olacaqdır?! - deyə Məmmədxan əllərini ovuşdurdu. – Bədbəxtlikdən 
savayı nə ola bilər? 
- Nə bədbəxtliyi, ədə! - Yemək yerindən yeni kabab qoxusu almış kimi burnu 
gicişən Murtuzov dik dikəlib Məmmədxanın qaralıb-qırışan, acıtmalı xəmir kimi 
bir az da şişib köpən sifətini seyr etdi. - Nə olubdur, ədə? 
- Bu Balış da, - Məmmədxan boğazında tilişkəli sümük qalmış kimi 
udqununca fürsəti fövtə vermək istəməyən Murtuzov soruşdu: 
- Axşamkı tamaşanın pozulmağınımı deyirsən, ədə? 
- Bəli də, Murtuz qardaş! 
- Demək, sən komsomol Altayın dilinə düşdün. 
Murtuzov işin dərində olduğunu almış kimi Məmmədxanın qırışıq içində 
gizlənən gözlərinə zənn etdi. 
- İndiki zamanda komsomolun dil-dişinə düşməkdən də böyük bir bədbəxtlik 
hanı? Hər yerdə Altay oturub-durub danışacaq, asıb-sovuracaq, o boyda yağlı 
anbarı da vurub sənin ağzından çıxaracaqdır. 
- Anbar cəhənnəmə, - deyə Məmmədxan yaxın adamının üstünə zıqqıldadı, - 
anbar gora. 
- Necə anbar gora, ədə! - Murtuzov ildırım vurmuş kimi sarsıldı. 
- Yoxsa daş gəmirəcəyik biz burada, yoxsa qaya?! 
- Lap daş da gəmirərik, lap qaya da gəmirərik. Təki başımıza bu boyda bir 
daş düşməyəydi. 
  
  
______________Milli Kitabxana______________ 
186 
 
 
- Bəs daha bundan da böyük bədbəxtlikdir, nə daşdır? 
- Ondan daha böyük bir bədbəxtlik mənə üz veriblər, başımıza dağ uçubdur. 
- Olmaya arvadın baş-gözünü bu klub-filan üstündə ötən axşamkı tamaşa 
bərədə əzmisən, o da həkimə-zada qaçıbdır? 
- Belə olsaydı, dərd yan idi!.. 
- Ya bəlkə vurub qolunu sındırıbsan bu kafər qızının, - deyə Murtuz qolunu 
qaldırıb biləyini göstərdi. - Lap lülə sümüyü qırılıbdır? 
- Qolu yox, boynu sınıbdır, - deyə sifəti acıtmalı xəmir kimi şişib birdən-birə 
göbələk kimi köpəşən Məmmədxan başını çiyni üstünə döndərdi, - boynu, 
boynu, Murtuz qardaş! 
- Necə?.. Nə boynu, ədə, axmaq, - deyə Murtuzovun iri burnu qırışdı. O, çox 
cızıltılı yağlı tikə qoxusu alan mövru pişik kimi sanki ətrafını qoxuladı. 
Məmmədxanın var-yoxunu gözlərinin qabağına gətirincə onun içi güldü. - Belə 
bir hadisə onu xeyli varlanmaq, bundan da artıq xeyli şişmək, peysərini 
yoğunlatmaq vədini verdi. Adətən bir xəyanət, ya cinayət baş verincə 
Murtuzovun qırışıq üzü açılar, onun çiçəyi çırtlayırdı. Mollalar ölümdən, aşıqlar 
toydan zövq alan kimi Murtuzov da cinayət-xəyanətlərdən zövq alır, yeni gəlir 
mənbəyini görüncə onun aşığı alçı dururdu. Murtuzov özünü dəyirmançı, 
istintaqa düşən cinayət və xəyanəti dən hesab edirdi. Əgər rayonda cinayət və 
xəyanət tez-tez baş verirdisə, demək, Murtuzovun dəyirmanında yekə-yekə dən 
tayları üst-üstə növbəyə durardu. Elə bu zamanda o özünü "mübariz ər kimi gözə 
verir, işini işlədib külli qazancını edirdi. Necə deyər o, girəvəsinin əlinə keçirdiyi 
adamı soymalayır, barmaq kimi lütləyirdi. Əgər cinayət və xəyanət hadisələri 
təsadüfdən-təsadüfə olursa, yəni bu işlər azalmağa başlayırdısa, sanki 
Murtuzovun başına göydən ağır bir əlləmə düşür, o, əzizi ölən kimi qara yasa 
batır, sudan çıxarılan, quru qum üstünə atılan balıq kimi çapalayırdı. İndi o, 
zahirən Məmmədxanın gətirdiyi bu xəbərdən həyəcan keçirmək istəsə də, az qala 
çırtıq vurub ötən axşamkı Məşədi İbadın əvəzində oynatnaq istəyirdi. Ayrı cürə 
onun xörəyi azalacaq, kabab şişləri pas tutacaq, zəfəran-plov əvəzində onun 
ocağının üstündə his bağlamış əriştə-umac qazanı bağlanacaqdı. Murtuzov isə öz 
iti dişləri ilə yeməyə, sökməyə, bəzən də acgöz zəli kimi yapışıb sorub şişməyə 
adət etmişdi. Daha onun ayrı bir gözətləməsi, arzusu yox idi. Bunun üçün 
Murtuz Murtuzov çox dərindən, diqqətlə, iştahlı bir maraqla, peysərini qaşıya-
qaşıya Məmmədxanın gecənin içində xeyli şişib torbalanan gözlərinə, hücumçu 
nəzərlə baxıb daz başını əsdirdi. 
  
  
______________Milli Kitabxana______________ 
187 
 
 
- Hə, Murtuz qardaş, başıdaşlı özü özünü asıbdır. - Məmmədxan əlini atıb 
dostunun ətəyindən tutdu. 
Murtuzov ətli dodağını marçıldatdı. 
- Harda belə, ədə? 
- Anbarda, - deyə Məmmədxan dolambacı hərlənirdi, - mən yazıq da, bu 
sabah ertə bizim anbarçanın qapısını açanda onu üzüaşağı kəndirdən sallanan 
görmüşəm! 
- Demək?.. Demək? - Murtuzovun daz başı da güldü. – Görəsən, axı niyə! 
Görəsən, axı nə üstə balam? 
Məmmədxanın çiyinləri çatıldı, onun şişkin sifəti yayılıb daha da enləndi: 
- Hirsindən!.. Hikkəsindən!.. Qısqanmağından!.. Məni min hoqqaya 
salmağından!.. Min bir bəd əməlindən-felindən, klubdakı min bir oyunundan, 
ərini burada qoyub gündə bir lotu-potuya ərə getməyindən!.. 
- İndi deyirsən, elə Balış kəndirdən asıla qalıbdır? – Murtuzov özünə güc 
verib içəridən üfurülüb ciddiləşdi, süni də olsa kədərləndi. 
Məmmədxan müqabilindəki Murtuzun mərəzini yaxşı bildiyindən, rəsmi 
cəhətdən heç bir dəstəvuz vermək istəmədi. Necə deyər, oyun pərdə altında 
getməyə başlayırdı. 
- Bəyəm, mən özünü asan adama heç əl vura bilərəmmi? – deyə qatil əllərini 
döşündə çarpazladı. - Qoy cümlə-cahan görsün ki, bu namussuz mənim başıma 
necə pəstah açıbdır?!. 
- Demək, istintaq başlanacaqdır!.. - Murtuzov durdu, daz başı gülə-gülə 
gəzindi: - Demək istintaq hər şeyi aydın edəcək, bulanığı duruldacaq, xıltı-mıltı, 
yalan-doğrunu üzə çıxaracaqdır!.. 
- Əlbəttə, əlbəttə, yoldaş Murtuzov, - deyə Məmmədxan müstəntiqin 
qabağında xeyli əyildi, özünün iynə ulduzundan keçməyə hazır olduğunu 
bildirdi. - Gərək, sən özün, Murtuz qardaş, var-yoxuma göz olasan, haqqı da 
nahaqdan ayırd eləyəsən!.. 
- Onda birbaş məhkəmə həkiminə xəbər vermək, haqqı-nahaqqı ona demək, 
başını yaxşı-yaxşı piyləmək gərəkdir! – deyə Murtuzov məsləhət verdi, onlar bir-
birinin nə demək istədiklərini işıldayan məkrli gözlərindən oxudular. 
- Belə ki, həkim, sən deyənsayağı, haqqına xülasə versin, - Murtuz əlini 
qılıncına qaldırdı. - Dam dirək üstündə dayanan kimi istintaq da həkimin 
xülasəsi üstündə dayanacaqdır! 
- Ötən axşamüstü gördüm, - deyə Məmmədxan özü də hiss etmədən səsini 
yavaşıtdı, yan-yörəsinə baxıb xısıldadı. - Salam verdim, gülümsədi, halbilən 
kişidir... 
  
  
______________Milli Kitabxana______________ 
188 
 
- Demək, həkim sənə xoş sifət göstərdi? - deyə Murtuzovun gödək, sarımtıl, 
bığının seyrək tükləri qabarıb dikəldi. Sonra o özünü geriyə çəkdi, sanki ilan 
udmaq istəyən kirpi qınına çəkildi. 
 
XXXI 
 
Züleyxa "qızıl saat" əhavalatını açıb anasına söylədi. Bir neçə gün sonra o, 
anasının məsləhət və təkidilə saatı çıxarıb qoluna bağladı və işdən qayıdan 
Mehmana göstərib: 
- Neçəyə dəyər? - dedi. 
Mehman pörtdü: 
- Məgər mən saatsazam? 
- Saatsaz olmayanda nə olar ki, Mehman? 
- Haradandır, belə? - deyə Mehman ciddi bir nəzər və şübhəli bir gözlə 
Züleyxaya diqqətlə baxıb soruşdu. 
- Bağışlayıblar! 
- Kim bağışlayıb?.. 
- Mən müqəssir deyiləm, istintaq edəsən?! Soruşuram ki, bu saat neçəyə 
dəyər? 
Mehman bozarıb daha ciddi bir sifət aldı: 
- Kim bağışlayıb o saatı? 
- Almaq istəyirəm, Mehman! 
Mehman barmağı ilə qapını göstərdi: 
- O saat gəldiyi yolla da bu evdən geriyə qayıtmalıdır! 
- Məgər saatın ayağı var, Mehman? 
- Dedim qurtardı, qaytar! 
Züleyxa anasını səslədi: 
- Görürsən, mama, sən bu Mehmanı? 
- Nədir, qızım? - deyə Şəhla xanım o biri otaqdan gəldi. 
- Mama, görürsənmi bunu, məni çox yamanca incidir! 
- Nə üstə, oğul? 
- Mən deyirəm bu saatı qaytarsın! 
- Nəyi? 
- Qolundakı o saatı! 
- Nə olar, oğlum, qız özünə bəzək-düzək vuranda? 
- Onsuz da keçinmək olar! 
- Yox, olmaz, yaramaz! Qadın başdan-ayağa zinətdir. Zinətsiz qadın nədir ki? 
Bir parça ət!.. 
  
 
______________Milli Kitabxana______________ 
189 
 
- Mənim sözüm bu şübhəli saat üstündədir, ana! 
- Saat da o cümlədən! Zinətsiz-bəzəksiz qadın, gülsüz bir koldur! 
Nə vaxt gül kolu gözəldir? Güllər qönçələnib açılanda! Bəzək də qadının açıl 
qızılgülləridir! 
- Bunlar hamısı zahiridir, içəri lazımdır, ürək! Ürək ləkəli olsa, çölün bəzəyi 
bir parıltılı ilan qabığıdır! 
- Oğlum, bu dünyada zahirin daxildən də çox qiyməti var! Bir padşaha 
dilənçi paltarı geydirsən o nəyə bənzər? Ancaq bir cındırlı pirə! 
Kim onun qabağında əyilər, kim ona pərəstiş elər? 
- Biz padşaha pərəstişdən yox, təmiz, ləkəsiz ürəkdən danışırıq, ana! 
- Ürəyə kim girir, oğlum? 
- Hər kəsdən qabaq insanın özü öz ürəyinə girir! - deyə Mehman Züleyxanı 
süzdü, onun sifətində xəstə qızıl sarıltısı gördü. 
- Göz də adamı aldadır, - deyə Şəhla xanım indi də sözü bu tərəfə 
döndərmək, qızını zərbə altından xilas etmək, özü kürəkəni ilə üzbəüz dayanmaq 
istədi. Əks halda bu yad yerdə, aradakı hörmət pərdəsi yırtılar, rüsvayçılıq 
görünərdi. - İnanmaq da gərəkdir, oğul, - deyə Şəhla xanım yenə sözə başladı. 
- Kimə, ana? 
- Ailəyə, külfətə! 
- Başçı ailəsinin keşiyində durmalıdır, mənim əziz anam! 
- Əgər satqınlıq olarsa oğlum, - deyə sözünü yastıladı. 
- Aldadılmaq da ola bilər?! 
- Heç bulaq öz gözünü kor istəməz, oğlum! 
- Birdən bir xəyanət əli bu bulağa uzanarsa?.. 
- Biz də dünya görmüşük, bala, - deyə Şəhla xanım boynunu əydi. 
- Doğrudur, zəmanə füqərayı-kasibə zəmanəsidir, ancaq biz tox olmuşuq, 
acgöz olmamışıq! 
- Mən saatı deyirəm, bu sarı zəhəri. 
- Onu özüm gətirmişəm! 
- Mamamla sözü bir yerə qoyub səni sınamaq istəyirdik... - deyə Züleyxa 
anasının "lal oyunu" işarəsilə çıxış yolu tapıldığı üçün özünə gəlməyə başladı. 
- Bəs bu nə rəngdən-rəngə düşmək idi, Züleyxa? 
- Dəli eşqimin daşa çırpınmasını görəndə az qalır ürəyim ağzıma gəlsin, 
Mehman! 
- Belə isə, heç də pis deyildir, - Mehman stulda oturdu, - Əgər belə isə, 
Züleyxa?!. 
  
______________Milli Kitabxana______________ 
190 
 
- Bəs nə cür ola bilər, Mehman? 
 - Bir xain əl uzanmasın!.. Çünki bizim işimiz mübarizədir, burda təmizlik hər 
bir şeydir! Yoxsa kürəyinə bir xəncər saplansa, üzü üstə yıxılmaq bir göz 
qırpımındadır! 
- Mənim bir oğlum, bir qızım vardır! - deyə Şəhla xanım özünü qabağa verdi. 
- Artıq tamah baş yarmasın! Mən buraya təmizlik və qanun üçün gəlmişəm! 
Mənim arzularım vardır, ana! Mən söz vermişəm, mən hər zaman alnıaçıq, 
ürəyitəmiz olmalıyam! Mən təcrübi işdən sonra şəhərə dönəcək, ömrümü 
hüquqelminə sərf edəcəyəm!.. Mənim fikrim, arzum böyükdür, ucadır!.. 
- Biz də heç bu böyük, uca arzuların borana düşməyinə razı ola bilmərik, 
oğul! 
- Əsla! – deyə Züleyxa daxili bir əzab içində hikkələndi, Mehmanın 
məhəbbət və sevgilə dolan, romantik bir xəyal içində süzülən gözləri Züleyxanın 
varlığını sarsıtdı. O, çiynini ata-ata hönkürdü. 
- Nə oldu, qız? Zarafat da bilmirsiniz, barı?! 
- Mən bədbəxtəm, ana!.. 
- Görünür, bu şübhə toxumunu kimsə bu evə səpib gedib, - deyə Şəhla xanım 
vicdan əzabı çəkmədən, uzun ömrünün ikiüzlü təcrübəsilə bir iblis kimi araya 
girdi... 
 
XXXII 
 
Öz vaxtında prokurorluğa gələn Mehman, cari kağızlarla məşğul olub onların 
icrası üçün qanuni istiqamət verdi, sonra onu, çox narahat edən Balış məsələsi 
düşündürdü. Bakıda hüquq fakültəsində oxuyarkən istehsalat təcrübəsi zamanı 
"Səriyyə məhkəməsi"nin materialları ilə necə tanış olduğunu təsəvvürünə gətirib 
xatırladı. Səriyyənin qətlinə dair respublika qəzetlərində çap edilən ictimai 
etirazları necə tədqiq etdiyini, özü üçün konspektlər tərtib etdiyini, necə 
qəzəbləndiyini yaşadı, sanki onun qəzəb və nifrəti, qatillərə qarşı qətiyyəti qat-
qat gücləndi. Mehman birdən stolun arxasından dik ayağa durdu, kitab 
mərtəbəciyinə yanaşdı, buradan bir kitabça çəkdi, vərəqlədi, buradakı, 
"Səriyyənin ölümü" şerini diqqətlə, kərratla oxudu. 
 
"Mən görmədim, söyləyirlər bir gecənin sonunda  
Sənə qıyan mərhəmətsiz, soyuq bir əl qudurdu,  
Bu gün qurmaq istədiyin yeni həyat yolunda,  
Ağ sinənə sağalmayan isti yaralar vurdu. 
  
______________Milli Kitabxana______________ 
191 
 
Dalğalandı bu xəbərdən xəyalımın dənizi,  
Uzaq-uzaq keçmişləri xatırladım nifrətlə..." 
 
Vurğun şeri başdan-başa Mehmanı tutdu, onda oyanan kin və qəzəb 
dalğalarını coşdurub köpükləndirdi. Mehman bədəninə od dolmuş kimi 
qurcalandı, kitabçanı qanun kimi tutub "Tabut keçirkən" sərlövhəsi altındakı 
sətirləri də aramla, asta, ancaq həyəcanla oxudu. 
 
"Sarılıqlar çökmüş kimi buludların rənginə, 
Günəşdən yox bir nişan; 
Bütün aləm pərişan,.. 
Ağır karvan yürüşilə dalğalanır insanlar, 
Həm də qızlar, oğlanlar,  
Komsomollar, pionerlər, məktəblilər, qadınlar  
Öndə gedən bir tabutun arxasınca addımlar. 
 Dalğalanırdı Bakı,  
Onun qarşısındakı 
Salamlanan bu tabut ki, azadlığa verdi can,  
Hər gözdə bir həyəcan.  
Hər baxışdan kin püskürür o qatil qəlbə qarşı,  
Çalınır matəm marşı... 
Həzin-həzin bu nəğmədən döyünürdü ürəklər,  
Çaldıran bir quduz kimi səslənirdi küləklər..." 
 
Mehman kitabçanı qatlayıb, bir kənara qoymadan əlində saxladı, onun fikri 
"Səriyyənin ölümü" günlərini, həm də onun tabutu böyük izdihamın müşayiətilə 
son yoluna salınan günləri gəzib dolandı. Axır Mehman özü də bu faciəni 
eşitmiş, çiyinlərdə gedən tabutu müşayiət edən izdihamın içində olmuşdu. Axır o 
zaman Səriyyənin ölümü əfkar-ictimaiyyəni cəlb etmiş, hər evdə, məclisdə, 
yığıncaqda söz-söhbət bu barədə getmişdi. Köhnə dünyanın adamları bu qətli 
"namus işi" adlandırıb qatillərə bəraət vermiş, ancaq qanun hökmüylə bu 
azğınlığa qarşı qılınc çəkmişdi... 
İndi də burada, bu ucqarda Balışın qətli, eyni faciəni xatırlatmırdımı!?. 
Mehman alovlanmış kimi otağın içində yeyin-yeyin dolandı, şeri təkrar başdan-
ayağa qədər oxudu, şeir kitabçasını astaca örtüb mərtəbəciyə qoydu. Mehman nə 
qədər səbir etməyə çalışsa da həyəcanlanır, onun şübhələri anbaan güclənir, 
artırdı. O, kişdəkçiləri ov ardınca göndərib özü barədə dayanan ovçu kimi döşü 
atlana-atlana real və hüquqi nəticə gözləyirdi. Mehman milis rəisinin verdiyi 
məlumata əsasən Məmmədxanın nəzarət altına alındığını bilirdi. O bilirdi ki, 
biryolluq qaçıb öz yaxa- 
  
______________Milli Kitabxana______________ 
192 
 
sını qurtara bilməyən cani bu cilddən o cildə girəcək, öz cinayətini minbir yolla 
ört-basdır etməyə çalışacaqdır... Bəli, bir tərəfdən "Səriyyənin ölümü" şerinin 
bütün bir faciəli aləmi onun təsəvvüründə canlandırmasından, digər tərəfdən 
Balışın başında oynayan şimşəklərdən yana Mehmanın ürəyi aramsız döyünür, 
anbaan səhih bir səs, bir xəbər gözləyirdi. Mehman gözləyirdi ki, görək nə 
olacaq, bu hadisə nə edəcəkdir?.. Elə bu an ayaq səsləri Mehmanı öz təlatümlü 
fikrindən qopardı. Başıalovlu Murtuzov dostu Məmmədxanı bir addım özündən 
geridə buraxıb özünü içəriyə verdi, prokurorun hüzuruna ədəb-ərkanla salam 
yetirdi. Mehman nazik, uzun barmaqlarıyla qara qıvrım saçlarını alnından geriyə 
darayıb, müstəntiqin salamını aldı. İşin xoşluqla başlandığını görən, hələ daxildə 
nə olduğunu dərk etməyən Murtuz Murtuzov cəld çiyni üstündən geriyə qanrılıb: 
- Yoldaş, prokuror, - deyə Məmmədxanın yaxasından yapışıb onu içəriyə 
dartdı. - Bu yazığın, bu başıdaşlının başına oyun açılıbdır! 
- Nə oyunu? - Mehman zahiri soyuqqanlılıqla soruşdu, - məgər nə olubdur, 
müstəntiq? 
- Elə bir oyun ki, yoldaş prokuror, - deyə Murtuzov anbardarın yaxasını 
buraxıb irəliyə gəldi, stola söykəndi, qırmızı mahud örtüyü əlinin kəfəsi ilə 
sığallamağa başladı. - Deməyə adamın dili də gəlmir, vicdan haqqı... 
- Niyə, nə üçün adamın dili də gəlmir, Murtuz, müstəntiq? 
- Belə ki, yoldaş prokuror, - deyə Murtuz Murtuzov çiyinlərini çatdı, - nə bu 
oyunu düşünmək, nə də bu oyundan baş çıxarmaq olur?! 
- Necə bəyəm, nə təhər bəyəmləri? - Murtuzovla onun yanında büzüşən 
Məmmədxanı gözdən keçirən Mehman sözünü qəsdən döndərib yandırırdı. - 
Yoxsa bu adam da xalq müəllimlərinə göndərilən sənaye malında dolaşığa 
düşübdür? 
- Yoldaş Atamoğlanov, - deyə Murtuzov çevrilib qaşqabağından zəhər 
damcılayan Məmmədxanın turş-acı sir-sifətinə, onun dərin yasa batdığını andıran 
qara, sallaq dodağına baxdı, Murtuz "yumurtadan yenicə çıxan" uşaq prokurorun 
belə mürəkkəb bir işdə hədəfi sərrast nişan ala bilməyəcəyini, əmin əl-qolunun 
titrəyəcəyini yəqin edib için-için güldü. Müstəntiq bu hadisənin tükənməz 
sevincini gizlədə bilmədən özünü büruzə verən qəribə bir ahənglə əlavə etdi. - 
Baxanda, bu başı- daşlı yazıq, neçə- neçə ilin təftişindən gül kimi çıxıbdır! 
- Bəs onda bu gədənin başına gələn qəziyyə nədir? - Mehman ötən axşamkı 
tamaşanın pozulmasından bixəbər kimi soruşdu. – Bəs onda nə qəziyyədir? 
  
 
______________Milli Kitabxana______________ 
193 
 
- Başına gələn qəziyyə budur ki, demiyəsən bəs arvad tutub özünü asıbdır! - 
Murtuzov duruxub əlavə etdi. - Başıbatmış, durduğu yerdə tutub özü-özünü tələf 
eləyibdir! 
- Adı nədir özü-özünü tələf eləyənin, Murtuz müstəntiq? 
- Adı, Balış! - deyə Murtuz danışığını sürətləndirdi. – Ötən axşam "Məşədi 
İbad" tamaşasında oynamağa getməyən Balış başıbatmış, avaranın balası avara! 
Çölü bəzək, içi təzək zalım qızı zalım!.. Baxanda nə deyiləsidir, nə də 
danışılası!.. 
Mehman ilk əzəldən yanılmadığını, ilk müşahidə duyğularının belə düz 
çıxdığını görürdü. İstər-istəməz başını tərpədib təsdiq etdi, barmağını büzüşüb 
qaralan, qara qan tuluğuna çevrilən adama tərəf uzatdı: 
- Bəs bu özü şəxsən belə bir faciəni haçan, nə zaman bilibdir? 
- Elə ancaq bu sabah, yoldaş prokuror... Sübhdən, tezdənnən!.. 
Özü də görüb-bilən kimi yüyürüb gəlib ki, birbaş şəxsən sizin özünüzə, 
yoldaş Atamoğlanova bildirsin!.. Daha düzü, ədalət naminə sizin qədəmlərinizə 
yıxılsın. Daha şərə-şürə düşməsin! 
- Demək, qadın özü-özünü asıbdır! - Mehman diqqət və nüfuzedici gözlərinə 
qatili süzdü. 
Qatil onu qorxuya salan, ötən gecə onu izləyən, bir an belə ona rahatlıq 
verməyən gözləri görüncə şaşırıb duruxdu, mövru pişik kimi anbardarın var-
yoxunun marığında yatan Murtuz Murtuzov çox cəld sorğu-suala müdaxilə edib: 
- Bir az o arvadın ayağı sürüşkən, gözü dağınıq idi, - deyə qatilin dilinin 
altına dil qoymaq üçün tələsdi. - Boynu sınmış paxın aləm qabağında 
açıldığından yana daha el töhmətlə tab gətirə bilməyibdir. 
Özü-özünü kəndirə aparıbdır. 
Murtuzov prokurorun sifətində sezdiyi şübhəli təbəssümü duyunca, elini iri 
daz başında hərləməsini gəzdirib hər hansı bir ehtimala qarşı sözünü dəyişdirdi. 
- Əlbəttə, hamısını şəxsi rəhbərliyiniz altında bizim ədalətli sovet istintaqı 
aydın edəcəkdir! Hələ ki, ilk söz-söhbətdir?!. 
Artıq Mehman, qarşısında boyun əyən, arada bir qırmızı örtüyü sığallayan 
Murtuzovun hərəkətlərində anbardara aid bir qayğının ifadəsini kəsdirib: 
- Elə bu saat hadisəni öz yerində yoxlamaq gərəkdir, - deyə sakit kimi 
oturduğu kürsüdən dik qalxdı. - Həkimi çağırmaq gərəkdir, bir də milis rəisini!.. 
Bənnaoğlu, Cabiri! 
Mehman telefon dəstəyini əlinə götürüb, rayon milis rəisinə zəng edincə, 
Murtuz Murtuzov fürsəti fövtə vermədən astaca bayıra sivişib 
 
______________Milli Kitabxana______________ 
194 
 
prokurorluğun həyətində qırım-qırıntı toplayan, əlini kötük süpürgədən 
çəkməyən Qaloşlu adama yanaşdı. Balış əhvalatını onun ovcuna qoydu. 
- Sən nə danışırsan, ədə? – deyə Qaloşlu adamın qırışıq sifəti acıtmalı xəmir 
kimi turşudu. - Deyirsən yəni bu gədə havayıdan Balış lotunun xalasına 
düşübdür!.. "Məşədi İbad"da qol götürüb oynayan bu ləçərin qızı ləçər! - Murtuz 
Qaloşlu adamı dürtmələyə-dürtmələyə, alacalanan gözlərini prokurorun qapısına 
hərləyə-hərləyə əlavə etdi. 
- Sən bir tez eynəkli həkimi çağır, iş eynəklinin nəticəsindən asılı olacaqdır! 
Əgər ürəyin bu qədər yanırsa, tez özün yüyür, ucundan-qulağından eynəklini 
əməlli-başlı başa sal! Dam dirək üstündə duran kimi, bu iş də məhkəmə 
həkiminin verdiyi nəticə üstündə duracaqdır! 
- Belə, yəni Murtuz? 
- Bəli, belə, dam dirək üstə, Qaloşşş!:. 
Qaloşlu adam bir an yubanmadan yanlarını basa-basa, qaloşlarını sürüyə-
sürüyə yortavladı. 
- Qocanı məhkəmə həkimi üçün göndərdim. - deyə içəriyə dönən Murtuz öz 
rəisinə raport verdi. Mehman əl-ayağa düşən Murtuzovun ləkələnən sarımtıl 
sifətinə baxdı, onun qırışan sifətinin tala-tala qara ləkələr ilə örtüldüyünü gördü. 
- Bilirsinizmi, doktor, biz sizi niyə çağırmışıq? - deyə Mehman içəriyə daxil 
olan eynəkli həkimə müraciət etdi. 
- Xeyr, osla, buyurun! - Narahatlıq keçirən məhkəmə həkimi kürsüdə 
rahatlanmağa çalışdı. - Buyurun, bəlkə kənddə bir hadisə üz vermişdir? – O, 
dayanmadan əlavə etdi. – Mən də, üstünüzə sağlıq, yamanca kefsizləmişəm! 
Qapı ağzında dayanan, qulağı səsdə durub intizar içində gözləyən Qaloşlu 
adam qırışıq burnunu içəriyə uzadıb tez də çəkdi: "Bərəkallah, həkim!.. Səd 
afərin, eynəkli!" 
- Bəli, bir iş vardır, - deyə, Qaloşun dimdik burnunu uzadıb çəkdiyini 
nəzərindən qaçırmayan Mehman həkimin üstünə döndü. Məhkəmə həkimi tam 
nəzakətlə: 
- Bəli, buyurun, - deyə ağ ətli əllərini ovuşdurdu, - yoldaş prokuror, mən 
əmrinizə müntəzirəm!.. 
- Bu saat biz bir vacib yerə gedəcəyik, doktor! 
- Mən sizə əmr etdim ki, naçağam, - həkim sözünü döndərib kürsüdə qərar 
tutub yoğun kötüyə çevrilən gövdəsilə yığılıb açıldı, soyuqladığına, ağrıdığına, 
bəlkə də lap ikitərəfli sətəlcəm olduğuna işarə etdi: - İndi 
  
______________Milli Kitabxana______________ 
195 
 
mən siz görən vəziyyətdə deyiləm, osla Züleyxa xanımı müalicə edən halda 
deyiləm!.. İndi mən doğrudan da, vicdanən çox yamanca xəstələnmişəm... 
Görünür lap, bəlkə də ikitərəfli sətəlcəm də olmuşam. 
Əlini həkimin ətəyinə toxundurub çəkən Murtuz Murtuzov alışıb-yanan 
gözlərilə, kərələrlə olduğu otağı təsəvvürünə gətirib qurtaqurtla udqundu, - "lap 
göydəki tək Allah da o xalı-gəbədən adlamaz, - deyə fısıldadı – nə ki yerdəki biz 
təki biçarə bəndələr?!" Murtuz yanıb-qaralan dil-dodağını yaladı. - Biz çox 
yaxına gedəcəyik, doktor! - deyə həkimin izafi cəfasının müqabilində şübhələri 
artan Mehman bir-birinə bənzəyən müstəntiqlə məhkəmə həkimini istehzalı 
təbəssümlə gözdən keçirdi. - Bu tamam başqa məsələ! - deyə həkim şişkin 
əllərini yumub, yağlı dizlərində gəzdirdi. - Qırx dərəcə hərarətim olsa belə, 
yaxına getməyə etiraz etmirəm, prokuror! 
- Mehman milis rəisinə baxınca onlar ayağa qalxdılar, Məmmədxanı 
qabaqlarına qatıb qapıdan sallanan qıfılı açdılar. Mehman irəliyə ötüb otağa 
girdi. Bu otağın divarları qiymətli xalı-gəbələrlə örtulmüş, döşəməsinə isə bir cüt 
ala-bəzək xalı sərilmişdi. Baxanda elə bil ki, otaq çil-çıraqdı, yanırdı. Deməli, 
Balış bu evdə, bu qızıl qəfəsdə zəhər içmişdir, daha doğrusu, onun boğazı burada 
kəndirə keçmiş, o gözəl xilqət boğulmuşdur. Necə, nə təhər, onu istintaq 
bildirəcək, Mehmana düzü-əyrini göstərəcəkdi?!.. Mehman, öz dostu Altayla 
kluba gəldiyi, burada hazırlanan tamaşaya baxdığı dəqiqələri andı... Bəli, Balış, 
bu şəhərcikdə həmin vahid qadın idi ki, klub səhnəsinə gəlmiş, özüylə səhnəyə 
həyat və nəğmə gətirmişdi. Bu həmin Balış idi ki, bunsuz klub müdiri 
Əbdülsalam özünü heç-puç hesab edirdi... Bu həmin Gülnaz idi ki, səhnədə öz 
rolunu ifa etdikdə, bu Məmmədxanın barmaq hədəsindən çəkinmədən öz 
vəzifəsini yerinə yetirmişdi. Heç şübhəsiz Balış öz ictimai fəaliyyətində Altay və 
Mehman kimilərinə güvənmişdi. İndi həmin Balış gərəksiz bir cəsədə 
çevrilmişdi... Bütün bu rahətləri düşünən, ilk istintaqa başlayan Mehman özü də 
dərk edir, onun qatilə qarşı kimi içəridə yanıb közərirdi. 
- Sizin evinizdirmi bura, vətəndaş Məmmadxan? - deyə bir an içində xəyalı 
gəzib-cövlan edən, öz addımlarını necə atmağı müəyyənləşdirmək istəyən 
Mehman ilkin sadə sual verdi: - Bu bərbəzəkli otaq sizindirmi, vətəndaş? 
- Bəli, bizimkidir, bu xaraba!.. Bizimkidir bu dağılmış viranə! 
- Bəs qadın harada, - deyə Mehman müqabilindəkı qatilin gizlənməyə cəhd 
edən gözlərini tuturdu, - asılmışdır? 
  
______________Milli Kitabxana______________ 
196 
 
- Bu yanda bir balaca anbarçamız var, - deyə anbardar gözlərini yerə zilləyib 
danışır kimi davam etdi: - Öz-özünü asıb - məni də bədbəxt eləyib, başına 
dönüm, - Məmmədxan ayaqlarını sürüyə-sürüyə gəlib aradakı balaca qapını açıb 
qaranlıq küncü göstərdi. - Mən evdə olmayanda, boynu sınmış bu kələyi mənim 
başıma gətiribdir! 
Mehman qapıya yanaşdı, Məmmədxanı əlilə geriyə itələyib, başını içəriyə 
saldı, kiçicik pəncərəcikdən düşən alaqaranlıqda qadının boya-boy kəndirdən 
sallandığını gördü. 
- Bəs bu çöl qapı? - Kin-küdurəti artan Mehman başını döndərib 
Məmmədxandan soruşdu. Məmmədxan yasa batmış kimi çənəsini sinəsinə 
bitişdirib: 
- Bu qapı açıq idi, başına dönüm, prokuror! - dedi. 
Mehman anbarçaya girmədən geriyə çəkildi, stulu sürüyüb əyləşdi. 
Milis rəisi Cabirov prokurorun belə səbirlə tərpənməyinin müqabilində 
darıxdığından, durub içəriyə girmək istərkən prokuror əlini qaldırıb onu saxladı. 
- Neçə vaxtdır, öz əllərinlə boğub öldürdüyün bu qadını dikəldib oradan 
asmısan? – deyə Mehman gözətlənmədən səsini qaldırdı: - düzünü de, lap 
düzünü, doğrusunu söylə?! 
Mehmanın hədəfə açılan atəşi Məmmədxanı gicəlləndirdi, onun gözlərinə 
zülmət çökdü: 
- Necə, necə? - Anbardar sərsərisayağı dilləndi: - Nə təhər? 
- Karsanmı? - Prokurorun amir səsi qatili sarsıtdı. Anbardar yaman gündə 
Murtuzun yaxasından yapışmağa, qıjıltılı çaya düşən adam saman çöpünə əl atan 
kimi o da öz dostuna əl atdı: 
- Murtuz qardaşa hamısın demişəm, - Məmmədxan titrəyə-titrəyə danışırdı. - 
Ötən tamaşa axşamı mən onu atası evinə gedən bilmişəm... 
Məndən soruşan Əbdülsalama da beləcə bildirmişəm... Ancaq bu səhər 
anbarçaya girəndə onu kəndirdən sallanan görmüşəm. 
- Sən tikanlı kirpi kimi qınına çəkilməklə özünü xilas edə bilməzsən! - deyə 
Mehman qatili məngənəyə aldı. - Bu əl qadın azadlığına qarşı qaldırılan xain 
əldir! Sən, köhnə dünyanın yeni dünyaya buraxdığı murdar bir cəmdəksən! 
Prokurorun belə açıq ittihamı qarşısında qatilin şişkin qara sifəti böyüdü, o 
bütöv bir qara ləkəyə döndü. 
- Elə isə onda siz də məni asın! 
- Mən sənə, sənin kömür üzünə, qadın azadlığına qaldırılan düşmən əlinə ən 
ağır, on şiddətli cəza tədbiri tələb edəcəyimi elan edirəm! 
  
 
 
______________Milli Kitabxana______________ 
197 
 
- Haqq olan yerdə mən heç bir cəzadan çəkinmirəm, - deyə qatilin daz 
qapaqları titrəyincə o, ayaqlarını yerə dirədi. - Mən qaçmamışam, böhtandan 
çəkinib tezməmişəm, mən özüm, öz ayağımla Şura hökumətinin ədalətinə pənah 
gətirmişəm... özüm öz ayağımla, onun idarəsinə gəlmişəm... Başqa yandan 
başımı gizlətmək istəməmişəm.  
Bütün gecəni qaçmaq-gizlənmək üçün vurnuxan qatili nifrətlə süzən 
Bənnaoğlu:  
- Biz onu bilirik! - deyə Mehmanın gözünü yayındırıb, Məmmədxana bir 
dürtmə ilişdirdi: - Biz sənin öz ayaqlarınla necə prokurorun hüzuruna gəldiyini 
əcəbcə bilirik! – Sən bənna balası! - deyə Məmmədxan mırıldandı. - Sən 
anbardar! - deyə milis rəisi hayqırdı. Acıqlanan Mchman ayağa durdu, milis 
rəisinə əliuzunluq etməmək işarəsini verdi, pəncərəyə yaxınlaşıb buraya qoyulan 
yeddilik lampanı kibritlə yandırıb əlinə götürdü, içəriyə girdi. Dişi bağırsağını 
kosən milis rəisi "necə də sən Məmmədxanı tüfəng küpü ilə gupardım" - deyə 
Məmmədxanın boynunun kökündən itələyib onu içəriyə saldı, hesabı içəriyə 
verən cynəkli həkim istər-istəməz buraya daxil oldu. Mehman şölələnən lampanı 
künc-bucaqda gəzdirdi, nəhayət, kəndirdən sallanan Balışın üzərində dayandırıb, 
onu diqqətlə ayaqdan başa süzdü. Balışın səhnədə açılan gül sifəti artıq kömür 
kimi qaralmış, onun "kraliça" lığından iz-əlamat qalmamışdı. Rayon klubunun 
"Dezdcmonası" həlak edilmişdi. 
- Qadın bəs sizcə nəyin üstünə çıxıb özünü asıbdır? - Mehmanın lampadan əli 
əyilib-bükülən qatilin başı üstündə dayandı. Məmmədxan böyrü üstə yıxılan 
taburetə işarə edib: 
- Bax bunun üstünə! - yalançı göz yaşlarını sildi. Mehman lampanı milis 
rəisinə verdi, ayaqları laxlayan tabureti götürüb asılanın ayaqları altına qoydu, 
burada müəyyən bir boşluğun olduğunu müəyyən etdi. 
- Tam dörd barmaq! - deyə məsafəni ölçən Mehman məhkəmə həkiminə sarı 
döndü. Boynu piydən qat bağlayan şişman həkim güclə cöng oturub eyni 
məsafəni cibindən çıxardığı əsgisayağı ruletlə ölçdü.Asılanın ayaqlarıyla 
laxlayan taburetin arasında müəyyən boşluq əmələ gəldiyini görüncə təəssüf 
hissilə altdan yuxarı Murtuz Murtuzova nəzər saldı, istər-istəməz onun başı bir 
balaca titrədi. Əyilib santimetrləri gözdən keçirən Murtuzovun daz başına 
xışıltılı qan doldu, o, uzundimdik şapkasını əlində hərlədi, istədi bu dimdikli 
şapkanı zor düşən başına qoymaqla lərzəyə düşən sifətini prokurordan gizləsin. 
Axı sınıq-salxaq 
  
______________Milli Kitabxana______________ 
198 
 
taburetlə asılanın ayaqları arasında uçurum - boşluq əmələ gəlirdi? Axır bu özü 
də hər iştahası tük aparan hər iki adamın belindən basır, andardarın xalı-
gəbələrini onların sulanan ağızlarından çıxarırdı?! 
"Bu əbləhin mənimsəmələri vurub üzə çıxmasınmı, bu əmlakı bu prokuror 
müsadirə etdirib, - dövlət mənafeyi, - deyə xəzinəyə verdirməsinmi?" Hər iki 
dazbaş adam birdən udqundu. Sanki hər ikisinin ürəyindən eynən qara qan axdı. 
Hər ikisi naşı iş görən anbardarın atasının görunə bir an içində, bəlkə də minbir 
kərə söydü. "Cəhənnəm kötükçüsü" Qaloşdan məsləhət almamaqda onu 
sarsaqdan da sarsaq saydılar. Bclə də kor-kobud iş görmək, axmaq bir iz qoymaq 
olardımı? Hər iki dazbaş birdən öskürdü. Mehıman kirpiklərin çalındığını, 
gözlərin gəzdiyini, anbardar tərəfindən hər ikı dazbaşa bütün evin, xalı-gəbənin 
vəd edildiyini hiss etdi. 
- Çox yəqin ki, bu qadın öz ayaq barmaqlarının ucunda dikəlib, özünü bir 
qədər də yuxarıya dartıb özü-özünü asıbdir, - deyə dazbaş həkim əllərini 
dİzlərinə dayayıb ayağa qalxdı.    
- Onda bəs bu tabureti kim böyrü üstə yıxıbdır?.. Əgər belədirsə, tabureti kim 
yıxmış olar? - Mehman çəkməsinin ucu ilə tabureti vurub, istehzalı ahənglə 
soruşdıı; - Bəlkə onu da qadın özü, özünü asdıqdan sonra edibdir?.. Ola 
bilməzmi belə bir möcüzə?! - Mehman gözlərini qatilin gözlərinə saplayınca, 
həqiqət qarşısında sarsıyan, məhkəmə həkimi boğazını bir neçə dəfə arıtladı. 
- Mən bu yazığı, bu bədbəxti görəndə - deyən Məmmədxanın klubdakı 
hədələyici barmağı titrəməyə başlayırdı. - Düzü özümü lap əməlli- başlı itirdim... 
Vəziyyət heç cürə yadımda deyil... Düzü istəmədim tez qaraqışqırıq salam, ancaq 
qorxdum, qonşular axıb buraya tökülə, iz tamam-kamal itə? Əqlimə gəldi kı, 
birbaş yüyür prokurorun üstünə! 
Qatilin belə məntiq izahatı müqabılində hər iki dazbaş bir-birindən bixəbər, 
hər ikisi birdən döşünü arıtladı, sanki hər ikisinin xırıltılı nəfəsindən: "Ha, qoçaq, 
ha! -Xalılarlaa, xalçalarlaa!" - sözləri çıxıb otaqda dolaşdı. Üstüörtülü işdən baş 
çıxaran milis rəisi hirsindən gödək bığlarını çəkişdirdi. Mehmamn hiddətli 
gözləri sarı eynəkli adama tərəf çevrildi. 
- Asılan adam uzanır, yaxud gödəlir, möhtərəm həkim? 
- Bişübhə uzanır! Bu hamı üçün bəlli bir məsələdir! 
- Bəs asılan uzandığı halda onun ayaq barmaqlarının ucu belə niyə  sınıq-
salxaq taburetə çatmasın? 
- Ola bilər ki, bir az əvvəl, mən ərz edən kimi barmaqlarına dayaq verib iki 
əlli kəndirdən yapışıb özü-özünü asıbdır! 
  
 
______________Milli Kitabxana______________ 
199 
 
- Demək bu aşkar dəlil bizim möhtərəm məhkəmə həkiminin nöqteyi-
nəzərincə isbat edilməmiş qalır?.. - Bəli, sizin dəlilinizdə böyük şübhə vardır, - 
deyə xalı-göbəyə baxdıqca iştahası itilənən Murtuz birlıkdə az nahaq qan 
basdırmayıb, sallaqxana köpəyi kimi boynunu yoğunladan, həkimliyini itirib 
aşağıdan da aşağı düşən Əbülfətzadə döyünən ürəyinə güc verməyə başlayır, 
daha dürüstü, həmişə olduğu kimi indi elə öz ürəyini əzməyə-əzdirməyə 
çalışırdı: 
- Burada insan taleyi, insan müqəddəratı həll olunduğu zaman mən öz ləkəsiz 
vicdanımın səsinə qulaq asmağı düstur kimı tuturam, - deyən dazbaş nə qədər 
özünü tox tutmaq istəsə də, sanki onun ürəyi üsyankarlıqla səslənirdi, onun 
qulaqlarında cingildəyirdi. – Bəli, mən hər halda ölənin faciəsini düşünən kimi, 
dirinin də taleyini unuda bilmərəm! 
- Demək ölən ölübdür, eləmi? 
- Xeyr, əsla prokuror! 
- Lakin?.. 
- Lakin kifayət qədər dəlil, sübut olmadan hökm çıxarmaq bizdən vicdani 
məsuliyyət tələb edir, - deyə Əbülfətzadə kanara çəkilib çəlləyə söykəndi, 
Mehmanın amansız baxışları müqabilində özünə dayanacaq tapmaq istədi. - 
Mənim işimin mahiyyəti məndən ədalətli, vicdanlı, namuslu, məsləkli olmağı 
tələb edir, cavan prokuror! 
- Bəli, belə! - deyə qəzəblənən Mehman nəfərini dərindən dərdı, asılan 
qapının kəndirdən azad edilib o biri otağa keçirilməsini, çarpayı üstünə 
qoyulmasını tələb etdi. Bayaqdan buyruq gözləyib əmrə müntəzir dayanan milis 
rəisi lampanı küncə qoydu, intizam saxlamaq üçün bayırda dayanan milislərdən 
iki nəfərini içəriyə çağırdı, prokurorun əmrini yerinə yetirdi. 
Mehman asılı qadının sarı bənizinə səpələnən şəvə saçlarına baxdıqca 
"kraliça"nı xatırladı, yavaş-yavaş kövrəldi, başını döndərincə divardan onun 
diqqətini qaraqaşlı, qaragözlü, süzgünbaxışlı əks cəlb etdi. 
- Bu kimin şəklidir? – deyə Mehman başını yana döndərib barmaqlarıyla 
yaşaran gözlərini gizlicə olaraq sillb qəzəblə əlavə etdi: - Siz mənə, doğru-dürüst 
cavab verin, müttəhim! 
- Bizim, bədbəxtin! – deyə başıaşağı dayanan anbardar şəklə baxmağa cürət 
etmədən cavab verdi. - Yazığın şəklidir, bizim biçarə Balışın! 
- Bəs indi Balış kimə baxır? - deyə prokuror tələbkarlıqla soruşdu. 
- İndi bəs Balış kimə baxır? Düz cavab verin! 
  
  
______________Milli Kitabxana______________ 
200 
 
Məmmədxan kal-kal hönkürdü: 
- Balış, Balış... Evimi yıxan, qapımı qıfıllı qoyan Balış!.. 
Bayıra toplanan izdihamı yarıb keçən, milis nəfərlərinin arasına dürtülüb. - 
Prokuroru görməliyəm, - deyə özünü içəriyə verən Qaloşlu adam, özünü "əldən 
salan", Məmmədxanın qolundan yapışıb onu silkələdi. 
- Toxtaq ol, ədə, toxtaq! Sən başını yolma, prokurora ağıllı-başlı cavab ver! - 
deyə özünü araya aldı. - Kişi ol, ədə, arvad kimi zarıyan, ağlayan olma. 
- Kişi, sən bayıra! - deyə Mehman gözlərini dolandırınca, Qaloşlu adam 
süpürülüb bayıra çıxdı, dodaqlarını büzüb "görək, kim kimi bayıra basacaq?" - 
deyə "qızıl saat əhvalatını" xatırladı, vurduğu düyününü gözlərinin qabağına 
gətirib "Qızıl ki var - deyə inamla söyləndi – ta qədimlərdən bəriyə sönməyən 
oddur... Haranı desən yandıran alovdur. 
Kimi desən boğandır... Kimin desən səsini kəsəndir. Baxanda həmişə 
möcüzədir, sehrlər sehridir". 
Bir az ara verincə boynupiyli, gözləri sarımtıl məhkəmə həkimi Əbülfətzadə 
Balışın meyitini ədəb-ərkanla müayinəyə girişdi. 
- Kəndir izi, bir baxın! - deyə iri daz başını yuxarı qaldırınca Mehmanın 
heyrətlə dayandığını, onun bütün davranış və hərəkətlərini şübhə ilə izlədiyini 
gördü. Nəhayət, milis rəisi və müstəntiq Murtuzov da başlarını Balışın üstünə 
sallayıb diqqət etdilər. 
- İşıq verin, işıq! - Mehmanın səsi mis kimi cingildədi, sallanan başlar 
səksənib çəkildi. Cavan prokuror həqiqət axtarır kimi Balışın boyun-boğazını 
nəzərdən keçirməyə başlayıb: 
- İşıq-işıq! - deyə təkrar etdi: - işıq verin, işıq! 
Milis rəisi pəncərənin pərdəsini bir-bir sivirib yanlara çəkdi nizam-intizamın 
necə saxlandığını bilmək üçün həyətə də bir göz gəzdirdi. O, bayırda toplanan 
adamları, adamların qabağında dayanan Əbdülsalamı, onu dövrəyə alan aktyor 
kollektivini gördü. 
- Biz qatilə ölüm tələb edirik! – deyə ürəyiyanıqlı, gözüyaşlı Əbdülsalam hər 
iki əlini qaldırıb yumruqladı. – Səhnəmizin əlvan lələkli tavusuna, bizim 
"kraliça"ya əl qaldıran hər kimsə, ölüm tələb edirik! 
- Ölüm! Ölüm tələb edirik, ölüm! – deyə aktyor kollektivi rejissorun səsinə 
səs verdi, bu səslər otaqçanı titrədib, Məmmədxanın canına giziltili bir üşütmə 
saldı. Prokuror müayinəsini dayanmadan davam etdirib: 
- Buraya, buraya baxın, həkimi - deyə barmaqlarını üstdən gəzdirdi, 
məhkəmə həkimi ipiri, sarı saplı çeşməyini ütülü ağ dəsmalı ilə silib-silib 
gözlərinə gətirdi. 
  
______________Milli Kitabxana______________ 
201 
 
- Diqqətlə buraya baxı, həkim! 
Əbülfətzadə başını sallayıb, iki ayağını bir başınağa qoymuş kimi israr etdi: 
- Boyun-boğazına hərləməsinə kəndir kəsibdir. Bayırdan gələn artist səsləri 
də mənim vicdan səsimi susdura bilməz! 
- Yox, qatilin barmaq izləridir. - Mehman başını qaldırıb əzici nəzərlə xaldar 
qalstuklu, dazbaşlı məhkəmə həkiminin sir-sifətini süzdü. 
- Məgər, sizin eynəkli gözlərinizin işığı bu qədər azalıbdır, möhtərəm cənab? 
Dünyanı yorub-yortan Əbülfətzadə başını qaldırıb anbardara baxınca, 
büzüşən anbardarın hər iki əli birdən qalxıb, barmaqları aralanıb başına çırpıldı. 
- Müqəssir! – deyə anbardarın aralanan barmaqlarını görən, hər barmağı ilə 
bir min manat vəd etdiyini işarə ilə duyan Mehmanın qəzəbnak hayqırtısı səqfi 
titrətdi, şüşəli pəncərələri cingildədib bayırdakı izdihamı tərpətdi, Əbdülsalam 
öndə olmaqla həvəskar kollektivi şəhər camaatıyla irəliyə cummaq istədi. Lakin 
Bənnaoğlunun nizam-intizam üçün təyin etdiyi milis nəfərləri adam olanın 
qabağını kəsdi. 
- İşə mane olmayın! 
- Buraxın bizi! 
- Yol verin bizə! 
- "Dezdemona"nı görmək istəyirik. 
- "Kraliça"nın qarşısında əyilmək, təzim etmək istəyirik! 
- Bənnaoğlu bizi qulluqdan qovar! - deyə milislər adamlara sakit olmağı, 
nəticəni gözləməyi məsləhət bildilər: 
- Həkim, siz tamam diqqətlə nəzər salın, - deyə məhkəmə həkiminin ürəyini 
əzişdirməkdən əl çəkməyən Mehman onun olub-qalan vicdan zərrələrinə 
müraciət etdi. 
- Mən, cavan prokuror, öz həkimliyimdən əlavə bu işlərin ixtisas kursunu da 
belə nailiyyətlə keçmişəm! – deyə Əbülfətzadə dikəldi. 
- Mən iyirmi ildən artıqdır, bu sahədə çalışmışam, saç-saqqal ağartmışam!.. 
Daha mən dünən yumurtadan çıxan cük-cük edən cücələrdən deyiləm! 
- Müqəssiri bayıra! - deyə Əbülfətzadənin necə çərənlədiyini görən Mehman 
uca səsi ilə əmr etdi. 
Milis rəisi əmrə itaət edib, Məmmədxanı bayıra itələdi, intizam saxlayan 
milislərə təhvil verdi, Mehmanın nəzərləri Əbülfətzadənin sarı keçi buynuzunu 
andıran eynəyində gəzdi: 
  
______________Milli Kitabxana______________ 
202 
 
- Siz qatilin barmaq izlərini necə də görmək istəmirsiniz?!. Mən təəccübdən 
artıq sizin dördləşən gözlərinizə təəccüb edirəm! – Prokuror şəhadət barmağını 
yenə də qatilin barmaq izlərində gəzdirdi - Məgər, siz məhkəmə həkimi 
dördgözlə də bu qədər görmürsünüz?! 
- Hələ ki, mən bu qadının boğazında aydın bir şey, yəni boğan barmaqların 
iz-tozunu görmürəm! - "On min manat işarəsi" aldığından vicdanını ayaqları 
altına alıb piyli donuz kimi xortaxortla tapdayan Əbülfətzadənin sir-sifəti kobud 
yonulatı daş parçasına döndü. – Mən başqa bir xülasə yaza bilmərəm! Mənim 
vicdanım var!.. Burada canlı insan taleyi həll olunur... Mənim məsləkim vardır! 
Hamısından da əfzəl bax budur! 
- Bəli, hamısından da əfzəl bax budur! – deyə Mehmanın kinayəli sözləri, nə 
qədər müqavimət ğöstərmiş olsa belə Əbülfətzadəni qızdırmaya qovdu: - Bu al 
günəşin dupduru işığında sizin üçün dördgözlə belə görmək nə qədər də çətindən 
çətin olubdur, məhkəmə həkimi?! 
Mehmanın istehzalı, iynəli, kinayəli sözlərindən titrətmə tutan Əbülfətzadə 
ətli barmaqlarını ovuşdura-ovuşdura səyriyən çənəsilə giley-güzara başlayıb: 
- Evinizə də az-çox gəlmişəm, sizin xəstənizin üstünə, xanımınızı müalicə 
etmişəm. - O, tamahkarlıq burulğanında boğulur, az qala titrədə-titrədə hıçqırır, 
ancaq "on barmaq"dan üzülmür, üzülə də bilmirdi. - Əgər siz mənə etibar 
etmirsinizsə, mən əsla bunun üçün təqsirkar deyiləm! Mən də müəyyən... 
məsuliyyət hiss edirəm!.. Mən bu səhnə qadınının boğazında ancaq-ancaq 
hərləməsinə kəsən kəndir izlərini görürəm!.. Daha mən, səhnə xanımını boğan 
barmaq izlərini görmürəm! 
- Baxarıq, baxarıq! – deyə odlu əlilə eynəyi kimi saralan Əbülfətzadəni rədd 
edən Mehman milis rəisinə müraciət edib: - Qatili elə bu an həbsə atmaq 
gərəkdir! - dedi. 
Bu evdə çilçıraq kimi yanan xalı-gəbənin ağzından çıxacağını keçirən Murtuz 
Murtuzov: 
- Gərək də belə olsun! - deyə boranı başını prokurorun qabağında salladı. - 
Gərək də siz buyuransayağı olsun!.. 
 
XXXIII 
 
Murtuzovun arvadı Yavər mətbəxdə xörək hazırlayır, Şəhla xanım bir amir 
kimi ona göstəriş verirdi. İztirabları az-çox ötüb keçmiş Züleyxa isə ayna 
qabağında dayanıb saçlarını xüsusi bir aludəçiliklə qaydaya salır, özünə sığal 
verirdi. 
  
______________Milli Kitabxana______________ 
203 
 
Bayaqdan bəri qapıda girlənən Qaloşlu adam özünü içəriyə saldı. Züleyxa 
səksənib çevrildi: 
- Bıy sizsiniz?.. Dedim bəs kimdir?.. 
- Mənəm, bala, - deyə Qaloşlu adam udqundu, sözünün ardını gətirmədən 
xeyli bayıra baxdı. 
- Görünür ki, sözünüz var, hə, əmi? 
- Bəli, bir balacası var idi, qızım! 
- Onda bəs niyə çəkinirsiniz? Biz ki, sizə yad adam kimi baxmırıq! 
- Məsələ də buradadır ki, adam yaxınına söz deməyə həmişə utanar... Nədən 
ki, deyərlər, üz verdik, astar istədi. Xətir qoyduq, başa çıxdı. 
Belədir, başına dönüm, dünya qəribədir, ürək dərdini adam öz balasına da aça 
bilmir... 
Züleyxa çiyinlərini çəkdi: 
- Necə deyərlər, oxunu atıb yayını gizlətmək nöşün? 
Qaloşlu adam bir qədər yaxına gəldi, əlini Züleyxanın qolundakı qızıl saata 
uzatdı: 
- Bədbəxtlikdən bu mənim qardaşımoğludur!.. 
Züleyxa təəccüblə: 
- Kim? - dedi. 
- Bu Məmmədxan! 
- Necə Məmmədxan? 
-  O arvad ki, özünə qəsd eləyib ha, eşitmiş də olarsınız!.. Onun əri, Balışın!.. 
Onun atası ilə mən qardaşdan da artıq idim. Çox kara gələn adamdı. O irəli 
dedim ki, ədə, Məmmədxan, bu şey lazımdır (Qaloşlu adam yenə saata işarə 
etdi), müzayiqəsi olmadı, dost yolunda başını verən oğlandır, bədbəxt! 
Bir anda Züleyxanın rəngi qar kimi ağardı, o tez sağ əlini sol qoluna atıb: 
- Onda bu saatı özünə qaytarmaq lazımdır, - deyə qolundakı saatı açmağa 
çalışdı. 
- Özü qazamatdadır! 
- Hər nədir qaytarmaq gərəkdir, özünə, vəssalam! 
Qaloşlu adam əlini tüklü, qırışıq çənəsinə atıb: 
- Biz də bir adamıq, - deyə qaloşuna baxdı, - beləliyimizə baxmayın siz 
bizim!.. 
- Hər necə olsa, Mehman başınm kəsər! 
- O bu işləri bilməmiş olmaz! 
- Mehmanmı?.. 
  
______________Milli Kitabxana______________ 
204 
 
- Bəli! - deyə Qaloşlu adam girəvəni əlinə keçirən namərd ovçu cürətilə öz 
ayaqlarının altını bərkitdi. 
- Bəs, nə əcəb özü mənə bu barədə heç hələ bir söz deməyib?.. 
Çünki hələ də o elə bilir ki, bəs bu saatı mamam gələndə gətiribdir! 
- Demək nəyinə gərəkdi, - o, qaloşu ilə fərşi qurdaladı. - Bir şey ki, açıq ola, 
daha açıq qapının nəyini döymək?.. 
- Onda mən özüm Mehmana deyərəm, - sanki Züleyxa çıxış üçün qapı 
axtarırdı, - pulumuz da olmadı ki, barı vaxtında bu saatın dəyərini verək?! İndi 
də bu işin içindən də bir iş çıxmaya?! Onda mən mamama!.. 
- deyə Züleyxa anasını səslədi: Mama!.. 
- Nə üçün, qızım? Nə üçün axı belə bir təlaş? - Qaloşlu adam dərisi yanıq 
əlini qaldırdı. - Burada axı, indi nə var ki? 
- Qoy mamam bu işi bilsin, sonra yaxşı çıxmaz! Uy Allah, - deyə Züleyxanın 
vücudu sarsılmağa başladı. - Mən Mehmandan nə qədər də qorxuram! Siz 
bilmirsiniz, - deyə Züleyxa az qala Qaloşlu adamın ayaqlarına qapanmaq 
istəyirdi.   -Mən onu əcəb tanımağa başlamışam!.. Heç kəsdən çəkinməz! Birdən 
bizi tutub məhkəməyə verər... Uy mama! 
Yox, yox! Alın bu bir tikə zəhrimarı! Alın! Biz o qədər də görməmiş deyilik, 
alın bu sarını, özünüz öz əlinizlə atın çölə, rədd olsun bizdən! 
Qaloşlu adam əl atıb Züleyxanın qolundan möhkəmcə yapışdı: 
- Qızım, biz görməmiş deyilik! Bir eləsi olmasın, min eləsi olsun, bu qoca 
əmin ölməyib ki! - Onun kinli gözləri otağı dolanıb gəzdi. – Mən də mənəm! 
Mənə qulaq asın! Heç kəsə bir söz demək lazım deyil. Maman nə üçündür? 
Eyıbdir, səs olar, kənara səs çıxar, səs-küy dünyanı bürüyər, fil də olsan altından 
çıxa bilməzsən! 
- Mənim bu dünyada mamamdan heç bir gizli sirrim ola bilməz! Özü də bilir 
ki, mən başqa fikir üçün bu saatı götürməmişəm! Siz gətirdiniz, mən də qoluma 
bağladım, bilmədim sonrası gedib elə qazamata çıxacaqdır!.. 
- Onu sonra, qızım! - Qaloşlu adam dönüb özünü itirən Züleyxanı sakit etmək 
istəyirdi. - Burada nə qazamat?! 
- Allahı sevirsən, bu sarı zəhriman alın! - deyə Züleyxa daha saatı öz 
biləyindən açıb Qaloşlu adama uzatdı. Qaloşlu adam saatı alıb üzərində ayna 
olmuş stolun üstünə qoydu. Züleyxa çevrilib baxdı. Aynada onun sifəti çox 
ölgün, saatdan da çox sarı görünürdü. 
Qaloşlu adam: 
- Özgələri dəvələri sarvanıyla yeyir, bir parça şey az qala, od olub sizi 
yartdıracaqdır, - dedi, - on il də qala, aparmaram! 
______________Milli Kitabxana______________ 
205 
 
- Onda mən, Mehmanın özünə qaytararam. Dizüstə düşərəm, hər şeyi açaram, 
yalvararam, deyərəm qələtimdən keç! 
- Yaxşı çıxmaz, Mehman çox tünddür! Hay-küy elərsən çox uzun gedər! 
Qazamat o yana, dünyanı rüsvayçılıq bürüyərsə son peşmaaçılığın altından 
çıxabilməzsiniz, hamınız xar olarsınız!.. Bu barədə ara örtülü qalsa, pərdə 
tərpənməsə daha yaxşıdır. Sən açmasan, Mehman bilib də üstünü vurmaz! 
Külfətdə gərək qalın pərdə olsun, o tərpənsə hamı çılpaq qalar düzdə, utanar, abır 
tökülər, hər şey alt-üst olub gedər, pərdə, pərdə. 
- Bəs onda bu pərdələrin arxasında nə olsun, əmi can? – Züleyxanın göz 
yaşları yanaqları aşağı axmağa başladı. – Bəs belə düyünə düşərkən əlac nədir, 
yüz pərdə olsa da?! 
- Əlac, pərdələyib udmaqdır, vəssalam! 
- Həzm etmək olmaz, əmi can! 
- Görünür ki, sənin bu Mehman oğlanın hələ bu qoca dünyadan bir duz 
dadmayıbdır! 
- O yazıq çox təmiz adamdır! 
- Bəli, görünür o, kitabdan uç-dörd "qanun," deyə söz əzbərləyib, elə bilir ki, 
dünya elə beləcədir!.. - Bəs nə təhərdir?. - Kitab başqa, dünya başqadır! O kitab 
yazanların heç birisi ömründə öz yazdıqları kimi etməyiblər... Elə keçmişdə 
molla özü Allahın evində camaata məsləhət gördüyünü, özü öz evində edirdimi? 
Siz uşaqsınız, qızım! - Qaloşlu adam ovcunun içində olan bir şeyi bərk-bərk sıxır 
kimi davam etdi. - bəli, bu dünya özü sizə möhkəmcə bir dərs deyib sizi əcəbcə 
öyrədəcəkdir! Sənin dostun olduğun Zərrintac, heç bilirsənmi hansı pərdələrin 
arxasında necə bir xəzinənin üstündə oturubdur? Hər gündüzün bir gecəsi olduğu 
kimi hər ağ günün də bir qara günü vardır!.. Mehman nə qədər bilir, o qədər də 
bəsdir! 
- Axı, o, əsla işin belə olduğunu bilmir! 
- Ayrı söz daha deməyin! - Qaloşlu adam əlini dodaqlarının üstünə gətirdi. - 
İndi mənim son təvəqqəm budur ki, Mehman haqq-ədalətlə hərəkət etsin. 
Məmmədxanın evini dağıtmasın... Onun atası da vaxtına görə bir kişi idi... 
Amma özü bu arvad barədə yelbeyin çıxdı. İlk toy elədiyimiz qızla yola getmədi, 
kənddən bir sarsağını aldı. Şəhərli ilə kəndlinin sözü də haradan tutar?.. Sarsaq 
gəzib bu klubun səhnəsinin daldasında sarsaq dolandı, camaatın gozünün 
qabağında guya ərə getdi, sonar biri ilə pıçı-pıçı, ikisi ilə pıçı-pıçı... Axırda da 
özünə qəsd elədi. 
Züleyxa çəkinə-çəkinə: 
- Mənə nə? - dedi. - Axı mənim təqsirim nədir? 
  
______________Milli Kitabxana______________ 
206 
 
- Mən ancaq Mehmandan haqq-ədalət istəyirəm! 
- Mən Mehmanın işinə heç istəsəm də qarışa bilmərəm! 
- Bəs siz də axırçoxlu-çoxlu kitablar oxuyursunuz... 
- Mən qanun yox, roman oxuyuram! 
- Hansı kitab bu dünyada haqdan, ədalətdən dəm vurar? 
- Siz də oxumusunuzmu? 
- Bir az savadım var idi! 
- İndi oxumursunuzmu? 
- İndi bu dünyadan nə yadımda qalıb ki, o da yadımda qalsın? Bir zamanda 
mən daha yerli-dibli bisavadam!.. Savadım olsa, daha niyə sizin qapınızda 
süpürgəçilik eləyirəm? Siz ömrünüzdə yıxılana əl çalmazsınızmı? Yoxsa indiki 
kitablarda belə qanun yazılmayıbdır? 
- Niyə yazılmayıb? Qəşəng-qəşəng romanlarda çox-çox, doğru- doğru sözlər 
var! – deyə Züleyxa yavaş-yavaş özünə gəlir, onun yanaqları ilə üzüaşağı axan 
göz yaşları yerində, duz ağartıları görünürdü. 
- Bəs onda ədaləta niyə dil bulamırsınız? 
- Ədalətə dil bularam, ancaq cəncələ yox! 
- Cəncəlsiz ədalət olabilməz! Ona görə də mən təvəqqe eləyirəm ki, - deyə 
Qaloşlu adam təkidlə tapşırıq verər kimi barmağını qaldırıb tərpətdi. - Mehman 
gələndə Şəhla xanımla birlikdə ona deyəsiniz ki, bu məşələdə haqqa tərəfdar 
çıxsın!.. Mən görürəm ki, sizin də nəsliniz- nəcabətiniz olubdur! Bəlkə, 
fikirləşirəm ki, lap atangillə duz-çörək də kəsmiş olarıq!.. Siz gərək bu donqabel 
dünyanı, olduğu kimi Mehmana öyrədəsiniz. O gərək hələ bu dünyadan çox-çox 
dərs gotürsün. O yazıq anası nə idi, küçəyə çıxanda adam olan lapçınına gülərdi. 
O yazıq nə bilirdi, bu oğluna da nə məşq verə?.. Bu barədə lap əlifbeydən 
deyəsiniz!.. Şəhla xanım özü gərək Mehmana bu dünyada necə yaşamaq 
barəsində məşq versin! Yaxşı eləyib o lapçınlı arvadı buradan əkdiniz! 
Təzədən o lapçınlı qarıdan bu dünya üçün nə müdərris ola bilərdi?.. 
Qaloşlu adamın dili Züleyxanı getdikcə heyrətə salır, o mat-mat baxırdı. 
- Siz, əmi can, çox pərdəli bir sehrkarsınız! 
- Elə Mehman da mənim pərdələrdən düzəlmiş sehrimə gələcəkdir. 
Ancaq bir geci var, bir də tezi!.. 
 
XXXIV 
 
Yavər Murtuzova qazanları qaydaya salandan sonra əlini döşlüyünə silə-silə 
mətbəxdən eyvana çıxdı. Bu son söhbət zamanı Züleyxa ilə 
  
______________Milli Kitabxana______________ 
207 
 
açılışan Qaloşlu adam Yavəri görmüş, Məmmədxanın işi barəsində onu 
qızışdırıb Züleyxa ilə Şəhla xanımın üstünə yönəltmişdi. 
- Qız, qırsaqqız olub yapışarsan yaxalarından - deyə Qaloşlu adam sözünün 
axırında təkidlə ona tapşırmışdı. - Lap qırsaqqız!.. quyruğu qapı arasında qalmış 
kimi hey çapalayıb vurnuxacaqlar!.. 
- Necə quyruğu qapı arasında, qardaş? - deyə Yavər bu sirri öyrənmək 
istəmişdi. Qaloşlu adam yenə üstüörtülu cavab vermişdi: 
- Yəni əlləri daşımızın altındadır, alt-üst olsa əzim-əzim edərik! 
Ancaq sən mən deyən kimi danış, qalanı borcuna deyil! 
- Yaxşı-yaxşı! – deyə Yavər razılıq vermişdi. Buna görə, Yavər bayaqdan 
bəriyə, mətbəxdə işləyə-işləyə bu söhbəti öz beynində dolandırıb sözləri sapa 
düzmüş kimi hazırladı. Necə deyər onun söz kasası dolub daşırdı: 
- Vallah, Şəhla xanım, - deyə Yavər, yayxana-yayxana yaxınlaşdı, 
əzbərlədiyi sözləri itirib batırmamaq üçün mətləbə girişdi. - O yazıq 
Məmmədxanın, düzünə baxsan, heç bir günahı yoxdur... - Bu halda pusquya 
dayanan, vaxt gözləyən Qaloşlu adam ayaq pəncələri üstündə dərhal gəlib çıxdı. 
Yavər isə Qaloşlu adamdan gözlərini çəkmədən öz dolü, sübutlarına keçdi. - Axı 
yerli bizimdir, biz də əcəbini Qaloşlu adam başı ilə təsdiq edib, elə bu qayda ilə 
başlamaq işarəsini verdi. 
- Hə, o Balış ki vardı, - deyə Yavər gözlərini dolandırdı, - yüz cürə pinti 
işlərdən çıxmışın biri idi! 
- Hə, elə! - Qaloş işarə ilə danışır, onun sifətində tərpənən minbir qırış 
mətləbi çatdırırdı. 
- Hə, klubda qol götürüb süzən, ağzında min cürə diringi çalan!.. 
- Bəli, belə, Yavər! 
- Hə, indi düşmən tərsinə söz yayır ki, guya yazıq Məmmədxanın o Balışnı 
yanında pis-pis işləri, əməlləri varmış - deyə Yavər yenə də kirpiklərini qaldırıb 
Qaloşlu adamabaxdı. Qaloşlu adamın təsdiqedici him-cimini görüb sözlərini tez-
tez üyüdüb tökməyə başladı. 
- Hə, bəli!.. Düşmən belə şayiə yayır ki, guya ki, Məmmədxan qorxub ki, 
arvadı Balış, guya onun hansı pisliklərininsə üstünü açacaqdır! 
- Bax belə! 
- Hə, belə olan zaman, guya Məmmədxan Balışı boğubdur... Sonra da 
asıbdır... Heç belə də şey olarmı? Kişi də heç öz arvadını boğarmı?.. 
Dünya dağıla, o Murtuzov heç mənim boğazıma əl atarmı? 
  
______________Milli Kitabxana______________ 
208 
 
- Bax belə!.. Döşə gəlsin! - İndi Qaloşlu adamın qırışıq içində itən gözləri 
gülür, qaranlıqda xırdaca qanadları parıldayan böcək kimi işıldayırdı. 
- Hə, düşmən adama qara yaxar da!.. – deyə Qaloşdan qüvvət alan Yavər 
uzada-uzada davam edirdi. – Hə, bir siz allah, bu dünyada hansı ağzıgöyçəyin 
ağzına pambıq tıxayıb, bağlamaq olar? Onda gərək ağ bez karxanaları dayana, 
hamısı pambıq tıxanca gedə!.. Bir də deyirlər ki, guya kişi arvadını qısqanıb 
güdüb, pusa-pusa gedib klubun dalısı o qalın-qalın ardıclıqda pis-pis işlərdə 
tutub!.. Hə, guya arvad da öz eyiblərinə kor oknaqdansa, dönüb Məmmədxanı 
barmağıynan hədələyib ki, sənin kooperativ kələklərini, fırıldaqlarının üstünü 
birbebir açacağam!.. Heç belə də şey olarmı, siz allah, hə? Kooperativ verir 
malın, alır pulun, daha burada nə çək-çövür ola bilər, hə?.. Yanı bir sübut-filan 
olar, yoxsa adam yıxılana bu qədər də balta vurar?.. Bu qədər də cürbəcür nağıl 
yayarmı? 
Yoxsa mən başıbatmış sabahdan durub özümü asım, daha bunda yazıq 
Murtuz niyə müqəssir olsun! Birdən beynimin qurdu tərpəndi, elədim elədim, 
hə? Olmazmı?.. Vallah lap belə də ola bilər! Deyərlər, adamın haqqında söz 
deyərlər, lap pambıq çatmasa kimin ağzını tutub bu əsgi- üsgü ilə bağlamaq 
olar?.. Lap bəzi para təzə gələn aydan arı, gündən duru adamlar barəsində də... - 
Burada Qaloşlu adam Yavərin daha cızıqdan çıxdığını görüb böcək gözlərini 
ağartdı. Yavərin döşü qalxıb endi, ancaq o istəsə də mətləbi qırıb sözünü kəsə 
bilmədi. 
Bu dəfə Qaloşlu adam Yavərin ayağını bərkdən basdı. Yavər inildəyib: 
- Uyyy! - deyə çəmkirdi, - sən niyə ayağımı, Qaloş?.. 
- Ay qız, axrı 
- Əşi, sən niyə ayağımı əzirsən, - deyə Yavər canının ağrısından Qaloşlu 
adamın üzünə qabardı. - Sən də, görünür, hökumət qulluğundasan? özünü çəkib 
belə tutursan, hə? Düşmən istəyir gədəni selə-suya versin. - deyə Yavər Qaloşlu 
adamın işıltılı baxışları altında yenə də dəyişməyə cəhd etdi. - Hə, bəli, sən də 
durub baxırsan?.. Sən Allah, heç quru ağaca qan sürtmək olarmı? Qadam o 
Balışın ləçər ürəyinə, bizim Murtuzov deyir: - "Hakimin sözündən Məmmadxana 
heç bir ləkə yapışmır". Şəhla xanım, sən bizim özümüzünkü olmusan... - Yavər 
dinməyib susan Şəhla xanımın yaxasından yalvarıcı tərzdə yapışdı. – Bax daha 
bir evli olmuşuq, Mehman da öz qardaşımız!.. Sən allah, o niyə belə iki ayağını 
bir başmağa qoyub ki, gərək mən qatığa qara deyəm?.. 
Yazıq Məmmədxan nə qədər bu evin qulluğunda durardı, hə? Züleyxanın 
xətri üçün lap dünyadan keçərdi, vallah o yazıq, evi yıxılmış... 
Özü də bir dirək kimi kara gələn oğlandı. 
  
______________Milli Kitabxana______________ 
209 
 
Qaloşlu adam Şəhla xanımın dilini açıb, onu dindirmək üçün işarəli 
hərəkətlərindən vaz keçib yenə də Yavərin üstünə acıqlandı: 
- Ay qız, bir kiri!.. Dilotu-zad yeməmisən, ha?! 
- Əşi, adam alışıb yananda nəinki dilotu yeyər, lap daşı da gəmirər! 
- Ay Yavər, sən allah bir Şəhla bacıya əngəl olma! Hey quru don kimi 
üyüdüb tökürsən, qoymursan, bir başqası da öz dənini başlıya.. – Bu sözləri ilə 
Qaloşlu adam Şəhla xanıma açıqca müraciət etdi. 
- Doğru deyir, ay Yavər, bəlkə qazanlar daşdı, ya da maşınkalar his verməyə 
başladı. Sən bir mətbəxə get, - deyə dünyagörmüş Şəhla xanım, ağzının gözəyi 
olmayan Yavəri başından əkmək istədi. 
Yavər bu dəfə iki adamın amir baxışları qarşısında aciz qalıb nəfəsini dərə-
dərə tələsik mətbəxə getdi. Qaloşlu adam başını yırğalayıb: 
- Bir belə ağıllı, ağzı göyçək olsa, daha iş qurtarar, - dedi. - Səfeh dostun olan 
yerdə daha düşmənə nə ehtiyac? 
Beləliklə, Qaloşlu adam əlini yelləyib, Yavəri əbəs yerə öyrənməyinə 
heyifsiləndi: "Yoğun, ətli-canlı arvaddır, ancaq kəlləsi balqabaqdır", - deyə 
özlüyündə içəridə söyləndi və bu dəfə özü Şəhla xanıma üz tutub onun bu işə 
qarışmasını xahiş etdi. 
Şəhla xanım Qaloşlu adamı sakit elədi. Mehman evə gələndə bu barədə 
ondan təvəqqe edəcəyinə söz verdi. Qaloşlu adam Şəhla xanımın qabağında 
boynunu büküb: 
- Əlbət, biz də bir adamıq, - deyib eyvandan aşağı düşdü. Şəhla xanım çox 
dərin bir fikrə getdi. 
- Mən bu kişini harada görmüş olaram?.. 
Şəhla xanım mətbəxə baş vurub Yavərə qab-qacağı təmizləyib yumağı 
tapşırdı. Yavər Məmmədxanın işi üçün qayıdıb yenə də qapının ağzını kəsdi: 
- Vallah, Şəhla xanım, heç bilmirəm, bu Mehman qağa axı niyə belə cin atına 
minibdir?.. O yazığın xalısı, gəbəsi, ev-eşiyi, bir parça çörəyi var ki, iki göz 
gərək tamaşa eliyə... Qazamatdan sifariş göndərib ki, varyoxun hamısını bu 
yolda odlayın, təki məni bu ağzıbirdən çıxarın! Deyir, yazıq igid yaman darıxır, 
lap divarları gəmirir. Bilirsən, Şəhla bacı, belə anbardar hələ dünyaya 
gəlməyibdir! Bakıdan mal gələndə böyüklərin arvadları deyərdi, ondan ver, 
bundan ver... Daha nə başını ağrıdım, bir- bir daşlanıb dolardılar anbara!.. Pay-
püşk olardı. Adamın insafi var, amma Məmmədxan, necə olsa, bizim kimi 
ikiminci- üçümüncü dərəcəli fəqir- füqəranı unutmazdı. Məmmədxan olmasaydı, 
sizi inandırıram ki, bizim kimi üçümüncü dərəcəyə göz-giləsi qədər bir şey də 
düşməzdi! Düzü, 
  
______________Milli Kitabxana______________ 
210 
 
Şəhla xanım, canadəyən, yeyən-içən, dost yolunda dağıdıb-tökən bir oğlan 
idi! Hə, siz allah, elə sən də, Züleyxa bacı da Mehman qağa evə gələndə, bu işə 
dil bulayın, o yazıq qurlarsın getsin! Öz aramızda qalsın, vallah, Murtuzov deyir 
ki, işdə heç sübut deyilən bir-zad yoxdur... Siz allah, bir klub lotusunun birisi 
özünə qəsd eləyəndən sonra, o birisini də təzədən tutub əbəs yerə heç ağzıbirə 
salmaq olarmı? 
- Sən bu Qaloşlu kişini yaxşı tanıyırsanmı? - deyə fikrə gedən Şəhla xanım 
Yavər Murtuzovadan soruşdu. 
- Vallah, on ildir ki... – deyə Yavər qaşlarını dartdı. - Tamam ən ildir ki, o 
kişi, bizdən o tərəfə böyük şəhərdən bu xırda şəhərə gəlib!.. 
Əvvəlləri o, bazara baxır, bu xırda şəhərin küçələrini süpürərdi. Sonra altı-
yeddi il olar ki, prokuror idarəsinin süpürgəçisi olub!.. 
- Yaxşı, onda sən bir tez qabları yu, uşaqlar indi gələcək! 
- Bizim Murtuz da gələcəkmi? Mən demişəm ki, onlara gedəcəyəm, yəni 
sizə, o da deyib ki, get, nə olar, öz evimizdir! 
- Belə olanda, sən qabları tez yu! 
- Vallah lap ilin on iki ayı mən qablarmızı da yuyaram, qaşıqlarınızı da! 
Ancaq o Məmmədxan yazığın işinə bir əncam çəkin! Şəhla xanım, vallah, can 
qurban eləməli oğlandı. Elə Mehman qağa işi bizim Murtuza adlatsa, iş düzələr. 
İndi Mehman qağa bir az təzə adamdır! 
Hərə bir cürə ağzı bozuna danışır, bir cürə şahid olur, işi lap kələf kimi 
dolaşdırır. Birisi uydurur, birisi bilmirsən yalandan necə sivrilib dərisindən 
çıxır?.. Yazıq deyirmiş ki, Məmmədxanı deyirəm , məni buradan qurtarana o 
bəzəkli gəlin kimi ev-eşiyimi qurban edəcəm!.. Vallah, onun bir cüt divar xalisi 
var ki, deyirsən bəs göydəki ulduzlar əfil-əfil yanır, deyirsən bəs göydən yerə 
düşüb par-par parıldayır... Açanda o xalılar bir lay divar olub, bağlayanda bircə 
dəsmala yerləşir. Yazıq, doğrudan da, lap mərdana oğlandı. O Balış qızın görüm 
ki, yanları dəlinsin! Anbarın qapısı bağlı qalıb, camaat da boynu burulu, hələ 
ağzına da surğuc vururlar 
ki, gərək buranı da silist eliyək!.. Mal-zad da, çit-mit də hamısı qalıb orada, 
camaat da tökülüb qalıb burada... Sənallah, bir əncam çəkin!.. Heç olmazsa 
Mehman qağa zamına verib o yazığı buraxsın! - Yavər Murtuzova bu barədə 
aydın bir dildə kağız açıb dinməyən Şəhla xanıma sığınmaq deyil, ona yapışmaq 
istədi, - Siz özgəsi deyilsiniz, özüm də əlaltı, o yazığa xörək göndərmişdim, - 
deyə yenə sözə başladı. Deyir, dilini də vurmayıb! Vallah, Murtuzdan da onu çox 
istəyirdim... Siz özgəsi deyilsiniz, sizə lap ürəyimi deyirəm, biləsiniz ki, 
Məmmədxan nə oğlan idi!.. 
Allahın altında o səxavətdə oğlan qazamatdan çıxıb, bircə il anbarda ola, 
  
______________Milli Kitabxana______________ 
211 
 
görəsiniz ki, adam qədri bilmək nəyə deyərlər?.. Bu kooperativ müdiridir, bu 
zaddı, bunlar hamısı içi puç fındıq kimi boş şeydi!.. Bu dünyada bircə adamlıq, 
qanacaq ondadır! Məmmədxan buranın açarı idi, açarı!.. Fikri dolana-dolana 
gəlib bir cüt xalı üstündə dayanan Şəhla xanım Yavər Murtuzovanı qapı 
ağzından kənar edib içəri otağa girdi. Züleyxanın gözü qıpqırmızı qızarmışdı. 
- Qız nə olub? 
- Heç nə! 
- Bəlkə Mişam qısqanırsan, hə? 
Züleyxa yenə də bütün əhvalatı açıb anasına dedi. Qaloşlu adamın tələblərini 
anasına bildirdi. 
- Belə bir açılmaz bir düyün, ana!. – deyə Züleyxa anasının yazıq- yazıq 
üzünə baxdı. - Özü də bu zəhrimar saatı aparmadı, oraya atıb getdi. 
Dedi ki, sənin atanla da duz-çörək kəsmişik! 
Şəhla xanım barmaqlarını dodaqlarına gətirib: 
- Olar, - dedi, - mənə də işarə etdi. Deyesən, bu tacirbaşını gözlərindən 
tanıyıram?.. Sən çox sonralar oldun!.. Yanılmıramsa, həmin bukijinin özü idi, 
həmin tacirbaşı... Qarabağdan bizə gəlmişdi, atanla birlikdə Varşavaya getdilər. - 
Şəhla xanım sükuta getdi. - Son dünyanı görürsənmi, o dağ böyüklüyündə kişini 
necə bir cırıq qaloşa yerləşdiribdir?!. 
Nə isə, tanışlıq verib, üstünü vurub utandırmaq olmaz!.. Qoy örtülü qalsın, 
odunları yarsın! 
Züleyxa durub-durub ağlamağa başladı. Anası acıqlanıb onu sakit eləməyə 
çalışdı. 
Züleyxa isə düşündükcə sakit ola bilmir, ağır əzablar çəkirdi. 
- Mən Mehmana deməliyəm, mama, mən dizi üstə düşüb əhvalatı ona 
açmalıyam! 
- Niyə, qız? Bir də təzədən nə həngamə açırsan? Mən gətirən saatdır, 
vəssalam! 
- Hamısını düzünə açmaq gərəkdir, ana!.. Lap bu sarı zəhrimarın qıvrım 
yatan sarı ilanı, bax bir sən onun qolbağına, gör necə ilan kimi qıvrılıb?.. 
- Qız, örtülmüş işi açıb içindən işmi çıxarmaq istəyirsən? 
- Nə vaxta kimi ürəkdə bu ağır daş sallanacaq, ana? 
- Nə daşbazlıqdı, qız! 
- Yox, mən Mehmanın üzünə baxa bilmərəm, ana! 
- Qız uşağı ki, qız uşağı!.. Demişik mən gətirmişəm, daha qurtarıb, gedibdir 
öz işinə!.. Qoy lap bütün dünya dağılıb gəlsin!.. Şahidi yox, sübutu 
  
______________Milli Kitabxana______________ 
212 
 
yox, bir də təzədən oyun açmaq istəyirsən?.. Sənin kimilərinin özünün, görək beş 
dənə belənçik qızıl saatı olsun! Görürsənmi o Zərrintac xanımı? 
- Mən ona tay olmaq istəmirəm, ana! - deyə Züleyxa ziddiyyətlər içində 
hikkələndi. -Xatun xala düz deyirmiş: bilsəydim ki, o Zərrintacın adına bu qədər 
söz gəzir, heç mən onun qapısını da açmazdım! O mənim beynimi oğurlayan 
Sərrafzadənin qapısını, ana can! 
- Sən kiri, qız! Saat bir şey deyil, kiri, vəssalam!.. Sirr, sirr qalar,  
- Şəhla xanım əlini kəmər yerinə qoyub yırğalandı, - vallah, mən bir 
nəfəsimdə on elə saat udaram, heç uf da demərəm! Xatunun gəlinindən də elə 
Xatun çıxar!.. 
- Yox, iş çox dolaşıq düşüb; ana! Qorxuram təmiz adımız kömür kimi 
qaralsın, qorxuram biz ömür uzunu qara bir qarğaya dönək! Heç bilirsənmi 
Mehman nə qədər də paklıq, təmizlik istəyir! Mehman, müəllimimiz Məlikə 
xanımın ona etdiyi vəsiyyətindən söz açıb mənə danışıb!.. Mən də ona eləcə söz 
vermişdim, axır?.. 
- Söz vermişdim, - deyə Şəhla xanım qızını yamsıladı. - Qız söz verib ölüb-
getmiş Məlikə xanıma?.. 
- Mehman bu sözləri bilsə dünyanı dağıdar! 
- Heç şey eləməz! - deyə Şəhla xanım indi Məmmədxanın göydəki ulduz 
kimi əfil-əfil yanan xalılarının eşqilə çırpınırdı. - Sən at mənim boynuma!.. Bir 
azdan da saatı bağla qoluna, qurtarsın getsin, vəssalam! 
O beş şahı donluq ilə siz dönüb Şah Abbas olmayacaqsınız!.. Sabahı da var, 
uşaq-muşağı da?!. 
Şəhla xanım birdən şaqqa çəkib dolusu güldü: 
- Gələndə üç min gətirmişdim, dedim, yağ-bal alıb şəhərə apararam.O da 
qurtardı! Bu divarların arasında siz daş-zad gəmirəcəksiniz, qız!.. 
Züleyxa gözlərini silə-silə söyləndi: 
- Qana bulanmış saatı qola bağlamaqdan nə çıxar? Görünür ki, canavar oğlu 
bənd-bərəni qabaqcadan kəsirmiş ki, yazıq arvadı boğsun, qanını da batırsın! 
- Yoxsa arvadın boğulmağında da özünü təqsirkar görmək istəyirsən, ay 
başıboş! 
- Dərindən fikirləşəndə, belə çıxır, - deyə Züleyxa saçları dağılmış başını 
yersiz-yersiz yırğaladı. - Bəlkə o bu saata bel bağlayıb öz arvadına qəsd 
edibdir?.. Beləliklə biz, ana-bala, hələ açılmamış bu qana şərik olmuruqmu, hə?.. 
- Kiri, bircə kiri!.. Sən də mənə o sarsaq, qarğabəyin Yavər olmadın, kiri! 
Ağzıboşunbiri, kiri!.. Sən burada ancaq belə Yavər kimilərindən ağıl 
 
  
______________Milli Kitabxana______________ 
213 
 
götürəcəksən, kiri!.. Dilini dibindən çıxararam, guya nə yeyib ki, onu da həzm 
eləyə bilmir, kiri, Xatuna oxşar, kiri! 
- Vallah, mən hamısını Mehmana deyəcəyəm, yoxsa ürəyim partlayır, ana! 
- Bəlkə gedib bir ali məhkəməyə də deyəsən? Heç qanırsanmı ömrünüzü necə 
qaraya calamaq istəyirsən? Dünyada sirr saxlamağı bacarmaq gərəkdir. Onsuz da 
indi bu dünya qurğuşuna dönüb, qız! 
- Mənim ürəyim qurğuşundan da ağırdır, ana! 
- Ağırdır?.. Öyrənmək gərəkdir!.. Adam var ki, dünyanı dirigözlü udur. Sən 
dönüb bir parça çaqqıldayan sarının əlində aciz qalmısan, kiri! 
- Onda götür, özün o sarını saxla, ana! Yoxsa o, atəşə çevrilib alovu məni 
bürüyəcəkdir! 
- Beynin xarab olmasın, qız! 
- Başım qızışır, ana! 
- Bəlkə dəlixanaya düşmək istəyirsən? 
- Görünür, mənim axırım dəlixanadır, ana! Sən məni oraya çağırırsan! 
Şəhla xanım əhəmiyyat vermədən ayna qabağında olan saatı götürüb qoluna 
bağlamaq istədi. 
- Bağı çatsaydı, özüm bağlardım qoluma - deyə dişlərini qıcadı. 
- Ancaq heç yarısına da çatışmır. - O saatı yenə də etinasız bir halda stolun 
üstünə atdı: 
- Qoy qalsın burada!.. Özün də ud, vəssalam! 
Yavər Murtuzova birdən qapını açıb adəti üzrə əlini döşlüyünə silə-silə başını 
içəriyə saldı: 
- Qabları da yudum, Şəhla xanım! 
Ana ilə qızın danışığı yarımçıq qaldı. Yavər oturub yenə də uzun-uzadı 
danışdı. Söhbət xeyli çəkdi. Mehman işdən qaşqabaqlı qayıtdı. Yavər ərinin 
gəlmədiyini, əziyyət çəkib bişirdiyi xörəklərdən onun yeyə bilməyəcəyini görüb 
özlüyündə acıq elədi, bir kəslə xudahafizləşmədən çıxıb evlərinə getdi. İşdən 
evinə dönmüş Murtuzov da arvadını pərt bir halda qarşılayıb: 
- Harada idin, xanım? - dedi. 
- Səhər-səhər özün demədin, bəyəm? - Yavər iri gövdəsini qabardı; 
- sənin böyüyüngilə getmişdim! 
- Nə olub sən də belə mısmırıqlı gəlmisən? Az qala alt dodağın yer, üst 
dodağın göy süpürür, arvad! 
- Çünki sən məni öz əlinlə qulluqçu qayırmısan! Özün də deyirsən get, nə 
desələr et! Məni qramafon kimi qurursan, belə oxu, sonra dön elə oxu! Mən də 
lap tutuquşuya dönmüşəm! 
  
______________Milli Kitabxana______________ 
214 
 
- Yaxşı-yaxşı, belə oxu, elə oxu! "Tutuquşu", xəncərinin daşı düşməz!.. 
- Niyə düşmür? Mən kimin qızından kəməm? 
- Yaxşı, dərdim sənin kəmliyində deyil, beş-on günlüyə ölməzsən! 
Yəqin ağzını boş-boş qoyub ulduza danışmısan... Sonra bilmisən ki, ağzının 
gözəyi açılıb, söz yerə tökülüb, daha yığıb-yığışdırmaq mümkün olmayıb? 
Yavər acıq eləyib fırlana-fırlana kənara çəkildi: 
- Görünür mən on üç yaşında bir qızam?!. Sənsən məni bişüur yerinə qoyan!.. 
Yoxsa bütün arvad olan mənim başıma and içir! 
- Elə bilirlər, bos balqabağın içində bir dənədən-zaddan var? Daha demirlər 
ki, qupqurudur?!.. 
- Beynimi yemə, Murtuz, - deyə Yavər gözlərindən gilə-gilə yaş tökdü. - Sən 
məni qulluqçu yerinə qoyma, Murtuz!.. 
 
XXXV 
 
Bəli, Mehman işdən dönüncə Şəhla xanım özünü qabağa verib kürəkəninə 
xüsusi mehribançılıq göstərdi, bir azdan araya söz salıb Mehmana üz tutub 
təvəqqe elədi ki, prokuror, Məmmədxan gədənin bu şər işində ədaləti əldən 
buraxmasın, artıq danışığa, şər-şəbətəyə yol verməsin. Mehman da öz 
növbəsində Şəhla xanımdan təvəqqe elədi ki, onlar ana-bala heç bir zaman 
prokurorluğun daxili işlərinə qarışmasınlar. Şəhla xanım kürəkəninin bu 
sözündən rəncidə olub: 
- Məgər, ana öz oğluma bir söz də söyləyə bilməzmi? - deyə umu-küsü elədi. 
- Mənim də bu dünyada gözümün ağı-qarası bircə qızım var! 
- Elə o bir qız da, siz özünüzdə də ancaq burda, sizə aid olan ev işi ilə məşğul 
olan! - deyə Mehman qəti bir səslə cavab qaytardı. - Yoxsa ayrı cürə mümkün 
olmayacaqdır, ana! 
Mehmanın bu sözləri müqabilində Züleyxanın nəzərləri yenə də stol 
üstündəki güzgüyə sarı parıltı salan saata sataşdı, o özü də dönüb sap-sarı saraldı, 
anası isə gözlərini qızına tərəf ağardıb: 
- Mehmanın bir sözü, gör necə də sivri bir xəncər olub bu qızdan keçir, - 
deyə, Züleyxanın daxili həyəcanlarının əsl səbəbini gizlətməyə çalışdı. 
Züleyxa danışmağa cürət etmədən dönüb pərişan bir nəzərlə anasına baxdı. 
Mehman isə bu müəmmalı və üstüörtülü nəzərləri tutub sezdi. Bu halda Qaloşlu 
adam əlində teleqram tövşüyə-tövşüyə içəri girdi. Mehman teleqramı alıb oxudu. 
Bakıdan vurulan teleqram təxirlə gəlib çatmışdı. 
 
  
______________Milli Kitabxana______________ 
215 
 
Mehman bu hala qarşı təhəmmül etmədən telefon dəstəyini götürüb poçi 
naçalnikini çağırdı. Teleqramın nə üçün ləngidiyini soruşdu, bu baradə izahat 
yazıb prokurorluğa təqdim etməyi ondan tələb etdi. 
- İnciməyin, hirslənməyin, - deyə Mehman poçt rəisinin izahatına cavab 
qaytardı. - Mən sizdən dövləti vəzifəni layiqilə yerinə yetirməyi tələb edirəm!.. 
Rayona hər bir yeni məsul işçi gələndə kohnə telefon dəstəklərini dəyişdirməklə 
bütün bir rayonda poçt işini düzəltməli olmaz!.. Bu, gözə kül üfürməkdir, 
naçalnik! 
Mehman dəstəyi asıb teleqramı təkrar oxudu. Respublıka prokuroru 
Mehmanı yarımillik fəaliyyəti haqqında hesabat verməsi üçün, onu mərkəzə 
çağımırdı. Mehman teleqramı qatlayıb cibinə qoydu, yol üçün hazırlıq görməyi 
Züleyxaya tapşırdı. 
Qaloşlu adam udqundu, çuxura düşmüş gözlərinin parıltısı oynaya düşən 
saata zilləndi. Züleyxa da saata tərəf baxdı, rəng verib, rəng aldı. 
Mehman yır-yığış üçün idarəyə getdi. Murtuzov onu irişən bir sifətlə 
qarşılayıb çoxdan gürməyən, bərk qəribsəyən bir adam kimi salam verdi. 
Mehman bəzi cari işləri, o cümlədən hansı bir məqsədlə isə Məmmədxanın işinin 
istintaqını davam etdiməyi də Murtuzova tapşırdı. Murtuzov bu etibar üçün 
sevindi, hətta bu təklifdən onun içi də güldü. Mehman şübhə etməsin deyə, o 
dərhal qırışıq qaşqabağını sallayıb: 
- İş ağır olsa da isti-isti izinə düşmək gərəkdir! -deyə Murtuzov qulluq 
göstərməyə çalışdı. - Qan işidir, bu işi soyutmaq batırmaq deməkdir? 
- Mütləq bütün düyünləri vicdanla açmaq, azadlıq yolunda məhv edilən 
qadının qanuni intiqamını qatildən almaq lazımdır! 
- Mən sizin etibarınızı doğrultmağa çalışaram, yoldaş prokuror! 
- Mən özüm dönərkən dərindən-dərinə məşğul olacağam!.. 
- Mənsə siz gəlincə bütün düyünləri açmağı, sizin qarşınızda alnı- açıq 
hesabat verməyi özümə şərəfli vəzifə hesab edirəm! 
- İş və nəticə hamısını apaydın göstərəcəkdir! Hər kəsə öz səhvlərini islah 
etmək üçün imkan verilə bilər! 
- Mən təmiz vicdanı bütün dünya nemətlərindən üstün tuturam! 
- deyə Murtuzov dik dayandı. - Mənim adilanə iş apardığımı bu ətrafda 
uşaqdan-böyüyə hər bir kəs bilir! Təmiz vicdan, açıqalın, sizin qarşınızda  heç 
bir şübhəyə yol vermədən abədi bir etibar, mənim üçün ən qiymətli bir ləl-
cavahiratdır! Dünyanın malı dünyada qalacaq, insan bu dünyadan ad-san 
aparacaqdır! 
Murtuzovun bu bəzək-düzəkli sözləri Mehmanı inandırmasa da, o bir sınaq 
üçün də olsa bu işlə məşğul olmağı müstəntiqə tapşırmağı, sonra 
  
______________Milli Kitabxana______________ 
216 
 
nəticəsini yoxlamağı mümkün hesab etdi. Beləliklə danışıb tapşırıq verəndən və 
müəyyən dərəcədə yır-yığış edəndən sonra Mehman idarədən çıxıb rayon partiya 
komitəsinə getdi. Bakıya çağırılmağı barədə Vahidova məlumat verdi. Raykom 
katibi Vahidov Balışın ölümü üzərinə gəlib bu cinayətin dərindəsi öyrənilməsini, 
bu ölümün əsl səbəbinin açılmasını prokurordan tələb etdi. 
- Mən sizə söylədiyim kimi yenə də həmin əqidədə qalıram ki, bu hadisədə 
əsas səbəb, o qatil ərin qadın azadlığına, qadının ictimai işlərdə iştirakı əleyhinə 
çıxmağı olmuşdur! 
- Mənim də heç şübhəm yoxdur, - deyə Vahidov öz növbəsində Mehmanın 
fikrinə bir daha şərik olduğunu bildirdi. - Ancaq bu işin əsl mahiyyətini güzgü 
kimi açmaq, bütün kök və liflərinə qədər hər bir  şeyi dartıb üzə çıxarmaq 
gərəkdir! 
- Görək, Murtuzov mən gəlincə nə edəcəkdir? 
- Siz işi ənamı tapşırmısınız? 
- Mən yoldaş Vahidov, onu da sınamaq, yoxlamaq, burada bəzi münasibətləri 
dəxi öyrənmək istəyirəm! 
- Murtuzovu bir an belə gözdən qoymaq olmaz! - deyə Vahidov əlini uzadıb 
Mehmanla görüdü. - Sizə yaxşı yol!.. 
Mehman raykomdan çıxıb mənzilinə gəldi, axşamı yatıb, sabahına, 
Vahidovun göndərdiyi avtomobilə oturub yola düşdü. Mehmanın dəmiryola 
qədər Vahidovun maşını ilə gəlməyindən, onun belə təcili Bakıya yola 
düşməyindən xəbər tutan Kamilov narahat olmağa başladı. 
- Bu Mehman "qanun-qanun" deyib qurdalayıb bir iş çıxarmasa yaxşıdır?.. 
Özü da raykomun "QAZ"ında sökə-sökə gedib, ha?!. Bu olmadı, bu, Vahidovla 
birgə işləmək, işləri birgə görmək oldu. – Kamilov Murtuzovu telefonla axtarıb 
tapmadı. O əlini zəng düyməsinə dayayıb Sərrafzadəni yanına çağırdı. 
Murtuzovu tez-tələsik tapıb gətirmək üçün ona möhkəm tapşırıq verdi: 
- Görünür ki, bu Murtuz özünü harasa verib ki, telefona da cavab vermir?.. 
Sərrafzadə icraiyyə komitəsi sədrinin kabinetindən çox cəld çıxdı, ora-bura 
dəydi, Murtuzovu tapıb gətirdi, Kamilov əlini başına aparıb: 
- Ə, Murtuzov, - deyə əsnədi, - bu Bakıya gedəndə niyə bir xəbər eləmirsiniz 
ki, ay yerli hökumət, biz filan yerə təşrif aparırıq, hə? 
Murtuzov boynunu əyib çiyinlərini çatdı. 
- Niyə bəs belə, balam? - Kamilov təkrar otaqdolusu əsnədi. 
- Mən özüm də mat qalmışam, yoldaş Kamilov!.. 
  
 
______________Milli Kitabxana______________ 
217 
 
- Niyə mat qalmısan? 
- Bütün bu işlərə! 
- Bəs sən özün?.. 
- Mən qoz qabığındayam, Kamilov!.. 
- Dünənki bir uşağın qabağında sən bir cücəyə dönürsən! 
- Əlacımı Allah kəsibdir! 
- Niyə belə yetim quzu olmusan? 
- Vahidovun "QAZ"ında gedən bir adama əl çatdırmaq olmaz, - deyə 
Murtuzov Kamilovun fikrini duymuş kimi cavab verib stulda əyləşdi. - Siz mənə 
bir heyvərə yabı verib gündə bir başıma çırpırdınız! 
- Bəli, bəli, "QAZ" qanadlanıb zümrüdquşu kimi Muradoğlunu aparandan 
sonra sən də gərək kirpi kimi qınına çəkiləsən! 
- Əlacımız nədir?.. 
- Bəli, başını qınına çəkmək, tamam yığışıb bir tikanlı yumağa çevrilmək! 
Bəli, bəli, kirpidən də heyvərə, tikansız bir ip yumağına! Dul bir qarının qırım-
qırtı yundan düzəltdiyi boş bir yumağa! 
Kamilov əsəbiləşən əlini çallaşmış saçlarından çəkib tündləşdi. Sonra 
Sərrafzadəni oturdub bir vərəq kağız verdi, teleqram tərtib etməyi ona təklif etdi. 
Kamilov Mehmanın özbaşına hərəkətlərindən, işləri pozduğundan, işlərin 
öhdəsindən gələ bilmədiyindən, sosializm əmlakının keşiyində dayana 
bilmədiyindən danışdı və qızışıb özündən çıxdı. Axırda bu işlərin hamısını 
yoxlamaq üçün yuxarıdan hörmətli bir komissiyanın göndərilməsini təkidlə tələb 
etdi: 
- Belədir, yox? - deyə o, üzünü Murtuzova tərəf turşutdu. – Qoy gəlib yerində 
çözələsinlər, sizin nə kimi tikanlı, ya tikansız bir yumaq olduğunuzu görsünlər!.. 
Yoxsa siz, bizi gopa basmış tamam-kamal tozanağa tutmaq istəyirsiniz!.. 
Murtuzov sallanmış daz başını yırğalayıb: 
- Düz sözə nə ola bilər? - dedi. 
- O sənin də işləməyinə imkan vermir! - deyə Kamilov ayağa qalxdı. 
- Özün bu boyda köhnə bir silistçisən, baxıram ki, səni, doğrudan da, özün 
demiş, dürtüb bir çürük qoz qabığına, qalmısan orada bir fərsiz cücə kimi baxa-
baxa! Ya da sarıyıb-sarıyıb, bir yun yumağına çevirib, uşaqlar oynadan bir kosa 
çeviribdir!.. 
- Lap düz sözdür, - deyə Murtuzov təsdiq etdi. - Doğrudan da, lap bir əyləncə 
olmuşam, mənim vicdanım var, düz söz gələn yerdə boynum qıldır, qıldan da 
nazik! 
- Baxıram ki, o sənin də canını xirtdəyinə yığıbdır! 
  
______________Milli Kitabxana______________ 
218 
 
Murtuzov əlini hülqumuna atdı: 
- Vallah az qalmışam ki, mən də elə o Balış qız kimi bu boğazımı o kəndirə 
keçirim! 
- Bəs o Məmmədxanın işi necə oldu, bu barədə, hə? 
Murtuzov yerə baxdı. 
- Gedəndə onu mənə tapşırıb! Daha doğrusu o işi mənim boğazıma keçirib! 
- Nə əcəb yağlı tikəni əlindən sənə verdi? 
Murtuzov başını ağır-ağır qaldırıb qırışan burnunda güldü: 
- Qan işində onların ağızlarından bir çiy süd qoxusu gəlir!.. Baxırsan ki, lap 
bələkdən çıxan bir çağadılar! Əvvəl-əvvəl özü istədi basıb-bağlasın, Amerika 
açsın, sonra baş aça bilmədi, gedəndə işi mənə adlatdı!.. 
Burada Kamilov, Zərrintacın söylədiyi saat əhvalatını xatırladı, dönüb katib 
Sərrafzadəni çağırdı. 
- Qıza deyərsən ki, o məsələni bir də dərindən yaxşı-yaxşı öyrənsin, - dedi. - 
Başa düşdünmü?.. Dilə tutub dərindən öyrənsin, hər haça- puçasını öyrənsin, 
qandınmı?.. 
- Bəli, çatdıraram! 
- Onda dəmiri isti-isti! - deyə Kamilov əlilə qapını göstərdi. 
Sərrafzadə qapıdan birbaşa çıxdı, bacısı Zərrintacın yanına getdi, saat 
məsələsini bir daha ona anlatdı. Zərrintac barmağını dişləyib: 
- Hə, bildim, iş haradan-haraya gedir, - dedi. - Axı deyirəm, bu milis 
naçalniki niyə boğça barəsində ora-buranı basmalayır?.. Görünür ki, o hərif 
kölgəsindən ürküb, bu hərifə tapşırıb ki, o qızı gözükölgəli elə!.. Hərçənd 
Züleyxa xanım indi daha yaxa ələ vermir, buraları dolaşmır, yanına getməyə də 
sifət göstərmir, ancaq görək əmi necə tələyə gətirərik?.. Ancaq milis naçalniki 
neçə gündür mənə göz verir, işıq vermir! Kamal Sərrafzadə özü də milis rəisinin 
işi basmarlamağı barəsində təşvişə düşdü, hətta bacısının sözlərini də yadında 
saxlaya bilmədi: 
- Nə barədə, axı?.. Nə deyir axı o Cabirov? 
- Bağçanın işləri barəsində deyir!.. Tutub ondan-bundan xəlvəti- xəlvəti 
soruşur ki, bəs bilmazsən bu norma haradan gəlir, haraya gedir?.. 
Bu nə bazardan ayrı-ayrı əllərdən alma şeylərdir?.. Bu möhür niyə belə 
buruq, ya pozuq düşübdür?.. Niyə bu peçat belə ləkəli düşübdür?.. 
- Neçə gündür belə təftiş başlayıb? 
- Üç gün olar! 
- Bəs niyə bizə bir söz demirsən? Bəlkə yoldaş Kamilova?.. 
  
 
 
______________Milli Kitabxana______________ 
219 
 
- Mən dedim, sənin huşun başında deyildi, lülqənbər gəlmişdin, özün də qız 
kimi qızarmışdın! - Kamilov yoldaşa bildirməyəkmi? -Yox! 
- Nə üçün? 
- Çünki çünkisi var?.. 
Kamal bacısının bu qəribə sirri ilə çox maraqlandı. Zərrintac isə qardaşına bir 
söz demədi. Zərrintac Şərrafzadə zaqsda qeyd olunub, rəsmi surətdə Kamilova 
ərə gedincəyə qədər bu sirri açmaq, özünü sındırmaq istəmirdi... 
 
XXXVI 
 
Mehman respublika prokurorluğunda, öz keçmiş məktəb və hüquq fakültəsi 
yoldaşlarından bir qrupla görüşdü. Gənc prokurorların hamısı bir-biri ilə 
mehribancasına salamlaşdılar, öz yoldaşlarının iş-gücündən soruşub 
əhvallaşdılar. Bir ay bundan qabaq hüquq fakültəsində respublika 
prokurorluğuna işlər müdiri vəzifəsinə keçrilən Katibə xala qoltuğunda dəftər 
qapıdan boylanıb:  
- Yoldaş prokurorlar! – deyə onları öz yanına çağırdı. - Rica edirəm, bir 
mənim öz yanıma zəhmət çəkin!.. 
Gənc prokurorlar işlər müdirinin otağına girdilər. Katibə xala Mehmanla 
ayrıca olaraq görüşdü, bacısından və bacısı qızından hal-əhval tutmağı münasib 
bir vaxta qoydu. Sonra o, üzünü prokurorlara tutub: 
- Yoldaş respublika prokuroru bu gün Xalq Komissarları Sovetində olacaqdır, 
- deyə rəsmi ahənglə, bir mənsəb sahibi kimi elan etdi. – Ona görə də sizin 
hesabat məruzəniz sabah saat 12-yə qalır. Rica olunur, düz 11 tamamda, əqrəb-
əqrəb üstündə mənim yanımda hazır olasınız!.. Mən gərək qabaqca sizi birbəbir 
qeyd edib, respublika prokuroruna məruzə edim. Yoxsa ayrı cür burada nizam-
intizam yaratmaq olmur. - O, papirosunu yandırıb tüstülətdi. - Respublika 
prokuroru özü şəxsən məndən xahiş edib ki, mən bu işlərdə dəmir intizam 
düzəldim! Elə bu şərtlə də mən bura, respublika aparatına köçürülmüşəm! 
- Bəli, biz hiss edirik, - deyə rayon prokurorlarından bir nəfəri dillləndi. - 
Ümumi işlərdəki vəziyyət Özü bunu göstərir! 
- Zarafatsızmı? - deyə Katibə xala özündən razı bir əda ilə ucadan güldü: - 
Sizin hüquq fakültəsində yetişməyinizdə biz də az-çox iştirak etmişik! 
- Az yox, çox! 
  
______________Milli Kitabxana______________ 
220 
 
- Lap çox! 
- Bir az! - deyə Katibə xala şaqşaraqla güldü. - Hammız burada öz 
uşaqlarımız, daha doğrusu, öz yetişdirmələrimizsiniz Sizi belə müstəqil dövlət 
işində görmək bizə çox zövq verir... Belə deyilmi, uşaqlar? Yoxsa mən də bir 
işdə müqəssir deyiləm ki, sizdən qorxam, hə? - Katibə xala uzun gilizli 
papirosunu təkrar damağına aldı. - Vaxtında, vaxtında düz saat 11 tamamda, 
əqrəb-əqrəb üstündə, - deyə caydaraq boylu Katibə xala sağ ayağının ucunu 
döşəməyə vurmağa başladı. - 11 tamamda, əqrəb-əqrəb üstündə!.. - Katibə xala 
kəfkirli divar saatına, sonra öz qiymətli qol saatına baxdı. - Vaxt itməsin, 
vaxtında bizim respublika prokuroruna məruzə olunsun!.. 
Gənc prokurorlar hamısı bu neçə il ərzində Katibə xalanı çox əcəb 
tanıdıqlarından, keçən təhsil müddətində onun tapşırıqlarına əməl etdiklərindən 
daha ayrı bir söz demədilər, danışığı kəsdilər. Hamı çıxıb getdi, lakin Katibə xala 
Mehmanı buraxmadı. Prokurorlar, "Şərq" mehmanxanasının ikinci qatında lap 
girəcəkdəki otaqlarda, Mehmanı gözləyəcəklərini söyləyib çıxmışdılar. Katibə 
xala bacısı Şəhla xanımı, bacısı qızı Züleyxanı dönə-dönə Mehmandan soruşdu, 
bacısının, bacısı qızının ona kağız yazmadıqlarından xeyli gileyləndi. Sonra açarı 
çıxarıb Mehmana uzatdı: 
- Evdən muğayat olmaq üçün bacımgilə yığışmışam! – deyə özünün harada 
yaşadığını bildirdi. 
Mehman açarı almadı, Katibə xala təəccüblə: 
- Niyə almırsınız? - dedi. - Gedin evimizdə istirahət edin, mən də işdən tez 
gələrəm. - O, bir qohum kimi qayğı göstərirdi. İşdən bir qədər tez çıxaram, 
gələrəm, o ətraflardan mənim üçün yaxşı-yaxşı danışarsız!.. 
- Qanun idarəsində oturub qanunu pozmaq olarmı? 
Katibə xala güldü, papirosunu sümürüb tüstüsünü səqfə buraxdı. 
- Sən yenə də qurusan! - Katibə xala boz tüstünü özündən kənara üflədi. - 
Qurudan da betər bir ana uşağısan, Mişa! 
Katibə xala dönüb diqqətlə Mehmanın üzünə baxdı: 
- Yox, üzündə bir az deyəsən dəyişiklik var. Prokuror! Yeznə, kürəkən! 
Vallah, əgər Şəhla bacım Züleyxanı bir istəyirsə, səni min istəyir. 
Gedərsən evimizə, xalan da gələr, səni bir yaxşı-yaxı qonaq elər, axşam da 
birlikdə teatra gedərik! Yoxsa fors satırsan ki, mən qocayam? 
Yox, əsla yox! Qoy axşam lampa işığında mən ot rəngli paltarımı geyim, sən 
də bir bax gör ki, xalan nədir? - Mehman əti ürpəşər bir sifətlə qayınanası Şəhla 
xanımın doğma bacısını süzüb: 
  
______________Milli Kitabxana______________ 
221 
 
- İşdən kənar nə söhbət ola bilər? - deyə, doğurdan da, çox quru ve sərt cavab 
verdi. 
- Ay prokuror! - Katibə xala özünü heyrətlə əsdirdi. – Utanırsan balam, öz 
xalandan? 
- Mehman daha dayanmaq istəmədən əlini öz balaca çamadanına atıb: 
- Mən getdim! - dedi. 
Katibə xala təlaşla: 
 - Hara? - dedi. Açarı Mehmanın qabağına - stolun üstünə çırpdı. 
- Adam da heç özünün o cür səliqəli istirahətli evindən kənara qaçarmı?.. 
- Yox, mən anamın yanına, - deyə Mehman qərarını qohumuna bildirdi. - Hər 
quşun öz yuvası özü üçün daha istidir! 
- Ay uşaq! - deyə Katibə xalaburuq saçlı başını yırğaladı, - Bildim, bildim! 
Xatun arvadın qayıtdığını da eşitdim! O günləri yanına gəldim. Halını soruşdum, 
ağzını burdu, məni dindirmədi. Bisavad qadındır eyib etməz! Yanına dəy, ancaq 
tez qayıt, evə gəl! Amma işlə yanaşı dincəlmək də, istirahət də gərəkdir!.. 
Kənddən şəhərə gəlib, belə də istirahətsiz getsən, adına nə deyərlər? 
Bu zaman Katibə xalanın başının üstə divardakı cınqırıq səsləndi. 
O cəld qalxdı və Mehmana: 
- Bir anlığa məni gözlə, - deyib kabinetin qapısına tərəf yönəldi. 
- Görünür, prokuror o biri qapıdan xəbərsiz gəlib, heç mən də bilməmişəm! - 
Katibə xala papirosunun kötüyünü gilizlə dolan külqabının üstünə atıb içəri girdi. 
Mehman onu gözləmədən çamadanı götürüb evlərinə yönəldi. Qapı qıfıllı idi. 
O, qapıçı Nurunu tapıb anasını soruşdu. Qapıçı Nuru, Xatun arvadın tikiş 
fabrikində işə girdiyini söylədi. Mehman çamadanını Nuru kişiyə verib həyətdən 
çıxdı. Qoca, çamadanı arvadına uzadıb, Mehmanın arxasınca deyindi: 
- Bu da oğul! - Nuru kişi kədərləndi. - Yazıq arvad ömrünü-gününü çürüdüb 
bir tikəliyindən bunu böyütdü, başa çatdırdı, axırda da ömrünün yorğun çağında 
dönüb fabrikə əmələliyə getdi. "Anam hanı?" 
Yekə oğlan olub, utanmır da hələ soruşur, "Anam hanı?.." Bizim oğlan da 
belə elədi: oxutdum, oxutdum, incinar oldu, sonra bir burma tel aldı, mənim də 
əlimdə bu həyətdə bir süpürgə qaldı. 
- İşləyib çörək yemək yaxşıdır, - deyə həyət süpürgəçisinin arvadı dilləndi. - 
Yoxsa şikəst kimi oturub bu beşgünlük ömründə özgə minnətinə çörək yemək 
istəyirsən? 
______________Milli Kitabxana______________ 
222 
 
- Sözüm onda deyil, Nuriyyə, sözüm övladın belə çürük vəfasındadır,.. Mən 
belə danışmaqla atalıqdan çıxmadım. Yenədə yarı canım uşağın yanındadır... 
Ayda aldığım o balaca maaşı da rahat xərcləyə bilmirəm boğazımdan tikə 
keçmir, deyirəm, bəlkə uşaq borca, xərcə düşüb?.. 
Tələsik gedən Mehman bir də təzədən qayıtdı. 
- Əmi, demədiniz bəs anam hansı fabrikdə işləyir? 
- Gərək ki, "Əli Bayramov" deyirdi, hə, Nuriyyə? 
- Vallah, Nuru, mən ömrümdə elə yerlərə getməmişəm. Gəldiyim bu şəhərdə 
bir bazar, bir də ömrümdə, bax, bu ev olubdur, biriminci mərtəbə! 
Qoca Nuru ağ saqqalını qaşıya-qaşıya: 
- Hə, Əli Bayram, Əli Bayramov! - deyə qürurla cavab verdi. – Sağ olmuş 
Şurahökumətini! O, hamınızdan etibarlıdır, oğul! O bizə qocalıqda təqaüd, həm 
də darıxmamaq üçün qarovulçuluqdan, gözətçilikdən bir parça iş verir! 
Mehman altdan-yuxarı qoca Nuruya baxdı, qoca Nuru dilləndi: 
- Bəli, biri də sənin yoldaşın incinar Nəriman! Adınızı yaraşdırıb rəhmətlik 
Muradla sevinə-sevinə qoşa qoymuşduq, Bax sən orada anadan olmusan. 
Nəriman da burada, aranızda ikicə gün təfavüt olubdur. Nə qədər sevinmişik, 
oğlumuz olubdur! 
Mehman ürəyində qocaya haqq verdi, ancaq bir cavab vermədən, yaxud 
cavab verməyə özünü haqlı saymadan təkrar qayıdıb getdi. Ağ, tutamsaqqal 
Nuru kişi üzünü arvadı Nuriyyəyə tutdu: 
- Nəriman deyirdi, bu yaman danışan olub! Bəs hanı bunun o odlu dili?.. 
- Görünür, haqq sözü uşağı boğur, Nuru! 
- Bu azdır, qarı! 
- Bəs nə eləsin, qoca? 
- Özü hüquqçudur, qoy haqqı müdafiə eləsin, düz sözə də düz cavab versin! 
- Gəlin, gəlin, gəlin! Oğulu ana əlindən qarmalayan gəlin!.. -Nuriyyə qarı 
danışa-danışa qəhərləndi. 
- Bəs bayaqdan oğluna havadar çıxırdın. 
- Oğul ananın ürəyidir, onu atmaq olmur, Nuru! 
- Bəs qız? Qızın olsaydı necə, Nuriyyə? 
- Qızı daha yaxın, daha vəfalı olur, oğulu gəlin bir qara qartal kimi çalıb, 
caynaqlarında Şahdağına qaldırır, sən də qalırsan altdan-yuxarı əli gözünün 
üstündə baxa-baxa, görəsən o hansı uçuruma qonacaqdır?! 
  
______________Milli Kitabxana______________ 
223 
 
XXXVII 
 
Bayaqdan yol gələn Mehman qan-tər içində özünü fabrikə çatdırdı, soruşub 
müdirin kabinetini tapdı. Qapıçı müdiri əvəz edən adamın otağını göstərərək: 
- Bax, ora buyurun, - dedi, - müdir azarlıdır. Onu orada oturan əvəz edir, baş 
mühəndis! 
Mehman gedib qapıda dayandı. Sonra qapını döydü, yavaşca açıb soruşdu: 
- İcazə varmı? 
- Buyurun, - deyə stol arxasında əyləşən xanım qız dilləndi. 
- Mən baş mühəndisi axtarırdım! 
- Buyurun! 
- O tezmi gələcək? - deyə Mehman içəriyə girib salam verdi. 
- Mühəndis mənəm!.. 
- Mən anamı görmək istəyirdim. Rayondan gəldim, onu evdə görmədim. 
Soruşdum, dedilər burada işləyir, sizin fabrikdə. 
- Adı nədir? 
- Xatun Ağadadaş qızı! 
- Baş mühəndis əvvəlcə qolundakı, sonra divardakı saata baxdı: 
- 25 dəqiqə gözləməli olacaqsınız! 
- Mən çox tələsirəm!.. 
- Qanun var, işdən adamı yarımçıq çağırmaq qadağandır. Bura istehsalatdır. 
İş bir-biri ilə bağlıdır. 25 dəqiqədən sonra tənəffüs olacaqdır! 
- Onu necə görə bilərəm? 
- Biz onu bura çağırarıq. - Baş mühəndis dəftəri açdı: - Xatun Ağadadaş qızı 
Atamoğlanova. Çox gözəl bildim hansı sexdədir! – Dilguşa katibəni çağırdı: 
- Mən gözləyim? – deyə Mehman çıxmaq istədi. 
- Siz əyləşə də bilərsiniz! 
- Axı siz çalışırsınız! 
- Bəli bir az işim var. Ancaq Sizin əyləşməniz işimizə o qədər də maneçilik 
törətməz! 
Mehman təşəkkür edib həyətə çıxdı, qulaq verdi, çarxların səsi binanı 
titrədirdi. O gözlədi. Hər dəqiqə bir gün kimi gəlib keçdi. Fit verildi, işçilər 
tənəffüsə çıxdılar. Üstü ağarmış Xatun gəlib baş mühəndisin kabinetinə daxil 
oldu. Mühəndis qız özü çıxıb həyətə tərəf boylandı. Mehmanı səslədi: 
- Ananız gəlmişdir! 
 
  
______________Milli Kitabxana______________ 
224 
 
Mehman dönüb gəldi, anasını görüb səssizcə əlini uzatdı. Xatun oğlunun 
uzanmış əlini tutdu. 
- Nə olar ki, - deyincə Xatunun gözləri doldu; - Allah xeyir versin, Arzum bu 
idi ki... evin olsun...eşiyin olsun... balan olsun! 
Mühəndis xanım Xatundan soruşdu: 
- Yoxsa ana, oğlunuzdan küsmüsünüz? Mən sizin oğlunuz olaram! 
İndi qız, oğlan təfavütü nədir? Qızlar daha vəfalı olurlar! 
- Məndə böyük bir vəfasızlıq olmayıb, - deyə Mehman baş mühəndisin bu 
söhbətə qarışmasını, ona kömək etməsini istəyirdi. Bu cəhəti dərk edən 
mühəndis qız söhbətə müdaxilə edib Mehmana: 
- Görünür, siz ananın qarşısında xeyli müqəssirsiniz! - dedi. – Yoxsa ayrı cür 
ana belə danışmazdı! 
Mehman anasının qarşısında öz qollarını yanlarına buraxıb, uşaq kimi 
gözlərini döydü. 
- Şübhəsiz məndə təqsir olmamış deyildir! 
- Müqəssir təqsirini boynuna alan yerdə onu bağışlarlar, ana! - deyə 
mühəndis xanım Xatunu dilə tutdu, ana başını qaldırıb: 
- Təki bu körpənin sağ sədası gəlsin, - dedi, - Özünü qəhərlənməkdən saxladı. 
Mehman mühəndis xanıma müraciət edib, qoca anasını işdən azad etməyi 
xahiş etdi. 
- Biz belə işçini istehsalatdan çətin buraxa bilərik! 
- Rica edirəm, yoldaş mühəndis, - deyə Mehman mühəndis qıza üz tutdu. - 
Çox təvəqqe edirəm. Mən onu özümlə rayona, evimizə aparmaq istəyirəm! 
- Yox, Mehman! - deyə Xatun oğlunu mənalı nəzərlə süzdü, - Yox!.. Heç 
zaman yox! 
Mühəndis xanım Mehmana diqqətlə baxıb: 
- Bağışlayın, adınız nədir? – deyə soruşdu. 
- Adım Mehmandır! 
- Haranı qurtarmısınız? 
- Hüquq fakültəsini. 
- Bəlkə atam deyən Mehman sizsiniz? 
- Kim? 
- Professor Məlikzadə! 
- Professor? Mən onu mütləq görəcəkdim! 
  
______________Milli Kitabxana______________ 
225 
 
- O bərk xəstədir, yatır. Yuxuda neçə kərə "Mehman!" - deyə sizi çağırıbdır, - 
qızın ala gözləri həqiqətən birdən yaşla doldu. - Mən o vaxtdan, düzü, sizi 
görmək istəmişəm. O sizin adınızı çox çağırıb, lap çox! 
- Siz üzr istəyirəm, onun nəyisiniz? 
- Qızı! 
- Onda icazə verin tanış olaq! Professorun mənim boynumda haqqı çox-
çoxdur! 
Hər ikisi bir-birinə əl verdi. 
- Dilguşa! 
- Mehman!.. 
Fit çalındı. Xatun cibindən açarı çıxarıb Mehmana uzatdı. 
- Evə gedərsən! 
Mehman açarı aldı. 
- Düz evə! 
Mehman təzim edər gözlə anasına baxdı, Xatun isə otaqdan çıxdı, dışarı axan 
izdihama qarışdı. Bir azdan yenə də tikiş fabrikinin güclü çarxları yeri titrətməyə 
başladı. 
 
XXXVIII 
 
Axşam çıraqlar yananda Mehman qapıya yaxınlaşıb zəngi basdı. İçəridən 
ağsaçlı bir qadın gəlib qapını açdı. Mehman salam verdi, qadın onun salamını 
aldı. 
- Mən professoru görmək istərdim. 
- O bərk xəstədir! 
- İçəri otaqdan səs gəldi. 
- Kimdir o? - Professoru öskürək tutdu: - Arvad, onu buraya gətir! 
Professor balışa dirsəklənib başını qapıya tərəf çevirdi. Mehman içəriyə girib 
təzim etdi. Professor hərarətli əlini uzatdı, sonra da bir qədər qalxdı: 
- Bu qədər də vəfasızlıq?.. Mən sizdən quşqanadlı məktublar gözləyirdim, 
sizsə susmağı məsləhət görmüşsünüz! 
- Professor, iş orada o qədərdir ki!.. – deyə Mehman professorun işarə etdiyi 
stulda əyləşdi. - İş, necə deyərlər, başdan aşır!.. 
Professor Məlikzadə dönüb üzünü arvadı Zivər xanıma tutdu: 
- Mənim oğlumdur, Mehman! 
- Yuxusunda da sizin adınızı çəkir bizim Məlik! 
  
______________Milli Kitabxana______________ 
226 
 
- Düzü, mən istəyirdim, - deyə hərarət içində yanan Məlikzadə çox da qayda-
qanun gözləmədən ürəyini açdı... - Bir qızımız var, bir oğlumuz da olsun... Sonra 
Katibə xaladan bildim!.. Nə isə!.. Xeyirli olsun, xoşbəxt olun, heç bir söz ola 
bilməz. Ancaq heç biriniz mən deyənə baxmadınız. Nə Dilguşa hüquq elmi 
oxudu, nə də ki, sən bir elmi işçi olub, o elmin alimi olmaq istədin!.. Mən təcrübi 
işin əleyhinə deyiləm. Lakin mən istedadınıza görə, sizin elmi işçi olmağınızı 
ürəkdən arzu edərdim... Dilguşa də gündəlik təcrübi işi daha üstün tutur. Ağıl ilə 
elmə xidmət etmək özü də təcrübi işə işıq vermək, onun yoluna məşəl tutmaq 
deməkdir!.. 
- Təcrübi işlə elmi iş bağlansa, daha yaxşı olmazmı, professor? 
- Əlbəttə, əgər bacara bilsəniz?.. Ancaq sizi bilmirəm Dilguşa təcrübi işdən 
əsla göz aça bilmir. O, istehsalata elə bağlanıb ki, oradan elə zövq alır ki, 
təəssüflər olsun ki, kitabı vərəqləməyə belə çox çətin macal tapır! 
- Mən bu gün Dilguşa xanımı gördüm! 
Anası yerindən tərpəndi və: 
- Harada? - deyə soruşdu. 
- Fabrikdə gördüm! 
Professor arvadına tərəf dönüb: 
- Çay - dedi: - Bir yaxşı mürəbbəli çay! Tələbəmlə söhbət etmək istəyirəm! 
Zivər xanım dönüb çay hazırlamaq üçün gedincə professor yaxın stulda 
əyləşən Mehmana üzünü tutub: 
- O vaxt çox utancaq idin, - deyə bir ata məhəbbəti ilə onu süzdü. 
- Bilmirəm indi necə?.. 
Mehman sükutla cavab verdi, professor Məlikzadə tələbəsinin nə üçün 
gəlməyi ilə maraqlandı. Mehman öz gəlişindən ona məlumat verdi. 
- Yaxşı, nə olar?.. Olsun, işləyin, ancaq gündə-gündə oxuyub mütaliə də 
edin! Bilin ki, indiki zamanda gündə-gündə elm əxz etmədən inkişaf yoxdur!.. 
Bütün elmlər içində hüquq elminin xüsusi bir mövqeyi vardır!.. Lakin təcrübi 
işdə hüquqçu özünü daha müqəddəs və təmiz saxlamalıdır! Çünki hüquq elmi 
vətəndaşın hüququ ilə bağlıdır! - Professor bir qədər fasilə verib, qııruyan dil-
dodağını yalayıb soruşdu. - Deməli, sabah hesabatdır? 
- Bəli, gördüyümüz işlər barəsində hesabat verməliyik, professor! 
- Başqa uşaqlardan da hesabat üçün gələn varmı? 
- Böyük bir dəstə gəlmişdir. Yenə təyin olunmuş cavan prokurorların altı 
aylıq hesabatıdır. 
  
______________Milli Kitabxana______________ 
227 
 
- Bəli, mən də çalışacağam ki, mütləq sizin hesabatda olum!.. Görək 
tələbələrimiz təcrübi işdə hüquq müqəddəsliyini necə mühafizə edirlər?.. 
- Məlikzadə Mehmanı məna ilə süzüb davam etdi. – Əlbəttə, həqiqi insanın 
hüququnu! İstismardan, qənimətdən, qətl-qarətdən, basqından, rüşvət-oğurluqdan 
uzaq olub, öz yaradıcı əlləri ilə, başları ilə bizim dünyanın maddi, mənəvi 
nemətlərini artıran, hər bir vətəndaşın hüququnu müdafiə etmək, onlar üçün dinc 
əmək şəraiti yaratmaq on müqəddəs işdir! Əlbəttə, quru, qeyri-inandırıcı 
vaizlikdən artıq, kəskin bir ictimai xalq mühafizəsi olmaq daha ülvi bir vəzifədir. 
Bizim indiki keçid dövründə, keçmişin qalıqlarına qarşı mübarizə etmək - qurub 
yaratmaq deməkdir!.. Qanun həm müqəddəs, həm də möhkəm olmalıdır! 
- Bəli, qanunu həm müqəddəs tutmaq, həm də möhkəm saxlamaq gərəkdir! - 
deyə Mehman, bir növ, müəlliminin sözünü təkrar etdi. 
- Bəli, oğlum, elə, - deyə professor öz tələbəsini nəvazişlə süzdü. 
- Tamamən elədir! Mən bizim sovet elmi hüquq elmi nöqteyi-nəzərindən, 
yəni bax, əsl humanist cəbhədən demək istəyirəm!.. Mənim bu barədə 
barışmadığım heç bir cəhət, yaxud mənim ayrı bir "cəbhəm yoxdur" Buna görə 
respublika prokurorundan icazə alıb, sizin müşavirəyə gəlmək, bu cəbhədən 
təcrübi işlərə baxmaq, qanun müqəddəsliyinin necə mühafizə olunduğunu 
müşahidə olunduğunu müşahidə etmək istəyirəm! 
- Çox da gözəl olar, professor! 
- Yoxsa siz gənclər öz müəlliminizə "köhnə", ya "köhnəlmiş" demək 
istəyirsiniz?.. 
- Əsla... Bizim öz müəllimimizə qarşı olan ehtiramımız tükənməz və 
əbədidir! Köhnəlmək saçların ağarmasında deyil, təfəkkürün durğunluq və 
ətalətindədir! 
-  Bəli, əgər köhnəlik bir mühafizəkarlığa çevrilərsə, heç öz müəlliminə də 
güzəştə getmək olmaz! 
Mehman gülümsədi, Məlikzadə gözlərini geniş açaraq: 
- Bu gülüşlə demək istəyirsən ki, professorda azca mühafizəkarlıq vardır, 
eləmi?.. Mən özüm də bu nöqsanı az-çox özümdə hiss etməmiş deyiləm!.. Lakin 
köhnə quruluş və cəmiyyətin doğurduğu ləkələrə qarşı mübarizənin zəruriyyətini 
böyük Marks özü öz külliyyatında göstəribdir! - Professor dirsəyini 
möhkəmlətməyə çalışdı. - Birtərəfli olmamaq üçün, həm də əlbəttə, təcrübi iş 
gərəkdir! Mən nə cür xəstə olsam belə, mütləq sabah gəlməyə çalışacağam! 
Professorun arvadı Zivər xanım öz ərinin, sabah iclasa getmək fikrinə etiraz 
edib: 
- Heç doktor icazə verərmi? - dedi. 
  
______________Milli Kitabxana______________ 
228 
 
- Doktordan icazə almaq, qanuni-əsasidə yazılmayıb, biz onu poza da bilərik, 
arvad! - Professor həyəcan içində gülüb sonra öskürdü. - Sağ-sağ məhkum olmaq 
olmaz! 
- Mən də ana deyənə şərik olmaq istərdim, professor! 
- Niyə yoldaş prokuror? 
- Biz nə qədər sizi görmək, dinləmək istəsək də, xəstə halınızda həkimə qulaq 
asmağınızı məsləhət görərdik! - Mehman ehtiramla gülümsədi. - Öz səhhətinə 
qəsd edənlər isə qanuni maddəyə düşürlər! 
Professor da gülümsədi: 
- Prokuror ki prokuror!.. 
Professor öz hərarət və ağrılarını unudub Mehmana məsləhət etməyə başladı. 
Sonra da əlini uzadıb stol üstündən bir kitab gotürdü. 
- Öz kitabımdır, sənə bağışlamaq istəyirəm! 
Mehman təşəkkür edib: 
- Böyük yadigardır, - deyə öz müəlliminin kitabını böyük məmnuniyyətlə 
aldı. 
- Əlbəttə, kitab hər birimiz üçün göydəki gün, yerdəki su, ətrafdakı hava 
qədər gərəkdir! Mən əməkçi insanlıq və ədalət naminə yazılan kitabları çox 
müqəddəs tuturam, öyrənirəm, hey öyrənirəm! Öyrənmədən, müşahidə etmədən, 
çalışmadan, yuxusuz qalmadan, necə deyərlər, gözlərinin Nurunu elm yolunda 
vermədən kitab yazmaqmı olar? - Əsla!.. Əsla olmaz!.. – Məlikzadə sadəliklə 
gülümsəyib əlavə etdi: - Yoxsa siz, qalifedən çıxmaq istəmirsiniz, prokuror?.. 
Bir qədərdən qayıtmaq, mütləq kitabxanaya girmək, elmi işə başlamaq! Qoy, nə 
olar təcrübi iş sizing gələcək elmi-tədqiqat işlərinizə həyat qidası versin. Mən öz 
mülahizələrimə yenidən baxmaq, düz olmayan cəhətləri düzəltmək, necə deyir, 
gəncləşmək, pionerləşmək istəyirəm!.. Yoxsa hüquq elminin qoca əsgərinin 
qələmini daha titrəyən zənn edirsiniz? 
- Bizim gəncləşmək istəyən ağsaçlı alimə hörmətimiz böyükdür! - deyə 
Mehman nəzakət qaydalarına riayət etməyə, xəstə professorla izafi və deyintili 
bir mübahisəyə girişib onu incitməməyə çalışırdı. Buna görə Mehman öz 
sözünün ölçü-biçisinə rəsmən fikir verir, sözlərini aydın və səlis ifadə etməyə 
çalışırdı. 
- Əlbəttə, gələcək gəncliyindir, - deyə professor qeyd etdi. Onun dərinə 
düşmüş gözləri xəyal içində süzüldü. - Lakin bugünkü gənc özü də illər 
dolandıqca ağsaçlı olur! 
- Xeyirli işlər yolunda ağaran saçlar müqəddəs və mənalıdır, müəllim!.. 
- Bəs xeyirsiz ağaran saçlar? - deyə professor, imtahan edər kimi, 
tələbəsindən soruşdu: 
  
______________Milli Kitabxana______________ 
229 
 
- Belə saçlar ağarsa da, mənasızdır. O, boş, dənsiz sünbülün vağanıması kimi 
bir şeydir! 
- Mən çox şadam, - deyə professor öz balışına dirsəklənməklə, o biri qolunu 
Mehmanın boynuna hərləyib onun qara qıvrım saçları altında parlayan geniş 
alnından öpdü. - Alnıaçıq, ürəyitəmiz olmaq, bu yolda saç ağartmaq, əlbəttə, 
mənalıdır. Vay ondadır ki, alnında cinayət izləri damğalana... Belə adam, 
baxırsan ki, tabutda da xəcalət içindədir!.. Çox fikir vermişəm, ictimai faydalı 
adamlar - xalq xadimləri son səfərlərində sanki öz ətrafına nur saçır, lakin ictimai 
zərərli və təhlükəli adamların simasını isə ağır bir kəsafət basır... Sanki bu vaxt o 
özü tabutda, öz üzünü gizlətməyə bir yer axtarır... Sədaqətlə xalqa xidmət etmək, 
öz ürəyini xalq yolunda vermək bacarığı böyük bir səadətdir! 
Bu danışıq zamanı çay gəldi, qapının zəngi tezcə çalındı. Ağsaçlı Zivər 
xanım asta-asta gedib qapını açdı. Dilguşanın səsi eşidildi: 
- Qızım, buraya! - Professor əlini qaldırdı. - Buraya mənim yanıma, mənim 
qızım!.. 
Dilguşa gəlib salam verdi. Mehmanla təkrar görüşdü. 
- Mən dedim ki, atam xəstədir! 
- Yoxsa gəlməyəcəkdi? - Professor başını yırğaladı. – Bayaqdan burada 
ictimaiyyət dərnəyi açmışıq! Ancaq, görünür, Mehman üzə düşüb gəlibdir! 
Beləmi demək istəyirsən, qızım? 
Mehman öz soyuq hərəkətlərı üçün sıxılıb: 
- Xeyr, mən anamı, bir də sizi görməyə bilməzdim, - dedi. 
Dilguşa araya başqa bir söz salmaq istəyib: 
- Mehman qağanın bir yaxşı anası var, - dedi. 
- Bəs onu niyə buraya gətirmədin? 
- O işdədir, fabrikdə ikinci növbədə! 
Professor: 
- Çox gözəl, - dedi. - Hünərli iş və yaradıcı əmək bu dünyanın bəzəyidir!.. 
Yoxsa yaradıcı əməksiz bu dünya bir meymunxana, xarabaxana, bir bayquşxana 
olub qalardı. Yaxşı da eləyib, iş gərəkdi insane üçün, iş!.. Hər nə ki, bu dünyada 
abadanlıq naminə görürsünüz, hamısı yaradıcı işin, əməyin məhsuludur! İnsan 
əli, insan zəka və hünəri olmasaydı, bu dünya ibtidai, vəhşi halında qalardı!.. 
Əldən düşməyibsə, qoy ana işləsin. Əgər qocalıbsa, qoyun qayıtsın, keçdiyi 
yollara baxsın! 
Mehman Dilguşaya təkrar baxdı. O, bu baxışla Dilguşadan bu barədə daha 
söhbət açmamağı xahiş etdi. Dilguşa mötləbi anladı, qız atasının səhhətini 
soruşdu. Əyri-üyrü cızılmış kağızı götürüb, xəstənin hərarət dərəcəsini yoxladı. 
  
______________Milli Kitabxana______________ 
230 
 
- Bəs, axı doktor bu inadlı hərarətə nə deyir?.. 
- Heç bir şey, qızım!.. Kim hansı qəbiristanlıq üstündə hansı doktoru bir 
məhkəməyə çəkibdir?.. Bir də, insan öz dövranını sürüb bitirəndən sonra 
təbabətin sözü qurtarır!.. 
- Necə olsa da konsilium təşkil etmək lazımdır! 
- Konsilium, ya məşvərət birdir!.. Hamısı səksəndəndir. – Professor balışda 
özünü bərkidib qeyd etdi: - Vaxt gələndə, heç bir dünya konsiliumu, heç bir 
dünya tibb elminin ali qərarı qocalığın qarşısına qılınc çəkə bilməz!.. Gənclik 
ölümün düşməni, qocalıq ölümün əsiridir. Yel ötdü, isti oldu, soyuq keçdi, 
qocalıq kənara buraxmadan, bir ahənrüba kimi öz qorxusundan xəstəliyi 
çağıracaq, tutub saxlayacaqdır. Körpə bir quzu qurdun yanan gözlərindən 
vahimələnib, ona tərəf yeriyən kimi, təəssüf ki, ölümlə üzləşəndə qocalığın əl-
ayağı büzüşür.. Amma gənclik hər hansı bir xəstəliyə qarşı üsyankar qılıncını 
çəkir, onu döyə-döyə öz qabağına qatır!.. Belədir, qış gələndə, artıq bozaran 
göydən bu yerə ağ bir qar yağacaqdır, nə qədər döyüşsən, nə qədər vuruşsan, 
insan ömrünü bir əsr, əsr yarım, yaxud iki əsr belə uzatsan, nəhayət, o, insanı ağ 
bir kəfənə bürüyəcəkdir... - Professor hər iki gəncə - Mehmana və Dilguşaya 
baxıb xəyala getdi. - Bəli, qocalıq ömrün son pilləsində, sümük donduran şaxtalı 
bir qışdır!.. Qar yağacaq, qara torpaq da məhkum qocalığı qara bir pərdə kimi 
örtəcəkdir. - Professor danışa-danışa kədərləndi. – Bəli, bu özü də çox qəribədir! 
Dünya qanuni hökmünü sürür... Bir tərəfdən doğum, o biri tərəfdən ölüm... 
Gülmək, ağlamaq, kədər, nəşə daim gecə-gündüz kimi bir-birini təqib edir... 
Dünyanın yolu belədir, övladlarım!.. Lakin inkişaf dayanmır. İrəli doğru hərəkət 
bir an susmur, gün çıxır, batır, səyyarələr parıldaşır, təbiət öz ahəngini pozmur, 
insan oğlu ölümə baxmadan, addımını yavaşıtmadan yüksək zirvələrə doğru yol 
alır... Dünən arabada gedən, bu gün qatarı da geridə buraxıb sürət naminə, 
təyyarəylə qalxıb buludları yarıb, günəşə doğru yol alır... Bəli, maddi inkişafın 
gedişi, insan istedad zəkasının xariqüladə qüdrəti, vaxtilə mağaralarda, çılın-
çılpaq yaşayan oğlunu yeni-yeni keyfiyyətli aləmlərə aparır... Yüksək mərtəbəli 
daş binalar, işıq-yaraşıq hər kəsi heyran edir... Bu mənada, övladlarını, həyat 
dayanmır, ömür özü də qocalığın məhkum bir əsiri də olsa, o gəncliyin 
varlığında, öz düşməni ölümlə daim həyat naminə döyüşür... Bəli, qocalıq 
getdikcə, gənclik daha gurultulu, güclü gəlir... dünya bir yerdə qərar tutub 
dayanmır. Lakin min təəssüf ki, qocalıq, əcəlin əsiri, ölümün müti bir 
yolçusudur... Bax, bu gedişdə dönməz bir hökm, əbədi bir qanun vardır! Odur ki, 
həyatda gə- 
  
______________Milli Kitabxana______________ 
231 
 
rəkli adam olmaq, gələcək nəsillərimiz üçün xeyirli işlər görmək gərəkdir ki, 
bizim nişanələrimiz itməsin!..  
- Siz qocaldığınız üçün çox düşünür və çox kədərlənirsiniz, ata! 
- Görünür, qızım, qocalıq bu dünyaya əlvida etmək üçün bir kədər 
məcmuəsidır!.. 
- Sizin kimi nikbin adam heç belə bir bədbinliyə qapılarmı, ata? 
- Qızım, indi həyat çox şirin olduğundan, ondan qopmaq təhlükəsi daha 
şiddətli olmuşdur... Kim qocalığı nə qədər qınasa da, həqiqəti inkar etmək 
olmaz... 
- Belə acı xəyalları qovmaq gərəkdir, ata!.. həyat və səadət naminə ölümü 
odlamaq gərəkdir!.. 
- Mütləq, mütləq! - deyə qoca professor kədərli bir xəyal içində gülümsədi. - 
Heç şübhəsiz, həyat ölümə qalib gəlir! Biz gənc nəslimizlə yaşayırıq. - O, hər iki 
əlini gətirib Mehmanla Dilguşadan yapışdı. – Siz yaşayın!.. Lakin qoy hər bir kəs 
dediyim kimi, bu dünya və nəsillər üçün xeyirli işlər görsün, təmiz ürək, açıq 
alınla bu dünyadan getsin... 
- Biz qalmaqdan danışırıq, ata! 
- Biz acı da olsa, həyatda artıq qanun halını almış həqiqətin gözləri içinə dik 
baxmalıyıq, qızım... Kim deyə bilər ki ömrün faciəli yekununu mən toy-nağara 
ilə qarşılayıram!.. 
- Qəhrəmanlar ölümdən göz qırpmırlır! 
- Həyat naminə ölümdən göz qırpmırlar, qızım! Ancaq o qəhrəmanlar əbədi 
yaşamaq, ölməz dastan naminə son yol olan ölümün üstünə zağlı qılıncla 
gedirlər... Qəhrəmanlarda həyat eşqi hər kəsdən daha güclüdür... Şairlərdə, 
alimlərdə, sənətkarlarda, əmək qəhrəmanlarında yaşamaq ehtirası daha coşqun 
olduğu üçün, onlar ömürləri uzunu ölümə qarşı vuruş aparır, insanlıq şüurunda 
bir hikmət kimi əbədi yaşamaq istəyirlər... 
Bəli, onlar ölməz iş, hünər və əsərləri ilə uzun əsrləri yara-yara gəlirlər!.. 
Əlbəttə, bu özu də ölümə qarşı susmaz, əbədi bir üsyandır!.. 
- Ata, belə bir bədbin fəlsəfədən nə nəticə? 
- Qoy gənc hüquqşünas öz hökmünü versin, - deyə Məlikzadənin işıldayan 
gözləri Mehmana tərəf zilləndi. Mehman ağsaçlı müəllimini mehriban bir nəzərlə 
gözdən keçirib dayandı. 
- Yoxsa bizim gənc prokuror qanun kitablarını vərəqləyib, mənim üçün bir 
maddə axtarır? 
- Xeyr, professor! 
- Bəs o niyə hərarət içində olan, yetmişi ötmüş bir qocanın qızdırmalı 
sayıqlamaları qabağında öz hökmünü vermir! 
  
______________Milli Kitabxana______________ 
232 
 
- Siz, professor, hələ uzun illər yaşayacaqsınız! 
- Mən yaşamaq uğrunda qılıncımı qınıma qoymayacağam... Ancaq namərd 
qocalıq mənim kürəyimə öz zəhərli xəncərini saplamasaydı?.. 
- Siz, professor, daim həyat deyirsiniz. Ancaq bilmirəm indi niyə belə bədbin 
mühakimələrə gedirsiniz?.. 
- Bəli, həyat naminə mühakimə gərəkdir. - Professor danışa-danışa 
gülümsədi, sanki qar içindən ölümə biganədir! Lakin ömrün qocalığı daim bu 
sualı doğurur: bəs insan həyatının əzəli?.. Bəs insan həyatının sonu?.. 
Bu məsələ mütəfəkkirlərin şüurunu daim məşğul etməmişdirmi?.. 
- Siz gəncləşin, ata! 
- Mər gəncləşmək üçün qocalığa cəza hökmü yazmağa çalışıram... 
- Bax belə, ata! - deyə Dilguşa qocanın ağ saçlarını oxşayıb, onun nazik göy 
damarları görünən alnından öpdü. İstər-istəməz qızın gözləri atasının qocalıq və 
xəstəlik kədəri qarşısında təəssürlü bir yaşla doldu. 
- Siz yüz yaşa yetişəcəksiniz, ata! 
Mətbəxdən dönən Zivər xanım vəziyyəti belə görüb söhbəti dəyişdirmək, boş 
yerə doğan bu kədəri dağıtmaq, onu qovub bu evdən uzaqlaşdırmaq üçün 
mübahisəyə qarışıb: 
- Bizim Məlik şaqqıltıdan səksənəndir, - deyə stula əyləşdi. – Biz Şüvəlan 
bağında olan zaman, qamışlar səslənəndə, bizim Məlik qulaq verib "nədir o!" 
deyərdi. 
Professor ağ balış üzərində ağsaçlı başını bulayıb: 
- Heç rəqibini uzaqda axtarmağına dəyərmi? - deyə Zivər xanımı süzdü, - bir 
zaman ki o səninlə birlikdə, sənin yanında yaşayır?.. 
Zivər xanım Mehmanı gözdən keçirib şəfqətli bir təbəssümlə: 
- Yəni mən demək istəyirəm ki, daha bizim Məlikin başı ağrıyanda o, birbaş 
vəsiyyətə qaçır!.. 
- Vəsiyyət yüngüllükdür, arvad! – Məlikzadə əsəbiləşdi. – Adamın sirrini 
əgər arvad açmasa, heç Allah da aça bilməz! 
- Bizim Məlikin, yəqin yüzüncü vəsiyyətidir... 
- Yox, mininci - deyə professor qurcalanıb öz çarpayısı üzərində oturdu. 
Mehman ayağa qalxıb ağ köynəkli qocanın çiyinlərini nazik ipək yorğanla örtdü. 
- Bizim bu arvad, daha adamı azarlamağa da qoymur... - Zivər xanım ağ və 
pərakəndə saçlarını qara qaşları üzərindən geriyə darayıb: 
- Mən heç bir vəsiyyətə yoxam, - dedi, - Məlik! 
- Belə çıxır ki, bu barədə daim daş kimi susmaq lazımmış?!. 
- Xeyr, haysız-küysüz, vəssalam! 
  
______________Milli Kitabxana______________ 
233 
 
- Görünür, Zivər xanımın bizim müəllimə məhəbbəti böyükdür, - deyə 
Mehman uzun illər boyu yaşayıb əməkdaşlıq edən ağsaçlı insanları eyni 
ehtiramla süzdü. - Yoxsa məhəbbətsiz bu uzun yolu keçib gəlməkmi olardı? 
- Bəli, Leyli-Məcnun, - deyə Dilguşa gözlərini xəlvəti silib atasının kədərini 
dağıtmaq istədi. - Anam mənə ötən günlərindən çox-çox danışıbdır!.. 
- Düzü, Leyli heç zaman Məcnunu o qədər incitməyib, nəinki bu arvad məni, 
- deyə Məlikzadə gülümsədi, onun qar kimi ağaran tutamsaqqalı titrədi. - Özü də 
az yox, qızım, çox-çox incidibdir... 
- Niyə bu qədər incitmisən, ana? 
- Çünki atam bu Məlikə razı olmurdu. Heç axıra qədər də o, Məlikin bu kitab 
pərəstliyindən xoşlanmırdı! 
- Bəs onda kim qoşun çəkib Leylini o əmirdən güclə aldı?.. 
- Mən özüm qara, qıvrımsaçlı, toqqası qotazlı Məcnunun dərya iztirablarına 
cavab verdim! 
- Düzdür, arvad neçə il bundan qabaq? - deyə Məlikzadə əsəbilik və 
xəstəliyini unudaraq xəyal içində kövrəldi. - Düz haçan?.. 
- Düz qırx birinci ildir, Məlik! 
Dilguşanın gözlıri Mehmana tərəf çevrildi, onun uzun kirpikləri yanaqlarını 
döyürdü: 
- Anam məcaraya keçməyi çox xoşlayır!.. 
- Bizim Zivər macəranı niyə həqiqətdən artıq sevir? - deyə professor 
Mehmana nəzər yetirib soruşdu və özü də tez cavab verdi. - Niyə, oğul? - Çünki 
onun oxuduqları şirin-şirin nağıllar, bir də eşq dastanları olmuşdur... 
- Yaxşı ki, o qanun kitablarının birini də vərəqləməmişəm, - deyə Zivər 
xanım otağın ara qapısını açdı, divar dövrəsi ucalan, rəflər boyu üst-üstə 
qalaqlanan bir kitab dəryası göründü. - Hamısı da qanun! 
- Qanunsuz həyat bir hərc-mərclik olardı. - Professor ayağa qalxıb öz 
kitabxanasına keçmək istəyincə Zivər xanım qocanın qolundan yapışıb onu sakit 
etdi. 
Söhbət təbii yolu ilə dəyişdi, Zivər xanım əlavə çay süzüb gətirdi. O, xəstənin 
könlünü almaq üçün onun çayına mürəbbə töküb, özü də qaşıqla qarışdırdı. 
- Hamısına qocalıq müqəssirdir, Zivər... Bax, a vaxt gimnaziya geyimində 
olduğum zaman, mən heç ölüm-dirim haqqında bir söhbət açırdımmı?.. 
  
______________Milli Kitabxana______________ 
234 
 
- O zaman da heç, Məlik, kitabdan qopmazdın! 
- Kitabdan qopmazdımsa, heç səndən də üzülməzdim, Zivər!.. Ancaq indi 
qocalıq küləyi çox yamanca əsir!.. 
- Bu danışıqları yaddan çıxarmağa çalışaq, - deyə Dilguşa yenə də atasını bu 
düşüncələrdən uzaqlaşdırmağa çalışdı. - "Qocalıq küləyi?.." 
Atam şair olmaq istəyir!.. 
- Bu dönməz qanunu, qızım, biz yaddan çıxarmağa çalışsaq da, o 
dəyişməzdir. - Professor özünün haqlı olduğunu sübut edib, öz sözünü 
tamamlamaq istəyirdi. – Mən əsla heç bir Şüvəlanda, heç bir qamış şıqqıltısına 
səksənməmişəm, qızım!.. Mən durub şıqqıltıya doğru getmişəm. 
- Səksənmirdinsə, niyə gedirdin, Məlik? 
- Meynələr üçün, salxımlar üçün, Zivər... Öz əl qabarımın meyvələrini 
mühafizə etmək üçün... Ayaqyalın qumda çalışan bir adam üzüm bağında şıqqıltı 
olduğu zaman, heç gözünü yumub yata bilərmi? 
Mehman divarda ağır-ağır hərəkət edən saata baxdı, o, ayağa durub 
professorun əlini ehtiramla tutdu. 
- Mübahisəsiz, mühakiməsiz, xatiratsız, daş sükutu heç də yaramır, - deyə 
sinəsi qalxıb-enən professor fikirli alnını qırışdırdı. - Həyat təfəkkürü dərin, 
sualları isə min-mindir, oğlum! 
- Bəli, sizin sözləriniz hikmətlidir, - deyə Mehman cavab verdi və daha xəstə 
müəlliminə başqa söz demək istəmədi. 
- Elə də yox, oğlum, qeydsiz, şərtsiz bir ehkam kimi qəbul etmək yox! 
- İcazənizlə getmək istərdik, professor... 
- Bir qədər də qalsanız, atamla söhbət üçün, - deyə Dilguşa dilləndi, -nə 
olardı?.. 
- Anam işdən qayıdıb gözləyəcəkdir, - deyə Mehman, üzr istəyir kimi cavab 
verdi. - O işdən yorğun dönəcəkdir!.. 
- Bəli, ehkam kimi! - Professorun alnında saysız-hesabsız qırışlar dürdüyün 
oldu, Mehmanı ucqar rayona, təcrübi işə buraxmamaq barədə onu narahat edən 
bir düyünü açmaq istədi. – Mərhum Heraklit çox- çoxdan özü də əcəb demişdir: 
"Hər şey axır, hər şey dəyişir!" madam ki belədir, demək, hər kəsin, o cümlədən, 
mən Məlikzadənin də səhvi ola bilər! - Qocanın gərgin vəziyyət keçirdiyini 
görən Dilguşa atasının göy damarlı, aramsız əsən sağ əlini öz yumşaq əlləri 
arasına alıb: 
- Sənə dinclik vacibdir, - deyə atasını sakit etmək istədi, - mütləq sənə 
rahatlıq gərəkdir! 
- Mən mütləq rahatlığa, mütləq dincliyə, mütləq sükunətə zidd olmuşam, 
qızım! 
 
  
 
______________Milli Kitabxana______________ 
235 
 
- Demək istəyirəm ki, - Dilguşa öz soyuq əlləri ilə atasının hərarət içində 
yanan, titrəyən əlini sığallayırdı, - indi sənin harada necə səhv etdiyini səndən 
soruşan yoxdur! 
- Vardır, qızım, vardır! 
- Kimdir? 
- Bax, mənim öz ürəyim! - Məlikzadə əlini qızının əlləri arasından çıxarıb 
sinəsinə gətirdi. - Ən ali hakim, güclü müstəntiq, bax insanın öz ürəyidir!.. Öz 
ürəyinin sorğularına özün doğru-düzgün cavab versən, sən ən ülvi varlığa, ən 
adil hakimə və müstəntiqə dürüst cavab vermiş olursan. 
- Mənim əziz atam köhnə tolstoyçudur! 
- Bəli, mən bir zaman o qocanın pərəstişkarlarından olmuşam! 
- Əgər indi özün ehkamçılıq əleyhinə getdiyin zamanda, qocanın fəlsəfi 
təsirlərindən xilas ola bilmirsənsə? 
- Ürək səsini, vicdan məhkəməsini dinləməkdə mən sabit insanam! 
- Bəs nədə sabit insan deyilsiniz, ata? 
- İctimai inqilab, sosialist inqilabı barəsində nə zamandandır ki, mən böyük 
sənətkarın dünya görüşünə, Tolstoyun İsa fəlsəfəsinə ziddəm! 
- Bəs onda bizim hörmətli qonağımız Mehmana hansı ehkamdan dərs demək 
istəyirdiniz? 
- O ehkamdan ki, - deyə Məlikzadə başının altına qoyulan balışlara 
dirsəkləndi, arvadının üz-gözünü turşudub əsəbiləşdiyinə, qızının və hörmətli 
qonağının darıxmağına baxmayaraq içəridə, ürəyində baş qaldıran, onu narahat 
edən bir məsələ barəsində öz fikrini izah etmək istədi. 
- Etiraf etməli, tamamən düzünü deməliyəm ki, mən bizim tələbəmiz 
Mehman Atamoğlanzadənin elmi-nəzəri işdən ayrılıb, həyata - təcrübi işə 
getməyinə çox yamanca zidd idim... İndi etiraf etməli, sizin müqabilinizdə 
tamamən düzünü deməli, özüm-özümü dolaşıq mülahizələrimdən xilas edib açıq 
söyləməliyəm ki, indi də bu məsələnin nə dərəcədə düz, ya əyri olduğunu bütün 
dəqiqliyi ilə ağ-açıq aydın edə bilməmişəm?!. 
Ancaq çırpınan, döyünən, atlanıb qaçmaq istəyən ürəyimdə belə sual baş 
qaldırmışdır: - Mən Mehman barədə düzmü hərəkət etmişəm? Mehmanı həyata, 
işə-gücə buraxmayıb, onu kitabxanada, kafedrada "xalis elmi işdə" saxlamaqda 
yaxşımı iş görmək istəmişəm? Mehmanın ləkələnməyindən ehtiyat etməkliyimdə 
yanılmışammı?.. Bax, bu kimi dür-düyünlü suallar, qəti sorğular mənim 
ürəyimdə baş qaldırıb nə zamandır ki, məni narahat edir... Mən indi, bu an sizin 
şəhadətinizlə bu qərara gəlmək, bildirmək istəyirəm ki, hər hansı bir müddəa- 
ehkam köhnəlib dəyişilə bildiyi kimi, mənim də müddəam - ehkamım köhnəlib 
dəyişilə bilər. 
- Məlikzadə zahirən nə qədər rəvan danışsa da, daxilən çətinlik çəkir, 
  
______________Milli Kitabxana______________ 
236 
 
ancaq fikrini qırmaq istəmir, ürəyi ilə səsləşir, danışıb söykənib, öz dediyi kimi, 
özünü izafi ağırlıqdan xilas edib, ürəyini yüngülləşdirmək istəyirdi. – Bəli, mən 
ötüb-gəldiyim həyat yolunu araşdırmaq istəyirəm... Bəli, mənim görüşlərimdə 
heç də az ziddiyyət olmamışdır. - Qoca, döyünən ürəyini dinləyirmiş kimi, 
kəlmə-kəlmə danışmağa başlayırdı. - Mən, bu gün coşqun həyata atılan, 
mürəkkəb mübarizə yoluna düşən tələbəmə - Mehmana xeyir-dua vermək 
istəyirəm. – Məlikzadə gülümsədi, onun saralan sifətində qocalığın yaşaran 
gözləri göründü, ağ qaşları altındakı qara kirpikləri qırpıldı, mən bildirmək 
istəyirəm ki, "usta şagird davası" qədim davadır, bəli, qədim cəng-cidalıdır!.. 
Bəzən şagird irəliyə ötdüyü halda, usta onu ətəkləyib əyləndirmək, istər-istəməz 
inkişafdan geriyə salmaq istəyir. - Məlikzadə dirsəklənən əlini çəkdi, başını 
balışlarda rahatlayıb, xəyala getdi... 
- Atam daha növbəti mühazirəsini qurtardı! - deyə Dilguşa qəhərlənən 
qocanın qar kimi ağaran, pərakəndəliklə balışlara səpələnən saçlarını tumarlayıb 
düzəltdi... Mehman ayağa qalxıb öz qara, qıvrımsaçlı başını ustadının qarşısında 
ehtiramla əydi. 
- Mən hörmətli müəllimin müdrik kəlamları, unudulmaz tövsiyələri 
müqabilində, ona öz təşəkkürlərimi dönə-dönə bildirmək, onun icazəsi ilə 
evimizə dönmək istəyirəm! 
- Sizi yorduğum üçün üzr istəyirəm! - deyə qəhərlənən, bəlkə də hıçqırtısını 
saxlamaqdan acizlik çəkən, bu yataqdan qalxmağa ümidi olmayan qoca, titrəyən 
dodaqlarını bərk-bərk bitişdirdi, Mehman qocanın sağ əlini qaldırıb öpdü. 
- Anam məni gözləyəcəkdir... 
Mehman professorun əlini hörmətlə sıxdıqdan sonra, dönüb Zivər xanım və 
Dilguşa ilə görüşdü. Dilguşa paltosunu çiyninə atıb Mehmanı darvazaya qədər 
ötürdü. 
- Burada ikən tez-tez gəlmənizi xahiş edirik, - deyə mühəndis qız utana-
qızara dilləndi, - çünki atam sizdən illər uzunu bizimçün o qədər danışıbdır ki!.. 
- Burada olduğum müddətdə, xəstə müəllimə baş çəkməyi özümə borc 
bilirəm, - deyə Mehman Dilguşa ilə təkrar görüşüb addımladı. 
- Biz sizi gözləyəcəyik, Mehman! 
 
XXXIX 
 
Mehman yol uzunu Dilguşanın bu nəzakət və mehribançılığı barəsində 
düşündü. İstər-istəməz o, Dilguşanı Züleyxa ilə yan-yana qoyub müqayisə etdi. 
Getdikcə Mehman bu müqayisədə üstünlüyü mühəndis 
  
 
I 
______________Milli Kitabxana______________ 
237 
 
qıza verdi. Ali təhsilli, açıq-aydın sifətli, mülayim baxışlı bu gənc qız nə qədər 
də cazibədar və hörmətə layiqdi. "Dilguşa birini sevirmi?.. Bu qız öz həyatını 
kimlə qurmaq istəyir?.." Belə bir adamın nə qədər məsul ola biləcəyini Mehman 
təsəvvürünə gətirirdi. - "Bəli, ailə tərbiyəsi... Evlənmək... Ailə həyatı qurmaq nə 
qədər də mürəkkəb məsələ imiş?" Professor qızdırmalı danışsa da, - Mehman yol 
uzunu adamların arası ilə keçə-keçə özünü mühakimə edirdi. Şəhla xanımın 
hərəkətlərində olan sünilik, "saat söhbəti" ilə əlaqədar olan bütün bir oyunbazlıq, 
təfərrüatına qədər bilməsə belə, artıq onun Şəhla xanıma qarşı doğan nifrətini 
artırırdı... - Bəs nə etmək, bəs necə etmək? - Bu məsələ Mehmanın şüur və 
mühakiməsində bütün ciddiyyəti ilə baş qaldırırdı. Bəli, gənc Mehman 
səmimiyyət axtardığı halda, Şəhla xanımın sifətində bir saxtakarlıq görürdü, 
Mehman bu cəhəti unuda bilmir, mübhəm bir şübhə onun ürəyini narahat 
edirdi... 
Professor Məlikzadənin dediyi kimi, daxili ziddiyyət, köhnəliklə yenilik bu 
ailədə üz-üzə gəlirdi. Züleyxa nə qədər ucaboylu, qara qıvrımsaçlı, ətli-əndamlı, 
gözəl-göyçək olursa, güldüyü zaman onun ağ dişləri nə qədər işvəkar 
cərgələnirsə, bu zaman onun iri ala gözləri nə qədər cazibədar bir ehtirasla alışıb 
yanırsa, bütün bunlar Mehman üçün nə qədər biganə qalmırsa, yenə də Züleyxa 
öz anası Şəhla xanımla bağlı olduğu üçün Mehmanın nəzərində öz üstünlüyünü 
ivinnəyə başlayırdı. Züleyxanın öz anasına qarşı olan mütiliyi, bu ailə üçün nə 
kimi bir fəlakət doğuracaqdı? 
Mehman adamların arası ilə keçib seyrək küçəyə keçdi, beləliklə o, dalğalı 
bir fikir içərisində evlerinə çatıb, anası verdiyi açarla tanış qapını açdı. Lampanı 
yandırdı, doğma ev onun üçün işiqlandı. Mehman professorun ona verdiyi 
kitabları vərəqlədi, sonra öz tələbəlik stolunun üstünə qoydu. O, fikir içində xeyli 
gəzindi, haçandan-haçana Xatun gəlib çıxdı. İş ananı yormuş olsa da, oğlunu öz 
doğma evində görməyi onu fərəhləndirdi. Bir də, hansı bir ana, uzun müddətə 
ayrıldığı övladını görəndə öz yorğunluğunu unutmaz?.. Xatun da öz 
yorğunluğunu unudaraq, dünəndən hazırladığı xörəyi qızdırdı. Mehman anasının 
qarşısında özünü bir müqəssir kimi hiss etdi. Dəmir əlüzyuyana yaxınlaşıb 
əllərini yudu, Xatun qızdırdığı xörəyi süfrəyə qoydu. 
- İkimiz yeyək, - deyə Mehman anasına müraciət etdi. - Xatun əlini xörəyə 
uzatmadan stolun bir kənarında əyləşdi. Tutqun olsa da, Mehman isti xörəkdən 
böyük bir iştaha ilə yedi. 
- Ana, bəs sən? - deyə Mehman anasını təkrar dəvət etdi və onun gözləri 
xüsusi bir iştaha ilə anası bişirən xörək üzərində gəzdi. 
  
______________Milli Kitabxana______________ 
238 
 
- Sən çörəyini ye, oğul, - deyə Xatun da oğlunu həsrətlə süzdü. Sən isti 
xörəyini ye! 
Mehman xörəyini yeyib qurtardı. Xatun ayağa durub, maşınka üstünə 
qoyduğu saralmış dəmir çaynikdən isti bir çay süzdü. 
- Axı, ev yiyəsi baxanda qonağın boğazından getməz?.. 
- Sən çayını iç, Mehman! 
Mehman artıq kiridi, Xatun üçün oğluna baxmaq yeməkdən artıq idi. O, 
Mehmanın yorğun-düşkünlüyünü gördü, su qoyub qızdırdı, Mehmanın başını 
yudu, qurulayıb daradı, ağ bir dəsmalla onu bağladı. Mehman anasının bütün 
təkliflərinə bir uşaq kimi əməl elədi. Nəhayət, Xatun oğlu üçün yer salıb 
düzəltdi, Mehman soyunub, Murad kişidən qalma çarpayıda uzandı. Xatun 
lampanı keçirib yerinə girdi. Onların hər ikisinin fikri özünəməxsus yollarla, 
keçən günlərə qayıtdı. Mehman ilk məktəb illərini, həmin bu stolun başında 
oturub dərs hazırladığı çağları, körpəliyə məxsus şıltaqlığını xatırladı. "Niyə uşaq 
körpəlikdə şirin olur?.. Niyə körpəlikdə ana nəfəsi qızdırmasa, adam qıza 
bilmir?!" 
Xatun da öz oğlunun korpəlik dəqiqələrini, evin içində hərlənib ayaqlara 
dolaşdığını, anasını şirin dillə çağırıb onun qıçlarına sırmandığını xatırladı. 
Xatun Mehmanı böyük ümidlərlə böyütdüyünü, gələcəyin şirin xəyalları ilə onu 
bəsləyib yetişdirdiyini gözləri qabağına bir-bir gətirdi. "Niyə bu dünyada 
insanların istədiklərini çarx tərsinə çevirir? Mən istəyirdim ki, Mehman böyüsün, 
boy atsın, mən onunla qanadlanım!.. İndi Şəhla xanım onun anası olmuşdur! 
Yəqin Mehman hər sözbaşı o yoğun arvada, - "ana" - deyir..." 
Mehmanın uşaqlığı anasının xəyalında bütün təfərrüatı ilə canlanırdı. Budur, 
o, beşikdə zıqqıldayır, budur. O, yerdə sürünür, budur o, ayağa durub yıxılır, 
budur, o, divardan tuta-tuta gəzir... Budur, Mehman çantasını götürüb məktəbə 
gedir, Budur, o, gözü gülə-gülə dərsdən qayıdır. Xatun qızğın bir ana məhəbbəti 
ilə onu qapı ağzında qarşılayıb boynunu qucaqlayır, yerlə sürünən çantanı 
oğlunun əlindən alır, onun qara qıvrım saçlarını əli ilə oxşayıb: 
- Oğlum, bu gün necə oxudun, müəllim sənə nə dedi dərslərini bəyəndimi, 
cavablarını xoşladımı? - deyə soruşur. Gözü çörək gözən, iştahası tük aparan 
Mehman anasının suallarına tez-tələsik cavab verir, ana oğlundan razı qalır, onun 
boynunu qucaqlayıb o üz-bu üzündən öpür... Bütün dünyanın sərvəti anaya 
bağışlanmış kimi olur. Ana, Mehmanı süzüb onu oxşayır, uşağın istəyinə əməl 
etməkdən yorulmur... Hanı indi o ötən günlər, şirin saatlar, dəqiqələr?.. Onlar 
hamısı hara getmiş, 
  
______________Milli Kitabxana______________ 
239 
 
hansı soyuq külək canayatan, ilıq yaz havasını belə şaxtalı ruzigara çevirmişdir?.. 
Niyə bəs belə olsun?.. Xatunun burada bir təqsiri vardımı, yaxud o, əbəs yerə 
iztirab çəkir?.. Oğlundan bir gün belə ayrı yaşamağı təsəvvürünə gətirməyən 
ananı kim küsdürmüş, onun könül mülkünü kim tar-mar etmişdir?.. Mətləb dərin 
idi! Burada Mehmanın həyatı Şəhla xanım və onun tərbiyəsinin əsiri olan 
Züleyxa ilə necə bağlandığını ana öz müztərib hissləri ilə duyur, onun çarpan 
ürəyi döyünür, düşündükcə onun həyəcanları artır, ana fikrən düz-dünyanı 
dolanır, tikanlı yolları ayaqlayır, dərin keşməkeşlər keçirir, yenə də analıq 
məhəbbəti ona güc gəlir, onu Mehmanla bağlayırdı: Xatun Mehmanın yuxuya 
getmədiyini, yerində qurcalandığını hiss edirdi: 
- Niyə yatmırsan, bala? - Xatun oğlunun narahat olmasını istəmir,onun üçün 
heç bir pərişanlığı rəva görə bilmirdi, "Uşaq nə eləsin?.. Uşaq yaman bir tora 
düşübdür?!." deyə o, xəyalından nələr keçirmirdi? 
- Ana, bəs sən niyə yatmırsan? 
- Yuxum gəlmir, oğlum! 
- Bəs sən axı yorğunsan, ana! 
- Oğlum, mənim yorğunluğum dincəlməklə qurtarası deyil! 
Mehman, yerə düşüb çarpayıları yanaşdırdı, yerinə girib anası ilə nəfəs-
nəfəsə verdi:  
- Niyə belə, ana?.. 
- Səbəb dərindir! – deyə ananın mehriban əli köynəyin altından Mehmanın 
kürəyində gəzdi. 
- Öz oğluna da səbəbini açmaq olmazmı, ana? 
- Oğlum bu barədə gücsüzsə?.. 
- Mən anamın xatiri üçün heç bir maneə qabağında dayanmaram! 
- Mən bunu da istəmirəm! 
- Bəs indi necə olsun, mənim mehriban, dünyalara dəyən anam? 
- Özünü gözlə, oğul! Özünü, sənin yanına yığışıb gələn o xoruz- pipik Şəhla 
xanımın baş yaran artıq tamahından gözlə! Bu hökumətin qabağında alnıaçıq 
dayan! Atan Murad bu şəhərin kənarındakı bez fabrikində işləyəndə, bu 
hökumətin yaranması yolunda öz canını əsirgəmədi. Belə olmasın ki, Murad 
Atamoğlan oğlunun tək bir oğlu, atası öz canını verən bir hökumətin qabağında 
başıaşağı, xəcalət təri içində boğulsun! Yadındadır, Şura hökuməti qurulan 
illərdə, atamın ağır yaralandığı, can verən zaman onun mənə tapşırdığı sözlər. O 
mənim əlimdən yapışıb dedi: "Bax, Xatun, körpəni bəslə, özün də ərə getmə!.. 
Yekələndə Mehmana de ki, biz Şura hökumətini möhkəm əllə tutsunlar!.." 
- Səni isti göz yaşları boğur, ana! 
  
______________Milli Kitabxana______________ 
240 
 
- Hə, oğlum, mən sənin aqibətindən çox qorxuram... O Zərrintacgilə yol alan 
Züleyxa sənin üçün bir bəla gətirə bilər! 
- Mən ayığam, ana! 
- Lap ayıq-sayıq ol, oğlum! Mən qorxuram ki, onlar artıq tamah ucbatından 
səni batıralar. O Qaloşdan, o Murtuzdan, o Yavərdən – bütün onlardan ehtiyatlı 
ol! Çünki onlar səni hörümçək toru kimi bürümək istəyirlər. Prokuror deyilənin 
ixtiyarı böyükdür. "Artıq tamah baş yarar" sözü lap yerinə düşür, bala! 
- Mən maaşımdan kənara əl atmaram, ana! 
- Onlar səni ləkələyə bilərlər, oğlum! - deyə Xatun oğlunun başını qorxu 
içində sinəsinə tərəf çəkdi. Sanki ana öz oğlunu tamahkar və hiyləgər gözlərdən 
qoruyurdu. 
- Oğlum, sən, canavar gözləri kimi, alışıb-yanan gözlərdən özünü gözlə! 
Ana və bala həyəcanlı söhbət edir, gecə dərinlərə işləyirdi... Nəhayət, 
Mehmanın başı anasının taxta kimi quru sinəsinə söykəndi. Xatun Mehmanın 
başının çalmasını açdı, onun hələ qurumayan qıvrım saçlarını qoxuladı. Bir 
azdan Mehmanın mışıltılı nəfəsi Xatunun sinəsi üstündən gəldi. Xəyal, iztirab 
içində ananın gözlərindən daha güclü bir yaş axmağa başladı. 
- Mənim körpə quzum, barı o qurd gözlər yeməsin! 
 
XL 
 
Hələ düz saat səkkizdən Katibə xala respublika prokurorluğunun iclas 
salonunda hazırlıq görməyə başlamışdı. O, qrafinkaların suyunu təzələdir, səcirin 
stulunun əzilmiş örtüyünü çıxardıb, ütülənmiş örtüklə əvəz edir, qələmləri 
yoxlayır, qələm uclarını dəyişdirir, karandaşları qədlədirdi. Katibə xala fır-fır 
fırlanır, müxtəlif tapşırıqlar verirdi. Beləliklə, o, xeyli əlləşib salonu səliqəyə 
saldıqdan sonra öz otağına çəkildi, dəvət olunan adamlara bir daha zəng etdi. 
Əvvəlcə onların hal-əhvalını soruşdu, sonra deyilən vaxtda hazır olmalarını, 
iclasdan qabaq, ya iclasdan sonra şəxsən onu görmələrini xahiş etdi: 
- Bəli, çox vacib iş var, mənə dəyməmiş getməyin!.. Bu yolla Katibə xala öz 
vəzifəsinin vacibliyini hər addımbaşı göstərir, katibəlikdə özünü əvəzsiz bir sima 
hesab edirdi. Belə idarəçilikdən Katibə xala xüsusi zövq alır, yerə-göyə sığmırdı. 
Bu gün Katibə xala öz rolunu ayrıca olaraq qeyd etmək, kürəkən Mehmana 
göstərmək istəyirdi. Bəli, belə müşavirələr 
  
______________Milli Kitabxana______________ 
241 
 
olan günlər Katibə xala özünü duru göldəki balıq kimi hiss edir, üzdükcə üzürdü. 
Aradabir Katibə xala boylanıb müşavirəyə baxır, gözlərini dolandırıb nazarət 
edirdi. 
Təşkil edilən müşavirə iki gün davara etdi. Xəstə olmağına baxmayaraq, 
həkimlərin məsləhətini pozan, canını dişinə tutub bu müşavirədə iştirak edən 
Məlikzadə, mübahisələr axıra çatan zaman əlini qaldırıb çıxış üçün söz aldı; 
qabağa gəlib xitabət kürsüsünə çıxdı, müzakirə edilən məsələlər barəsində ağır-
ağır danışdı. Hamı onu diqqətlə dinlədi. Sözlərinin axırında o, Mehmanın 
hesabatı üzərində dayandı, onu tənqid etdi, bəzi məsləhətlər verdi. Sonra üzünü 
sıralarda əyləşən öz sabit tələbələrinə tutub: 
- Lovğalıq pis şeydir, əzizlərim, - dedi, - ələlxüsus bizim anbaan inkişaf edən 
günlərimizdə!.. Mənbu məsələlər haqqında müşavirə fasilələrində çox düşünüb-
daşındım... Hər bir nöqsanı öz vaxtında, öz məqamında göstərmək zəruridir! belə 
ki, nöqsanlar qol-qanad açıb şişib- şişib dözülməz üfunətə çevrilməsin... Tənqid 
özü ən doğru təlim, ən böyük bir ictimai tərbiyədir. Tənqid etmək, üfunət əmələ 
gəlməsinə yol verməmək irəlilaməkdir! Yəni bax bu qədər çox azdır; kifayət 
deyil, o qədər, bax, o qədər gərəkdir!.. Sabahdan o qədər özü də azdır!.. Yox, 
lovğalanmaq, özündən xoşhal olmaq yaramaz! Yatmaq, xorhaxor yatıb gecəni-
gündüzü bada vermək olmaz... Azdır, kifayət deyil, tərpən, hərəkətdə ol, çox-çox 
iş gör, özü də təmiz iş gör, istintaqa başladığın işi həm dərindən, həm də sürətlə 
apar, süründürmə!.. Belə deyilmi? - Professor Məlikzadə öz tələblərinə məsləhət 
verməkdən yorulmaq bilmirdi. - Bəli, yoldaşlar, bəzən acı sözlər dərmanı, şirin 
sözlər isə bala qatılmış bir zəhəri də andıra bilər... Mən üzr istəyirəm... Vaxt 
alsam da, bir qədər də danışmaq istərdim... 
- Buyurun, müəllim, - deyə yerdən səs gəldi, müşavirənin sədri də etiraz 
etmədi, ancaq salona göz gəzdirdi. 
- Hə, - deyə Məlikzadə dəxi kiçik salona nəzər salıb davam etdi. "Tələbələr" 
yenə də müəllimlərini dinləyirdilər. Bu hal isə içəridən professora zövq verir, 
xəstə olsa da, onun ürəyini hər hansı dərmandan yaxşı açırdı. Professor bu 
sözlərinin qiymətli olub-olmamasından artıq, həm də ona, bir sabiq müəllim 
kimi, ehtiram edildiyini görür, dərin yaşa dolduğu zaman, ömrünün azmı, çoxmu 
mənalı, bəhrəli olduğunu hiss edirdi. İndi o, zəhmətlərinin itib-batıb getmədiyini 
gördükdə özü də dönüb tələbələrinə minnətdar olur, saç-saqqalı ağarmış bir 
bağban öz məhsulunu görməklə bəxtiyar olduğu kimi, qoca da ona dikilən 
gözlərə 
  
______________Milli Kitabxana______________ 
242 
 
baxdıqca, xoşhal olur, yorucu görünsə belə, öz sözlərini bir tövsiyə kimi deyirdi. 
Qocalıqdanmı, xəstəlikdənmi ya bu münasibətlə olan ehtiyatdanmı professorun 
sözləri də sanki axıb gedirdi: - Yarımçılıq özü, bilməzlikdən də böyük faciədir... 
Mən görürəm ki, bizim bəzi gənc hüquqşünaslarınız "işim başdan aşır", - deyib 
bax, burada qatladığı kitabları, hələ də o yerlərdə açmayıblar... Mən bunların biri 
ilə söhbət etdim, o, mənə "məktub yazmağa və vaxt yoxdur" dedi. - Mehman 
utanıb başını aşağı saldı. Məlikzadə birdən dəyişib əsəbilik içində, ciddi bir 
müəllim tələbkarlığı ilə sözlərinə davam etdi. - Dövlət işi əsaslı bilik, dolğun baş 
tələbədir!.. Bəli,xalq işi dolğun bilik, dolğun baş, dolğun ağıl tələb edir!.. Başı nə 
ilə doldurmaq olar? Mən deyirəm ki, kitab ilə!.. -Professor getdikcə əsəbiləşdi. 
O, əlini artıq qaldırıb kiçik salon üzrə uzatdı. - Kitabsız hər hansı adam olsa, 
başıboş qala bilər!.. Hər şeydən də xətalı, boş, ağılsız başın çıxardığı yersiz 
hökmdür!.. Belədir, mənim əzizlərim! Siz bağışlayın, mənim övladlarım! Siz 
gənc prokurorlar bəzək-düzəksiz də olsa, mənim sözümü dinləyin! Hər adam hər 
gün qarnına yediyi kimi, - professor hərarət içində güldü, - bəli, qarnına yediyi 
kimi, hər gün də başına qida verməlidir! Yeyib, yeyib, qarnını şişirtmək - başı 
doldurmaq deyil, osla! Qarın şişəndə nə yeyim, deyə baş yaddan çıxa bilər?.. Boş 
baş iri gövdə üzərində olsa belə çürük qozdur... 
Professor salonda əyləşən enli toqqa içində piyi itən Əbdülqədirə nəzər 
salaraq davam eidi: 
- Bəs başın qıdası? Ağıllı kitablar, böyük başların yaradıb bizə qoyduğu elm 
və hünər dastanlarıdır! Kitab bəşəriyyət dühasının, ümumən insan dimaq və 
zəkasının ölməz mənəvi sərvətidir. Uzun əsrlərin çovğunu, fırtınalı, bəlkə də 
zəlzələli günlərini keçib bizə gələn nədir? Ölməz sənətin şah əsərləri, ölməz 
elmin məna dolu kitabları! Oxuyun kitabları, sevin kitabları, uşaqlar!.. - 
Professor sözünü qurtarıb, bir müqəssir kimi, ağsaçlı başını salon qarşısında 
əydi. Bütün salon bəniz saralmış, xəstə yatağından qalxmış qoca professoru 
hörmətlə alqışladı. 
- Üzr istəyirəm, uşaqlar, - deyə o öz əyridəstə çəliyindən yapışa- yapışa 
xitabət kürsüsündən düşdü, yaşarmış gözlərini xəlvətə salıb sildi. 
Respublika prokuroru onu öz yanına dəvət etdi, Məlikzadə başı ilə təşəkkür 
edib titrəmiş halda salondan çıxdı. 
- Qoca sən vəsiyyətini elədi, - deyə toqqasını piy basmış Əbdülqədir yan 
tərəfə deyindi və: - Bəli, vəsiyyət yüngüllükdür! - deyə o astanadan döşü ata-ata, 
yanar bir köz kimi, gözünün içinə qədər qızar-qızara güldü... 
  
______________Milli Kitabxana______________ 
243 
 
XLI 
 
Respublika prokuroru öz müavinləri ilə birlikdə bir sıra rayon prokurorlarını 
ayrı-ayrılıqda qəbul etdi. Növbə çatanda Mehman da içəri girib salam verdi. 
Ortayaşlı, ortaboylu, qısa, qarabığlı respublika prokuroru Mehmana yer 
göstərdi. - Mehman yumşaq kresloda oturdu. 
Respublika prokuroru: 
- Tənqiddən qorxmaq lazım deyil, - deyə sözə başladı. - Sizin işlərdən o 
qədər də razı deyilik... Bilirsiniz, hələ kəsirləriniz çoxdur!.. Mən də bu mənada 
Məlikzadənin sözlərinə, qeydlərinə qüvvət verdim!.. Uzun da olsa, əsəbi də olsa, 
xəstə də olsa, qoca düz danışırdı. Bir az hirsli və dəymədüşər qocadır, ancaq 
vicdanı gün kimi təmizdir, - deyə respublika prokuroru şüşənin altında telefon 
siyahısına baxdı. Sonra əlini düyməyə basdı. Katibə xala ayaqlarının ucunda 
gəldi və əlindəki papirosunu yanında gizlətməyə səy etdi: 
- Məlikzadənin ev nömrəsi? – deyə respublika prokuroru xəbər aldı. Bu 
şəhərdə yüzdən yuxarı telefon nömrəsini əzbərdən bilən Katibə xala heç bir 
çətinlik çəkmədən Məlikzadənin evinin telefon nömrəsini dedi. Respublika 
prokuroru özü Məlikzadənin evinə zəng edib: 
- Professor necədir? - deyə soruşdu. - Halı nə təhərdir qocanın? 
Məlikzadənin arvadı Zivər xanım həyəcanlı səslə: 
- Halı çox pərişandır, - dedi. - Qayıdandan sonra qızdırması qırxa qalxıbdır! 
- Bəs müalicəsi? Bəs kim aparır? Hansı həkim?.. 
- Həkimlər gəlmişdi... Huşu bir qədər qarışıqdır... 
Respublika prokuroru professorun arvadı Zivər xanıma dil-ağız edib hər cür 
tibbi yardım təşkil edəcəyini vəd etdi; o, telefon dəstəyini qaytarıb yavaşca 
yerinə qoydu, əlini stolun bərabərinə tutub: 
- Lap kiçik vaxtımdan, - deyə prokuror ehtiramla qeyd etdi, - mənə beş il dərs 
deyibdir! Adi müəllimlikdən belə professorluq dərəcəsinə qalxıbdır! Özü də o, 
danışdığı kimi də etmişdir. Şəxsi həyatında təmiz və vicdanlı olmuş!.. Bakı 
kapitalistlərinə qarşı mübarizə aparmış, o vaxtın mütərəqqi qəzetlərində 
fəhlələrin hüququnu müdafiə etmiş, bizim inqilaba sədaqət göstərmiş... Ədliyyə 
işçilərinin hazırlanmasında, tərbiyəsində qüvvəsini əsirgəməmiş... Bir uşaq 
sadəlövhlüyü ilə ürəyini gizləmədən öz nöqsan və kəsirlərinə də göz 
yummamış... 
  
______________Milli Kitabxana______________ 
244 
 
Respublika prokurorunıın müavinlərindən, toqqasını piy örtmüş, qırxıq başı 
yağ bağlamış Əbdülqədir: 
- Çox yamanca boşboğazlığı var, - dedi - bu Məlikzadənin! 
Respublika prokuroru cavab vermədi, ancaq Mehman öz yerindən 
Əbdülqadirə nəzər salıb: 
- Əsla! - dedi, - müqəddəs qocadır!.. Özünü işdən əsirgəməyən, səhhətini belə 
işə fəda edəndir! 
Respublika prokuroru öz müavini, boynu piy bağlamış Əbdülqədirə bir nəzər 
salıb: 
- Ağsaqqal alimdir, - dedi. 
- Saqqalına nə söz, biz dilini deyirik bu qocanın! – Əbdülqədir deyintili 
cavab verdi. 
- Görünür ki, sizə bu xəşəl qarın barəsində bir az toxunubdur! - deyə 
respublika prokuroru şişman vücudlu Əbdülqədirə kinayəli söz atdı, iki gün 
qabaq, bu adamın əli təmiz olmaması barəsində xüsusi şöbəyə daxil olan 
məktubu xatırladı. - Bəli, keçək mətləbə, - deyib işi dayandırmadan üzünü 
Mehmana tutdu. 
- Mənim, yoldaş respublika prokuroru, - deyə Mehman papkasını açmağa 
başladı. - İkicə məsəlim var, biri müstəntiq Murtuzovun məsələsidir. Mən o 
müstəntiqə ardıcıl olaraq istintaq işi etibar edə bilmirəm. Doğrudur, iş 
tapşırmağa məcbur oluram, ancaq axıra qədər nəzər salmadan, etibar edə 
bilmirəm. Belə şübhə ilə də onunla işləmək mümkün olmayacaq, əlimizdə olan 
sənədlər göstərir ki, o, bizim qanunu az təhrif etməyibdir!.. 
- Bəs təklifiniz? 
- Təklifim budur, əlimizdə möhkəm əsas var, onu hüquq işlərindən birdəfəlik 
kənar etmək lazım gəlir! 
Şişman Əbdülqədir stola yayılıb seyrək qaşlarını çatdı: 
- Mən keçən dəfə oraya yoxlamaya getmişdim, təcrübəli, işgüzar bir 
silistçidir! 
- Ancaq təmiz adam deyil! Baxanda müstəntiqdən çox, qanlı kababa müştaq 
olan bir qəssaba oxşayır! - Mehman bu sözləri çox israrla dedi. Əbdülqədirin 
sallaq sifəti ağardı, onun gözləri qabağında Murtuz Murtuzovun qucağını 
dolduran bir cüt yağ-bal bəstisi dikəlib durdu. 
- Yox, elə deyil! – deyə Əbdülqədir də, dostu Kamilov kimi, cavab verib 
qulluqbaz Murtuzu müdafiəyə qalxmışdı. 
- Lap elədir! - Mehman, Kamilovla qarşılaşır kimi, bir az da dikəldi. 
Əbdülqədir işi haçalaşdırmamaq üçün yumşaqlığa gedib: 
  
______________Milli Kitabxana______________ 
245 
 
- Yoldaş Mehman, - deyə Kamilova bənzər nəsihətamiz bir sifət aldı. - Bu 
müşavirədə kadr məsələsi haqqında sizinlə çox danışdıq! Yoldaş respublika 
prokuroru şəxsən özü də ətraflı göstərdi, mən bu mənada deyirəm ki, Murtuz 
Murtuzov yoldaşı saxlamaq, tərbiyə etmək mümkündür! 
- Həmişə çürüyü kəsib safı saxlamaq gərəkdir! - Mehman cavab verdi. - 
Yoxsa bütün orqanizm üçün təhlükə doğura bilər! 
Şişman vücudlu, boynu qat-qat olan Əbdülqədir başını bulayıb: 
- Məlikzadənin dəftərinizə yazdırdığı bu formal sözlər, - deyə, o stulda 
eşələndi, - görünür, siz cavan uşaqlar üçün çox əzbər olubdur! 
Respublika prokuroru Əbdülqədirə təkrar acıqlanıb: 
- Xəstə Məlikzadəni bir daha bura qarışdırmayın! - dedi. 
- Görürsünüz də, - deyə Əbdülqədir ətli əlini qaldırıb Mehmana tərəf yellədi. 
- Bu, bizə boşboğaz Məlikzadənin yazdırdığı sözlərdən dərs demək istəyir! 
Əbdülqədir: 
- Lap Məlikzadənin sözüdür! - dedi. 
- Əbdülqədir! - deyə respublika prokuroru zəhmli gözlərini ağartdı. 
- Siz özünüzü ələ almağı bacarın!.. 
Əbdülqədir əlini piyli başında gəzdirib fısıldadı. 
Mehman, Murtuzovun barəsində təklifinin üstündə dayandı. 
Respublika prokuroru Mehmana: 
- Mən sizə etibar edirəm, - dedi, - siz həm də Məlikzadənin yaxşı bir tələbəsi 
olduğunuza görə mən sizə daha artıq arxayın oluram! 
- Bəs Murtuzov barəsində konkret nə etmək'? – deyə Mehman bir daha 
aydınlıq üçün sözünü çevirir. 
- Əlinizdə maddi dəlil olduğu zamandan istintaqa buraxmayın, mənə 
teleqram vurun, nəticədə ölçü götürərsiniz! 
Şişman Əbdülqədir indi də bütün vücudu ilə şişib, şişib birdən açılışdı. 
- Mən qəti etiraz edirəm, - dedi. – Dövlət yolunda ömür-gününü verən, 
xidmətlər göstərib yerli ispalkomun hörmətini qazanan, təcrübəli bir müstəntiqin 
təklifinə belə barmaqarası baxmaq ədalətdən kənar bir iş olardı. - Bu təkliflə 
Əbdülqədir hərdən Bakıya gələrkən, ona hədsiz qulluq göstərən, bir məhrəm 
adam kimi ev-eşiyinin hər künc-bucağına bələd olan, xörək yeyilən zaman 
Əbdülqədirin özü kimi piylənmiş zər xələtli arvadı Gülbuta xanımla cınaq 
çəkişən, özü də qəsdən zər xələtli xanıma uduzan, dərhal şərtə əməl edib ona 
bahalı paltarlıq alıb gətirən Murtuzovu müdafiə edir, kələfin çözələnib 
açılmasından qorxurdu. Elə neçə gün bundan qabaq da rəsmən respublika 
prokurorluğunun xüsusi şöbəsinə 
  
______________Milli Kitabxana______________ 
246 
 
daxil əlatı sənəddə bu barədə danışılmırdımı?.. Bu sənəd qoşa bəstiləri və cınaq 
çəkişmələrini eynən, yerli-yataqlı göstərmirdimi?.. Əbdülqədir, nə qədər 
gizlətməyə, işin üstünü öyrətməyə çalışsa da, artıq xoruzun quyruğu görünürdü!.. 
Respublika prokuroru da sanki müavinini bu sübutlu sənədə tərəf çəkirdi. 
Əbdülqədir bir an içində rəng verib rəng alırdı: 
- Bu birinci dəfə deyildir, - deyə respublika prokuroru şəhadət barmağını 
stolun bir kənarına çırpırdı. - Siz belə işlərdə az xəbərdar edilməmişsiniz, 
Əbdülqədir! 
- Mənim də öz fikrim ola bilər, - deyə Əbdülqədir əlini yağlı başında 
gəzdirdi. Mehman bu piylənmiş kəlləyə baxdı. Bu başla o baş, bu Əbdülqədirlə o 
Murtuz nə qədər gövdəcə olmasa da, sifətcə, sursuyumca bir-birinə oxşayırdı. 
- Çürük fikirlərə biz haqq verə bilmərik, - deyə respublika prokuroru 
Əbdülqədirin üstünə təkrarən acıqlandı. - Mən sizi qanun sorğu- suala 
çağıracağam, Əbdülqədir! 
Onlar bozarınşdı başqa müavinlər respublika prokurorunun sözlərinə qüvvət 
verməklə, Əbdülqədirin üstünə düşdülər. İndi daha Əbdülqədirin yağlı başı kimi 
sifəti də şişib qızarır, sankı köz kimi alışıb yanırdı. Belə olduqda Əbdülqədir 
alovlanmış ayağa qalxdı, kabineti tərk etdi. 
- Deyirəm axı, balıq bu yağlı başdan necə pis iylənir?! - deyə respublika 
prokuroru hamının eşidəcəyi bir səslə qeyd etdi. - Məşğul olarıq!Mövqeyinə, 
bəzi-para gopbaz "xidmət"lərinə baxmadan yaramazı ifşa etmək - inqilabi 
qanunçuluğun müqəddəsliyini göz bəbəyi kimi qorumaq deməkdir!.. 
Mehman yazdığı təliqəsini və ona əlavə olunmuş çıxarışları respublika 
prokurorunun qabağına qoydu. 
- İkinci məsələm də icraiyya komitəsinin sədri Kamilov barədədir!.. 
Respublika prokuroru yanındakı meşin cildi açıb, Kamilovun vurduğu 
teleqramı götürdü, təkrar nəzərdən keçirib yerinə qoydu. Sonra Mehmanın 
təqdim etdiyi sənədləri diqqətlə oxuyub öz müavinlərinə də göstərdi: 
- Məncə bu qərarlarda çox böyük qanunsuzluq var! 
- Onda bu barədə Mərkəzi Komitəyə, Komissarlar Sovetinə və Ali Sovetə 
xüsusi məktub yazmaq, bu çıxarışların da surətlərini rəbt etmək lazımdır! 
Mehman: 
- Daha mənim başqa məsələm yoxdur, - deyə öz bloknotunu qatlayıb, 
papkasının arasına qoydu və: - Klub səhnəsinə çıxan bir qadına qəsd edilmişdir - 
deyə əlavə etdi. 
  
 
 
 
 
______________Milli Kitabxana______________ 
247 
 
 
 
 
- Bəli, məlumatlarınızı almışam, oxumuşam, xüsusi nəzarət altındadır!.. - 
Bəli, yoldaş respublika prokuroru! Gorünür ki, bu cinayət tamamən qadın 
azadlığına qarji çevrilmişdir! - İstintaq qurtarar, - deyə respublika prokuroru 
ayağa qalxdı, - ali məhkəməmin səyyar heyəti gələr, xalq içində məhkəmə 
qununlar, qatil üstündə göstəriş məhkəməsi olar! 
- Murtuzov kimisi malalamaq istəsə, - deyə müavinlərdən biri Mehmanın 
kəskinliyini təqdir edər kimi əlavə etdi, - eləsini də inqilabi qanunun bütün 
ciddiyyəti ilə eyzalandıraraq gərəkdir! 
- Bəli, biz öz sıramızda baş verən, yaxud baş verə biləcək hər hansı çürüklük 
əlamətlərinə qarşı bir cərrah kimi hərəkət etməliyik - deyə respublika prokuroru 
Əbdülqədirin kölgəsini görər kimi qəzəbləndi, - rüşvətxorlara heç bir aman 
olmamalıdır! 
- Bəli, elədir! - Mehman da respublika prokuroruna səs verdi. 
- Ancaq sayıqlıq! Sıralarımızda inqilabi sayıqlıq bizə günəş, və hava qədər 
gərəkdir! - Respublika prokurom müşavirədəki çıxışının yekunu kimi danışırdı. -
- Bəli, ağzı açıqlıq yox, düşmənə, qaii'ə, cinayətkara, rüşvətxoraqarşı rəhmdillik 
yox, qılınc kimi kəskinlik!.. Bizim vəzifəmiz oraq-çəkic nişanlı bu al bayrağın 
müqəddəsliyini qorumaqdır!.. Hər hansı ucqar bir kolxozda, ya bir kooperativ 
dükanında olsun, fərqi yoxdur: pozğunluğa yol vermək olmaz!.. Bunun üçün də 
ədliyyə işçisinin, hüquq işçisinin özünün vicdan təmizliyi birinci şərtindən 
biricisidir! Bəli, vicdanı ləkəli bir ədliyyə, ya hüquq işçisi, bizim qanunun 
nıüqədəssliyindən, hansı bir sifət, yaxud hansı daxili bir cürətlə danışa bilər?!. 
- Heç bir cürətlə!.. - Mehman həyəcanla dilləndi... 
- Sanin Murtuzovun, ya bizim bu boynu qat-qat Əbdülqədrimiz qarğa kimi, 
qara ləkələrə bulandıqları halda, hansı sabun onların ləkələrini təmizləyə bilər?.. 
Paltar ləkəsini təmizləmək mümkun olduğu halda, ürək ləkəsini təmizləmək 
mahal işdir. - Respublika prokuroru üzünü müavinlərinə tutdu. - Belə bir üfunətli 
Əbdülqədiri neçə qəlib sabun təmizlər?.. 
- İstintaq etmək, sübut etmək, müqəssiri müttahim kürsüsünə oturtmaq! - 
deyə Mehman sıxılıb çəkinməyi unudaraq, Murtuzovu görür kimi hökm 
oxuyurdu. - Mən də ayrı yol görmürəm, yoldaş respublika prokuroru! 
- Bax, belə, dönmədən, sapmadan, İctimai əmlak və xalq əmniyyəti naminə 
mübarizə! - Respublika prokuroru elini uzadıb Mehmanın əlin- 
  
  
______________Milli Kitabxana______________ 
248 
 
 
dən tutdu. - Özünün təmizliyi ilə yanaşı, yan-yörənin təmizliyi, ailənin, ətrafın 
təmizliyi! 
Mehman qara, qıvrımsaçlı başını, özündən böyük prokurorun qabağında, bir 
ehtiram əlaməti olaraq əydi, sonra buradan çıxıb xəstə professorun yanına getdi, 
onunla görüşdü. Bu dəfə yüksək hərarət içində olan alim dil-dodağını yalayır, 
sanki mənalı baxışlarıyla Mehmana axırıncı vəsiyyətini edirdi. Mehman dərin bir 
kədər içində, Zivər xanım və xəstənin yastığının dibini kəsib, öz göz yaşlarını 
axıdan Dilguşa ilə görüşüb evlerinə yollandı. 
- Bu ağsaçlı professorun axınrıcı əlvida baxışları olmasınmı?.. 
 
XLII 
 
İstirahət günü olduğundan Xatun işə çıxmamışdı. O, Mehmanın rayona 
qayıdacağını bilib bikefləmişdi: 
- Olmazmı, oğul, bu gün də qalasan? - deyə Xatun oğluna müraciət etdi. - 
Bircə gün də!.. 
- Olmuya ürəyin kövrəldi, ana? - Mehman anasına mehribançılıqla nəzər 
saldı. 
Həqiqətən Xatun bu neçə gün ərzində yenə də oğluna isinmişdi. O, indi 
Mehmanı öz gözündən bir kənara qoymaq, daha doğrusu, Şəhla xanımın yanına 
buraxmaq istəmirdi. Nə isə, Xatunun ürəyinə daman şübhə fikirləşdikcə çoxalır 
və artırdı. O, oğlunu Şəhla xanımın ixtiyarına vermək istəmirdi. Onun ürəyi 
Şəhla xanıma qızmırdı. Əgər Mehman gedərsə, Şəhla xanımm artıq tamahı 
ucundan bir tələyə düşərsə, Mehmanın başına bir qəzavü-qədər gələrsə, onda 
Xatun öz oğlunun belə bir fəlakətinə necə dözə bilər? Xatunun iztirabı getdikcə 
artırdı. Mehman özü də bunu hiss edirdi. 
- İstəyirsən, gedək! - Mehman bir uşaq kimi öz qolunu anasının boynuna 
doladı, - ikimiz birlikdə gedək, anacan! 
- Getmək barədə heç bir söz ola bilməz! - deyə Xatun kədərli bir nəzərlə 
cavab verdi, - mən nə qədər qaynasanı da, əsla Şəhla xamınla qovuşa bilmərəm! 
- Nə üçün, ana? 
- Çünki oğul, bizim xəmirimiz ayrı-ayrıdır! 
Mehman bir daha dərin fikrə getdi: "Xəmirimiz ayrı-ayrıdır!.." Doğrudan da, 
Mehman özü də Şəhla xanımla bağlı bir ailədə vəziyyətin nə dərəcədə mürəkkəb 
olacağını artıq yəqin etmeyə başlamışdı. Şəhla 
  
  
______________Milli Kitabxana______________ 
249 
 
 
xanım öz ikiüzlü hərəkətlərindən, "qızıl saatı mən özüm gətirmişəm" - deyə əsli 
olmayan sözlərindən əl çəkməyəcək, Züleyxa da öz anasından qopmayacaqdı. 
Mehman, dərinə getdikcə mühəndis qız Dilguşa Məlikzadə onun gözləri 
qabağında dolanır, özünün təvazökar hərəkətləri, mülayim rəftarı, ictimai faydalı 
işgüzarlığı ilə Mehmanın ürəyinə yapışırdı. Ötəri hissdən fərqli olaraq, sınaqdan 
çıxmış bir məhəbbət, ağıl-şüurla qurulan bir ailə nə qədər də xoşbəxtdir!.. 
Uyğunluq, bir-birinə ehtiram, mütəqabil əməkdaşlıq, ictimai işlərdə bərabər 
çalışıb, bərabər mühakimə etmək nə qədər də ürəkaçan, nə qədər bərabər bir 
əmniyyət doğurandır... Bir zərrəcə də olsa yalan, getdikcə böyüyub artabiləcək 
bir peşəkar yalançılıq - bax nə dərəcədə bir dəhşətli uçurum əmələ gətirir!.. 
Xatun oğlunun yolu üçün yır-yığış edir, Mehman anasının açıq-açığına deyilən, 
"xəmir" sozündən sonra məsuliyyət hissi ilə düşünür, mühakimə edirdi. İndi nə 
etmək?.. Ayrılığa getməkmi?.. Bir övlad olarsa, bəs onun gələcək tərbiyəsi və 
taleyi?.. Bəs necə olsun?.. Belə bir körpə xilqət üçün, oğlan olsun, ya qız, nə cür 
münasibət bəsləmək?.. Hələ bir halda ki, övlad məhəbbəti meydana gəlmiş ola?.. 
Onun səadəti uçarsa, o, birtərəfli yetişib boy atarsa, ata üzü görməzsə, uşaqlar 
ona işarə edib töhmətləndirici atmacalar atarsa, bu sıxılan məsum günahsız 
olduğu halda, bəs günahkar kimdir? - Mehman na qədər qızğın bir ürəklə ictimai 
dövlət işləri ilə yaşasa da, indi onun qarşısında belə bir mühün! sual çıxırdı... Bəs 
Şəhla xanımı nə yolla cilovlamaq? Züleyxa təbiət və fitrəti etibarilə mamasının 
balası olaraq qalarsa, bəs necə etmək?.. Çarə nədir? Bu özünü göstərən yaranı 
müalicə etmək mümkün olmasa, bu bir çürüntü, bir kəsafət verməzmi?.. Nə 
qədər üstüörtülü olsa belə gündə-gündə içəridən çürüyən bu yara, bu ailənin 
havasını pozmazmı? Getdikcə həyat özü də, Mehmanın qarşısına ciddi təzadlarla 
çıxırdı... Demək kəsərli olub, inqilabi qanun gücü ilə qanunsuzluğu kəsmək üçün 
ləkəsiz bir vicdan, daxili bir təmizlik gərəkdir!.. Çoxmərtəbəli, möhtəşəm 
binalar, möhkəm bir təməl üstündə durduğu kimi, inqilabi qanunun keşiyində 
dayanan bir adam da öz ləkəsiz vicdanı ilə yüksəlməli, günəş kimi parıldamalıdr! 
Özü rüşvətə gedən bir hüquq işçisi oğru və rüşvətxorlara qarşı hansı bir daxili 
cəsarətlə mübarizə apara bilər?.. Oğru bir vicdan hansı bir əsasla doğruluqdan 
dəm vura bilər?.. Bu saxtakarlıq öz dilini öz ürəyinə təcavüz edən bir cihaza 
çevirmək demək olmazmı?.. Ürəklə dil arasında baş qaldıran ixtilaf, bir tufanlı 
üsyana çevrilməzmi? Yox, ləkəli bir ürək əsla düzgün ahəngiylə vura bilməz! 
Belə bir adam əgər öz vicdan zərrələrini tamam-kamal qeyb etməyibsə, heç bir 
zaman öz yorğanı al- 
  
  
______________Milli Kitabxana______________ 
250 
 
 
tında belə rahat yata bilməz. Onun yuxusuna haram qatılar, bu yuxu özü qara 
nağıllar, eybəcərlik və sıxıntılarla dolar. Yox, çətindir, çox çətindir! - deyə 
Mehman durub balaca evinin içində gəzindi. 
- Deyəsən, oğul, mənim sözüm səni çox bərk tutdu, hə? - deyə oğlunun yolu 
üçün yuyulmuş göy-göyərti təmizləyən Xatun gəlib oğlunun qabağında dayandı. 
- Tutaq ki, belədir, təzədən necə olsun, ana? 
- "Yüz ölç, bir biç" deyiblər, oğlum! 
- Tutaq ki, bir səhv etmişəm, bəs necə olsun? 
- Bu barədə mən acizəm, bala! 
- Bəs belə bir halda kimdən məsləhət almaq? 
Xatun sağ əlinin şəhadət barmağını Mehmanın sol döşü üzərinə uzatdı: 
- Ürəyin nə deyirsə?.. 
- O, çıxış üçün çırpınırsa, bir yol tutmaq, bir məsləhət almaq istəyirsə? 
- Burada, oğlum, məsələ çox çətin, çox yaman çətindir! 
- Kim adama öz anasından yaxın ola bilər? 
- Heç kim! 
- Bes indi necə olsun?.. Mən də gedirəm! Orada heç bir şey dörd divar 
arasında bir sirr halında qala bilməz! 
- Hər necə divar arasında olsa, zəhəri udmaq olmaz, oğlum! 
- Bəs udulmuş zəbər? 
- Ürəyi çürüdər! 
- Sən amansız danışırsan, ana. 
Xatun gözlərini qaldırıb oğlunun gözləri içinə dik baxdı: 
- Mən dil açandan düz danışmışam, oğul! Sənin atan Muradla biz bir parça 
çörəyə möhtac olmuşuq, yaman ruzigarda səndən böyük iki bacım, bir qardaşını 
itirmişik, heç bir zaman mənim fikrimə belə namussuzluq, dilimə yalan 
gəlməyibdir! 
- Mən də sənin oğlunam, ana! 
- Sən mənim sonuncu körpəmsən, - deyə Xatun Mehmanın boynunu əyib 
onun alnından öpdü, dolan gözlərini sildi. - Sən oda düşmüsən, oda! 
- Beləcə gizlicə yanmaqmı, ana? 
- Yansan da, ləkəsiz yan, oğul! 
"Anam bu gün müddəi-ümumi kimi ittihama keçibdir", - deyə həyəcanları 
artan Mehman susdu. - "Bəs necə olsun?" - Danışdıqca Mehmanın şübhələri 
artırdı. "O qızıl saatı Şəhla xanım gətiribmi?.. Ya burada bir qurğu vardır?" - 
Mehman dönüb öz yeri üstündə uzandı. - "Bəli, həyat ən gərgin mübarizədir!" - 
deyə Mehman düşünməyə başladı. - "Ən 
  
  
______________Milli Kitabxana______________ 
251 
 
 
mürəkkəbi, ən çətin daxili mübarizədir!.. Çünki burada heç kəs üzbəüz 
durmayıbdır, bir yerə qovuşubdur!.." - Mehman qara qıvrım saçların; 
barmaqlarına dolayıb çəkişdirdi. Bir az sonra Xatun xırda bağlamanı gətirib 
ortadakı balaca stolun üstünə qoydu. 
- Yolda açarsan, bala! 
- Nə lazım idi, ana? - deyə Mehman səksənən kimi oldu. - Nə zəhmət idi?.. 
- Yolda açarsan, bir parça rahat çörək yeyərsən! 
- Bəs orada?.. 
- Od içinə düşsən də, ləkəsiz ol! - deyə Xatun həm cürət, həm də daxili bir 
analıq həyəcanı ilə cavab verib olacsız kimi boynunu bükdü. 
Mehman qol saatına baxıb: 
- Vaxtdır, yarımca saat qalıbdır, - dedi. 
Xatın pəncərədən bayıra nəzər salıb: 
- Gün çoxdan əyilibdir! - dedi. 
Mehman ayağa qalxdı. 
- Man gedim, ana? 
- Yaxşı, gedərsən! - deya Xatun da oğlu ilə evdən çıxıb qapını qıfılladı. 
- Tək qayıtmaq sənə çətin olar, ana! 
- Yox, olmaz! 
- Onda bəlkə, ana, rayona birlikdə gedək? 
- Mənim fabrikdə işim vardır, Mehman! 
- Mən Dilguşa xamraa yazaram, o, qaydaya salar! 
- Dilguşa xanım? Hansı? 
- Mühəndis qız, mənim professorumun qızı! 
- Bəs sənin gözlərin harada idi, oğlum? - deyə Xatun təəssüf dolu iniltili bir 
səslə soruşdu. - Bu bir cüt gözün!.. 
Mehman dinmədi və başını aşağı saldı. 
- O sənə işdən azad olmaq barədə ixtiyar verər! 
- Bəs mən özüm necə? Rəhmətlik Murad deyərdi, minnətsiz çörək baldan 
şirin olar! 
Mehman, həqiqətən anasına onunla bərabər getməyinə, evdə göz və həyan 
olmağına böyük ehtiyac hiss edirdi. 
- Mən sözümü demişəm, oğul! 
- Sən inad edirsən, ana! Bir salım duz üstündə acıq edirsən! Bir sıxma duz 
üstündə! 
- Bəs gərək o sıxma duz bir duz dağına çevriləydi? 
  
  
______________Milli Kitabxana______________ 
252 
 
 
Mehman anasının bu barədəki qətiliyini, onun ulduzunun o ana-bala ilə 
barışmayacağını gördü. Mehman nə qədər möhkəm olsa da, bax, bu nöqtədə 
acizlik çəkdiyini duydu. Bəli, bu maneəni adlamaq daha çətindir! 
- Gedək, oğlum, qatar tərpənər! 
- Gedək, ana! 
Onlar evdən çıxıb, tramvaya oturub danışmadan, dinmədən vağzala gəldilər. 
Xatun oğlu ilə olan ilk səfərlərini xatırladı. Şəhla xanımın durduğu yerə baxıb 
hiddətləndi. "Lap dünya dəlləyinin birisidir, Züleyxadan da artıq, bu yetimi 
tovlayan da, bax, bu lotu Şəhla oldu!.." 
Mehman anasının, Bakı küləyi altında qıvrılıb-açılan ağ saçlarından öpüb 
vaqona qalxdı. Bir azdan qatar bərəkət etdi. Mehman pəncərədən başını çıxartdı. 
Qatan yola salan hər bir kəs əlini qaldırıb yelləyirdi. Xatun isə əlini qaldırmadan 
göz yaşlarını aramla axıdır, oğlunun gələcəyini düşünür, onun yellənən əlinə 
baxırdı... Mehman gözdən uzaqlaşınca ana külək altında yellənən öz qara 
yaylığının ucunu gözlərinə gətirib, heç kəs bilmədən için-için hıçqırdı, dönüb 
izdiham içindən ötdü, daş pilləkənlərlə aşağı düşdü... 
 
XLIII 
 
İkinci günü Mehman rayon mərkəzinə çatdı. Qaloşlu adam əl-ayağa düşdü. 
Murtuzov eşidən kimi arvadı Yavəri də götürüb Mehmanın görüşünə gəldi. 
Mehmanın başdansovdu sözündən, soyuq söhbətindən sonra onlar dağılışıb 
getdilər. Şəhla xanım balaca çamadanı açıb onun içini yoxladı. Burada yalnız bir 
ətir şüşəsi var idi. Bunu da yəqin ki, yol üçün almış, unutduğundanmı, ya 
nədənmi, başını açıb tərpətməmişdi. Bu tək şüşə sanki bir gülləyə çevrilib, Şəhla 
xanımın ürəyindən keçdi: 
- Həri, əl üçün yarar, - deyə Şəhla xanım pərtliyindən qızardı. 
- Bu miqrof-zad üçün, bəd olmaz!.. 
- Barı qayıdan baş xalamı görəydin, - deyə saralmağa başlayan Züleyxa dəxi 
dilləndi. - Onu görsəydin!.. 
- Mən onu hər gün görürdüm, - deyə Mehman deyintili bir səslə Züleyxaya 
cavab verdi. - Özü də neçə dəfə istəsən!.. 
- Heç inamnıram ki, xalam bizə pay göndərməsin?.. 
- Pay almayan Katibə xala, hansı əsasa görə bacısı qızına pay göndərməli 
olacaqdı? 
- Bizlərdə elə ürək yoxdur ki, oğul evinə gələ, ana öz gəlininə pay 
göndərməyə, - deyə Şəhla xanım özünü qabağa verib buradan oraya Xatunun 
kölgəsini qılıncladı, Mehmanın soyuq sifətini anası Xatunun 
  
______________Milli Kitabxana______________ 
253 
 
bu səfərki öyrətməsində gördü, - Bir cür sosur analar da olur ki, oğul böyüdüb 
evli olanda, gözü iynəulduzu kimi daralır... 
Mehman bu sözlərə cavab vermədən divan üstündə uzanıb bir az dincəldi, 
sonra durub idarəyə getdi. Milis rəisi Cabirov prokurorun qayıtdığını eşidib zəng 
etdi, durub toqqasını çəkə-çəkə gəldi. Gör-görüşdən sonra o, Zərintac 
Sərrafzadənin bağça işlərindən israfçılığından məlumat verib: 
- Çox işlər açılır, yoldaş prokuror, - deyə Cabirov yanıxdı. – Ancaq iş bir 
qədər bərkə düşür... 
- Bizim qanun qabağında nə bərki ola bilər? - Mehman cavab verdi. 
- Dərindən yoxlayıb ətraflı istintaq etmək, müqəssir olarsa, məsuliyyətə cəlb 
etmək! 
- Sözüm istintaqın bərkində-boşunda deyil, - deyə milis rəisi əyləşdiyi stulu 
bir az da irəliyə çəkdi. - Sözüm o bərkdədir ki, Zərrintac toy eləyib, ikicə gün 
qabaq yoldaş Kamilova ərə gedibdir! 
- Bəs Kamilovun öz ailəsi? 
- Deyir çoxdan aralanıblarmış! 
- Bəs uşaqları? 
- Deyir oğlu evlənib, iki qızı da ərə gedib, arvadı da neçə il qabaq xırda 
qızının yanında ölübdür! 
- Bu ki olmadı... 
- Bəli, bunlarda belədir! Külfət yığcam olmayan yerdə nə desən baş verər. 
- Orası elədir! - Mehman öskürüb boğazını arıtladı. - Bəlkə Kamilov 
Zərrintacın cinayətkar hərəkətlərindən bixəbərdir? 
- Necə? - deyə milis rəisi gözlərini geniş açdı. - Lap özünün köhnə aşnasıdır, 
onu da, qardaşını da o bura gətirib işə qoyubdur! Qardaşını katib götürüb, 
bacısını bağçaya keçiribdir. Bəs gecə-gündüz Kamilov orada yeyib-içib 
buğlananda bilmirdimi ki, bağça müdirəsinin maaşı neçə manatdır? 
- Deməli, sizcə sədr arvadı üçün qanun yazılmayıbdır, hə? 
- Belə çıxır, yoldaş prokuror! Heç də yaxşı olmadı, ərini iş başında qoyub, 
arvadını dustaqxanaya qatasan?! 
- Həqiqəti aramaq gərəkdir, naçalnik! 
- Bəli, ancaq həqiqət, - deyə milis rəisi cavab verdi. - Düzü, nəfəs təngişir, 
yoldaş prokuror!.. 
- Döşlü olmaq üçün işin içərisinə girmək gərək! Cinayətkar hansı cildə girmiş 
olsa, o cildi cırmaq gərək!.. 
  
  
______________Milli Kitabxana______________ 
254 
 
 
Milis rəisi iri ayaqlı çəkmələrini döşəməyə vura-vura: 
- Çox çətin olacaqdır, - deyib çiyinlərini çatdı. - O qalın, özü də yekə cüdi 
qırmaq çox çətin olacaqdır!.. 
- Bəlkə bu yaxın günlərdə iş asanlaşdı, cild cırıldı, onda bəs necə?.. 
Milis rəisi yerindən qalxıb qulağını Mehmanın ağzına tutdu: 
- Mən olüm, necə, yoldaş prokuror?.. Pıç-pıç da olsa, yavaş-yavaş bir az!.. Bu 
zorakı adamın qanunsuz hərəkəti mənim də canımı lap xirtdəyimə yığıbdır! 
Mehman acı-acı gülümsəyib: 
- Pıçıltı pis şeydir, - dedi, - yoldaş naçalnik!.. Salamatov barədə bizə nə 
oldu?.. Vaxt çatanda qanun yolunda gur səslə danışmaq, müqəssiri ifşa efməklə, 
hamıya gur səslə göstərmək gərəkdir!.. 
- Ay pir olmuş, sən lap hərşeyi qanuna salırsan ki, -deyə rəis Mehmanı süzüb 
başını buladı. - Əşi, on beş ildir cəhənnəmə kötük yumalayıram, məndən də sirr 
saxlayırsan? - Cabirov rəncidə olub qaş-qabağını tökdü. - Düzü, mən təzə-təzə 
xəbər maraqlısıyam, yoldaş prokuror! 
- Dövlət işi həm də sirr istəyir, naçalnik! 
- Yoldaş prokurar; acığınız tutsa da, ağır adamsınız, - deyə milis rəisi 
gileyləndi. - Vallah, ağır!.. Əşi, məndən, Cabirdən, daşyonan oğlundan, iyirminci 
ildən silahdan yapışıb hələ də yerə qoymayandan - "Sirrini dosta demə, dostıın 
da bir dostu var". Bu məsəli də heç olmazsa eşitmisənmi, kitabda oxumusanmı, 
naçalnik? 
- Başınız üçün onları oxumaq çox çətindir! - Naçalnik başını buladı. - Lap o 
zəncirim qırmış mamırlı adamı tutmaqdan da çətindir!.. Çox qırıq-qırıq yazılır və 
hekayəl kitabları, yoldaş prokuror!.. Düzü, mən çox kəmhövsələyəm. Bu mamırlı 
köpək balası məndə nerv qoymayıb!.. O gün özün də əcəb gördün. Hələ 
ağzıbirdə üzünə şax durub deyir ki, on min dərzi məni odlayıb, Qaraqayının 
dibindən alovuna tamaşa eləmişəm... Daha bu oda-alova, bu on beş il ərzində bir 
nerv yazıq nə qayırsın?.. Ona görə, başın üçün, yoldaş prokuror, bu nağılabənzər 
kitabçaları vərəqləyəndə, bu qırıq-qırıq sözlərdən yana hirsim vurur kəlləmə! 
Hövsələm darıxır, yenə də qəzet oxuyanda sətri boya-boydu, barı! 
- Deməli, siz bədii ədəbiyyat oxumursunuz? 
- Nə bədiisi, yoldaş prokuror, mən ölüm? 
- Roman, hekayə, şeir!.. 
Əşi belə şeylər eşqə düşən qızların işidir! - deyə güldü. – Mən hara, "Leyli 
Məcnun" hara?.. - Milis rəisi ağac qoburlu tapançasına nəzər 
  
  
______________Milli Kitabxana______________ 
255 
 
 
salıb: - İtdən qorxan belə kitabları əlinə alıb gün uzunu gəzdirər, - dedi, - o ki 
qaldı məsəl barəsində, onun min dənəsini mən sinədəftəər bilirəm. "Keçmə 
namərd körpüsündən, qoy aparsın sel səni, yatma tülkü kölgəsində, qoy yesin 
aslan səni!" 
- Bax, bu çox yaxşı məsəldir, naçalnik. "Yatma tülkü kölgəsində, qoy yesin 
aslan səni!" 
- Bəli, - "aşına, aşına, çıxdı ocaq başına!" Ya da ki, "'burda mənəm, 
Bağdadda kor xəlifə". 
- Yaman məsəllər bilirsən, naçalnik! "Burda mənəm, Bağdadda kor xəlifə". 
Bax, bu söz çox əcəbcə Kamilovu tutur. - Mehman qayıdıb soruşdu: 
- Məcəlləni necə, bilirsənmi? 
- Hamısını əzbər, - deyə milis güldü. -Neçə-neçə dəfə milis kursu 
qurtarmışam, sonra da naçalnik kursu. Əvvəl-əvvəl olmuşam milis, lap iyirminci 
ildən, revkom zamanından! Sonra olmuşam starşı, belə-belə gəlib çıxmışam bu 
naçalnikə. - Cabirov gülə-gülə əlavə etdi. – Elə eşq kitabları adamın kişiliyini 
əlindən alar... Yox, canım, mən qız olub, ya təzədən qız saçlı oğlan olub, şeir-
meir əzbərləyə bilmərəm! Bax, şura gələn gündən mənimki bu dəstəsi yazılı 
mauzer olub, bir də o mamırlı kəpəklər! Lap kəndir götürüb, yer ölçüb, torpaq 
bölüşdürəndən bəriyə, bu kolxoza qədər!.. 
Milis rəisi tapançasının yazısını göstərmək üçün hərlərkən Mehman əlini 
qaldırıb: 
- Bəli, göstərmisiniz, - dedi - oxumuşam! 
- Bax, belə, mənimki atüstüdür! Yox, yoldaş prokuror, mən ölüm bu "Leyli-
Məcnun" barədə məni qısnama dara!.. O, eşqnaməni tapşırın zaqsa, çünki onun 
peşəsi evləndirmək, boşamaqdır! - Cabirov sadəliklə uzun-uzadı gülüb: - Əşi, 
təzədən məni şerə salmış, şair qayırmayacaqsan ki! - dedi. – Hərənin bir peşəsi 
var. Sən mənə elə qulağı tüklü mamırlı banditdən danış... Bu zağlı tapança ilə 
onların atalarını yandırmaqdan danış!.. Keçi oğrusunun dərisini sivirib öz 
boğazından çıxartmaqdan danış!.. 
Sosializm əmlakını göz bəbəyi kimi qorumaqdan danış!.. Elənçik qolçomağın 
boynunu eşib, onu ufum-ufum ufuldatmaqdan danış!.. At səyirdib səngər 
almaqdan danış! 
Kefi açılan Mehman gülümsəyib: 
- Bir də Zərrintacdan danış, - dedi. 
- Yox, o barədə yoldaş Kamilov danışsın, çünki o, zaqsı barmağı ilə 
kabinetinə çağırıb oradaca kəbinini kəsdiribdir! 
  
  
______________Milli Kitabxana______________ 
256 
 
 
Mehman əlini alnına qoyub o biri əli ilə milis rəisinin qabağında olan 
qovluğu götürüb gözdən keçirməyə başladı: 
- Mən özüm bu istintaqı əcəbcə davam etdirərəm! - deyə Mehman qəzəblə 
qeyd etdi: - Kamilovla mən özüm yaxşıca bacara bilərəm!.. 
- Yox, yox, yoldaş prokuror, - deyə Cabirov, ona toxunan kimi cavab 
qaytardı. - Mən, mamırlılarla vuruşan Cabir elənçik suyu üfürə-üfürə içən 
kişilərdən deyiləm! 
- Mən özüm şəxsən istintaqı davam etdirərəm! - Mehman israr etdi. – Mütləq 
mən özüm bu işi axıracan apararam! 
- Əlbəttə, siz özünüz bu işi axıracan aparsanız, daha yaxşıdır... 
Mən də kömək etsəm, lap yaxşı. - Cabirov son sözlərini də sadəliklə əlavə 
etdi. Onu da bilin ki, mən özümü sizlə oda ataram, özüm ölüm, yoldaş prokuror, 
heç gözümü də bir kərəm qırpmaram!.. 
 
XLIV 
 
Mehman barəsində Kamilovun respublika prokurorluğuna göndərdiyi 
narazılıq teleqramına baxmayaraq, onun belə tez qayıdıb gəlməyə, prokurorluğun 
işinə birbaş girişməyi Kamilovu narahat edirdi. - "Necə ola bilər ki, mən boyda 
dağın teleqramı nəzərə alınmasın?" - Kamilov vurnuxur, heç bir yanda özünə yer 
tapa bilmirdi... Buna görə də o, hər hansı bir kağızı öz qabağına sərsə də, onu 
yarımçıq buraxır, bir sətir belə başına girmirdi, cinlənir, az qala durub daş-divarı 
gəmirmək istəyirdi. - "Bu nə işdir ki, heç mən özüm də baş tapmıram?" - deyə o 
gəzinirdi. Kamilov əsəbiliklə dartıb pəncərəni açsa da, yenə hava ona azlıq edir, 
hövlündən ürəyi az qala ağzına gəlirdi. Bu qayda ilə iş vaxtı qurtarınca Kamilov 
öz kabinetində gəzindi, evinə döndü, geyinib-keçinib yol gözləyən Zərrintaca baş 
ağrısından şikayətləndi. Cavan arvad qocanın bu halına yanıb təcili həkim 
çağırmaq istədi, ancaq Kamilov razı olmadan əlini qaldırıb yellədi... Kamilov öz 
əsl mərəzini Zərrintaca açmaq, onun yanında öz gücsüzlüyünü göstərmək 
istəmirdi. Axı bu neçə vaxt ərzində Zərrintac Kamilovu dağ boyda bir adam 
saydığı halda, o durub öz paxırını necə açsın, özünü alçacıq bir təpəcik kimi 
göstərsin?.. Yox, əsla belə şey ola bilməz!.. Heç bir zaman Kamilov kimi bir dağ 
bu işə getməz, öz şəstini əyib sındırmazdı?!. Axı heç bilmək olmur, bu cavan 
oğlan haradan prokuror olub bura gəldi, Kamilovun bu möhürlü qərarlarını araq-
varaq eləyib, onun ovqatına belə acı soğan doğradı?.. 
  
  
______________Milli Kitabxana______________ 
257 
 
 
Axı nə üçün Vahidov bu Mehmandan belə bərk yapışıb, öz hərəkoti ilə ona ürək-
dirək verir?.. Raykora katibi Mərdan Vahidov rayon prokuroru Mehman 
Atağömoğlanovla bax. gör ncco də qoşa gəzir, vağzala getmek üçün katib özü 
prokurorun qapısına Öz maşımni göndorir, o, Kamilov kirni bir rütbo sahibini 
burada qoyub, dünənki bir uşağa bel bağlayır, onun sözünə qüvvət verir?.. Boli, 
deyəsən axı Kamilovun niifuzu bİr zəlzələyə duşür?.. Niyə bəs belə?.. Kamilov 
öziinün laxladığım hiss edirdi!.. Bu zəlzələdən necə çıxmaq?.. O, bu hissləri 
özünə yaxın buraxmaq, bacardıqca özünü sındırmaq istəmirdi. Kamilov 
düşündükcə az qala özü də özündən çəkinir, öz gücsüzlüyünü özündən belə 
gizlədirdi... Zahiri bir bağırtı-çığırtı, hədə-hərbə gəlmək, beləliklə də öz günlərini 
başa vurmaq, özünü məğlubedilməz, kürəyi yerəgəlməz, Rüstəm-Zal hesab 
etmək də ona kömək etmirdi. Axı necə ola bilərdi ki, o öz dolaşdığını boynuna 
alsın?! - Heç belə şey olardımı?.. Kamilov yatdığı yerdə eşələnir, dağ boyda iri 
gövdəsi ilə oyan-buyana aşır, dəmir çarpayını titrədirdi... Qəflət yuxusuna 
qapılıb yatmaq olmazdı!.. Durmaq, ağır addımlarla öz kabinetinə getmək, telefon 
dəstəyindən yapışmaq, ora-bura zəng etmək, işdən-gücdən söz salmaq gərək 
idi!.. Qoy hər bir kəs, o cümlədən Kamilovun özü də görsün ki, o dağ boyda bir 
adam necə də gur-gur guruldayır, onun səsi necə də güclü və qulaqbatırıcı 
birheybətlə çıxır!.. Yox, qapanıb evda oturmaq heç də yaramazdı. Bu hal 
Kamilov üçün indi hər şeydən qorxulu görünürdü. Kamilov öz kabinetini, niyə 
indi hər vaxtda olduğundan artıq sevir, buranı heç tərk etmək belə istəmirdi. Axı 
irəlicə o qədər də xoşlamadığı bu kabinet indi Kamilov üçün niyə belə 
qəşəngləşir... Bax, divar saatı, boyun-boyuna verən stullar, üstü örtüklü stollar, 
yumşaq divanlar, xüsusən sirr və güc əlaməti olaraq küncdə dayanan o polad 
kassa, stol üstünə düzülmüş telefonlar, bu pəncərələrdən görünən yal-yamaclar, 
dağ-daşlar indi hamısı, bax, bir gör nə dərəcədə Kamilovun xoşuna gəlir?.. Axı 
niyə indiyə kimi bu kabinet Kamilova belə göyçək görünmürdü? Hələ ki, 
ortalıqda elə bir şey olmadığı halda, niyə bəs Kamilov belə bir təşvişə düşübdür? 
Özü də bunu dərk edə bilmirdi. "Axı ürəyim niyə belə qurğuşun kimi 
ağırlaşsın?" Görünür, hamısı o Mehmandan, o Salamatov kimiləri haqqında olan 
qərarları qurdalayıb tərpətməyindən gəlir?!. Axı olmazdımı ki, Kamilov öz qaba 
və səhv hərəkətlərinə bir nəzər salsın?.. Onda Kamilovun şəstinə dəyməzdimi? 
Yox, tezcə kabinetə dönmək, stoldan yapışmaq, telefonçuların üstünə bağırmaq, 
öz gücünü sınamaq!.. Kamilav 
  
  
______________Milli Kitabxana______________ 
258 
 
 
ayağa durub fısıldaya-fısıldaya geyindi, Zərrintaca bir söz demədən qapıdan 
çıxdı, özünü təngnəfəs kabinetə saldı, lampanı yandırdı, buxadakı müxələfatı 
diqqətlə gözdən keçirdi. O, stula əyləşib telefon dəstəyindən yapışdı, zəngi zəng 
üstdən çaldı, doğrudan da o, hər yana səs saldı, hər dəfə ona "bəli-xeyr"lə cavab 
verildi. Bəs belə isə, bu nə vəlvələdir ki, Kamilovun canına düşübdür? O ayağa 
durub astadan fit çaldı, özünü toxtadıb ələ almağa çalışdı, gəzindi, sonra 
Murtuzova zəng vurdu. 
- Murtuz, bir bura gəl, oğul!.. 
Kamilov "baş üstə" sözünü gözləmədən dəstəyi aparatın üstünə qoyub 
əllərini, ütüdən sürtülüb parlayan qalife şalvarının cibinə qoydu. Kamilov yoğun 
və kötük qılçalarına baxa-baxa gəzindi. Bir azdan döşü atlanmış Murtuzov başını 
içəriyə salıb: 
- Salam, - deyə ehtiyatla soruşdu, - gəlmək olarmı? 
- Buyurun, Murtuz!.. 
- Bəli!.. Buyruq sizindir, qulluq bizim! 
- Nə var, nə yox, Murtuz?.. 
- Sağlığınız, yoldaş Kamilov!.. 
- Bəs döşün niyə elə atlanır? 
- Bir qədər yeyin gəldim!.. 
- Çox da əcəb elədin. Murtuz. - Kamilov qayıdıb öz yerində oturdu, şirlənmiş 
şəkilli ağac qutusunu çıxarıb açdı, bir papiros götürüb kibritlə yandırdı. - Yaxşı 
da elədin ki, yeyin gəldin, Murtuz! - Camilov qurcalanıb: - Hə, prokuror nccə 
qayıdıbdır? - deyə papirosunu çeynəyə-çeynəyə çəkdi. - Sənin o yekəxana 
naçalnikin?.. 
- Naçalnikin kefi kök görünür! 
- Nə barədə kefi kök görünür?.. 
Kamilov çırtması ilə papirosun külünü vurub külqabıya tökdü. 
- Hansı tərəfdən kefi kök görünür, sənin naçalnikinin? 
- Məlum olur ki, işi yaxşı çıxıbdır! 
Kamilov Mehman barəsində "yaxşı" sözünü eşitmək istəmədiyindən: 
- "Yaş" çıxıbdır? – deyə sözü azdırmaq istədi. 
- Yaxşı! - deyə Murtuz təkrarən qeyd etdi, - görünür, çox yaxşı. 
- Eyib etməz, biz də onu elə bu meydanda yaxşıca sındırarıq ki, qulaqlarının 
cingiltisi qırx ilə çəkər. - Kamilov papirosunu təkrar çırtmaladı. Bu dəfə papiros 
külqabıdan tüstülənməyə başladı. - Heç eyib etməz!.. - O bir papiros daha çıxarıb 
qutunu örtdü, qapağına döyəcləməyə başladı: - Hə, necə?.. 
 
  
 
  
______________Milli Kitabxana______________ 
259 
 
 
- Görünür, bu Mehman yaranan gündən komsomol yaranıbdır, yoldaş 
Kamilov! 
- Necə komsomol? 
- Belə ki, əsla usanmaq, yorulmaq bilmir. İşləri hey dərindən-dərinə 
qurdalayır!.. 
- Demək, sən də üzdə üzürsən? - Kamilov ətli və əsəbi barmaqlarını 
qoşalayıb gözləri qabağında oynatdı. 
- Mən deyirəm bu günün sabahı da vardır, Kamilov! 
      - Ona görə də bu qədər prokurorun dalından dəymisən, hə? 
Murtuzov heysizcə gülüb daz başını buladı, diz üstündə saxladığı günlüyü 
bozarmış kepkasını övkələdi. 
- Məndən çox siz dəymisiniz, yoldaş Kamilov! 
- Rüstəm-Zalınmı? - Kamilovun kefi bir az açılan kimi oldu. 
- Onunmu?.. O, pəhləvanınmı?.. O, xoriumlu şalvar təkəşinmi?.. 
- Çoxusu da Zərrintac xanım üçün! - deyə Murtuzov qorxudan çıxmaq, 
ürəkaçan bir söz danışmaq istədi... – Rüstəm-Zal Zərrintaca qurban getdi. 
Küştüyə tab gətirməyib, kürəyini yerə verdi, hə, hə, hə!.. 
- Zərrintac niyə?.. - Kamilov yeni yandırdığı papirosunu var gücü ilə 
sümürdü. - Öz-özünə quyu qazdı o Rüstəm-Zal... - Kamilovun saralan ətli sifəti, 
öz papirosunun tüstüsü içində itdi. - Quyunu qazan özü düşər, eşitməmisənmi bu 
məsəli?.. 
- Ancaq güclü bir barmaq da oldu! 
- Güclü, ya gücsüz, barmaqsız şey olarmı? - Kamilov iri gövdəsini çəkdi. - O 
bizə ling qoymaq istəyirdi, deyirsən, yəni biz ona heç bir çeçələ barmaq da 
uzatmayaydıq?.. 
- Sizin çeçələ barmağınız, dünyanın hər bir lingindən canlıdır, yoldaş 
Kamilov! 
- Keçinin əcəli gələndə çobanın çomağına sürtüşər. - Kamilov, ona bir qüvvət 
gəlmiş kimi, gəzindi. Murtuzov Kamilovu gözdən keçirib: 
- Ancaq bu prokuror çox yaman bir girəvədən yapışıbdır, - dedi, -çox yaman 
yerdən!.. 
- Baxma, bu xamır hələ çox su götürər, - deyə Kamilov Mehmanı gözləri 
qabağına gətirib hirsləndi. - Özü də az yox, çox su, Murtuz!.. 
- Düzü, mənim gözüm bu Atamoğlanovdan heç su içmir, - deyə Murtuzov 
ayağa qalxdı. 
Kamilov əlini Murtuzovun çiyninə qoyub onu yerə oturtdu. - Yoxsa 
familiyası səni qorxudubdur? - "Atam-oğlanov!" 
 
  
  
______________Milli Kitabxana______________ 
260 
 
 
- Familiyası nə üçün? - Murtuzov stulda yerini bərkitməyə çalışdı. 
- Özünün hər yanı qurdalamağı, hər yana burun uzadıb baş salmağı, düzü, 
hələ Vahidovdan başqa, sizin yolunuzu saxlamayıb, kölgənizi qılınclayan, son 
zaman dil-boğaza qoymayıb sizi bu kommunxozun yarıtmaz işləri barəsində 
dilə-dişə salan komsomol katibi Əhmədovla kluba qoşa getməyi, forma cəhətdən 
sizə müavin sayılan, ancaq gecə-gündüz sizin bu stola göz dikən torpaq şöbəsi 
müdiri aqronom Cabbarzadə ilə ülfət etməyi, düzü, adamın kürkünə birə, ürəyinə 
üşütmə salır. 
- Siz ki bəs o Mehmanla birevlisiniz, balam? - deyə Kamilov əlini-əlinə 
vurub birləşən gücün qabağında xofa düşdü, ancaq özünü sındırmamaq üçün 
istehza ilə güldü, onun qanıqaçıq dodaqları arasında kütləşmiş dişləri göründü. - 
Bircan, birqəlb!.. 
- Bu dəfə Bakıdan dönəli, mən ayağımı o Mehmangildən birdəfəlik 
kəsmişəm! 
- Niyə bəs ayağını kəsmisən?.. Bəs nə üçün kəsmisən?.. Bəs, biz içəridən, 
bağırsağı doğranmaqdan danışmadıq?.. Sən, azca bir fınxırtıdan yana bir cırtdan 
kimi atılıb bayıra düşürsən! 
- Çünki Mehman, o biri tərəfə üz göstərdiyi halda, mən tərəfə üz çevirib 
yamanca açılışdı... Dedi ki, mənim evim, sənin üçün su yolu deyildir! O dedi ki, 
nə sənə, nə də sənin əyalın Yavərə bura oyun-əyləncə yeri deyildir! 
- Yəni bu qədər də çörəyi dizinin üstündədir? 
- Bəli, elədir, qayınanası nə qədər yumşaqsa, kürəkəni bir o qədər sərtdir! 
- Bəlkə səni o yumşaq qayınanasına qısqanır, - deyə Kamilov göz qapaqlarını 
qaldırıb Murtuzova həris bir nəzərlə baxdı. - Belə bir əhvalat da ola bilməzmi? 
- Yox, elə əhvalat deyildir! - Murtuzov qurcalandı, papiros çəkən olmadığı 
halda Kamilovun üstü şəkilli qutusundan bir papiros götürüb əkmək istədi, ona 
baxıb-baxıb çəkindi. - Qayıdandan bəri Muradoğlunun üzü dönübdür! 
- Bəlkə səndən yana orada bir şey-zad var, - deyə Kamilov şəhadət barmağını 
çiynindən geriyə uzatdı, - yuxarıda?.. 
- Əbdülqədir olan yerdə heç bilmirəm, - deyə Murtuzov da çiyinlərini çatdı, - 
nə ola bilər?.. 
- Doğrudur, - deyə Kamilov da nəfəsini təəssüflə dərdi. – Ancaq dostumuzun 
başı çox yamanca yağlanıbdır! 
  
 
  
______________Milli Kitabxana______________ 
261 
 
 
- Alapörtdək qoyun quyruğu yeyən bir qəssaba oxşayır, - deyə Murtuzov, 
uzun zəhmət və xidmətlərini bada verən Əbdülqədirə qarşı hiddətləndi. - İşi-
peşəsi quyruqlu içalat tıxmaqdır. 
- Doğrudan da Əbdülqədir bu içalat cızbızının çox yaman müştaqıdır! 
- Beş girvənkə çörəklə bir teşt iç-içalatı üst-üstdən cızhacız yeyir, özü də 
doydum demir! 
- Hələ arvadı Gülbuta ondan da yaman yeyəndir! 
- Bu ötən dəfə məni evinə çağırmışdı. – deyə Kamilov Əbdülqədirgilə 
getdiyini nağıl etməyə başladı. - Düz üçümüz, üç dənə iç-içalat yedik! Mən 
nəfəsimi güclə alırdım. Əbdülqədir dedi. - "Hələ, aşna, bu harasıdır?.." Gördüm 
kafəroğlu məndən əl üzəsi deyil, birbaş durub qaçdım. O, pilləkənin başında, 
əlində nəlbəki boyda başsoğan dayanıb ki, "mən ölüm hara?.." Mən əlimi geriyə 
yelləyib küçəyə çıxdım, gördüm ki, hərifin başı darvaza ağzında işıldayır. 
- Görünür ki, Əbdülqədirin də bəxt ulduzu daha batır?.. 
- Niyə batır bəxt ulduzu?.. 
- Çünki respublika prokurorunun onu görməyə gözü yoxdur! 
- Belə çıxır ki, biz ulduz-mulduz olasıyıq, hə? - deyə Kamilov özü bilmədən 
bu sözləri ağzından çıxartdı, öz sözünü tezcə də çevirdi. - Cücəni payızda 
sayarlar, oğul! 
- Mən bu Mehman barədə o Əbdülqədirə xüsusi bir məktub yazmışdım... 
Yazmışdım ki, "çarə et, qardaş" Hələ Gülbutaya da işarə kağızı göndərmişdim ki, 
bəs ayıq ol! 
- Bəs cavab? - deyə Kamilov birdən-birə, çaya düşüb axan adam kimi, əlini 
oraya-buraya atdı. - Bəs cavab? Əbdülqədirdən... 
- Hər iki kağız elə bil ki, bir daş bir quyuya düşən kimi oldu! 
-  Görünür ki, o dağı da orada təntidiblər! 
- Belə başa düşürəm, əsl mənasında Əbdülqədirin işi yaşdır! 
-Yaş!.. Daş!.. Baş!..-Kamilov ayaqlarını döşəməyə döydü.-Neynəməz!.. 
Ölməmişdən kəfəni saraltmaq da olmaz, Murtuzcan!.. 
- Ölüm söhbəti deyil, yoldaş Kamilov. İndi bir parça çörəyi hər yanda tapmaq 
olar! 
- Meydandan qaçmaq olmaz, Murtuz! 
- Hazır ol, cahada, Murtuz! Özü də şeytan sənin gözünə balaca göstərən o 
Qaloşdan yapış, çünki o, çox gəmiləri daşa çırpıbdır. Qoy o Qaloşlu adam bu 
Mehmanın da, belə saymazyana köpüklü dalğalarda şarhaşar üzən gəmisini bir 
qara qayaya çırpsın! 
  
  
______________Milli Kitabxana______________ 
262 
 
 
- Mənim də ümidim onadır! 
- Mən də Qaloşa elə işarə vermişəm!.. 
- Bəs sözü, vedi?.. 
- Sağ əlini qaldırıb sol gözünün üstünə qoyubdur! 
- O içəri adamıdır, bizim adam! Özü də belə qanıram ki, nə isə bu Mehman 
hərifin onun dodağının üstünə qoyub: - "səbir... sus!.." deyir. 
- Bəs nə vaxta qədər, səbir-susss?!. 
- Deyir ovu bərədə atarlar!.. 
- Demirsənmi, bəs, zalımoğlu, daldan atılan daş topuğa dəyər?!. 
- Deyir ki, mən də heç bu yaşda çağa deyiləm! 
- Yox, Murtuz, - deyə Kamilov hərlənib əlini onun çiyninə qoydu. 
- Biz o Mehman Atamoğlanovun başını burada əkməsək, o bizim başımızı 
əkəcəkdir. - Kamilovun gözləri lampa işığı altında saralan Murtuzovun daz 
başında gəzindi, - özü də birinci növbədə sənin, bax, bu noxudu keçəl başını 
əkəcəkdir!.. 
 
XLV 
 
Gecə uzun yol gələn Vahidov gün çeşit yerinə qalxınca evinə döndü. Aşırılıb 
atdan düşdü, katibin dönəcəyini gözləyən xidmətçi kişi kəhər atı şəhərin 
kənarındakı tövləyə apardı. Vahidov pilləkənyuxarı qalxdı. Əynindəki boz 
şinelini və gün bozartmış papağını çıxarıb koridordakı asmadan asdı. Balaca 
oğlunu yatırdan Səlimə ayaq səsinə durub qapını açdı və; 
- Haradasan, Mərdan? – deyə ərini süzdü. - İki gündür zəng etmirsən. 
- Dağlıq kolxozlarda idim, Səlimə, - deyə Vahidov uzun hörüklərini başının 
dövrəsinə dolamış Səliməyə cavab verdi. Səlimə də ərini diqqətlə gözdən 
keçirdi. Vahidovun qara saçları bir-birinə qarışmış, onun sarımtıl saqqalı qıvrılıb 
ağbəniz sifətində yapıxmış, qısa bığları yana doğru uzanmışdı. O, rayon 
mərkəzindən iki həftə bundan əvvəl çıxmışdı. 
Raykomun büro qərarına əsasən rayon fəallarının qabaqcıllarından otuz 
nəfəri səfərbərliyə alınaraq, kolxozlarda başlanacaq yaz əkini üçün yerlərə 
göndərilmişdi. Vahidov özü də katib müavini Cəlilovu öz yerində qoyub, bir gün 
sonra rayonun dağlıq kolxozlarına çıxmış, bu ətrafda həm yaz əkininə hazırlıq 
işlərini yoxlamış, həm də arıçılıq fermalarının təşkili ilə məşğul olmuşdu. 
Raykom katibi Vahidov, bu işlər arasında vaxt tapıb ilk partiya və komsomol 
təşkilatlarının işlərini də nəzərdən keçirməklə, partiyaçı və komsomolçularla 
müsahibə etmiş, onlara göstərişlər vermişdi. Vahidov həm də bu səfəri zamanı 
iki məktəbin sinif otaqlarına 
  
______________Milli Kitabxana______________ 
263 
 
girərək, burada gedən dərslərə qulaq asmış, tənəffüs zamanı müəllimlərlə 
müsahibə etmiş, öz fikrini onlara söyləmiş, məktəblərin ehtiyacları barəsində 
yerli sovet və partiya təşkilatlarına tapşırıq vermişdi, Beləliklə, Vahidov bu iki 
həftə içərisində yerlərdə gedən işlərlə qaynayıb qarışmış, belə bir vaxtda 
saqqalının uzanmasına fikir verməmişdi. İndi bu cəhət, Səlimənin diqqətini 
özünə cəlb edir, o, yorğun-arğın düşmüş ərini süzməyə başlayırdı: 
- Nə belə çox diqqətlə baxırsan, Səlimə? - deyə Vahidov gülümsər sifətlə 
arvadından soruşdu: 
- Saqqal sənə əcəb yaraşır, Mərdan, - deyə Səlimə ərinin qolundan tutub 
bırinci otağın qapısını açdı. - Yoxsa evindən yadırğamısan, yoldaş?.. 
- Uşaqların haradadır, qızların! – deyə Vahidov uşaqların küncdə qoyulmuş 
yazı stoluna göz gəzdirdi. - Nəcibə, Rəfiqə haradadır?.. 
- İkisi də bir az əvvəl məktəbə yollandılar. Özləri də axşam gec yatmışdılar, 
yolunu gözləmişdilər. 
- Bəs böyükdən nə xəbər var? - Bakıdan, Salmandan? 
- Maktubu dünən gəlibdir, - deyə Səlimə qızların stoluna yaxınlaşıb, başı 
açılmış zərfi gətirdi. Vahidov zərfi açıb məktubu çıxartdı. Məktub iki səhifəlik, 
cızıqlı poçt kağızında yazılmışdı. Salman öz məktubunda dərslərindən yazır, 
tələbələrin çox sevdikləri professor Məlikzadənin ağır surətdə xəstələndiyini 
təəssüflə qeyd edirdi. Məktubu diqqətlə oxuyan Vahidov qaytarıb onu zərfə 
qoydu. 
- Bəs, sonbeşiyin necədir?.. 
- Bu evi bir-birinə qanşdırmaqda misli yoxdur, sənin bu qılınc-qalxanlı 
oğlunun... 
- Bəs nə əcəb görünmür? Yoxsa qırraşıb yəhərdən düşmək də bilməzdi!.. 
- Çox tezdən durmuşdu, mən başını birtəhər tovlayıb əlim-qolum açılsın 
deyə, səndən bir az qabaq otaqda yatırtdım! 
Vahidov ara qapını açıb ikinci otağa keçdi. Elxan kiçik çarpayıda mışıl-mışıl 
yatmışdı. Onun toppuş əlləri yanlara sərilmiş, balaca taxta qılınc, kiçik karton 
qalxan da bir kənara atılmışdı. 
- Bu çox igid və qəhrəman olacaqdır, - deyə ata, oğlunu gülümsər sifətlə 
oxşadı. - Sənin bu Elxan oğlun igid olacaqdır, Səlimə! 
- Qılınc tovlamağına, qalxan oynatmağına nə söz ola bilər? - deyə Səlimə 
ərinin yanına gəldi.-Bir də görürsənki, şüşəni sındırıb parçalarını araşdırır! 
  
  
______________Milli Kitabxana______________ 
264 
 
 
Ata oğlunun qara qıvrım saçlarını tumarladı, əyilib alnından öpdü. Uşaq 
üzünə batan "tikanlı saqqal"dan diksindi, qurcalanıb hər iki əlini yumruqladı, 
sonra, hər iki əli ilə burnunu ovuşdurdu, ata və ana geriyə çəkildilər. 
- Daha nə var, nə yox Səlimə? - deyə Vahidov birinci otağa dönüb stulda 
əyləşdi: Səlimə ayaq üstə dayanaraq: 
- Bakıdan dönən prokuror səni soruşurdu, - deyə o, ərinə məlumat verdi. - Bir 
də, bu iki-üç gündür Kamilovun zəngi ara verməyibdir!.. 
- Aydındır, - Vahidov sarımtıl saqqalını qaşıdı. - Sonra nə var? 
- Üç dəfə gecə saat birdə Bakıdan sənə zəng vurublar! 
- Hansı idarədən? 
- Dedilər Mərkəzi Komitədəndir! 
- Bəs nə cavab verdin? 
- Dedim Vahidov ucqar kolxozlardadır. Katib müavini Cəlilov onun 
yerindədir. 
- Bir müavin də ki, buradadır, - deyə Vahidov əlini atıb Səlimənin biləyindən 
yapışdı. – Şəfqət bacısı! – deyə onun əlini dodaqlarına gətirib öpdü. - Mərhəmət 
bacısı!.. 
- Şəfqət, ya mərhəmət bacısı sənin bu Elxanından yana hər gündə güclə 
"yarım günlüyə" göz açır! 
- Mən bütün günə də etiraz etmirəm, Səlimə! 
- Adı "yarım gün"dür, ancaq özü bütöv gündən də çox çıxır, - deyə Səlimə 
Mərdana yaxın stulda əyləşdi. 
- Demək, sənin davan donluq üstündədir, Səlimə xanım! - deyə Vahidov 
qısaca darağını cibindən çıxarıb pırtlaşıq saçlarını daradı. – Dava yorğan 
üstündədir!.. 
- Ondan da başqa, bu "yarım ştat" sözündən əsla xoşlanmıram... 
"Yarım ştat", "yarım adam" görün heç bu da sözdür?!. 
- "Elxan Biləgənlini" bağçaya ötürsən, "bütün ştat" olarsan, Səlimə! 
- Zərrintac Sərrafzadə olan yerə heç Elxan Biləgənlini götürmək olar?.. O 
dəvədəlləyinin əlinə heç uşaqmı vermək olar? 
- Bu yaxın zamanlarda oranın işi ilə əsaslı surətdə məşğul olacağıq, - deyə 
Vahidov nəfəsini dərdi. - Gərək Cabirov özü də oranı yoxlamağa başlamış olsun! 
- Yoxlama başlayıbdır, - deyə Səlimə eşitdiyini xəbər verdi. - Zərrintac da hər 
yana səs salıb ki, bəs Səlimə xanım mənim bağçama göz dikibdir... Özü də 
Kamilovun adı ilə bizə yamanca hərbə-hədə gəlirmiş!.. 
  
 
 
  
______________Milli Kitabxana______________ 
265 
 
 
- Bəs sən? – deyə Vahidov diqqətlə və tələbkar bir nəzərlə Səliməni süzdü. -
Neçə dəfə tapşırmışanı ki, kənar işə qarışma, Səlimə!  
- Mən əgər Mərdanı mülahizə etməsəydim, bir partiya namizədi kimi, 
Cəlilova şikayətə gedərdim. Nə üçün axı, hansı əsasa görə o Sərrafzadə Zərrintac 
məni dilə-dişə salmaq istəyir?!. Bağçasını yoxlamağa başlayan gündən lap ağzını 
Allah yoluna qoyubdur, o pörtüb-partdıyan, yeriyəndə yeri yırğalayan arvad!.. – 
Təqsir Kamilovdadır, - deyə Vahidov ayağa durub saqqalını qırxmaq üçün ayna 
qabağına yönəldi. - Nə üçün sən təqsiri öz üstündən atırsan, Mərdan? - deyə 
Səlimə ərinin üzünü qırxması üçün ülgücü və sair şeyləri stolun gözündən 
çıxartdı. – Bəli, təqsir həm də bizdədir, məndə! - deyə Vahidov etiraf etdi. – 
Ümdə təqsir məndədir!,. - Ah, o Zərrintac, o Zərrintac!! – deyə Səlimə yanıxa-
yanıxa söyləndi. Bir budaqda oturub min budağı yırğalayandır, özü də 
prokurorun arvadı Züleyxa ilə bacılıq olubdur, hər yerdə Züleyxadan, onun anası 
Şəhladan söz salır, əl-qolunu ölçə-ölçə danışır, adam olanın gözünə Kül üfürüb 
astadan orda-burda pıçı-pıçı eləyir ki, bax - "açsam, prokuror ovcumda, yurasam, 
prokuror yumruğumdadır". 
- Prokuror çox təmiz adamdır, Səlimə! 
- Ancaq qayınanası cilov gəmirən, dərisinə sığmayan, gözləri yeri-göyü 
seçməyəndir! Kürəkəni Bakıya gedəndən qayıdana kimi qızını da yanına salıb, 
bu aranı sallana-sallana gəzir, üzünü göyə tutub ulduza danışırdı!.. 
- Mehman təmiz vicdanlı bir prokurordur, Səlimə! 
- Əgər dişi Kamilova batsa idi, o Sərrafzadənin bağçasını özü öz əli ilə bir 
yaxşı-yaxşı ələk-xəlbirdən keçirsə idi, əcəb olardı! 
- Onlar ələk-xəlbirdən keçirdərlər, - deyə Vahidov hazırlıq görüb üzünü 
qırxdı, dodaqlarını örtmüş bığlarını qayçı ilə kəsib düzəltdi... Cüzi yeməkdən və 
istirahətdən sonra o, ayağa durub geyindi, raykoma yönəlmək istəyəndə telefon 
zəng etdi. O, dönüb telefon dəstəyini götürdü. 
- Bəli, salam, - dedi, - gəlmişəm!.. Prokurorun gəlməyinimi?.. Eşitdim... 
Raykoma gələ bilərsiniz. Bir azdan, - Vahidov dəstəyi qaytarıb aparatın 
üstünə qoydu! 
- Yəqin ki, Kamilovdur! - deyə Səlimə soruşdu. 
- Özüdür, bəli! 
- Nə isə çox döşü atlanmış danışır, - deyə Səlimə raykom katibinin sifətində 
əmələ gələn qətiyyəti hiss etdi. - Axı elə də yaxşı deyil ki,  
  
______________Milli Kitabxana______________ 
266 
 
o dərisinə sığmayan Zrrintac bu dağ zorbalıqda kişinin qəyyumluğunu eləyir, 
axırda da durub atası yerdə bir ağsaqqalın evinə dürtülür?.. Axı ad birdir, belə 
doydaq hərəkətlər adama toxunur, adam istəmir ki, burada katibdən sonra adı 
gələn sədrin adına bir şey deyilsin?.. 
- Doğrudur, Səlimə adı çox-çox təmiz saxlamaq gərəkdir! 
- Axı, o zorbalıqda adam: "dəvə başını pambığa soxub, heç kəs görmür" deyə 
güman eləyən kimi, niyə bəs o da ötüb-keçəni, yayları buraya gələn nəvələrini 
mülahizə eləmir?.. Niyə bəs bu Kamilov oturduğu yerin hörmətinə fikir vermir?.. 
Mərdan, bəs sən, bir yoldaş və raykom katibi kimi, demirsənmi ona, niyə belə 
yaramaz-yaramaz işlər görürsən, Kamilov!.. 
- Demək, sinən dolubdur, Səlimə! - deyə Vahidov açmaq istədiyi qapını 
təkrar qapayıb ayaq saxladı. 
- Sinəmdə söz çoxdur, ancaq sən deyirsən qarışma, mən də qarışmıram, 
Mərdan! 
- Yox, Səlimə, sən öz yerində, öz şəfqət bacılığında olsan, orada öz işlərinizə 
qarışsan yaxşı olar!.. 
- "Yarım ştat", "yarım adam!" eləmi? 
- Yox, bütün adam ol, ancaq öz işində, şəfqət bacısı ol! - deyə Mərdanın sifəti 
allandı. - Bizim məsul işçilər, heç bir zaman vəzifə işlərini ev işləri ilə dolaşıq 
salmamalıdırlar! Yoxsa bilməzsən maarif müdiri, kimdir, müəllimləri təyin edən 
kimdir? 
- Onu da maarif şöbə müdirinin özünə demək gərəkdir! 
- Demişik, başa salmışıq, Səlimə! 
- Sözü nə olub o maarif müdirinin? 
- Raykomda üzr istəyibdir! 
- Üzrlə günah yuyulsa üzr istəyən çox olardı! 
- Yox, Səlimə, hər bir günahı da şişirdib gücləndirmək olmaz, işin tərbiyəvi 
tərəfi də vardır! - Mərdan Vahidov boz bir sifət aldı: - “Bütün ştat”a sözüm ola 
bilməz! Ancaq təvazökarlıq lazımdır, bildinmi? Heç bir zaman münasibətləri 
qarışıq salmaq olmaz!.. 
- Bəli, Mərdan!.. 
- Aydındır, ya yox, Səlimə? 
- Aydındır, bizim iyirmiillik həyatımız gün kimi aydındır, Vahidov! 
- Daim aydınlıq! - deyə Vahidov təkrar qapını açdı, - hər zaman aydınlıq, ev 
ilə xidmət işlərini qarışıq salmaq olmaz! 
- Belə çıxır ki, Mərdan, biz... 
-Nə cür çıxsa da, şafqətbacısı, Səlimə xanım, raykomun birinci katibi vardır! 
- deyə Vahidov cəld eyvandan düşüb raykom binasına tərəf 
  
  
______________Milli Kitabxana______________ 
267 
 
 
yol aldı. Səlimə yol gəlib, yorğun düşən ərini əsəbiləşdirdiyi üçün təəssüf edib: 
- Bizim həyatımız həmişə aydın olubdur, - deyə əlini başına dolanmış qara 
hörüklərində gəzdirib, doluxsunmuş gözlərini sildi. - Bu aydınlıq daim olacaqdır, 
Mərdan!.. "Elxan Biləgənli"nin doğma atası! 
 
    XLVI 
 
Vahidov kəndlərdə olduğu zaman qeydlər edib yazı apardığı balaca 
bloknotlarını nəzərdən keçirdi, kimə nə tapşırıq vermək lazımsa, ayrı bir vərəqdə 
qeyd etdi. Rayon üzrə görülmüş işlər nə qədər çox olsa da, görüləsi işlər daha 
artıq idi. Bu işlər və mübarizələr içərisində Kamilovun, doğrudan da, qayda-
qanuna sığmaz bərəkətləri Vahidovu daha çox düşünməyə başlayırdı. Bir də, 
prokurorla sədr arasında başlayan ixtilafa qarşı raykom katibi artıq öz açıq 
münasibətini göstərməli idi. Belə bir vaxtın çatdığını Vahidov görürdü. "Burada 
kim daha haqlıdır?" - deyə Vahidov öz-özünə sual verir, bir yanlışlıq olmasın 
deyə öz mühakiməsindən təkrar-təkrar keçirirdi. Bu axtarışda Vahidovun 
nəzərləri bir övlad məhəbbəti ilə qara qıvrımsaçlı Mehmanın üzərində dayanırdı. 
Mübarizə və gərginlik indi hər yerdə vardır, özü də dərin və kəskindir! Yeni 
həyat ciddi müqavimətlərdən, sinfi düşmən qalıqlarının fitnəkar qurğularını qırıb 
dağıtmaqdan, üz-üzə döyüşüb vuruşmaqdan keçib inkişafa doğru getməkdir! 
Bəli, baxanda keçən illərdəkinə nisbətən, bu kolxoz daha möhkəmlənir, o biri 
kolxozda ötən ildəkinə nisbətən məhsul daha çoxalır, məktəblərin sayı ilbəil 
artır, yeni həyat qaynayır, yüksəlir... Ancaq köhnəlik yenə inkişafa azmı mane 
olur? Baxanda Kamilov kimisi geriyə qalır, istər-istəməz köhnəliklərin 
qalıqlarına əsir düşür. Vahidov düşünür, qeyd və mühakimə edirdi: - Axı mən 
neçə kərə özüm ona demişəm ki, Kamilov, ipə-sapa yatmaq gərəkdir. Axı mən 
onu demişəm ki, sizə dövlət ixtiyarı etibar edilmişsə də, qanunu oyana-buyana 
istədiyiniz kimi əymək deyilməmişdir!.. Axı bu nə xudpəsəndlik azarıdır ki, sizin 
iliyinizə işləyibdir, Kamilov?.. Bu nə "mənəm-mənəm"likdir?.. Axı, bu nə 
üsuldur ki, Murtuz kimisi sizdən qopmur?.. Axı bunlar hamısı necə olan işdir, 
Kamilov?.. - Mehmanın Bakıdan qətiyyətlə döndüyünü hiss edən Vahidov, 
müəyyən bir qərara gəlmək üçün fikirləşir, bu məsələni necə həll etmək üçün yol 
arayırdı. - Əlbəttə, rayon icraiyyə komitəsi sədrliyi vəzifəsinə, rayon torpaq 
şöbəsi müdiri Cabbarzadəni də rahatca çəkmək 
  
  
______________Milli Kitabxana______________ 
268 
 
 
 
olardı!.. Niyə olmur axı? Ali təhsilli aqronom, raykomun büro üzvü, neçə illik iş 
təcrübəsi, axı niyə olmasın?.. Cabbarzadənin camaatla rəftarı mülayim, özü də 
axşama qədər işlə məşğul olur. - Vahidov əlini alnında gəzdirir, düşünürdü. - 
Yaxud mənim müavinim Cəlilovdan sədr olmazmı?.. Cəlilov bu gün raykomun 
birinci katibliyi üçün yetişmiş, ali partiya məktəbini bitirmiş, neçə illik partiya 
işində bişmiş bir işçidir. Olmazmı? Olar da, keçər də!.. - Vahidovun gözləri bir-
bir rayon aktivini və şöbə müdirlərini araşdırırdı. - Kamilovu yüz qat əvəz 
edəcək adamlar bizdə azmıdır? Bu illər içərisində nə qədər kadr yetişmişdir; 
adam var, azdeyildir!.. Ancaq bəs Kamilov?.. Bəs o necə olsun?! Bəs nə üçün 
Kamilov bu dərəcəyə qədər tənəzzülə uğrasın?.. "Mənəm-mənəm" deyən bu 
adam cilov gəmirən atının üstündə şəst-pəstlə dayansın?!. Bəli, görünür ki, 
Kamilovda bir çürüntü baş veribdir?.. Bəs nə eləmək?.. Çürüntünün qabağını 
necə almaq?.. Bəli, o müqəssirsə, cəza verməli, əgər islahı mümkünsə, axırıncı 
bir təcrübə olaraq sıravi işə göndərməli!.. Ayrı bir çarə nanı?.. - Vahidov 
bloknotlarını sərili qoyub durdu və öz kabinetində asta addımlarla gəzindi. - Ayrı 
bir yol yoxdur!.. Kamilov artıq özü öz əli ilə zorba gövdəsini götürüb düzgün 
yoldan bir kənara salıbdır! - Vahidov təlatümlü fikir içində xeyli gəzinib dolandı, 
ilk gəldiyi günlərindən Mehmanla Kamilov arasında başlayan çəkişmə yenə də 
onun gözləri qarşısında dayandı... – Bəli, azalmır, artır. Xırdalmır, böyüyür... 
Demək, qəti olaraq münasibəti aydın etmək!.. icraiyyə komitəsi sədri vəzifəsinə 
bəs kimi tövsiyə etmək?.. Cabbarzadənimi, ya Cəlilovumu?.. Günü çatdıqda hər 
iki namizədi Mərkəzi Komitəyə təqdim etmək!.. İcraiyyə komitəsinin plenumuna 
vermək... Hansı biri daha layiq görülərsə elədə olsun!.. Yaxud bəlkə, Mərkəzi 
Komitə başqa biradamı məsləhət gordü?.. Elə də olsun!.. Hər halda bu çəkişməyə 
son qoyulmalı, gənc prokurorun qanuni və ədalətli hərəkətləri müdafiə 
olunmalıdır!.. - Vahidov şəhadət barmağını qaldırıb, öz-özü ilə danışır kimi, 
yenə də asta-asta yeriməyində davam etdi. - Bəli, inkişaf belə də gedir, kim şişib 
yəhərə yerləşmirsə, yıxılır, kim şişmirsə, gözləri ayaqlarının altını seçirsə, bütün 
gecəni-gündüzü işlə-güclə məşğul olub öz-özünə tələbkar yanaşırsa, o yəhərdə 
möhkəmləşir, ümumən hörmətinə layiq olur... Bəs nə etmək ki, Kamilov belə 
şişmişdir?.. Görünür ki, bunun xəstəliyi öz-özündən başlamışdır! - İşdən - 
kəndlərdən dönən Vahidov, öz kabinetində gəzə-gəzə rayonun bütün 
məsələlərini gözləri qarşısına gətirib, vacib məsələlərdən biri kimi Kamilov 
üstündə dayanır, bəli, getdikcə sədrin dözülməz hərəkətləri artıq raykom katibini 
  
  
______________Milli Kitabxana______________ 
269 
 
 
əsəbiləşdirirdi... Onu qəti bir qərar çıxarmaq yoluna gətirirdi... Əgər Mehman, 
Kamilovun qanunsuz hərəkətləri haqqında, özünün dediyi kimi, mərkəzdə 
məsələ qaldırmışsa, onda bəs necə etmək?.. Onda bu qərara tamamən şərik 
olmaq!.. Kamilovun bu ağzı tuşuna hərəkətlərinə ayrı cür təhəmmül etmək 
mümkün deyildir! Yol çəkmək, inşaat işləri aparmaq, kolxozları möhkəmlətmək, 
nə qədər də iş vardır!.. Bunların hamısına da birlikdə başçılıq etmək, rayon 
fəallarını işlətmək tələb olunduğu halda, Kamilov kimi bir adamın hərəkətləri 
bizim işlərimizə artıq nə qədər də əngəl törətməyə başlayır? - Vahidov addımını 
qətiyyətlə atırdı. - Yox, bu kötüyə çevrilmiş əngəl qalxmasa olmayacaqdır!.. 
Bəlkə bu məsələni daha əvvəl qoymaq lazım imiş?.. Əlbəttə, bu məsələni hələ 
əvvəldən həll etmək gərək imiş!.. "Bəlkə islah olar?" – deyə etdiyimiz səbir 
tükənmişdir!.. İş islahatdan keçib təşkilati nəticəyə çatmışdır... Ayrıbir yol 
görünmürdü!.. Kamilov öz nüfuzunun"əfsanəsi" ilə nə qədər yaşasa da, içəridə 
çürümə başlamışdır. Artıq güclü bir təkan onu yerə sərəcəkdir. Özü də lap üzü 
üstə! 
Vahidov gülümsədi, irigövdəli palıdın qüvvətli küləyin zərbindən necə yerə 
sərildiyini təsəvvürünə gətirirdi. Vahidov orada əyilib bu sərili ağaca çox 
diqqətlə baxmışdı. Bəli, o ağac içindən çürümüşdü, yoxsa heç yıxılardımı? 
Vahidov bu ağacı bu dəfə dağlıq hissəyə, çıxarkən görmüş, atdan düşərək onun 
yıxılmasına diqqət etmişdi. Bəli, o ağac yıxılanda, bir neçə yan-yörə şiv ağacı 
azmı-çoxmu əzmişdi. Ancaq gövdəli ağac yerə dönməz dərəcədə sərilmişdi. 
Ətrafdakı şivlər isə, bəlkə bu ağacın öz tumlarından əmələ gəlməyə, 
yaşıllaşmağa başlamışdı... Axı nə üçün belə bir müqayisə Vahidovun 
təsəvvüründə indi canlanır?.. Vahidov fikirləşir, öz-özünə müştaq kəsilən, 
içəridən çürüyüb yerə sərilən Kamilovu görür, onun sərilisinə acısa da, yenə onu 
istehzalı gülümsəmə tuturdu, Vahidov bu fikir içində ikən qapının açılması onu 
düşüncə və fikrindən ayırdı. 
- Gəlmək olarmı? - deyə rayon komsomol komitəsi katibi Əhmədov, 
qoltuğunda dolu bir iş qovluğu içəriyə girdi. - Neçə gündür ki, sizin 
qayıtmağınızı gözləyirdik!.. 
- Cəlilov burada idi, - deyə Vahidov komsomol komitəsi katibi ilə görüşüb 
ona yer göstərdi. Komsomol katibi əyləşərək qovluğun bağlarını açmağa başladı. 
- Cəlilov yoldaş iş planımıza baxdı, ancaq belə məsləhət verdi ki, onu sizə də 
təqdim edim! 
- Çünki iş bölgüsünda komsomol mənim payıma düşüb, eləmi? 
  
  
______________Milli Kitabxana______________ 
270 
 
 
- Bəli, görünür ki, - deyə komsomol katibi əlini geriyə daranmış saçlarında 
gəzdirdi, - elədir!  
Vahidov iş planını götürüb diqqətlə oxudu, sonra əlini qırmızı karandaşa atıb 
bəzi qeydlər etməyə başladı. 
- Etiraz etmirsiniz ki, yoldaş katib? – deyə Vahidov göz qapaqlarını qaldırıb 
soruşdu. 
- Xeyr, xeyr, bizim üçün gözəl məsləhətiniz çox xoşdur! - deyə Əhmədov 
cavab verdi, - çox xoşdur! - 
- Komsomol partiyanın doğma övladıdır! 
- Bəli, biz bununla fəxr edirik, yoldaş Vahidov! 
- Bu da belə! - deyə Vahidov danışa-daruşa yazdığı cümləni qurtardı. 
"Məktəb müdirləri ilə ilk gənclər təşkilatı katiblərinin rayon müşavirəsi"nə necə 
baxırsınız?.. özü də tədris ilinə yekun vurulanda, necədir? 
- Bəli, biz bu cəhəti unutmuşduq, yoldaş Vahidov! 
- Məktəb və maarif məsələsini yuxuda da unutmaq olmaz! - deyə Vahidov 
karandaşını işlətdi. - Geniş kütlələrin maarif və mədəniyyət məsələsi, xüsusən 
gənclik ilə əlaqədar olan yeni nəslin tərbiyəsi məsələsi bizim gündəlik işimizdə 
öz əksini tapmalıdır!.. 
Vahidov bu sözləri yazınca qapı yelli açıldı. Kamilov içəri girdi. 
- Salam, yoldaş katib! - deyə o əlini uzatdı, Vahidov onun əlini tutub: 
- Əleyksssalam! – deyə sədrə yer göstərdi. 
- Nə yazırsınız? - Kamilov əli işləyən Vahidovdan soruşdu. 
- Bizim komsomol üçün!.. 
- Özləri cavan ola-ola bizi işlədirlər, - deyə Kamilov yumşaq kresloda 
yayxandı. 
- Bizim gələcəyimiz üçün! - deyə Vahidov karandaşını iş planından 
çəkmədən cavab verdi. - Çünki gənclik bizim gələcəyimizdir! Gənclik bizim 
həmişə baharımız, həmişə sabahımızdır!.. 
- Bəli, gəncliyin müqəddəs vəzifəsi - partiya tapşırıqlarını can-başla yerinə 
yetirməkdən ibarətdir, - deyə komsomol katibi Əhmədov, Kamilovun turşuyan 
sifətini görüb özü söhbətə qarışdı. 
- Bəli, bu da belə!.. Pionerlər məsələsi! - deyə Vahidov öz mülahizəsini 
yazdı. 
- Bu cəhətə də gərək biz fikir verək, - deyə Əhmədov özündə olan iş planını 
açdı, üzərində qeydlər etməyə başladı. 
- Bax belə, yoldaş komsomol, aydın, konkret yazmaq!.. Ayını, gününü, 
saatını göstərərək!.. Çünki iş yazmaqdan çox öz icrasını sevir! 
  
 
  
______________Milli Kitabxana______________ 
271 
 
 
- Axı əlindən tutub əlifbey də yazdırmaq yaxşı deyil! - deyə Kamilov 
dodağını dişləyərək Əhmədova tərəf dondü. - Raykom katibinə hörmət gərəkdir, 
yoldaş Əhmədov! Axı elə yazın, elə gətirin ki, daha bu kişi sizə mirzə olub, min 
işin içindən sizin bu pioner məsələsiilə də məşğul olmasın!.. 
- Əlbəttə, raykom katibi gərək pioner işi ilə də məşğul olsun, - deyə Vahidov 
yaza-yaza Kamilova cavab qaytardı. - Lap məktəbli balaların yazı-pozu dəftəri 
ilə də!.. 
- Ancaq bu komsomol özü də gərək bir iş görsün, ya yox? - deyə yenə də 
Kamilov öz gücünü göstərmək üçün suyu bulandırmaq, özünün həlledici bir 
mənsəb sahibi olduğunu komsomol katibi Əhmodova göstərmək istədi. 
- Komsomol da az iş görmür, - deyə Vahidov başını qaldırıb işləyən 
karandaşını dayandırdı. Qapı açıldı, Vahidovun köməkçisi ara qapının ağzında 
göründü. 
- Prokuror Atamoğlanov yoldaş gəlmək istəyir! 
- Buyursun! - deyə Vahidov karandaşı stolun üstünə atdı. 
Mehman daxil oldu, Vahidova əl verib, onun əlini möhkəm-möhkəm sıxdı, 
Vahidov ona yer göstərdi. Belə bir səmimi görüş Kamilova yaman toxundu, elə 
bil bir qayıq ona sancılıb, yeddi qatından keçdi. O, ağappaq ağardı. Mehman 
Bakıya gedərkən Vahidovun onu dəmiryola qədər öz maşınında yola salmağı 
sanki Kamilovun qaysaqlanmış yarasını cırmaqlayıb təzələdi. Buna görə 
Kamilov titrəyən barmaqlarının ucunu Mehmana konülsüz olaraq uzatdı. 
Mehman yenə də öz əlinin içində barmaqlardan artıq, xəmirə oxşar bir şeyin 
birləşdiyini hiss etdi. 
- Salam, - deyə Kamilov dilləndi, elə bil, bu söz onun ağzından çıxıb, 
gərəksiz bir şey kimi yerə düşdü. Mehman bu soyuq münasibəti hiss etdi, "Eyib 
etməz" – deyə o, Kamilovun etinasızlığına qarşı sadəcə cavab verdi. Komsomol 
komitəsi katibi Əhmədov da Mehmanla görüşüb Vahidovun nəzərdən keçirdiyi, 
qeydlər etdiyi iş planını aldı. 
- Bütün qeydlərinizi nəzərə alarıq, - deyə komsomol katibi təşəkkür etdi, 
sonra bloknotunu nəzərdon keçirib, altından qoşa cızıq çəkdiyi birməsələni də 
Vahidovun qarşısında qoymaq istədi, 
- Axırıncı xahişimiz, yoldaş Vahidov, budur ki, - deyə Əhmədov raykom 
katibinə müraciət etdi, - bizim nəzari hazırlıqlı partiyaçılarımız, gərək 
komsomolun siyasi təhsil və tərbiyə işlərinə ciddi fikir versinlər! 
- Təklifiniz bu barədə nədir, yoldaş Əhmədov? - deyə Vahidov soruşdu. 
  
  
______________Milli Kitabxana______________ 
272 
 
 
- Təklifimiz, yəni xahişimiz budur ki, yoldaş Vahidov, gərək bizim rəhbər 
işçilər komsomol yığıncaqlarında, kommunist əxlaq və şüuru haqqında nəzəri 
məruzələrdə bulunsunlar! Bu növ ilə komsomolun siyasi təhsil-tərbiyə işləri 
bizim partiya təşkilatının diqqət mərkəzində dayansın!.. 
- Doğru sözdür, - deyə Vahidov etiraf edərək əlavə etdi. - Həm də 
komsomolda olmayan gənclərin tərbiyəsinə, siyasi təliminə ciddi fikir 
verilməlidir!.. Mən sizin iş planınızda bu cəhəti də ayrıca qeyd etmişəm. 
- Bəli, - deyə komsomol komitəsi katibi, Vahidovun qeydlərinə baxıb 
barmağını iş planında qoşa cızıq üzrə apardı. - "Xüsusən gənc qızların təhsil-
təlimi". 
- Agitprop gərəkdir, agitprop, bala! - deyə Kamilov söhbətə müdaxilə edib öz 
sarsılan hünərini özlüyündə bir daha yoxlamaq üçün, münaqişəyə girişdi. - 
Təbliğat müdiri o Cəlalzadə, axı nə danışandır?.. O, hər kəlməni deyəndə bir dəfə 
boğazını arıtlayıb, sözünü saqqız kimi çeynəyir! 
- Cəlalzadə çox bilikli yoldaşdır! – deyə komsomol komitəsi, Kamilova 
cavab qaytardı. - Sakit danışan, adamı yaxşı-yaxşı başa salandır! 
Yoxsa kommunxoz müdiri kimi dəhnəni düzəltmədən, boş-boşuna basıb 
bağlamaq kimə gərəkdir? - Kamilov, kommunxoz işini araya gətirmək 
istəməyərək, yenə də Əhmədova dost saydığı Calalzadəyə tərəf hücum edərək: 
- Təbliğatçıda ağız gərəkdir, - dedi, - alovlu bir dil, oğul! 
- Calalzadə sakit və mahir təbliğatçıdır, - deyə Vahidov atmacalı cavab verdi. 
Ancaq ki, hayı-küyü, bağırtısı yoxdur! Necə deyərlər, onun boğazı bəzi para 
adamın boğazı kimi kotanla açılmamışdır! 
Kamilov Murtuzovun son xəbərlərini xatırlayaraq, həm də Vahidovun bıı 
tularlı sözü müqabilində udqundu. Raykom katibi əlavə etdi: 
- Biz Calalzadə özü burada olan zaman, üzbəüz onun sözünü danışa bilərik! 
- Doğrudur, - deyə Əhmodov raykom katibinin sözünə yenə qüvvət verdi. - 
Bolşevik gərək hər nöqsanı üzə desin! 
Vahidov Kamilovu təkrarən dərindən süzüb ayağa qalxdı, stulu stol tərəfə 
itələyib yuxarıdan ona söykəndi: 
- Tərbiyə işi, təbliğat işi tək bir şöbə müdiri Calalzadənin yox, bütün partiya 
fəallarının işi olmalıdır, - deyə Vahidov divara vurulmuş rayon xəritəsinə nəzər 
salıb, yavaş-yavaş ona yaxınlaşdı, şəhadət barmağını burada gəzdirə-gəzdirə: 
  
 
  
______________Milli Kitabxana______________ 
273 
 
 
- Nə bu şəlalə altında tikilən elektrik stansiyası, - deyə o göstərdi: 
-  nə, bax, bu kəndlərdə tikilən məktəb binaları, nə də dağlararası çəkilən 
yollar, hətta sıldırım qayalıqlar arasında gedən mədən kəşfiyyatı işlərini bizim 
gündəlik təbliğat-təşviqat işlərindən aralı saymaq olmaz!.. 
 Vahidov işarələrlə dolu rayon xəritəsi üzərində dayandı. - İnqilabi nəzəri 
bilik, sönməz, güclü bir məşəl kimi dağlararası kəndlərdəki quruculuq işlərimizi 
işıqlandırmalıdır!.. Nəinki tək partiya təbliğatçı, təşviqatçılarını, hətta müəllim, 
həkim, aqronom qüvvəsini də bu quruculuq işlərimizin mühazirəçilərinə, onların 
alovlu təbliğatçılarına çevirmək gərəkdir! 
- Bəli, əlbəttə! - deyə komsomol katibi Əhmədov xəritəyə tərəf maraqla 
boylanıb, öz fikrini izah etdi. – Təhsil-təlim işi bizim gənclik üçün günaş, hava, 
su qədər gərəkdir!.. Rayonun bütün kəndlərindən bizim gənclər elmə, biliyə can 
atır! Keçən il bu dağlar arasından iyirmi nəfərdən yuxarı, Bakıya ali təhsilə adam 
göndərmişik!.. Bunların içərisində birinci dəfədir ki, buradan beş nəfər qız da ali 
təhsil almağa gedibdir!.. 
- Bax belə, çox gözəl! - deyə Vahidov xəritə qabağından dönüb stula 
söykəndi. - Bu təhsil ilinin axırında gərək iki o qədər də göndərək, yoldaş 
Əhmədov! 
- Əgər öz yerindən çıxan öz yuvasına qayıtsa, - deyə Kamilov Vahidovun 
tərtib etdirdiyi rayon xəritəsinə tərəf iştibahla baxıb fısıldadı. - Hamısı da 
şəhərdə qalır, o dənizqırağı bulvarda, Bakıda! 
- Bakı da bizimdir, Şəki də, - deyə Vahidov daha böyük bir xəritənin 
qabağına yeridi. -Bax, Moskva!.. Bu boyük bir məmləkətin hər yeri bizimdir!.. 
Əgər o böyük şəhərlərdə qalan bir gənc elmi biliklə məşğul olursa, eyni zamanda 
o bizim bu ucqarlarda da xidmət etmiş olur!.. 
- Bəli, əsl mənasında elədir! - deyə bayaqdan Vahidovu sakit-sakit dinləyən 
Mehman raykom katibinin sözlərini təsdiq etdi. - Heç bir zaman elmi işi 
həyatdan, həyati işi elmi işdən qoparmaq olmaz! 
- Bəli, indi şəhərlə kənd yeni osas üzərindədir, doğma bir gözdədir, - 
Vahidov dönüb qayıtdı və Mehmanın dediyini təqdir etdi. – Daha şəhər kənd 
üçün ögey, yaxud kənd şəhər üçün bir "çöllü" deyildir! İndi, ötənlərdə olduğu 
kimi, çöllünü barmağına dolayıb - "ay xoruz vay xoruz!" deyib rastabazar uzunu 
ağız-ağıza bağıran tacirlər yoxdur! İndi şəhər kəndlərə maşın, işıq və yaraşıq 
verir!.. Bax, bizim mühazirəçilər, təşviqatçılar bu maddi əyani vəsaitlərdən 
istifadə edib, bizim gün kimi həqiqəti hər kəsə apaydın göstərməlidirlər! 
  
  
______________Milli Kitabxana______________ 
274 
 
 
Vahidov, axan bir xəyal və yüksəlişə gedən bir arzu içində danışa-danışa 
dönüb Mehmana yaxınlaşdı, əlini onun çiyninə qoyub: 
- Onu bilmək lazımdır ki, biz sinfi düşmən üzərində dönməz qələbə çalsaq 
da, yenə onun qalıqları bizə əngəl törətmək, hətta o köhnə dünyanın tör-
töküntüsünü insanların şüurunda yaşatmaqla, bizim inkişafımızın sürətmə 
müqavimət göstərmək istəyirlər! Buna görə də şüura təsir edən təbliğat-təşviqat 
işlərini gücləndirmək, nəinki şöbə müdiri Calalzadənin vəzifəsidir, bizim 
hamımızın, o cümlədən prokurorun özünün də gündəlik vəzifəsidir! 
- Mən lap o Calalzadənin eyiblərini öz gözünün içinə, şax söyləyərəm! – 
deyə Kamilov üzünü Mehman tərəfə tutub əlavə etdi: - Doğrudur, təbliğat 
hamının işidir, ancaq hər kəsin maaş cədvəlində bir imzası var, ya yox?.. Mən 
lap o Calalzadənin nəinki gözünə, lap bəbəyinin ortasına deyərəm ki, bizim bu 
rayonda təbliğat işi bərbad haldadır! Yoxsa düzünü demək yaramır, balam?!. 
- Daşan tökülər, - deyə Vahidov səsini, öz yan-yörəsini cırmaqlayan 
Kamilovun üstünə qaldırdı. - Özün bir iş görmədən başqalarının zəhmətini lax 
bir yumurtaya çevirib divara çırpmaq kifayətdir, Kamilov! 
Don-Kixot kimi yel dəyirmanı ilə buynuzlaşmaq olmaz! 
- Sözün doğrusunu demək buynuzlaşmaqsa mən bilmirəm, yoldaş Mərdan?.. 
- "Sözün doğrusunu deməklə" ancaq öz nüfuzunu saxlamaq üçün daim 
başqalarına qara yaxıb onları borclu çıxarmaq, diligödək, gözü-kölgəli etmək heç 
də yaramaz!.. 
- Daşan tökülər! – deyə Vahidov gəzindi. - Dolan mütləq tökülər!.. 
- Sözün doğrusunu demək buynuzlaşmaqdansa, daşmaqsa, dolmaqsa... 
- Özü də yeniliyin qabağını almaq, onu ikiəlli boğmaq deməkdir! 
- Onda biz əldən düşüb geriyə qalmışıq ki!.. Ona-buna qara yaxıb özümüz 
özümüzü qalaylayıb parıldadırmışıq ki?! 
- Çünki fikir köhnəlib, baş dayanıb, mənəvi bir çürüntü beyindən başlayıbdır! 
- Baş, çürüntü, ya yel dəyirmanı deyir ki, yoldaş Mərdan, sən dünən 
yumurtadan çıxan cücəni mənim başıma çıxarma, mən ağırlıqda dağı da 
büdrəyən bir yabı belinə qaldırıb gəzdir, onu-bunu maşına mindirib yelləndir? 
- Sizdən maşın əsirgəyən olmamışdır, Kamilov! 
- Mənim maşınım köhnəlib dayanandan bəri, bu barədə heç mənə bir kəlmə 
do deyən olmamışdır! 
  
 
  
______________Milli Kitabxana______________ 
275 
 
 
- Dolan tökülər! - Vahidov otaq boyu var-gəl edir, onun qəti addımlarının 
səsi eşidilirdi. - Daşan tökülər!.. 
- Mənə hədə-hərbə gəlməyin, yoldaş Vahidov, mən nə daşmamışam, nə də 
tökülməmişəm! Mən polislərə, jandarmlara yumruq-yumruğa döyüşən bir 
adamam! 
- Sizin tərcümeyi-halınızı oxumuşuq! - Bəs siz niyə belə bir hörmətli adamı 
"yel dəyirmanı" tozanağına basırsınız. Mərdan? 
- "Qudurmuş əyana" öz yerini göstərmək gərəkdir! - deyə Vahidovun gözləri 
küncə tərəf zilləndi. - Əsl öz yerini! 
- Mən nə sən deyən, nə də oyan deyiləm, Mərdan! 
- Siz indi daha dəhşətli pozulmuşsunuz! Siz indi qızmız yaşda Zərrintacla toy 
büsatı qurub neçə il hələ bundan qabaq öz ailənizi uçurub dağıtmışsınız!.. 
- Axı bunun buraya nə dəxli? 
- Mən bir partiya komitəsi katibi kimi, sizi İntizama çağırıram! 
Kamilov qara şirli qalstukunu çıxarıb bir papiros götürdü, giliz tərəfini üstü 
şəkilli qutusunun qapağına döyüb, sonra damağına aldı və Mehmana tərəf 
çevrildi: 
- Siz araya girməyin, bala! - deyə o, papirosunun tüstüsünü səqfə doğru 
üiürdü. - Siz bilirsinizmi, heç bir zaman "fili cələyə salmaq olmaz". 
Vahİdov Kamilova tərəf əlini yelləyib: 
- Dəvə oynayanda qar yağar, - dedi. - Fil cələyə düşməsə də! 
Bu misallar Kamilovu karıxdırdı. Vahidov mühazirə mövzularını araşdırdı, 
nəhayət, onun mənəviyyatı haqqında məruzə etməyin vacib olduğunu irəli sürdü. 
- Yoldaş Mehman belə məruzəni etməyə necə baxır? 
- On beş gündən sonra mən bu məruzəni etməyə söz verirəm, yoldaş 
Vahidov! 
Komsomol komitəsinin katibi Əhmodov ayağa durub: 
- Mən xahiş edirəm ki, yoldaş Mehman bu məruzəni üç gündən sonra etsin! 
- Belə təcili moruzəni mən bacarmaram, yoldaş Əhmədov! 
- Gördünüzmü, yoldaş Vahidov, iş nağda gələndə, necə də bu gün-sabaha 
düşür?.. 
- On altıncı gün olsun, - deyə Vahidov qət etdi. - Ancaq məruzə yüksək 
keyfiyyətdə olsun... Mən burada yeni sovet adamını deyəndə, birinci növbədə 
bizim gəncliyi nəzərdə tuturam. Burada, bir mühazirəçi kimi, tərbiyə, əxlaq 
haqqında müfəssəl danışmağınızı xahiş edirəm! 
  
  
______________Milli Kitabxana______________ 
276 
 
 
- Mən bu kluba beş yüzdən yuxarı komsomol toplayacağıma söz verirəm, - 
deyə Əhmədov vəd etdi. 
Vahidov: 
- Yalnız komsomolçuları yox, bitərəf gəncləri də, - dedi. – Komsomol bizim 
gəncliyin qabaqcıl dəstəsidir!.. Qabaqcıl dəstə isə heç zaman kütləni unuda 
bilməz! 
- Çox doğru sözdür, bitərəf gəncləri də cəlb edirik, kəndlərdən, kolxozlardan 
çağırarıq, çoxlu-çoxlu! 
Kamilov qəzəbdənmi, ya boğulduğundanmı dinmədi. Əhmədov ayağa durub 
getmək üçün Vahidovdan icazə aldı, otaqdan çıxıb getdi. 
 
XLVII 
 
Kamilov yenə də üstü şəkilli qutusunu çıxarıb bir papiros da çəkdi, boz 
tüstüsünü üzüyuxarı  səqfə doğru buraxdı. Demək, Kamilov münaqişəyə girib, 
höər kimə bir söz demək istəyirsə, o, Vahidovu əsəbiləşdirir, acığını tutdururdu. 
Kamilov münasibətləri seçməyə çalışır, bu son neçə gün ərzində, ürəyinin bərk 
sıxılmağının səbəbini özü üçün aydın etmək istəyirdi. Görünür, Kamilov özünü 
yuxarıya çəkərək Sərrarzadə kimisi ilə bağlanmaqla, Murtuzov kimisini özünə 
əlaltı etməklə, Qaloşlu adama hüsn-təvəccöh göstərməklə bu qaynar, mübariz 
hərəkətdən yavaş-yavaş qopub aralanmış, bəlkə də özünü bu hərəkətə qarşı 
qoymuşdu! Öz xudpəsəndlik mərəzi ilə yaşayıb, gözü yan-yörəsini seçməyən 
Kamilov, indi daha özünü təklənən görürdü. Onun komsomol komitəsi katibi 
Əhmədova, təbliğat şöbə müdiri Cəlalzadə haqqında dediyi sözlərin Vahidov 
tərəfindən geriyə qaytarılması, indi də elə bil ki, bir top kimi Kamilovun başına 
dəyirdi! Bu danışığın son dəqiqələrində Vahidov əlini yelləyərək Zərrintacla 
bağlanmaqda onu müttəhim etmiş, "dəvə oynayanda qar yağar" demişdi... "Bu 
dəvə kimdir, bu qar nədir?" - Kamilov öz papirosunu çeynəyə-çeynəyə sümürür, 
sanki güclü bir qarın başına ələndiyini görürdü. Kamilov düşündükcə gizli, 
giziltili bir üşütmə onun əsəbiləşən vücudunda atlı qarışqa kimi gəzinirdi. Sanki 
Kamilov qorxunc bir qızdırma keçirir, ağızdolusu əsnəyib ayılmaq üçün vaxt 
gözləyirdi... Axı. Kamilov öz ömründə az-çyx borkdon-boşdan çıx-mışdı?.. İndi 
birdən-birə o, tərk-silah olub öz boynunu əyə bilərdimi?.. Kamilov papiros çəkə-
çəkə çalxanırdı. - İndi görəsən, Vahidovun kabinetindən əli dəstavüzlü çıxan 
Əhmədov, bu söhbəti bu şəhərdə kimə, hətta telefonla bütün kəndlərə necə 
yayacaq, bu danışıq üç mindən yuxarı 
  
  
______________Milli Kitabxana______________ 
277 
 
 
komsomolun dilində görəsən necə dolanacaqdır?.. Görəsən, hələ bu kabinetdəki 
deyişmə və bozarışma hansı ucqar kəndlərə çatacaq? Oralarda nələr 
danışılacaqdır?.. Bəs niyə belə olur?.. - deyə Kamilov özlüyündə axtarış edirdi. - 
Bəli, onlar mənə qarşıdır, - deyə o, qaşqabağını sallayıb fikirləşirdi. - Üstüörtülü 
bir narazılıq olsa da, görünür ki, bunların hamısı bu teliburma prokurorun, o 
Salamatov kimilər haqqında olan qərarları qurdalayıb tərpətməyindən, 
həbsxananın ağzını açıb elələrini sərbəst buraxmağından, fağır Murtuzov demiş, 
yorulub usanmadan bu işləri qurcalamağından üzə çıxmışdır?.. "Fili cələyə 
salmaq olmaz!" - Bu sükut zamanı Kamilovun fikri çözələnib dolanır, 
papirosundan uzanan boz tustü içində gəzinirdi. -Bəli, bu bir cələdir!.. Ancaq 
Kamilov bir fil, bütün bu əhvalatlar da bir cələdirmi?.. Yox, əsla yox!.. - 
Kamilov papirosunu sümürdükcə, duman kimi boz tüstü onun başı üzərində 
dolandıqca o öz vəziyyətinin ağırlaşdığını, nəfəsinin təngləşdiyini hiss edirdi. 
İrəlicə ona elə gəlirdi ki, daha Kamilov barəsində bir dil tərpədib beç bir söz 
demək olmaz!.. Bəli, lap az qala ki, Kamilovsuz bu dağlara belə gün çıxmazdı?!. 
Ancaq gör indi iş nə yerə çıxıb ki, yollar belə haçalanıbdır?.. Axı, deyəsən, indi 
Kamilov, öz sınıq-salxaq dəstəsi ilə sürətlə gedən böyük bir axından qoparılıb bir 
kənara atılıbdır?! - Kamilov papirosunu çəkə-çəkə dönüb Vahidovun başı 
üzərindən asılan rayon xəritəsinə baxdı, udqunub özünə bir sual verdi: "Bəs bu 
neço ildə mənim burada işim nə olmuşdur?" - Onun qulağına ancaq öz bağırtısı 
gəlirdi... Hərə bir iş görmüşdür! O isə hey bağırmış, bu bağırtılar içində də bu 
dağgövdəli adama hamıdan artıq bir iş gördüyünü güman etmişdi. İndi işdən 
qaçmaq, aralanmaq, bir kanara tullanıb atılmaq qorxusu onun qabağına çıxınca 
soyuq bir üşütmə keçirir, görürdü ki, o, nəinki qurub-yaradan qaynar 
adamlardan, hətta iş yerlərindən, bu təbiətin özündən belə qopub aralanmışdır!.. 
Bəs Kamilov bu iş yerlərinə getməmişdirmi? Getmişdir, az da yox, çox 
getmişdir! Ancaq bəs Kamilov bu iş yerlərində nə etmişdir?.. O, burada bir kəsi 
dinləmədən söyüb-söylənmiş; çığır-bağır salmış, şişə-şişə, köpə-köpə oradan 
geriyə dönmüşdü. Kamilov öz gövdəsini xəyali bir sürətlə gözləri qabağından 
keçirib, sanki özünü olduğu kimi birinci dəfə görürdü. Lakin bu hal Kamilov 
üçün çox müdhiş görünürdü... Kamilov elə güman edirdi ki, bu həqiqət bir 
məngənə kimi onu sıxcalayır, bəlkə də onu heç eşitmək istəmirdi!.. – Getməyinə 
mən getmişəm, bəs necə ola bilər ki, mən Kamilov, heç bir şey etməmişəm?!. 
Heç ola bilməz ki, mən heç bir şey etməyim?! Görünür, bu özü də məni gözü 
götürməyənlərin, mənim bədxahlarımın sözləri- 
  
  
______________Milli Kitabxana______________ 
278 
 
 
dir ki, mənim özümü belə öz gözümdən salmaq istəyirlər?!. "Bağça müdirəsi 
Zərrintac Sərrafzadə sənin qızın yerindədir!" Azdımı belə cavan gəlin alanlar? 
"Qocalıqda yorğalıq", balam, kimə nə? Bu paxıllıq kimin ürəyinə nə azar 
salıbdır?.. Görün heç bu da bir işdimi?.. Cavan arvad alanlara, "dəvə oynayanda 
qar yağar" desən, onda nəinki qışda, yayın qızmar günlərində də göydən gələn ağ 
papaqlamalar kəsməz!.. - Kamilovun fikri xəyal surətinə çevrilir, öz ailəsinə tərəf 
dönürdü, o düşünürdü. - "Onlar bir neçə aydan sonra yenə də bura yaylağa 
gələndə mənə nə deyərlər?.. Deməzlərmi ki, baba, bu nə əhvalatdir?.. Bəs mənim 
qızlarım?.. Bu Zərrintaca onlar nə cür baxarlar?.. Deməzlərmi ki, atacan, niyə 
bəs, belə?.. Hər nə cür baxsalar, hər nə desələr, qoy onlar bu aləmə göz gəzdirib 
barmaqlarını qaldırıb göstərsinlər ki, mən təkəm! Bir də günah öz deyingən 
analarında olub ki, külfəti söküb-dağıdıb, özü də hirs-hikkəsindən torpağa 
gedibdir... - Kamilovun gözləri Vahidovun stol üstündə açıq qoyduğu 
"Hophopnaməyə" zilləndi. 
 
 
"Dudkeş kimi bir papaq başında, 
Lap çox qocadır, babam yaşında..." 
 
"Yox, bu sözlərin indiyə nə dəxli? Yox, bu, altı pudluq Zərrintac, rəhmətlik 
Mirzə Ələkbərin göstərdiyi kimi, ağzından süd qoxusu gəlan bir kukla-gəlin 
deyildir!.. Əbəs yerə Mərdan qızışanda, öz əlini bu kitaba atmaq, açıb oxumaq 
istədi. Ancaq hər şeyi beləcə şişirdirlər!.. Heç o ötüb keçmişin mənim bugünkü 
ailə vəziyyətimə nə dəxli? "Köhnəlmisən, geriyə qalmısan", niyə geriyə 
qalmışam, balam? Niyə son yox, mən?.. Görünür, burada bir dolaşıq var. Bir 
qurğu var, ayrı cür bir şey yoxdur. - Kamilov ikinci papirosu götürüb birinci 
papirosunun oduna yandırdı, yenə əyləşib mütaliə edənlərə göz gəzdirdi. 
Vahidov da, Mehman da başlarını aşağı salıb qabaqlarında açdıqları kağızları 
oxuyur, lazımi yerlərə cızıq çəkirdilər. - Bunlar mənim əleyhimə düzələn yazılar 
olmasınmı?.. Necə edim ki, qıraqdan görüm nə yazıblar, şübhədən çıxım?.. Yox, 
bunların hamısı mənim əleyhimə hazırlanan sənədlərdir! Yoxsa Söhbəti 
dayandırıb bu kağızlara belə səssizcə baxardılarmı?.. Yaxşı, mən olmasam, onda 
burada məni əvəz edən kim olar? – Birdən-birə Kamilovun beynində bu sual 
doğdu, gözləri qabağında bu cavab dayandı. –Heç kim, heçkəs!.. Bəs Vahidov 
mənə güc gəlsə, ondasədr kim ola bilər?.. Kim prezidium iclası apara bilər?.. Heç 
kim, heç kəs!.. Deyək ki, lap güc gəlsə, onda necə?" Kamilovun gözləri otağı 
dolandı,   
  
______________Milli Kitabxana______________ 
279 
 
 
Cabbarzadə ilə Cəlilov onun gözləri qabağında yan-yana dayandı. Camilov 
özünə baxdı. - "Onların ikisini də bir-birinə qatıb yoğursan, yenə də mənim 
yarım çıxmaz, -deyə onun dodaqları qaçdı... -Onların ikisi hələ nazik şivə 
oxşayır; iyirmi səkkiz-otuz yaşlı adamlardır. Demək, Sovet hökuməti qurulanda 
bunların hər birisinin neçə yaşı varmış?.. Bəlkə komsomolda da yoxmuşlar!.. 
Amma nədi?.. Heç belə şeymi olar? Necə ola bilər ki, on beş il at üstündə 
mürgüləyəsən, indi piyadalanıb uzaqdan buraya boylanasan? Ancaq o vaxtlar 
mənim qılıncımın dalı da kəsərdi, qabağı da... İndi bəs necə?.. - deyə Kamilov 
sürətlə mətləbdən keçirdi. - "Kitab oxumur, dəftər oxumur" deyirlər. Niyə, bəs 
bu yuxarıdan gələn kağızlara kim baxır? Kim bu kağızların qulağında yazı 
yazır?.. Əgər mənim öz yazı fikrim olmasa, o qızbənizli Kamal heç bircə barmaq 
kağız yaza bilərmi? "Hansı kitabı oxumusan? - Kamilov öz-özünə sual verdi, 
onun gözləri öz evindəki üst-üstə qalaqlanmış kitablarda, icraiyyə komitəsinin 
özündəki kitab şkaflarında gəzdi, o heç bir kitab göstərə bilmədi, götürüb bir 
kənara qoya bilmədi... - Bax, o kitabi mən açmışam, bu kitabı vərəqləmişəm, o 
biri kitabdan bir səhifə oxumuşam, yuxum gələndə başımın altına qoymuşam, bir 
ay bu kitab mənim yastığımın altında əzilibdir, ancaq macal olmayıbdır... 
Belədirmi?.. Bunun bugünkü söhbətlərə nə dəxli? Axi, nə olsun, oxumamışam? 
Hər şeyi bilirəm ki... Görünür, mən zorbalıqda adamı günün günortaçağı qara-
qura basır, əsəbilik mənim taqətimi kəsir, mən də asanlıqla bu meydanı tərk 
etmək istəyirəm?! Yox, heç bir zaman!.. Bütün bu fikirlər mənim bədxahlarımın 
fikirləridir ki, orda-burda o qədər deyib-danışıb, ağızdan-ağıza yayıblar ki; 
axırda mənim öz başımda da damcı-damcı doldurublar, guya ki, mən geri 
qalmışam, oyan, filan və peşməkan olmuşam?!". 
"Siz özünüz geri qalmısınız". - deyə Kamilov şirli qutudan üçüncü papiros 
çıxarıb ikincisinin oduna yandırdı... Altdan-altdan baxan Vahidov Kamilovun 
bütün hərəkətlərinə göz qoyur, onun ah-ufunu duyurdu: "Bəlkə Kamilov öz 
hərəkətlərindən peşmandır?.. Bəlkə o, içəridən tərk-silah olur!.." - Mehman da 
Kamilovu nəzərindən qaçırmırdı. Arada-bir onların baxışları bir-biri ilə 
toqquşurdu. Axırıncı bir baxışda Kamilov sanki ona: "Bütün bu işləri doğuran 
sən, dünənki uşaq, sən oldun!" - deyirdi. Kamilov papirosunu sümürüb tüstüsünü 
dodaqları arasından yuxarı buraxdı: - "Yox, belə tirtap olub üzüqoylu uzanmaq, 
dibindən uçan bir dağ kimi zəkələyə düşüb dağılmaq, neçə yüz ilin qollu-qanadlı 
bir palıdı kimi, kökündən qopub yerə sərilmək olmaz!" - Kamilov ayağa durub, 
Özünü sınayır kimi tərpəndi, divardarı asılmış rayon xəritəsinə tərəf ağır- 
  
  
______________Milli Kitabxana______________ 
280 
 
 
ağır addımlarla yeridi. "- Vahidov bu xəritəni düzəldib ki, elə bütün işləri də öz 
ayağına yazsın!.. Sabah mən o portfelli mühəndisi çağırıb bundan da iri bir kart 
düzəltdirərəm, deyərəm ki, mənə də belə bir kart çək, vəssalam! Əvvəlcə mən 
özüm planını ağ kağızda çəkərəm, sonra deyərəm çıxart çeşnisini!.. Xalq 
gördüyü işi gözə verə bilər, mən yox!.. Nə iş görmüsən? - Nə iş görməmişəm?!. 
Görün bu da heç bir sualdır, yəni? Əgər mən bu neçə ildə boş-boşuna 
danışmışamsa, bəs bütün bu işləri kim hərəkətə gətiribdir? - Kamilov öz 
qollarına baxdı, əsnəyib ağzını çuval kimi açdı. Onun ağ, qıvrımtüklü sinəsi hava 
ilə dolub boşaldı. Bu zaman ara qapı açıldı, xüsusi şöbə müdiri əlində şifr 
teleqram içəri girdi. Vahidov teleqramı alıb oxudu... Burada Kamilovun işdən 
kənar edilib mərkəzin sərəncamına çağırılması, onun yerinə isə rayon 
fəallarından bir nəfər namizədin verilməsi göstərilirdi. Vahidov bir neçə dəqiqə 
bayaqkı qayda üzrə sədrliyə yeni namizədlər haqqında düşündü. 
- "Cabbarzadəmi, ya Cəlilovmu?" O, hər ikisinin adını öz bloknotuna yazdı, 
ətraflı fikirləşmək üçün bloknotu örtdü. - "Hər ikisi də yüz dəfə bu "əyan" dan 
yaxşıdır", - deyə Vahidov teleqramı Kamilovun özünə uzatdı. Kamilov teleqramı 
alıb bir neçə dəfə hərf-hərf oxudu. İsti bir tər, çeşmə kimi göz verib, onu 
tamamən bürüdü. O, gözlərinə inanmırmış kimi teleqramı gözləri qabağına bir 
daha gətirdi, daha heç bir hərf görə bilmədən geriyə qaytardı. 
- Nə eybi var? - deyə Kamilov dərindən köks ötürüb dilləndi. 
- Bizim də bəlkə bir sözümüz oldu, nə eybi var?.. 
Vahidov mərkəzin bu qərarından razı qalmaqla, başqa işlərə keçmək üçün 
başını qaldırıb Mehmandan soruşdu: 
- Deyirəm, söhbəti qurtaraq? Bes o nədir, o qalın iş? 
- Bağça müdirəsi Zərrintac Sərrafzadənin işidir! 
- Sərrafzadənin işi?! Cabirov sizə adladıbdır? 
- Bəli, Sərrafzadə Zərrintac məsuliyyətə cəlb olunur, yoldaş Vahidov! 
- Axı kişi təzə toy eləyib, - deyə Vahidov acınacaqlı bir nəzərlə Kamilovu 
süzdü. 
- Mən də heç belə istəməzdim, ancaq təəssüf ki, belədir, yoldaş Vahidov! 
- Fikriniz nədir, prokuror? 
- Müqəssiri məsuliyyətə cəlb etmək, qanun üzrə hərəkət etməkdir. 
Çünki bizim sovet qanunu müqəddəsdir, onun qarşısında bütün vətəndaşlar 
tutduqları vəzifələrindən asılı olmayaraq, eyni dərəcedə məsuldurlar! 
  
 
  
______________Milli Kitabxana______________ 
281 
 
 
- Arvadımızı da əlimizdən almaq? - deyə Kamilov tər yandıran gözlərini 
əlində saxladığı dəsmalla sildi. 
- Siz özünüz bilməliydiniz, "dəvə oynayanda necə qar yağar?" 
- Vahidov bayaqkı misalını bir daha təkrar edib əlavə etdi. - Taylı-tayın 
tapmasa, pis keçər axır günü!" 
- Bəlkə məni də bir məsuliyyətə alasınız? 
- İşdə qanuni əsaslar olduqda, hər bir vətəndaş qanun qabağında eyni 
dərəcədə məsuldur!.. – deyə Mehman pörtüb, pırçım-pırçım tər tökən Kamilova 
cavab verdi. 
- Olsun, nə olar olsun! - Kamilovun dili dolaşdı. -Mən, indi bu neçə ildə bir 
vedrə ilə gedirəmsə, görün siz özünüz bir ildən sonra neçə vedrə ilə 
gedəcəksiniz? 
Kamilov əllərini stola dayayıb ayağa qalxdı; onun ağzı birdən köpükləndi, 
beyninə qan vurmuş kimi xırıltı bir səslə: 
- Biz də bu aləm uğrunda az qılınc çalmamışıq, - dedi. - Biz də az can 
çürütməmişik. - Kamilov bu sözləri desə də, Vahidovun baxışlarından çəkindi, o, 
Mehmana tərəf qayıtdı. 
- Bala, sən hələ yumurtadan təzə çıxmış bir yeni cücəsən, amma özünü 
şişirdib mənim gözümdə bir əjdahaya oxşatma ha!.. Heç belə də şeymi olar? 
Çağırmamış, üzbəüz yoxlamamış, neçə ilin Fərhad kimi külüng çalanını 
vəzifədən geri çağırsınlar, hə?.. 
- Bu neçə ildə qanunla oynamaq sizə nə qədər asan olubsa, indi görən bu 
oyundan çıxmaq sizə nə qədər çətin olacaqdır! - deyə Kamilova cavab qaytardı. 
- Mən nə etmişəm, bala? – deyə Kamilov iki əlini də açıb irəli uzatdı, - yol 
kəsmişəm, poçt dağıtmışam? 
- Bunların heç birisini etməmişsiniz!.. 
- Bəs onda?.. Bəs onda, oğul?.. 
- Çoxlu-çoxlu qanunsuz hərəkət etmişsiniz! Mən də həmin sənədləri qaldrıb 
adi orqanlara çatdırmışam! 
- Axı adi orqanlar bir məndən soruşmazmı belə filan, hə? 
- Sənədlər heç bir şübhə doğurmadığı halda, artıq sorğuya ehtiyac yox idi! 
- Belə çıxır ki, kiminsə öyrəlməsi ilə siz quyunu, öz atanız yerində bir qocanı 
salmaq üçün qızmışsınız, hə? 
- Heç bir kəsin öyrətməsi ilə, mən heç kəsə quyu qazmamışam! Mən ancaq 
öz qanuni borcumu yerinə yetirmişəm, nə artıq, nə də əskik! 
  
  
______________Milli Kitabxana______________ 
282 
 
 
- Bəs yoldaş Vahidov? Bəs bu böyüklükdə, burada duran kişİ? Bəs bu 
məsləhət-məşvərət? - Kamilov sanki üzü üstə düşüb bir az əvvəlki cod 
hərəkətləri üçün Vahidovdan bağışlanmasını istəyir, partiya biletini itirəcəyinin 
vahiməsini keçirir, Zərrintac xanımla etdiyi toyun bir yasa çevrilmək 
mənzərəsini görürdü. - Mən bu böyük ştabın, qoca da olsam balaca bir 
əsgəriyəm, yoldaş Mərdan! - Kamilov birtəhərlə bu vəziyyətdən çıxmağa əl atdı. 
- Mənim beynim kürə kimi qızışmışdır, indi mən üzr istəyirəm, - Kamilov 
danışa-danışa hirsindən avazıdı: 
- Bir stəkan su istəyirəm! 
Vahidov qrafindən stəkana su töküb ona verdi. Kamilov qurtaqurt içib 
qaytardı. 
- Bir stəkan da, xahiş edirəm, Mərdan! 
Vahidov ikinci dəfə stəkanı su ilə doldurdu. Kamilov bu stəkanı da boşaldıb 
Mehmana tərəf çevrildi. 
- Divin canı şüşədə olan kimi, mənim də canım bu ştabdadır, - deyə o üzünü 
Vahidova tərəf döndərdi. - Ancaq siz prokuror kimilərinə gələndə, mən sizi də, 
dünyanı da öz buynuzlarıma götürə bilərəm ha!.. 
"Dəvəyə navala bir şey deyildir!" deyiblər. 
- Dünyanı buynuzlarına götürmək, ya o kütü - navalanı udmaq yox, hələ ki, 
qanunsuz qərarları çıxarmaq, qanunu təhrif etmok üçün qanun qabağında cavab 
vermək lazım gələcəkdir!.. 
- Görürsünüzmü, yoldaş Vahidov - deyə Kamilov öz dərisini qorumaq üçün 
iri gövdəsi ilə sanki kəndir üstünə çıxırdı. - Atası yerində bir qocaya gör necə də 
amansız bir qılınc siviribdir, bizim bu oğlan! 
- Mən yoldaş Mehmana haqq verirəm! - deyə Vahidov Kamilovun hiyləyə 
keçib vaxt udmaq üçün ora-buranı cırmaqlaması müqabilində qəti və aydın bir 
cavab verdi. 
- Bəs bizə? Biz külüng çalan, əlində qabar qalan Fərhada?.. 
- Siz özünüz özünüzü itirmişsiniz, Kamilov! 
- Səhvimi boynuma alıb bu əyri qərarlarımı özüm öz əlimlə dəyişdirsəm 
necə? 
- Əgər səmərə versəydi, güzəştə getmək olardı!.. Ancaq deyərlər "qozbeli 
qəbir düzəldər!" 
- Tamam təslim olsam necə? Çünki mən elə də "qozbel" olmamışam, 
Mərdan! 
- Təslim olmaqla, on min manatların oğurluq və israfçılığı bağışlana bilməz! 
- deyə Mehman təzə dolmağa başlayan əlavə bir qovluğu götürüb stolun üstünə 
qoydu. 
  
  
______________Milli Kitabxana______________ 
283 
 
 -   Görünür, sən tamamən Şümür olmusan, bala! 
- Mən inqilabi qanunçuluqdan danışıram! 
- Bəs bağça işində mənim cinayətim nədir? 
- Bağça müdirəsi Zərrintacla birlikdə kef küləyinə verdiyiniz yüz min manat 
dövlət pulu! 
- Bəyəm bu bağça nə böyük bir dəvəymiş ki, mən də yüz min manatı bir dəvə 
navalası kimi udum, hə? 
- Düz üç il içərisində bir yüz min? Əlli minini isə siz qeyri-qanuni yolla 
büdcədən bağçaya ötürmüşsünüz! 
- Bunu da yuxarıya təqdim etmişsiniz? 
- Xeyr, ancaq Salamatov kimiləri barədə olan qanunsuz qərarlarınızı təqdim 
etmişəm! 
- Mən bilmirəm heç bu büdcədən əlli min necə pırtdayıb bağçaya düşübdür? 
- Onu vətəndaş Kamilovdan ayrıca soruşacağıq! 
- Mən nə yaman cinayətkar imişəm?! - deyə Kamilov qəribə bir gülüşlə 
qapıya yaxınlaşdı. - Vunın yıxılana baltanı!.. - O birtəhər qapını açdı. - Mən də, 
axır nəfəsdə, öz dişimə qılınc götürərəm!.. 
 
XLVIII 
 
Şəhər kənarındakı klub oğlanla dolmuşdu. Bu gün burada mühazirə olacaqdı. 
Komsomol komitəsinin katibi Əhmədov bu mühazirəyə qulaq asmaq üçün 
aktivdən ətraf kəndlərə göndərmiş, komsomolçularla birlikdə başqa gənclər də 
çağırtdırmışdı. O bu yığıncağı xüsusi səylə təşkil etmişdi. Əhmədov hamının 
toplandığını görərək salon tərəfdən pilləkən yuxarı səhnəyə qalxıb, stolun 
arxasına keçdi, əvvəlcə qırmızı örtüyü çəkişdirib onun ora-burasını düzəltdi, dolu 
su qrafinini ortadan bir kənara qoyub balaca zınqrovu əlinə alıb səsləndirdi: 
- Yoldaşlar! - deyə komsomol katibi göz gəzdirib salonun diqqətini topladı, 
sonra əlini geriyə daranmış şəvə saçlarında gəzdirib səsini ucaltdı: - Bizim 
bugünkü mühazirəmiz yeni sovet adamının, daha doğrusu, gənclərimizin mənəvi 
saflığı haqqında olacaqdır!.. Ancaq mən, mühazirədən qabaq sizin bura 
toplanmağınızdan istifadə edərək, bir müqəddimə kimi, sizə bir neçə kəlmə 
demək istəyirdim!.. Bizim raykom komsomol, son zamanlar özünə görə bir neçə 
təşəbbüslər etmiş, gələcəkdə də edəcəkdir. - O, qrafindən stəkana su tökdü, 
içmədən bir kənara qoyub davam etdi. - Biz məhəlli təsərrüfat şöbəsinin, yəni 
kommunxozun işinə, mütəşəkkil surətdə, dörd yüz yetmiş nəfər gəncin 
ongünlük, sa- 
 
  
  
______________Milli Kitabxana______________ 
284 
 
 
bahdan axşama qədər fədakar köməyini düzəldib hov vermişik! Belə ki stansiya 
arxını dəhnədən düzəldib, o sıldırım göy qayanı çarpanaq-çarpanaq çapıb, 
əbədilik daş novu salmışıq ki, su da o nova gəlir! Bizim komsomol da elə bir 
yoldaş olub ki, Fərhaddan da yaxşı külüng çalıbdır!.. Nədən ki, hər ilin selli 
baharında bu şəhər ayağı qıjıltılı çay köpüklənib kükrəyir, dağlar aşağı qollu-
budaqlı ağacları süpürrəyib gətirir, bu dəhnəni də sil-süpür eləyib Araza aparır... 
Amma indi əgər bütün Qafqaz dağlarının seli toplanıb bura gəlsə, bu dəhnənin 
yanından qanadlı bir yel olub ötə bilməz? Niyə? Çünki bizim komsomol ordusu 
tər töküb zəhmət çəkmişdir! Niyə? Çünki demişik ki yoldaşlar, qoy bizim bu 
şəhərimizin gecəsi də gündüzü kimi çıraqban olsun!.. Qoy hər bir yandan kəndlər 
boylanıb bura baxanda görsünlər ki, doğrudan da bizim şəhərin gecəsi necə də 
çılçıraqban içində parıldaşır!.. 
- Doğrudur, düzdür! - deyə arxın dəhnəsində çalışan, bu gün burada  toplanan 
gənclərdən bir dəstəsi guruldadı, səs salon boyu dalğa-dalğa yayıldı, romantik bir 
vüsətlə danışan Əhmədovu xüsusi bir zövq götürdü: 
- Belədir, yoldaş komsomolçular! - deyə yenə də o, əli ilə saçlarını geriyə 
daradı. - Biz demişik ki, şəhərimizin gecəsi ulduzlu göy kimi yaraşıqlı olsun! 
- Bizim Əhmədovun təbi gəlməsinmi? 
- Şairliyi də var!.. 
- Deyir, yaman ədəbiyyatçıdır! 
- Orada sakit! – deyə komsomol katibi asta gedən bu danışıqları eşitməsə də, 
başları bir-birinə yaxınlaşan gənclərə tərəf əlini uzatdı: 
- Belə ki, yoldaşlar, biz istəyirik ki, indi bu ilin yazından başlamış, 
rayonumuza yaradıcı əmək təşəbbüsləri gətirilsin. Dağdan axıb gələn sulardan 
istifadə edilib, elektrik stansiyaları tikilişinə başlansın. Qoy bu qayalardan 
üzüaşağı ağara-ağara tökülən şəlalələr gələcəkdə daha havayi yerə axıb 
getməsin!.. Qoy lap neçə il çəksə də, bu işıq işinə hər yerdə möhkəm bir qədəm 
qoyulsun!.. Qoy bizim iliç lampaları hər bir ucqar dağ döşündəki kolxozun evinə 
girsin, orda dil açıb desin ki, mən, birbəxt ulduzu kimi, əbədi olaraq sizin evinizi 
işıqlandırmağa gəlmişəm!.. 
Bütün salon, qəribə arzu və xəyal içində danışan gənc katibi diqqətlə dinləyir, 
qabaq cərgədə oturub, öz bloknotunu vərəqləyib qeydlərinə baxan Mehman 
məruzə üçün tələssə də, komsomol katibi öz giriş sözünü yarıda kəsmək 
istəmirdi: 
- Belə ki, komsomolçu yoldaşlar, gərək işıq bu şəhərdən o kəndlərə yayılsı. 
Ayrı cür necə ola bilər? Bəs niyə biz, - komsomol katibi 
 
  
  
______________Milli Kitabxana______________ 
285 
 
 
əlini salona doğru uzatdı, - kommunxoz dura-dura, öz qollarımızı çirməyib, 
soyuq çaya girib sal-sal buzların arasında işləmişik? Biz demişik ki, qoy yaz 
selinin qıjıltısına qədər bu işıq dəhnəsi düzəlsin! Çünki siz bilirsiniz ki, neçə vaxt 
idi, bizim bu şəhərdə işıq kəsilmişdi. Doğrudur, bu, yaz selindən deyil, bu, ötən 
payız selindən olmuşdu, ancaq dəhnə uçub-batıb getmişdi. Baxanda stansiya 
suyu sovulmuş bir dəyirmanı andırırdı! Bəs kommunxoz nə eləyirdi? Onlar bu 
gün arxı alayarımçıq düzəldir, sabah dahnə uçurdu. Niyə? Çünki yarımçıq iş 
yarıtmaz olur. İş gərək ürəkdən gəlsin, sinədən, bax belə!.. Bu gün də, elə bu 
barədə bizim sovet gəncinin bu yeni keyfiyyəti barəsində məruzə qoymuşuq! 
Özü də mühazirəçi bizim prokurordur. - Komsomol komitəsi katibi öz yaşıdı 
Mehmana tərəf baxıb sözü uzatdığı üçün, ondan üzr istəyir kimi, gülümsəyib 
davam etdi. - İttifaqdan kənar gəncləri də biz bu işə qoşduq! –Möhkəmcə, 
komsomolcasına hamımız işə girişdi ki Fərhad kimi külüng çalıb, dediyim kimi, 
çayın üstündəki sıldırım göy qayanı parça-parça eləyib yardıq, belədir, elədik, ya 
eləmədik, yoldaşlar? 
- Elədik! - deyə sakitləşən salon bir ağızdan eyni səslə guruldadı. 
Mehman öz məruzə materiallarını möhkəm tutub yerini rahatladı. İndi o öz 
yaşıdının qəribə müqəddiməsini dinləyir, o biri tərəfdən dö öz məruzəsinin bu 
salona necə təsir edəcəyini düşünürdü, Mehman görürdü ki, hər hansı bir təzad 
və müqavimətə baxmayaraq, bu rayonda həyat qaynayır, qatlar qalxır, yeni 
qüvvələr işə qoşulur, onlar qurub-yaradır, güclü yaz selinin qabağına çıxır, yeni 
həyat işığını göy qayadan keçirir. "- Bəli, gələn qüvvə qalib, gedən qüvvə 
məğlub olacaqdır", - deyə Mehman öz yazdığı bir vərəqi qaldırıb gözdən 
keçirtdi. Əhmədov məruzəçinin bu vəziyyətlə hesablaşdığından istifadə edərək, 
çapılan arx dəhnəsindən qopmur, fikrən onun ətrafında dolanır, sanki bu iş indi 
də axıb gedirdi. 
- Buradakı bütün komsomolçular təsdiq edə bilərlər ki, o dəhnədən düzələn 
göy qayanın ortasından keçən arx uçmazdır, ömrü də yüz-yüz ildir, yoldaşlar! - 
Əhmədov əlini yuxarı qaldırdı. - Hə, bu xüsusi bir təşəbbüsdür, ya yox, uşaqlar? 
- O, stəkanı göturüb suyunu içdi, boş stəkanı bir də doldurdu. - Yaxşı, ikinci 
təşəbbüs nədir?.. İkinci təşəbbüsümüz "Daşqınçay" üstündən körpü salmaqdır!.. 
Sel zamanı, siz də bilirsiniz ki, bu "Daşqınçay" neçə adamı aparırdı?.. Biz, 
komsomolçular, görün ildə neçə nəfəri "Daşqınçay" selindən qurtarmışıq! Bu da 
özünə görə bir işdir, təşəbbüsdür, ya yox? 
- Çox xeyirli bir işdir! 
- Hələ bu körpülərdən çox salacağıq! 
  
  
______________Milli Kitabxana______________ 
286 
 
 
- Mən görülən işdən danışıram, - deyə katib yerdən danışanlara nəzər salıb 
barmağım qalladı. - Bir də, bizim kolxoz komsomolçuları neçə kəndə arx 
çəkmişlər? 
- Düz altı kəndə! 
- Qapılarda, həyətyanı yerlərdə göy-göyərti üçün bu da bir işdirmi? 
- Katib arada bir məoruzəçiyə nəzər yetirdi, Mehman isə ümumi dalğalanma 
içərisində həyəcan keçirir, bu qədər adamın həyat quruculuğu naminə necə 
qaynadığını görürdü. 
- Hə, yoldaş komsomolçular, bizim gənclər, - deyə Əhmədov davam etdi: - 
Bundan başqa, indi siz bilirsiniz ki, biz "Qalaçaçay" üstündən da körpü salmaq 
üçün bərk-bərk hazırlaşırıq! 
- Qalaçaçay üstündən körpü lazımdır! 
- Hamısı da birdən olmaz!.. 
- Birdən olmasa da, iş sürətlə aparılmalıdır! 
- Yoldaşlar, yoldaşlar! - deyə Əhmədov öz sözünü yekunlaşdırmağa çalışdı. - 
Biz kəndarası yolları da düzəldirik! Bütün kənd, klub, qiraət komalarına rayon 
partiya komitəsinin göstərişi ilə kömək edib onları hamiliyə götürtdük!.. Qaldı 
bizim sayıqlıq barəsində, onu da deyə bilirəm ki, nəinki bizim 
komsomolçularımız, hətta pionerlərimİz belə, kolxoz əmlakına xain gözlə baxan 
sinfi düşmən qalığının ifşasında az fəaliyyət göstərməmişlər!.. Hansı ki, indi 
məruzə edəcək yoldaş prokuroru Mehman Atamoğlanov özü də bu sözümü 
təsdiq edə bilər! 
- Əhmədov Mehmana tərəf baxıb: 
- Belədir, yox, yoldaş prokuror! - deyə soruşdu. 
- Düzdür- ganclər bizə çox böyük yardım göstərirlər, - deyə Mehman təsdiq 
etdi. 
- Yoldaşlar, biz komsomolun müvəffəqiyyətlərini qeyd etməklə, heç bir 
zaman onun işində olan ciddi nöqsanları da unuda bilmərik! Bu barədə yoldaş 
Vahidov bizim üç aylıq iş planını nəzərdən keçirəndə, lap pioner işinə qədər bizə 
göstərişlər verib, özü öz əli ilə yazıbdır! Nöqsanlarımız var, özü də az yox, çox-
çox var!.. Ancaq bizim gənclər istəsə, o nöqsanları rəf edər, dağı dağ üsta 
qoyarlar. – Əhmədov məruzəçinin artıq darıxdığını görüb, birdən öz sözünə 
tələsik xitam verdi: 
- Təvəqqe edirəm mühazirəyə yaxşı-yaxşı qulaq asasınız, - deyə bugünkü 
yığıncağın işinə girişdi. - Məsələ yeni sovet adamının, daha doğrusu, 
gənclərimizin mənəvi saflığı haqqındadır! - O, əlini qabaq cərgəyə uzatdı. - 
Məruzə üçün sözü hüquq fakültəsini bitirmiş prokurora, Mehman Atamoğlanov 
yoldaşa verirəm, - deyə giriş sözünü bitirdi. 
  
______________Milli Kitabxana______________ 
287 
 
Mehman yeyin addımla səhnəyə çıxdı və xitabət kürsüsünə gəldi. O, qanun-
əsasidən başlayaraq sovet vətəndaşlarına verilən böyük hüquqlardan danışdı. 
Mehman qədim quldarlıq, feodallıq, sonra kapitalizm cəmiyyətlərindəki insan 
hüquqsuzluğundan xeyli bəhs etdi, o bu cinayətlərdəki dözülməz istismar 
formalarından, əməkçi insanların ağır güzəranlarından bəhs açdı. Sonra Mehman 
yeni sovet adamının azad kalam, azad əmək, azad vicdan hüquqlarından, 
gənclərin, yeni sovet adamının kapitalist cəmiyyəllərinə görə müqayisə edilməz 
böyük üstünlüklərindən söz açdı... Salon mühazirəçini diqqətlə dinləyir, 
komsomol katibi özü də hüquqşünası maraqla süzür, onun natiqlik məharətinə 
heyran qalırdı. Mehman danışıqarası həyatdan misallar gətirir, öz ilk təcrübi 
işlərində təsadüf etdiyi qanunsuz hərəkətləri göstərirdi: 
- Bizim yeni adamlarımız yeni əxlaqla tərbiyə olunmalıdırlar, yoldaşlar, onlar 
yaltaqlıqdan, qorxaqlıqdan, xəsislikdən, paxıllıqdan, namərdlikdən, 
ikiüzlülükdən, fitnəkarlıqdan, böhtançılıqdan uzaq olmalıdırlar! - Mehman bu 
sözlərdən sonra yenə də ötən cəmiyyətlərə qayıdaraq, tarixdə azlığın necə də 
çoxluğun qanını zəli kimi sormağını göstərirdi. O, Yer kürəsinin altıda bir 
hissəsində Oktyabr inqilabının böyük bəhrələri nəticəsində istismarın necə ləğv 
olunduğunu deyirdi. 
Məruzəçi istehsal qüvvələrinin inkişafını, cəmiyyətin tərəqqisini və 
gələcəyini qeyd edirdi. Mehman, yaranan və yaranmaqda olan maddi əsaslardan 
misallar gətirib məruzəsini zənginləşdirməyə çalışırdı: 
- Bəli, bizim yeni adamların əxlaqı, daha doğrusu, mənəvi aləmi mütəqabil 
dostluq, etibar, mərdlik, cəsarət və bu kimi gözəl şifətləri özündə cəm etməlidir! 
Biz, inkişafimıza maneçilik törədən hər hansı bir adama qarşı, hər hansı köhnə 
nüfuz və hazırkı mənsəbinə baxmadan mübarizə aparmalı, bu, ya digər şəkildə 
özünü göstərib qarşıya çıxan müqavimətləri, əngəllri qırmalıyıq! - Mehman 
nəzərini salondan çəkib səhnədə, stol arxasında tək əyləşib əlini çənəsinə 
dayayan, sakitliklə məruzəçini dinləyən Əhmədova tərəf baxıb qeyd etdi. – Bəli, 
dəhnələri qranit kimi möhkəmlətməli, onları aylar, illər üçün yox, əsrlər və 
nəsillər üçün etməliyik! - Mehman onu dinləyən beş yüz nəfərlik salona tərəf 
dönüb inamla davam etdi. - Bunlar hamısı, yoldaşlar, daxili bir saflıq, təmizlik 
tələb edir!.. Zahiri geyim, zahiri mədəniyyət əgər daxili aləmlə təmiz vicdan, 
ürəklə bağlı olmazsa, o, sabun köpüyü kimi boş olacaqdır. 
Bir adamın əxlaq qaydaları onun daxili, zəngin mənəvi aləmi ilə bağlı olmazsa, 
o, nə qədər təmtəraqlı olsa, yenə də qum üstündə kartondan qurulan bir evciyə 
bənzəyəcəkdir!.. 
  
  
______________Milli Kitabxana______________ 
288 
 
 
- Doğrudur, düzdür! - deyə yerdən səslər gəldi, gənclər içində danışıq getdi. 
Sədrlik edən Əhmədov sakitlik tələb etdi, məruzəçi davam etdi: 
- Bəli, yoldaşlar, ürək təmiz olmazsa, ləkəli olsa, dil nə qədər hərarətli, şirin 
olsa, yenə də ürək ahəngsiz işləyəcəkdir! Əgər daxili aləmdə bir çürüntü varsa, o 
özünü mütləq göstərəcəkdir! Bizim hər hansı hünərimiz, bax, elə yaradıcı yeni 
bir dünya, yeni bir dəhnə, yeni bir aləmdir!.. 
Bizim qurub-yaradan nəsillərimizin mənəvi aləmi ayna kimi şəffaf 
olmalıdır!.. Bir adam təsadüfən bir əzasını, deyək, əlini qolunu, hətta gözlərini 
belə itirsə, yenə də o yaşayıb yarada bilər!.. Əgər bir adam öz ürəyini ləkələr 
içində itirsə, cismən yaşasa da, mənən yaşayıb yarada bilərmi? - Mehman 
danışdıqca vaxtilə bu sözləri ona tövsiyə edən ağsaçlı adamların simaları 
gözünün qarşısında görünürdü. - Bəli, komsomolçu və gənc yoldaşlar, görək 
bizim ürəklərimiz həyat eşqi üçün, xariqüladə işlər görmək üçün tükənməz bir 
cürətlə dolmuş olsun!.. 
Gərək ürəkdə heç bir ləkəli, kölgəli cəhətlər olmasın!.. Əgər bir ürəyə bir 
iynə ulduzu qədər balaca bir ləkə düşərsə, o, adamın gözəl sifətlərinə də kölgə 
salar. Ləkəli bir ürəkdə nə təmiz bir adamla üz-üzə gəlib danışmaq, nə də 
düşmənlə çarpışmaq üçün bir cürət ola bilər! Heç kəs bilməsə də, oğru hansı bir 
cürətlə doğruluqdan danışa bilər?.. 
- Doğradur, düzdür! – deyə yerlərdən səs yayıldı. 
Əhmədov: 
- Sakit olun, yoldaşlar! - dedi. 
Mehman davam etdi: 
- Hə, yoldaşlar, heç kəs bilməsə də, satqın bir ürək hansı bir üzlə sədaqətdən 
danışa bilər? - Mehman moruzəsinin bu yerini ağır-ağır oxumağa başladı. – 
Deməli, bizim gəncliyin, bir sözlə, bizim yeni nəslin əxlaq aləmini bir təmizlik 
təşkil etməlidir! Məncə hər bir yeni adam -gənc nəsil əxlaq məsələsində, bu 
xüsusiyyətləri nəinki dilində əzbər etməlidir, o, bu yeni keyfiyyətləri, fövqəladə 
bir saat kimi mütəmadiyən işləyən ürəyində hifz etməlidir!.. Mənim ağsaçlı bir 
müəlliməm vardı - Məlikə xanım, mən onillik məktəbi qurtaranda mənə demişdi: 
"Hər hansı sənətə gedirsən get, ancaq ürəyini ləkələmə!" – Mehman son 
sözləri dediyi zaman pəncərənin laxlayan şüşəsi cingilti ilə yerə düşüb çilik-çilik 
oldu. Hamı boylandı, salon ağzınacan dolu olduğundan, qapıdan içəri girə 
bilməyən Qaloşlu adamın başı pəncərədən içəri, xitabət kürsüsünə tərəf uzandı. 
O, Mehmana şübhəli, istehzalı bir nəzərlə  
  
______________Milli Kitabxana______________ 
289 
 
 
baxırdı. Onun dodaqları aramsız tərpənirdi: "Qəşəng danışıq?! Təmizlik?! 
Ləkə!.." Qaloşlu adam bu sözləri pıçıltı ilə söyləyirdi... 
Kamilov və Murtuzovun bir az bundan əvvəl Qaloşlu adamla görüşmələri 
onu gətirib buraya çıxarmışdı. İndi isə Qaloşlu adam dayanmadan hərəkət etməli, 
atdığı torun dəstəsindən yapışıb onu özünə tərəf çəkməli idi..- Mehmanın irəlicə 
burada, sonra Bakıda müşavirə zamanı keçirdiyi şübhəli həyəcan, anası Xatunun 
qayğı və iztirabları Mehmanı bir daha şübhə ilə bürüməyə başlayırdı... Qırışıq 
sifətli Qaloşlu adamın tərpənən dodaqları, hansı bir sirri bu salon qarşısında 
açmaq istəyirdi?.. - Bəli, Qaloşlu adamın istehzalı baxışları, saymazyana bir oda 
içində tərpənən qansız dodaqları Mehmanın fikrini dağıdırdı. İndiyə qədər 
Mehmanın qabağında ikiqat əyilən, yer-yurddan kağız qırıntılarını toplayan bu 
adam, nə üçün bu gün burada özünü belə naqqal aparır?.. Nə üçün Qaloşlu adam 
çəkinib utanmır. Üzüsusuz bir həyasızlıqla, döşünə döyən bir uğursuzluqla öz 
qırışıq burnunu göstərir? "Bəlkə Qaloşlu adam; möhkəm bir düyünü əlinə 
keçirmişdi?" 
Mehmanın fikri dolandı, istər-istəməz onun ilk şübhələri bir daha 
təsəvvüründə canlandı. Mehmanın gözlərinə həmin aynaya əks salan "sarı saat" 
sataşdı. 
- Yoldaşlar, ağsaçlı müəllimə deyirdi ki... 
Sədr məruzəçiyə tərəf baxıb, zınqrovu yuxarı qaldırdı: 
- Yoldaşlar, nə oldu, dünya-zad uçmadı ki? Bir göz şüşədir, sındı, sındı, 
sabah saldırarıq! 
O, zəngi çalıb üzünü Mehmana tutdu: 
- Buyura bilərsiniz, yoldaş mühazirəçi!.. 
- Hə, elədir, yoldaş Əhmədov, mən ləkə məsələsindən deyirdim!.. Ləkəni 
yaxın qoymamaq!.. Ayıq olmaq!.. Hər yerdə, hər zaman ayıq olmaq lazımdır, 
yoldaş cavanlar! 
Mehman əl atıb katibin doldurduğu stəkanı götürdü, son qətrəsinə qədər içdi. 
O, sözlərini bir yerə yığıb qurtardı. Sədr iclası qapadı. İzdiham danışa-danışa 
bayıra çıxdı. Mehman kənar kəsmə bir yol aldı. 
- Qəşəng danışırdınız, - deyə Qaloşlu adam mühazirəçiyə yanaşdı. 
- Siz prokuror oğlan, təmizlikdən yaxşı danışırdınız!.. Ancaq belədirmi, dəm 
vurduğunuz kimidirmi?.. 
Mehman dirsəyi ilə vurub nə qədər rədd etmək istəsə də, Qaloşlu adam 
Mehmandan üzülmür, bir addım belə olsun geri qalmırdı: 
- Su ilə boğaz yaşlayıb doğruluqdan danışmaq olmaz, - deyə o xırıldayır, 
girəvəni əlinə keçirən namərd qatil kimi, sanki xəncəri xəncər üstündən 
saplamaq istəyirdi. 
  
______________Milli Kitabxana______________ 
290 
 
- Əgər biz deyən olmasa, özündən küs!.. Balışa nə olub, cəhənnəmə, göra ki, 
kluba gedib! Qol götürüb diringi oynamıyaydı?!. Zərrintac da gərək qurtarsın!.. 
Kamilov üçün topladığın daşı ətəyindən yerə tök! Gərək o Murtuzov deyən kimi 
hərəkət eləyəsən!.. Yoxsa Züleyxa xanımın qolunda... parıldayan "an" açılacaq, 
özün də rüsvayi-cahan olacaqsan!.. 
 
XLIX 
 
Mehman Qaloşlu adamı o qədər də eşitmədən aralandı. Lakin Qaloşlu 
adamın ağzından çıxan bu qırıq-qırıq sözlərin, kinayəli və istehzalı pıçıltıların 
müqabilində o özünü ələ ala bilmirdi. Mehmanın ürəyi ömründə birinci dəfə idi 
ki, belə çapar kimi çapır, ağır-ağır döyünürdü, "Nə üçün bü sözləri eşitməzdən 
qabaq Qaloşlu adamın başı görünməklə mənim sözlərimin daxili məntiqi elə 
qırılsın?". Mehman ağır-ağır düşünürdü. O, qurğuşun kimi ağırlaşan ayaqlarını 
güclə sürüyürdü. Zil qaranlıq, sanki ayn bir zəhmlə göydən yerə enirdi. "Ağsaçlı 
müəllimə, Ağsaçlı, balışa dirsəklənmiş xəstə professor... Ağsaçlı, iztirablı, 
kədərli ana!.. Mehmanın sözlərinə qüvvət verən, onu hörmətlə dinləyən, boynu 
piyli, başı yağlı Əbdülqədirə qarşı onu müdafiə edən respublika prokuroru!.. 
Hələ düz on altı gün bundan qabaq rayon partiya komitəsində Vahidovun onu 
Kamilovdan müdafiə etməyi... Onun məruzəsini böyük maraqla dinləyən beş yüz 
nəfərə yaxın gəncin qaynar gözləri!". Bütün bunlar bir xəyal sürəti ilə Mehmanın 
təsəvvüründə canlanır, bir-birini (əqib edərək tez-tez ötürdü, Mehmanın 
nəzərində yeni-yeni qanada qalxan bir şahin yerə gəlirdi. Mehman dönüb buludlu 
göyə, zil, sal qaranlığa baxırdı. Yuxarıda, qaranlıq içində sanki ağ saçlar ağarır, 
bu adaraların simaları heyrət və təəccüb içində görünürdü... Mehman birdən 
büzüşüb üşütməyə başladı. O, qılçaları qırılmış kimi taqətsiz dayandı. 
- Mən niyə birdən-birə, - deyə Mehman əl ini sinəsinə gətirdi. - Axı nə üçün 
belə oldu? - Sanki onun atlanan ürəyi yerindən qopmaq, hara isə uçmaq istəyirdi. 
Birdən Mehman qaranlıq içində səndələyib soyuq divara söykəndi. Uca, qarlı 
dağlardan başlayıb yavaş-yavaş əsən yel Mehmana əsrarlı bir sərinlik gətirdi... 
Mehman dayanıb qulaq verdi. Ürəyindən bir səs gəlməyə başlayırdı. - Bu 
nədir?.. Bu çıqqıltı nədir? - Xırdaca saatın əqrəbi ahəstə-ahəstə hərəkət edir, sarı 
saat sürətlə çıqqıldayırdı... Parıltısı aynaya düşən qızıl saat Mehmanın 
təsəvvüründə böyüyürdü. Mehman başının ağrısından gözlərini yummaq, bu 
mənzə- 
  
  
______________Milli Kitabxana______________ 
291 
 
 
rəni görməmək istəyirdi... Lakin bu qızıl saat kənarda yox, Mehmanın öz 
ürəyində çıqqıldayırdı.,. Elə bil ki, gözlənilmədən ətraf dağlar bir-bir öz yerindən 
qopub, onun başına tökülürdü: 
- Ev xəyanəti!.. Qara bir təkə!.. Arxadan kürəyə saplanan zəhərli bir xəncər!.. 
İndi Mehman iclasın sonuna yaxın yaranmış vəziyyətin əsl səbəbini anlayırdı. 
Balaca, qara bir xal, kiçik bir ləkə düşmüş ürəkdən kinayəli pıçıltılara bürünmüş 
bir uğursuz səs gəlirdi, - çıq... çıq... çıq... çıq... - Bu səs nədir? Bu çıqqıltı nə 
üçün bu qədər də özünü dərinə vermiş, orada özünə bir yuva salmışdır?.. Nə 
üçün bu çıqqıldayan sarı saat, bir sarı ilan kimi orada qıvrılıb yatmışdır?.. Axı, nə 
üçün bu ilan öz zəhərli dişlərini belə göstərsin?.. O öz dilini çıxarıb istehza ilə 
oynatsın, bədheybət, murdar gözləri ilə gülsün? - Mehmanın həyəcanları artır, 
onun iztirabları dalğa-dalğa çoxalırdı. O, heç bir zaman şəxsən müqəssir 
olmadığı halda bu işin əzab və ağırlığını keçirir, onun ürəyi üzərinə bir dağ 
yıxılmış kimi əzilirdi. Demək, Mehmanın bütün cidd-cəhdlərinə baxmayaraq, 
xain bir əl bu gənc ailədə gəzmiş, Şəhla xanımsa bu fitnəkar əli gizlətmişdir!.. 
"Axı, bəs Züleyxa? Bəs o məni sevmirmi?.. Nə üçün o açıb hamısını mənə 
deməsin, bax, o zaman oxunu alıb yayını gizlətsin?!" - Bu vaxt Mehmanın 
gözlərinə Züleyxanın tərpənən dodaqları üstünə qüvvətli bir əlin gəldiyini, onun 
ağzını yumub qapamaq istədiyi görünürdü. Bəli, Züleyxa məsələni açmaq 
istədikdə, Şəhla xanım öz ətli əli ilə qızının ağzını qapamış, bu barədə onu cıqqır 
çıxarmağa qoymamışdı. Şəhla xanımın bütün ömrü tamahkarlıq içində axıb 
getdiyi bir zamanda belə bir hadisə onu həyəcana sala bilərdimi? Yox, Şəhla 
xanıma görə həyat belə olmalı, "yaman gün" üçün gizlin saxlanmalıdır! Çünki 
Şəhla xanım nə qədər bəzəkli-düzəkli, nəzakətli görünsə də, öz ərinə qarşı daim 
ikiüzlü hərəkət etmişdi... Şəhla xanım üçün öz ərinin qarşısında düz danışmaq, 
əyri danışmaqdan çətin olmuşdu. Ötən zamanlarda, bu ailənin bütün gəlirinə, 
varına, sərvətinə baxmayaraq, Şəhla xanım həmişə öz ərindən xəlvəti hərəkət 
etmiş, əlinə keçirdiyi pul-paranı, çəkidə yüngül qiymətdə ağır daş-qaşa 
çevirməklə öz ömür-gününü əyrilikdə keçirmişdi. Əvvəlcə tədrici olaraq 
başlayan bu hal sonra getdikcə Şəhla xanım üçün bir vərdiş halına gəlmiş, onun 
məişətinə daxil olan bir mərəzə çevrilib, onun iliyinə tərkedilməz dərəcədə 
işləmişdi. Şəhla xanım bu barədə öz qızı Züleyxaya açıqdan-açığa təlim verməsə 
də, istər-istəməz o, bu xasiyyətləri öz qızı Züleyxaya aşılamamış qalmamışdı. 
  
  
______________Milli Kitabxana______________ 
292 
 
 
- Nə olsun? - deyə Mehman Bakıya gedən zaman, o, qızını danlamışdı. - 
Guya ki, böyük bir xata olmuşdur? – deyə Şəhla xanım hikkələnmişdi. - Guya 
göydən yerə qar yağmışdır?.. Guya ki, kiçik saat böyük od olub, bu qızı 
yandırmağa başlayıbdır?.. Burada nə böyük bir mətləb var idi, son ürəyini 
yeyəsən, özünü də saraldasan?.. 
- Axı, ana, mən özümə sığışdıra bilmirəm, yuxum göyə çəkilir, - deyə 
Züleyxa dilləndikdə, Şəhla xanım nəinki onun ağzını bağlamaq, az qala nəfəsini 
belə kəsmək istəmişdi. 
- Əgər mən o zaman özümə bir gün ağlamasaydım, bu gün biz küçələrdə 
sərgərdan qalardıq... Heç bir zaman hökm deyil ki, ərə gələn gündən hər sözü 
cütlüyüb kişinin ovcuna qoyasan. - Şəhla xanım əllərini qoşalayıb ölçmüşdü. - 
Məgər kişi bütün addımlarını sənin arşınınla ölçür ki, sən də ondan heç bir şey 
gizləməyəsən?.. Hansı kişidir ki, bütün hərəkətlərini olduğu kimi arvadına 
desin?.. Vaxta ki kişi demir, sən niyə deyəsən? Vaxta ki kişi gizləyir, sən niyə 
gizləməyəson?! 
- Axı çətindir, ana, gizləmək... 
- Çətindir, öyrənərsən!.. 
- Mən öyrənmək istəmirəm, ana, sən məni bədbəxt eləmə, ana!.. 
Mən Mehmanın qarşısnda hamısını açmaq bu Qaloşlu adamın qoyun cildini 
cırıb, onun qurd sifətini göstərməklə, öz ürəyimi yüngülləşdirmək istəyirəm!.. 
- "Öz ürəyimi yüngülləşdirmək istəyirəm", - deyə Şəhla xanım qızının ağzını 
əyib onun üstünə düşmüşdü. 
- Axı, ana, yadındadırmı mən Mehmanı necə dəlicəsinə sevmişəm!.. 
- Dəlicəsinə sevmisən, ya ağıllıcasına boynuna sarılmısan, bu sözlər mənim 
beynimə batmır! Ancaq onu deyirəm ki, bəri başdan özünə bir gün ağla, 
vəssalam!.. Yoxsa bu gündən belə mən öz gizlincimdən sənə bir zərrə də 
yedirdən deyiləm! 
- Ana, mən səndən heç bir quruş istəmirəm! 
- Ac qalanda gərək mən sənin dərdini çəkəm! Üstünə gəlməyən bir şeyin 
üstündən gedər! 
- Ana, mən əsla... Ana, mən Mehmanın qarşısında, öz məhəbbətimin 
qarşısında günahkaram, mən müqəssirəm!.. 
- "Mən günahkaram, mən müqəssirəm". Kiri, qız, ud getsin!.. 
Yoxsa özünü rüsvayi-cahan eləmək istəyirsən?.. Baxanda o bu dəvəni sarbanı 
ilə udur, sən bir quş yumurtası boyda bir sarının əlində aciz-avara qalırsan! 
 
  
 
  
______________Milli Kitabxana______________ 
293 
 
 
- Ana, mənim üçün çox çətindir, mən Mehmanın üzünə baxa bilmirəm! 
- Alışarsan, baxarsan!.. 
- Ana, axı?.. Axı, məhv olarıq!.. 
- Heç bir şey də olmaz!.. Sən o sarını bir dərman kimi ud, qurtardı getdi, 
vəssalam!.. 
- Axı, Mehman həmişə deyir ki, gərək vicdan təmiz, ürək ləkəsiz olsun, ana! 
- Mehman oxuduğu kitablardan beş-üç söz əzbərləyibdir, sabah uşaq-muşaq 
üstünüzə töküləndə, onlar ağızlarını cücə kimi açıb "mənə yemək ver" deyəndə, 
bu gen dünyada, bir iynə ulduzu kimi, başınıza daralacaqdır! 
- Ana, təmizlik hsr şeydən müqəddəsdir, Mehmaıı lıəmişə belə deyir!.. 
- Kiri, qız! - deyə Şəhla xanım Züleyxanın üstünə hindtoyuğu kimi 
qabarmışdı: Yoxsa bu əllərimlə səni həlak edərəm!.. Yoxsa sən bu qərib eldə bizi 
alabaydaq eləmək istəyirsən?.. 
- Nəticədən qorxuram, ana! Alabaydaq olmaqdan qorxuram! 
- Nəticədə qorxmaq yox, bu bir parça sarını öz gələcək günün üçün ört-basdır 
eləmək lazımdır. Yoxsa sənin Mehmanın əgər kişi olsa, siz burada iki ilin içində 
özünüzə iyirmi ilin gününü ağlayarsınız! 
- Mehmanın təhsili, biliyi, etibarı, qulluğu bizə bəsdir, ana! 
- Bəlkə Mehman lap sabahdan yıxıldı öldü, sonra?.. Onda yəqin Qaloş kimi 
süpürgəçilik edərsən! - Şəhla xanım bütün bu danışıqlardan sonra qızının üstünə 
çox bərk çəmkirmiş, saat boyda bir zəhər də olsa onu udmağı, axırıncı dəfə 
barmaq hədəsi ilə qızına tapşırmışdı. – Yoxsa ayrı cür hamının yaxasını, o 
cümlədən də öz Mehmanının yaxasını da ələ vermiş olarsan, qız! 
Bəli, susmaq, udmaq, boynundan atmaq, - deyə Şəhla xanım öz qızına 
möhkəm-möhkəm tövsiyə etmiş, Züleyxa onu həzm etməsə də, boğazında 
saxlamağa məcbur olmuşdu. 
Züleyxa bir tərəfdən, öz yaxasını Şəhla xanımın bu dəhşətli təsirindən 
qurtarmağa çalışsa da, o biri tərəfdən acizlik göstərmişdi. Buna görə də Mehman 
saat barəsində aydın bir şey bilməsə də, şübhəyə çoxdan düşmüş, Züleyxadan 
müəyyən dərəcədə soyumuş, bu hal isə Züleyxanı üzməyə başlamışdı. 
Mehmanın ürəyini gəmirən şübhə artıq onun üçün açılmışdı. Qaloşlu adamın 
pıçıltılı sözləri Mehmanı qətiliyə çağırırdı. “Udmaqmı, açmaqmı?” Gizləmək, 
üstünü örtmək, basdıraraq, Mehmanın mənəvi aləmi üçün nə qədər də yad və 
biganə idi!.. Mehman göz açıb ağlı 
  
  
______________Milli Kitabxana______________ 
294 
 
 
kəsdiyi gündən öz təvazökar, sadə ailəsində heç bir şeyi başqa cür, ikiləşmiş 
görməmişdi. O, hər şeyi olduğu kimi görmüşdü, Ona daim təmizlikdən, 
sədaqətdən danışılmış, ona yüksək mənəvi təlim verilmiş, belə hisslər onun 
qanına aşılanmamışdı... İndi Mehman gözlənilmədən bir dolaşığa düşmüş, onun 
şübhəsi belə bir istənilməz, acı nəticə verməyə başlamışdı. Bəlkə Mehman ciddi 
ölçülər götürəydi, Züleyxa heç də belə bir hörümçək toruna düşməzdi?;. Demək, 
iş və həyat təcrübəsi Mehman üçün azlıq etmiş, o, bu gün xoşlamadığı acı bir 
hadisə qarşısında dayanmışdı. - "Bəs nə etmək?" - deyə Mehman öz fikrini 
toplamağa, indı öz beynini ayazıtmağa çalışırdı. - "Bəs, bir prokuror kimi, necə 
etmək?.. Düğrusunu hərəkət etmək, heç bir tərəddüdə yol vermədən, bir prokuror 
kimi, düzünü, qanuni ölçü götürmək!"' - deyə Mehman həyələ girib, " qısa 
pilləkəni larap-turupla başa çıxdı, dartıb qapı açdı. Mehmanın avazımış sifətini 
görən Şəhla xanım özünü irəliyə verib: 
- Yəqin yoruldun, oğlum, hə? – deyə Mehmanı dərin bir nəzərlə süzdü, - 
yoxsa çox incidin!.. 
Mehman Şəhla xanımın sorğusuna cavab vermədiyindən, dərin həyəcanlar 
keçirən, pərişan bir hala düşən Züleyxa: 
- Məruzən necə keçdi. Mehman? - deyə titrək səslə soruşdu. 
- Çox pis keçdi, Züleyxa xanım! 
- Niyə pis? - Züleyxa titrək əlini stulun söykənəcəyine atdı, - niyə sənin 
məruzən pis olsun? 
- Niyəsi də, pisi də budur ki, ləkəli adamlar, heç bir zaman təmizlikdən 
danışa bilməzlər, Züleyxa xanım! 
- Yoxsa o komsomolçular alt-üst vurdular? – deyə Züleyxa öz doğru   
hisslərinin əleyhinə hərəkət etmək, qorxunc hisslərini özündən uzaqlaşdırmaq 
istədi. – Elə ona görə də mən də məktəbdə, bu komsomolun qapısını bir kərə də 
olsun heç açmadım! 
- Komsomol elə onda xoşbəxt olubdur! 
- Mən də heç bədbəxt olmamışam, - deyə Züleyxa, gözü anasında cürətsiz 
cavab verdi, Şəhla xanım əsəbiliklə göz basıb, "ud! ud!" işarəsini etdi. 
- Saatı haradan almısan? – deyə Mehman birdən Züleyxanın üstünə düşdü, - 
O saatı, o qızıl saatı! 
- Dedim ki, - Züleyxa çəkinən səslə cavab verməyə başladı. - dedim ki, anam 
gətirmişdir. - Züleyxa dəhşətlər içərisində yenə də yalan deməyo başladı. - Anam 
özü gətirmişdi dedim!.. 
  
  
______________Milli Kitabxana______________ 
295 
 
 
- İndi düzünü de, o saatı haradan almısan? Bir zaman Füzulinin eşq 
divanından gözüyaşlı danışan Züleyxa xanım! - Mehman heybətli bir səslə 
bağırdı, onun boğazındakı damarlar şişib gömgöy göyərdi. – Saatı haradan 
almısınız, cənabi Mamayevalar!!. 
Şəhla xanım astalıqla stəkanı su ilə doldurub: 
- İç, hövsələn yatsın, oğul! - dedi: - Züleyxa bir ilə yaxındır ki, 
Atamoğlanovadır!.. 
Mehman dolu stəkanı qapıb bütün gücü ilə divara çırpdı: 
- Düzünü de, saatı haradan almısan, Züleyxa Mamayeva! 
Şəhla xanım bu bağırtılı səsin küçəyə çıxmasından çəkinərək: 
- Oğul, eyibdir, - deyə pəncərələrin taxtasını içəridən bərk-bərk örtdü. - Mən 
də axı bir adamam!.. Mədəni adamlar öz evlərində heç bir zaman belə bağırtı 
salmazlar!.. 
- Deyin görüm, bu sarı saatı haradan almışsınız, "mədəni adamlar?!" 
Şəhla xanım acıq edib o biri otağa keçərək mırıldandı: "Qız oğlan bəyənib?.. 
Lapçınlı Xatun arvaddan da ancaq belə mərifətdə oğul çıxar?!" 
- Saatı sənə kim veribdir, Züleyxa? - prokuror müqəssirdən bütün ciddiyyəti 
ilə düzünü deməyi tələb edir, onun sifəti kinlə dolurdu. 
- Düzünü də, ürəyimə soxulan bu saatı!.. 
- Mehman! 
- Aç, əmr edirəm, aç!.. Cinayətkar, xəyanətkar!.. 
- Mehman, axı... 
- Aç, aç, qolunda qıvrılıb yatan sarı ilanı!.. Cinayətkar yastığında xain bir 
ürəklə yaşamaq, hər hansı ilanlı-əjdahalı uçuruma düşməkdən dəhşətlidir!.. 
Şəyla xanım o biri otaqda kağız kimi ağardı, Züleyxa yıxılıb özündən getdi. 
Mehman əyilib saatı Züleyxanın qolundan açınca, Şəhla xanım gəlib çıxdı, bu 
mənzərə qarşısında o, ömründə birinci dəfə kal və qart səslə: 
- Oğul, barı bir həkim! - deyə hönkürüb ağladı. - Barı ana bətnində yenicə 
çırpınan öz balana rəhmin gəlsin!.. Axı, bu qız səni sevirdi?.. 
- Axır ki, sən onu uçuruma apardın! – deyə Mehman Züleyxanın yerdə sərili 
qoyub birbaş evden çıxdı. - Kürəyimə xəyanətin sarı zəhərli xəncərini saplayan 
Şəhlaxanım Mamayeva!.. 
Gecənin zil qaranlığında Mehmanın öz evindən hirsli-hikkəli çıxıb getməsi 
Şəhla xanımın ürəyinə zağlı bir xəncər kimi saplandı. Qızı Züleyxanın boşalan 
qollarını ovdu, onu birtəhərlə özünə gəlirdi. O, Züleyxaya bir piyalə su içirdib 
ayağa qaldırdı, kürsüdə əyləşdirdi. Züleyxanın 
  
  
______________Milli Kitabxana______________ 
296 
 
 
sifətində bir damcı da qan qalmamışdı. Qızının düşdüyü vəziyyətdən, bu işin son 
rüsvayçılığından xofa düşən Şəhla xanım öz paltarını toqqalı çamadanlarına 
tələm-tələsik yığdı, sonra da qızının geyim-keçimini onun öz çamadanlarına 
doldurdu. Hamısını birbəbir sürütləyib qapı ağzına düzdü. 
- Gedək, xanım, gedək! – Şəhla xanım dönüb qızının yoğun biləyindən 
yapışdı. - Ayağı lapçınlı Xatuna gəlin olmaqdansa, sən qaragünlüyə dilənçi 
olmaq min pay yaxşıdır! 
- Mən gedə bilməyəcəyəm! - deyə Züleyxa tir-tir titrədi, bir daha yıxılıb yerə 
sərilməmək üçün kürsüdən ikiəlli tutdu. –Mən heç zaman, heç yana 
getməyəcəyəm! 
- Demək, qorxursan?.. Qorxursan ki, Xatunun oğlu əmr edib, fərman yaza, 
səni tüfəng-tapançalı milisionerlə geriyə, qanun qabağına qaytardı?! 
- İndi mən daha Mehmandan qorxmuram! 
- Onda sən bu böyük dünya üzündə bəs nədən, kimdən qorxursan, ay lapçınlı 
Xatunun nazəndə gəlini? 
- Yalandan!?.. Yalan söyləməkdən, yalan danışmaqdan! 
Şəhla xanım qızının çiyinlərindən yapışıb, onu var gücü ilə dartışdırdı. 
Züleyxa qırraşıb yerində qaldı. 
- Mən müqəssirəm, küll-kainat qarşısında müqəssirəm! - deyə Züleyxa birdən 
özü ayağa qalxdı, burada duruş gətirə bilmədən yan mətbəxə keçdi, qapını çəkib 
sürütməsini sürdü, özünü qırmızı pipik Şəhla xanımın cəngindən xilas etmak 
istədi. - Mən, ancaq mən günahkaram! Mən, ancaq men müqəssirəm! Mən, 
ancaq mən yalançıyam!.. 
Şəhla xanım boş otağın içində gic-gic gicəlləndi, dönüb dövrəsinə dolandı. O, 
nə qızından əl çəkmək, nə də qalifa burada sabahı açmaq istəyirdi. 
- Gedək bu evdən, bu xarabadan! - deyə Şəhla xanım bağlı qapını hər iki əli 
ilə yumruqladı: - gedək, qoy Mehman olsun, bir də anası, lapçınlı Xatun! 
- Mən heç zaman, heç yana yollanmayacağam! - deyə Züleyxa anasına 
bağladığı, qırraşıb asıla qaldığı qapı arxasından cavab verdi: 
- Mən heç bir yana getməyəcəyəm. 
- Mehman da səni məsuliyyətə alacaqdır, qız! 
- Alsa da məsuliyyətə, almasa da, mən düz birbaşa ancaq onun məhkəməsinə 
gedəcəyəm! - Züleyxa boğula-boğula əlavə etdi: - Gözətlədiyimiz övladı da mən 
ancaq Mehmanın əllərinə tapşıracağam! 
  
 
  
______________Milli Kitabxana______________ 
297 
 
 
- Uşağı özümüz saxlarıq, - deyə Şəhla xatun qapını dartışdırıb çəmkirdi. – 
İtdən küçük tutmuş olsaq da, yazıq körpəyə özümüz göz olarıq! 
- Özümüz göz ola bilmərik, Şəhla xanım! 
- Onda sənin lapçınlı Xatunutı göz olar, eləmi? 
- Xatun körpəyə yaxşı göz olar! - deyə qapıdan sallaşa qalan Züleyxa 
hıçqırdı: - Xatun öz oğlu Mehmanın balasına yaxşı göz olar! 
- Mən də göz olub görürəm ki, sən bu görməmişlərə elə bitişmisən ki, heç 
pəhləvan da qapını açıb səni qopara bilməz! – Qıpqırmızı qızaran, sönməz 
qəzəblə dolan, sifəti get-gedə qapqara qan ləkələri ilə xaldarlanan Şəhla xanım 
dönüb çamadanlarından yapışdı. - Bir qız olmasın, yüz qız olsun, - dedi, - 
əbəsdən əbəsə dul oturub kefimin lələsinə korluq çəkdirmişəm! 
O, pilləkəni tarap-turupla düşdü, qaranlığı yara-yara yeridi. 
 
L 
 
Mehman arxasına baxmadan prokurorluğa tərəf addımladı. Qaloşlu adam 
lampa işıqları altında Mehmanı bir kölgə kimi təqib etdi... Mehman Qaloşlu 
adama etina etmədən idarəyə çatdı, cibini əlləşdirib açarı çıxartdı, kassanı açdı, 
balaca sarı saatı qulağına gətirib onu dinlədi, sonra qaytarıb kassanın bir küncünə 
atdı, qapını çırpıb bağladı: 
- Ləkə! – deyə o hikkələnib, məsum bir uşaq kimi, yavaş-yavaş doluxsundu, 
sonra birdən boğuq-boğuq içində ağladı. - Düzdür, ana, dediyin düz çıxdı, Şəhla 
xanımın xəmrəsi ayrı cür yoğrulmuşdur... İndi bəs bu rüsvayçılıq ləkəsini neca 
silmək?.. Bütün bu ağsaçlı adamlara, tay-tuşlara, bütün bu müqəddəs qanunlara 
hansı üzlə, necə cavab vermək? - Mehmanı ağır kədər bürüdü, sükut içində, 
sorğu qarşısında dayanan müttəhim kimi, o sakit dayanıb qulaq verdi. Yenə də 
həmin saat asta-asta çıqqıldayırdı. "Bu harada çıqqıldayır?.. Bu kassadan gərək 
bir səs çıxmasın?.. Bəs bu səs haradan gəlir?.. Nə üçün bu səs susmur?" 
- Mehman döyüş meydanına qədəm qoyub, müqəddəs amal uğrunda cürətlə 
çarpışdığı halda sanki onun kürəyinə sarı zəhər suyuna çəkilmiş bir iti xəncər 
saplanmışdı. Mehmanın vücudu getdikcə düşündükcə ağrı içində gizildəyir, öz 
namərd ailəsi tərəfindən oxlandığını görürdü, - "Axı, mən ilk dəfə şübhəyə 
düşdüyüm andan, niyə də dərinə getmədim?.."' 
"Saatı anam gətirib, mən zarafat edirdim", - deyə Züleyxanın sözünə niyə 
inandım? 
  
  
______________Milli Kitabxana______________ 
298 
 
- "Bəs bizdə sat azmıdır, oğul? Mən özüm qız üçün gətirmişdim..." - Bəs indi 
kim gətirib, Şəhla xanım?.. Nə üçün axır mən bütün işdə, hər yerdə dərindən-
dərinə getdiyim halda, burada dərinə getməmişəm?.. Nə üçün mən yarımkönül 
bir ailə toruna düşdüm?.. Kimlə, hansı qızla həyatımı qurmaq, hansı ailə ilə 
bağlanmaq, nə qədər də mürəkkəb imiş! Mən Kamilovla vuruşub Zərrintac 
Sərrafzadə əleyhinə cinayət işi qaldırdığım halda, gör hələ özüm nə qədər 
dolaşığa düşmüşəm?.. Ax, namərd Züleyxa!.. Ax, satqın fitrətli Şəhlaxanım!.. 
Şəhla xanım!.. "Barı ana bətnində yenicə çırpınan balana rəhmin gəlsin!" 
Yerə sərilmiş Züleyxa ölü sifəti almış, onun bətnində balaca bir vücud 
səyriməyə başlamışdı. Mehmanın fikri sürətlə dolanır, bir vəziyyətdən başqa bir 
vəziyyətə düşürdü. Bəlkə, hava çatmadığından, o heç bir şeydən xəbərsiz vücud 
çırpınır? Bəlkə, o balaca xilqət qara qıvrımsaçlı bir oğlan, yaxud gülbənizli bir 
qızdır?.. O özü bilmədən nənəsinin tamah dünyası torunda can çəkişdirir? Bir an 
əvvəl Mehmanın quruyan gözlərində yenidən bir cüt yaş gilələndi... O, anası 
Xatunun iztirab və həyəcanlarını indi əsl mənasında duymağa başlayırdı... 
Mehmanın qəlbində doğan övlad məhəbbəti bir qığılcım kimi orada şölələnib 
yanır, Züleyxaya qarşı olan kin içində öz şüasını boğurdu. - "Ata, bəs mənim 
təqsirim nədir? - deyə sanki çırpınan körpə dilə gəlirdi. - Gərək sən, necə də olsa, 
insanlıq naminə, Züleyxaya kömək edəydin!.. Çünki o kömək məni də dardan 
qurtarardı!.. Özün də bilirdin, mən necə bir dardayam!.. Bax, mənim aldanmış, 
tora düşmüş bədbəxt anam gör necə yerə sərilmişdir?" Mehman, bax, gör 
Züleyxa həm özünü, həm də məni bir dara salmışdır". - Mehmanın qara qıvrım 
saçları bir-bir dikəlib açıldı, sakit, batıq səslə üzüyuxarı qabardı, burada; sapa 
bənzər çox nazik ağ liflər göründü. Sanki Mehman cinayət toru içində ağır 
dəqiqələr keçirən, ana bətnində çırpınan körpəni görür, belə sorğunun içəridən 
doğub gəldiyini eşidirdi... Cinayət səsi ilə övlad məhəbbətinin mehriban, 
sarsıdıcı iniltisi bir-birinə qarışırdı... - Bəli, təmiz vicdan! - Mehman yeni dən 
düşmüş başını kədərli" halda yırğalayırdı. - Vicdanı saf saxlaraaq, dəhşətli 
ləkələrdən onu qorumaq gərək! - deyirdi. - İndi bəs nə etmək?.. Əl-qolunu yanına 
salıb mat-məəttəl dayanmaqmı?.. Bu fitnəkar qurğulara təslim olmaqmı?.. Ya 
tərpənib hərəkət etməkmi?.. Bu cinayət torlarını açmaq, həyat mübarizəsinin ilk 
müqəddiməsini yazıb başa çatdırmaqmı? Necə də kör-köhnəlik əl atıb yenilikdən 
yapışır, ölü diridən qopmaq istəmir?.. Bəs belə olduqda nə etmək? - Mehman 
əzablar içində əzilir, dərindən nəfəs alır, otaqboyu gəzinirdi. 
  
  
______________Milli Kitabxana______________ 
299 
 
 
 
- Çıxış yolu bəs haradadır? - deyə yenə özlüyündə təkrar edib, birdən o, dik 
dayandı, xeyli sükutdan sonra: - qanuni hərəkət! - deyə cavab verib addımladı. -
Nə özünü, nə də başqasını gizlətmədən qanunun qüdsiyyəti ilə rəftar etmək!.. 
Bəs o çırpınan körpəyə bir sədəmə toxunarsa, onun qatili kimdir? Köhnə, xəbis 
dünyanın tamahkar qalığı, Şəhla xanım, sən!.. Qoy olsun, mən bütün bu işi 
təfsildən yuxarıya yazaram, qoy respublika prokuroru özü aydın bilsin!.. - 
Mehmanın təzə dən düşmüş qara, qıvrım saçlarında ağ liflər daha açıqca 
görünməyə başlayırdı... - Sabah rəqiblərin qısa dili uzanacaq, vəzifədən kənar 
edilmiş, yerində yeni sədr Cabbarzadə əyləşmiş olsa da, yenə də öz ayaqlarını 
sürüyüb hələ də buradan getməyən, "dişinə qılınc götürən" Kamilov, teleqramı 
teleqrama calayacaq, bütün aləmi küylə-kələklə, tufanla-boranla dolduracaq, 
çıqqıldayan sarı saat bəlkə də əl-bəəl gəzəcək, bir maddi-sübut kimi, pambığa 
bükülüb kağıza sarınacaq, işlə bərabər hərəkət edəcəkdir!.. -İllər uzunu 
Mehmanın bəslədiyi arzuları sanki qəfil bir şaxtaya düşür, solğun çiçəklər kimi, 
boynunu 
bükürdü... 
- Bəs nə etmək? - Mehman özünü ələ almaq üçün eşidilə biləcək dərəcədə 
yenə də özünə aydın bir sual verdi: 
- Özünü itirmədən, qanunun qüdsiyyəti ilə hərəkət etmək! - O öz-özündən 
belə aydın cavab aldı. - Bir prokuror kimi, qanun gücü ilə istintaqa başlamaq! 
Hər şeyi aydın etmək, hər şeyi dərindən-dərinə araşdırmaq!.. Mehman qapıya 
yanaşıb, bir neçə dəqiqə əvvəl Kamilovun 
yanından gəlib, özünü yan otağa dürtən müstəntiqi səslədi: 
- Murtuzov!.. 
- Bəli, yoldaş prokuror! - O, səksəkəli cavab verdi. - Bəli, mən 
buradayam!.. 
- Məmmədxanın işini buraya gətirin! 
Murtuzov qalınlaşmış iş qovluqlarını qucaqlayıb tələm-tələsik gətirdi, onları 
stolun üstünə tökdü. Sonra o özunü toxtadıb, heç bir qurğuya əl atmamış kimi, 
Mehmanın qabağında dayanıb gözlərini mat-mat döydü. 
- Əyləşin, Murtuz Murtuzov!.. 
Murtuzov əyləşdi, Mehman özü hiss etmədən yenə də pərişanlığa gedib, 
əllərini yavaş-yavaş gətirib qoynuna qoydu: 
- Bu qətl işi haraya gedir, Murtuzov? 
- Məmmədxanın işinimi buyurursunuz? 
- Bəli, qətl işi, Balışın qan işi!.. 
Murtuz Murtuzov qaşlarını odabazlıqla dartıb, çox ağır zəhmətlər çəkdiyini 
öz qəribə hərəkətləri ilə göstərməyə çalışıb: 
______________Milli Kitabxana______________ 
300 
 
- Düzü, bütün istintaqın gedişi göstərir ki, - deyə o, təfsili bir izahata girişdi, - 
yazıq Məmmədxanı nahaq yerə ləkələmək istəyirlər. - Murtuzov əlini qaldırıb 
üst-üstə qalaqlanmış qalın qovluqların üstünə qoydu. 
- Görünür, bu Balış qız lap avaranın biri, bəd əmələ vərdiş edənin əvvəlincisi 
imiş!.. Bəli, bu qadın görür ki, nəhayət, küll-aləm içində rüsvay olacaq, 
cəmiyyətin məzəmmətindən qorxub özü özünə qəsd edir, yəni şəxsən intihar 
edir. - Murtuzov sərbəstcəsinə danışaraq əlini qovluğa çırpdı, öz-özündən razı bir 
sifət aldı, sanki Mehmanın belə düyünə düşüb dolaşmağından yana, onun içi də 
gülməyə başlayırdı: 
- Bəli, ərz etmək istəyirəm ki, bu çox mürəkkəb məsələ idi... yoldaş prokuror, 
- Murtuzov öz seyrək qaşlarını dartdı. - Bəli, xoşbəxtlikdən ümumi ədalət 
naminə, bu iş çox qəribə də açıldı... Başın üçün, yoldaş prokuror, bu həyat 
təcrübəsi çox böyük bir kəşf imiş! -Murtuzov, prokurorun düyününü daha öz 
əlinə keçirmiş kimi, gözlənmədən özünü şax tutdu, vacib bir adam kimi sağ əlini 
daz başına aparıb irəliyə-geriyə gəzdirdi. - Bu neçə ilin içində biz də bir şey əxz 
edib, bir şey qazamışıq, - Murtuzov çox yuxarıdan üzüaşağı baxıb çopur burnunu 
qovluğa tərəf salladı. – Düşürsən istintaqın izinə, baxırsan ki, elə dolaşıb, lap 
balıq toru kimi... Min düyün bir düyünə calanıb... Çalışırsan, çapalayırsan, 
adamları dara qısnayırsan, baxırsan ki, hərəsi balıq kimi bir yana şütüyüb 
quyruğunu əldən çıxarır... Burada da təzədən min-min düyün vurulur. 
- Murtuzov gənc adamın hələ də içəridə vurnuxduğunu hiss edir, işi udmuş, 
sürtük portfelli bir vəkil, yaxud əfsanəyə qapılmış bir əyyaş kimi özündən 
sökməyə, danışıqlarını bir macəraya çevirməyə başlayırdı. 
- Belə, belə ki, baxırsan ki, bu düyün, o düyünə calandı, göz işlədikcə bütün 
aləm düyünlə doldu... Çirməyirsən yavaşca öz qolunu, götürürsən cırıldayan, 
gödəkquyruq qələmi, başlayırsan axtarışa bu düyünlərə düşmüş həqiqəti!.. 
Axtarırsan sağa, axtarırsan sola, bəzən bir il gecəli-gündüzlü əlində fənər 
qaranlıq dalğaları dolanırsan, dalğalardan-dalğalara, köpüklərdən-köpüklərə 
keçirsən, axırda ağlagəlməz bir yerdə, bəzən də çox dayaz bir məkanda kələfin 
ucunu əlinə keçirirəm, başlayırsan yavaş-yavaş çözələməyə... Nəhayət, keçirirsən 
düyünləri elə!.. 
Elə ki yoldaş prokuror, bax, bəri başdan bir düyün açılır, baxırsan ki, o biri 
başdan düyünlər açılmağa başlayır, hər bir şey də güzgü kimi görünür. 
- Murtuzov danışıb qızışdığından, öz sözləri özünə xoş gəldiyindən, 
  
  
______________Milli Kitabxana______________ 
301 
 
 
bir də fürsəti ələ keçirmişkən Mehmanın üstünə kəkələnmək xəyalına 
düşdüyündən söylənir, dayanmaq bilmirdi. Mehman da öz daxili aləmi ilə 
məşğul olduğundan, Murtuzovu dayandırmadı. Kim bilir, bəlkə də bu sözlərin 
çoxunu Mehman eşitmir, sözlər də, gərəksiz qarğalar kimi, qarıldaya-qarıldaya 
uçub, kim bilir hansı yana gedirdi? Murtuzov isə ağzından dürr tökülür kimi 
şişir, öz dərisinə sığmaq bilmirdi. Yaxud bəlkə də Murtuzov artıq, Mehmanı öz 
ovuclarında hesab edib, öz olmayan şənindən dəm vurmaq, Kamilov kimi, öz 
gücünü yoxlamaq istəyirdi. Murtuzov danışdıqca yan-yörəyə baxır, lampa işığı 
altında haldan-hala düşən, saralan, ağaran, bəzən qaralıb-qızaran adamı görürdü. 
Mehmanın bu ana qədər olan yüksək qüruru hara, indiki üzü üstə gəlmək istəyən 
ağır vəziyyəti hara?. Murtuzov səpilən fəsad toxumunun cücərdiyini, sürətlə 
yetişib bəhrə verdiyini güman edirdi. Lakin Mehman keçirdiyi dalğalı vəziyyət 
içində necə məğlubiyyətə uğramağı deyil, bu çətin vəziyyətin içindən necə 
dikəlib qalib gəlmək yollarını hələ də yaxşı-yaxşı axtarırdı. Mehman dolaşmaq 
deyil, bu qurğulardan çıxmaq istəyirdi. Mehman bu həyəcanlar içində səbirlə 
hərəkət etməyi, "meydan son gülənindir", deyə axır nəticədə öz rəqiblərini özünə 
güldürməməyi də unutmurdu. Murtuzov isə şüşə cingiltisindən bu ana qədər 
özünü kefi kök, damağı çağ aparır, böyük bir məclisdə, beş yüz nəfərlik bir 
salonda, Mehmanın axırıncı dəfə sındığını, onun yıxıldığını, bir də nə qədər 
əllərini yerə dayasa da, qalxa bilməyəcəyini güman edirdi... Bəlkə buna görə də 
Murtuzov qabiliyyət məstliyi keçirir, sözünə haqq-hesab vermir, köpüklü-
köpüklü sözləri söküb tökürdü. – Bəli, yoldaş Mehman, elə ki bərk-bərk tutursan 
müqəssirin boğazından, deyirsən tərpənmə, balıq kimi dartıb atırsan qırağa, 
qumun üstünə, o başlayır öz quyruğunu oynadıb atılıb düşməyə, özün də belə 
üzbəüz oturub ona baxırsan, nəfəsini dərib dincəlirsən. - Murtuzov Mehmanı da 
balıq kimi tutub qəm üstə atdığını zənn edərək, içini çəkə-çokə güldü. - Mən 
özüm uşaqlıqda torçulara qoşulub çaylara balığa gedərdim. Bu təcrübədən də 
bilirəm ki, müqəssirin ki boğazından tutub beləcə atdın quma, qurtardı getdi!.. O 
nə qədər çapalasa da, axırda sənin qabağında ölü düşəcəkdir... Çünki balıq sudan 
quma düşübdür, hə, bəli, sən baxıb-baxıb doyunca nəfəs alırsan, o gün şadlığın 
yerə-göyə sığmır... Niyə?.. Çünki torçu kimi, balıq yox, həqiqəti tapmısan, özüdə 
şax, lap bəbəyinin içinə deyirsən!.. Düzü, bu barədə siz hələ çox-çox uşaqsınız, 
həqiqətdən dəm vurmaq başqa, həqiqəti belə, bax, bu qaydada tapmaq bir 
başqadır!.. Həqiqət 
  
  
______________Milli Kitabxana______________ 
302 
 
 
üzdə olsaydı, onda daha niyə ona həqiqət deyərdilər? - Murtuzov məzəliliklə 
irişdi. - Bu dünyada həqiqət var, ancaq ərz etdiyim o dalğalarda, bax, belənçik 
düyünlərdədir... Bax, öz gözünün qabağında cinayət eləyir, döşünə döyür ki, mən 
həqiqətəm!.. Gəl indi sən bu həqiqət cildinə girmiş cinayətkarı çıxart! -Murtuzov 
pərişanlıqdan xilas ola bilməyən Mehmanı istehza ilə süzüb güldü. - Bəli, kişi 
evində oturduğu yerdə bir də görürsən ki, bir vicdansızın böhtanına düşür! Düşür 
böhtana, başdan-ayağa olur bir ləkə! Gəl indi sən bir qəvvas ol, bu dəryaya baş 
vur, buradan həmin həqiqət gövhərini tap, çıxart!.. Bilirsiniz, bu zaman adam nə 
qədər darıxır?.. Doğrudan da, adam belə cinayətkara baxdıqca cini vurub düz 
kəlləsinə çıxır!.. İndi bizim işimiz belədir, istintaq işi həqiqət axtaran işdir! - 
Murtuzovun kinayəli hərəkətlərini artıq-açıqca müşahidə edən Mehman, bu 
təlxək kimi gorünən adamın nə qədər dişi qarnında olduğunu görür, bu eybəcərin 
ürəyində gizlənən pis niyyətləri sezirdi. Demək, Murtuz Murtuzovda iki xasiyyət 
vardı: Vaxtına qədər təlxəklik, vaxtından sonra qəddarlıq! Murtuzov ləngərini 
əlindən buraxmır, bu və o biri cəhətini unutmurdu. Bütün bu gediş içində 
Mehman daxilən öz yaxasını çıqqıldayan saatdan qurtarmağa çalışır, 
Murtuzovun sifətindəki bu həəokətləri daha olduğu kımi izləyirdi. Murtuzov isə 
Qaloşlu adamın köməyi ilə Mehmanı çıxılmaz tora saldıqlarını, guya həqiqəti 
tapdığına görə öz döşüna döyür, Mehmanın pərişanlığının əsl səbəbini bilərək, 
özünü nağıllarda olan dəmir dəbilqəli, iri toppuzlu bir pehləvan kimi görmək 
istəyirdi. 
- Bilirsiniz, həmin bu işdə mən deyən həmin bu düyünlərdən heç də az-azacıq 
deyildir!.. - Murtuzov, müqabil tərəfin susduğunu, atmacalarının bir ox kimi 
hədəfi tutduğunu yəqin edərək, yenə dolayı yolla eyni mətləbə qayıdır, buradan 
uzaqlaşmağı lazım bilmirdi. O, şövqə gəlirdi. - Mən desəm bir min düyün, siz 
deyin iki min, bəlkə də çox! Bəli, qatdım toppuzun qabağına açdım bütün 
düyünləri!.. Siz nəzəriyyəni bəlkə də belə əlüstü keçmisiniz, bir də, axı nəzəriyyə 
yazıq da öz kitabının hansı qırağını bu düyünlərlə doldursun?!. Amma bu təcrübə 
ki var, çox qəribə bir şeydir, bax, təcrübə hər bir şeyi, tozsuz bir güzgü kimi, göz 
qabağında əl içi kimi apaydın göstərir! Əyrini əyri, düzü düz! - Murtuzov əlini 
döşünə gətirib daz başını qaldırdı. - Mən bu neçə ildə başımın tüklərini, məhz bu 
rəvayətlərdə tökmüşəm! - Murtuzov şadlıq hissinə nə qədər qapılmış olsa da, 
birdən dərindən göz qoyub gördü ki, bu cavan oğlan daha artıq saralıb-
solmaqdan çox, özünü toxtadır, nə isə 
  
  
______________Milli Kitabxana______________ 
303 
 
 
qəti bir hücum etmək halına düşür, qabaqkı sifətini alır... Mehman sarsıdıcı bir 
zərbə üçün hazırlaşır. Belə olduğu halda Murtuzov ağacın iki başını görürdü. 
"Birdən belə olmadı, elə oldu?" - Belə hir sual içəridən baş qaldırırdı. Murtuzov 
ehtiyat üçün sapma-supmaya getmək, göz yayındırıb döngə vermək qərarına 
gəldi. Birdən bir göz qırpımında onun şadlığı güclü küləyə rast olan zəif bir toz 
kimi silindi. "Birdən bu iti xəncər biz tərəfə çevrilsə?" – deyə onun gözləri 
böyüməyə başladı. Yox, yox, bir az əvvəl qızışıb özündən çıxan, Mehmanı 
"toppuz qabağına qatan" pəhləvan gerilədi, toppuzu əlindan yerə düşdü. 
Murtuzov addımını geriyə qoyaraq, ehtiyatı əldən buraxmamaq üçün, Mehmana 
yaranmağa, hər hansı ehtiyata qarşı özünü xırdalayıb kiçiltməyə başladı. 
- "İstintaq insan müqəddəratıdır" - siz demisiniz, mən də öz dəftərimə yazıb 
altından cızıq çəkmişəm. Mən, elə bayaqdan bəriyə bunları demək, sizə ərz 
etmək istəyirdim!.. Bu nəzəriyyə işində, bu neçə ay içərisində mən sizdən də heç 
az şey əxz etməmişəm. – Bilmirəm, yoldaş prokuror, heç bir fikir 
vermisinizmi?.. Hə, mən sizin məruzənizi ac adam kimi uduram... Bu axşamkı 
məruzə də mənə ləzzət verdi... Heyif ki, axırına yaxın gəldim... Elə o zaman ki, 
şüşə zəhrimar cingildəyib işi korladı. 
- Murtuzov işarə ilə yenə də Mehmanın yayını əlləmək, onu kölgəli tərəfə 
sürmək üçün yenə cəhd etdi. - Ancaq, görünür, qabaqca məruzənin əvvəli daha 
yaxşı imiş... Odur, fikir dağılanda baxırsan ki, gözlənilmədən işin içindən, süd 
içindən milçək çıxan kimi, küçə ilə gedəndə də bir şüşə cingildəyib yuxarıdan, 
beşmərtəbədən adamın başına düşür, çilik-çilik olur!.. Baxırsan ki, deyib-gülən 
bir adam, bir göz qırpımında, əbədən torpaqda qalır... Mən özüm küləkli gündə 
şəhərdə belə cingilti ilə sınan şüşə görmüşəm. - Murtuzov Mehmanın bir qətiyyət 
topladığını görərək məzəlilik edib, onun qılığına girmək, kəndirini isə ayrı cür 
içəridən çeynəmək istəyirdi. - Hə, bəli, - deyə o quruyan dodaqlarını marçıldatdı, 
qırışıq sifəti ilə hiyləgərcəsinə irişdi. - Bu keçən yayda, hələ az qala bir yekəsi də 
cingildəyib düşmüşdü Əbdülqədirin başına!.. O da mənim kimi dazdır. Amma 
yayın burnu görünməmiş o ağ paltar geyinib başını açar, mənsə heç zaman 
küçədə başımı açmaram, lap yayın qora bişirəni də ola!.. Niyə?.. Çünki məndə 
saç-birçək yoxdur. Elə bir şüşə düşdü, necə deyər: 
 
"Keçəlin hindi başı,  
o tayda dava düşdü. 
 Butayda sındı başı". 
  
  
______________Milli Kitabxana______________ 
304 
 
 
- Olsun, bəli!.. - Murtuzov bu dəfə daha aciz bir yaltaqlıqla hırıldadı: - 
baxırsan ki, sən gözləmirsən, ancaq yuxarıdan fələkdən nagahani bir şüşə gəlib 
sənin başında cingildəyir!.. Bu zaman dili dinc durmaz adam da pıç-pıç başlayır, 
niyə bəs şüşə belə cingildədi?! Sən sayırsan belə, fələk qət eləyir elə! 
"Axşam hökm edən sərdar başı, sabah təpiklər altına döşür..." 
- Mən sizdən sərdar başı yox, bu istintaqı soruşuram, - deyə Mehman özünü 
dönməz, axırıncı və qəti sarsıdıcı zərbə endirmək üçün toplaşdırdı, - çərən-pərən 
yox, "it gəldi çarıq apardı" yox!.. 
- Mən misal üçün deyirəm, prokuror! 
- Uzunçuluq, təlxəklik, nağılbazlıq yox!.. – deyə Mehman əlavə etdi: 
- Suala cavab! Aydındırmı? Bu istintaqın gedişindən danışın, nala-mıxa 
vurmaq yox, Balışın qətlini söyləyin!.. 
- Mən də elə bu istintaqdan, bu Balış barəsindən təfsilən danışmaq istəyirdim. 
- Murtuzov Mehmanın bərk əsəbiləşdiyini görüb vahimə içində öz ayağının altını 
bərkitməyə, lakin daxilən üşütməyə başladı, 
- Bu istintaq çox çətin, çox mürəkkəb bir yol ilə getmişdir, - dedi. - Əgər hər 
özünü intihar edən, özü ilə bir nıfəri də bu dünyadan dartıb o dünyaya aparsa, 
heç daha adam qalmaz! - Murtuzov qalın qovluğun birini götürüb əli əsə-əsə 
yellədi. -İş çox qəribə açılır, vərəq-vərəq!.. İntihar edən qadın özü müqəssir 
çıxır... Heyif ki, burada qanun gücsüzdür... Niyə? 
Çünki ölən haqqında heç bir cəza hökmü çıxarmaq mümkün deyil!.. 
- Biz hökm çıxarırıq, - deyə Mehman qovluqları özünə tərəf çəkdi, - biz 
cinayətkarı tapıb, hər hansı intriqa, qurğulara, sənin kimi oyunbaz təlxəkliyə əl 
sınmış olsa belə, onu qanunun müqəddəsliyilə rüsvay edəcəyik! 
- Bəlkə bunlar lap təzə nəzəriyyədir? - Murtuzov qeyri-müəyyən vəziyyətdə 
kəkələdi. - Düzü, adam yenilikdən də geri qalmaq istəmir!.. 
Maddəsi nədir görəsən, bəndi hansıdır? 
- Maddəsi də, bəndi də tor qurmaq yox, işi düzünə açmaqdır, Murtuz 
Murtuzov! 
- Əlbəttə, tor qurmaq yox, işin düzünü açmaq!.. Yoxsa bu neçə il ərzində yola 
düşən prokurorlar kimi mən də getmişdim?! Əlbəttə, tor yox, düzünə!.. Ancaq 
hər şeyi dildə yox, həqiqətdə! O qalınlıqda işə gələndə, bir zərrə qədər də şübhə 
yeri yoxdur, ancaq... 
- Başdan-ayağa şübhə olan yerdə daha onu axtarmağa ehtiyac varmı? 
- Mehman artıq geriyə baxmadan hərəkət etmək, əlinə qılınc götürüb hər 
  
  
______________Milli Kitabxana______________ 
305 
 
 
hansı yaranı, lap öz vücudunda baş vermiş olsa belə kəsmək, götürüb tullamaq 
istəyirdi. Düzlük, ədalət naminə onu intiqama çağırır, nahaq yera qurban gedən 
Balış sanki dikəlib Mehmana baxırdı. 
Mehman əlini əsəbiliklə yumruqlayıb qovluqlara vurdu və ayağa qalxdı. 
- Min firıldağa əl atıb, yüz cildə girsəniz də, bu iş sizin ittiham aktınız 
olacaqdır! Sizin hiylənizin qurbanı Balışın qanı yerdə qalmayacaqdır! 
Uzun illər boyu etdiyiniz cinayətlərin ağır daşlarını biz sizin öz boynunuzdan 
asacağıq!.. 
Birdən Murtuzovun boynu əyildi: 
- Böyük yoldaş qabağında boynunu qıldan da nazikdir! 
- Cani əyilməklə də öz canını qurtara bilməz!.. 
Murtuzov boynunu düzəltməyə çalışsa da, sanki ağır daşların döşündən 
sallandığını hiss etdi. O, istintaq apardığı gecələrdə də sanki Balış gəlib qapıda 
dayanır, boynunu bükür, Murtuzova baxırdı... Lakin Murtuzov onu 
Məmmədxanın qiymətli xalıları müqabilində rədd edir, bu xalılar üçün iştahası 
tük aparan Yavərin ürəyini sındırmaq istəmirdi... Daha doğrusu, çiçək kimi açan 
xalılar, heç yuxuda da Murtuzovun gözləri qabağından çəkilib getmirdi... 
Murtuzov kor-kobud xalıları divardan düşürüb ayaq altına atır, həmin bəzəkli 
xalıları divara vurur. Balış nə qədər astanada dayanıb baxsa da, Murtuzov, kefi 
çatlamış kimi, fıştırıq çalırdı... indi o, bütün qurğularının, tər tökə-tökə oradan-
buradan sorğu edib, düzəldib yandıqlarının uçub getdiyini, öz boğazının balıq 
kimi ələ keçdiyini, sudan çıxardılıb qum üstə atıldığını görüb, açıq naqqallığa 
keçməyə girişdi. 
- Mən də hamısımı güzgü kimi apaydın açaram! - deyə Murtuzovun sifəti 
eybəcər şəkildə əyilirdi. - Səsim dolusu bağırıb deyərəm: "ay el, ya oba, buraya 
gəlin!.." 
Mehmanla Murtuzovun danışığına qapı arasından qulaq verən Qaloşlu adam 
bir addım geri çəkilib: 
- Daha Murtuzovu heç Araz da apara bilməz! - dedi. Yenə qapıya yanaşıb, 
qulağını buraya yapışdırdı. Murtuzov isə qorxu içində Mehmana tərəf qabardı. 
- Məni boğmaq olmaz, Muradoğlu!.. 
- Sən öz cinayətlərinin burulğanında boğulacaqsan! – deyə Mehman onun 
üstünə qabarıb qışqırdı. - Siz hamınız qazdığınız quyuya düşəcəksiniz! 
  
  
______________Milli Kitabxana______________ 
306 
 
 
- Baxarıq! - deyə Murtuzov ayağa durub, saralmış halda qapıdan çıxmaq 
istərkən Mehman onu əyləndirib: 
- Siz uzağa getməyəcəksiniz, - dedi, - Murtuz Murtuzov! 
- Mən sabahdan ala-qaranlıqdan, kəndlərə çıxmalıyam!.. 
- Bu andan heç bir istintaq sizə etibar edilmir! 
Son məğlubiyyətini görən, güclü çaya düşmüş saman çöpü kimi axdığını 
təsəvvürünə gətirən Murtuzov haray salıb bağırdı: 
- Mən sizin qulunuz deyiləm!.. Mən bu dərələrdə, o dağlarda cinayət toru 
açanda, yəqin ki, siz divardan tuta-tuta gəzirdiniz!.. Boğazınıza xalta vurub, 
"hüquq elmi" deyib gözlərimizə kül üfürməyin, bizi kor eləməyin! 
- Sizin "torçu" dəstənizin məhkəməsində özüm ittihamçı olacağam! 
- Baxarıq, kim-kimin məhkəməsində ittihamçı olacaq, - deyə Murtuzov ağzı 
əyilə-əyilə cavab verdi: - Görək hansı torçu müttəhim kürsüsündə boynuburuq 
əyləşəcəkdir? 
- Baxarıq!.. 
- Mən də heç sizin kül-külfətdən az şey bilmirəm, baxarıq! Bu düyünlər 
açılanda, "sarı" üzə çıxanda baxarıq, tor qurmaq nədir, ya düyün salmaq nə?.. 
- Boğulanlar saman çöpündən yapışırlar!.. - deyə Mehman ayağa durub 
Murtuzovu yan otağa saldı. - Qanunun bütün gücü ilə mən sizə əmr edirəm! 
O biri qapı arxasında dayanan Qaloşlu adamın dizləri titrədi, onun kirli 
ayaqları üstüörtülü, köhnə burunlu qaloşdan çıxmaq istədi. 
Murtuzov Kamilovun evinə zəng etmək məqsədilə telefona baxdı. 
- Heç yana, heç bir zəng vura bilməzsiniz, vətəndaş Murtuz Murtuzov! Mən 
sizin də məsələnizi respublika prokurorluğunda qanun üzrə həll etmişəm! 
Murtuzov udquna-udquna: 
- Respublika prokurorluğu qızıl saatın yerini bilirmi? - dedi. - Axı, birtərəfli iş ki 
olmaz?! 
- O saat ağzıbirə salınmışdır. - Mehman qayıdıb kassanın qapısını açdı, saatı 
çıxarıb ara qapını ona göstərdi. - Təmiz vicdanı heç bir "sarı" ləkələyə bilməz! 
Mehman təkrar dönüb bu saatı, gərəksiz bir qoz kimi, kassanın küncünə atdı. 
Mehman oturub beş yüz vərəqdən ibarət qovluqları araşdrıb oxumağa, qeydlər 
götürməyə başladı. Mehman bu qayda ilə bu zil qa- 
  
  
______________Milli Kitabxana______________ 
307 
 
 
ranlıq gecəni evinə dönmədi. Sabaha yaxın o yorğun düşüb, işləri stol üstündə 
sərili qoyub, divan üstündə mürgülədi. Dan yeri sökülüb gün çıxdı, yavaş-yavaş 
üfüqdən üzüyuxarı qalxdı. Bütün gecəni ayaq üstə girlənən Qaloşlu ada əvvəlcə 
idarə həyətinə tökülən kağız qırıntılarını topladı, sonra da ora-buranı süpürdü. 
Günəş pəncərədən içəri doldu, yuxuya getmiş Mehmanın həyəcanlı sifəti 
işıqlandı. Qaloşlu adam qapını açıb içəri girdi. Mehman qalxıb divanda oturdu, 
gözlərini ovdu. İndi Mehman ötən axşamkı qırışıq sifətli adama ayrı bir gözlə 
baxdı. Qaloşlu adamın əyri-üyrü kölgəsi eybəcər bir ləkə kimi yerə nəqş 
olunurdu. Mehman onunla bir kəlmə kəsmədən ayağa qalxdı, əsəbi əllə zəng 
edib milis rəisi Cabirovun evini aldı: 
- Bir milis nəfəri göndərmənizi xahiş edirəm! 
- Nə var sabah-sabah, yoldaş prokuror? – deyə rəisin kal səsi gəldi. 
- Mən də elə sabaha yaxın telefon qulağımda çarpayıda mürgüləmişəm! 
- Birmilis nəfəri! 
Mehman öz sözlərini təkrar etdi. Qaloşlu adam tərpənmək istərkən prokuror 
əlini qaldırdı: -Siz dayanın!.. 
- Külfətlə bağlı olan bir sirri açmaq, özünü dibsiz bir dənizə atmaqdır, oğlan! 
- deyə Qaloşlu adam üzə gəldi. 
- Lap ümmana atmaq olsa da!.. 
Mehman oturub qəti imkan tədbiri yazmağa başladı, bir qədərdən döşü 
atlanmış milis nəfəri gəlib çıxdı: -Naçalnikin əmrinə görə gəlmişəm! Mehman öz 
hökmünə imza etdi. 
- Bu vətəndaşı həbsə! 
- Kimi? - deyə milis nəfəri, öz gözlərinə inanmırmış kimi, ətrafa boylanıb 
heyrətlə soruşdu. Mehman Qaloşlu adamı şəhadət barmağı ilə göstərib: 
- Bu cinayətkarı! - dedi. 
- Ağır otur, batman gəl, oğul!.. 
- Aparın məhbusu! - Mehmanın cingiltili səsi ucaldı. - Allah da olsa bizim 
qanunun muqəddəsliyi qabağında diz çökməlidir, lap belə bir şeytanda!.. 
Qaloşlu adam xüsusi bir zəhm almış prokurora baxdı, onun tərpənən dodağı 
qurudu. 
  
  
______________Milli Kitabxana______________ 
308 
 
 
Lakin o, bir cinayət mücəssəməsi kimi, yerə bitişib buradan tərpənmək 
istəmədi: 
- Oğlan, ağlını başına topla, bir gör ki, məhkəmə qabağında sənin kimlərin 
dayanacaqdır? 
- Artıq-əskik yox!.. Hər bir kəs müqəssirsə, öz cəzasını alacaqdır! 
Milis nəfəri Mehmanın tələbkar baxışları qabağında əlini böyründəki silahına 
aparıb: 
- Birbaş həbsə! - deyə Qaloşlu adamı bayıra itələdi. 
Qaloşlu adam çiyni üstündən Mehmana tərs-tərs baxıb lappır ayaqlarını 
sürüyə-sürüyə qapıdan çıxdı. 
Günəş bu adamın izi ilə onun ləkəsini sanki döşəmədən təmizləyir, əyri-üyrü 
kölgəsi sanki yerdən silinirdi. Mehman onun ardınca baxıb stolun arxasına keçdi: 
- Bu hələ mürəkkəb mübarizə kitabının müqəddiməsidir, - deyə fikir içində 
qələmini işə saldı. - Bizim böyük qanunun bu sabah günəşi kimi parlayan 
qüdsiyyətinə and içirəm ki... - O nəfəsini dərindən dərdi, - hər kim olsa da, 
mənim barmaqlarım titrəməyəcəkdir!.. Doğruya zaval olmadığı kimi, əyriyə də 
aman olmayacaqdır!.. 
1944 
  
  
______________Milli Kitabxana______________ 
309 
 
 
SÜLEYMAN RƏHİMOV 
 
SEÇİLMİŞ ƏSƏRLƏRİ 
 
İKİ CİLDDƏ 
 
II CİLD 
 
"ŞƏRQ-QƏRB" 
 
BAKI-2005 
  
  
______________Milli Kitabxana______________ 
310 
 
 
Buraxılışa məsul:  Əziz Güləliyev 
 
Texniki redaktor:  Rövşən Ağayev 
 
Tərtibatçı-rəssam:  Nərgiz Əliyeva 
 
Kompyuter səhifələyicisi: Ələkbər Kərimov 
 
Korrektor:   Ceyran Abbasova 
 
 
 
 
 
 
 
Yığılmağa verilmişdir 13.10.2004. Çapa imzalanmışdır 14.04.2005. 
Fonnatı 60x90 1/16 Fiziki çap vərəqi 19,5. Ofset çap üsulu. 
Tirajı 25000. Sifariş 78. 
 
 
 
 
 
Kitab "Şərq-Qərb" mətbəəsində çap olunmuşdur. 
Bakı, Aşıq Ələsgər küç., 17. 
  
