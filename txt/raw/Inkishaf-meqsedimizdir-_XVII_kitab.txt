 
 
 
İNKİŞAF –  
MƏQSƏDİMİZDİR 
 
 
ON YEDDİNCİ  KİTAB 
————— 
MAY 2006 - İYUN 2006 
 
 
 
AZƏRNƏŞR  
BAKI - 2014 
 2 
 
 
 
ÇIXIŞLAR * NİTQLƏR 
 
BƏYANATLAR * MÜSAHİBƏLƏR 
 
MƏKTUBLAR * MƏRUZƏLƏR 
 
MÜRACİƏTLƏR * FƏRMANLAR 
 
 
 
AZƏRNƏŞR  
BAKI - 2014 
 
. 
 3 
BBK 32 
Ə 56                  
Buraxılışına məsul 
akademik 
 
        RAMİZ MEHDİYEV 
 
ƏLİYEV İLHAM 
Ə 56  İnkişaf – məqsədimizdir. B., Azərnəşr, 2014, 392 səh. 
 
Azərbaycan Respublikasının Prezidenti İlham Əliyevin oxucu-
lara təqdim olunan çoxcildlik əsərlərinin bu cildində Bakıda İqtisadi 
Əməkdaşlıq Təşkilatına üzv ölkələrin dövlət başçılarının zirvə 
toplantısında çıxışları, regional əməkdaşlığın daha da genişlənməsinə, 
enerji təhlükəsizliyi, nəqliyyat sahəsində əməkdaşlıq, terrorizmə qarşı 
mübarizəni gücləndirmək  və digər məsələlərə həsr olunmuş 
materiallar toplanmışdır. 
Kitabda prezident İlham Əliyevin GUAM-ın üzvü olan ölkələrin 
dövlət başçılarının Kiyev zirvə görüşündə, Fransaya səfəri zamanı 
NATO Parlament Assambleyasının yaz sessiyasında, Rumıniyaya 
səfəri zamanı «Dialoq və tərəfdaşlıq naminə» Qara dəniz forumunda 
çıxışları, KİV-lərə verdiyi bəyanat və müsahibələri dərc olunmuşdur. 
Cilddə, həmçinin Dağlıq Qarabağ probleminin həllində Azərbay-
canın ərazi bütövlüyünün bərpa olunması ilə əlaqədar ölkəmizin 
prinsipial mövqeyindən bəhs edən çıxışları,  respublikamızda böyük 
infrastruktur layihələrə, tikinti-abadlıq işlərinə, sosial və iqtisadi 
sektorun inkişafına, aqrar sektora böyük diqqət göstərilməsinə dair 
materiallar da öz əksini tapmışdır. 
 
 
İSBN  978-9952-8100-7-3 
 
32-ББК                       
2014651(07)М
0801000000
Я   

 
© Azərnəşr, 2014
 4 
 
 
 
İQTİSADİ ƏMƏKDAŞLIQ TƏŞKİLATININ  
9-cu ZİRVƏ TOPLANTISI 
 
Bakı, «Gülüstan» sarayı 
 
5 may 2006-cı il 
 
Mayın 5-də Bakıda «Gülüstan» sarayında İqtisadi Əmək-
daşlıq Təşkilatının (İƏT) 9-cu zirvə toplantısı keçirilmişdir.  
Zirvə toplantısında Azərbaycan Respublikasının Prezidenti 
İlham Əliyev, Əfqanıstan İslam Respublikasının Prezidenti 
Həmid Kərzai, İran İslam Respublikasının Prezidenti Mahmud 
Əhmədinejad, Türkiyə Cümhuriyyətinin Baş naziri Rəcəb 
Tayyib Ərdoğan, Qazaxıstan Respublikasının Baş naziri Danial 
Axmetov, Pakistan İslam Respublikasının Baş naziri Şövkət 
Əziz, Tacikistan Respublikasının Baş naziri Akil Akilov, 
Özbəkistan Respublikası Parlamentinin Qanunvericilik 
Palatasının sədri Erkin Xəlilov, Qırğızıstan Respublikası Baş 
nazirinin müavini Almanbet Mattubraimov və Türkmənistan 
prezidenti yanında Xəzər dənizi məsələsi üzrə dövlət müəssi-
səsinin rəhbəri Xoşgəldi Babayev, İƏT-in Baş katibi Asxat 
Orazbay iştirak edirdilər.  
Azərbaycanın dövlət himni səsləndi.  
Görüşü İƏT-in 8-ci zirvə toplantısında sədrlik etmiş Ta-
cikistan prezidenti İmaməli Rəhmonun adından bu ölkənin Baş 
naziri Akil Akilov açdı. 
A k i l   A k i l o v: Azərbaycan Respublikasının Prezidenti 
zati-aliləri İlham Heydər oğlu Əliyev!  
Hörmətli dövlət, hökumət başçıları, nümayəndə heyətlərinin 
rəhbərləri!  
Hörmətli cənab Baş katib!  
Xanımlar və cənablar!  
 5 
İcazə verin, Tacikistan Respublikasının Prezidenti zati-aliləri 
İmaməli Rəhmonun adından sizin hamınızı – İqtisadi 
Əməkdaşlıq Təşkilatının üzvü olan ölkələrin dövlət və hökumət 
başçılarının növbəti, 9-cu zirvə toplantısının iştirakçılarını dost 
Azərbaycan torpağında səmimiyyətlə salamlayım, habelə 
qonaqpərvərliyə və işimiz üçün gözəl şərait yaradıldığına görə 
Azərbaycan rəhbərliyinə və xalqına minnətdarlığımı bildirim.  
Şübhə yoxdur ki, bu gün İƏT ölkələrimiz arasında regional 
əməkdaşlığın inkişafında mühüm yer tutur, ticarət-iqtisadi, 
sənaye, kənd təsərrüfatı, nəqliyyat, energetika, elmi-texniki və 
digər sahələrdə qarşılıqlı münasibətlərin sabitliyinə və 
inkişafına köməyin etibarlı və səmərəli mexanizmidir. Bununla 
əlaqədar, iki il ərzində görülmüş işlərə görə təşkilatın 
katibliyinə, xüsusən onun Baş katibi cənab Asxat Orazbaya 
minnətdarlıq sözlərini ifadə edim və ümidvar olduğumu 
bildirim ki, İƏT qarşıya qoyulmuş məqsədə çatmaq yolu ilə 
irəliləyişini davam etdirəcəkdir. 
Bu gün, qloballaşma dövründə bizim qarşımızda, İƏT-in 
üzvü olan ölkələr qarşısında regional əməkdaşlığın daha da 
dərinləşməsinə, təşkilatımızın səmərəli fəaliyyətinin təmin olun-
masına, İƏT çərçivəsində qarşılıqlı münasibətlərin keyfiyyətcə 
yeni səviyyəyə qaldırılmasına yönəldilmiş mühüm qərarları 
müzakirə və qəbul etmək kimi ciddi, məsul vəzifə durur.  
Ümidvaram ki, qarşıdakı müzakirələr yığılıb qalmış 
problemlərin həllinə çox kömək edəcək, əməkdaşlığımızın daha 
da inkişafına, təşkilatımızın potensialından bütün İƏT 
regionunun iqtisadi tərəqqisi üçün maksimum istifadə 
olunmasına xidmət edəcəkdir.  
Hörmətli nümayəndə heyətlərinin rəhbərləri və üzvləri!  
Görüşümüzün gündəliyinin 2-ci bəndinə uyğun olaraq, 
Azərbaycan Respublikasının Prezidenti zati-aliləri cənab İlham 
Heydər oğlu Əliyevin İƏT ölkələri dövlət və hökumət 
başçılarının 9-cu zirvə toplantısının sədri seçilməsini təklif 
etmək mənim üçün böyük şərəfdir. 
Hörmətli dövlət və hökumət başçıları!  
 6 
Nümayəndə heyətlərinin rəhbərləri, zirvə toplantısının 
iştirakçıları!  
Sizin alqışlarınız Azərbaycan Respublikasının yüksək 
beynəlxalq nüfuza malik olmasına sübutdur. Toplantımızın 
işinə rəhbərliyi hörmətli İlham Heydər oğlu Əliyevə verirəm. 
Əmin olduğumu bildirmək istəyirəm ki, Azərbaycan Res-
publikası Prezidentinin sədrliyi ilə İƏT daha böyük uğurlara 
nail olacaqdır. 
Hörmətli İlham Heydər oğlu, icazə verin, 9-cu zirvə top-
lantısının sədri kimi, Sizi təbrik edim, Sizə ən xoş diləklərimi 
bildirim və xoşbəxtlik arzulayım.  
 
Azərbaycan prezidenti İlham Əliyev zirvə toplantısında nitq 
söylədi. 
 
İ l h a m   Ə l i y e v:  Əziz dostlar, məni İqtisadi Əməkdaş-
lıq Təşkilatının 9-cu zirvə toplantısının sədri seçdiyinizə görə 
dərin təşəkkürümü bildirirəm.  
Möhtərəm prezidentlər, hörmətli nümayəndə heyətlərinin 
başçıları, hörmətli baş nazirlər! 
Xanımlar və cənablar!  
Hər şeydən öncə, fürsətdən istifadə edərək sizin hamınızı 
Azərbaycan Respublikasında salamlayır, bugünkü toplantınıza 
uğurlar və konkret nəticələr əldə etmək arzulayıram. Mən, 
həmçinin İqtisadi Əməkdaşlıq Təşkilatının 8-ci zirvə 
toplantısında sədrlik etmiş Tacikistan Respublikasının 
Prezidenti zati-aliləri İmaməli Rəhmona minnətdarlığımı 
bildirirəm. Bundan əlavə, İqtisadi Əməkdaşlıq Təşkilatının Baş 
katibi vəzifəsində öz missiyasını başa çatdırmaq üzrə olan 
cənab Asxat Orazbaya təşkilatın inkişafına yönəlmiş səylərinə 
görə minnətdarlığımı bildirirəm. Təşkilatın yeni Baş katibi 
Xurşid Ənvərə bu yüksək vəzifəyə seçilməsi münasibətilə öz 
səmimi təbriklərimi çatdırır və ona gələcək fəaliyyətində 
uğurlar arzulayıram.  
Bugünkü zirvə toplantısında təşkilatın fəaliyyəti təhlil 
ediləcək, əldə olunmuş nailiyyətlər haqqında fikir mübadiləsi 
 7 
aparacağıq. Əminəm ki, eyni zamanda, təşkilatın gələcək 
perspektivləri haqqında çox səmərəli dialoq aparılacaqdır.  
Azərbaycan öz dövlət müstəqilliyini bərpa etdikdən sonra 
biz müxtəlif beynəlxalq təşkilatlara və təşəbbüslərə qoşul-
muşuq. O cümlədən İqtisadi Əməkdaşlıq Təşkilatının üzvü 
olduq və bu təşkilatda fəaliyyətimizə böyük önəm veririk. Təş-
kilatın üzv dövlətlərini çox dərin tarixi, mədəni tellər bağlayır. 
Müştərək tariximiz, adət-ənənələrimiz bizi daha da sıx 
birləşdirir və təşkilatın uğurlu fəaliyyəti üçün çox gözəl zəmin 
yaradır. Eyni zamanda, regional əməkdaşlıq baxımından 
İqtisadi Əməkdaşlıq Təşkilatının rolu artmaqdadır. Bildiyiniz 
kimi, üzv ölkələrin iqtisadi potensialı çox sürətlə artır, 
bütövlükdə bizim bölgədə, bəlkə də dünyada müşahidə olunan 
ən yüksək iqtisadi artım sürəti mövcuddur. Üzv ölkələrin 
iqtisadi imkanları artmaqdadır və əlbəttə ki, həm ikitərəfli, həm 
də çoxtərəfli uğurlu əməkdaşlıq üçün yeni imkanlar yaranır.  
Azərbaycan regional əməkdaşlıq məsələlərinə çox böyük 
önəm verir. Biz bir neçə beynəlxalq, regional layihələrin işti-
rakçısı, təşkilatçısıyıq və çox istəyirik ki, İqtisadi Əməkdaşlıq 
Təşkilatı çərçivəsində də konkret layihələr daha çox olsun. Biz 
konkret məsələlər ətrafında diskussiya aparaq və praktiki 
addımların atılması üçün lazım olan bütün tədbirləri görməliyik. 
Azərbaycanın iqtisadi inkişafı çox sürətlə davam edir. Keçən 
il Azərbaycanda iqtisadi artım 26 faiz olubdur. Bu bizim 
tariximizdə ən yüksək göstəricidir və imkan verir ki, bütün 
planlarımızı, ilk növbədə, iqtisadi-sosial məsələlərlə bağlı olan 
planlarımızı həyata keçirək. Bu ilin birinci rübündə isə 
Azərbaycanda ümumi daxili məhsulun həcmi təxminən 40 faiz 
artıbdır və yəqin ki, bütövlükdə il ərzində bu səviyyədə 
qalacaqdır. Son iki il yarım ərzində Azərbaycanda 380 min yeni 
iş yerinin açılması həm işsizliyin aradan qaldırılmasına xidmət 
edir, eyni zamanda, yoxsulluq şəraitində yaşayanların sayını 
kəskin şəkildə azaldır.  
İqtisadi göstəricilər artdıqca, təbii ki, ölkənin imkanları da 
artır. İkitərəfli və çoxtərəfli əlaqələrin möhkəmlənməsi üçün 
 8 
daha da əlverişli şərait yaranır. Əminəm ki, bizim ölkələrimizi 
birləşdirən iqtisadi layihələr gələcəkdə səmərə verəcəkdir. 
Xəzər dənizinin neft-qaz ehtiyatlarının dünya bazarlarına 
çatdırılması üçün Azərbaycanda və qonşu ölkələrdə çox işlər 
görülür. Xəzər dənizini Aralıq dənizi ilə biləşdirən Bakı–
Tbilisi–Ceyhan neft kəmərinin işə düşməsindən sonra bölgədə 
iqtisadi vəziyyət və eyni zamanda, təhlükəsizlik tədbirləri daha 
da güclənməlidir. Biz hesab edirik ki, regional əməkdaşlıq 
layihələri hər məqsədə xidmət etməlidir. Həm iqtisadi əlaqələrin 
möhkəmlənməsinə, iqtisadi potensialın artmasına, eyni 
zamanda, bölgədə sülhün, əmin-amanlığın bərqərar olunmasına 
müsbət təsir göstərəcəkdir. Bununla yanaşı, Azərbaycan üçün, 
qonşu ölkələr üçün böyük önəm daşıyan, Azərbaycan qazını 
Türkiyəyə daşıyacaq və ondan sonra Avropa ölkələrinə də çıxış 
imkanına malik olan Bakı–Tbilisi–Ərzurum kəmərinin tikintisi 
bir neçə aydan sonra başa çatmalıdır. Bu çox böyük regional 
iqtisadi layihədir və bir daha onu göstərir ki, iradə, xoş niyyət 
olan yerdə, səmərəli işgüzar əməkdaşlıq, dostluq, qardaşlıq mü-
nasibətləri olan yerdə ən böyük, ən nəhəng iqtisadi və enerji 
layihəsini həyata keçirmək mümkündür. Biz qonşu ölkələrlə bu 
böyük layihələri həyata keçirməklə həm öz imkanlarımızı 
artırırıq, eyni zamanda, əminəm ki, bunun bütün regionun 
inkişafına çox gözəl təsiri olacaqdır. 
Azərbaycanı Türkiyə ilə birləşdirən neft, qaz kəmərləri, eyni 
zamanda, qonşu İran İslam Respublikası ilə enerji sahəsindəki 
uğurlu əməkdaşlığımız, qaz və elektrik enerjisi layihələrinin 
həyata keçirilməsi, mübadilə yolu ilə qarşılıqlı əməkdaşlığın 
təmin olunmasında çox böyük önəm daşıyır. Deyə bilərəm ki, 
bütün üzv dövlətlərlə bizim çox gözəl ikitərəfli 
münasibətlərimiz var və bunları olduqca yüksək qiy-
mətləndiririk.  
Nəqliyyat infrastrukturunun möhkəmlənməsi bizim bölgə 
üçün, ölkələrimiz üçün çox böyük önəm daşıyır. Azərbaycan 
Şərq–Qərb, Şimal–Cənub nəqliyyat dəhlizlərinin açılmasında öz 
rolunu oynayır və bunu davam etdirəcəkdir. Bu layihələr bizi 
 9 
daha da sıx birləşdirəcəkdir. Çünki nəqliyyat infrastrukturunun 
mövcudluğu bizim iqtisadi imkanlarımızı artırır, iqtisadi 
əməkdaşlıq üçün yeni gözəl şərait yaradır. Bildiyiniz kimi, 
Azərbaycan Avropa–Qafqaz–Asiya nəqliyyat dəhlizinin 
fəaliyyət göstərməsində çox maraqlıdır, TRASEKA 
proqramının iştirakçısıdır. Bununla yanaşı, Avropanı Asiya ilə 
birləşdirən dəmir yolu layihəsi də çox böyük maraq doğurur.  
Bakı–Tbilisi–Qars dəmir yolu təkcə bizim ölkələrimiz üçün 
deyil, bütün bölgə üçün böyük əhəmiyyət daşıyır. Əgər biz 
bunu həyata keçirə bilsək – mən buna şübhə etmirəm – o zaman 
Asiyanı Avropa ilə qısa yolla birləşdirəcək nəqliyyat 
infrastrukturu meydana çıxacaqdır. Şübhəsiz ki, tranzit ölkə 
kimi, Azərbaycanın dost ölkələr üçün bütün nəqliyyat 
infrastrukturunu təmin etməsi məsələləri də öz həllini tapma-
lıdır.  
Bir sözlə, hərtərəfli iqtisadi əməkdaşlıq üçün hər cür şərait 
var. Bunu daha da dərinləşdirmək üçün şübhəsiz ki, bölgədə 
sülh, təhlükəsizlik tədbirləri daha da gücləndirilməlidir. Azər-
baycan öz tərəfindən bu məsələlərdə fəal iştirak edir və gələ-
cəkdə də fəaliyyətini davam etdirəcəkdir. Ancaq narahatlıq 
doğuran məsələlər də az deyildir. İlk növbədə, beynəlxalq ter-
rorizmlə mübarizə məsələləri bütün ölkələri birləşdirməlidir. 
Bütün dünya öz səylərini birləşdirməlidir. Çünki bu sahədə 
təkbaşına ciddi nailiyyətlər qazanmaq çox çətin olacaqdır. 
Bütün terrorist təşkilatlara eyni gözlə baxılmalıdır, heç bir ayrı-
seçkilik edilməməlidir. Çünki ancaq bütün səylərin 
birləşdirilməsi nəticəsində biz bu bəla ilə mübarizə apara 
bilərik.  
Azərbaycan da terrorizmdən əziyyət çəkmiş ölkədir. Erməni 
terrorist təşkilatları tərəfindən Azərbaycana və azərbaycanlılara 
qarşı 30-dan çox terror aktı törədilmişdir. Onların nəticəsində 
2000-dən çox günahsız insan həlak olmuşdur. Bu gün də 
regional əməkdaşlığın inkişafına ən böyük maneə, ən böyük 
əngəl Ermənistanın Azərbaycana qarşı davam edən təcavüzü, 
azərbaycanlılara qarşı etnik təmizləmə siyasəti, bu siyasət 
 10 
nəticəsində bir milyondan artıq azərbaycanlının öz doğma 
torpaqlarından didərgin düşməsidir. Biz məsələni sülh yolu ilə 
həll etmək istəyirik və hesab edirik, hələ ki, buna imkanlar var. 
Ona görə biz hər bir imkanı sınamalıyıq. Ancaq eyni zamanda, 
Azərbaycan xalqının səbri tükənməz deyildir. Biz hesab edirik 
ki, bu məsələ, Ermənistan–Azərbaycan münaqişəsi ancaq 
beynəlxalq hüququn prinsipləri əsasında öz həllini tapa bilər. 
Ermənistanın işğalçı qüvvələri Azərbaycan torpaqlarından çıx-
malıdır və azərbaycanlılar öz doğma dədə-baba torpaqlarına 
qayıtmalıdırlar və beləliklə, ədalət bərpa olunmalıdır. Bunun 
xaricində hər hansı bir razılaşma mümkün deyil, çünki beynəl-
xalq hüquq bunu tələb edir. Azərbaycanın ərazi bütövlüyü, 
Ermənistan istisna olmaqla, bütün dövlətlər tərəfindən 
tanınmışdır. Birləşmiş Millətlər Təşkilatı tərəfindən tanınıb və 
əlbəttə ki, danışıqlar mövzusu deyil və ola bilməz. Bu fürsətdən 
istifadə edərək, bütün üzv dövlətlərə Azərbaycanın mövqeyini 
dəstəklədiklərinə görə dərin minnətdarlığımı bildirirəm.  
Risklərin azaldılması, uğurlu iqtisadi əməkdaşlıq, enerji 
təhlükəsizliyi – bütün bu məsələlər dünyanın inkişafını təmin 
edəcəkdir. Biz çox mühüm və çox həssas bölgədə yerləşirik. 
Bölgədə münaqişələr, təhlükələr, risklər var. Bu şəraitdə, əlbəttə 
ki, bizim əməkdaşlığımızdan çox şey asılıdır. Mən şübhə 
etmirəm ki, İqtisadi Əməkdaşlıq Təşkilatı öz üzərinə düşən bu 
vəzifəni şərəflə yerinə yetirəcək, əməkdaşlığımız daha da 
möhkəmlənəcək, həm ikitərəfli, həm də çoxtərəfli formatda 
uğurlu işbirliyimiz bütün bölgəyə çox müsbət təsir 
göstərəcəkdir.  
Əziz dostlar və qonaqlar, sizi Azərbaycanda bir daha 
salamlayıram və işimizə uğurlar arzulayıram. Sağ olun. 
H ə m i d   K ə r z a i  (Əfqanıstan İslam Respublikasının 
Prezidenti): Təşkilatın növbəti toplantısının Bakıda keçirilməsi 
təsadüfi deyil.  Mən Azərbaycan Respublikasının Prezidenti 
zati-aliləri İlham Əliyevə və qardaş Azərbaycan xalqına öz 
minnətdarlığımı bildirirəm. Onlar bu tədbirin yüksək səviyyədə 
keçirilməsinə səylərini əsirgəməmişlər. Mən həmçinin bu zirvə 
 11 
toplantısının hazırlanmasına, əməkdaşlığın genişləndirilməsinə 
göstərdikləri səylərə görə İƏT-in Katibliyinə təşəkkür edirəm. 
Biz bilirik ki, dünyamız əməkdaşlıq müstəvisinə keçməkdədir, 
qloballaşma təzahürləri iqtisadi, siyasi, mədəni əlaqələrin 
gücləndirilməsində özünü göstərir. Mənim fikrimcə, əgər biz 
qloballaşan dünyadan danışırıqsa, bu zaman vahid coğrafi, 
mədəni, iqtisadi amilləri birləşdirən regionlar nəzərdə tutulur. 
İƏT ölkələrini çox qədim tarixi, mədəni əlaqələr birləşdirir. Biz 
bu əlaqələri və münasibətlərimizi tarixən inkişaf etdirmişik, 
qədim mədəniyyətin davamçılarıyıq. Bu gün geosiyasi şərait 
çətinləşir. Ancaq gözlənilməz imkanlar yaranmışdır və bunun 
sayəsində əlaqələrimizi daha da genişləndirib gücləndirə bilərik. 
İƏT ölkələrinin yerləşdiyi region, doğrudan da dünyanın 
strateji enerji resursları baxımından ən öndə gedən məkandır. 
Bu da insanlarımız, böyüyən gənc nəslimiz üçün bir imkandır. 
Biz kəşf edilməmiş və istismar olunmamış təbii ehtiyatlardan 
istifadə etməyə başlamalıyıq. Bizim münasibətlərimiz, 
əməkdaşlığımız iqtisadi və mədəni sahələrdə də özünü büruzə 
verməkdədir.  
 
Əfqanıstan rəhbəri müharibələrdən ciddi ziyan çəkmiş 
ölkəsinin dirçəldilməsi üçün İƏT ölkələri ilə daha sıx əlaqələrin 
yaradılmasına ümid bəslədiyini bildirdi.  
M a h m u d   Ə h m ə d i n e j a d (İran İslam Respublika-
sının Prezidenti): Bakıya gəlişimdən məmnunam. Mən Azər-
baycan hökumətinə və qardaş Azərbaycan xalqına səmimi 
minnətdarlığımı bildirmək istəyirəm. Ona görə ki, onlar İƏT-in 
9-cu zirvə toplantısını yüksək səviyyədə təşkil etmiş, bizə öz 
qonaqpərvərliklərini əsirgəməmişlər. Mən çox məmnunam ki, 
doğrudan da gözəl, ecazkar, tarixi şəhər sayılan Bakıya 
gəlmişəm. Şübhəsiz ki, bu sammitin keçirildiyi mühit 
iştirakçılar arasında tam şəkildə anlayış, səmimilik əsasında 
qurulmuşdur. Ona görə də bizim əsas qərarlarımızın qəbul 
edilməsinə çox gözəl şərait yaradacaqdır. Nəticədə isə regional 
əməkdaşlığa təkan veriləcək, təşkilat çərçivəsində həyata 
 12 
keçirilən proqram və tədbirlərin reallaşdırılmasına imkan 
yaranacaqdır. Bilavasitə bunu düşünərək, İran xalqının bir 
nümayəndəsi kimi, mən bütün iştirakçıların əllərini sıxaraq, 
əmin etmək istərdim ki, bu sammitdən çox gözəl, səmərəli 
nəticələr gözləyirik.  
Cənab Prezident, mötəbər iştirakçılar, bildiyiniz kimi, İƏT 
üzvlərini vacib dəyərlər birləşdirir. Biz bu dəyərlərin əsasında 
əməkdaşlığımızı bütün sahələrdə daha da inkişaf etdirməliyik. 
İlk əvvəl, bizim ümumi tariximiz, mədəniyyətimiz var. Bu da 
əlaqələrimizin davamlı şəkildə inkişafında mühüm rol oynayır. 
Bu kimi istəklər, maraqlar xalqlarımızın iradəsini təmin edir. 
Bizdən tələb olunur ki, siyasi və iqtisadi qərarlar qəbul edək. 
Bunlar elə şəkildə qəbul edilsin ki, ümumi tarixi, mədəni 
əlaqələrimizə cavab versin.  
İƏT-ə gəldikdə isə, biz iqtisadi təşəbbüsləri irəli sürürük ki, 
doğrudan da üzv ölkələr arasında tərəqqiyə dəstək verə bilək. 
Əgər sülhdən, təhlükəsizlikdən danışırıqsa, bunlar doğrudan da 
çox vacib zəminlərdir.  
İƏT çərçivəsində regional əməkdaşlığa gəldikdə, demək 
istəyirəm ki, qarşımızda olan imkanları daha da genişləndir-
məyə çalışmalıyıq. Gərək imkanlarımızdan elə istifadə edək ki, 
təşkilatımız  daha  da böyüsün. Bilirsiniz ki, İƏT ölkələri 8 mil-
yon kvadratkilometrlik bir ərazini əhatə edir və burada 380 
milyon insan yaşayır. Burada çox böyük potensial var və 
bundan istifadə etmək lazımdır ki, üzv ölkələrin gələcəyi rifahla 
nəticələnsin.  
D a n i a l   A x m e t o v (Qazaxıstan Respublikasının  Baş 
naziri): İƏT-in dünyaya inteqrasiyası istiqamətində görülən 
işləri təqdir etməklə yanaşı, sabitliyi pozmağa çalışan, xüsusilə 
narkotik maddələrin qeyri-qanuni dövriyyəsi ilə məşğul olan 
qüvvələrə qarşı üzv ölkələrin səylərini daha da gücləndirmək 
lazımdır.  
Əziz iştirakçılar, gözəl bilirsiniz ki, dünyada qloballaşma 
prosesi gedir. Bunu, müasir şəraiti nəzərə almalıyıq. Qarşımızda 
duran məqsədlərdən biri ondan ibarətdir ki, İƏT ölkələrinin 
 13 
dünya miqyasında inteqrasiyasını təmin edək. Dünyada mövcud 
olan vəziyyəti nəzərə alaraq, Qazaxıstan və onun prezidenti 
Nursultan Nazarbayev çalışır ki, İƏT çərçivəsində yeni inkişafa 
qədəm qoyaq. İnanırıq ki, Bakıda keçirilən bu zirvə toplantısı 
regional əməkdaşlığımızın daha da inkişafına və 
dərinləşdirilməsinə zəmin yaradacaqdır. Bu gün heç kim belə 
bir faktı şübhəyə almayacaq ki, müasir dünya bir-birindən 
asılılığı təmin edən bir dünyadır. Görürük ki, qüdrətli ölkələrin 
iqtisadiyyatı sosialyönümlüdür və onlar çalışırlar ki, xalqlarının 
maraqlarını təmin etsinlər. Demək istərdim ki, İƏT ölkələrinin 
bəziləri Dünya Ticarət Təşkilatının üzvüdür və ya üzv olmağa 
hazırlaşır. Ölkələrimizin hamısı bu təşkilata üzv olduqda bu, 
bilavasitə regionun potensialına cavab verəcək, regionda 
əməkdaşlığı pozmayacaqdır. Ona görə çalışacağıq ki, bu təşkilat 
çərçivəsində tərəfdaşlarımızla əlaqələri daha da inkişaf etdirək. 
Təşkilatımızın qarşısında duran önəmli layihələr var və bunların 
həyata keçirilməsi çox vacibdir.  
Ş ö v k ə t   Ə z i z (Pakistan İslam Respublikasının Baş na-
ziri): Təşkilatın fəaliyyətinin genişləndirilməsi baxımından Bakı 
sammitinin xüsusi əhəmiyyəti var.  
Biz XXI əsrdə inkişafla bağlı bəzi imkanlardan bəhrələn-
məliyik. Artıq sərhədlər texnologiyanı və biliyi dayandıran amil 
deyildir. Çünki xalqlar və dövlətlər inkişaf edirlər. Biz regionda 
əməkdaşlığımızı inkişaf etdirə bilərik. Bu, insanlar üçün vacib 
olan amildir. Tranzit nəqliyyatla, ticarətlə, bankla bağlı sənədlər 
çox vacibdir. Bilirsiniz ki, üzərimizə götürdüyümüz 
öhdəliklərin siyahısı böyüməkdədir. Gələcəyə olan əminliyimiz 
də artmaqdadır. İqtisadi əməkdaşlığa gəldikdə, biz heç zaman 
sosial-iqtisadi miqyasımızı daraltmamalı, əksinə, 
genişləndirməliyik. Bizim regionda çətin məsələlər, problemlər 
var. İƏT müsbət təşəbbüslər irəli sürməyə çalışmışdır. Müəyyən 
qurumlar yaradaraq, üzləşəcəyimiz bəzi təhlükələrin qarşısını 
səmərəli şəkildə almalıyıq. İnanırıq ki, qarşımızda duran 
məsələlər ümumiləşdiriləcək, səylərimizi birləşdirəcəyik. 
 14 
A k i l   A k i l o v (Tacikistan Respublikasının  Baş naziri): 
Təşkilatın xoşməramlı qonşuluq əlaqələrinin möhkəm-
ləndirilməsindəki rolundan danışarkən iqtisadi münasibətlərdə 
idxal-ixracla kifayətlənməyərək, həyatın bütün sahələrində 
əməkdaşlığı genişləndirmək lazımdır.  Bu baxımdan Bakı 
sammitində qəbul olunacaq qərarlara xüsusi önəm verirəm. 
Biz milli məqsəd və maraqlarımızı qorumalıyıq. İstərdim ki, 
bu təşkilatda inkişaf, xüsusilə çoxşaxəli əməkdaşlıq baxımından 
qarşımızda duran maneələri dəf edək. Əməkdaşlığımızı daha 
yüksək müstəviyə keçirməliyik. İƏT ölkələrinə belə bir imkan 
yaranıb ki, əlimizdə olan üsul və yollardan istifadə edərək, 
beynəlxalq əməkdaşlığı inkişaf etdirərək, yerimizi dünya 
məkanında daha da gücləndirək. Qeyd etdiyim məsələlər Bakı 
bəyannaməsində əksini tapmışdır. Bu sənəd İƏT ölkələri 
arasında əməkdaşlığın inkişafı, qarşıya qoyduğumuz 
məqsədlərə çatmaq baxımından vacibdir. Bu baxımdan sizin 
hamınıza uğurlar arzulayıram.  
R ə c ə b   T a y y i b   Ə r d o ğ a n  (Türkiyə Cümhuriy-
yətinin Baş naziri): Enerji ehtiyatları ilə zəngin olan regionda 
ölkələrarası dialoqun intensivləşdirilməsi həm iqtisadi tərəq-
qiyə, həm də kollektiv təhlükəsizliyə təkan verir. 
Hörmətli sədr, dəyərli dövlət və hökumət başçıları, işti-
rakçılar, İƏT-in 9-cu zirvə toplantısı ilə əlaqədar Bakıda 
olmağımdan və burada iştirak etməyimdən məmnunluq duyu-
ram. Prezident cənab İlham Əliyevi sammitin sədri seçilməsi 
münasibətilə təbrik edirəm, xeyirli olsun.  
İƏT-in böyük potensialı vardır. Bölgəmizin zəngin enerji 
ehtiyatları nəzərə alınarsa, İƏT-in vacibliyi daha yaxşı başa 
düşüləcəkdir. Avrasiya xarici siyasətimizdə önəmli bir yer tutur. 
Asiya ölkələri ilə əlaqələrimizi, işbirliyimizi inkişaf etdirmək, 
Avropanı və Asiyanı enerji dəhlizləri vasitəsilə bir-biri ilə 
bağlamaq, regional işbirliyi üçün yeni imkanlar qazanmaq əsas 
məqsədlərdir. İqtisadi işbirliyi və inkişaf ölkələr arasında 
dialoqu artırmaqdadır. Bu, İƏT-in də hədəfidir. Bu məqsədlə 
İƏT bölgədə iqtisadi işbirliyinin və inkişafın asan-
 15 
laşdırılmasında önəmli rol oynayacaqdır. Beləliklə, İƏT-in 
səmərəliliyi daha aydın bilinəcəkdir. Bu, regional işbirliyinə 
yeni bir güc verəcəkdir. İƏT-in Ticarət və İnkişaf Bankının ya-
radılmasının və fəaliyyətə başlamasının önəm daşıdığını dü-
şünürəm. Bank regional layihələrə, işgüzar əlaqələrin inkişafına 
kömək edəcəkdir. Bu zirvə görüşünün regional sülhə, 
təhlükəsizliyə dəyərli fayda verəcəyinə inanıram. Bu vəsilə ilə 
dəyərli qardaşım, ev sahibi və Azərbaycanın prezidenti İlham 
Əliyevə qarşınızda öz adımdan və nümayəndə heyəti adından 
bir daha çox təşəkkür edir, sizləri hörmət və ehtiramla 
salamlayıram. 
E r k i n   X ə l i l o v (Özbəkistan Respublikası Parlamen-
tinin Qanunvericilik Palatasının sədri): Bakı görüşünün 
təşkilata daxil olan ölkələrin sonrakı işbirliyinə təkan verə-
cəyinə əminəm. 
Hazırkı zirvə görüşü ölkələrimiz arasında gələcək əmək-
daşlığa gətirib çıxaracaqdır. Bu imkandan istifadə edərək, 
Azərbaycan hökumətinə, xüsusilə zati-aliləri İlham Əliyevə 
səmimi minnətdarlığımı bildirirəm. Ona görə ki, bu zirvə 
toplantısını yüksək səviyyədə təşkil etdilər. Bu görüşdə 
regionda olan ölkələrin inteqrasiyası da daxil olmaqla, bütün 
prioritet məsələlər müzakirə edilmişdir. Üzv ölkələrin poten-
sialından istifadə edərək, nəqliyyat və digər vasitələrdən 
yararlanaraq güclü əməkdaşlığa nail ola bilərik. Özbəkistan 
iqtisadi rifaha nail olmağa çalışır, biz İƏT-in məram və 
məqsədlərinə sadiqik, bu təşkilat çərçivəsində ölkələrdə rifahın 
təmin olunmasına, əmin-amanlığın yaradılmasına səy göstəririk.  
Hörmətli iştirakçılar, qarşımızda duran əsas prioritet 
məsələlər enerji, nəqliyyat dəhlizləridir ki, bunları inkişaf 
etdirməliyik. Nəqliyyatın intensiv inkişafı, malların dünya 
bazarlarına çıxarılması üçün yeni şəbəkələrin yaradılması 
regionun inkişafına təkan verəcəkdir. Ona görə Özbəkistan 
nəqliyyat-tranzit imkanlarından istifadə olunmasına böyük 
önəm verir. Fikrimizcə, okeana çıxışı olmayan ölkələrin də 
maraqları nəzərə alınmalıdır.  
 16 
Biz regional və beynəlxalq təşkilatlarla əməkdaşlığı dəs-
təkləyirik. Bu bizim regional əməkdaşlığımıza da zəmin yara-
dacaq bir amildir. İslahatlar davam etdirildikcə, iqtisadi fəallıq 
baxımından regionun əhəmiyyəti və rolu daha da artacaqdır.  
A l m a n b e t   M a t t u b r a i m o v (Qırğızıstan Res-
publikası Baş nazirinin müavini): Qırğızıstan nümayəndə heyə-
tinin adından qardaş Azərbaycan torpağında bizə göstərilən 
qonaqpərvərliyə və zirvə toplantısının yüksək səviyyədə təşkil 
edilməsinə görə zati-aliləri İlham Əliyevə təşəkkür edirəm. 
Bizim bugünkü toplantı ümumi əməkdaşlığımızın nəticələrini 
tam şəkildə müzakirə etmək, qiymətləndirmək və gələcəkdə 
ölkələrimizin potensialını hansı şəkildə reallaşdırmaq 
baxımından müzakirələrin aparılmasına zəmin yaradır.  
Cənab sədr, biz bilirik ki, İƏT ölkələri Qırğızıstanda baş 
verən hadisələri diqqətlə izləyir. Demək istərdim ki, Qırğızıstan 
demokratik inkişaf yoluna tam sadiqdir və biz bilavasitə dərin 
və müfəssəl bazar iqtisadiyyatı islahatlarının aparılmasına 
tərəfdarıq.  
Hörmətli sədr, hörmətli nümayəndə heyətlərinin başçıları, bu 
günə qədər İƏT öz qarşısında duran əsas vəzifələri, pers-
pektivləri müəyyən etmişdir. Qarşılıqlı sıx əlaqənin, ticari 
əməkdaşlığın inkişafı da zəruridir. Əgər bunlara nail ola 
bilməsək, onda İƏT-in prinsiplərini pozmuş olarıq. Qarşıdakı 
məqsədlər qəbul etdiyimiz sənəddə öz əksini tapmışdır və bu 
amallara nail olmalıyıq. 
Ölkəmiz İƏT-də iştiraka xüsusi önəm verir. Biz ölkələrdəki 
real vəziyyəti də nəzərə almalıyıq. Qırğızıstan elə bir 
vəziyyətdədir ki, beynəlxalq ictimaiyyətin və İƏT-in yardımına 
ehtiyacı vardır. Zənnimcə, İƏT Qırğızıstanda iqtisadi 
layihələrin həyata keçirilməsinə kömək etməlidir.  
Zirvə toplantısının gündəliyinə daxil olan digər məsələlərin 
müzakirəsindən sonra Azərbaycanın Xarici Işlər naziri Elmar 
Məmmədyarov təşkilatın Nazirlər Şurasının bir gün əvvəl 
keçirilmiş 16-cı iclasının yekunları barədə hesabat verdi.  
 17 
A s x a t   O r a z b a y (İqtisadi Əməkdaşlıq Təşkilatının 
Baş katibi): Bakı görüşünün nəzərdə tutulan proqramların 
reallaşmasına yeni təkan verəcəyinə əminliyimi bildirirəm. 
Hökumət və dövlət başçılarının görüşü bizim proqram-
larımızın həyata keçirilməsi istiqamətində göstərilən birgə 
səylərə xidmət edəcəkdir. Mən öz hesabatımı sizə oxuyaraq, 
Azərbaycan Respublikasının Prezidentinə öz minnətdarlığımı 
bildirirəm. O bu tədbirin baş tutması üçün çox çalışmış və 
köməyini göstərmişdir. Hazırkı toplantının keçirilməsi keçmiş 
illər ərzində görülmüş işlərin nəticəsidir. Mən eyni zamanda, 
Azərbaycan hökumətinə minnətdarlığımı bildirirəm. Onlar bu 
tədbirin çox gözəl və yüksək səviyyədə keçirilməsinə nail 
olmuşlar. İƏT-in 9-cu zirvə görüşü məhz burada keçirilmişdir.  
Cənab Prezident, biz bu gün bütün bəyanatları, çıxışları 
dinlədikdən sonra burada səslənmiş fikirlərin gələcək illər ərzində 
həyata keçirilməsi üçün lazımi səylər göstərəcəyik. Düşənbədə 
keçirilmiş görüşdən sonra biz bir çox sahələrdə lazımi tərəqqiyə 
nail ola bilmişik. Lakin bütün sahələrdə aparılmış fəaliyyət 
ürəyimiz istəyən kimi olmamışdır. Bununla belə, biz kənd 
təsərrüfatı, ticarət, sərmayə, sənaye, nəqliyyat və infrastruktur 
sahələrində bir çox işləri görə bilmişik.  
Keçirilmiş görüşlərin nəticəsi olaraq, biz müvafiq sahələrdə 
əməkdaşlığın genişlənməsinə nail olmuşuq. İşlərin lazımi 
səviyyədə qurulmasına və inkişaf etdirilməsinə zəmin yaran-
mışdır. Gələcəkdə toplantının keçirilməsi daha vacib işlərin 
görülməsinə əlavə imkanlar açacaqdır. Biz artıq təşkilat 
çərçivəsində qəbul olunmuş proqramların həyata keçirilməsinin 
növbəti mərhələsinə qədəm qoyuruq. İƏT çərçivəsində bu gün 
ən ümdə məqsədlərimiz məhz ölkələr arasında və daxilində 
iqtisadi inkişafın davam etdirilməsinə yönəlməlidir və biz bu 
məqsədlərə nail olmaq üçün əlimizdən gələni edəcəyik.  
Mən öz fikrimi yekunlaşdıraraq, qardaş Azərbaycan 
Respublikasının hökumətinə və xalqına Xarici İşlər Nazirləri 
Şurasının XVI iclasının və bu cür gözəl zirvə toplantısının 
 18 
Bakıda keçirilməsinə görə minnətdarlığımı bildirir, işimizə çox 
qiymətli töhfəsinə görə təşəkkür edirəm.  
 
Zirvə toplantısında sədrlik edən Azərbaycan prezidenti 
İlham Əliyev iqtisadiyyat, elm, texnologiya, kənd təsərrüfatı, 
ətraf mühit, tarix, mədəniyyət, ədəbiyyat və təhsil sahəsində sə-
mərəli fəaliyyətlərinə görə Əfqanıstan, Azərbaycan, İran, 
Pakistan, Qazaxıstan, Özbəkistan, Qırğızıstan və Tacikistanın 
nümayəndələrinə İƏT-in xüsusi mükafatlarını təqdim etdi.  
 
İ l h a m   Ə l i y e v: Hörmətli qonaqlar, verdiyiniz töhfəyə 
görə və bu mükafat münasibətilə mən sizin hamınızı bir daha 
təbrik edirəm. Sizə gələcək fəaliyyətinizdə uğurlar arzulayıram.  
Hazırda biz zirvə toplantısı çərçivəsindəki görüşümüzün 
sonuna çatırıq. Mən Azərbaycana gəlmiş nümayəndə heyət-
lərinin rəhbərlərinə zirvə toplantısında iştirak etdiklərinə görə 
bir daha minnətdarlığımı bildirirəm. Bu bizə qarşılıqlı maraq 
doğuran məsələlərə dair geniş fikir mübadiləsi aparmağa 
imkanlar yaratdı. Mən əminəm ki, rəhbərlər həm də ikitərəfli 
görüşlər keçirmişlər. Mən özüm də nümayəndə heyətlərinin 
rəhbərləri ilə görüşmüşəm. Hesab edirəm ki, bu, gələcək 
imkanlarımızı və real əməkdaşlıq məsələlərini müzakirə etmək 
üçün çox yaxşı bir fürsətdir.  
Bizim çox maraqlı müzakirələrimiz, çox yaxşı təqdi-
matlarımız oldu, iqtisadi fəaliyyətlə və ölkələrimiz arasında 
iqtisadi əməkdaşlığın perspektivləri ilə bağlı fikir mübadiləsi et-
dik. Hesab edirəm ki, bu çox gözəldir və biz bunu yekdil 
qaydada qeyd etdik. Biz bu müzakirələr zamanı qeyd etdik ki, 
İƏT-ə üzv olan ölkələrdə təqribən 400 milyon insan yaşayır. 
Bu, böyük bir təşkilatdır və onun çox parlaq gələcəyi vardır. 
Şübhəsiz ki, bu təşkilat bizə arxalanır, bizim apardığımız 
fəaliyyətə, göstərdiyimiz səylərə arxalanır. Biz əmək-
daşlığımızın yeni yollarını araşdırmalıyıq. Bizim ölkələr sürətlə 
inkişaf edir, regiondakı vəziyyətin yaxşılaşmasını müşahidə 
edirik. Buradakı təhlükəsizlik daha da artır və bütün bunlar daha 
fəal əməkdaşlığın yaradılmasına imkan verir.  
 19 
Şübhəsiz ki, burada boru kəmərlərindən söhbət gedir. Eyni 
zamanda, artıq mövcud olan nəqliyyat dəhlizlərindən söhbət 
gedir və gələcəkdə də bu işlər davam etdiriləcəkdir. Əminəm ki, 
gələcək əməkdaşlıq perspektivləri çox müsbətdir. Biz gələcəkdə 
hər hansı bir imkanın araşdırılması üçün bütün səylərimizi 
əsirgəməyəcəyik.  
Hörmətli qonaqlar, icazənizlə, sizin hamınıza minnətdar-
lığımı bildirmək istəyirəm. Hörmətli iştirakçılar, nümayəndə 
heyətlərinin rəhbərləri, sizin verdiyiniz bu töhfəyə görə 
minnətdaram və sizə gələcək işlərinizdə uğurlar, ölkənizə sülh, 
əmin-amanlıq arzulayıram.  
Hörmətli xanımlar və cənablar, bugünkü sammitin gündəliyi 
artıq başa çatmışdır. 
M a h m u d   Ə h m ə d i n e j a d (İran İslam Respublika-
sının Prezidenti): Zirvə toplantısının yüksək səviyyədə təşkilinə 
və keçirilməsinə görə təşəkkür edirəm. İƏT-in 9-cu zirvə 
toplantısı uğurla başa çatmaq üzrədir. İcazə verin, ilk növbədə, 
cənab İlham Əliyevə müdrik rəhbərliyinə görə minnətdarlığımı 
bildirim.  
Qardaş və dost Azərbaycan bu təşkilatın sədri olarkən, onun 
rəhbərliyi altında biz bütün sahələrdə ən gözəl tərəqqiyə, 
nəticələrə nail ola biləcəyik. Hazırda, İƏT yeni proqramlara 
qədəm qoyduğu bir məqamda bu təşkilatın uğurla idarə 
edilməsində, nəzərdə tutulmuş məqsədlərə nail olunmasında, 
regional əməkdaşlıq çərçivəsində bir çox nailiyyətlər əldə 
edəcəyik. Hesab edirəm ki, biz digər ölkələr və təşkilatlar üçün 
nümunə ola bilərik. Nümayəndə heyətləri rəhbərlərinin 
çıxışlarında regional əməkdaşlıq xüsusi vurğulanmışdır. Bütün 
bu işlərin əsasında üzv ölkələrin siyasi iradəsi dayanır və bu bizi 
maraqlandıran bütün sahələrdə əməkdaşlığımızın 
genişləndirilməsinə xidmət edir.  
Mən xoş qonaqpərvərliyə görə öz tərəfimdən və digər 
nümayəndə heyətləri tərəfindən Azərbaycan xalqına və hö-
kumətinə minnətdarlığımı bildirirəm. Onlar bu sammitin ən 
yüksək səviyyədə təşkil olunması üçün çox iş görmüş və səylər 
 20 
göstərmişlər. Eyni zamanda, İƏT-in Baş katibinə və əmək-
daşlarına sənədlərin hazırlanması və məsələlərin müəyyən 
edilməsinə, digər şəxslərə hazırlıq işlərində iştiraklarına görə 
təşəkkür edirəm. Azərbaycan xalqına uğurlar, sülh və əmin-
amanlıq, bütün həmkarlara xoşbəxtlik, möhkəm cansağlığı 
arzulayıram. Bütün üzv dövlətlərə ulu Tanrıdan uğurlar 
diləyirəm.  
I l h a m   Ə l i y e v: Cənab Prezident, xoş sözlərinizə görə 
çox sağ olun. Bunlar müzakirələrimizin və dostluğumuzun 
ruhunu tamamilə əks etdirir, ölkələrimiz arasında olan 
əlaqələrin tarixi ənənələrə, mədəni dəyərlərə əsaslandığını bir 
daha göstərir. Əlbəttə ki, ölkələrimizin tərəqqisi, eyni zamanda, 
ikitərəfli münasibətlərin inkişafına da xüsusi töhfəsini verəcək 
və biz qardaş, dost ölkələrlə münasibətlərimizi inkişaf 
etdirəcəyik.  
İndi isə mən İƏT-in 9-cu zirvə görüşünü bağlı elan edirəm.  
 
 
 
 
AZƏRBAYCAN PREZİDENTİ İLHAM ƏLİYEVİN 
VƏ İQTİSADİ ƏMƏKDAŞLIQ TƏŞKİLATININ 
BAŞ KATİBİ ASXAT ORAZBAYIN İƏT-in    
9-cu ZİRVƏ TOPLANTISI BAŞA ÇATDIQDAN 
SONRA BİRGƏ  KEÇİRDİKLƏRİ MƏTBUAT 
KONFRANSI 
 
İ l h a m  Ə l i y e v: İqtisadi Əməkdaşlıq Təşkilatının 9-
cu zirvə toplantısı öz işini başa çatdırdı və ümumi fikir belədir 
ki, bu görüş çox uğurlu oldu. İlk növbədə bu bizə imkan yaratdı 
ki, dost-qardaş ölkələrin dövlət və hökumət başçıları ilə səmimi 
fikir mübadiləsi aparaq. Eyni zamanda, ikitərəfli görüşlər də 
oldu və bir daha əmin olduq ki, iqtisadi potensialın artması 
ümumi inkişafa gətirib çıxarır və əlbəttə, təşkilat çərçivəsində 
əlaqələrin genişlənməsinə şərait yaradır.  
 21 
Müzakirə zamanı bir sıra məsələlər ortaya çıxdı. Nümayəndə 
heyətlərinin başçıları əməkdaşlığın müxtəlif cəhətlərinə 
toxundular. Təbii ki, bölgədə və ölkələrimizdə sülhün, sabitliyin 
möhkəmlənməsi məsələləri diqqət mərkəzində idi. Çünki 
hamımız bilirik ki, biz çox həssas bölgədə yerləşirik və bu 
bölgədə sülhün saxlanılması bizim ümumi inkişafımızın vacib 
bir amilidir.  
Enerji təhlükəsizliyi də artıq dünyada gündəliyin birinci 
sıralarına çıxır. Bu məsələ ilə əlaqədar bizim aramızda fikir 
ayrılığı yoxdur. Bizim ölkələrdə çox böyük neft-qaz yataqları 
var. Artıq mövcud nəqliyyat infrastrukturu da yaranır və 
beləliklə, üzv ölkələrin gələcəkdə dünyanın enerji tələbatını 
ödəmək arzusu gerçəkləşir. Bizi birləşdirən nəqliyyat dəhlizləri 
– həm Şimal–Cənub, həm də Şərq–Qərb nəqliyyat dəhlizləri 
artıq işə düşür. Gələcəkdə Asiyanı Avropa ilə birləşdirəcək 
Bakı–Tbilisi–Qars dəmir yolunun istifadəyə verilməsi də, 
əlbəttə ki, ümumi əməkdaşlığa ancaq və ancaq müsbət təsir 
göstərəcəkdir. Müxtəlif məsələlər müzakirə olundu, o 
cümlədən, təbii ki, terrorizmə qarşı mübarizə, iqtisadi 
əməkdaşlıq, iqtisadi potensialdan səmərəli istifadə olunması, 
müvafiq maliyyə qurumlarının yaradılması məsələləri. Bütün 
təkliflərə baxılacaq və əlbəttə, bu görüş zamanı səslənən dəyərli 
fikirlər təşkilatın fəaliyyətində gələcək əməkdaşlığın əsas bazası 
kimi qəbul ediləcəkdir.  
Şəxsən mən bu zirvə görüşünün Bakıda keçirilməsindən çox 
məmnunam. Bu bizə bir daha imkan verdi ki, qardaş, dost 
ölkələrin dövlət və hökumət başçıları ilə səmərəli danışıqlar 
aparaq, bir sıra məsələləri müzakirə edək. Eyni zamanda, 
Azərbaycan təşkilatda daha da fəal rol oynamağa başlayır və bu, 
bütövlükdə bizim xarici siyasətimizin uğurlu nəticəsidir.  
Bir sözlə, zirvə görüşü çox uğurlu keçdi və şübhə etmirəm 
ki, bu görüşün nəticələri real praktiki hadisələrdə öz əksini 
tapacaqdır.  
Diqqətinizə görə təşəkkür edirəm.  
 22 
S u a l: Cənab Prezident, bildiyiniz kimi, Ermənistanın 
ölkəmizə uzun illər davam edən təcavüzü bölgədə sülhün, 
sabitliyin təmin olunması, iqtisadi əməkdaşlığın həyata keçi-
rilməsi proseslərinə böyük əngəllər yaradır. Sizcə, İqtisadi 
Əməkdaşlıq Təşkilatı çərçivəsində əməkdaşlıq regional 
münaqişələrin həlli işinə töhfə verə bilərmi?  
İ l h a m   Ə l i y e v: Mən hesab edirəm ki, verə bilər. Çün-
ki bilirsiniz, Azərbaycan müxtəlif beynəlxalq təşkilatlarda çox 
uğurlu fəaliyyət göstərir və demək olar ki, bütün təşkilatlarda 
bizim mövqeyimiz günü-gündən möhkəmlənir. Təşkilatda 
iştirakımız, əlbəttə ki, həm iqtisadi, həm siyasi məna daşıyır. 
İqtisadi məsələlər haqqında artıq söhbət açıldı. O ki qaldı siyasi 
əlaqələrə, bizim bütün üzv ölkələrlə siyasi əlaqələrimiz 
genişlənməkdədir və çox yüksək səviyyədədir. Belə olan halda, 
əlbəttə ki, müxtəlif beynəlxalq təşkilatlarda, xüsusilə Birləşmiş 
Millətlər Təşkilatında dost, qardaş ölkələrin Azərbaycanın 
mövqeyini dəstəkləməsi böyük əhəmiyyətə malik bir hadisədir. 
Mən öz çıxışımda bu dəfə də münaqişə məsələsinə toxundum. 
Bildirdim ki, bölgədə gedən çox uğurlu əməkdaşlığı əngəlləyə 
biləcək amillərdən biri də Ermənistanın Azərbaycana qarşı 
davam edən təcavüzüdür və etnik təmizləmə siyasəti 
nəticəsində bir milyon azərbaycanlının qaçqın-köçkün 
vəziyyətinə düşməsidir. Biz ümid edirik və əminik ki, İqtisadi 
Əməkdaşlıq Təşkilatına üzv olan dövlətlər bütün beynəlxalq 
forumlarda, beynəlxalq təşkilatlarda Azərbaycanın mövqeyini 
bundan sonra da dəstəkləyəcəklər. Beləliklə, geniş beynəlxalq 
hərəkat formalaşır. Bilirsiniz ki, Avropa təşkilatlarında – Avro-
pa Şurasında, Avropa İttifaqında, habelə MDB-də, İslam 
Konfransı Təşkilatında, İqtisadi Əməkdaşlıq Təşkilatında, yəni 
Azərbaycanın üzv olduğu bütün təşkilatlarda biz bu məsələni 
daim gündəlikdə saxlayırıq və ümid edirəm ki, bu, münaqişənin 
ədalətli həllinə kömək göstərəcəkdir.  
S u a l: Şimali Kipr İƏT-in 8-ci zirvə toplantısında türk 
toplumu kimi deyil, Kipr türk dövləti kimi tanınmışdı. Gələ-
 23 
cəkdə Şimali Kiprin İƏT-in fəaliyyətinə real və yaxud felən 
qoşulması yönündə addımlar atılacaqmı? 
İ l h a m  Ə l i y e v: Deyə bilərəm ki, bugünkü müzakirələr 
zamanı bu məsələ ətrafında söhbət açılmamışdır. Yəni bu 
məsələ gündəlikdə deyildi. Amma bütövlükdə, bildiyiniz kimi, 
həm İqtisadi Əməkdaşlıq Təşkilatında, eyni zamanda İslam 
Konfransı Təşkilatında Şimali Kipr Türk Cümhuriyyətinin 
təcriddən çıxması məsələləri müzakirə olunur və biz bunu 
müsbət hal kimi qiymətləndiririk. Çünki siz də, biz də yaxşı 
xatırlayırıq ki, Kiprdə keçirilmiş referendumdan sonra həm 
Birləşmiş Millətlər Təşkilatı tərəfindən, həm də ayrı-ayrı 
dövlətlər tərəfindən belə bir fikir söylənmişdir ki, bir halda ki, 
Kiprdə yaşayan türklər referenduma səs verdilər, gərək onların 
təcridi aradan qalxsın. Əlbəttə, Türkiyənin üzv olduğu və 
Türkiyəyə yaxın olan ölkələrin üzv olduğu təşkilatlarda bu 
məsələyə ilk növbədə baxılmalıdır. Bu istiqamətdə müəyyən 
addımlar atılır və yəqin ki, atılacaqdır.  
S u a l: Cənab Prezident, Sizə iki sualım var. Birincisi, 
ötən həftə rəsmi Bakı amerikalılara Qazaxıstan və 
Özbəkistanda çıxarılan karbohidrogenlərin dünya 
bazarlarına göndərilməsi üçün öz ölkəsinin ərazisindən 
istifadə etməyi təklif etmişdir. Söhbət konkret olaraq hansı 
sxemdən gedir? İkincisi, məlum olduğu kimi, Bakı–Tbilisi–
Ceyhan boru kəməri mayın axırlarında – iyunun 
əvvəllərində neftlə doldurulmalıdır. Ekspertlər isə deyirlər 
ki, Azərbaycan nefti kifayət etməyəcək və bu boru kəmərini 
doldurmaq üçün Qazaxıstan nefti lazımdır. Lakin 
Kaşaqanyatağının nefti də daxil olmaqla, böyük həcmdə 
Qazaxıstan nefti Çinə gedən boru kəmərinə yönəldilir. Siz 
bu vəziyyəti necə qiymətləndirirsiniz?  
İ l h a m   Ə l i y e v: Sualın birinci hissəsi barədə deməliyəm 
ki, biz nəqliyyat infrastrukturumuzu öz ehtiyatlarımız üçün 
yaratmışıq və prinsipcə heç kimə heç nə təklif etməmişik. Ona 
görə də Bakı–Tbilisi–Ceyhan neft kəməri və Bakı–Tbilisi–
Ərzurum qaz kəməri lap əvvəldən məhz Azərbaycanın 
 24 
karbohidrogen ehtiyatlarının dünya bazarlarına çıxarılması üçün 
nəzərdə tutulmuşdur və bu, indi də prioritet olaraq qalır. Odur 
ki, indiki halda biz daha geniş layihələrin təşəbbüsçüsü deyilik 
və ola da bilmərik. Belə zərurət yaranarsa və söhbət bundan 
gedirsə, onda Azərbaycan öz boru kəməri infrastrukturundan 
Qazaxıstandakı dostlarımızın və tərəfdaşlarımızın da istifadə 
etməsi məsələsinə baxmağa hazırdır.  
O ki qaldı Azərbaycanda neft hasilatının həcminə, bu, ildən-
ilə artır. 2008-ci ilədək Azərbaycan neftinin ixrac səviyyəsi 50 
milyon ton, yəni Bakı–Tbilisi–Ceyhan boru kəmərinin hazırda 
nəql edə biləcəyi qədər olacaqdır. Ona görə də neft hasilatı 
sahəsində öz imkanlarımızı nəzərə alaraq deyə bilərəm ki, boru 
kəməri 2008-ci ilədək tamamilə doldurulacaqdır. Yeri 
gəlmişkən, yəqin ki, əlavə həcmlər olmayacaqdır. Boru kəməri 
ilə daşımaların əlavə həcmləri əlavə sərmayələr qoyulması, 
texniki məqamların təkmilləşdirilməsi yolu ilə yaradıla bilər ki, 
tələbat olarsa, perspektivdə Qazaxıstandan da neft nəqlinə 
imkan olsun.  
S u a l: Cənab Prezident, Siz dediniz ki, beynəlxalq terro-
rizmlə mübarizə məsələlərini, Dağlıq Qarabağ problemini 
də müzakirə etdiniz. Kütləvi informasiya vasitələrində 
məlumat yayılıb ki, qarşıdakı həftə ATƏT-in Minsk 
qrupunun həmsədrləri yeni təkliflərlə Azərbaycana 
gələcəklər. Sizdə bu təkliflər barədə hər hansı bir məlumat 
varmı?  
İ l h a m  Ə l i y e v: Sizə deyə bilərəm ki, ATƏT-in Minsk 
qrupunun fransalı həmsədri bu gün Azərbaycana gəlir və mənim 
onunla görüşüm nəzərdə tutulubdur. Bilirsiniz ki, artıq 
həmsədrlər öz aralarında intensiv məsləhətləşmələr aparırlar, 
müxtəlif variantları nəzərdən keçirirlər. Ola bilsin ki, hansısa 
yenilik olsun. Mən bəri başdan deyə bilmərəm. Hər halda, bütün 
mümkün olan variantlar artıq nəzərdən keçirilibdir. Mən 
inanmıram ki, məsələnin həllinə yönəlmiş hansısa tamamilə 
yeni bir təklif irəli sürülsün. Ola bilsin ki, artıq müzakirədə olan 
təkliflərə müəyyən düzəlişlər edilsin. Bunu mən istisna etmirəm 
 25 
və əgər belə olarsa, onda yəqin ki, məsələnin həllinə biz daha da 
yaxın olacağıq.  
Bildiyiniz kimi, bizim mövqeyimiz dəyişməzdir. Bir daha 
vurğulamaq istəyirəm ki, biz heç bir fövqəladə iddiada deyilik. 
Biz sadəcə, beynəlxalq hüquq normalarının tətbiq olunmasına 
tərəfdarıq. Hesab edirik ki, bu məsələdə vahid yanaşma 
olmalıdır və dünyada mövcud olan hansı mexanizmlər, hansı 
normalar, hansı davranış qaydaları varsa, onlar da bu 
münaqişəyə tətbiq edilməlidir. Bu münaqişəni və onun həlli 
mexanizmlərini dünyada gedən ümumi proseslərdən ayırıb, 
bunun üçün hansısa ayrı bir formanı tətbiq etmək mümkün 
deyildir. Biz ona razı ola bilmərik. Dünya praktikası var, 
beynəlxalq hüquq normaları var. Onlar da birmənalı tələb edir 
ki, hər bir ölkənin ərazi bütövlüyü toxunulmaz olsun. Bizim 
ərazi bütövlüyümüz pozulubdur. Ona görə, işğalçı qüvvələr 
işğal olunmuş torpaqlardan çıxmalıdır və məsələ ancaq 
Azərbaycanın ərazi bütövlüyü çərçivəsində öz həllini tapa bilər.  
Demək olar ki, hər dəfə həmsədrlər buraya gələrkən bu 
məsələ müzakirə edilir, bizim mövqeyimiz ifadə olunur. Biz 
bunu Bakıda deyirik, başqa paytaxtlarda deyirik, beynəlxalq 
təşkilatlarda deyirik. Ümid edirəm ki, əgər məsələ ilə bağlı olan, 
məşğul olan tərəflər və xüsusilə Ermənistan tərəfi bunu daha 
yaxından dərk etsə, anlasa, biz məsələni sülh yolu ilə həll edə 
bilərik.  
S u a l: Cənab prezident Əliyev, İranın nüvə proqramı 
müzakirə olundumu?  
İ l h a m   Ə l i y e v: Yox, bu, müzakirə edilməmişdir. Bu-
rada müəyyən bəyanatlar oldu. Bizim mövqeyimiz tamamilə 
aydındır və bir neçə dəfə ifadə edilmişdir. Mənim müxtəlif 
ölkələrə rəsmi səfərlərim zamanı bildirilmişdir. Bütün bunlar 
hamısı beynəlxalq hüquqa əsaslanmalıdır. Əgər beynəlxalq 
hüquq və normalar, beynəlxalq təşkilatların qaydaları hər hansı 
bir ölkəyə nüvə enerjisindən istifadə etmək imkanı verirsə, 
zənnimcə, bununla bağlı heç bir ziddiyyət olmamalıdır. 
Narahatlıq doğuran və yaxud gərginlik yaradan bütün məsələlər 
 26 
dinc vasitələrlə, diplomatik səylərlə, danışıqlar yolu ilə həll 
olunmalıdır. Bütün bunlar bu regionda sülhün qorunmasına 
xidmət etməlidir.  
Çox sağ olun.  
 27 
 
 
 
İQTİSADİ ƏMƏKDAŞLIQ TƏŞKİLATININ ÜZVÜ 
OLAN ÖLKƏLƏRİN DÖVLƏT VƏ HÖKUMƏT 
BAŞÇILARI HEYDƏR ƏLİYEV FONDUNDA 
 
Heydər Əliyev Fondu 
 
5 may 2006-cı il 
 
İqtisadi Əməkdaşlıq Təşkilatının üzvü olan ölkələrin 
dövlət və hökumət başçılarının 9-cu zirvə toplantısında iştirak 
etmək üçün ölkəmizdə səfərdə olan nümayəndə heyətlərinin 
rəhbərləri Azərbaycan prezidenti İlham Əliyevlə birlikdə mayın 
5-də Heydər Əliyev Fondunda olmuşlar.  
Ali qonaqlara xalqımızın ümummilli liderinin xatirəsinə 
ehtiram əlaməti olaraq yaradılmış fondun məqsədləri barədə 
məlumat verildi. Bildirildi ki, fondun əsas məqsədləri görkəmli 
siyasi xadim, müstəqil Azərbaycan dövlətinin qurucusu Heydər 
Əliyevin zəngin irsini öyrənmək və təbliğ etməkdən, onun 
Azərbaycanın sosial-iqtisadi, mədəni tərəqqisinə yönəlmiş ge-
nişmiqyaslı fəaliyyəti barədə gələcək nəsillərdə əyani təsəvvür 
yaratmaqdan, dahi şəxsiyyətin müəllifi olduğu beynəlxalq 
layihələrin həyata keçirilməsini dəstəkləməkdən, Azərbaycan 
mədəniyyətinin və ölkəmizin tarixinin geniş təbliği ilə əlaqədar 
aparılan işlərə kömək göstərməkdən ibarətdir.  
Prezident İlham Əliyev ali qonaqlara ümummilli liderimizin 
şəxsi arxivindən götürülmüş və onun fəaliyyətinin ayrı-ayrı 
dövrlərini əhatə edən eksponatlar barədə söhbət açdı, onları 
maraqlandıran suallara cavab verdi.  
Qonaqlar fenomen şəxsiyyət Heydər Əliyevin həyatının ən 
müxtəlif məqamlarını əks etdirən və Azərbaycan tarixinin bütöv 
bir dövrü barədə geniş təsəvvür yaradan çoxlu fotoşəkillərlə, 
dünyanın tanınmış siyasi xadimlərinin bəxş etdikləri 
 28 
hədiyyələrlə, ulu öndərimiz haqqında kitablarla tanış oldular. 
Dünyanın nüfuzlu siyasi, elm, mədəniyyət və incəsənət xadim-
lərinin Azərbaycan dövlətinin qurucusu haqqında fikirləri ilə 
tanış oldular, ümummilli liderimizlə müxtəlif görüşlərdə çək-
dirdikləri fotoşəkillərə böyük maraqla baxdılar. Hələ Sovet 
İttifaqının rəhbərlərindən biri olarkən onun SSRİ-nin müsəlman 
respublikalarının, Şərq ölkələrinin başçıları ilə mehriban 
münasibətləri  xüsusi vurğulandı.  
Ali qonaqlar fondun xatirə kitabına ürək sözlərini yazaraq, 
görkəmli siyasi xadim Heydər Əliyevə şəxsi hörmət və 
ehtiramlarını ifadə etdilər.  
 
   * * * 
Azərbaycan prezidenti İlham Əliyevin adından mayın 5-də 
«Yaxt klub»da İqtisadi Əməkdaşlıq Təşkilatının 9-cu zirvə 
toplantısında iştirak etmiş dövlət və hökumət başçılarının 
şərəfinə ziyafət verilmişdir.  
 
 29 
 
 
 
TÜRKİYƏ CÜMHURİYYƏTİNİN  BAŞ NAZİRİ  
RƏCƏB TAYYİB ƏRDOĞAN  
İLƏ GÖRÜŞ 
 
Prezident sarayı 
 
5 may 2006-cı il 
 
Azərbaycan Respublikasının Prezidenti İlham Əliyev ma-
yın 5-də Prezident sarayında Türkiyənin Baş naziri Rəcəb 
Tayyib Ərdoğan ilə görüşmüşdür.  
Görüşdə ölkələrimiz arasında ikitərəfli münasibətlərin 
uğurla inkişaf etdiyi, qlobal enerji layihələri, o cümlədən Bakı–
Tbilisi–Ceyhan neft kəməri, Bakı–Tbilisi–Ərzurum qaz kəməri 
layihələri ilə bağlı tədbirlərin nəzərdə tutulan qaydada 
reallaşdığı vurğulanmışdır. Ölkələrimiz arasında nəqliyyat sa-
həsində əməkdaşlığın perspektivinin də razılıq doğurduğu, 
iqtisadi əməkdaşlıq çərçivəsində əlaqələrin daha da genişlən-
diyi və səmərəli işbirliyi xarakteri daşıdığı bildirilmişdir. 
Azərbaycanla Türkiyənin beynəlxalq təşkilatlarda əməkdaşlı-
ğının uğurla inkişaf etdiyi və xalqlarımızın milli mənafeyinə tam 
cavab verdiyi razılıqla vurğulanmışdır.  
 
 
 30 
 
 
 
QAZAXISTAN RESPUBLİKASININ   
BAŞ  NAZİRİ DANİAL AXMETOV  
İLƏ GÖRÜŞ 
 
Prezident sarayı 
 
5 may 2006-cı il 
 
Azərbaycan Respublikasının Prezidenti İlham Əliyev ma-
yın 5-də Prezident sarayında Qazaxıstan Respublikasının Baş 
naziri Danial Axmetovu qəbul etmişdir. 
Baş nazir ölkəsinin prezidenti Nursultan Nazarbayevin 
səmimi salamlarını prezident İlham Əliyevə çatdırdı və İqtisadi 
Əməkdaşlıq Təşkilatının 9-cu zirvə toplantısının yüksək səviyyədə 
təşkilinə və keçirilməsinə görə təşəkkürünü bildirdi.  
Görüşdə iqtisadi əlaqələr, energetika, neft-qaz sahəsində 
əməkdaşlıq, Azərbaycan ilə Qazaxıstan arasında iqtisadi əmək-
daşlığın genişləndirilməsi üçün konkret perspektivlər müzakirə 
olundu. 
 
 31 
 
 
 
AVROPA ŞURASININ İNSAN HÜQUQLARI ÜZRƏ 
KOMİSSARI TOMAS HAMMERBERQ İLƏ 
GÖRÜŞ 
 
Prezident sarayı 
 
5 may 2006-cı il 
 
Azərbaycan Respublikasının Prezidenti İlham Əliyev ma-
yın 5-də Prezident sarayında Avropa Şurasının İnsan Hüquqları 
üzrə komissarı Tomas Hammerberqi qəbul etmişdir.  
Görüşdə Azərbaycanda cəmiyyətin daha da demokratik-
ləşdirilməsi istiqamətində həyata keçirilən işlər, Azərbaycan-
Avropa Şurası əməkdaşlığı və qarşılıqlı maraq doğuran digər 
məsələlər barədə fikir mübadiləsi aparılmışdır.  
 32 
 
 
 
 
ATƏT-in MİNSK QRUPUNUN FRANSALI 
HƏMSƏDRİ  BERNAR FASYE  
İLƏ GÖRÜŞ 
 
Prezident sarayı 
 
5 may 2006-cı il 
 
Azərbaycan Respublikasının Prezidenti İlham Əliyev 
mayın 5-də Prezident sarayında ATƏT-in Minsk qrupunun 
fransalı həmsədri Bernar Fasyeni qəbul etmişdir. 
Görüşdə Ermənistan–Azərbaycan, Dağlıq Qarabağ münaqi-
şəsinin həlli ilə əlaqədar aparılan danışıqlarla bağlı fikir 
mübadiləsi olmuşdur. 
 
 33 
 
 
 
 
ATƏT-in PARLAMENT ASSAMBLEYASI 
SƏDRİNİN DAĞLIQ QARABAG MÜNAQİŞƏSİ 
ÜZRƏ XÜSUSİ NÜMAYƏNDƏSİ  
İLƏ GÖRÜŞ 
 
Prezident sarayı 
 
5 may 2006-cı il     
 
Azərbaycan Respublikasının Prezidenti İlham Əliyev 
mayın 5-də Prezident sarayında ATƏT-in Parlament 
Assambleyası sədrinin Dağlıq Qarabağ münaqişəsi üzrə xüsusi 
nümayəndəsi Qoran Lenmarkeri qəbul etmişdir.  
Görüşdə Ermənistan–Azərbaycan, Dağlıq Qarabağ müna-
qişəsi ilə bağlı aparılan danışıqlar, Azərbaycanla ATƏT-in Par-
lamentlərarası Assambleyası arasında əməkdaşlıq və qarşılıqlı 
maraq doğuran digər məsələlər barədə ətraflı fikir mübadiləsi 
olmuşdur. 
 
 34 
 
 
 
«HEYDƏR ƏLİYEV ADINA BAKI–TBİLİSİ–
CEYHAN NEFT KƏMƏRİ REGİONDA SÜLHÜN, 
TƏHLÜKƏSİZLİYİN, SABİTLİYİN VƏ İNKİŞAFIN 
QARANTIDIR»                             DEVİZİ İLƏ 
KEÇİRİLƏN BEYNƏLXALQ SÜLHMƏRAMLI 
AKSİYANIN İŞTİRAKÇILARINA  
 
Əziz qadınlar, hörmətli aksiya iştirakçıları!  
Sizi – «Heydər Əliyev adına Bakı–Tbilisi–Ceyhan neft 
kəməri regionda sülhün, təhlükəsizliyin, sabitliyin və inkişafın 
qarantıdır» devizi ilə keçirilən beynəlxalq sülhməramlı 
aksiyanın iştirakçılarını böyük məmnuniyyət hissi ilə salam-
layır, hər birinizə ən səmimi arzularımı yetirirəm.  
İnanıram ki, Azərbaycan, Türkiyə və Gürcüstan qadınlarının 
təşkil etdiyi bu xoşməramlı aksiya ölkələrimiz və xalqlarımız 
arasında dostluğun, əməkdaşlığın və qarşılıqlı anlaşmanın daha 
da dərinləşdirilməsinə öz töhfəsini verəcəkdir. Azərbaycanın 
ümummilli lideri Heydər Əliyevin memarı olduğu əsrin ən 
böyük enerji layihəsinin – Bakı–Tbilisi–Ceyhan boru kəmərinin 
çəkilişi və neftlə doldurulması işləri artıq uğurla yekunlaşır.  
Hamıya məlumdur ki, layihə o qədər də asan həyata keçmə-
mişdir. Azərbaycan xalqının ümummilli lideri Heydər Əliyevin 
müdrik və uzaqgörən siyasəti, eləcə də layihəyə qoşulan ölkə və 
şirkətlərin rəhbərlərinin səyləri onun reallaşmasına imkan 
yaratdı. Biz bu yolda müxtəlif çətinliklərlə rastlaşdıq. Lakin bu 
çətinliklərdən qorxmadıq, çünki qarşımızda çox önəmli, həm də 
müqəddəs vəzifə dayanmışdı.  
Hələ ötən əsrin 90-cı illərinin ortalarında Heydər Əliyev Bakı–
Tbilisi–Ceyhan neft kəmərinin çəkilməsi ideyasını irəli sürdü. 
Təklif həmin dövrdən başlayaraq geniş müzakirə edildi və onu 
həm Azərbaycan rəhbərliyi, həm də bütün maraqlı tərəflər – 
 35 
konsorsiumun iştirakçıları, habelə ABŞ, Türkiyə, Gürcüstan və 
Qazaxıstan liderləri dəstəklədilər.  
Qərbin iri neft şirkətləri ilə Azərbaycanın 1994-cü ilin 
sentyabrında imzaladığı «Əsrin müqaviləsi»ndən başlanan neft 
strategiyasının həyata keçirilməsində ABŞ hökumətinin xüsusi 
rolu vardır. Məmnunluq hissi ilə bildirirəm ki, artıq əfsanədən 
gerçəkliyə çevrilən Bakı–Tbilisi–Ceyhan ixrac boru kəmərinin 
tikintisi məhz ABŞ-ın mühüm siyasi və iqtisadi dəstəyi ilə başa 
çatdırılır.  
Avrasiya nəqliyyat dəhlizinin ən mühüm qollarından sayılan 
Bakı–Tbilisi–Ceyhan neft kəmərinin reallaşması prezident 
Heydər Əliyevin təkcə öz xalqı qarşısında deyil, həm də 
beynəlxalq miqyasda ən böyük xidmətlərindən biridir və 
beynəlxalq əməkdaşlıq simvolu kimi, region dövlətləri üçün 
mühüm əhəmiyyət daşıyacaqdır. Bakı–Tbilisi–Ceyhan boru 
kəməri ölkələrimiz arasında münasibətlərin daha sıx xarakter 
almasına əhəmiyyətli təsir göstərəcək, regional təhlükəsizliyin 
möhkəmlənməsinə əlverişli şərait yaradacaq, xalqlarımızı bir-
birinə yaxınlaşdıracaq, onların sosial rifahının yüksəlməsi, 
siyasi-strateji maraqlarının uzlaşdırılması və birgə qorunması 
üçün yeni perspektivlər açacaqdır.  
Bakı–Tbilisi–Ceyhan neft kəməri regionun sabitliyi, inkişafı 
və Avroatlantik strukturlara inteqrasiyası baxımından da çox 
böyük əhəmiyyət kəsb edir. Əminəm ki, Bakı–Tbilisi–Ceyhan 
ixrac boru kəməri ölkələrimizin iqtisadi yüksəlişinə və 
tərəqqisinə xidmət edəcək və regionumuzu dünyanın sülh, 
sabitlik və çiçəklənən regionlarından birinə çevirəcəkdir.  
Əziz qadınlar, hörmətli aksiya iştirakçıları!  
Şübhə etmirəm ki, sizin həyata keçirdiyiniz aksiya region 
ictimaiyyəti tərəfindən dəstəklənəcəkdir. Bu beynəlxalq sülh-
məramlı aksiya bir daha sübut edir ki, qadınlar sülh və əmin-
amanlıq uğrunda qətiyyət və əzmkarlıq göstərərək öz mis-
siyalarını şərəflə yerinə yetirirlər.  
 36 
Bir daha sizin hər birinizi aksiya münasibətilə təbrik edir, 
təmsil etdiyiniz ölkələrin xalqlarına sülh, firavanlıq və davamlı 
inkişaf arzulayıram.  
İLHAM ƏLİYEV  
Azərbaycan Respublikasının Prezidenti  
 
Bakı şəhəri, 5 may 2006-cı il 
 37 
 
 
 
AVRASİYA DÖVLƏTLƏRİ DOQQUZUNCU 
SAMMİTİNİN İŞTİRAKÇILARINA  
 
Hörmətli Sammit iştirakçıları!  
Sizi – Avrasiya Dövlətləri Doqquzuncu Zirvə Toplantısı-
nın bütün iştirakçılarını səmimiyyətlə salamlayır və toplantının 
işinə uğurlar diləyirəm.  
Qardaş Türkiyə Cümhuriyyətinin dövlət rəhbərliyinin hima-
yəsi və «Mərmərə qrupu»nun təşkilatçılığı ilə keçirilən ənənəvi 
Avrasiya zirvələri xalqlarımız və dövlətlərimiz arasında 
iqtisadi, siyasi, humanitar və mədəni-mənəvi əlaqələrin 
inkişafına, bu sahələrdə yeni-yeni faydalı ideya və təşəbbüslərin 
meydana çıxmasına mühüm təsir göstərmişdir. Toplantıda 
çoxsaylı Avrasiya ölkələrinin təmsilçilərinin iştirakı bu 
tədbirlərin regionda səmərəli əməkdaşlıq və dostluq müna-
sibətlərinin inkişafındakı rolunun etiraf olunmasıdır.  
Mənim üçün xatırlamaq xüsusilə xoşdur ki, Azərbaycanın 
ümummilli lideri, mərhum prezident Heydər Əliyev türkdilli 
dövlətlərin siyasi, iqtisadi və mədəni əlaqələrinin, regional 
əməkdaşlığının möhkəmlənməsində xidmətlərinə görə zirvə 
toplantılarının daimi təşkilatçısı olan «Mərmərə qrupu» Strateji 
və Sosial Araşdırmalar Vəqfi tərəfindən qurumun fəxri sədri 
seçilmişdi. Avrasiya İqtisadi Zirvələrinin əhəmiyyətini yüksək 
qiymətləndirən Heydər Əliyev onun İkinci toplantisinda iştirak 
və çıxış etmiş, sonra isə bu tədbirləri həmişə diqqətdə 
saxlamışdı. Bu siyasətə sadiq qalan Azərbaycan rəhbərliyi 
bundan sonra da bütün sahələr üzrə ikitərəfli və regional 
əməkdaşlığın inkişafı, bölgəmizdə rifahın, sülhün və 
təhlükəsizliyin təmin olunması üçün səylərini əsirgəməyəcəkdir.  
Müasir dünyada getdikcə vüsət alan qloballaşma və in-
teqrasiya proseslərinin tələbi ondan ibarətdir ki, gərək bütün 
dövlətlər və xalqlar siyasi, iqtisadi və humanitar sahələrdə sıx 
 38 
əməkdaşlıq etsinlər, xalqların və ölkələrin təhlükəsizliyi birgə 
səylərlə təmin edilsin, təcavüzkar separatizmə, terrora və 
müharibələrə qarşı regional və qlobal müstəvidə fəaliyyətlər 
əlaqələndirilsin. Düşünürəm ki, bu baxımdan zirvə toplantısının 
iştirakçıları region ölkələri arasında siyasi, iqtisadi və humanitar 
əməkdaşlığın mövcud vəziyyətini, təhlükəsizlik problemlərini 
ətraflı təhlil edəcək və onların həlli üçün perspektivli təkliflər 
verəcəklər.  
Hazırda Türkiyə ilə Azərbaycan arasında əlaqə və müna-
sibətlər yüksək səviyyədədir və strateji müttəfiqlik xarakteri 
daşıyır. Hər iki ölkənin iqtisadi imkanları, coğrafi mövqeyi 
elədir ki, regionda heç bir iqtisadi və enerji-kommunikasiya 
layihəsi onların iştirakı və iradəsi olmadan həyata keçirilə 
bilməz.  
Biz bu imkanlardan birgə istifadə etməli, dövlətlərimizin və 
ölkələrimizin daha qüdrətli və zəngin olması üçün fay-
dalanmalıyıq.  
Müstəqil Azərbaycan Respublikası regional və qlobal inteq-
rasiya və əməkdaşlıq proseslərində, enerji-kommunikasiya 
layihələrində yaxından iştirak edir, onların bir çoxunun 
təşəbbüskarı və iştirakçısıdır. Ümummilli liderimiz Heydər 
Əliyevin memarı olduğu əsrin nəhəng enerji layihəsi Bakı–
Tbilisi–Ceyhan neft kəmərinin tikintisi artıq başa çatmışdır və 
tezliklə onun istismara verilməsini təntənəli surətdə qeyd 
edəcəyik. Bu il digər böyük enerji layihəsi olan Bakı–Tbilisi–
Ərzurum qaz kəməri istifadəyə veriləcəkdir. Böyük İpək Yolu 
adlanan nəhəng nəqliyyat-kommunikasiya dəhlizinin bərpası 
istiqamətində digər işlər də uğurla gedir. İnşasına başlamağa 
hazırlaşdığımız Qars–Axalkalaki–Tbilisi–Bakı dəmir yolu 
regionun həyatında mühüm hadisə olacaqdır. Düşünürəm ki, 
bütün bu layihələrin tam gücü ilə işə düşməsi regional 
əməkdaşlığa yeni impuls verəcək, ölkələrimizi və xalqlarımızı 
bir-birinə daha da yaxınlaşdıracaqdır.  
 39 
Bir daha Zirvə toplantısının işinə uğurlar arzulayır, onun 
regional və beynəlxalq əməkdaşlıq üçün mühüm ideyalar və 
təşəbbüslər verə biləcəyinə ümid bəsləyirəm. 
 
   İLHAM ƏLİYEV  
Azərbaycan Respublikasının Prezidenti  
 
Bakı şəhəri, 5 may 2006-cı il 
 
 40 
 
 
 
AZƏRBAYCAN PREZİDENTİ İLHAM ƏLİYEVİN 
SƏDRLİYİ İLƏ NAZİRLƏR KABİNETİNİN  
2006-cı İLİN BİRİNCİ RÜBÜNÜN  
YEKUNLARINA HƏSR OLUNMUŞ  
İCLASDA NİTQ 
 
Prezident sarayı 
 
8 may 2006-cı il 
 
Nazirlər Kabinetinin bugünkü iclası birinci rübün yekun-
larına həsr edilibdir. İqtisadiyyatımız birinci rübdə yüksək 
sürətlə artmışdır. Bildiyiniz kimi, 2005-ci il bu baxımdan 
Azərbaycanda rekord ili olmuşdur. Bizim iqtisadiyyatımız 26 
faiz artmışdır. Ancaq bu ilin birinci rübündə artım daha da 
böyük olubdur. Rüb ərzində ümumi daxili məhsul 39 faiz 
artıbdır. Sənaye istehsalı 47 faiz, orta əməkhaqqı 20 faiz, 
əhalinin gəlirləri 18 faiz, 2005-ci ilin birinci rübünə nisbətən 
istehlak mallarının qiyməti 5,5 faiz artmışdır. Eyni zamanda, 
pensiyaların orta aylıq məbləği təxminən 19 faiz artmışdır. 
Bütün bunlar bir daha onu göstərir ki, bizim iqtisadi siyasətimiz 
çox uğurludur və real nəticələr verməkdədir.  
Azərbaycanın çox sürətli iqtisadi inkişafı artıq bütün dünya 
tərəfindən bəyənilir. Beynəlxalq maliyyə qurumları Azər-
baycanda gedən iqtisadi islahatları çox yüksək qiymət-
ləndirirlər. Azərbaycanın davamlı inkişafı bölgədə gedən pro-
seslərə çox müsbət təsir edir və şübhəsiz ki, bizim möv-
qelərimizi daha da möhkəmləndirir. İldən-ilə artan büdcəmiz 
imkan verir ki, ölkədə gedən geniş quruculuq, abadlıq işlərini 
davam etdirək. Bizə imkan verir ki, çox böyük layihələri, 
irimiqyaslı infrastruktur layihələri həyata keçirək. Əlbəttə ki, 
sosial məsələlərin həlli bizim üçün daha da asanlaşır.  
 41 
Artıq birinci rübün nəticələri imkan verir ki, qəbul olunmuş 
büdcəyə düzəlişlər edilsin, dürüstləşdirmə aparılsın. Çünki 
bizim maliyyə imkanlarımız daha da artıbdır. Yəqin ki, bu 
yaxınlarda büdcəyə düzəlişlər müzakirə ediləcək və beləliklə, 
bu il ərzində nəzərdə tutulmayan əlavə proqramları da biz 
həyata keçirəcəyik.  
Regionların inkişaf məsələləri diqqət mərkəzindədir. Bizim 
siyasətimizin, demək olar ki, istiqamətlərindən biri də odur. 
Rayonlara vaxtaşırı səfərlərim mənə imkan verir ki, vəziyyətlə 
tanış olum və biz ortaya çıxan yeni məsələləri də operativ 
qaydada həll edək.  
Bütövlükdə, regionların hamısında inkişaf, demək olar ki, 
çox geniş vüsət alıbdır. Son iki il yarım ərzində 380 min yeni iş 
yerinin açılması özlüyündə böyük göstəricidir. Yəqin ki, gələn 
ilin büdcəsində rayonların sosial-iqtisadi inkişafına daha da 
böyük dəstək verilməlidir, daha da böyük həcmdə vəsaitlər 
ayrılmalıdır ki, rayonlarda insanları narahat edən bütün 
məsələlər tezliklə öz həllini tapsın.  
Bildiyiniz kimi, rayonlarda olduğum zaman zona 
müşavirələri keçirilir, bu müşavirələrdə əlavə tədbirlər planı da 
tərtib olunur və ondan sonra xüsusi sərəncamlar verilir. Çünki 
2004-cü ilin əvvəlində regionların sosial-iqtisadi inkişafı Dövlət 
Proqramı qəbul edilərkən, əlbəttə ki, qarşıda duran bütün 
məsələləri o vaxt nəzərdə tutmaq qeyri-mümkün idi. Proqrama 
salmaq mümkün deyildi. Həyat inkişaf edir, davam edir və 
qarşıya çıxan yeni məsələlər sərəncamlarda öz əksini tapır. 
Beləliklə, biz regional inkişaf proqramına düzəlişlər edərək, onu 
daha da təkmilləşdiririk.  
Bildiyiniz kimi, Bakı qəsəbələrinin inkişafına dair  xüsusi 
proqram qəbul olunub və onun icrası üçün maliyyə mənbələri 
də müəyyən edilibdir. Bu işlər də başlayıbdır və Bakıətrafı kənd 
və qəsəbələrdə artıq geniş quruculuq işləri başlanmışdır. Yol 
tikintisi, yardımçı stansiyaların tikintisi, qaz, su təchizatının 
yaxşılaşdırılması, məktəblərin, tibb məntəqələrinin tikintisi çox 
 42 
geniş proqramdır və əminəm ki, iki il ərzində qəsəbələrdə 
müsbətə doğru ciddi dönüş yaranacaqdır.  
Bakının problemlərindən biri də yol hərəkətinin gərgin ol-
masıdır. Bunu həll etmək üçün operativ qaydada tədbirlər planı 
tərtib olunubdur. Biz buna dair xüsusi müşavirə də keçirmişdik. 
Artıq yeni yolötürücülərinin tikintisinə başlanmışdır. Bu çox 
geniş proqramdır. Yolötürücülərinin tikintisi, körpülərin, 
nəqliyyat qovşaqlarının, yeni yolların salınması, piyadalar üçün 
yeni keçidlərin tikintisi nəzərdə tutulur. Yəni bu, şəhərin 
infrastrukturuna çox böyük dəstək verəcək bir proqramdır. 
Onun da uğurlu başlaması çox müsbət bir haldır.  
Bilirsiniz ki, biz sosial məsələlərə daim böyük diqqət gös-
təririk. Keçən il Azərbaycanda 300-dən çox yeni məktəb tiki-
lmişdir. Bu ənənə bu il də davam edir. Azərbaycanda məktəb 
tikintisi çox sürətlə aparılır. Mən rayonlarda olarkən mütləq 
yeni tikilmiş məktəblərə baş çəkir və vəziyyətlə tanış oluram.  
Son müddət ərzində Azərbaycanın müxtəlif rayonlarında 10 
yeni müalicə-diaqnostika mərkəzi və xəstəxananın təməli qo-
yulubdur. Bu da bizim sosial siyasətimizin tərkib hissəsidir və 
deyə bilərəm ki, Azərbaycan üçün yeni bir haldır. Çünki uzun 
illər bu sahəyə kifayət qədər vəsait qoyulmurdu. Əlbəttə, bunun 
müəyyən təbii səbəbləri də, subyektiv səbəbləri də var idi. 
Bizim iqtisadi imkanlarımız artdıqca, ilk növbədə, bu sahəyə də 
diqqət göstərilməlidir. Çünki insanlar ən yüksək tibbi xidmət 
almalıdırlar. Bunun üçün yeni,  müasir avadanlıqla təchiz 
edilmiş müalicə-diaqnostika mərkəzlərinin tikintisi çox böyük 
əhəmiyyət kəsb edir. Dediyim kimi, artıq 10 yerdə tikintiyə 
başlanmışdır və əlbəttə, bu işlər davam etdiriləcəkdir. 
Azərbaycanın bütün bölgələrində yüksək səviyyəli tibb 
mərkəzləri tikilməlidir. 
Qaçqınlar və məcburi köçkünlər üçün yeni şəhərciklərin 
salınması prosesi davam edir. Ümid edirəm ki, 2007-ci ildə 
bizim qarşımıza qoyduğumuz məsələ, yəni çadır şəhərciklərinin 
ləğv olunması və onların yerinə yeni, gözəl şəhərciklərin 
salınması proqramı da başa çatacaqdır. Bu bir daha onu göstərir 
 43 
ki, bizim qəbul etdiyimiz bütün proqramlar, layihələr həyatda 
öz əksini tapır. Bu, sadəcə gözəl şüar deyil, əməli-praktiki 
işlərdir. Şəxsən mən özüm qaçqın-köçkünlər üçün tikilmiş 
şəhərciklərin açılışında iştirak edərkən oradakı vəziyyətlə tanış 
oldum. Çox yüksək səviyyədə işlər görülübdür. Əlbəttə, bu 
bizim soydaşlarımızın yaşayışını yüngülləşdirəcək bir işdir.  
Azərbaycanın müxtəlif bölgələrində idman qurğularının 
tikintisi davam etdirilir. Biz bu işə hələ 2000-ci ildə baş-
lamışdıq. Bu il müxtəlif yerlərdə yeni Olimpiya kompleks-
lərinin, idman hovuzlarının və turizm mərkəzlərinin tikintisi 
nəzərdə tutulubdur.  
Azərbaycanda Heydər Əliyevin neft strategiyası uğurla 
davam etdirilir. Bizim bütün layihələrimiz uğurla icra olunur. 
Bu il Bakı–Tbilisi–Ceyhan və Bakı–Tbilisi–Ərzurum neft və 
qaz kəmərləri tikilib istifadəyə veriləcəkdir. Bu, şübhəsiz ki, 
həm ölkə iqtisadiyyatı üçün, həm də regional əməkdaşlıq, 
regionda sülhün, sabitliyin möhkəmlənməsi üçün müstəsna 
əhəmiyyət daşıyan hadisələrdir. Azərbaycanda bu il neft hasilatı 
rekord səviyyəyə qalxacaqdır. Bu il 30 milyon ton neft və 
proqnozlara görə 7, yaxud 7,5 milyard kubmetr qaz hasil 
ediləcəkdir.  
Bu il Bakı şəhərini içməli su ilə təmin etmək üçün nəzərdə 
tutduğumuz böyük su kəmərinin tikintisi başlanmışdır. Əminəm 
ki, tikinti nəzərdə tutulmuş vaxtda başa çatacaq və Bakı 
sakinləri içməli su ilə fasiləsiz təmin olunacaqlar.  
Nəqliyyat infrastrukturunun genişlənməsi məsələləri də çox 
böyük önəm daşıyır. Azərbaycanın əlverişli coğrafi vəziyyəti 
ölkəmizi regional nəqliyyat mərkəzinə çevirir. Amma bunu 
təmin etmək üçün təkcə coğrafi vəziyyət kifayət deyil, müasir 
nəqliyyat infrastrukturu da olmalıdır. Aeroportlar tikilməlidir, 
digər nəqliyyat infrastrukturu yaranmalıdır. Bildiyiniz kimi, indi 
Gəncədə müasir beynəlxalq aeroportun tikintisi başa çatır. 
Lənkəranda və Zaqatalada yeni aeroportların tikintisi nəzərdə 
tutulub və ümid edirəm ki, gələn il biz onların tikintisinə nail 
olacağıq. Bununla yanaşı, yük gəmiləri, neft tankerləri alınır. 
 44 
Həm magistral, həm də şəhərlərarası avtomobil yolları, kənd 
yolları salınır. Bu sahəyə də böyük vəsait ayrılır.  
Bir sözlə, ölkə iqtisadiyyatının bütün sahələrində inkişaf göz 
qabağındadır. Biz elə etməliyik ki, bu inkişaf daha da sürətlə 
getsin və əlbəttə, hər bir vətəndaşın həyatında öz əksini tapsın. 
Makroiqtisadi göstəricilər hər bir ölkənin iqtisadi poten-
sialını əks etdirir. Bununla yanaşı, əmək haqlarının, pensiyaların 
qaldırılması da Azərbaycanda artıq mütəmadi xarakter daşıyır 
və bu il də minimum əməkhaqqının qaldırılması nəzərdə 
tutulubdur. İldən-ilə bu məsələlər daha da uğurla həll 
ediləcəkdir. Çünki bizim maliyyə imkanlarımız artır. Gələn ilin 
büdcəsi, əlbəttə ki, daha da böyük olmalıdır. Hökumət indidən 
gələn ilin büdcəsinin formalaşması ilə bağlı tədbirlər 
görməlidir, onun əsas istiqamətləri, parametrləri müəyyən 
edilməlidir. Bizim iqtisadi siyasətimiz düşünülmüş konsepsiya 
şəklində həyata keçirilir. Ona görə biz bəri başdan 2007-ci il 
üçün iqtisadi planlarımızı müəyyən etməliyik. Əlbəttə ki, 2007-
ci ilin büdcəsində həm infrastruktur layihələrinin həyata 
keçirilməsi nəzərdə tutulmalıdır, bununla yanaşı, sosial sahəyə 
böyük diqqət göstərilməlidir.  
Onu da qeyd etmək istəyirəm ki, bu müddətdə, yəni birinci 
rüb ərzində Azərbaycanın xarici siyasəti də uğurla davam 
etdirilmişdir. Bizim bölgədəki və dünyadakı mövqelərimiz 
möhkəmlənir. Xarici siyasət daxili siyasətin davamıdır və 
Azərbaycanın maraqlarını təmin etmək üçün çox çevik və 
səmərəli xarici siyasət aparılmalıdır. Bu da Azərbaycanda var.  
Bu yaxınlarda Bakıda İƏT ölkələri dövlət və hökumət 
başçılarının zirvə toplantısının keçirilməsi bir daha onu göstərir 
ki, Azərbaycan regionda öz mövqelərini çox ciddi şəkildə 
möhkəmləndiribdir. Mənim bu zirvə toplantısı zamanı xarici 
nümayəndə heyətlərinin başçıları ilə, dövlət, hökumət başçıları 
ilə keçirdiyim görüşlər bir daha onu əyani şəkildə sübut edir. 
Azərbaycanın inkişafı, uğurları qonaqlar tərəfindən çox yüksək 
qiymətləndirilmişdir və bu, əlbəttə ki, bizi çox sevindirir.  
 45 
Bildiyiniz kimi, bir aydan sonra, iyun ayında Azərbaycanda 
İslam Konfransı Təşkilatı ölkələri xarici işlər nazirlərinin 
toplantısı keçiriləcəkdir. Bu da çox böyük tədbir, böyük 
hadisədir. Bu bizə imkan verəcək ki, Azərbaycan həqiqətləri 
İslam Konfransı Təşkilatı üzvlərinə çatdırılsın və bizim 
əlaqələrimiz daha da möhkəmlənsin. Bir sözlə, beynəlxalq 
təşkilatlarda bizim fəaliyyətimiz çox böyük önəm daşıyır və 
Azərbaycan müxtəlif beynəlxalq təşkilatlarda uğurla iştirak 
edir. Bizim siyasətimiz bu baxımdan çox təqdirəlayiqdir. Çünki 
mən hesab edirəm ki, Azərbaycan öz milli maraqlarını təmin 
etmək üçün bütün beynəlxalq, regional təşkilatlarda iştirak 
etməlidir.  
İƏT və İslam Konfransı Təşkilatı haqqında mən dedim, bu-
nunla yanaşı, MDB, GUAM və Avropa Şurasında da Azər-
baycan çox fəal iştirak edir. Hesab edirəm ki, bu təşkilatlarda 
iştirakımız daha da geniş olmalı, fəaliyyətimiz daha da yüksək 
səviyyəyə qalxmalıdır.  
Bildiyiniz kimi, mənim xarici səfərlərim və xarici dövlət 
başçılarının Azərbaycana səfərləri bizim xarici siyasətimizi 
daha da zənginləşdirir. Deyə bilərəm ki, son iki il ərzində 
Azərbaycan prezidenti Birləşmiş Millətlər Təşkilatı Təh-
lükəsizlik Şurasının daimi üzvü olan bütün dövlətlərə rəsmi 
səfər etmişdir. Bu çox böyük nailiyyətdir. Çünki Azərbaycan 
həm ərazi baxımından, həm əhali baxımından böyük ölkə 
deyildir. 
Dünyada 200-dən çox ölkə var. Ancaq Azərbaycan pre-
zidentinin BMT-nin Təhlükəsizlik Şurasının üzvü olan 
dövlətlərə rəsmi səfərləri çox böyük əhəmiyyət daşıyır. Ölkə-
mizin inkişafı üçün çox vacibdir. Fransa, Rusiya, İngiltərə, Çin 
və Amerika Birləşmiş Ştatlarına səfərlərim onu göstərir ki, 
Azərbaycan çox düzgün siyasət aparır. Bizim siyasətimiz, 
əlbəttə ki, mövqelərimizi möhkəmləndirir, bölgədə əməkdaşlığı 
daha da gücləndirir, regionda risklərin azaldılmasına xidmət 
edir. Azərbaycanın milli maraqlarını və bütövlükdə, ölkəmizi 
qoruyur.  
 46 
Biz indi bölgədə gedən prosesləri izləyirik və bəzi proseslər, 
əlbəttə ki, narahatlıq doğurur. Elə etməliyik ki, Azərbaycan 
sabitlik məkanı kimi, öz inkişafını davam etdirsin. Biz elə 
etməliyik ki, Azərbaycanda əməkdaşlıq daha da möhkəmlənsin 
və ölkəmizi müdafiə etməliyik, qorumalıyıq, o cümlədən siyasi 
diplomatik yollarla. Ona görə bölgədə gedən proseslərin 
iştirakçısı olan və böyük tədbirlərin, təşəbbüslərin təşəbbüskarı 
olan Azərbaycan bu il daha da yüksək mövqelərə malik 
olubdur.  
Mənim Amerika Birləşmiş Ştatlarına səfərim çox uğurlu 
keçmişdir. Prezident, vitse-prezident, nazirlər, Konqresin, 
Senatın üzvləri, qeyri-hökumət təşkilatlarının nümayəndələri 
ilə, ictimai xadimlərlə görüşlərim bir daha onu göstərir ki, bizim 
aramızda strateji tərəfdaşlıq münasibətləri daha da yüksək 
pilləyə qalxıbdır. Azərbaycanın önəmi artır, Azərbaycan 
bölgədə çox önəmli ölkəyə çevrilir və əlbəttə ki, bizim xarici 
siyasətimiz Azərbaycanın mövqelərini möhkəmləndirməlidir və 
möhkəmləndirir. Belə olan halda ölkədə uğurlu iqtisadi 
islahatların aparılması daha da asanlaşacaqdır. Biz özümüz üçün 
mümkün olan riskləri azaltmalıyıq, təhlükəsizlik tədbirlərinin 
güclənməsinə çalışırıq və bunu edirik.  
Bu gün Azərbaycan bölgədə, dünyada gedən prosesləri 
sadəcə, müşahidə etməklə kifayətlənmir. Biz proseslərin fəal 
iştirakçılarıyıq, bizim mövqeyimizdən, sözümüzdən artıq çox 
şey asılıdır. Bizimlə hesablaşırlar, məsləhətləşirlər və bizim 
mövqeyimiz, bəzi hallarda birmənalı bəyanatlarımız başqaları 
üçün də bir əsas yaradır.  
Ölkənin inkişafı, əlbəttə ki, bundan sonra daha da sürətlə 
gedəcəkdir. Neft-qaz layihələrinin həyata keçirilməsi nəticəsində 
Azərbaycanın iqtisadi potensialı daha da möhkəmlənəcəkdir. 
Qeyri-neft sektorunun inkişafında əldə edilmiş nailiyyətlər bizi 
çox sevindirir. Bir sözlə, mən iqtisadi inkişafın perspektivlərinə 
çox böyük nikbinliklə baxıram və əminəm ki, qarşıda duran 
bütün vəzifələr öz həllini tapacaqdır.  
 47 
Bu gün biz birinci rübün yekunlarını müzakirə edəcəyik. 
Ancaq bununla yanaşı, biz indidən gələcək haqqında fikirləş-
məli və lazımi tədbirləri görməliyik. 
(İclasda Maliyyə naziri Samir Şərifov, İqtisadi İnkişaf naziri 
Heydər Babayev, Vergilər naziri Fazil Məmmədov, Nəqliyyat 
naziri Ziya Məmmədov və Əmək və Əhalinin Sosial Müdafiəsi 
naziri Füzuli Ələkbərov çıxış etmişlər.)  
 
 
         YEKUN NİTQİ 
 
İndi əsas səylərimizi qarşıda duran vəzifələrin həllinə yönəlt-
məliyik. Qeyd olunduğu kimi, bütünlükdə, Azərbaycanda 
iqtisadi inkişafla bağlı olan vəziyyət müsbətdir. Ancaq bu o 
demək deyil ki, biz artıq arxayınlaşaq, yaxud da əldə edilmiş 
nailiyyətlərlə kifayətlənək. Biz gərək çox ciddi işləyək, öz 
fəaliyyətimizi daha da təkmilləşdirək. 
Qarşıda duran vacib məsələlərdən biri neft gəlirlərinin 
səmərəli idarə olunmasıdır. Bildiyiniz kimi, bununla bağlı 
müvafiq qərarlar qəbul edilibdir. Ancaq nəzərə alsaq ki, 
Azərbaycana gələcəkdə çox böyük həcmdə valyuta axını 
olacaq, əlbəttə ki, biz gərək bu işlərdə çox dəqiq olaq. Ölkənin 
ehtiyacları çoxdur. Böyük infrastruktur layihələri indi də həyata 
keçirilir, gələcəkdə də həyata keçiriləcəkdir. Tikinti-abadlıq 
işləri aparılır, sosial sektorun inkişafına dair tədbirlər görülür, 
maaşlar, pensiyalar artırılır və artırılacaqdır. Çünki indiki 
səviyyə bizi qane edə bilməz. Bütün bunlar, əlbəttə ki, bizim 
makroiqtisadi vəziyyətimizə təsir edə bilər və ona görə də neft 
gəlirlərinin səmərəli idarə olunması məsələsi ön plana çıxır. 
Bununla əlaqədar daha da ciddi tədbirlər görülməlidir.  
İndi bizim valyuta ehtiyatlarımız 2,6 milyard dollar sə-
viyyəsindədir. Bunun 1,6 milyard dolları Neft Fondunda 
toplanıb, 1 milyard dolları isə Milli Bankın valyuta ehtiyatla-
rıdır. Bu, böyük məbləğdir, amma gələn illərdə kəskin şəkildə 
artacaq və bütün aidiyyəti qurumlar buna çox böyük diqqət 
 48 
göstərməlidirlər. Çünki Azərbaycanda sürətli iqtisadi inkişafın 
nəticəsində biz keçən il istehlak qiymətlərinin artmasını 
müşahidə etdik. Bu il də bu görünməkdədir. 5,5 faiz inflyasiya 
bizi gərək ciddi düşündürsün.  
Yenə də deyirəm, bunun təbii səbəbləri var. Dünyada gedən 
proseslər, dünya bazarlarında neftin bahalaşması, Azərbaycana 
gətirilən, idxal olunan malların bahalaşması – bütün bunlar təbii 
amillərdir. Eyni zamanda, büdcəmizin kəskin şəkildə artması, 
xərclərin artması. Amma bununla yanaşı, subyektiv səbəblər də 
var və gərək buna çox böyük diqqət göstərilsin.  
Bildiyiniz kimi, bu yaxınlarda Dövlət İnvestisiya Şirkəti 
yaradılıbdır. O şirkət tərəfindən də böyük işlər görüləcəkdir. 
Ancaq əfsuslar olsun ki, bu ilin artıq 4 ayı geridə qaldı, İn-
vestisiya Şirkəti tərəfindən hələlik heç bir addım görmürük. 
Belə gedərsə, onda şirkətin nizamnamə kapitalında olan 100 
milyon dollardan biz bu il istifadə edə bilməyəcəyik. Bizim 
məqsədimiz isə ondan ibarətdir ki, İnvestisiya Şirkətinin 
potensialını, oraya ayrılmış vəsaiti qısa müddət ərzində işə salaq 
və bu vəsaitin hesabına əlavə kreditlər də cəlb edək. Bu şirkətin 
fəaliyyəti bilavasitə Azərbaycanın sənaye potensialının inkişafı 
proqramı ilə də bağlıdır. 
Mən bir neçə ay bundan əvvəl qarşıya vəzifə qoymuşdum ki, 
Azərbaycanda sənaye potensialının inkişafına dair ciddi 
proqram hazırlansın. Çünki Sovet İttifaqı vaxtında tikilmiş 
böyük müəssisələr öz səmərəsini itiribdir. Keçmişdə onlarda 
istehsal olunmuş məhsullar artıq lazımi standarta cavab vermir. 
Bununla yanaşı, o nəhəng müəssisələr Sovet İttifaqının bütün 
tələbatını ödəmək üçün nəzərdə tutulurdu. İndi o bazarlar da 
əldən gedib, bazara girmək də çox böyük problemə çevrilibdir. 
Ona görə Azərbaycanın yeni, müasir sənaye inkişafı proqramı 
işlənilməli və qəbul edilməlidir. Orada göstərilməlidir ki, hansı 
sənaye infrastrukturu yaradılmalıdır, dövlət hansı formada öz 
dəstəyini verməlidir. İnvestisiya Şirkətinin yaranmasının 
məqsədi o cümlədən məhz bundadır ki, bizə lazım olan sahələri 
inkişaf etdirək.  
 49 
Bəzi hallarda vəziyyət belədir: xarici investor müraciət edir, 
hansısa sahədə işləmək istəyir. Hökumət orqanları isə bu 
müraciətlərə baxırlar, ya razılığını verir, ya da vermirlər. Yəni 
bu, artıq o ibtidai mərhələnin əlaməti idi. İndi biz özümüz 
müəyyən etməliyik. Regionların inkişaf proqramı tərtib 
olunmuşdur və orada istiqamətlər də müəyyən edilmişdir. Eyni 
qaydada sənaye inkişafı proqramına da biz gərək baxaq, özü də 
çox qısa müddət ərzində. Gərək ölkəmiz üçün lazım olan, həm 
iş yerlərinin açılmasına xidmət göstərən müəssisələr, yaxşı 
olardı ki, birja məhsulları istehsal edən müəssisələr yaradılsın, 
satışda problem olmasın. Ona görə bu məsələyə çox ciddi fikir 
vermək lazımdır və gözləyirəm ki, qısa müddət ərzində mənə 
konkret proqram təqdim ediləcəkdir. Heç olmasa, o proqramın 
əsas istiqamətləri, yaxud da atılacaq birinci addımlar haqqında 
təklifləri gözləyirəm. Vaxt da keçir.  
Əlbəttə ki, maliyyə nəzarəti gücləndirilməlidir. Çünki böyük 
valyuta axınının astanasındayıq və belə olan halda, çox ciddi 
nəzarət olmalıdır. Şəffaflıq tam şəkildə təmin edilməlidir. Çünki 
bizim büdcəmiz ildən-ilə artacaqdır. Gələn ilin büdcəsi də bu 
ilin büdcəsindən xeyli dərəcədə fərqlənəcəkdir. Belə olan halda, 
əlbəttə ki, çox ciddi maliyyə nəzarəti olmalıdır. Qanun 
pozuntularına yol vermək olmaz. Buna nail olmaq üçün, ilk 
növbədə, şəffaflıq tam şəkildə təmin edilməlidir.  
Bizim çox gözəl təcrübəmiz var. Azərbaycanın Neft Fondu 
bütün beynəlxalq qurumlar tərəfindən şəffaflıq örnəyi kimi 
təqdim edilir, qəbul edilir. Bu bizim böyük nailiyyətimizdir. 
Dövlət Neft Fondunun keçmiş icraçı direktoru indi Maliyyə 
naziridir. Bu müsbət təcrübəni biz gərək bütün maliyyə 
sektoruna tətbiq edək. Belə olan halda, hamımız görəcəyik ki, 
nə qədər böyük əlavə imkanlar yaranacaqdır. 
2007-ci ilin büdcəsi haqqında artıq söhbət açıldı, indi işlər 
yəqin ki, başlayıbdır. Biz ilkin varianta baxacağıq. Artım sürəti, 
ilk növbədə, qeyri-neft sektoru hesabına olmalıdır. Neft sektoru 
hesabına büdcəni formalaşdırmaq böyük səylər, yaxud da ağıl 
tələb etmir. İndi hamımız bilirik ki, bizi nələr gözləyir, hansı 
 50 
işlər gözləyir. Bu il neft hasilatı 30 milyon ton olacaq, gələn il 
daha da artacaqdır. 
2008-ci ildə Azərbaycanda neft hasilatı təxminən 60 milyon 
tona – 50 milyon ton konsorsium tərəfindən 8-9 milyon ton 
Dövlət Neft Şirkəti tərəfindən – çatacaqdır. Dünyada neftin 
qiyməti də indi bəllidir. Çox güman ki, qiymətlər elə bu 
səviyyədə qalacaq, bəlkə də daha da artacaqdır. Ona görə 
büdcənin formalaşması, ilk növbədə, qeyri-neft sektoru 
hesabına olmalıdır. Mən həmişə bunu vurğulayıram, bu gün də 
demək istəyirəm, biz öz iqtisadi siyasətimizi elə aparmalıyıq ki, 
sanki Azərbaycanda neft yoxdur. Neft böyük sərvətdir, böyük 
dəstəkdir, bizim iqtisadi potensialımızı möhkəmləndirir. 
Azərbaycana imkan verir ki, öz xarici siyasətini də uğurla 
aparsın. Bizim siyasətimiz yalnız Azərbaycanın milli maraqları 
əsasında qurulur. Ancaq büdcəni təkcə neftin hesabına 
doldurmaq olmaz. Ona görə mən real, konkret təkliflər 
gözləyirəm.  
Narahatlıq yaradan məsələlərdən biri də kommunal sektorda 
olan vəziyyətdir. Biz bu sektorda maliyyə axınlarına gərək çox 
ciddi nəzarət edək. Çünki bu sahədə də böyük islahatlar 
aparılmalıdır. Biz bilməliyik, əhalidən, müəssisələrdən yığılan 
vəsait necə, hansı məqsədlərə xərclənir. Buna ciddi nəzarət 
olmalıdır. Biz gərək ildən-ilə artan maliyyə vəsaitindən çox 
səmərəli istifadə edək. Kommunal sahə ilə məşğul olan 
təşkilatlar da öz işində çox ciddi irəliləyişə nail olmalıdırlar. 
Aqrar sektora daha da böyük diqqət göstərilməlidir. 
«Aqrolizinq» Səhmdar Cəmiyyətinin formalaşması prosesi, 
nəhayət, başa çatmalıdır. Biz artıq uzun müddətdir ki, «Aq-
rolizinq»i yaratmışıq. Amma onun tam fəaliyyət göstərməsi 
hələ ki, baş vermir. Hələ ki, bölgələrdə müasir infrastruktur tam 
şəkildə yaradılmır. Bildiyimə, eşitdiyimə görə, fermerlərə 
texnika çox yüksək tariflə verilir. Onlar o tarifi ödəyə bilmirlər. 
Ona görə siz buna gərək yenidən baxasınız. Biz «Aqrolizinq»i 
ona görə yaratmadıq ki, texnikanı icarəyə verib pul qazanaq. 
Biz onu ona görə yaratdıq ki, bunu kəndlilərə verək və ondan 
 51 
istifadə etsinlər. Pulunu da versə yaxşıdır, amma əsas 
məqsədimiz qazanc götürmək deyildir. Mənə yerlərdən 
məlumat gəlir ki, bəzi fermerlər o texnikadan imtina edirlər. 
Çünki tarif çox yüksəkdir. Belə olan halda, buna yenidən 
baxmaq lazımdır. Elə tarif qoymaq lazımdır ki, fermer üçün bu 
texnikadan istifadə səmərəli olsun. Çünki biz fermerlərə bu 
yolla – bir tərəfdən, kreditlərin, digər tərəfdən, texnikanın 
verilməsi ilə, gübrə ilə təmin etməklə kömək edə bilərik. Kənd 
təsərrüfatında daha da ciddi artım olmalıdır. İndi burada 
səsləndi, artım 2,5 faizdir. Bu, əlbəttə, böyük göstərici deyildir. 
Nəzərə alsaq ki, Azərbaycanda ümumi daxili məhsul 40 faiz 
artıb, sənaye istehsalının artımı təxminən 50 faizdir – düzdür, 
bunun böyük hissəsi neftin hasilatının artması ilə əlaqədardır – 
kənd təsərrüfatında 2,5 faiz artım bizi qane edə bilməz. Bu mə-
sələyə baxın, əgər əlavə göstərişlər, qərarlar qəbul etmək la-
zımdırsa, biz onu edək. 
Yol infrastrukturu haqqında da danışdıq və mən qeyd etdim, 
o qədər böyük işlər görülüb, bəlkə də Ziya Məmmədova bir saat 
lazım olar ki, bütün bunlar haqqında məlumat versin. Magistral 
avtomobil yollarının, kənd yollarının, şəhər yollarının 
çəkilməsində, dəniz nəqliyyatında, hava nəqliyyatında, dəmir 
yolu nəqliyyatında bütün istiqamətlərdə böyük işlər görülübdür. 
Bu sahə o qədər də narahatlıq doğurmur. Çünki görüləcək bütün 
işlər artıq yolundadır. Hansısa kredit vasitəsilə, hansısa büdcə 
hesabına həll olunur. Ona görə, bu işləri sadəcə olaraq, 
keyfiyyətlə görmək lazımdır. Yolların keyfiyyəti yüksək 
olmalıdır. Bəzi hallarda tələskənliyə yol verirlər. Keyfiyyətli 
olmalıdır. Əgər tələsib, işi keyfiyyətsiz görsək, sadəcə olaraq, 
pul itəcək və o işləri yenidən görmək lazım olacaqdır. 
Büdcədən maliyyələşən təşkilatlarda çalışanların əmək- 
haqqının artması məsələsi çox böyük əhəmiyyət daşıyır. Bu 
istiqamətdə böyük işlər görülür. Minimum əməkhaqqının 
artması hər il baş verir. Eyni zamanda, müxtəlif kateqoriyalı 
işçilərin əmək haqları da qaldırılır. Ancaq indiki səviyyə bizi 
qane edə bilməz. Çünki Azərbaycanda minimum əməkhaqqı 
 52 
hələ ki 30 manatdır. Bu il də artırılacaqdır. Ancaq biz gərək 
fikirləşək – bu il və gələn il minimum əməkhaqqının səviyyəsi 
insanların minimum tələbatını ödəməlidir. Əlbəttə, bunu etmək 
o qədər də asan deyildir. Həm maliyyə imkanları olmalıdır, eyni 
zamanda, bildiyiniz kimi, maaşların artması bilavasitə 
inflyasiyanın səviyyəsinə təsir göstərir. Biz burada çox 
düşünülmüş siyasət aparmalıyıq. Çox həssas olmalıyıq ki, 
yüksək sürətlə artan maaşlar makroiqtisadi vəziyyətə mənfi təsir 
göstərməsin, yaxud da az göstərsin. Ancaq eyni zamanda, ildən-
ilə həm əmək haqlarının, həm də pensiyaların artımı olmalıdır.  
İndi yeni pensiya sistemi fəaliyyətdədir. Əmək pensiyasının 
baza hissəsi 2006-cı il aprelin 1-dən 30 manata çatdırılmışdır və 
ilin sonunadək 35 manat olmalıdır. Əlbəttə, əmək pensiyalarının 
baza hissəsi yaşayış minimumunun səviyyəsinə çatdırılmalıdır. 
Biz buna nail olacağıq. Bu isə öz növbəsində, yoxsulluğun 
azaldılmasına kəskin şəkildə təsir göstərəcəkdir. Bildiyiniz 
kimi, biz bu proqramı da uğurla icra edirik. Yoxsulluq 
şəraitində yaşayanların sayı ildən-ilə azalır və yəqin 2006-cı ilin 
yekunları həm də onu göstərəcək ki, bu daha da azalıbdır. 
Nazir burada ünvanlı sosial yardım haqqında məlumat verdi. 
Burada ən vacib məsələlərdən biri şəffaflığı təmin etməkdir, 
pozuntulara yol verməmək və həqiqətən, ehtiyacı olan ailələrə 
və vətəndaşlara kömək göstərməkdir. Kimlərə ünvanlı sosial 
yardım verilməlidir, kimlərə verilməməlidir – bu çox ciddi, çox 
çətin məsələdir. Burada narazı qalanlar da olacaqdır.  
Artıq məndə olan məlumata görə, bəziləri, normal səviy-
yədə, şəraitdə yaşayanlar da özlərini süni yollarla yoxsul kimi 
təqdim etmək istəyirlər. Bunu etmək üçün öz əmlakını, necə 
deyərlər, başqasının adına keçirirlər. Yəni burada pozuntular, 
yaxud da dələduzluq etmək üçün geniş imkanlar var. Ona görə, 
biz bu işdə çox ciddi olmalıyıq. Nail olmalıyıq ki, məhz 
həqiqətən, ehtiyac içində yaşayan ünvanlı sosial yardımı alsın. 
Ancaq yaxşı yaşayan saxta yolla özü üçün əlavə imtiyazlar əldə 
etməsin. Bu, demək olar ki, qarşıda duran məsələlərin əsasıdır.  
 53 
Əlbəttə ki, bu gün biz bütün nazirləri dinləyə bilməzdik. 
Başqa sahələrdə də hərə öz yerində işini bilir. Bizim bütün 
planlarımız proqram şəklində həll olunur. Sosial sahədə, iqtisadi 
inkişaf, təhsil, səhiyyə, ekologiya, mədəniyyət, turizm 
sahələrində nazirlər öz vəzifələrini bilirlər və biz bütün bu işləri 
proqram şəklində görməliyik. 
Artıq ikinci rüb başlayıb və mən əminəm ki, nəticələr yaxşı 
olacaqdır. Ümumiyyətlə, belə görünür ki, 2006-cı il Azərbaycan 
üçün ən uğurlu il olacaqdır. Bu ildə həm Bakı–Tbilisi–Ceyhan, 
həm də Bakı–Tbilisi–Ərzurum neft-qaz kəmərləri işə 
düşəcəkdir. Əminəm ki, biz bu il Bakı–Tbilisi–Qars dəmir 
yolunun tikintisinə başlaya bilərik. İƏT-in zirvə görüşündə 
iştirak etmiş Türkiyənin Baş naziri ilə də bu barədə çox ətraflı 
söhbət aparılmışdır. Azərbaycan tərəfi bir daha bildirmişdir ki, 
günü bu gün Azərbaycan öz tərəfindən maliyyə öhdəliyi 
götürməyə hazırdır və artıq gələcək konsorsiumun konturları 
görünməkdədir. Bu yol bizə çox lazımdır. Bu yol Asiyanı 
Avropa ilə birləşdirir və yolun tikintisi hər cəhətdən 
Azərbaycanın milli maraqlarının daha da dolğun şəkildə təmin 
olunmasına xidmət göstərəcəkdir.  
Digər infrastruktur layihələr də icra edilir. Azərbaycanda elə 
bir sahə–istər sosial, istər iqtisadi layihələr, istər infrastruktur 
layihələr – yoxdur ki, orada inkişaf olmasın. Yenə də deyirəm, 
biz işimizi proqram şəklində aparırıq. Arzu edirəm ki, bu 
müsbət meyllər gələcəkdə daha da güclənsin.  
Sağ olun.  
 54 
 
 
 
RUSİYA FEDERASİYASININ İNSAN  
HÜQUQLARI ÜZRƏ MÜVƏKKİLİ  
VLADİMİR LUKİN İLƏ GÖRÜŞ 
 
Prezident sarayı 
 
8 may 2006-cı il 
 
Azərbaycan Respublikasının Prezidenti İlham Əliyev 
mayın 8-də Prezident sarayında Rusiya Federasiyasının İnsan 
hüquqları üzrə müvəkkili Vladimir Lukini qəbul etmişdir.  
Dövlətimizin başçısı Azərbaycan Respublikası ilə Rusiya 
Federasiyasının müxtəlif strukturları, o cümlədən Ombudsman 
təsisatları arasında əməkdaşlığın inkişaf etməsindən 
məmnunluğunu vurğuladı. Prezident İlham Əliyev bu səfərin iki 
ölkənin müvafiq qurumları arasındakı əlaqələrin bundan sonra 
da genişlənməsinə töhfə verəcəyinə ümidvar olduğunu bildirdi.  
Vladimir Lukin xalqımızın ümummilli lideri Heydər Əliyev 
ilə keçirdiyi görüşləri məmnunluqla xatırladı. Ölkəmizə 
ombudsmanların beynəlxalq konfransında iştirak etmək üçün 
gəldiyini bildirən qonaq Azərbaycanın İnsan hüquqları üzrə 
müvəkkili təsisatı ilə əməkdaşlığı gələcəkdə də inkişaf etdi-
rəcəklərini vurğuladı.  
 
 
 55 
 
 
 
NORVEÇİN DÖVLƏT KATİBİ  
KJETİL SKOQRANDIN RƏHBƏRLİK  
ETDİYİ NÜMAYƏNDƏ HEYƏTİ  
İLƏ GÖRÜŞ 
 
Prezident sarayı 
 
8 may 2006-cı il 
 
Azərbaycan Respublikasının Prezidenti İlham Əliyev 
mayın 8-də Prezident sarayında Norveçin Dövlət katibi Kjetil 
Skoqrandın rəhbərlik etdiyi nümayəndə heyətini qəbul etmişdir.  
Dövlətimizin başçısı Azərbaycan ilə Norveç arasındakı mü-
nasibətlərin uğurla inkişaf etdiyini vurğuladı. Norveçin «Sta-
toyl» şirkətinin Azərbaycanın energetika sahəsində fəal iştirak 
etdiyini xatırladan prezident İlham Əliyev iki ölkə arasındakı 
əlaqələrin bundan sonra da genişlənəcəyinə ümidvar olduğunu 
bildirdi.  
Kjetil Skoqrand Azərbaycanın iqtisadiyyatının sürətlə inkişaf 
etdiyini qeyd etdi. O, Azərbaycan ilə Norveç arasında bir sıra 
ümumi cəhətlərin olduğunu, xüsusilə hər iki ölkənin Avropanın 
energetika sistemi üçün önəm daşıdığını vurğuladı. Qonaq 
Norveç şirkətlərinin Azərbaycandakı fəaliyyətinə toxunaraq, 
bunun ikitərəfli əlaqələrin inkişafına töhfə verdiyini bildirdi.  
 
 56 
 
 
 
PAKİSTAN SENATININ İNSAN HÜQUQLARI 
DAİMİ KOMİTƏSİNİN SƏDRİ                        SEYİD 
MƏHƏMMƏD ZƏFƏRİN               RƏHBƏRLİK 
ETDİYİ  NÜMAYƏNDƏ             HEYƏTİ İLƏ 
GÖRÜŞ  
 
Prezident sarayı 
 
8 may 2006-cı il 
 
S e y i d   M ə h ə m m ə d  Z ə f ə r: Zati-aliləri cənab 
Prezident!  
İcazənizlə, ilk növbədə, dünən axşamüstü buraya çatdığımız 
andan etibarən «Pakistan Observer»in nümayəndə heyətinə 
göstərdikləri yüksək qonaqpərvərliyə görə azərbaycanlı 
qardaşlarımıza dərin minnətdarlığımızı ifadə etmək istərdim. 
Biz burada olmaqdan və Azərbaycan Respublikası Prezidentinin 
layiq görüldüyü «Ən yaxşı idarə olunan müsəlman dövləti» adlı 
nüfuzlu bir mükafatı «Pakistan Observer» qəzeti adından zati-
alinizə təqdim etməkdən böyük şərəf hissi keçiririk.  
Möhtərəm cənab Prezident, bu mükafat ötən il, Pakistanda 
böyük oxucu auditoriyası olan «Pakistan Observer» qəzeti 
tərəfindən islam dünyasında yaxşı idarəçiliyin inkişaf 
etdirilməsinə kömək məqsədi ilə 2005-ci ildə təsis olunmuşdur. 
Çoxsaylı mütəxəssislərin, analitiklərin, tədqiqatçıların və 
Pakistanın bir sıra digər tanınmış şəxsiyyətlərinin iştirakı ilə 
keçirilmiş geniş müzakirələr və məsləhətləşmələr nəticəsində 
«Pakistan Observer» qəzetinin redaksiya heyəti bu mükafatın 
zati-alinizə təqdim olunmasını qərara almışdır.  
Cənab Prezident, icazənizlə, «Pakistan Observer» barədə bir 
neçə söz demək istərdim. «Pakistan Observer» Pakistanda 
böyük nüfuz qazanmış və çox mötəbər gündəlik qəzetdir. 
 57 
Qəzetin əsası 1988-ci ildə hazırkı Baş redaktor cənab Zahid 
Malik tərəfindən İslamabadda qoyulmuşdur. Hazırda «Pakistan 
Observer» ölkənin beş müxtəlif şəhərində eyni zamanda nəşr 
edilir. Baş redaktor bu mötəbər görüşdə iştirak edə bilmədiyi 
üçün dərin təəssüf hissləri keçirdiyini Sizə çatdırmağımı xahiş 
etmişdir. O, 2005-ci ilin aprelində Bakıya səfəri zamanı Sizinlə 
müsahibədən çox məmnun qalmışdır və Sizə böyük hörmət və 
rəğbət bəsləyir. Sizin Pakistana səfəriniz zamanı o, yenidən 
Sizinlə görüşub söhbət etmək imkanı əldə etmişdi. «Pakistan 
Observer» islam ümmətinin amallarını müdafiə etməklə yanaşı, 
insan hüquqlarının qorunması, narkotiklərə, terrorizmə, 
ifratçılığa qarşı mübarizə, sülhün və dinlərarası ahəngdarlığın 
təmin olunması kimi qlobal məsələlərin işıqlandırılmasını da 
daim nəzarətdə saxlayır.  
Əfsuslar olsun ki, bugünkü islam aləmi ümumən böyük bir 
ruh düşkünlüyü və çarəsizlik içərisindədir. Daha acınacaqlısı isə 
odur ki, islam dünyasını bürüyən bu ümidsizlik və bədbinlik 
hissi bir sıra dövlətlərin idarəçilik sistemlərinə də siraət 
etməkdədir. Bu isə islam ümmətinin ümumi gələcəyi üçün 
təhlükə mənbəyidir.  
Heç də ürəkaçmayan bu vəziyyəti yaxşı dərk edən «Pakistan 
Observer» islam dünyasını canlandırmaq və yeni bir əhval-
ruhiyyə yaratmaq məqsədi ilə bir sıra təşəbbüslərlə çıxış 
etmişdir. Qəzet həm də islam ümmətində maarifpərvər və 
yenilikçi rəhbərlik dövrünün başlanğıcının qoyulması ilə 
əlaqədar həvəsləndirici layihələr də həyata keçirməyi plan-
laşdırır. Bu təşəbbüslərdən biri də İKT ölkələri rəhbərləri 
arasında «Ən yaxşı idarəçiliyə malik islam dövləti» adlı 
mükafat təsis etməklə digər dövlətlər üçün yaxşı idarəçilik 
nümunəsi təbliğ etməkdir.  
Bu mükafat islam dövlətləri arasında yaxşı idarəçiliyin 
inkişafına yönəlmişdir. Düzgün idarəçilik insanların daha yaxşı 
həyat üçün ümid və arzularının gerçəkləşməsi və dünya 
millətləri sırasında layiqli yer tuta bilmələri üçün ən mühüm 
 58 
amil və vasitə olduğundan, belə bir mükafatın təsis edilməsi 
zəruri sayılmışdır.  
«Pakistan Observer» qəzetinin redaksiya heyəti bu müka-
fatın həqiqətən də layiq dövlətə verilməsini təmin etmək məq-
sədi ilə İKT dövlətlərinin idarəçilik sistemlərini yaxından 
izləyir. Beləliklə, milli inkişaf və iqtisadi müasirləşmə sa-
həsində əldə edilən nailiyyətlər, maliyyə sisteminin lazımi qay-
dada tənzimlənməsi, təhsildə inkişaf və sair kimi göstəricilərin 
dəqiq təhlili əsasında yekun qərar qəbul olunur.  
İlk mükafat 2005-ci il sentyabrın 26-da Əlcəzairdə keçirilən 
təqdimat mərasimində bu ölkənin prezidenti cənab Əbdüləziz 
Buteflikaya verilmişdir. Bu mükafat ona Əlcəzair cəmiyyətinin 
bütövlüyü uğrunda apardığı «Bağışla və unut» siyasəti 
çərçivəsində həyata keçirdiyi sülhpərvər təşəbbüslərinə görə 
təqdim olunmuşdur.  
Cənab Prezident, mən böyük məmnunluq hissi ilə bildirmək 
istəyirəm ki, builki mükafatın Azərbaycana verilməsi haqqında 
qərar qəzetin redaksiya heyəti tərəfindən yekdilliklə qəbul 
edilmişdir. Bütün bunlar Sizin zəhmətinizin bəhrəsidir. Bu qərar 
Sizin örnək idarəçilik səriştəsi nümayiş etdirərək istər ölkə 
daxilindəki, istərsə də beynəlxalq aləmdəki yüksək səviyyəli 
fəaliyyətinizə olan böyük ehtiramımızın bariz təzahürüdür. 
Cənab Prezident, Siz daxili siyasətinizdə dövlətin yenidən 
qurulması kimi nəhəng bir işi öz öhdənizə götürmüş, demokra-
tik dəyərlərin möhkəmlənməsi və siyasi, iqtisadi və sosial 
sahələrdə islahatların aparılmasında mühüm uğurlar qazan-
mısınız. Sizin digər dəyərli xidmətləriniz sırasına xalqın milli 
maraq doğuran məsələlərdə iştiraka cəlb olunmasını, insanlarda 
milli iftixar, dözümlülük, maarifçilik və qardaşlıq hisslərinin 
aşılanmasını aid etmək olar. Məhz Sizin bu addımlarınız 
sayəsində insanlar arasında hər hansı bir xalqın inkişafı və 
əmin-amanlığı üçün vacib sayılan birlik hissi yaranmış, sülh və 
sabitlik bərqərar olmuşdur.  
Yenicə yaranan müstəqil Azərbaycan dövlətinə öndərlik 
etmiş dahi Heydər Əliyevin uzaqgörən siyasəti nəticəsində 
 59 
ölkəniz həm siyasi, iqtisadi, həm də sosial sahələrdə böyük 
irəliləyişə nail olmuşdur. Keçmiş imperiyadan miras qalmış 
birpartiyalı dövlət idarəetmə sistemi müasir konstitusiyalı 
quruluşa söykənən qurum və təsisatlarla əvəzlənmişdir. Çağdaş 
siyasi, iqtisadi və sosial təşkilati tələblərə cavab verən icraedici 
qurumlar, xalq tərəfindən seçilən parlament, müstəqil ədliyyə 
və güclü təhsil sistemi vətəndaşların ölkədə gedən demokratik 
proseslərdə iştirakını təmin edən möhkəm sütunlardır. Əzmkar 
və zəhmətkeş Azərbaycan xalqının köməyinə arxalanan ölkə 
rəhbərliyi müasir və mütərəqqi bir dövlət qurmaq üçün çevik və 
müdrik siyasi xətlə hərəkət edir. Zəngin təbii ehtiyatlardan 
ölkənin mənafeyi və inkişafı naminə istifadə etməyi bacaran 
Azərbaycan rəhbərliyinin yüksək idarəetmə səriştəsi və 
peşəkarlıq qabiliyyəti iqtisadi və sosial inkişaf layihələrində 
özünü göstərir. Neft hasilatı və ixracına qoyulan xarici sərmayə 
məhz yaxşı idarəçilik sayəsində əldə edilmiş uğurlardır.  
Bu gün Azərbaycan müsəlman ölkələri arasında maarifçi 
liberalizm ideyasının yayılmasına ən parlaq nümunə kimi 
göstərilə bilər. Azərbaycanda islam, xristianlıq, yəhudilik və 
digər dinlər arasında mövcud olan dözümlülük heyrətamizdir.  
Cənab Prezident, Sizin ən böyük bir nailiyyətiniz də bundan 
ibarətdir ki, Azərbaycanda ifratçılıq və radikalizm kimi 
problemlər yoxdur. Bu, gələcəkdə ölkənizi gözləyən əmin-
amanlıqdan xəbər verir. Siz ölkənizdə milli birlik yaratmağa 
nail olmusunuz. Siz ədalətli hökumət adını layiqincə qazan-
mısınız. Ona görə də, demokratik, inzibati və maliyyə sahələ-
rində bütün lazımi göstəricilərə malik bir dövlət kimi 
Azərbaycan «Pakistan Observer» qəzeti tərəfindən bu ilin ən 
yaxşı idarəçiliyə malik müsəlman dövləti elan olunmuşdur.  
Cənab Prezident, biz bu mükafatı Sizə təqdim etməkdən 
böyük şərəf hissi duyuruq.  
 
Prezident İlham Əliyev mükafata görə minnətdarlığını 
bildirdi, bu mükafatın qardaş Pakistanın aparıcı mətbuat 
orqanı tərəfindən verilməsinin xüsusi önəm daşıdığını vur-
 60 
ğuladı. O, Pakistanın Azərbaycanın dünyada ən yaxın müttə-
fiqlərindən biri olduğunu qeyd etdi və ölkələrimiz arasındakı 
münasibətlərin çox yüksək səviyyəyə çatdığını bildirdi. Prezi-
dent İlham Əliyev Ermənistanın ölkəmizə təcavüzü və Er-
mənistan–Azərbaycan, Dağlıq Qarabağ münaqişəsi ilə bağlı 
Pakistanın Azərbaycanın ədalətli mövqeyini tam dəstəkləməsini 
yüksək qiymətləndirdi.  
 
 
 
 61 
 
 
 
AZƏRBAYCAN PREZİDENTİ İLHAM ƏLİYEVİN  
İKİNCİ  DÜNYA MÜHARİBƏSİNDƏ QƏLƏBƏNİN 
İLDÖNÜMÜ MÜNASİBƏTİLƏ KEÇİRİLƏN 
MƏRASİMDƏ  İŞTİRAKI 
 
9 may 2006-cı il 
 
Faşizm üzərində tarixi Qələbənin ildönümü münasibətilə 
mayın 9-da ölkəmizin paytaxtında təntənəli mərasim keçi-
rilmişdir. Azərbaycan Respublikasının Prezidenti İlham Əliyev 
mərasimdə iştirak etmişdir. Böyük Vətən müharibəsinin gör-
kəmli sərkərdələrindən biri, xalqımızın rəşadətli oğlu, tank 
qoşunları general-mayoru, iki dəfə Sovet İttifaqı Qəhrəmanı 
Həzi Aslanovun məzarı önünə toplaşmış müharibə veteranları, 
ictimaiyyətin nümayəndələri, paytaxt sakinləri dövlətimizin baş-
çısını hörmət və ehtiramla qarşıladılar.  
Prezident İlham Əliyev müharibə veteranlarını səmimiyyətlə 
salamladı, onların hər birini Qələbə bayramı münasibətilə 
təbrik etdi.  
Respublikamızın rəhbəri iki dəfə Sovet İttifaqı Qəhrəmanı 
Həzi Aslanovun qəbirüstü abidəsi önünə əklil qoydu, İkinci 
dünya müharibəsində misilsiz qəhrəmanlıqlar göstərmiş cəsur 
sərkərdənin, xalqımızın igid oğullarının əziz xatirəsini dərin 
ehtiramla yad etdi.  
Müdafiə Nazirliyinin hərbi orkestrinin ifasında Azərbayca-
nın dövlət himni əzəmətlə səsləndi.  
Prezident İlham Əliyev Böyük Vətən müharibəsi veteranları 
ilə xatirə şəkli çəkdirdi. Fəxri qarovul dəstəsi və Milli Qvar-
diyanın əsgərləri hərbi marşın sədaları altında Azərbaycan 
prezidenti, Silahlı Qüvvələrin Ali Baş Komandanı İlham Əli-
yevin qarşısından keçdilər.  
 62 
Dövlətimizin başçısı 1941–45-ci illərin ağır və çətin sınaq-
larından keçmiş veteranlara yaxınlaşaraq onların problemləri, 
qayğıları ilə maraqlandı. Veteranlar ümummilli liderimiz Hey-
dər Əliyevin onlara göstərdiyi diqqət və qayğını xatırladaraq, 
onun siyasi xəttini uğurla davam etdirən prezident İlham 
Əliyevə dərin minnətdarlıqlarını bildirdilər.  
Azərbaycan prezidenti İlham Əliyev daha sonra Həzi As-
lanovun ailə üzvləri, yaxın qohumları ilə səmimi görüşdü, 
Qələbə günü münasibətilə onları təbrik etdi.  
 
 
 
 63 
 
 
 
AZƏRBAYCAN PREZİDENTİ İLHAM ƏLİYEV 
TÜRKAN  QƏSƏBƏSİNDƏ BİR  SIRA 
OBYEKTLƏRİN AÇILIŞINDA                                   
 
9 may 2006-cı il 
 
Türkanlılar Azərbaycan prezidenti İlham Əliyevi və 
xanımı Mehriban Əliyevanı qəsəbənin təzə ucaldılmış alaqapısı 
önündə səmimiyyətlə, gül-çiçəklə qarşıladılar. Qəsəbənin 
ağbirçək sakini Zərifə Manafova, el ağsaqqalı Hacı Rasim 
Prezident və onun xanımını salamladılar, Hacı Rasim dedi:  
Sizin hər gəlişiniz bizim üçün toy-bayramdır. Bütün türkan-
lıların qəlbi sevinc, fərəh hissləri ilə doludur, çünki çoxdan bəri 
əhalini narahat edən problemlərin bir çoxu artıq öz həllini tap-
mışdır. Bu ərazidən Milli Məclisə deputat seçilmiş Mehriban 
xanım seçki ərəfəsində bir neçə dəfə sakinlərlə görüşmüş, 
çatışmazlıqları öyrənmiş, problemlərin aradan qaldırılmasına 
hər cür kömək göstəriləcəyini vəd etmişdi. Bu vədlərin, demək 
olar ki, bir çoxu qısa müddətdə yerinə yetirilmişdir. Gör-
düyünüz bu alaqapı da Heydər Əliyev Fondunun prezidenti 
Mehriban Əliyevanın şəxsi təşəbbüsü ilə tikilmişdir. Qəsə-
bəmizin uzun illər bərbad vəziyyətdə olan yollarının abad-
laşması, uşaqlara, insanlarımızın sağlamlığına göstərdiyiniz 
qayğı bizi olduqca razı salır, bütün bunlara görə minnətdarıq. 
Türkanlılar həmişə Sizin siyasətinizi bəyənir, dəstəkləyir, Sizə 
Allahdan cansağlığı, Vətənimizin inkişafı naminə yeni-yeni 
uğurlar diləyirlər.  
Onlar Azərbaycan prezidentinə və xanımına ilk övladlarının 
ailə həyatı qurması münasibətilə bütün Türkan camaatı adından 
gözaydınlığı verdilər, onlara ulu Tanrıdan xoşbəxtlik, səadət 
arzuladılar.  
 64 
İ l h a m   Ə l I y e v: Ürəkdən gələn xoş sözlərə görə razı-
lığımı bildirirəm. Bilirsiniz ki, Bakının ətraf qəsəbələrinin 
sosial-iqtisadi inkişafı ilə bağlı Dövlət Proqramı qəbul 
olunmuşdur. Hazırda ölkə rəhbərliyi bununla ciddi məşğul olur, 
Bakıətrafı qəsəbələrin bir müddət diqqətdən kənar qalmış 
problemlərinin həlli üçün biz nə lazımdırsa edəcəyik. Mən 
bilirəm ki, Heydər Əliyev Fondu bu sahədə böyük işlər 
görübdür. Sizin seçdiyiniz millət vəkilinin son altı aydakı 
fəaliyyəti ilə də tanışam. Elə bu gün açılışına gəldiyimiz bir çox 
obyektlər də bunu sübut edir. İndi Bakı qəsəbələrinin qaz, işıq, 
su, yol problemlərinin həlli, yeni təhsil, səhiyyə obyektlərinin 
inşası ilə bağlı çox mühüm tədbirlər görülür. Bizim əsas arzu və 
istəyimiz budur ki, insanlarımızın daha firavan yaşayışını təmin 
edək. Bir və ya iki ilə bu məsələlər öz həllini tapacaqdır.  
 
Əlində gül dəstəsi olan 3 yaşlı Arzunun «mən sizi çox 
istəyirəm» – deyə Mehriban xanıma yanaşması hamıda xüsusi 
ovqat doğurdu. Sakinlər körpəni ağuşuna sıxan Mehriban 
xanıma yerbəyerdən «nənə olmaq sizə çox yaraşır, Allah qismət 
eləsin» – dedilər. Azərbaycan prezidenti və xanımı qəsəbə 
sakinləri ilə xatirə şəkli çəkdirdilər. 
Sonra Azərbaycan prezidenti İlham Əliyev və xanımı Mehri-
ban Əliyeva Türkan qəsəbəsinin mərkəzinə gəldilər. Döv-
lətimizin başçısı və xanımı burada xüsusi hörmət və ehtiramla, 
gül-çiçəklə qarşılandılar.  
Ölkəmizin rəhbəri və xanımı burada inşa olunmuş 214 
nömrəli uşaq bağçası, təhsil-tədris mərkəzi, aptek və təcili tibbi 
yardım stansiyasını gəzdilər, yaradılmış şəraitlə ətraflı tanış 
oldular.  
Azərbaycan prezidentinə məlumat verildi ki, bu obyektlərin 
hamısı Heydər Əliyev Fondunun layihəsi əsasında, Milli Məclisin 
deputatı Mehriban xanımın şəxsi təşəbbüsü ilə işlənib 
hazırlanmış «Əzizbəyov rayonunun inkişaf fondu» proqramı 
çərçivəsində inşa edilmişdir. Qəsəbə sakinlərinin uzun illərdən 
bəri gözlədiyi bu təhsil, səhiyyə obyektlərinin hamısı təzə, müasir 
 65 
tələblərə cavab verən avadanlıqla, kompüterlərlə təchiz edilmiş, 
tibb və təhsil ocaqlarında 50 nəfər qəsəbə sakini işlə təmin 
olunmuşdur. Təcili tibbi yardım stansiyasına 2 təzə maşın 
verilmiş, aptek ən çox ehtiyac duyulan tibbi ləvazimatla, daha 
çox işlədilən dava-dərmanla təmin edilmiş, burada kompüter 
sorğu-məlumat bazası yaradılmışdır.  
Dövlətimizin başçısı təhsil-tədris mərkəzində uşaqların 
böyük həvəslə kompüteri, internetdən istifadəni öyrənməsindən 
xüsusilə məmnun qaldı, onlara dəyərli məsləhətlərini verdi. 
Azərbaycan prezidentinə məlumat verildi ki, şahmat dərnəyində 
məşğul olanların da sayı günbəgün artmaqdadır. Məşqçi 
müəllimlər əmin olduqlarını bildirdilər ki, yaxın illərdə 
respublika birinciliklərində türkanlı uşaqların da səsi eşi-
diləcəkdir.  
Uşaq bağçasının müdiri Gülarə Rəhmanova Azərbaycan prezi-
dentinə və xanımına müraciət edərək, qəsəbə sakinləri və yeni 
obyektlərdə işləyənlər adından onlara sonsuz təşəkkürlərini, ən xoş 
arzularını çatdırdı, qısa zamanda görülən işləri ümummilli lider 
Heydər Əliyevin işıqlı xatirəsinə göstərilən hörmət və ehtiramın 
əlaməti, ulu öndərin ideyalarının həyata keçirilməsinin bəhrəsi, 
xalqın güzəranının yaxşılaşdırılmasına yönəldilmiş xəttin 
təcəssümü kimi qiymətləndirdi.  
Dövlətimizin başçısı təhsil, səhiyyə işçiləri ilə də söhbət etdi, 
onların peşəkarlığı ilə maraqlandı, görülmüş işlərin keyfiy-
yətindən, bu obyektlərdə nümunəvi xidmət şəraitinin yara-
dılmasından razı qaldığını bildirdi.  
Azərbaycan prezidenti və xanımı sonra buraya toplaşan 
qəsəbə sakinləri ilə görüşdülər, onları yeni obyektlərin isti-
fadəyə verilməsi münasibətilə təbrik etdilər. Türkanlılar ötən 
parlament seçkilərində Mehriban xanıma böyük inamla səs 
verdiklərini vurğulayaraq, onun deputatlıq fəaliyyəti ilə fəxr 
etdiklərini, onun hər evdə, hər ailədə sevimli, əziz insana çev-
rildiyini xüsusi vurğuladılar.  
 66 
Ölkəmizin rəhbəri tezliklə digər qəsəbələrdə də belə ob-
yektlərin tikiləcəyini vurğuladı, sakinlərin arzusu ilə Mehriban 
xanımla birlikdə onlarla xatirə şəkilləri çəkdirdi.  
Sonra Azərbaycan prezidenti İlham Əliyev və xanımı 
Mehriban Əliyeva Yeni Türkan qəsəbəsindəki şəhid Nizami Sər-
xanov adına 256 nömrəli məktəbə gəldilər. Sakinlər döv-
lətimizin başçısını və xanımı Mehriban Əliyevanı böyük 
səmimiyyətlə salamladılar, uşaqlar əziz qonaqlara gül-çiçək 
təqdim etdilər.  
Ölkəmizin rəhbəri və xanımı qəsəbədə fəaliyyətdə olan bu 
yeganə məktəbə baxdılar. Məlumat verildi ki, 1930-cu ildə fəhlə 
yataqxanası üçün tikilən bina 1972-ci ildən məktəb kimi istifadə 
olunur. Sinif otaqları çatışmadığından, 10-11-ci sinif şagirdləri 
təhsillərini 5-6 kilometr aralıda yerləşən Hövsandakı orta 
məktəbdə davam etdirməli olurlar ki, bu da çox böyük çətinliklər 
yaradır.  
Darısqal, yararsız sinif otaqlarına baxan Azərbaycan 
prezidenti belə binada normal təlim-tədris prosesinin təşkilinin 
mümkünsüzlüyünü bildirdi, yeni məktəb binasının həqiqətən də 
zəruri olduğunu vurğuladı.  
Dövlətimizin başçısı və xanımı sonra inşasına başlanan və 
300 şagird üçün nəzərdə tutulan yeni məktəb binasının layihəsi 
ilə tanış oldular. Heydər Əliyev Fondunun «Yeniləşən Azər-
baycana yeni məktəb» layihəsinin ikinci mərhələsi çərçivəsində 
tikilən bina 2 mərtəbədən ibarət olacaqdır. Yeni məktəbdə sinif, 
kompüter otaqları ilə yanaşı, Heydər Əliyev muzeyi, kitabxana, 
ingilis dili kabineti, idman zalı, istilik sistemi, müəllim və 
şagirdlər üçün ictimai iaşə obyekti olacaq, yaxınlıqda futbol 
meydançası tikiləcək, istirahət guşələri, yaşıllıqlar da 
yaradılacaq, bura əsl abad şəhərciyə çevriləcəkdir.  
İnşaatçılar bildirdilər ki, təhsil ocağı yeni dərs ilinə kimi 
istifadəyə veriləcəkdir. Bunun üçün təcrübəli işçi qüvvəsi, 
müasir texnika, tikinti materialları vardır, avadanlığın da əsas 
hissəsi sifariş edilmişdir. Tikintiyə yerli sakinlər də cəlb edi-
ləcəkdir.  
 67 
Azərbaycan prezidenti və xanımı layihə ilə tanışlıqdan sonra 
«Heydər Əliyev Fondunun «Yeniləşən Azərbaycana yeni 
məktəb» layihəsinə əsasən tikilir, 9 may, 2006-cı il» sözləri 
yazılmış kağızı gilizə qoyaraq özülə atdılar, bünövrəyə ilk beton 
qarışığını tökdülər.  
Qəsəbə sakinləri uzun illərdən bəri bu günü həsrətlə göz-
lədiklərini bildirərək, prezident İlham Əliyevə və xanımına 
təşəkkürlərini bildirdilər, onlara ən xoş arzularını çatdırdılar. 
Onlar Mehriban xanımın Heydər Əliyev Fondunun prezidenti, 
Milli Məclisin üzvü kimi fəaliyyətini yüksək qiymətləndirdilər, 
seçkiqabağı vədlərinin əksəriyyətini qısa müddətdə yerinə 
yetirmiş deputatın təcrübəsinin, seçicilərlə ünsiyyət mədəniy-
yətinin, sadəlik və səmimiyyətinin əsl örnək olduğunu vur-
ğuladılar. Prezident İlham Əliyevin və xanımının qəsəbədəki 
növbəti görüşü Böyük Vətən müharibəsində həlak olan tür-
kanlıların xatirəsinə salınmış parkda oldu. Dövlətimizin başçısı 
və xanımı parkda ucaldılmış abidə önünə əklil qoydular. 
Parkda işlər hələ davam edir. Burada idman-əyləncə mər-
kəzləri, mədəni istirahət guşələri də salınacaq və park tür-
kanlıların sevimli istirahət yerinə çevriləcəkdir.  
Parka toplaşan veteranlar ölkəmizin rəhbərini və xanımını 
xoş əhval-ruhiyyə ilə salamladılar. Prezident İlham Əliyev və 
Mehriban xanım veteranların hər biri ilə səmimi görüşərək, 
onları əziz gün münasibətilə təbrik etdilər, qayğı və problemləri 
ilə maraqlandılar.  
Veteranlar Azərbaycan xalqının ümummilli lideri Heydər 
Əliyevə hər zaman çox böyük hörmət və ehtiram bəslədiklərini, 
onun əbədiyaşar xatirəsinin Türkanda da əziz tutulduğunu 
söylədilər. Mehriban xanımın deputat kimi Türkanın 
abadlaşması üçün gördüyü işləri yüksək qiymətləndirdilər, ona 
ürəkdən «sağ ol» dedilər, bildirdilər ki, onu qəsəbənin fəxri 
sakini elan etmişlər. Müharibə veteranları dövlətimizin başçı-
sının Dağlıq Qarabağ probleminin həlli istiqamətində məqsəd-
yönlü fəaliyyətini bəyəndiklərini, Ali Baş Komandanın əmri ilə 
 68 
övladlarının da, özlərinin də hər an silaha sarılmağa hazır 
olduqlarını vurğuladılar.  
Prezident İlham Əliyev tarixdə ən dəhşətli müharibənin od-
alovundan çıxmış veteranlara müraciətlə dedi: Türkanın 
özünəməxsus tarixi, insanları var, bura çox qədim yerdir, çox 
doğma bir məkandır. Ona görə də biz çalışırıq ki, burada abad-
lıq-quruculuq işləri də yaxşı getsin. Bu gündən məktəbin də 
tikintisinə başlandı, digər abadlıq işləri də görüləcək, park da 
olacaqdır. Sizdən də xahişim budur ki, özünüzə yaxşı baxın, 
möhkəm olun, gümrah olun, Azərbaycana siz lazımsınız, sizin 
qəhrəmanlığınız, təcrübəniz gələcək nəsillər üçün örnəkdir. İndi 
biz gənc nəslin hərbi vətənpərvərlik ruhunda tərbiyə olunmasına 
çox böyük diqqət göstəririk. Bu işdə onlara ən gözəl nümunə 
sizsiniz.  
Veteranlar, qəsəbə sakinləri Azərbaycan prezidentinə və 
xanımına bu əziz gündə qəsəbəyə gəldiklərinə, çoxdan gözlə-
dikləri obyektlərin açılışında iştirak etdiklərinə, 10 mindən çox 
sakini olan qəsəbənin abadlaşmasına, sosial problemlərinin 
həllinə göstərilən qayğı və diqqətə görə bir daha min-
nətdarlıqlarını ifadə etdilər, onlara ən xoş arzularını bil-
dirdilər.  
 69 
 
 
 
PREZİDENT İLHAM ƏLİYEV  
AZƏRBAYCAN XALQININ ÜMUMMİLLİ LİDERİ 
HEYDƏR ƏLİYEVİN MƏZARINI  
ZİYARƏT ETMİŞDİR 
 
10 may 2006-cı il 
 
Mayın 10-da Azərbaycan Respublikasının Prezidenti 
İlham Əliyev, onun xanımı, Heydər Əliyev Fondunun prezidenti, 
YUNESKO-nun Xoşməramlı səfiri, Milli Məclisin deputatı 
Mehriban Əliyeva və ailə üzvləri, habelə ulu öndərin doğmaları 
və qohumları onun məzarını ziyarət etmək üçün Fəxri xiyabana 
gəldilər.  
Prezident İlham Əliyev ümummilli liderimiz Heydər Əliyevin 
məzarının önünə əklil qoydu, onun ruhu qarşısında baş əydi.  
Qafqaz Müsəlmanları İdarəsinin sədri Şeyxülislam Hacı 
Allahşükür Paşazadə ulu öndərin ruhuna dua oxudu.  
Sonra prezident İlham Əliyev və onun ailə üzvləri məşhur 
oftalmoloq alim, akademik Zərifə xanım Əliyevanın, görkəmli 
ictimai və dövlət xadimi Əziz Əliyevin, tanınmış tibb alimi 
professor Tamerlan Əliyevin də məzarlarını ziyarət etdilər və 
gül dəstələri qoydular.  
Ümummilli liderimiz Heydər Əliyevin məzarının ziyarət 
olunması mərasimində Baş nazir Artur Rasizadə, Milli Məclisin 
sədri Oqtay Əsədov, Prezidentin İcra Aparatının rəhbəri Ramiz 
Mehdiyev, nazirlər, komitə və şirkət rəhbərləri, Milli Məclisin 
deputatları, xarici ölkələrin Bakıdakı səfirləri iştirak edirdilər.  
 70 
 
 
 
MACARISTANIN  «DUNA»  
İCTİMAİ TELEVİZİYASININ YARADICI  
QRUPU İLƏ GÖRÜŞ 
 
Prezident sarayı 
 
10 may 2006-cı il 
 
Azərbaycan Respublikasının Prezidenti İlham Əliyev 
mayın 10-da Prezident sarayında Macarıstanın «DUNA» 
İctimai Televiziyasının prezidenti Laslo Çelenin rəhbərliyi ilə 
yaradıcı qrupu qəbul etmişdir.  
Dövlətimizin başçısı ikitərəfli münasibətlər, ölkəmizdə 
həyata keçirilən sürətli iqtisadi islahatlar, Azərbaycanın re-
gionda rolu və digər məsələlərlə bağlı Macarıstan ictimaiyyəti 
üçün geniş məlumat vermişdir.  
 
  
 71 
 
 
 
PAYTAXTIN BİR SIRA YERLƏRİNDƏ                 
YOL-NƏQLİYYAT STRUKTURUNUN 
TƏKMİLLƏŞDİRİLMƏSİ İLƏ BAĞLI            
GÖRÜLƏN İŞLƏRLƏ TANIŞLIQ                     
 
10 may 2006-cı il 
 
Azərbaycan prezidenti İlham Əliyev mayın 10-da Bakının 
bir sıra yerlərində yol-nəqliyyat strukturunun təkmilləşdirilməsi 
sahəsində görülən işlərlə tanış olmuşdur.  
Xatırladaq ki, dövlətimizin başçısı mayın 8-də ilin birinci 
rübünün sosial-iqtisadi yekunları ilə bağlı Prezident sarayında 
keçirilmiş iclasda bütövlükdə ölkədə, o cümlədən Bakıda yol 
infrastrukturunun təkmilləşdirilməsi üçün genişmiqyaslı təd-
birlər görüldüyünü də xüsusi vurğulamışdır. Prezident İlham Əli-
yev əvvəlcə Nərimanov rayonuna gələrək, nəqliyyatın hərəkətinin 
intensiv olduğu ərazidə yeni salınmış yola baxdı. Dövlətimizin 
başçısına paytaxtın iki magistralını qısa məsafədə birləşdirən bu 
yolun əhəmiyyəti barədə məlumat verildi.  
Azərbaycan prezidenti bildirdi ki, belə müasir standartlara 
uyğun yolların çəkilməsini genişləndirməklə yanaşı, onların 
qorunmasına da diqqət yetirilməlidir.  
Sonra prezident İlham Əliyev Binəqədi rayonuna gələrək, 
Biləcəri qəsəbəsində dəmir yolu xəttinin altından salınmış yeni 
tunelin açılış mərasimində iştirak etdi.  
Dövlətimizin başçısı tunelin rəmzi açılışını bildirən lenti 
kəsdi. Təxminən 100 il bundan əvvəl tikilmiş bu avtomobil keçidi 
müasir tələbləri ödəmirdi. Prezidentin tapşırığına əsasən, ötən 
ilin iyununda bu keçidin genişləndirilməsinə başlanılmış, inşaat 
işləri nəzərdə tutulan müddətdə başa çatdırılmışdır. Əsaslı 
yenidənqurmadan sonra tunelin uzunluğu 73 metrə, eni 11 metrə, 
hündürlüyü isə 4,75 metrə çatdırılmışdır. Bu texniki göstəricilər 
 72 
bütün növ sərnişin və yük maşınlarının maneəsiz hərəkətinə 
imkan verir, avtomobil tıxaclarının qarşısını alır.  
Prezident İlham Əliyev daha sonra Biləcəri yaylasında 
tikilməkdə olan beynəlxalq avtovağzalda işin gedişi ilə də 
maraqlandı. Dövlətimizin başçısına məlumat verildi ki, 47 min 
kvadratmetr ərazisi olacaq bu obyektin birinci mərtəbəsində 
qaraj, dayanacaq yerləşəcəkdir. Avtovağzal gün ərzində 18–20 
min sərnişin yola sala və qəbul edə biləcəkdir. Burada bütün 
növ xidmət obyektləri, o cümlədən yüzlərlə mağaza fəaliyyət 
göstərəcəkdir.  
Hazırda drenaj və kanalizasiya sistemlərinin, su təchi-
zatının, elektrik yardımçı stansiyasının, qazanxananın quraş-
dırılması başa çatdırılmış, ayın axırında isə beton işləri 
yekunlaşacaqdır. Bundan sonra arxitektura və tamamlama 
işlərinə başlanacaqdır. 
Hazırda tikintidə 540 nəfər çalışır.  
Prezident İlham Əliyev ölkənin nəqliyyat sistemi üçün çox 
vacib olan bu obyektin tikintisinin vaxtında və beynəlxalq 
standartlara uyğun başa çatdırılması üçün tapşırıqlar verdi.  
 73 
   
 
 
KOREYA RESPUBLİKASININ PREZİDENTİ  
RO MU HYUNUN AZƏRBAYCANA  
RƏSMİ SƏFƏRİ 
 
 
11 may 2006-cı il 
 
Mayın 11-də Prezident sarayında Koreya Respublikasının 
Prezidenti Ro Mu Hyunun rəsmi qarşılanma mərasimi 
olmuşdur.  
Sarayın həyətindəki rəsmi qarşılanma mərasimlərinin keçi-
rildiyi və hər iki ölkənin dövlət bayraqlarının qaldırıldığı mey-
danda ali qonağın şərəfinə fəxri qarovul dəstəsi düzülmüşdü.  
Fəxri qarovul dəstəsinin rəisi Azərbaycan Respublikasının 
Prezidenti İlham Əliyevə raport verdi.  
Azərbaycan prezidenti İlham Əliyev və xanımı Koreya Res-
publikasının Prezidenti Ro Mu Hyunu və xanımını böyük hörmət 
və səmimiyyətlə qarşıladılar. Dövlətimizin başçısı Koreya 
Respublikası Prezidentinin xanımına gül dəstəsi təqdim etdi. 
Fəxri qarovul dəstəsinin rəisi Koreya Respublikasının 
Prezidenti Ro Mu Hyuna raport verdi.  
Müdafiə Nazirliyinin hərbi orkestrinin ifasında Koreya 
Respublikasının və Azərbaycan Respublikasının dövlət himnləri 
səsləndi.  
Prezidentlər İlham Əliyev və Ro Mu Hyun fəxri qarovul 
dəstəsinin qarşısından keçdilər. Koreya Respublikasının dövlət 
başçısı Azərbaycan əsgərlərini salamladı.  
Azərbaycanın dövlət və hökumət nümayəndələri prezident 
Ro Mu Hyuna, Koreya Respublikası nümayəndə heyətinin üzv-
ləri prezident İlham Əliyevə təqdim olundular. Dövlət başçıları 
xatirə şəkli çəkdirdilər.  
 74 
 
 
 
AZƏRBAYCAN PREZİDENTİ İLHAM ƏLİYEVİN 
VƏ  KOREYA RESPUBLİKASININ PREZİDENTİ 
RO MU HYUNUN TƏKBƏTƏK GÖRÜŞÜ  
 
Prezident sarayı 
 
11 may 2006-cı il 
 
Mayın 11-də rəsmi qarşılanma mərasimindən sonra 
Prezident sarayında Azərbaycan Respublikasının Prezidenti 
İlham Əliyevin və Koreya Respublikasının Prezidenti Ro Mu 
Hyunun təkbətək görüşü olmuşdur.  
Azərbaycan prezidenti Koreya Respublikası rəhbərinin 
Bakıya rəsmi səfərini yüksək qiymətləndirdi, bu səfərin ölkə-
lərimiz arasında siyasi, iqtisadi, mədəni, texnologiya və digər 
sahələrdə əlaqələrin genişlənməsinə və möhkəmlənməsinə im-
kan yaradacağını vurğuladı. Prezident İlham Əliyev Ermə-
nistan–Azərbaycan, Dağlıq Qarabağ münaqişəsinin həlli məsə-
ləsində Koreya Respublikasının tutduğu mövqeyə və Azər-
baycanı dəstəklədiyinə görə təşəkkürünü bildirdi.  
Prezident Ro Mu Hyun Qafqaza ilk dəfə gəldiyini, Azərbaycanda 
gedən inkişafdan məmnunluğunu bildirdi. Ali qonaq dedi ki, 
ümummilli liderinizə olan hörmət xalqınızın yüksək keyfiyyətidir və 
bu, gələcək inkişafınızın yaxşı göstəricisidir. Koreya Respublikasının 
Prezidenti Azərbaycanla bütün sahələrdə, o cümlədən energetika 
sahəsində əməkdaşlıq üçün perspektivlərin real olduğunu, Bakı–
Tbilisi–Ceyhan, Bakı–Tbilisi–Ərzurum neft və qaz kəmərlərinə 
böyük maraq göstərdiklərini söylədi.  
Görüşdə iki ölkənin mövcud potensialından səmərəli istifadə 
olunmasının, təcrübə mübadiləsinin aparılmasının vacibliyi 
bildirildi, ikitərəfli münasibətlər, regional və beynəlxalq 
layihələr, qarşılıqlı maraq doğuran digər məsələlər ətrafında 
geniş fikir mübadiləsi aparıldı.  
 75 
 
 
 
AZƏRBAYCAN VƏ KOREYA 
PREZİDENTLƏRİNİN GENİŞ                 TƏRKİBDƏ 
GÖRÜŞÜ  
 
Prezident sarayı 
 
11 may 2006-cı il 
 
Mayın 11-də Prezident sarayında təkbətək görüşdən son-
ra Azərbaycan Respublikasının  Rrezidenti İlham Əliyevin və 
Koreya Respublikasının Prezidenti Ro Mu Hyunun nümayəndə 
heyətlərinin iştirakı ilə geniş tərkibdə görüşü keçirilmişdir. Pre-
zident İlham Əliyev prezident Ro Mu Hyunu və səfərdə onu 
müşayiət edən nümayəndə heyətinin üzvlərini bir daha sa-
lamlayaraq bu səfərin ölkələrimiz arasında müxtəlif sahələrdə 
əlaqələrin inkişafına töhfə verəcəyini söylədi. Dövlətimizin 
başçısı dedi ki, bu gün və sabah keçirilən görüşlərdə ikitərəfli 
münasibətlərə aid məsələləri müzakirə etmək imkanımız 
olacaqdır. Mən əminəm ki, bu səfərdən sonra Koreya Res-
publikası ilə münasibətlərimiz bütün sahələrdə daha da sürətlə 
inkişaf edəcəkdir.  
Koreya Respublikasının Prezidenti Ro Mu Hyun ona və 
nümayəndə heyətinə göstərilən qonaqpərvərliyə görə Azərbay-
can prezidentinə və xalqına dərin təşəkkürünü bildirdi, Qafqaza 
ilk rəsmi səfərini məhz Azərbaycana etdiyini, ölkəmizin 
regionda sürətli iqtisadi inkişafa malik olduğunu vurğuladı. O 
dedi ki, mən ölkələrimiz arasında diplomatik münasibətlər 
qurulduqdan sonra Koreya Respublikasının Azərbaycana rəsmi 
səfərə gəlmiş ilk prezidentiyəm. Azərbaycanın bugünkü siyasi və 
iqtisadi inkişafı əməkdaşlığımızın genişləndirilməsinə əlavə 
imkanlar yaradır. İki ölkənin mövcud potensialı çox böyükdür 
və bundan axıra qədər istifadə olunmalıdır. Məhz bu məqsədlə 
 76 
özümlə dörd nazir gətirmişəm. Cənab Prezident, mən bu 
fürsətdən istifadə edib Sizi və nazirlərinizi ölkəmizə dəvət 
edirəm.  
Prezident İlham Əliyev dəvətə görə təşəkkür edərək dedi ki, 
Siz Azərbaycana böyük nümayəndə heyəti ilə gəlmisiniz. Sizin 
fikrinizlə şərikəm ki, iki ölkənin böyük iqtisadi potensialı 
ikitərəfli münasibətlərimizin daha da inkişaf etdirilməsinə 
xidmət göstərəcəkdir.  
Dövlətimizin başçısı artıq Azərbaycanın investisiya qoymaq 
iqtidarında olduğunu, Koreya Respublikasından sərmayə 
imkanları ilə yanaşı, bu ölkənin böyük kadr potensialından və 
iqtisadi sahədə təcrübəsindən yararlanmağın da zəruriliyini 
vurğuladı.  
Prezident Ro Mu Hyun tarixi İpək Yolunun bərpasının, digər 
nəqliyyat dəhlizlərinin Azərbaycan üçün əhəmiyyətindən 
danışdı və həyata keçirilən qlobal layihələrə, Bakıda səfirliyin 
açılmasına ölkəsinin böyük maraq göstərdiyini bildirdi.  
Görüşdə hər iki ölkədə gedən sürətli iqtisadi inkişafda 
oxşarlığın olduğu vurğulandı, ümumi daxili məhsulun həcminin 
artması, habelə Ermənistan–Azərbaycan, Dağlıq Qarabağ 
münaqişəsinin həlli məsələsində Koreya Respublikasının 
tutduğu mövqe yüksək qiymətləndirildi.  
Prezident İlham Əliyev Azərbaycanın hazırda yüksək 
inkişafa malik olan Koreya Respublikası ilə əlaqələrin inkişafı 
üçün gözəl şəraitin olduğunu söylədi və dedi ki, ölkələrimiz 
arasında ticarət əlaqələri üçün yaxşı tarazlıq yaratmaq olar. 
Azərbaycanın zəngin təbii sərvətləri, həyata keçirilən qlobal 
enerji layihələri, qeyri-neft sektoruna və regional inkişafa 
verilən diqqət, Koreya Respublikasının yüksək texnologiyaları 
və böyük təcrübəsi ticarət əlaqələrini tarazlaşdıra bilər. Ticarət 
əlaqələri bugünkü potensiala cavab vermir və bunu daha da 
artırmaq üçün böyük imkanlar vardır.  
Prezident Ro Mu Hyun beynəlxalq və regional əməkdaşlığın 
davam etdiriləcəyini, Azərbaycanın ədalətli mövqeyini bundan 
sonra da dəstəkləyəcəklərini, ölkəmizdə hava nəqliyyatı 
 77 
sahəsində, dəniz limanlarının tikilməsində əməkdaşlığa, kimya, 
maşınqayırma sənayesində yüksək texnologiyaların tətbiqinə 
hazır olduqlarını diqqətə çatdırdı.  
Görüşdə bu səfərin ikitərəfli əlaqələrin inkişafında mühüm 
rol oynayacağı və çox uğurlu olacağı bir daha vurğulandı, 
regional və beynəlxalq layihələr barədə söhbət getdi.  
 
Sənədlərin imzalanma mərasimi 
 
Mayın 11-də Prezident sarayında geniş tərkibdə görüşdən 
sonra Azərbaycan Respublikası ilə Koreya Respublikası 
arasında sənədlərin imzalanma mərasimi olmuşdur.  
Azərbaycan Respublikasının Prezidenti İlham Əliyev və 
Koreya Respublikasının Prezidenti Ro Mu Hyun birgə bəyan-
namə imzaladılar.  
Azərbaycan Dövlət Neft Şirkəti ilə Koreya Respublikasının 
Milli Neft Şirkəti arasında qarşılıqlı anlaşma və əməkdaşlığa 
dair memorandum, Azərbaycan Respublikasının Rabitə və İn-
formasiya Texnologiyaları Nazirliyi ilə Koreya Respublikasının 
İnformasiya və Rabitə Nazirliyi arasında qarşılıqlı anlaşma 
memorandumu, Azərbaycan Respublikasının Sənaye və 
Energetika Nazirliyi ilə Koreya Respublikasının Ticarət, Sənaye 
və Energetika Nazirliyi arasında qarşılıqlı anlaşma 
memorandumu, Azərbaycan Respublikasının Fövqəladə Hallar 
Nazirliyi ilə Koreya Respublikasının Tikinti və Nəqliyyat 
Nazirliyi arasında qarşılıqlı anlaşma memorandumu,  Azər-
baycan Respublikasının Nəqliyyat Nazirliyi ilə Koreya Respub-
likasının Tikinti və Nəqliyyat Nazirliyi arasında qarşılıqlı 
anlaşma memorandumu, Azərbaycan Respublikası hökuməti ilə 
Koreya Respublikası hökuməti arasında mədəniyyət sahəsində 
əməkdaşlığa dair saziş, Azərbaycan Respublikası hökuməti ilə 
Koreya Respublikası hökuməti arasında hava xidməti sazişi 
imzalandı.  
 78 
 
 
 
AZƏRBAYCAN PREZİDENTİ İLHAM ƏLİYEVİN 
VƏ KOREYA RESPUBLİKASININ PREZİDENTİ 
RO MU HYUNUN MƏTBUAT ÜÇÜN 
BƏYANATLARI 
 
Prezident sarayı 
 
11 may 2006-cı il 
 
Azərbaycan Respublikasının Prezidenti  
İlham Əliyevin bəyanatı 
 
Hörmətli cənab Prezident!  
Hörmətli qonaqlar!  
Mən sizin hamınızı Azərbaycanda salamlayıram və xoş 
gəlmisiniz deyirəm. Bildiyiniz kimi, ilk dəfədir ki, Koreya 
Respublikasının Prezidenti Azərbaycana rəsmi səfər edir. Bu 
onu göstərir ki, bizim aramızda olan əlaqələr çox yüksək sə-
viyyədədir. Mən əminəm ki, bu səfərdən sonra əlaqələrimiz 
daha da inkişaf edəcək və bütün sahələri əhatə edəcəkdir.  
Bu gün biz çox səmərəli danışıqlar apardıq. İkitərəfli 
əlaqələrin gələcək inkişaf perspektivlərini müzakirə etdik, 
siyasi, iqtisadi, mədəni sahələrdə əməkdaşlığın perspektivləri 
geniş müzakirə olundu. Deyə bilərəm ki, müzakirələr çox fay-
dalı keçdi. Əminəm ki, bu səfərdən sonra əlaqələrimizin inkişafı 
daha da sürətlə gedəcəkdir.  
Biz ikitərəfli münasibətlərə böyük əhəmiyyət veririk. Tə-
sadüfi deyil ki, bu yaxınlarda Koreya Respublikasında Azər-
baycan səfirliyinin təsis edilməsi haqqında qərar qəbul 
olunmuşdur. Şübhəsiz, siyasi əlaqələrin yüksək pilləyə qalxma-
sı üçün güclü iqtisadi təməl olmalıdır və bu gün imzaladığımız 
sənədlər bu təməlin yaradılmasına xidmət edəcəkdir. 
 79 
İmzalanmış ikitərəfli sənədlər, demək olar ki, iqtisadi sahənin 
bütün istiqamətlərini əhatə edir.  
Eyni zamanda, bu gün Koreya Respublikasının və Azər-
baycanın iş adamlarının görüşü nəzərdə tutulubdur və ümid 
edirəm ki, bu görüşdən sonra real, artıq konkret layihələr 
üzərində ciddi işləyəcəyik. Energetika, nəqliyyat, infrastruktur 
layihələr – bütün bunlar ikitərəfli maraq doğurur və ümid 
edirəm ki, bu səfərdən sonra bütün bu istiqamətlərdə konkret 
addımlar atılacaqdır. Koreya Respublikası iqtisadi cəhətdən 
dünyanın qabaqcıl ölkələrindən biridir, çox böyük nailiyyətlər 
qazanmışdır. Ancaq onu da bilirik ki, onun ilkin addımları, ilkin 
start vəziyyəti o qədər də asan deyildi. Ancaq Koreya 
Respublikası iqtisadi böhrandan iqtisadi inkişafa keçidin bu 
yolunu çox müvəffəqiyyətlə başa vurmuşdur və onların 
təcrübəsi bizim üçün də çox böyük əhəmiyyət kəsb edir.  
Azərbaycanın da müasir tarixi buna oxşardır. Bizim keç-
mişimiz bir-birinə bənzəyir. Azərbaycan da iqtisadi tənəz-
züldən, böhrandan çıxaraq iqtisadi inkişafa qədəm qoyubdur. 
Belə olan halda, əlbəttə, Koreya Respublikasının təcrübəsi 
bizim üçün çox maraqlıdır və önəmlidir. Bütün sahələrdə uğurlu 
əməkdaşlıq etmək üçün hər cür şərait var – siyasi iradə, iqtisadi 
maraqlar var, real, konkret layihələr ətrafında fikir mübadiləsi 
aparılır. Əminəm ki, bu səfərdən sonra bizim əlaqələrimiz çox 
yüksək pilləyə qalxacaqdır. Sağ olun. 
 
Koreya Respublikasının Prezidenti                                 
Ro Mu Hyunun bəyanati 
 
İlk növbədə mən bizə və nümayəndə heyətimə göstərilmiş 
yüksək qonaqpərvərliyə görə cənab Prezidentə, sizin xalqınıza 
və hökumətin üzvlərinə dərin minnətdarlığımı bildirmək 
istəyirəm.  
Biz buraya səfər etməzdən əvvəl Azərbaycan haqqında 
məlumatımız çox az idi. Lakin cənab Prezidentlə apardığımız 
danışıqlardan sonra biz gördük ki, burada ikitərəfli münasibətlər 
 80 
üçün imkanlar gözlədiyimizdən daha çoxdur. İndi isə 
Azərbaycan haqqında təəssüratlarımı sizinlə bölüşmək 
istəyirəm. Ümumiyyətlə, demək istəyirəm ki, Azərbaycanı 
xoşbəxt ölkə hesab edirəm. Çünki Azərbaycanın bu gün inkişaf 
üçün çox böyük imkanları vardır. Azərbaycan öz neft və qaz 
yataqlarından səmərəli istifadə etmək baxımından çox önəmli, 
mühüm bir coğrafi məkanda yerləşir. Lakin ölkənin bütün 
sahələrində uğurun qazanılması üçün təkcə bu amillər kifayət 
deyildir. Eyni zamanda, xalqın birliyi və onun müdrik rəhbərlik 
tərəfindən idarə olunması vacib hesab edilir. Biz bilirik ki, 
Azərbaycanın özü böyük əziyyətlər çəkmiş və çətinliklərdən 
keçmişdir. Lakin eyni zamanda, biz qeyd etmək istəyirik ki, 
Azərbaycan qonşu ölkənin ucbatından müəyyən əziyyətlər 
çəkmişdir. Ancaq Azərbaycan 90-cı illərdə qazandığı 
müstəqilliyi itirməmişdir və bu müstəqilliyin qorunub 
saxlanmasında məhz Azərbaycanın böyük liderinin rolu var idi. 
Azərbaycan xalqı həmin böyük liderə inamla, onun addımlarını 
dəstəkləyərək özünün möhkəm cəmiyyətini və inkişaf edən 
iqtisadiyyatını qurmağa nail olmuşdur. İndi isə biz özümüz 
üçün Azərbaycan tarixinin növbəti səhifəsini açırıq. Mən 
Azərbaycana dəvət edildikdən, rəsmi səfərə başladıqdan sonra 
Azərbaycanın ümummilli lideri Heydər Əliyevin bu ölkə üçün 
gördüyü işləri öz gözümlə bir daha görmək imkanına nail 
oldum. Onun gördüyü işlərə, onun sayəsində əldə olunmuş 
nailiyyətlərə rəğbətlə yanaşıram. Prezident İlham Əliyevlə 
apardığım danışıqlara gəldikdə isə, mən Azərbaycanın parlaq 
gələcəyi ilə bağlı onun fikirlərinə daha da əmin oldum. 
Azərbaycanın tarixi nailiyyətlərini nəzərə alaraq bir daha şahidi 
oldum ki, ölkəmizlə əməkdaşlıq sahəsində çox böyük imkanlara 
malik ola bilərik. Əminəm ki, biz bundan sonra bu imkanlardan 
istifadə edəcəyik.  
Azərbaycandan söhbət gedəndə hamı ilk növbədə neft 
sektoru haqqında düşünür. Lakin prezident Əliyevlə danışıq-
larımız zamanı o, Azərbaycan iqtisadiyyatının digər sahələrində 
də iri layihələrin başlanmasına xüsusi marağını vurğuladı. 
 81 
Prezident Əliyev xüsusilə infrastruktur, tikinti, yolların 
çəkilməsi, hava, dəniz limanlarının tikilməsi və digər vacib 
layihələr haqqında söhbət açdı. Bunları nəzərə alaraq hesab 
edirəm ki, Koreya Respublikasının iş adamları, işgüzar dairələri 
bu imkanlardan tam istifadə etməlidirlər. Düşünürəm ki, onlar 
qeyri-neft sektorundakı məhz həmin sahələrə xüsusi diqqət 
yetirməlidirlər. Sadaladığım bütün sahələrdə əməkdaşlıq baş 
tutarsa, bizim işgüzar dairələr Azərbaycan tərəfini heç vaxt 
məyus etməyəcəklər. Mən Sizi inandıra bilərəm ki, bütün bu 
sahələrdə konkret işlərin görülməsi üçün bizim kifayət qədər 
imkanlarımız var.  
Ölkəmizin bu yaxınlardakı tarixinə əgər nəzər salsaq görərik 
ki, inkişaf, ümumiyyətlə, yox idi. İllər keçdikcə Koreya bu 
inkişaf sürətinə, nailiyyətinə nail ola bildi və dünyanın digər 
aparıcı ölkələri ilə bir cərgəyə qoşuldu. Eyni zamanda, bizim 
təcrübəmizin xüsusiyyətini də qeyd etmək istəyirəm. Digər 
ölkələr bəlkə də özlərinin təbii sərvətlərinə, ehtiyatlarına 
arxalanaraq inkişafa tez nail ola bildilər. Amma bizim bu cür 
imkanlarımız yox idi, demək olar, heç nədən bu cür böyük 
inkişafa nail ola bildik. Hesab edirəm ki, bizim təcrübəmiz 
məhz bu baxımdan vacibdir. Hər hansı bir özəl müəssisənin 
inkişaf etdirilməsi bizim üçün ən vacib məsələdir. Bu sahədə ən 
təcrübəli insanlar məhz həmin məsələyə xüsusi diqqət 
yetirməlidirlər.  
Azərbaycanın iqlimi Koreyadakı iqlimə oxşardır. Burada 
baxıram, seyr edirəm, ağaclar Koreyadakı ağaclara oxşardır. 
Hətta dəniz də anadan olduğum doğma şəhərin yanındakı 
dənizə oxşardır. Ona görə əminəm ki, Koreya xalqının 
nümayəndələri, hər hansı bir koreyalı Azərbaycana gəlsə, 
bundan çox xoşbəxt olacaqdır. Baxmayaraq ölkələrimiz ara-
sında bugünə qədər aparılmış əmtəə mübadiləsinin səviyyəsi o 
qədər böyük olmamışdır, amma hesab edirəm ki, real potensial 
və imkanlar qat-qat yüksəkdir, bundan istifadə edilməlidir. 
Digər ölkələrlə müqayisədə, xalqımız indiki inkişaf səviyyəsinə 
daha tez çatmışdır. Azərbaycana səfər edən koreyalıların sayı 
 82 
bugünə qədər çox olmamışdır. Lakin hesab edirəm, bundan 
sonra qarşılıqlı səfərlərin sayı artacaqdır. Əgər belə səfərlər baş 
tutarsa, iki ölkənin xalqları bir-birinə daha da yaxınlaşacaqdır. 
Əminəm ki, Azərbaycanda olan koreyalıların sayı çoxalacaqdır.  
Məni müşayiət edən çoxsaylı nazirlər və eyni zamanda, 
işgüzar dairələrin nümayəndələri Azərbaycana bu səfərimə 
xüsusi maraqla yanaşırlar. Onlar məni əmin etdilər ki, bundan 
sonra azərbaycanlı həmkarları ilə işbirliyi qurmaq üçün real 
imkanlardan istifadə edəcəklər. Ona görə, hesab edirəm ki, 
ikitərəfli əməkdaşlığımız gələcəkdə konkret forma alacaqdır.  
Azərbaycan hökuməti Seulda səfirliyinin təsis olunması ilə 
bağlı qərar qəbul etmişdir. Bu yaxınlarda səfirlik fəaliyyətə 
başlayacaqdır. Biz öz tərəfimizdən Sizi əmin etmək istəyirik ki, 
Koreya Respublikasının Azərbaycandakı səfirliyi də artıq cari 
ildə fəaliyyətə başlayacaqdır. Prezident Əliyevlə görüşüm 
zamanı onu ölkəmizə rəsmi səfərə dəvət etdim. Onun bu səfəri 
ikitərəfli münasibətlərimizin daha da inkişafına və iqtisadi 
əməkdaşlığımızın daha da genişləndirilməsinə xidmət 
edəcəkdir.  
Cənab Prezident, Siz bugünkü görüşdə mənim dəvətimə 
cavab vermədiniz. İndi isə xahiş edirəm cavab verəsiniz.  
İ l h a m  Ə l i y e v: Mən böyük məmnuniyyətlə Sizin ölkə-
yə səfər edəcəyəm və biz bu gözəl dialoqu Koreyada davam 
etdirəcəyik. Dəvətə görə çox sağ olun. 
 
 83 
 
 
 
AZƏRBAYCAN PREZİDENTİ İLHAM ƏLİYEVİN 
ADINDAN KOREYA PREZİDENTİ  
RO MU HYUNUN ŞƏRƏFİNƏ  
TƏŞKİL EDİLMİŞ RƏSMİ  
QƏBULDA NİTQ 
 
Bakı, «Xəzər» qonaq evi 
 
11 may 2006-cı il 
 
Mayın 11-də «Xəzər» qonaq evində Azərbaycan Res-
publikasının Prezidenti İlham Əliyevin adından Koreya Respub-
likasının Prezidenti Ro Mu Hyunun şərəfinə rəsmi qəbul təşkil 
edilmişdir. 
Salona toplaşanlar dövlət başçılarını və onların xanımlarını 
hərarətlə qarşıladılar.  
Prezident İlham Əliyev və prezident Ro Mu Hyun qəbulda 
nitq söylədilər. Rəsmi qəbulda Baş nazir Artur Rasizadə, Milli 
Məclisin sədri Oqtay Əsədov, Prezidentin İcra Aparatının 
rəhbəri Ramiz Mehdiyev və digər rəsmi şəxslər iştirak edirdilər.  
 
Azərbaycan Respublikasının Prezidenti  
İlham Əliyevin nitqi 
 
Hörmətli cənab prezident Ro Mu Hyun!  
Hörmətli xanım Kvon Yanq Suk!  
Əziz qonaqlar!  
Xanımlar və cənablar!  
İlk növbədə, cənab Prezident, Sizi və rəhbərlik etdiyiniz 
nümayəndə heyətini Azərbaycanda bir daha səmimiyyətlə 
salamlayır və xoş gəlmisiniz deyirəm. Bu, Koreya Respublikası 
Prezidentinin Azərbaycana ilk rəsmi səfəridir. İnanıram ki, 
 84 
Sizin səfəriniz ölkələrimiz arasında münasibətlərin inkişafında 
mühüm rol oynayacaqdır. Keçirdiyimiz görüşlər zamanı biz 
ikitərəfli əməkdaşlıqla bağlı geniş fikir mübadiləsi, danışıqlar 
apardıq. Əminəm ki, bütün bunlar və eyni zamanda, imzalanmış 
sənədlər, iki ölkənin iş adamlarının təşkil etdiyi biznes forumu 
əlaqələrimizin inkişafına və genişlənməsinə öz töhfəsini 
verəcəkdir. Azərbaycanla Koreya Respublikası arasındakı 
münasibətlərin tarixi kökləri var. Qədim dövrlərdən başlayaraq 
ölkələri birləşdirən, sivilizasiyaların inkişafına, sülhə xidmət 
edən Böyük İpək Yolu xalqlarımızın tarixində çox mühüm rol 
oynamışdır. Mən ölkələrimiz arasında əməkdaşlığın müxtəlif 
sahələrdə dərinləşməsinin tərəfdarıyam. Bu baxımdan müqavilə 
hüquq bazasının yaradılması, qarşılıqlı səfərlər, Azərbaycanda 
və Koreya Respublikasında mədəniyyət günlərinin keçirilməsi 
yaxşı nümunədir. Eyni zamanda, ölkənizdə səfirlik təsis 
etmişik. Bakı Dövlət Universitetində Koreya dili şöbəsi 
fəaliyyət göstərir. İkitərəfli münasibətlərimizdə maraq doğuran 
neft və neft kimyası, yanacaq və energetika, tikinti, nəqliyyat, 
informasiya və kommunikasiya texnologiyaları, mədəniyyət, 
hava nəqliyyatı və digər sahələrdə qarşılıqlı surətdə faydalı 
əməkdaşlığımızın yaxşı perspektivləri vardır.  
Bu gün Azərbaycan böyük sürətlə inkişaf edən dövlətdir. 
2005-ci ildə ölkə iqtisadiyyatı ən yüksək inkişaf tempinə malik 
olmuş, ümumi daxili məhsulun həcmi 26 faizdən çox artmışdır. 
Son iki il yarım ərzində ölkədə 380 min yeni iş yeri açılmışdır. 
Azərbaycan regionda sabitliyin və təhlükəsizliyin 
möhkəmlənməsinə, iqtisadi inkişafa və inteqrasiyaya təkan 
verəcək beynəlxalq layihələr həyata keçirir. Bakı–Tbilisi–
Ceyhan neft kəməri, Bakı–Tbilisi–Ərzurum qaz kəməri, Bakı–
Tbilisi–Qars dəmir yolu layihələri bütün regionun inkişafında 
mühüm rol oynayacaqdır.  
Lakin mövcud münaqişələri aradan qaldırmadan regionda 
sülhə və təhlükəsizliyə nail olmaq mümkün deyildir. 
Ermənistanın Azərbaycana qarşı hərbi təcavüzü regionda 
sabitliyi pozan başlıca amildir. Bu təcavüz və etnik təmizləmə 
 85 
siyasəti nəticəsində torpaqlarımızın 20 faizi işğal edilmiş, 
ölkədə bir milyondan çox qaçqın və məcburi köçkün 
yaranmışdır. Biz münaqişənin beynəlxalq hüququn normaları və 
prinsiplərinə uyğun, ölkəmizin ərazi bütövlüyü çərçivəsində, 
ədalətli şəkildə nizama salınmasını münaqişə ilə bağlı BMT 
Təhlükəsizlik Şurasının qətnamələrinin, ATƏT-in, Avropa 
Şurasının və digər beynəlxalq təşkilatların qərarlarının yerinə 
yetirilməsini tələb edirik. 
Hörmətli cənab Prezident!  
Azərbaycana rəsmi səfər etməyinizdən məmnun olduğumu 
bir daha ifadə edir, Sizə cansağlığı, ölkənizə və xalqınıza daim 
inkişaf və uğurlar arzulayıram.  
Cənab Prezident, icazə verin bu badəni Sizin şərəfinizə, 
xanım Kvon Yanq Sukun şərəfinə, Azərbaycanla Koreya Res-
publikası arasında səmimi dostluq və faydalı əməkdaşlıq 
əlaqələrinin inkişafı şərəfinə qaldırım. 
 
Koreya Respublikasının Prezidenti                                             
Ro Mu Hyunun nitqi 
 
Zati-aliləri prezident İlham Əliyev!  
Birinci xanım Mehriban Əliyeva!  
Hörmətli qonaqlar!  
Zati-alilərinizin və xanım Əliyevanın nümayəndə heyətinə 
və mənə göstərdiyi yüksək qonaqpərvərliyə görə dərin min-
nətdarlığımı bildirirəm. Azərbaycana Koreya Respublikası 
Prezidentinin ilk dəfə səfər etməsindən olduqca məmnunam.  
Ölkənizə dünən gəlməyimə baxmayaraq, dünyanın Azər-
baycana nə üçün bu qədər diqqət yetirdiyini dərhal anladım. 
Mən getdiyim hər yerdə və tanış olduğum hər kəsdə ölkənizin 
inkişafını duydum. Bu gün günorta Səngəçal neft terminalına 
səfər etdim. O sanki Azərbaycanın dünyaya açılan qüdrətinin 
rəmzinə bənzəyir.  
Ötən il ərzində Azərbaycanın 26 faizlik heyrətedici iqtisadi 
artımı olmuşdur. Ölkə təkcə enerji sektorunda yox, tekstil, 
 86 
tikinti, elektronika və turizm sahələrində də güclü tərəqqiyə nail 
olmuşdur. Prezident İlham Əliyevin 2008-ci ildə Azərbaycanda 
ÜDM-in həcmini iki dəfə artırmaq planı qətiyyətlə həqiqətə 
çevrilməkdədir.  
Əminəm ki, Azərbaycan yeni İpək Yolu erasında inkişaf 
edərək aparıcı ölkə missiyasını daha da gücləndirəcəkdir. Mən 
zati-alilərinizin rəhbərliyinə və Azərbaycan xalqının 
potensialına böyük rəğbətlə yanaşıram.  
Zati-aliləri!  
Bu gün yüksək səviyyədə keçirdiyimiz görüş olduqca uğurlu 
olmuşdur. Şübhə yoxdur ki, bu il ikitərəfli münasibətlərimizin 
inkişafında yeni dövrün başlanması ilə yadda qalacaqdır.  
Bu gün biz Koreya Respublikası ilə Azərbaycan Respub-
likası arasında münasibətlərin və əməkdaşlığın prinsipləri 
haqqında Birgə Bəyannaməni, Koreya Respublikası hökuməti 
ilə Azərbaycan Respublikası hökuməti arasında mədəniyyət 
sahəsində əməkdaşlıq və hava xidmətləri haqqında saziş 
imzaladıq. Bu sənədlər gələcək inkişafın təməl daşına 
çevriləcəkdir. Eyni zamanda, Koreya ilə Azərbaycan arasında 
diplomatik münasibətlərin qurulmasından 14 il sonra ilk dəfə 
olaraq bu il hər iki ölkənin daimi səfirlikləri açılacaqdır. 
Energetika, informasiya texnologiyaları, tikinti və daşımalar 
sahələrində əməkdaşlıq haqqında bu dəfə imzalanmış sənədlər 
iki ölkə arasındakı hərtərəfli işbirliyini keyfiyyətcə yeni 
səviyyəyə qaldıracaqdır.  
Son dövrlərdə ölkələrimizin bir-birinə marağı daha da 
artmışdır. Taekvondo və Koreyanın ənənəvi ot təbabəti Azər-
baycanda get-gedə daha da populyar olmuşdur. Ötən il 
Koreyanın televiziya proqramlarında paytaxtınız Bakı şəhəri 
haqqında veriliş yayımlanmışdır. Cari il ərzində Seulda 
Azərbaycan mədəniyyəti həftəsi keçiriləcəkdir.  
Koreya Respublikası və Azərbaycan gələcəkdə bu cür 
mübadilə və əməkdaşlığı genişləndirməkdə davam edərək bir-
birinə arxalana biləcək daha etibarlı dostlara çevriləcəklər.  
Hörmətli qonaqlar!  
 87 
Prezidentin və xanım Əliyevanın şərəfinə, Azərbaycanın 
tərəqqisi və iki ölkə arasında dostluq naminə qaldırdığım 
badəyə qoşulmağınızı xahiş edirəm.  
Çox sağ olun.  
      
 88 
 
 
 
ATƏT-in İNSAN HÜQUQLARI VƏ DEMOKRATİK 
TƏSİSATLAR BÜROSUNUN SEÇKİLƏRİ 
MÜŞAHİDƏ MİSSİYASININ RƏHBƏRİ GERT 
ARENSİN RƏHBƏRLİK ETDİYİ NÜMAYƏNDƏ 
HEYƏTİ İLƏ GÖRÜŞ 
 
Prezident sarayı 
 
11 may 2006-cı il 
 
Azərbaycan Respublikasının Prezidenti İlham Əliyev 
mayın 11-də Prezident sarayında ATƏT-in İnsan Hüquqları və 
Demokratik Təsisatlar Bürosunun seçkiləri müşahidə mis-
siyasının rəhbəri Gert Arensin rəhbərlik etdiyi nümayəndə 
heyətini qəbul etmişdir.  
Dövlətimizin başçısı mayın 13-də Azərbaycan parlamentinə 
keçiriləcək təkrar seçkilərlə bağlı hazırlıq işlərinin başa çatmaq 
üzrə olduğunu bildirdi. Gert Arens müşahidə missiyasının 
Azərbaycana bu səfəri zamanı bir sıra səmərəli görüşlər 
keçirdiyini qeyd etdi.  
Qonaq missiya ilə gözəl əməkdaşlığa görə dövlətimizin 
başçısına təşəkkürünü çatdırdı.  
 89 
 
 
 
KAMERUN RESPUBLİKASININ PREZİDENTİ                                                     
ZATİ-ALİLƏRİ                                                                                                               
CƏNAB POL BİYAYA  
 
Hörmətli cənab Prezident!  
Ölkənizin milli bayramı – Respublika elan edilməsi günü 
münasibətilə Sizə və bütün xalqınıza təbriklərimizi yetirirəm.  
Ümidvaram ki, Azərbaycan ilə Kamerun arasında yaranmış 
münasibətlər, ikitərəfli əlaqələrimiz qarşıdakı illərdə daha da 
inkişaf edəcəkdir. Sizə ən xoş arzularımı yetirir, dost Kamerun 
xalqına əmin-amanlıq və rifah diləyirəm.  
 
Hörmətlə,  
İLHAM ƏLİYEV  
Azərbaycan Respublikasının Prezidenti  
 
Bakı, 11 may 2006-cı il 
 
 90 
 
 
 
YƏMƏN RESPUBLİKASININ PREZİDENTİ                                                                  
ZATİ-ALİLƏRİ                                                                                                                 
CƏNAB ƏLİ ABDULLA SALEHƏ  
 
Hörmətli cənab Prezident!  
Ölkənizin milli bayramı – Birlik günü münasibətilə Sizi 
və bütün xalqınızı öz adımdan və Azərbaycan xalqı adından 
səmimi-qəlbdən təbrik edirəm.  
Əminəm ki, ölkələrimiz arasındakı ənənəvi dostluq və 
əməkdaşlıq münasibətləri xalqlarımızın mənafeləri naminə 
daim inkişaf edəcək və genişlənəcəkdir.  
Bu əlamətdar gündə Sizə ən xoş arzularımızı yetirir, dost 
Yəmən xalqına əmin-amanlıq və firavanlıq diləyirəm.  
 
Hörmətlə,  
İLHAM ƏLİYEV  
Azərbaycan Respublikasının Prezidenti  
 
Bakı, 11 may 2006-cı il 
 91 
 
 
 
 
ATƏT-in HAZIRKI SƏDRİNİN XÜSUSİ ELÇİSİ                                                       
PYER ŞEVALYE İLƏ GÖRÜŞ 
 
Prezident sarayı 
 
11 may 2006-cı il 
 
Azərbaycan Respublikasının Prezidenti İlham Əliyev 
mayın 11-də Prezident sarayında ATƏT-in hazırkı sədrinin 
xüsusi elçisi Pyer Şevalyeni qəbul etmişdir. Görüş zamanı 
Ermənistan–Azərbaycan, Dağlıq Qarabağ münaqişəsinin niza-
ma salınması ilə əlaqədar aparılan danışıqlar barədə fikir müb-
adiləsi olmuşdur.  
 
 92 
 
 
 
İTALİYA RESPUBLİKASININ PREZİDENTİ                                                            
ZATİ-ALİLƏRİ                                                                                                                        
CƏNAB CORCİO NAPOLİTANOYA  
 
Hörmətli cənab Prezident!  
İtaliya Respublikasının Prezidenti vəzifəsinə seçilməyiniz 
münasibətilə Sizi səmimi-qəlbdən təbrik edirəm.  
Biz Azərbaycan–İtaliya münasibətlərinin inkişafına böyük 
əhəmiyyət veririk. Əminəm ki, ölkələrimiz arasındakı dostluq 
və əməkdaşlıq, çoxşaxəli əlaqələrimiz xalqlarımızın 
mənafelərinə uyğun olaraq bundan sonra da inkişaf edəcək və 
genişlənəcəkdir.  
Sizə möhkəm cansağlığı, xoşbəxtlik, dost İtaliya xalqının 
rifahı naminə qarşıdakı  fəaliyyətinizdə uğurlar arzulayıram.  
 
Hörmətlə,  
İLHAM ƏLİYEV 
Azərbaycan Respublikasının Prezidenti  
 
Bakı, 11 may 2006-cı il 
 
 93 
 
 
 
NORVEÇ KRALLIĞININ BAŞ NAZİRİ                                                                     
ZATİ-ALİLƏRİ                                                                                                           
CƏNAB YENS STOLTENBERQƏ  
 
Hörmətli cənab Baş nazir! 
Norveç Krallığının milli bayramı – Konstitusiya günü 
münasibətilə Sizi və bütün Norveç xalqını ürəkdən təbrik 
edirəm. 
Ümidvaram ki, Azərbaycan–Norveç əlaqələri üçün səciyyəvi 
olan dostluq və qarşılıqlı faydalı əməkdaşlıq münasibətləri daim 
inkişaf edəcək və möhkəmlənəcəkdir. 
Sizə möhkəm cansağlığı, işlərinizdə uğurlar, dost xalqınıza 
sülh və firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 11 may 2006-cı il 
 
 94 
 
 
 
NORVEÇİN KRALI ƏLAHƏZRƏT V HARALDA  
 
 
Əlahəzrət! 
Ölkənizin milli bayramı – Konstitusiya günü münasibətilə 
Sizə və Sizin simanızda bütün xalqınıza ən səmimi 
təbriklərimizi yetirməkdən məmnunluq duyuram. 
Əminəm ki, ölkələrimiz arasındakı dostluq və əməkdaşlıq 
münasibətlərinin inkişafı daim xalqlarımızın mənafelərinə 
xidmət edəcəkdir. 
Sizə möhkəm cansağlığı, işlərinizdə uğurlar, dost Norveç 
xalqına sülh və tərəqqi arzulayıram. 
 
Hörmətlə,  
İLHAM ƏLİYEV 
Azərbaycan Respublikasının Prezidenti  
 
Baki, 11 may 2006-cı il 
 95 
 
 
 
UKRAYNANIN YANACAQ VƏ ENERGETİKA 
NAZİRİ İVAN PLAÇKOVUN RƏHBƏRLİK 
ETDİYİ NÜMAYƏNDƏ HEYƏTİ 
İLƏ GÖRÜŞ 
 
Prezident sarayı 
 
16 may 2006-cı il 
 
Azərbaycan Respublikasının Prezidenti İlham Əliyev ma-
yın 16-da Prezident sarayında Ukraynanın Yanacaq və 
Energetika naziri İvan Plaçkovun rəhbərlik etdiyi nümayəndə 
heyətini qəbul etmişdir.  
Dövlətimizin başçısı Azərbaycan ilə Ukrayna arasındakı 
münasibətlərin inkişaf etdiyini vurğuladı. Bu yaxınlarda 
Ukrayna prezidenti ilə telefon vasitəsilə ikitərəfli müna-
sibətlərin müxtəlif aspektləri ətrafında fikir mübadiləsi apardı-
ğını qeyd edən prezident İlham Əliyev tezliklə iki ölkənin 
rəhbəri arasında Kiyevdə GUAM-ın sammiti çərçivəsində gö-
rüşün keçiriləcəyini də bildirdi.  
İvan Plaçkov Ukrayna prezidenti Viktor Yuşşenkonun sa-
lamlarını və məktubunu dövlətimizin başçısına çatdırdı. Mək-
tubda Ukrayna prezidenti ölkəsinin Azərbaycanla əlaqələri 
hərtərəfli inkişaf etdirməyə hazır olduğunu bildirmişdir. Azər-
baycan–Ukrayna münasibətlərinin strateji xarakter daşıdığını 
vurğulayan Viktor Yuşşenko GUAM ölkələri dövlət başçılarının 
yaxın vaxtlarda Kiyevdə keçiriləcək sammitində Azərbaycan 
prezidentinin iştirakını böyük məmnunluqla gözlədiklərini qeyd 
etmişdir. 
Prezident İlham Əliyev Ukrayna prezidenti Viktor Yuş-
şenkonun salamlarına görə minnətdarlığını bildirdi və onun da 
salamlarını Ukraynanın dövlət başçısına çatdırmağı xahiş etdi. 
 96 
 
 
 
BAKININ ƏTRAFINDA BƏZİ YERLƏRİ               SU 
BASMASI  İLƏ ƏLAQƏDAR YARANMIŞ 
VƏZİYYƏTLƏ TANIŞLIQ  
 
16 may 2006-cı il 
 
Bakının Sabunçu, Suraxanı və Əzizbəyov rayonları əra-
zisinin bir sıra yerlərində əsasən qrunt sularının yığılması nəti-
cəsində əmələ gəlmiş gölməçələr ekoloji vəziyyətə mənfi təsir 
etməklə yanaşı, paytaxtın ümumi mənzərəsinə də xələl gətirir.  
Azərbaycan prezidenti İlham Əliyev mayın 16-da mövcud 
vəziyyətlə yaxından tanış olmuşdur. Dövlətimizin başçısı həmin 
ərazilərə axan suyun qarşısının vaxtında alınmaması və 
gölməçələrin qurudulmaması ilə bağlı müvafiq strukturların 
rəhbərlərinə iradlarını bildirdi.  
İ l h a m   Ə l i y e v: Bu sizi narahat etmir?  
N i z a m ə d d i n   R z a y e v: («Azərsu» Səhmdar Cəmiy-
yətinin prezidenti): Narahat edir. 
İ l h a m   Ə l i y e v: Bəs niyə tədbir görmürsünüz? Çətin-
liklərə görə belə məsuliyyətsizlik etmək olmaz. Su basıb buranı, 
gəlib artıq yola çıxıbdır. Gərək bunu sizə mən deyim ki, tədbir 
görəsiniz? Bir gündə nə qədər qurudulur? 
Mən o vaxt sizə demişdim və siz də başladınız buranı 
qurutmağa və xeyli hissəsini də qurutmuşdunuz. 
H a c ı b a l a   A b u t a l ı b o v: Bəli, tam qurumuşdu. 
İ l h a m   Ə l i y e v: Hətta keçən il də elə buraya gəlmişdik. 
Burada su yox idi. Düz oraya, çənlərə qədər getdik. Sonra isə 
mən görürəm ki, su oranı basıb, bir aydan sonra, yəqin ki, bu 
yolu da basacaqdır. 
H a c ı b a l a   A b u t a l ı b o v: Əlbəttə, siz deməsəydi-
niz, yolu su basacaqdı. 
İ l h a m   Ə l i y e v: Amma bunu mən deməməliyəm. Bunu 
sən gərək edəsən, bu sənin vəzifəndir. Mən səni belə yüksək 
 97 
vəzifəyə təyin etmişəm. Tədbir görün, həm burada, həm orada su 
axmasının qarşısını alın. Oranı da su basmışdır. 
H a c ı b a l a   A b u t a l ı b o v: Artıq işə başlayıblar.  
İ l h a m   Ə l i y e v: Elə etmək lazımdır ki, su yığılmasın.  
N i z a m ə d d i n   R z a y e v: Baş üstə, cənab Prezident. 
İ l h a m   Ə l i y e v: Yoxsa buranı qurudacaqsınız, sonra 
yenə nasos işləməyəcək və yenidən buranı su basacaqdır.  
Son vaxtlar paytaxtımızın magistral yolları sürətlə abadlaşır. 
Belə bir vaxtda Böyükşor gölünə yenidən yeraltı suların 
yığılmasının aeroport yolunun buradan keçən hissəsi üçün 
təhlükə doğurduğunu nəzərinizə çatdırıram, təxirə salınmadan 
bunun qarşısı alınmalıdır. 
Aeroport yolu genişlənəcək, mən artıq göstəriş vermişəm. 
Gərək gələcəkdə buraya su yığılmasın. Yoxsa yol salınacaq, 
ondan sonra su yığılarsa, yolu altdan yuyub dağıdacaqdır.  
Mən kanalizasiya təsərrüfatını verdim «Azərsu»ya. İstə-
yirdim ki, bu sahədə işlər daha da səmərəli olsun. Nəticədə nə 
oldu? İcra hakimiyyətinin tabeliyində olanda heç olmasa bura 
qurudulurdu, indi, sizə veriləndən sonra başlı-başına 
buraxmısınız, su basıb şəhəri. Ona görə birlikdə tədbir görün, 
birdəfəlik bu məsələ həll olunsun.  
Suraxanı rayonu ərazisindəki süni gölü isə təkcə qrunt suları 
deyil, həm də ətrafdakı yaşayış məntəqələrindən axıdılan 
kanalizasiya suları yaratmışdır. Qrunt sularını haraya axıtmaq 
lazımdır? Şəhərdə belə yerlər kifayət qədərdir. Mən hər yerə baxa 
bilmərəm, amma xəbərim var, belə yerlər çoxdur. Xüsusi proqram 
hazırlayıb onları qurutmaq və əraziləri normal vəziyyətə salmaq 
lazımdır. Ondan sonra qrunt sularının axmasının səbəbi aradan 
qaldırılmalıdır ki, yenidən belə vəziyyət yaranmasın. Xüsusilə 
havaların getdikcə istiləşdiyi bir vaxtda belə gölməçələrin ətraf 
mühitə mənfi təsirinin artmasının, antisanitariya şəraiti 
yaratmasının qarşısını almaq üçün Bakı Şəhər İcra Hakimiyyətinin 
və «Azərsu» SC-nin rəhbərlərinə kompleks tədbirlər görməyi 
tapşırıram. 
 
 98 
 
 
 
GÜRCÜSTAN PREZİDENTİ                                                                                         
ZATİ-ALİLƏRİ                                                                                                              
CƏNAB MİXEİL SAAKAŞVİLİYƏ 
  
Hörmətli Mixeil Nikolozoviç!  
Milli bayram – Müstəqillik günü münasibətilə Sizi və 
dost Gürcüstan xalqını Azərbaycan xalqı adından və şəxsən öz 
adımdan səmimi-qəlbdən təbrik edirəm.  
Suveren, demokratik, hüquqi dövlətin qurulması və 
möhkəmlənməsində, Dünya Birliyinə ardıcıl inteqrasiyada 
Gürcüstanın qazandığı uğurlara ürəkdən şadam.  
Əminəm ki, dövlətlərimiz arasında ənənəvi dostluq və meh-
riban qonşuluq münasibətlərinə əsaslanan strateji əməkdaşlığın 
səviyyəsinin daha da yüksəlməsi, irimiqyaslı birgə transmilli 
energetika layihələrinin uğurla həyata keçirilməsi, regional və 
beynəlxalq təşkilatlarda sıx qarşılıqlı əlaqə və qarşılıqlı dəstək 
xalqlarımızın rifahının yüksəlməsinə, Qafqazda təhlükəsizliyin 
və sabitliyin təmin olunmasına bundan sonra kömək edəcəkdir. 
Əziz Mixeil Nikolozoviç, Sizə möhkəm cansağlığı, xoşbəxtlik 
və dövləti fəaliyyətinizdə uğurlar, dost Gürcüstan xalqına sülh, 
həmrəylik və tərəqqi arzulayıram.  
 
Hörmətlə, 
İLHAM ƏLİYEV 
Azərbaycan Respublikasının Prezidenti  
 
Bakı, 17 may 2006-cı il 
 
 
 99 
 
 
 
bp ŞİRKƏTİNİN İCRAÇI VİTSE-PREZİDENTİ                                             
ENDRYU İNQLİS İLƏ GÖRÜŞ  
 
Prezident sarayı 
 
17 may 2006-cı il  
 
Azərbaycan Respublikasının Prezidenti İlham Əliyev 
mayın 17-də Prezident sarayında bp şirkətinin icraçı vitse-
prezidenti Endryu İnqlisi qəbul etmişdir.  
Dövlətimizin başçısı bu il Bakı–Tbilisi–Ceyhan neft və Bakı–
Tbilisi–Ərzurum qaz kəmərlərinin fəaliyyətə başlayacağını 
bildirdi. O, enerji təhlükəsizliyi məsələsinin prioritet xarakter 
almağa başladığı hazırkı dövrdə bu boru kəmərlərinin yalnız 
region üçün deyil, dünya üçün əhəmiyyət kəsb etdiyini 
vurğuladı. Prezident İlham Əliyev bp şirkətinin ölkəmizin enerji 
strategiyasının həyata keçirilməsində rolunu qeyd etdi.  
Endryu İnqlis Azərbaycana son səfərindən ötən bir il ərzində 
ölkəmizdə enerji layihələrinin həyata keçirilməsi istiqamətində 
böyük tərəqqiyə nail olunduğunu qeyd etdi. O, Azərbaycanın 
enerji təminatı sahəsində etibarlı tərəfdaşa çevrildiyini bildirdi 
və bu nailiyyətlərin xalqımızın ümummilli lideri Heydər 
Əliyevin uzaqgörən siyasəti nəticəsində əldə edildiyini 
vurğuladı. Qonaq bp şirkətinin Azərbaycanla əməkdaşlığı 
bundan sonra da davam etdirəcəyinə əminliyini söylədi.  
 
 100 
 
 
 
ARGENTİNA RESPUBLİKASININ PREZİDENTİ                                                        
ZATİ-ALİLƏRİ                                                                                                                     
CƏNAB NESTOR KİRÇNERƏ  
 
Hörmətli cənab Prezident!  
Ölkənizin milli bayramı – May inqilabının ildönümü 
münasibətilə Sizə və bütün Argentina xalqına ən səmimi təb-
riklərimizi yetirirəm.  
Ümidvar olduğumu bildirirəm ki, Azərbaycan ilə Argentina 
arasındakı münasibətlər xalqlarımızın mənafeləri naminə 
bundan sonra da dostluq və əməkdaşlıq məcrasında inkişaf 
edəcəkdir.  
Sizə möhkəm cansağlığı, işlərinizdə uğurlar, dost Argentina 
xalqına sülh və tərəqqi arzulayıram.  
 
Hörmətlə,  
İLHAM ƏLİYEV 
Azərbaycan Respublikasının Prezidenti  
 
Bakı, 17 may 2006-cı il 
 101 
 
 
 
İORDANİYANIN KRALI ƏLAHƏZRƏT                      
II ABDULLAYA  
 
Əlahəzrət!  
İordaniya Haşimilər Krallığının milli bayramı – Müs-
təqillik günü münasibətilə Sizi və Sizin simanızda bütün xal-
qınızı öz adımdan və Azərbaycan xalqı adından təbrik edirəm.  
Azərbaycan–İordaniya münasibətlərinin bugünkü vəziyyəti 
məmnunluq doğurur. Əminəm ki, dostluq və əməkdaşlıq 
ənənələrimiz xalqlarımızın iradəsinə uyğun olaraq daim 
yaşayacaq və inkişaf edəcəkdir.  
Bu əlamətdar gündə Sizə ən xoş arzularımızı yetirir, dost 
İordaniya xalqına əmin-amanlıq və firavanlıq diləyirəm.  
 
Hörmətlə,  
İLHAM ƏLİYEV 
Azərbaycan Respublikasının Prezidenti  
 
Bakı, 17 may 2006-cı il 
 
 102 
 
 
 
HEYDƏR ƏLİYEVİN ADINI DAŞIYAN                 
NEFT EMALI ZAVODUNUN PEŞƏ TƏHSİLİ  
MƏRKƏZİ İLƏ TANIŞLIQ 
 
17 may 2006-cı il 
 
Azərbaycan Respublikasının Prezidenti İlham Əliyev 
mayın 17-də Dövlət Neft Şirkətinin Heydər Əliyev adına Bakı 
neft emalı zavodunun peşə təhsili mərkəzi ilə tanış olmuşdur.  
Prezident İlham Əliyevi əsaslı şəkildə təmir olunmuş mər-
kəzin binası qarşısında ARDNŞ-nin prezidenti Rövnəq Abdul-
layev qarşıladı.  
Dövlətimizin başçısı əvvəllər 10 nömrəli Bakı Peşə Liseyi 
kimi fəaliyyət göstərmiş və hazırda müasir standartlara uyğun 
təmir olunaraq yenidən qurulmuş mərkəzin bugünkü və əvvəlki 
görünüşünü əks etdirən fotoşəkillərə baxdı. Məlumat verildi ki, 
Nazirlər Kabinetinin və Təhsil Nazirliyinin qərarı ilə bu lisey 
Heydər Əliyev adına Bakı neft emalı zavoduna verilmişdir. 
Zavodda yaradılmış komissiya tərəfindən müsabiqə yolu ilə 
şagird qəbul olunmuşdur. Hazırda 64 şagird təhsil alır və bun-
lardan 4-ü Heydər Əliyev Fondunun təşəbbüsü ilə uşaq evindən 
götürülmüşdür. Həmin 4 nəfərə gündə dörd dəfə yemək verilir, 
onlar geyim və yataqxana ilə təmin olunur, aylıq təqaüd alırlar. 
Qalanlara isə tədris növündən asılı olaraq, müvafiq geyim, 
gündə bir dəfə yeməkxanada pulsuz yemək verilir.  
Mərkəzdə nəzəri hissə ümumi yükün 30–35 faizini, praktiki 
hissə 65–70 faizini təşkil edir. Şagirdlər elektrik-qaz qaynaq-
çısı, elektrik montyoru, nəzarət-ölçü cihazları və avtomatika, 
texnoloji qurğu operatorları, çilingər və kompressor maşinisti 
ixtisaslarına yiyələnirlər. İxtisas kabinetləri müasir avadanlıqla 
təchiz olunmuşdur. Hər qrupda 12–15 şagird oxuyur. Tədris 
müqavilə əsasında Azərbaycan Dövlət Neft Akademiyasının 
 103 
yüksək ixtisaslı müəllim-professorları tərəfindən aparılır. Eyni 
zamanda, zavodun yüksək ixtisaslı mütəxəssisləri tərəfindən 
burada həm təlim, həm də tədris prosesləri həyata keçirilir.  
Təlim və bəzi nəzəri hissə isə mərkəzin öz ustaları və mü-
əllim heyəti tərəfindən yerinə yetirilir. Bütün dərslər beynəlxalq 
standartlar səviyyəsində, zavodun yüksək ixtisaslı mütəxəssisləri 
ilə razılaşdırılmış şəkildə tərtib olunmuş proqramlar, cədvəllər 
əsasında keçilir.  
Gənclər burada 10 ay təhsil alırlar. Sentyabrın 15-də təhsili 
başa vurduqdan sonra iki ay neft emalı zavodunda təcrübə 
keçəcəklər və sonra onlara sertifikat veriləcəkdir. Sertifikat 
alanlar zavodda müvafiq ixtisaslar üzrə işlə təmin olunacaqlar.  
Prezident İlham Əliyevə məlumat verildi ki, şagirdlərin bilik 
və bacarıqlara lazımınca yiyələnmələri üçün hər cür əyani 
vəsaitdən istifadə olunur, dərslər birbaşa istehsalatda olan 
avadanlıq əsasında aparılır. Mərkəzdə əməyin mühafizəsi və 
təhlükəsizlik texnikası qaydalarının öyrədilməsi üçün hər cür 
şərait yaradılmışdır və bu sahədə ən mükəmməl beynəlxalq 
standartlar əsas götürülür.  
Azərbaycan prezidenti xalqımızın ümummilli lideri Heydər 
Əliyevin neft strategiyası guşəsinə, ulu öndərin zavodda ol-
masını, müəssisənin dünəni və bu gününü əks etdirən stendlərə 
baxdı.  
Dövlətimizin başçısı əməyin mühafizəsi kabinetinə, xarici 
dil, kompüter tədrisi otaqlarına, avadanlıq, dəzgah sexlərinə 
baş çəkdi. Məlumat verildi ki, şagirdlərin texnoloji qurğular və 
texnoloji proseslər haqqında dolğun məlumat almaları üçün 
təlim korpusunda hər cür şərait yaradılmışdır. Bu yaxınlarda 
mərkəz hər üç sistem üzrə İSO-9000 keyfiyyət, İSO-14001 
ekologiya, TS-18001 ətraf mühitin, əməyin mühafizəsi və 
təhlükəsizlik texnikası üzrə beynəlxalq sertifikat alacaqdır. 
Qaynaqçılara beynəlxalq sertifikat verilməsi istiqamətində də iş 
gedir. Hazırda xarici şirkətlərdən, firmalardan çoxsaylı 
müraciətlər edilir ki, burada onlar üçün kadr hazırlansın. Bu-
 104 
ranı bitirən hər bir ixtisas sahibi istənilən xarici firmada 
testdən, müsabiqədən keçərək problemsiz işləyə bilər.  
Prezident İlham Əliyev təlim emalatxanalarını gəzdi, neft 
məhsullarının keyfiyyətinə nəzarət laboratoriyasına, qurğuların 
maketlərinə baxdı. Məlumat verildi ki, hazırda zavodda işləyən 
qurğular vaxtilə ulu öndərimizin səyləri sayəsində 
yaradılmışdır.  
Prezident İlham Əliyev bu qurğuların çox böyük əhəmiyyəti 
olduğunu vurğulayaraq dedi ki, vaxtilə bunlar tikilməsəydi, indi 
biz benzini xaricdən idxal edərdik. Bu, ulu öndərin tarixi 
xidmətlərindən biridir. Prezident İlham Əliyev yaxın gələcəkdə 
ölkəmizin neft və qaz sənayesi üçün peşəkar mütəxəssislərin 
hazırlanması baxımından görülən işləri yüksək qiymətləndirdi.  
Sonra mərkəzin yataqxanasının təməlinin qoyulması məra-
simi oldu. Azərbaycan prezidenti gilizi bünövrəyə atdı və ilk 
beton qarışığını tökdü. 117 otaqdan ibarət 14 mərtəbəli ya-
taqxana binası yüksək standartlara uyğun tikiləcəkdir.  
 
 
 105 
 
 
ŞAİR OLJAS SÜLEYMENOVA  
 
Əziz Oljas Süleymenov!  
Sizi, görkəmli şair və ictimai xadimi yubileyiniz müna-
sibətilə təbrik edir, Sizə səadət, cansağlığı və xoşbəxtlik ar-
zulayıram.  
Sizin ədəbiyyat sahəsindəki elə ilk addımlarınız nadir istedadı-
nızdan xəbər verirdi. Hələ gənclik illərindən qazandığınız 
populyarlıq Sizi tanınmış bir şəxsiyyətə çevirmişdi. Sovet dövrünün 
intellektual elitası poeziya, nəsr, tarix, ədəbiyyatşünaslıq sahəsində 
yaratdığınız bütün əsərlərinizə eyni dərəcədə valeh olurdu.  
Keçmiş Sovet İttifaqında cərəyan edən mürəkkəb siyasi 
proseslərdə Siz öz yaradıcılıq və həyat amalınızı əks etdirən aydın 
mövqe tuta bildiniz. «Nevada-Semipalatinsk» İctimai Hərəkatını 
yaradaraq, Siz öz fəaliyyətinizlə göstərdiniz ki, bir insanın 
mövqeyi çox adamın gələcəyi üçün taleyüklü ola bilər. Unudulmaz 
Qanlı Yanvar faciəsi günlərində Siz itkilərimizin bütün ağrı-acısını 
Azərbaycan xalqı ilə bölüşmüş nadir ictimai xadimlərdən biri 
idiniz. Bakıda baş vermiş hadisələr haqqında həqiqət məhz Sizin 
kimi şəxsiyyətlərin cəsarəti sayəsində dünya ictimaiyyətinin 
diqqətinə çatdırılmışdır.  
Yubileyinizin YUNESKO tərəfindən elan olunmuş Planetar 
şüur və beynəlxalq dialoq etikası İlində keçirilməsi dərin rəmzi 
məna daşıyır. Doğrudan da bütün həyatınız məhz həmin 
ideyaların reallığa çevrilməsinə həsr olunmuşdur. Bu Sizin 
ədəbi və elmi yaradıcılığınızda, həm də ictimai fəaliyyətinizdə 
özünü eyni dərəcədə göstərmişdir.  
Ümidvaram ki, belə də davam edəcəkdir.  
 
Ən xoş arzularla,  
                İLHAM ƏLİYEV  
Azərbaycan Respublikasının Prezidenti  
 
Bakı şəhəri, 17 may 2006-cı il 
 106 
 
 
 
İRANIN XƏZƏR MƏSƏLƏLƏRİ ÜZRƏ XÜSUSİ 
NÜMAYƏNDƏSİ MEHDİ SƏFƏRİ  
İLƏ GÖRÜŞ 
 
Prezident sarayı 
 
18 may 2006-cı il  
 
Azərbaycan Respublikasının Prezidenti İlham Əliyev 
mayın 18-də Prezident sarayında İranın Xəzər məsələləri üzrə 
xüsusi nümayəndəsi Mehdi Səfərini qəbul etmişdir.  
Mehdi Səfəri prezident Mahmud Əhmədinejadın salamlarını 
dövlətimizin başçısına çatdıraraq qeyd etmişdir ki, İran 
prezidenti İƏT-nin Azərbaycanda zirvə toplantısının yüksək 
səviyyədə keçirilməsindən və prezident İlham Əliyev ilə görü-
şündən çox məmnun olduğunu bildirmişdir.  
Dövlətimizin başçısı salamlara görə minnətdarlığını bildir-
miş və onun da salamlarını İran prezidentinə çatdırmağı xahiş 
etmişdir.  
Görüş zamanı qarşılıqlı maraq doğuran bir sıra digər mə-
sələlər ətrafında fikir mübadiləsi aparılmışdır.  
 107 
 
 
 
 
İTALİYA RESPUBLİKASI NAZİRLƏR 
ŞURASININ SƏDRİ ZATİ-ALİLƏRİ                                                                                                           
CƏNAB ROMANO PRODİYƏ  
 
Hörmətli cənab Sədr!  
İtaliya Respublikası Nazirlər Şurasının sədri vəzifəsinə 
təyin edilməyiniz münasibətilə Sizi ürəkdən təbrik edirəm.  
Biz Azərbaycan Respublikası ilə İtaliya Respublikası ara-
sındakı münasibətlərin dostluq, qarşılıqlı anlaşma və etimad 
ruhunda inkişafına xüsusi əhəmiyyət veririk. Bu zəmində istər 
ikitərəfli qaydada, istərsə də beynəlxalq qurumlarda səmərəli 
əməkdaşlığımız böyük məmnunluq doğurur.  
Xalqımızın qarşılaşdığı ən ağrılı problem olan Ermənistan–
Azərbaycan, Dağlıq Qarabağ münaqişəsinin sülh yolu ilə həlli 
üçün ATƏT-in Minsk qrupunda ölkənizin fəaliyyətini, tutduğu 
mövqeyi, təcavüzə məruz qalmış Azərbaycanın ərazi 
bütövlüyünün İtaliya tərəfindən dəstəklənməsini yüksək 
qiymətləndiririk.  
Qarşılıqlı faydalı əməkdaşlıq prinsipləri əsasında işgüzar 
münasibətlərimizin əhatə dairəsinin daim genişlənməsini, 
xüsusən də Azərbaycanın həyata keçirdiyi irimiqyaslı transmilli 
enerji layihələrində İtaliyanın yaxından iştirakını razılıqla qeyd 
edirəm.  
Ümidvaram ki, dövlətlərarası münasibətlərimizin, eləcə də 
Avropa strukturları çərçivəsində əməkdaşlığımızın bütün 
sahələrdə inkişafı üçün səylərimizi bundan sonra da ardıcıl 
şəkildə davam etdirəcəyik.  
Sizinlə görüşlərimizi, apardığımız müzakirələri və fikir 
mübadiləsini həmişə xoş təəssüratla xatırlayıram.  
Fürsətdən istifadə edərək, Sizi münasib bildiyiniz vaxtda 
Azərbaycana rəsmi səfərə dəvət edirəm.  
 108 
Bir daha Sizə təbriklərimi yetirir, möhkəm cansağlığı, 
xoşbəxtlik, dost İtaliya xalqının rifahı naminə fəaliyyətinizdə 
uğurlar diləyirəm.  
 
Hörmətlə,  
İLHAM ƏLİYEV  
Azərbaycan Respublikasının Prezidenti  
 
Bakı, 18 may 2006-cı il 
 
 
 109 
 
 
 
MUSİQİ XADİMİ, İPƏK YOLU LAYİHƏSİNİN 
RƏHBƏRİ, ABŞ VİOLONÇEL  ÇALANI YO YO 
MAN İLƏ GÖRÜŞ  
 
Prezident sarayı 
 
19 may 2006-cı il 
 
Azərbaycan Respublikasının Prezidenti İlham Əliyev 
mayın 19-da Prezident sarayında musiqi xadimi, İpək Yolu 
layihəsinin rəhbəri, ABŞ violonçel çalanı Yo Yo Manı qəbul 
etmişdir.  
Yo Yo Man Azərbaycana səfərini çox böyük səbirsizliklə göz-
lədiyini və ölkəmizə gəlişindən dərin məmnunluq keçirdiyini 
bildirmişdir. O, Azərbaycan mədəniyyətinin bir sıra nü-
mayəndələri ilə bundan öncə görüşdüyünü vurğulayaraq, 
ölkəmizdə son illər mədəniyyətin inkişafı sahəsində böyük işlər 
görüldüyünü qeyd etmişdir.  
Dövlətimizin başçısı məşhur mədəniyyət xadimi Yo Yo Ma-
nın ölkəmizə gəlməsindən məmnunluğunu ifadə etmiş və belə 
səfərlərin Azərbaycan mədəniyyəti haqqında dünyada dolğun 
məlumatın yayılması işində əhəmiyyətini vurğulamışdır.  
 110 
 
 
 
AZƏRBAYCAN RESPUBLİKASI BAŞ NAZİRİNİN  
BİRİNCİ MÜAVİNİ ABBAS ABBASOVA 
«İSTİQLAL»  ORDENİNİN TƏQDİM  
EDİLMƏSİ MƏRASİMİ 
 
Prezident sarayı 
 
19 may 2006-cı il  
 
İ l h a m   Ə l i y e v: Siz uzun müddətdir ki, böyük vəzi-
fədə, Baş nazirin birinci müavini vəzifəsində işləyirsiniz. Əlbət-
tə, 14 ilə yaxın müddət ərzində xidmətlər göstərmisiniz. Bu illər 
Azərbaycan üçün həlledici illər olmuşdur. Ölkəmiz müstəqilliyə 
qovuşduqdan sonra çox çətin bir vəziyyətlə üzləşmişdi və 
dövlətçiliyimizin formalaşması, möhkəmlənməsi illəri bizim 
üçün həm çox şərəfli, həm də çətin illər olmuşdur. Siz də bu 
dövr ərzində həmişə öz fəaliyyətinizlə ümumi işimizə böyük 
töhfələr vermisiniz. Ulu öndər Heydər Əliyevin rəhbərliyi 
altında bu mühüm vəzifəni siz çox ləyaqətlə icra etmisiniz və 
Azərbaycanın iqtisadi inkişafının sürətlə irəliyə getməsində 
əməyiniz olmuşdur. Mən də bunları çox yüksək 
qiymətləndirirəm.  
Bildiyiniz kimi, ulu öndər Heydər Əliyev də sizin fəaliy-
yətinizi çox yüksək qiymətləndirirdi. Bu indi də davam edir və 
bunu nəzərə alaraq mən sizi Azərbaycan dövlətinin ən yüksək 
mükafatı – «İstiqlal» ordeni ilə təltif edirəm. İstəyirəm bu 
mükafatı sizə təqdim edim.  
Azərbaycan prezidenti İlham Əliyev «İstiqlal» ordenini 
Abbas Abbasova təqdim etdi. 
A b b a s   A b b a s o v: Cənab Prezident, Sizə dərin min-
nətdarlığımı bildirirəm. Çox sağ olun. Mənim sevincimin həddi-
hüdudu yoxdur. Bu illər ərzində həmişə böyük məsuliyyət hissi 
 111 
ilə çalışmışam ki, mənə etibar olunan sahədə işlərin öhdəsindən 
şərəflə gəlim. Qeyd etmək istəyirəm ki, bu gün çox 
həyəcanlıyam. Mənim bu vəzifədə həm dövlət xadimi kimi, 
həm də bir şəxsiyyət, insan kimi formalaşmağım da bizim 
hamımızın sevimlisi, ümummilli liderimiz, ağsaqqalımız, 
atamız, böyüyümüz, müstəqil ölkəmizin, Azərbaycanın banisi 
Heydər Əliyevin xidmətləridir, onun zəhmətidir. İndi bundan 
kim necə bəhrələnir, o, hər insanın özünün vicdanındadır, onun 
ləyaqətindədir, mənəviyyatındadır.  
Mən bu gün həyatımdan da, Allahımdan da razıyam. Sizə də 
çox böyük razılıq hissimi bildirirəm. Sizin mənim əməyimə, 
zəhmətimə verdiyiniz bu mükafat həm mənim üçün, həm də 
övladlarım üçün – onlar da Heydər Əliyev dühası ilə böyümüş, 
ondan bəhrələnmiş cavan oğlanlardır – böyük şərəfdir. Mən 
hesab edirəm ki, hər bir insan həyatında gərək Vətəninə, 
dövlətinə, xalqına, millətinə, böyüyünə, ağsaqqalına, ölkəsinin 
rəhbərinə həmişə sədaqətli olsun. Uşaq olanda həmişə bizə 
deyirdilər ki, müəllim ikinci valideyndir. Hesab edirəm ki, 
ölkənin başçısı da valideyndir, böyükdür. Siz, yaşınızdan asılı 
olmayaraq, son iki il ərzində Azərbaycan üçün nələr 
etməmisiniz!  
Cənab Prezident, mənim heç zaman yadımdan çıxmaz. Siz 
yenicə prezident seçilmişdiniz, məni qəbul etdiniz. O zaman 
Sizə müraciət edirdim ki, İlham müəllim, Azərbaycanı necə 
görürsünüz?! Siz mənə dediniz, Abbas müəllim, mən 
Azərbaycanı çiçəklənən görmək istəyirəm, Azərbaycan xalqını 
varlı, dövlətli görmək istəyirəm.  
Mən bu gün həyatımdan çox razıyam ki, həqiqətən Siz 
verdiyiniz bütün vədlərə sadiq qalırsınız. Gördüyünüz bütün 
işlər bunu göstərir. Mən bu gün müraciət etmək istəyirəm, çünki 
ola bilsin, gələcəkdə belə rəsmi formada müraciət etməyə 
imkanım olmadı. Xalqımıza müraciət etmək istəyirəm ki, İlham 
Əliyevi qoruyun! Bugünkü İlham Əliyev siyasətini qoruyun! 
Heydər Əliyevin qoyduğu bu dühaları qoruyun! Bu mənim 
xeyir-duamdır. Artıq mən də ağsaqqalam, demirəm ki, lap 
 112 
yaşlaşmışam, ancaq artıq yaşa dolmuşam. Sizə çox böyük 
minnətdarlıq hissi ilə müraciət edirəm ki, cənab Prezident, bu 
illər ərzində çox əziyyətlər, zəhmətlər çəkdim, mənə icazə verin 
bir az dincəlim, ailəmlə, balalarımla məşğul olum. Yenə də 
həmişə Sizin əsgərinizəm, xalqımızın əsgəriyəm. Mən yenə də 
əsgər kimi həmin ön sıralardayam. Sizə, ölkəmizə, millətimizə, 
xalqımıza xidmət etməyə hazıram.  
Cənab Prezident, mənə göstərdiyiniz bu yüksək hörmətə, 
ehtirama görə Sizə bir daha minnətdaram və daim Sizinlə bir 
yerdəyəm.  
İ l h a m   Ə l i y e v: Abbas müəllim, çox sağ olun. Biz 
uzun illərdir bir-birimizi yaxından tanıyırıq. Deyə bilərəm ki, 
bizi dostluq əlaqələri də bağlayır və müxtəlif dövrlərdə birgə 
işləmişik. Son iki il yarım ərzində, mən prezident vəzifəsini icra 
etməyə başlayandan sonra bizim əlaqələrimiz daha da sıx 
olubdur. Çünki sizin rəhbərlik etdiyiniz sahə çox geniş 
olmuşdur. Həm beynəlxalq əlaqələr, eyni zamanda iqtisadi 
inkişaf məsələləri. Bunlar o məsələlərdir ki, Azərbaycan dövlət 
kimi, gündəlik həyatda öz milli maraqlarının təmin edilməsi 
üçün bu sahədə əlindən gələni edir. Əlbəttə ki, dövləti idarə 
edən rəhbərlərin siyasəti nəticəsində.  
Siz qeyd etdiniz, həqiqətən mən o vaxtkı görüşü xatırlayıram 
və ilk günlərdən qarşıda duran əsas vəzifə ondan ibarət 
olmuşdur ki, Azərbaycan həm ölkə daxilində iqtisadi inkişaf 
baxımından, həm də xarici siyasət baxımından daha da 
möhkəmlənsin, daha da güclü mövqelərə malik olsun. Bu gün 
ölkə daxilindəki vəziyyət, eyni zamanda, dünyada möv-
qelərimiz daha da möhkəmlənir. Bu bizim hamımızın zəh-
mətidir, xidmətidir. Ona görə şəxsən mən Azərbaycanın gələ-
cəyinə çox nikbinliklə baxıram. Bizim qəbul etdiyimiz bütün 
qərarlar icra edilir, bütün tədbirlər vaxtlı-vaxtında həyatda öz 
əksini tapır. Azərbaycan iqtisadi inkişaf baxımından bu gün 
lider dövlətdir. Xarici siyasətimiz milli maraqlarımızın təmin 
edilməsinə tam şəkildə xidmət edir. Demək olar ki, bizim 
problemlərimiz yoxdur. Bircə problem Ermənistan–
 113 
Azərbaycan, Dağlıq Qarabağ münaqişəsinin həllidir. Əminəm 
ki, biz onu da həll edəcəyik. Bunu etmək üçün biz gərək güclü 
olaq. Bu gün Azərbaycanın iqtisadi inkişafı deməyə əsas verir 
ki, biz bütün məqsədlərə nail olacağıq.  
Siz iki gün bundan əvvəl mənə şəxsi söhbət əsnasında, sonra 
məktubla müraciət etmisiniz ki, artıq bir az dincəlmək 
istəyirsiniz. Amma mən inanmıram dincələcəksiniz. Siz elə fəal 
adamsınız ki, daim fəaliyyətdə olacaqsınız. Amma yəqin ki, bu 
da təbiidir. Çünki 14 il böyük müddətdir. Düzdür, mən hesab 
edirdim ki, siz bu vəzifədə gələcəkdə də işinizi davam 
etdirəcəksiniz. Amma bir halda ki, bu sizin qərarınızdır, mən bu 
qərara hörmətlə yanaşıram və əminəm ki, siz gələcəkdə başqa 
fəaliyyətdə də böyük uğurlar əldə edəcəksiniz. Sizin 
fəaliyyətiniz o cümlədən ölkəmizin möhkəmlənməsinə xidmət 
edəcəkdir. Bu çox əlamətdar bir hadisədir. Bəlkə də 
Azərbaycanın müasir tarixində ilk dəfə belə bir hadisə baş verir. 
Mən bunu müsbət hal kimi qiymətləndirirəm. Çünki ölkəmiz 
yeniləşir, müasirləşir, münasibətlər, davranış qaydaları, bütün 
mədəni normalar yeni müstəviyə qalxır. Bunların hamısının 
Azərbaycanın hərtərəfli inkişafında çox böyük əhəmiyyəti var. 
Vəzifəyə gəlmək, vəzifədən getmək – bu, təbii prosesdir və belə 
də olmalıdır. Sizin bu addımınız onu bir daha göstərir. Düzdür, 
mən hesab edirdim ki, hələ biz bu formada gələcəkdə də 
işləyəcəyik. Amma indi başqa formada işləyəcəyik. Əminəm ki, 
sizin həyatınızda yeni mərhələ başlayır. Siz gənc yaşlarından 
müxtəlif vəzifələrdə dövlət işində olmusunuz. Yenə də deyirəm 
ki, siz bu böyük vəzifələrin öhdəsindən çox şərəflə gəlmisiniz. 
Mən də sizin fəaliyyətinizi çox yüksək qiymətləndirirəm. Bəlkə 
də bu gün fürsətdir ki, mən bunu belə deyə bilirəm. Çünki, 
adətən, prezident və onun rəhbərliyi altında işləyən insanların 
arasında belə söhbətlər olmur. Biz daha çox konkret prob-
lemlərin həlli ilə məşğuluq, onların yollarını arayırıq. Fürsət 
olmur ki, belə ürək sözlərimizi deyək. Xüsusilə bu, prezident 
üçün o qədər də asan məsələ deyildir. Amma bu gün çox gözəl 
fürsətdir və mən istəyirəm ki, bunu deyim. Çünki öz səmimi 
 114 
sözlərimdir, səmimi hisslərimdir. Siz bunu bilirsiniz, istəyirəm 
ki, hamı bilsin. Sizə gələcək işinizdə uğurlar arzulayıram.  
A b b a s   A b b a s o v: Cənab Prezident, çox sağ olun, 
minnətdaram. Mən Sizinləyəm.  
 
 
 
 115 
 
 
 
«BAKİNSKİ RABOÇİ»  QƏZETİNİN 
KOLLEKTİVİNƏ  
 
Hörmətli jurnalistlər!  
Sizi, Azərbaycan mətbuatının qocaman nümunələrindən 
biri olan «Bakinski raboçi» qəzetinin bütün kollektivini 
əlamətdar yubiley – 100 illiyiniz münasibətilə təbrik edirəm.  
Azərbaycanın mətbuat tarixində özünəməxsus dəst-xətti və 
mövqeyi ilə seçilən «Bakinski raboçi» qəzeti bütün dövrlərdə 
xalqımızın milli dəyərlərini həm ölkə daxilində, həm də bey-
nəlxalq aləmdə yüksək səviyyədə təbliğ etmişdir. 1906-cı ildə 
əsası qoyulmuş qəzet Azərbaycanın nüfuzlu mətbuat orqanları 
içərisində həmişə məxsusi yer tutmuş, sabit oxucu auditoriyası 
qazanmış, vətəndaşların informasiyaya olan ehtiyaclarını 
ödəməyə çalışmış, öz prinsipial mövqeyi ilə seçilmişdir. 
Azərbaycanda iqtisadi, siyasi, sosial və mədəni həyatın bütün 
sahələri, vətəndaşları narahat edən ictimai problemlər və 
ümumiyyətlə, bütün aktual mövzular həmişə qəzetin diqqət 
mərkəzində olmuşdur. Rusdilli mətbuatın parlaq nümunəsi kimi, 
«Bakinski raboçi» ölkəmizi və xalqımızı keçmiş SSRİ 
məkanında nüfuzlu bir qəzet kimi layiqincə təmsil etmişdir.  
Müstəqillik illərində digər mətbu orqanlar kimi, «Bakinski 
raboçi» qəzeti də bazar iqtisadiyyatından irəli gələn yeni tələblər 
şəraitində işləməyə məcbur olmuş və müvafiq çətinliklərlə qar-
şılaşmışdır. Lakin qəzet kollektivinin səyləri nəticəsində «Bakinski 
raboçi» bu vəziyyətdən uğurla çıxmağı bacarmış və ölkənin 
sayılıb-seçilən mətbu orqanlarından birinə çevrilmişdir. Bu gün 
qəzet zamanın tələblərinə uyğun olaraq yenidən qurulmuş, öz 
mövzu dairəsini genişləndirmiş, məqsəd və vəzifələrini, iş 
prinsiplərini yeniləşdirmişdir.  
Hüquqi dövlət, demokratik idarəçilik və siyasi plüralizm 
şəraitində mətbuatın qarşısında yeni vəzifələr durur, problem-
 116 
lərə yeni yanaşma tələb olunur. «Bakinski raboçi» qəzetinin 
kollektivi qısa müddətdə cəmiyyətin yeni tələblərini, qarşıda 
duran vəzifələri dərk edərək, dəyişən şəraitə uyğunlaşmanın 
öhdəsindən gəldi. Bu gün Azərbaycanın çoxsaylı mətbuat və 
informasiya vasitələri sırasında «Bakinski raboçi» qəzetinin öz 
yeri, dəst-xətti, prinsipləri vardır. Qəzetin səhifələrində müstəqil 
Azərbaycanın həqiqətləri, ölkədə sağlam mənəvi-psixoloji 
mühitin, vətəndaş həmrəyliyi və milli birliyin yaradılması 
istiqamətində aparılan məqsədyönlü işlər və ictimai-siyasi 
proseslər obyektiv, qərəzsiz işıqlandırılır. Qəzetdə ölkəmizdə və 
dünyada baş verən hadisələr barədə operativ xəbərlər, jurnalist 
araşdırmaları oxucular tərəfindən maraqla qarşılanır.  
Düşünürəm ki, bütün Azərbaycan mətbuatı, o cümlədən 
«Bakinski raboçi» qəzeti mütərəqqi ənənələrimizi davam etdi-
rərək daim həqiqət carçısı rolunda çıxış edəcək, cəmiyyətdəki 
ictimai, siyasi və mənəvi prosesləri oxucuların müzakirəsinə 
çıxaracaq, vətəndaşların arzu və istəklərinin güzgüsünə 
cevriləcəkdir. Obyektiv jurnalistika, müstəqil mətbuat 
demokratik, vətəndaş cəmiyyəti yaradılmasının əsas şərtlə-
rindəndir, onun güclü və əvəzolunmaz vasitəsidir.  
İnanıram ki, fəaliyyət göstərdiyi bütün dövrlərdə öz amallarına 
sadiq qalmış «Bakinski raboçi» qəzetinin kollektivi bundan sonra da 
Azərbaycan həqiqətlərinin ölkə və dünya ictimaiyyətinə 
çatdırılmasında yüksək peşəkarlıq, obyektivlik, prinsipiallıq, əsl 
vətəndaş mövqeyi göstərərək, xalqımızın mütərəqqi mətbuat 
ənənələrini yeni şəraitdə layiqincə davam etdirəcəkdir.  
Bir daha qəzetin kollektivini, keçmiş əməkdaşlarını səmimi-
qəlbdən təbrik edir, onlara cansağlığı, səadət və yeni yaradıcılıq 
uğurları arzu edirəm. 
  
İLHAM ƏLİYEV 
Azərbaycan Respublikasinin Prezidenti  
 
Bakı şəhəri, 19 may 2006-cı il 
 117 
 
 
 
 
NATO HƏFTƏSİ ÇƏRÇİVƏSİNDƏ «CƏNUBİ 
QAFQAZ ÜZRƏ DAVAMLI İNKİŞAFIN TƏMİN 
EDİLMƏSİNDƏ BİO MÜXTƏLİFLİYİN ROLU. 
AZƏRBAYCAN: NAİLİYYƏTLƏR VƏ 
PERSPEKTİVLƏR» KONFRANSININ 
İŞTİRAKÇILARINA  
 
Hörmətli xanımlar və cənablar, sizi – NATO həftəsi 
çərçivəsində «Cənubi Qafqaz üzrə davamlı inkişafın təmin 
edilməsində biomüxtəlifliyin rolu. Azərbaycan: nailiyyətlər və 
perspektivlər» konfransının iştirakçılarını salamlayır, 
konfransınızın işinə uğurlar arzulayıram. Ümidvaram ki, 
Azərbaycanın paytaxtı Bakı şəhərində keçirilən bu konfrans 
ətraf mühitin mühafizəsində, bioloji müxtəlifliyin qorunmasında 
və davamlı inkişafın təmin edilməsində inteqrasiya 
proseslərinin və səmərəli əməkdaşlığın dərinləşdirilməsinə öz 
müsbət təsirini göstərəcəkdir.  
Ekologiya və Təbii Sərvətlər Nazirliyi ölkəmizin təbii ehti-
yatlarından səmərəli istifadə edilməsində üzərinə düşən və-
zifələrin yerinə yetirilməsi üçün beynəlxalq təşkilatlarla əlaqə-
lərinin genişləndirilməsində yaxından iştirak edir. Konfransın 
Azərbaycanda keçirilməsi həmin əlaqələrin inkişaf səviyyəsinin 
yüksəlməsinin bariz nümunəsidir.  
Əminəm ki, konfrans iştirakçıları Cənubi Qafqaz regionu 
üzrə davamlı inkişafın təmin edilməsində ekosistemlərin və 
təbii landşaftların qorunub saxlanmasının rolunu, qloballaşan 
dünyada təbii ehtiyatlara olan tələbatın artmasını və bununla 
bağlı ətraf mühitə antropogen təsirlərin güclənməsini müzakirə 
edəcək, Azərbaycanın bu sahədə əldə etdiyi nailiyyətləri 
qiymətləndirəcək və görüləcək işlərin fəaliyyət strategiyasının 
 118 
qurulmasına öz töhfəsini verəcəkdir. Hörmətli konfrans 
iştirakçıları!  
Sizi səmimi-qəlbdən təbrik edir, hər birinizə cansağlığı, 
gələcək fəaliyyətinizdə müvəffəqiyyətlər arzulayıram.  
 
İLHAM ƏLİYEV 
                                Azərbaycan Respublikasının 
Prezidenti   
 
Bakı şəhəri, 19 may 2006-cı il 
 
 119 
 
 
 
MOLDOVA RESPUBLİKASININ PREZİDENTİ                                                     
ZATİ-ALİLƏRİ                                                                                                         
CƏNAB VLADİMİR VORONİNƏ 
 
Hörmətli Vladimir Nikolayeviç! 
Yubileyiniz – anadan olmağınızın 65 illiyi münasibətilə 
ən səmimi təbriklərimi və xoş arzularımı qəbul edin.  
Moldovanın dövlətçiliyi və suverenliyinin möhkəmlən-
məsinə, demokratiyanın və hüquq qaydasının inkişafına, sosial-
iqtisadi dəyişikliklər aparılmasına yönəldilmiş çoxşaxəli 
fəaliyyətiniz Sizə layiqli nüfuz və hörmət qazandırmışdır. 
Əminəm ki, Azərbaycanla Moldova arasındakı ənənəvi 
dostluq münasibətləri bundan sonra da möhkəmlənəcək və 
xalqlarımızın mənafelərinə, regionda sülh, sabitlik və tərəqqi 
işinə xidmət edəcəkdir. 
Əziz Vladimir Nikolayeviç, bu əlamətdar gündə səmimi- 
qəlbdən Sizə, bütün ailənizə möhkəm cansağlığı, xoşbəxtlik, 
uğurlar və firavanlıq arzulayıram.  
 
Hörmətlə,  
İLHAM ƏLİYEV 
Azərbaycan Respublikasının Prezidenti 
 
Bakı, 19 may 2006-cı il 
 
 
 120 
 
 
 
VATİKANIN DÖVLƏTLƏRLƏ ƏLAQƏLƏR ÜZRƏ 
DÖVLƏT KATİBİ  ARXİYEPİSKOP                
COVANNİ LAYOLONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident sarayı 
 
22 may 2006-cı il 
 
Azərbaycan Respublikasının Prezidenti İlham Əliyev 
mayın 22-də Prezident sarayında Vatikanın dövlətlərlə əlaqələr 
üzrə Dövlət katibi arxiyepiskop Covanni Layolonun başçılıq 
etdiyi nümayəndə heyətini qəbul etmişdir.  
Prezident İlham Əliyevin Vatikan Dövlətinə səfərinin uğurla 
keçdiyini bildirən arxiyepiskop Covanni Layolo dövlətimizin 
başçısı ilə görüşünü məmnunluqla xatırlatdı. Qonaq Roma 
Papası Zati-müqəddəsləri XVI Benediktin salamlarını prezident 
İlham Əliyevə çatdırdı.  
Dövlətimizin başçısı İlham Əliyev Vatikana səfərinin 
səmərəli keçdiyini vurğuladı, Zati-müqəddəsləri XVI Benediktin 
salamlarına görə minnətdarlığını bildirdi, onun da salamlarını 
Roma Papasına çatdırmağı xahiş etdi.  
 
 
 121 
 
 
 
AZƏRBAYCAN PREZİDENTI İLHAM ƏLİYEVİN 
UKRAYNAYA SƏFƏRİ 
22 may 2006-cı il 
Azərbaycan Respublikasının Prezidenti İlham Əliyev 
GUAM-ın üzvü olan ölkələrin dövlət başçılarının Kiyevdə 
keçiriləcək zirvə görüşündə iştirak etmək üçün mayın 22-də 
Ukraynaya səfərə yola düşmüşdür.  
 
Borispol hava limanında qarşılanma və jurnalistlərin 
suallarına cavab 
 
Azərbaycan prezidenti İlham Əliyev mayın 22-də Ukrayna 
paytaxtına gəlmişdir. GUAM-ın üzvü olan ölkələrin dövlət 
bayraqları ilə bəzədilmiş Borispol hava limanında milli geyimli 
oğlan və qız dövlətimizin başçısına təyyarənin pilləkəni yanında 
gül dəstəsi və duz-çörək təqdim etdilər.  
Prezident İlham Əliyevi Ukraynanın yüksək vəzifəli şəxsləri 
qarşıladılar.  
Azərbaycan prezidenti hava limanında jurnalistlərin sual-
larına cavab verdi.  
S u a l: Cənab Prezident, Siz GUAM-ın Kiyev sammitin-
dən nə gözləyirsiniz?  
İ l h a m   Ə l i y e v:  Təşkilat yeni formalar kəsb edir, inki-
şafdadır. Təşkilatın idarə olunması mexanizminin daha da 
təkmilləşdirilməsi baxımından Kiyev sammiti böyük əhə-
miyyətə malikdir. Ona görə də səmərəli iş görüləcəyinə və 
sammitin əlaqələrimizin bundan sonra da inkişafına daha böyük 
təkan verəcəyinə ümid bəsləyirik. Əlaqələrimiz çoxşaxəlidir, 
bütün sahələri – siyasi, iqtisadi, enerji təhlükəsizliyi və 
nəqliyyat kommunikasiyaları sahələrini əhatə edir, yəni 
əməkdaşlıq üçün çox geniş meydan var.  
 122 
S u a l: Cənab Prezident, Siz enerji daşıyıcılarının 
nəqlinə dair yeni layihələr elan edəcəksinizmi?  
İ l h a m   Ə l i y e v:  Bu məsələlər müzakirə mərhələsindədir. 
Bildiyiniz kimi, Azərbaycan dünya əhəmiyyətli irimiqyaslı enerji 
layihələrini uğurla həyata keçirir. İndi Azərbaycanda həyata 
keçirilən enerji layihələri dünyada ən iri layihələrdir. Bizim bu 
istiqamətdə çox yaxşı təcrübəmiz var. Artıq regional əməkdaşlığın 
da çox müsbət elementləri var. Odur ki, qarşılıqlı surətdə faydalı 
əməkdaşlığın bütün mümkün gələcək elementləri müzakirə 
ediləcəkdir. Konkret olaraq hər hansı yeni enerji layihələrindən 
hələlik söhbət getmir. Biz onların öyrənilməsi və müzakirəsi 
mərhələsindəyik. Əminəm ki, GUAM-ın üzvü olan ölkələrin 
əməkdaşlığının energetika sahəsi üstünlük təşkil edəcəkdir.  
 
* * * 
 
Prezident İlham Əliyev hava limanından onun üçün ayrılmış 
iqamətgaha gəldi. 
 123 
 
 
 
 
AZƏRBAYCAN PREZİDENTİ İLHAM ƏLİYEVİN 
GÜRCÜSTAN  PREZİDENTİ                         MİXEİL 
SAAKAŞVİLİ                                                        İLƏ 
GÖRÜŞÜ  
 
Kiyev, «Nasionalnaya» mehmanxanası 
 
22 may 2006-cı il 
 
Mayın 22-də Kiyevdə «Nasionalnaya» mehmanxanasında 
Azərbaycan Respublikasının Prezidenti İlham Əliyevin və 
Gürcüstan prezidenti Mixeil Saakaşvilinin görüşü olmuşdur.  
Görüşdə Azərbaycan ilə Gürcüstan arasında əlaqələrin 
inkişafı, ikitərəfli münasibətlərin müxtəlif sahələri, beynəlxalq 
təşkilatlar, o cümlədən GUAM çərçivəsində əməkdaşlıq və 
qarşılıqlı maraq doğuran bir sıra digər məsələlər müzakirə 
edilmişdir.  
* * * 
 
Mayın 22-də Ukrayna prezidenti Viktor Yuşşenkonun 
adından GUAM-ın üzvü olan ölkələrin dövlət başçılarının 
şərəfinə dostluq naharı verilmişdir.  
 
 
 124 
 
 
 
 
KİYEVDƏ GUAM ÖLKƏLƏRİ  
DÖVLƏT BAŞÇILARININ   
ZİRVƏ GÖRÜŞÜ 
 
Kiyev, Prezident sarayı 
 
23 may 2006-cı il 
 
Mayın 23-də Kiyevdə Prezident sarayında GUAM-ın üzvü 
olan ölkələrin dövlət başçılarının zirvə görüşü keçirilmişdir. 
Zirvə görüşünün geniş iclasının gündəliyinə GUAM-ın regional 
qurumdan beynəlxalq təşkilata çevrilməsinin elan olunması, 
Nizamnamənin və Birgə bəyannamənin imzalanması, habelə bir 
sıra digər məsələlərin müzakirəsi daxil idi.  
Ukrayna prezidenti Viktor Yuşşenko zirvə görüşünü açaraq 
GUAM ölkələrinin dövlət başçılarını – Azərbaycan prezidenti 
İlham Əliyevi, Gürcüstan prezidenti Mixeil Saakaşvilini, 
Moldova prezidenti Vladimir Voronini, habelə qonaqları – 
Litva prezidenti Valdas Adamkusu, Bolqarıstanın vitse-prezi-
denti Angel Marini, Rumıniyanın, ABŞ Dövlət Departamentinin, 
ATƏT-in nümayəndələrini salamladı. O dedi ki, bu zirvə görüşü 
gələcək inkişaf üçün böyük əhəmiyyət daşıyır. GUAM-ın 
beynəlxalq təşkilata çevrilməsi beynəlxalq münasibətlərin 
keyfiyyətcə yeni sisteminin formalaşmasının ümumi 
proseslərinin bir hissəsidir. Beynəlxalq təşkilatların və digər öl-
kələrin nümayəndələrinin bu görüşdə iştirak etməsi GUAM-a 
olan marağı bir daha nümayiş etdirir. Bu qurumla Avropa 
İttifaqı arasında əməkdaşlığın genişləndirilməsi GUAM-ın üzvü 
olan ölkələrin ərazi bütövlüyünün təmin edilməsi, sülh və 
təhlükəsizliyin möhkəmləndirilməsi üçün də faydalı olacaqdır. 
GUAM ölkələrinin qarşılaşdıqları münaqişələrə yalnız birgə 
 125 
səylərlə son qoymağın mümkünlüyünü bildirən Ukrayna 
prezidenti dedi ki, biz bütün qonşu ölkələri bu münaqişələrin 
həlli üçün təsirli səylər göstərməyə çağırırıq. O vurğuladı ki, 
GUAM-la bu istiqamətdə Avropa İttifaqı, ATƏT, habelə ABŞ və 
digər dövlətlər fəal və konstruktiv qarşılıqlı fəaliyyətə hazır 
olduqlarını bildirmişlər.  
Azərbaycan prezidenti İlham Əliyev zirvə görüşündə nitq 
söylədi.  
 
 126 
 
          
 
GUAM DÖVLƏTLƏRİ BAŞÇILARININ  
ZİRVƏ GÖRÜŞÜNDƏ NİTQ 
 
Kiyev, Prezident sarayı 
 
23 may 2006-cı il 
 
Əziz dostlar! 
Mən ilk növbədə, zirvə görüşünün gözəl təşkilinə görə 
Ukrayna tərəfinə və bizə göstərilən qonaqpərvərliyə görə 
prezident Viktor Andreyeviç Yuşşenkoya təşəkkürümü bildir-
mək istərdim. Dünən biz yaxşı bir gecə keçirdik və bu gün fəal 
iş əhval-ruhiyyəsindəyik. 
Təşkilatımız özünün mövcudluğu illərində bir neçə mərhələ 
keçmişdir. İndiki mərhələ GUAM-ın bütün atributları, fəaliyyət 
mexanizmi olan səmərəli beynəlxalq təşkilata çevrilməsi 
mərhələsidir. Bununla da təşkilatımız keyfiyyətcə tamamilə 
yeni bir mərhələyə çıxır. GUAM yaradılanda ölkələrimiz 
müstəqil dövlətlər kimi təşəkkülünün ilk dövrünü yaşayırdılar. 
Əlbəttə, o illərdə mövcud olmuş problemlər ümumi xarakter 
daşıyırdı. Ötən 10 il dövlətlərimizin müstəqilliyinin 
möhkəmlənməsi, demokratik təsisatların möhkəmlənməsi, 
iqtisadi potensialın artması sahəsində beynəlxalq birliyin üzvləri 
kimi, ölkələrimizin gələcək inkişafı üçün çox mühüm illər 
olmuşdur. Biz özümüzə və bütün dünyaya sübut etdik ki, fəal 
şəkildə mövcud olmağa, əməkdaşlıq etməyə, çox iri iqtisadi 
layihələri, energetika layihələrini həyata keçirməyə qadirik, 
habelə Avropaya inteqrasiya siyasəti məsələsində möhkəm əzm 
nümayiş etdirdik. İndi bizi birləşdirən elementlərdən biri də 
məhz Avropaya inteqrasiyadır. Ümidvaram ki, dünya işlərində 
özünü hökmən çox yüksək səviyyədə göstərəcək yeni təşkilat 
yaradıldıqdan sonra Avropaya inteqrasiya prosesləri daha fəal 
 127 
gedəcəkdir. Ona görə də bu proseslərin daha rəvan və ağrısız 
keçməsi üçün səylərimizi əlaqələndirmək, mövqelərimizi 
müəyyən dərəcədə razılaşdırmaq lazımdır.  
Ölkələrimizin yerləşdiyi region son vaxtlar dünya işlərində 
getdikcə daha mühüm rol oynayır. Regionda, Avropada yaranan 
şərait nəzərə alınmaqla, ölkələrimizin mövqelərində geosiyasi 
proseslərin əhəmiyyəti mütləq artacaqdır. Əlbəttə ki, bu, 
qarşımızda yeni perspektivlər açır. Bizə indiyədək tamamilə 
məlum olmayan bu perspektivlər üst-üstə düşən mənafelərimizə 
nail olmağı maksimum təmin etmək üçün çox fəal işləməyi, 
bütün məsələləri çox müfəssəl araşdırmağı tələb edir. 
Biz hamımız beynəlxalq birliyin daha fəal üzvləri olmaq 
istəyirik. Dünya iqtisadiyyatı proseslərinə, siyasi proseslərə real 
surətdə inteqrasiya olunmaq istəyirik. Bu baxımdan GUAM-ın 
Demokratiya və İqtisadi İnkişaf Uğrunda Təşkilata çevrilməsi 
məntiqi proses olub, regional proseslərin inkişafının bugünkü 
məntiqi ilə müəyyən edilir. Əsas prioritetlər təşkilatımızın 
adının özündə ifadə olunmuşdir. Bunlar demokratik təsisatları 
möhkəmlətmək və eyni zamanda, iqtisadi potensialı 
möhkəmlətməkdən ibarətdir. Müvəffəqiyyətin əsası yalnız bu 
iki çox mühüm istiqamətin vəhdətində qoyula bilər. Çünki bir 
tərəfdən, iqtisadi cəhətdən geridə qalmış ölkədə, yaxud böyük 
iqtisadi problemləri olan ölkədə sözün əsl mənasında, 
demokratik dövlət qurmaq çox çətindir. Eləcə də, hətta ciddi 
iqtisadi inkişaf şəraitində də fəal demokratik təsisatlar 
yaradılmadan planlarımızın tam şəkildə həyata keçirilməsinə 
nail olmaq mümkün deyildir. Biz bu prosesləri yalnız paralel 
surətdə inkişaf etdirməklə müvəffəqiyyətə nail ola bilərik. 
Hesab edirəm ki, bu baxımdan Azərbaycanın təcrübəsi həmin 
tezisi müəyyən dərəcədə təsdiqləyir. 
Ölkəmizdə cəmiyyətin demokratikləşdirilməsi, hüquqi 
dövlət yaradılması prosesləri, qanunun aliliyi ideyası coşgun 
iqtisadi inkişafla, Azərbaycanın dinamik iqtisadi tərəqqisini 
təmin edən iqtisadi islahatlarla müşayiət olunur. Təkcə bunu 
demək kifayətdir ki, ötən il Azərbaycanda ümumi daxili 
 128 
məhsulun artımı 26 faiz, bu ilin birinci rübündə isə 39 faiz, 
sənayenin artımı təxminən 50 faiz təşkil etmişdir. Əminəm ki, 
siyasi dialoq, iqtisadi əməkdaşlıq məsələlərində də ölkələrimiz 
arasında inteqrasiyanın olması, növbəti zirvə görüşündən sonra 
unutduğumuz sadəcə, yaxşı şüarlar, gözəl sözlər yox, həqiqətən, 
həyata keçirilmə mexanizmi olan real iqtisadi layihələr üzərində 
diqqətin cəmləşdirilməsi təşkilatımıza daha çox hörmət 
olunmasına kömək edəcək və o doğrudan da fəal beynəlxalq 
quruma çevriləcəkdir.  
Enerji təhlükəsizliyi məsələləri son vaxtlar ön sıraya keçir. 
Prinsipcə, onlar sanki həmişə gündəlikdə olmuşdur, regionu-
muzda siyasi proseslərin inkişafı da enerji təhlükəsizliyinin 
təmin edilməsi məsələləri ilə qırılmaz surətdə bağlıdır. Sadəcə 
olaraq, regional proseslərin inkişafının indiki dövründə – 
ziddiyyətlərin də, köhnə incikliklərin də getdikcə daha aşkar 
təzahür etdiyi dövrdə enerji təhlükəsizliyi problemləri artıq 
müstəqilliyi möhkəmlətmək xarakteri və müstəqil siyasət 
aparmaq iqtidarı kəsb edir. Çünki müstəqillik təkcə dövlət 
atributlarının olması deyil, həm də ilk növbədə, ölkələrimizin 
xalqlarının mənafelərini təmin etməyə yönəldilmiş siyasəti real 
surətdə aparmaq imkanı deməkdir.  
Bu mənada Azərbaycan regionun enerji təhlükəsizliyinə dair 
səmərəli infrastruktur layihələrinin həyata keçirilməsində, 
dünyada ən iri layihələr sayılan nəqliyyat və kommunikasiya 
layihələrinin yaradılması sahəsində son 10 ildə kifayət qədər 
böyük yol qət etmişdir. Yaxın vaxtlarda işə salınacaq Bakı–
Tbilisi–Ceyhan neft kəmərini, habelə Bakı–Tbilisi–Ərzurum 
qaz kəmərini xatırlatmaq kifayətdir. Regional əməkdaşlıq 
layihələri kimi planlaşdırılmasına, dünya miqyaslı ən iri 
layihələr olmalarına baxmayaraq, hazırda onlar daha geniş 
əhəmiyyət kəsb edirlər. İndi onlar qlobal Avropa layihələrinə 
çevrilir və təkcə ölkələrimizin enerji amilinə deyil, habelə 
regionumuzda baş verən siyasi proseslərə də xeyli dərəcədə 
təsir göstərəcəkdir.  
 129 
İndi belə bir təsəvvür yaranır ki, müstəqilliyimizin möhkəm-
ləndirilməsinin, xəttimizin, region ölkələri ilə, qonşularımızla 
münasibətlərimizin müəyyənləşdirilməsinin yeni mərhələsini 
yaşayırıq. Bu baxımdan enerji amilinin üstün yer tutmayacağına 
və ola bilsin, istəmədiyimiz qərarların qəbuluna hansısa 
dərəcədə təsir göstərməyəcəyinə tam əmin olmaq, sadəcə, 
həyati vacib məsələdir. Ona görə də bu baxımdan Azərbaycan 
hazırda özünün enerji siyasətini yenidən nəzərdən keçirir və bu 
siyasət artıq regional kontekstdən çıxaraq, qlobal siyasət 
kontekstinə keçir. Biz bu istiqamətdə GUAM-ın üzvü olan 
bütün ölkələrlə fəal əməkdaşlıq edirik və həmin əməkdaşlığı 
gələcəkdə də davam etdirmək niyyətindəyik.  
İndi artıq mövcud olan və yaradılmaqda olan nəqliyyat 
infrastrukturu bizə iqtisadi mənafeyimizi daha yaxşı təmin 
etmək, habelə Avropa İttifaqı ilə münasibətlərdə mövqeyimizi 
möhkəmləndirmək və yəqin ki, Avropaya inteqrasiya 
proseslərini müəyyən dərəcədə tezləşdirmək imkanı verəcəkdir. 
Çünki Asiyadan Avropaya və geriyə təbii dəhliz məhz bizim 
ölkələrimizdən keçir və buna görə də onlardan yan ötmək 
mümkün deyildir. Hazırda yaratdığımız güclü nəqliyyat 
infrastrukturu sayəsində regionda bir çox iqtisadi və siyasi 
proseslər daha da sürətlə gedəcəkdir.  
Mən artıq iki layihəni – neft və qaz kəmərləri layihələrini 
qeyd etdim, indi Avropa və Asiyanı dəmir yolu xətti ilə bir-
ləşdirəcək Bakı–Tbilisi–Qars marşrutu üzrə dəmir yolu tikintisi 
də fəal müzakirə mövzusudur. Bu layihə çox geniş müzakirə 
olunur və Azərbaycan indinin özündə üzərinə iqtisadi öhdəliklər 
götürməyə və gələcək konsorsiumdakı payını 
maliyyələşdirməyə hazır olduğunu bildirmişdir və bildirir. 
Bizim regionumuzda da terrorizm təhlükəsi, sabitliyin 
pozulması təhlükəsi var. Ölkələrimiz kifayət qədər həssas re-
gionda yerləşir. Qafqaz, Orta Asiya, Yaxın Şərq – onların 
hamısı bu gün artıq bizə yaxınlaşmaqda olan Avropa sər-
hədlərinə də yaxındır. Ona görə də yeni təhdidlərə, xüsusən 
terrorizm təhlükəsinə qarşı mübarizə çox böyük əhəmiyyət kəsb 
 130 
edir. Terrorizmə ancaq birgə səylərlə qalib gəlmək olar, onu 
təklikdə dəf etmək olmaz. Yalnız sənin üçün təhlükə törədənləri 
terrorçu təşkilatlar kimi tanımaqla və qonşunu hədələyənlərə 
göz yummaqla bu bəla ilə mübarizə aparmaq mümkün deyildir. 
Bunun səmərəsi olmayacaqdır. Ona görə də terrorçu təşkilatlara 
vahid yanaşma olmalıdır və Dünya Birliyi bu bəlanı 
pisləməlidir və onunla fəal mübarizə aparılmalıdır.  
Paralel mövcud olan terrorizm və təcavüzkar separatizm 
özlüyündə bir bəlanın iki üzüdür. Ölkələrimiz bunlardan zərər 
çəkmişlər. GUAM-ın üzvü olan 4 ölkədən üçünün ərazi 
bütövlüyü pozulmuşdur, bu ölkələrdə təcavüzkar separatizm 
etnik təmizləməyə gətirib çıxarmışdır, bunun nəticəsində 
Moldova, Gürcüstan və Azərbaycanın ərazi bütövlüyü pozul-
muşdur. Beynəlxalq hüququn əsas normaları və prinsipləri 
pozulmuşdur, onları pozan tərəflər, təəssüf ki, nə beynəlxalq 
qınağa, nə ictimai qınağa, nə də sanksiyalara məruz qalırlar. 
Halbuki, görürük ki, dünyanın digər regionlarında buna oxşar 
proseslər gedir, sanksiyalar tətbiq edilir, Dünya Birliyi birləşir 
və təsirli tədbirlər görür. Bizim ölkələrimizdə isə öz torpağında 
yaşamış insanlar öz yurdlarından qovulmuş, etnik təmizləməyə 
məruz qalmışlar. Təəssüf ki, biz ərazi bütövlüyümüzün 
bərpasına nail ola bilmirik. 
Bu məsələdə vahid meyarlar, vahid yanaşmalar gərəkdir. 
Terrorçular kimi, separatçıları da yaxşıya və pisə bölmək olmaz. 
Separatizm bəladır. Bu bəlanın qarşısı alınmasa, yaxud 
separatizmlə mübarizənin uğurlu təcrübəsi presedentləri 
yaradılmasa, bu, Avropada, dünyada fəlakətli nəticələrə gətirib 
çıxaracaqdır. Milli azlıqlar Avropanın bütün sivilizasiyalı 
ölkələrində mövcuddur, onların öz hüquqları, öz muxtariyyətləri 
var və bizdə də hər şey dövlətlərimizin ərazi bütövlüyü 
çərçivəsində həll edilməlidir. Çox fərəhli haldır ki, zirvə 
görüşünün sənədlərində – həm Kiyev bəyannaməsində, həm də 
münaqişələrin tənzimlənməsinə dair bəyannamədə bu məqamlar 
əksini tapmışdır.  
 131 
Çıxışımı tamamlayaraq, əmin olduğumu bir daha bildirmək 
istəyirəm ki, bu gün formalaşan, yeni formalar və yeni məzmun 
kəsb edən təşkilatımız beynəlxalq aləmdə özünü çox yüksək 
səviyyədə göstərəcək və regionumuzun mühüm siyasi və 
iqtisadi problemlərinin həllində təsirli beynəlxalq təşkilat 
olacaqdır. 
Təşəkkür edirəm. 
* * * 
 
Sonra çıxış edən prezident Vladimir Voronin Moldovanın 
GUAM-da sədrliyi dövründə görülmüş işlərdən danışdı. Bil-
dirdi ki, bu müddətdə üzv ölkələrin fəal işi sayəsində GUAM 
beynəlxalq təşkilata çevrilmiş, onun katibliyi fəaliyyətə 
başlamışdır. O, GUAM Ölkələrinin Gənclər Forumu beynəlxalq 
təşkilatının yaradılmasını da mühüm hadisə kimi qiy-
mətləndirdi. Prezident Voronin daha sonra vurğuladı ki, bu ilin 
fevralında Bakıda keçirilmiş görüş energetika sahəsində GUAM 
ölkələrinin strategiyasının hazırlanmasının zəruriliyini aydın 
şəkildə müəyyənləşdirməyə imkan vermişdir.  
Zirvə görüşündə qonaqlar – Litva prezidenti Valdas Adam-
kus, Bolqarıstanın vitse-prezidenti Angel Marin, Rumıniyanın 
Xarici İşlər naziri Mixay Rezvan Unquryanu, QİƏT-in Baş 
katibi Leonidas Xrizantopulos və başqaları çıxış edərək GUAM-
ın sağlam təməl üzərində qurulduğunu, bu cür təşkilatlar 
çərçivəsində əməkdaşlığın demokratik dəyərlərin inkişafı və 
müxtəlif sahələrdə mühüm nailiyyətlər qazanmaq baxımından 
fayda gətirəcəyini bildirdilər. Qara dəniz və Xəzər dənizi 
hövzəsi ölkələrinin iqtisadi inkişafı üçün energetika sahəsində 
birgə layihənin reallaşdırılmasının günün tələbi olduğunu, 
regional əməkdaşlığın genişlənməsi istiqamətində səyləri 
dəstəklədiklərini vurğuladılar.  
Sonra dövlət başçılarına xarici işlər nazirlərinin, iqtisa-
diyyat, energetika, nəqliyyat nazirləri və gömrük xidmətləri rəh-
bərlərinin, hüquq-mühafizə orqanları rəhbərlərinin, sərhəd 
xidmətləri rəhbərlərinin, ticarət və sənaye palataları rəhbərləri-
 132 
nin birgə iclasları və imzalanacaq sənədlər barədə ətraflı 
məlumat verildi. Bildirildi ki, həmin sənədlər GUAM ölkələri 
arasında əlaqələrin, gələcək əməkdaşlığın daha da möh-
kəmlənməsinə xidmət edəcəkdir. GUAM-da sədrlik Moldovadan 
Ukraynaya keçdi. Zirvə görüşündə cari məsələlər barədə də 
müzakirələr aparıldı. 
 
Sənədlərin imzalanması 
 
Dövlət başçıları zirvə görüşünün yekunu olaraq «De-
mokratiya və iqtisadi inkişaf uğrunda təşkilat – GUAM» beynəl-
xalq qurumunun yaradılması haqqında Kiyev bəyannaməsini, 
«Demokratiya və iqtisadi inkişaf uğrunda təşkilat– GUAM» 
beynəlxalq qurumunun Nizamnaməsini, «Demokratiya və 
iqtisadi inkişaf uğrunda təşkilat – GUAM» beynəlxalq 
qurumunun üzvü olan ölkələrin rəhbərlərinin münaqişələrin 
tənzimlənməsi məsələlərinə dair Birgə bəyannaməsini 
imzaladılar. 
 
  Ulu öndərin abidəsini ziyarət 
 
Həmin gün prezident İlham Əliyev xalqımızın ümummilli 
lideri Heydər Əliyevin Kiyevdə ucaldılmış abidəsini ziyarət etdi.  
Dövlətimizin başçısı ulu öndərin əziz xatirəsini ehtiramla 
anaraq abidənin önünə gül dəstəsi qoydu. 
  
 133 
 
 
 
GUAM DÖVLƏTLƏRİ BAŞÇILARININ BIRGƏ 
MƏTBUAT KONFRANSI 
 
Kiyev 
 
23 may 2006-cı il 
 
Azərbaycan prezidenti İlham Əliyevin bəyanatı 
 
Hörmətli xanımlar və cənablar!  
İlk növbədə, zirvə görüşünün gözəl təşkilinə görə Ukrayna 
tərəfinə bir daha təşəkkür etmək istərdim. Biz özümüzü çox rahat 
hiss edirik, bizə böyük qonaqpərvərlik göstərilmişdir və zirvə 
görüşünün iştirakçılarına olan diqqətə görə prezident Viktor 
Andreyeviç Yuşşenkoya çox minnətdarıq.  
Bugünkü zirvə görüşü tarixi hadisədir, çünki təşkilatımız 
transformasiya olunur və onun fəaliyyətinin tamamilə yeni 
mərhələsi başlanır – Demokratiya və İqtisadi İnkişaf Uğrunda 
Təşkilat – GUAM. Bu mərhələ ölkələrimizin gələcək inkişafını, 
regionumuzda inteqrasiya proseslərini, demokratik təsisatların 
möhkəmləndirilməsi proseslərini də, yəqin ki, xeyli dərəcədə 
irəlicədən müəyyənləşdirəcəkdir. Başqa sözlə, buraya hər bir 
ölkənin inkişafını öncədən müəyyən edən bütün istiqamətlər 
daxildir. Təşkilatın yaranmasından ötən 10 il ərzində 
ölkələrimiz ağır məqamlar yaşamışdır. Əlbəttə, bu ağır 
vəziyyətdən ləyaqətlə çıxmağımız bir daha göstərdi ki, 
ölkələrimiz yetkin, müstəqil dövlətlərdir və öz xalqlarının 
mənafelərinə əsaslanan müstəqil siyasət aparır, habelə əməkdaşlıq 
üçün açıqdır. GUAM-ın yeni təşkilata çevrilməsi – əminəm ki, o, 
səmərəli beynəlxalq təşkilat olacaq – əlbəttə ki, GUAM-ın üzvü 
olan ölkələrin rəhbərliyinin böyük xidmətidir. Əminəm ki, 
gələcəkdə təşkilatımızın müvəffəqiyyəti həm ikitərəfli əsasda, 
 134 
həm təşkilat çərçivəsində, həm də digər beynəlxalq təşkilatlarda 
sıx qarşılıqlı fəaliyyətdən asılı olacaqdır. Mən əminəm ki, indi, 
təşkilatımızın beynəlxalq təşkilata çevrildiyi vaxtda biz müxtəlif 
beynəlxalq qurumlarda da vahid mövqelərdən çıxış edəcək, bir-
birimizə yardım göstərəcək, bir-birimizi dəstəkləyəcək və fəal 
əməkdaşlıq edəcəyik. 
Bu gün ölkələrimizin həyatının bütün tərəfləri ilə bağlı mə-
sələlərin çox geniş dairəsi müzakirə edildi. Demokratik inkişaf 
məsələləri də gündəliyin mərkəzində idi, çünki möhkəm 
demokratik təsisatlar, ictimai nəzarət və azadlıqlar olmasa, heç 
bir uğurlu iqtisadi nailiyyət uzunmüddətli və davamlı ola 
bilməz. Əlbəttə, iqtisadiyyat geri qalarsa, ölkələrin uğurlu 
inkişafı və demokratik proseslərin irəliləməsi də 
çətinləşəcəkdir. Odur ki, bu proseslərin paralel surətdə inkişafı 
müvəffəqiyyətin rəhnidir. Bu baxımdan həmin sahədə əlaqələri 
daha da genişləndirməyin, habelə diqqəti iqtisadiyyatın gələcək 
inkişafını öncədən müəyyənləşdirə biləcək konkret layihələr 
üzərində cəmləşdirməyin zəruriliyi məsələsində GUAM-ın 
bütün iştirakçıları arasında tam anlaşma var.  
Ölkələrimizin ərazisi Asiya ilə Avropa arasında, Xəzər 
hövzəsi ilə Avropa arasında təbii dəhlizdir. Əlbəttə ki, fəal 
nəqliyyat infrastrukturu yaradılması uğurlu iqtisadi inkişafı, 
əslində, bir çox illər öncədən müəyyən edəcəkdir. Çünki 
qloballaşma proseslərinin baş verdiyi, regionda çox güclü 
iqtisadi fəaliyyət getdiyi, rəqabətin artdığı indiki vaxtda fəal, 
sabit, səmərəli nəqliyyat kommunikasiyalarının olması müvəf-
fəqiyyətin rəhnidir. 
Bu baxımdan həmçinin kommunikasiya layihələri olan 
enerji layihələri GUAM çərçivəsində əməkdaşlığın ümumi 
fonunu əhəmiyyətli dərəcədə tamamlayır. Azərbaycana gəl-
dikdə, ölkəmizdə həyata keçirilən dünya miqyaslı iri enerji 
layihələri artıq reallığa çevrilir və təşkilatımız çərçivəsində 
inteqrasiyanın daha da genişlənməsinə kömək edəcəkdir. 
İnteqrasiya proseslərini inkişaf etdirmək üçün siyasi iradə var, 
yaxşı iqtisadi baza var. Ölkələrimizin iqtisadiyyatının inkişaf 
 135 
dinamikasını izləsək, artımın, özü də ikirəqəmli ədədlə ifadə 
edilən sanballı artımın olduğunu görərik. Artım üçün 
potensialın olması da göz qabağındadır. Biz bütün mövcud 
imkanlardan istifadə etməli, inteqrasiya proseslərini təkcə 
hansısa ayrı-ayrı layihələr çərçivəsində deyil, həm də 
ümumiyyətlə, maksimum hərəkətə gətirməliyik. Beləliklə də, 
bütün sahələrdə maksimum səmərəli əməkdaşlığı təmin 
etməliyik.  
Regionda təhlükəsizlik tədbirlərini möhkəmləndirmədən, 
sabitliyi möhkəmləndirmədən, terrorizmlə, təcavüzkar separa-
tizmlə mübarizəni gücləndirmədən səylərimiz uğurlu olmaya-
caqdır. Ona görə ki, regionda təhlükə qalmaqdadır, vəziyyətin 
sabitliyinin pozulması riski qalmaqdadır. Təəssüf ki, ölkələrimiz 
ərazilərində dondurulmuş münaqişələrin mövcud olduğu 
dövlətlərdir, ərazilərimizdə heç bir beynəlxalq təşkilatın əsla 
nəzarət etmədiyi zonalar mövcuddur. Bunlar Avropanın bədənində 
«qara ləkələrdir». Vəziyyətin sabitliyini pozan separatçı, kriminal 
rejimlər, əlbəttə ki, ölkələrimizin səmərəli əməkdaşlığı və inkişafı 
üçün başlıca maneədir.  
Bu gün zirvə görüşündə təcavüzkar separatizm və döv-
lətlərimizin ərazi bütövlüyünün pozulması problemlərinə ölkə-
lərimizin münasibətlərini çox dəqiq müəyyən edən olduqca 
mühüm sənədlər də imzalandı. Bunlar Kiyev bəyannaməsi, 
məhz tənzimlənməmiş münaqişələr haqqında Birgə 
bəyannamədir. İşğalçı və separatizmi dəstəkləyən ölkələr istisna 
olmaqla, bütün dünya, bütün dövlətlər ölkələrimizin ərazi 
bütövlüyünü tanımışdır, Birləşmiş Millətlər Təşkilatı tanımışdır. 
Odur ki, ölkələrimizin ərazilərindəki münaqişələrin sülh yolu ilə 
hər hansı şəkildə həlli yalnız ərazi bütövlüyünün bərpa 
edilməsini nəzərdə tutan beynəlxalq hüquq prinsipləri əsasında 
mümkündür.  
Gürcüstan, Moldova və Azərbaycan ərazilərində separa-
tizmlə bağlı baş vermiş proseslərin mənşəyi, dinamikası və 
nəticəsi eynidir. Etnik təmizləmə siyasəti ilə müşayiət olunmuş 
təcavüzkar separatizm ölkələrimizin ərazi bütövlüyünün 
 136 
pozulmasına gətirib çıxarmışdır. Mənim heç bir şübhəm yoxdur 
ki, ölkələrimizin ərazi bütövlüyü bərpa ediləcəkdir. Əlbəttə, biz 
istəyirik ki, bu, sülh yolu ilə və beynəlxalq hüquq normaları 
çərçivəsində baş versin. Əminəm ki, biz buna nail olacağıq.  
Biz fəal olmalıyıq, fəal surətdə birləşməliyik, əməkdaşlıq 
etməliyik və GUAM çərçivəsində bugünkü işbirliyi ruhu əmin-
liklə deməyə imkan verir ki, təşkilatın gələcəyi uğurludur. Bu, 
ilk növbədə, bizdən, bizim fəallığımızdan, təşkilatın 
fəaliyyətinin səmərəliliyindən, konkret layihələrlə dolğunlaş-
dırılmasından asılı olacaqdır. Biz şüarlardan uzağıq və bu gün 
müzakirələrdə, GUAM-ın üzvü olan ölkələrin dövlət 
başçılarının və qonaqların çıxışlarında konkretlik olduqca çox 
idi. Bu, nikbinlik doğurur, çünki indi real işlər, real qərarlar, 
real layihələr vaxtıdır. Bu layihələri irəlilətmək üçün iradəmiz 
var, artıq onları həyata keçirmək üçün maliyyə ehtiyatlarımız 
var, gələcəkdə artıq qlobal enerji layihələrindən danışmağa 
imkan verən çox güclü nəqliyyat-energetika infrastrukturu 
yaratmışıq. Hazırda regionda həyata keçirilən bütün layihələr bu 
və ya digər dərəcədə regional xarakter daşıyır, baxmayaraq ki, 
sərmayə qoyuluşunun həcminə görə onlar dünya miqyaslı iri 
enerji layihələridir. İndi isə artıq qlobal dünya enerji 
layihələrinin perspektivləri açılır. Ölkələrimiz bu layihələrdə 
fəal iştirak edir və bizim iştirakımız olmadan onlar gerçəkləşə 
bilməz.  
Mən bugünkü müzakirələrin gedişindən, zirvə toplantısı 
çərçivəsində hökm sürən ab-havadan, mühüm sənədlərin qəbul 
olunmasından, habelə təşkilatın müstəqil həyata başlamasından 
məmnunam. Biz hamımız Demokratiya və İqtisadi İnkişaf 
Uğrunda Təşkilata – GUAM-a gələcəkdə uğurlar arzulayırıq.  
Diqqətinizə görə təşəkkür edirəm. 
 
GUAM dövlətləri  başçılarının jurnalistlərin  
suallarına cavabı 
 
 137 
S u a l: Mənim sualım Azərbaycan və Ukrayna 
presidentlərinədir. Hörmətli prezidentlər, GUAM 
beynəlxalq təşkilat statusu aldı. Sizcə, GUAM beynəlxalq 
münasibətlər sistemində hansı rolu oynaya bilər?  
İ l h a m   Ə l i y e v: Bu gün biz bu barədə danışdıq. Ümid-
varıq ki, təşkilatımız bütün beynəlxalq proseslərin fəal 
iştirakçısı olacaq, çünki onun keçmişi də, bu günü də, xeyli 
dərəcədə gələcəyi də bunu nəzərdə tutur.  
Hazırda ölkələrimizdə baş verən proseslər artıq regional 
münasibətlər çərçivəsini aşır və Avropa qitəsində baş verən 
proseslərə get-gedə daha böyük təsir göstərəcəkdir. Ona görə də 
ölkələrimizə diqqət artır və bu, təsadüfi deyildir. Bu onunla 
bağlıdır ki, ölkələrimizin əhəmiyyəti yüksəlir, beynəlxalq 
münasibətlər sistemində ölkələrimizin rolu və yeri də 
möhkəmlənir. Son 10–15 ildə, müstəqillik əldə edildiyi vaxtdan 
və iqtisadi, siyasi böhranın ilk nəticələrinin aradan qaldırılmağa 
başlandığı vaxtdan bəri ölkələrimizin inkişaf dinamikasına 
diqqət yetirsək görərik ki, indi bu, ən dinamik inkişaf edən 
regiondur. Özü də təkcə ümumi daxili məhsulun və sənaye 
istehsalının artım sürətinə görə deyil, həm də dünyada baş verən 
proseslərə təsirinə görə.  
Bu gün biz enerji təhlükəsizliyindən danışanda yeni enerji, 
karbohidrogen mənbələrinin qoşulmasını, onların Xəzər 
hövzəsindən Avropa və dünya bazarlarına nəqlini, onların 
mühafizəsini, təhlükəsizliyini nəzərdə tuturuq. Bütün bunlar 
regional proseslərin inkişafını, yaşadığımız regionda və daha 
geniş mənada inkişafın hansı istiqamətdə gedəcəyini artıq bu 
gün müəyyən dərəcədə, gələcəkdə isə daha böyük dərəcədə 
öncədən təyin edəcəkdir. Öncül istiqamətlər necə olacaq, 
gündəlikdə nələr olacaq, bu gün nə başlıca, nə ikinci dərəcəli 
olacaq – bunları təşkilatımız müəyyən edəcəkdir. Biz bey-
nəlxalq birliyin sadəcə passiv üzvü olmayacağıq. Bu, yaxşı adlı 
və xoşməramlı daha bir təşkilat olmayacaqdır. Xeyr, bizim 
planlarımız məhz ondan ibarətdir ki, təşkilat, ilk növbədə, milli 
mənafelərimizin təmin edilməsinin səmərəli mexanizmi olsun – 
 138 
çünki biz bu təşkilatın üzvləriyik – habelə regional və 
beynəlxalq proseslərdə – iqtisadi, siyasi proseslərdə, energetika, 
nəqliyyat proseslərində, demokratik təsisatların inkişafı və 
möhkəmlənməsində fəal iştirak etsin. Bütün bunlar bizi 
birləşdirir, ona görə də təşkilatın 3, 4, 5, yaxud 10 ildən sonra 
nəyə çevriləcəyini, əlbəttə, qabaqcadan bilmək çətindir. Lakin 
bir tərəfdən, dünyada, Avropada gedən proseslərin bugünkü 
inkişaf meyli, digər tərəfdən, ölkələrimizin getdiyimiz yolla 
irəliləmək əzmi belə deməyə imkan verir ki, təşkilat kifayət 
qədər səmərəli olacaq, Avropa və qlobal xarakterli mühüm 
qərarların qəbul edilməsinə təsir göstərmək üçün ciddi 
vasitələrə malik olacaqdır.  
V i k t o r   Y u ş ş e n k o: Mənə elə gəlir ki, ümumi mən-
təqədən başlamaq olar, bu isə onu göstərir ki, Qafqaz – Qara 
dəniz regionu yaxın gələcəkdə Avropada ən model region ola 
bilər. Çünki bu region elə nadir imkanlara malikdir ki, onlar 
Avropa ölkələrinin mənafeləri üçün ən aktual ola bilər. Biz 
xəritəyə baxdıqda təbii dəhlizdən danışırıq. Siyasətçilər və 
diplomatlar olmasaydı, zənnimcə, bu əlaqə xətləri artıq çoxdan 
olardı. Səmərəli biznes bu əlaqələri çoxdan sahmanlayardı. Bu 
gün isə siyasətçilərin vəzifəsi rəsmi mənafeləri 
formalaşdırmaqdan, iqtisadi layihəyə siyasi dəstəyi təmin 
etməkdən ibarətdir. Ona görə də biz münasibətlərimizin məz-
munundan, onların iqtisadi, ticarət, investisiya və digər 
cəhətdən dolğunluğundan danışırıq. Bəli, şübhə yoxdur ki, 
Azərbaycan nadir neft ehtiyatlarına malikdir. Ukrayna nadir 
tranzit imkanlarına malikdir. Mən GUAM-da iştirak edən digər 
ölkələri demirəm – onların ərazilərinin bu və ya digər 
xüsusiyyətləri var. Bəs nə üçün bu səyləri birləşdirməyək?! 
Deyirik ki, əgər bu layihələri əsas tutsaq, onda neftin bugünkü 
tranzit potensialı daha da səmərəli ola bilər. Bu, təkcə neftə, 
təkcə qaza aid deyildir. Bu, nəqliyyatla daşımalara, avtomobil 
və dəmir yollarına da aiddir. Özünə sual vermək olar: yükləri 
Şərqdən Avropaya necə daşımalı? Siz əsas cavabı asanlıqla 
taparsınız. GUAM ölkələri olmadan belə layihələri həyata 
 139 
keçirmək mümkün deyildir. Odur ki, biz təşəbbüskar olmalıyıq. 
Bütün bu layihələri səmərəli layihələr kimi hiss etməliyik.  
Mən cənab Prezidentin bu fikri ilə razıyam ki, təşkilat bizi 
digər beynəlxalq layihələrdən öz praqmatik, səmərəli işi ilə 
fərqləndirməlidir. Söhbət heç də təkcə bir tərəfə məhsul gön-
dərilməsindən getmir. Düşünürəm ki, Ukraynanın elektrik 
enerjisi Qafqaza, yaxud Qafqaz vasitəsilə daha uzağa niyə də 
göndərilməsin. Biz bilmirik indi bu enerjini nə edək. Avropada 
da, Şərqdə də bazar çox kasaddır. Bir çox digər məsələlər var və 
onlar göstərir ki, münasibətlərimizi ancaq səmərəlilik 
baxımından nəzərdən keçirmək lazımdır.  
Öz prezidentlik vaxtımı kimlərəsə qarşı planlar cızmağa sərf 
etməyə heyifim gəlir. Bu mənim üçün maraqlı deyildir. Bu, 
milli süfrəyə heç nə gətirmir. Hərçənd başa düşürəm ki, bu və 
ya digər təşəbbüslərə nə kimi məna verə bilərlər. Biz öz milli 
mənafelərimizə cavab verən layihələri həyata keçirmək 
istəyirik. GUAM-ın mahiyyəti və beynəlxalq təşkilat kimi yeni 
keyfiyyətli GUAM yaradılmasının məğzi məhz bundadır. Mənə 
elə gəlir ki, GUAM-ı təşkilati cəhətdən möhkəmlətmək 
lazımdır. Bir daha təkrar edirəm, zənnimcə, ancaq sammitdən 
sammitə deyil, hər gün işləyən təsisat olmalıdır. GUAM 
çərçivəsində yüksək səviyyədə görüşlər də ildə bir dəfə deyil, 
daha tez-tez keçirilməlidir. Biz bu və ya digər məsələləri 
müzakirə edəcəyik, üstəlik, indi işçi orqanımız olacaq, o, 
müvafiq təklifləri daha dəqiq və ətraflı formalaşdıracaqdır.  
Sağ olun.  
S u a l: Mənim sualım bütün prezidentlərədir. Bu on il 
ərzində MDB ilə əlaqədar sazişlər həyata keçirilməmişdir. 
Bütün ölkələrin real problemləri, energetika, separatizmin 
təşviqi, kriminalla əlaqədar Rusiya ilə bağlı problemləri 
var. Nə üçün bütün bunlara baxmayaraq, bilavasitə tənqid 
yalnız Gürcüstan prezidentindən eşidildi? Bu ona görə baş 
verdi ki, fikir ayrılığı var, yoxsa bu sizin Rusiya ilə strateji 
siyasətinizdir?  
 140 
V i k t o r   Y u ş ş e n k o: Mən bu barədə təmiz və açıq da-
nışacağam. Siz bilirsiniz, əgər qonşular varsa, münasibətlər də 
xeyirxah olmalıdır. Bu, təkcə Ukrayna qaydası, ya Moldova, ya 
Gürcüstan və ya Azərbaycan qaydası deyildir. Bu, təbii hissdir. 
Biz əmtəə dövriyyəsinin təxminən 21 milyard dollara çatdığı 
qonşumuz haqqında danışanda onu əsas tuturuq ki, bu əmtəə 
dövriyyəsini nəinki itirmək lazım deyil, həm də inkişaf 
etdirmək lazımdır. Çünki əmtəə dövriyyəsinin hər milyon 
dolları bir neçə min iş yeridir, burada əməkhaqqı, pensiya 
ödənilir. Başqa sözlə, bu, iqtisadi maraqlardır və onlara görə 
mübarizə aparmaq, onları möhkəmləndirmək lazımdır. Üstəlik, 
genişləndirmək, inkişaf etdirmək və sair. Biz deyəndə ki, bu 
münasibətlər təkcə ikitərəfli əlaqələr xətti ilə deyil, həm də 
bizim halda olduğu kimi, dörd ölkə arasında da mövcuddur, 
onda iqtidardakılar qarşısında sual ortaya çıxır. Görünür, burada 
söhbət təkcə öz-özünə yaranan qeyri-mütəşəkkil 
münasibətlərdən getmir, onların ahəngdarlığı sistemini qurmaq, 
hansısa prinsiplər, hansısa qaydalar, proseduralar tətbiq etmək 
lazımdır. O zaman bu münasibətlər inkişaf edəcəkdir. 
Prezidentlər kimi, biz bunu etməsək, münasibətlər 
zəifləyəcəkdir. Milli keyfiyyətlərini, milli maraqlarını, milli 
perspektivlərini itirəcəklər. Ukrayna bu münasibətlərə belə 
baxır. 
Biz bu münasibətlərdən fayda götürmək istərdik, biz öz milli 
mənafelərimizi həm də MDB çərçivəsində mövcud olan 
ərazilərə yaymaq istəyirik. Bu, açıq, aydın siyasətdir. Buna görə 
deyirik ki, bizə müəyyən normativ bazanı inkişaf etdirmək, 
formalaşdırmaq lazımdır. Lakin bu barədə danışarkən, eyni 
zamanda, onu da vurğulayırıq ki, bu münasibətlərin təşkili 
prinsipləri bizim Avropa İttifaqına və digər beynəlxalq 
təsisatlara inteqrasiyamızın qarşısını almamalıdır, çünki orada 
da Ukraynanın marağı var və biz onu reallaşdırmaq istəyirik. 
Bəlkə də Ukrayna üçün çətinlik ondadır ki, Şərqdə aparılan 
siyasətdən danışarkən biz bu cür metodlardan istifadə etməliyik, 
inteqrasiya siyasətindən danışarkən isə klassik metodlardan 
 141 
istifadə etməliyik. Həm siyasətdə, həm iqtisadiyyatda, həm də 
ticarətdə. Təəssüf ki, onlar heç də həmişə üst-üstə düşmür. 
Lakin bu faktdır. Mən şərh vermirəm, bu, sadəcə, faktdır, 
mövcud olan çağırışdır. Əgər sən prezidentsənsə, bu faktla 
işləmək olar. Əgər konkret siyasi təsisatdan danışsaq, biz 
dəfələrlə bəyan etmişik ki, MDB-nin faydalılığında böyük 
çatışmazlıq var, mən sonuncu zirvə görüşü haqqında da danışa 
bilərəm. Ukraynaya pensiya təminatı ilə bir ölkədə işləmiş, indi 
isə digər ölkədə yaşayan pensiyaçının pensiya ala bilməsi 
barədə sazişdən tutmuş 5 təklif gəlmişdi. Məgər bu, bütün 
dünyada olduğu kimi, normal cavab vermək prezidentlər və ya 
hökumətlər üçün vəzifə deyilmi? Yaxud sərhədlərin demar-
kasiyası və delimitasiyası ilə əlaqədar məsələlər. Biz özümüzü 
necə dost, qonşu adlandıra bilərik ki, MDB-nin və ya digər be-
ynəlxalq təsisatların tərkibində olan hər bir ölkə ilə sərhəd 
məsələsi nizama salınmamışdır.  
Bu yaramaz, bu bizi razı salmır. Biz sərhədlərin demar-
kasiyası, delimitasiyası haqqında təklif irəli sürürük, lakin bu, 
başa düşülmür. Mən bəlkə də məxsusi olan, lakin hamı üçün 
maraqlı ola bilən onlarca məsələ sadalaya bilərəm. Biz saziş 
barədə danışdıq, hər il Qərb sərhədində və Şərqi Ukrayna 
sərhədində biz 17 minə yaxın qeyri-leqal saxlayırıq. Hər il 
orada onlarca qaçqın düşərgəsi yaranır, onlarla nə etməli, onları 
necə maliyyələşdirməli, onlara bir tikə çörəyi necə verməli? Bu, 
təkcə Ukrayna üçün çağırış deyil. Özü də bu qaçqınların 80 
faizi MDB ərazisindəndir. Biz bu məsələni həll etmək üçün 
Avropa İttifaqınamı müraciət etməliyik, biz biri-birimizə 
müraciət etməliyik – hörmətli Prezidentlər, hörmətli Baş 
nazirlər, bu bizim problemimizdir, bunu biz həll etməliyik. 
Lakin təəssüf ki, hansısa səbəblərdənsə, bu təklif də keçmədi. 
Biz bu məsələlərdə öz siyasətimizi qətiyyətlə yeridəcəyik, çünki 
mən əminəm ki, əgər biz bir yerdə yığışırıqsa, deməli, bizim 
qərarlarımız praqmatik olmalıdır. Əgər biz belə qərarlar qəbul 
edə bilmiriksə, onda bu quruma başqa cür yanaşmalıyıq. Belə ki, 
biz bunu şirin söhbətlər kimi qəbul etməməliyik. Bu, həqiqətən, 
 142 
sadə olmayan mürəkkəb münasibətlərdir. Zənnimcə, siz mənim 
cavabımı başa düşdünüz. 
İ l h a m  Ə l i y e v: Bu gün bu məsələ zirvə görüşü zamanı 
müzakirələr çərçivəsində də və mətbuat konfransında da 
səslənmişdir ki, bizim təşkilatımız qarşıdurma təşkilatı deyildir. 
O kiməsə qarşı yönəldilməmişdir. Bəzi kütləvi informasiya 
vasitələrində tez-tez GUAM-ı əks-təşkilat kimi qələmə verməyə 
cəhd göstərirlər. Biz burada kiməsə qarşı birləşib dostluq etməyə 
yığışmamışıq. Biz konstruktiv işləmək, əməkdaşlıq etmək, 
qarşılıqlı surətdə faydalı layihələri irəlilətmək, daxili tələbatımızı, 
maraqlarımızı maksimal dərəcədə təmin etmək üçün yığışmışıq. 
Xüsusən də, artıq deyildiyi kimi, təşkilatın təşəkkülünün və 
inkişafının bugünkü mərhələsi ilkin mərhələdir. Yaranmasından 
10 il keçməsinə baxmayaraq, o, real təşkilat kimi bu gün 
fəaliyyət göstərməyə başlayır, özü də elə bir vaxtda ki, bizim reg-
ionda – Xəzər dənizi – Qara dəniz regionunda tamamilə yeni 
reallıqlar, yeni şərait yaranır. Biz onlara hazır olmalıyıq. Biz 
təkcə bu proseslərin ardınca getməməli, proseslərə başçılıq 
etməliyik. Təşəbbüs göstərməli və milli maraqlarımızın təmin 
olunmasına yönəldilmiş iri layihələrin həyata keçirilməsini təklif 
etməliyik. 
Hər bir dövlət və hər bir prezident, ilk növbədə, öz ölkəsinin 
milli maraqlarını maksimum dərəcədə necə təmin etmək barədə 
düşünməlidir. Xüsusən də müstəqil dövlətlər kimi qısa tarixə 
malik ölkələrdə. Bizim müstəqilliyimizin cəmi 15 yaşı var. Onun 
da çox hissəsi ölkələrimizin ərazisindəki münaqişələrin 
ağırlaşdırdığı iqtisadi böhran, sosial gərginlik şəraitində 
keçmişdir, yəni müstəqilliyin, iqtisadi potensialın möhkəmlən-
dirilməsi, sabitləşdirilməsi – bunlarsız müstəqillik sadəcə olaraq 
xoş niyyətdir – üçün real işləmək imkanları məhdud idi. Bu gün 
biz elə bir həddə gəlib çatmışıq ki, iqtisadi, sosial, siyasi 
böhranların nəticələri, demək olar, aradan qaldırılmışdır. Biz 
tamamilə yeni səviyyəyə çıxırıq, indi gələcək perspektivlər, 
planlar barədə düşünməliyik, bu baxımdan əlimizdən gələni 
 143 
etməliyik ki, öz fəaliyyətimizlə, addımlarımızla, qərarlarımızla 
ölkələrimizə, xalqlarımıza fayda gətirək.  
Ona görə də biz Azərbaycanda müxtəlif beynəlxalq təşki-
latlara üzvlük məsələsini bu baxımdan nəzərdən keçiririk. Buna 
görə də düşünürəm ki, GUAM-ın digər regional təşkilatlara qarşı 
qoyulması heç də düzgün yanaşma deyildir. Rusiya ilə 
münasibətlərə gəldikdə isə deməliyəm ki, Azərbaycanın Rusiya 
ilə münasibətləri konstruktiv şəkildə qurulur, baxmayaraq ki, 90-
cı illər dövrünü xatırlasaq, demək olar ki, bütün 90-cı illər, bəlkə 
də keçmiş sovet məkanındakı ölkələr arasında ən gərgin 
münasibətlər Rusiya ilə Azərbaycan arasında olan münasibətlər 
idi. O zaman blokadalar da var idi, ərazimizi işğal etmiş 
Ermənistana çoxmilyardlıq qanunsuz silah göndərilməsi də var 
idi və sair. Lakin bu prosesləri yenidən dərk etməyin vaxtı gəldi. 
Biz 2000-ci illərin əvvəlindən fəaliyyətimizi müsbət cəhətlərə 
yönəltməyə, yəni müsbət olanları önə çəkməyə və mənfinin 
müsbətə çevrilməsi üçün onun üzərində işləməyə çalışdıq. Mən 
sizə bütün məsuliyyəti ilə və tamamilə ciddi deyirəm ki, bu 
taktika öz nəticəsini verdi. Bu gün Rusiya ilə Azərbaycan 
arasında qarşılıqlı narazılıq doğura biləcək məsələ qalmamışdır. 
Son iki ildə əmtəə dövriyyəsi iki dəfə artmışdır. Biz iqtisadi, 
regional və energetika sahələrində fəal əməkdaşlıq edirik. Ona 
görə də düşünürəm ki, bu təcrübə – hər halda, birləşdirən nə 
varsa, müsbət olan nə varsa ön plana çəkmək, mənfini isə geri 
itələmək – maraqlı ola bilər. Özü də tədricən həll etmək, mənfi 
azaldıqca müsbətə keçmək lazımdır. Bəlkə bu, uğur gətirir. Bir 
daha demək istəyirəm ki, biz GUAM-a hansısa başqa fun-
ksiyaları olan alət kimi deyil, regionumuzda demokratik 
proseslərin inkişafında səmərəli siyasi, iqtisadi əməkdaşlıq 
vasitəsi kimi baxırıq. Bu proseslər qaçılmazdır və biz onları fəal 
surətdə irəlilətməliyik. 
  V l a d i m i r   V o r o n i n: Əlbəttə, mən bu məsələ ilə 
bağlı fikirlərini söyləmiş prezidentlərlə razıyam. Ölkələrin 
münasibətləri beynəlxalq konvensiyalar, sazişlər əsasında 
qurulur. Lakin bu zaman başlıcası, bu münasibətlərin inkişaf 
 144 
etdirildiyi ölkənin mənafelərinə və hüquqlarına qarşılıqlı 
hörmətdir. Biz «sovet imperiyası» sindromundan can qurtara 
bilmirik. Biz, moldovanlar sülhsevər və çox xeyirxah insanlarıq. 
Lakin biz də daim böyük qardaş, kiçik qardaş və ya bacı 
prinsipi haqqında danışa bilmərik. Biz o beynəlxalq təşkilatlara 
gedirik, o təşkilatlarla işləyirik ki, orada ölkəmizin mənafelərinə 
riayət olunur, orada onun inkişafının öncül istiqamətləri var. Bu 
hansısa ictimai problemləri həll edən qeyri-hökumət təşkilatları 
deyildir. Bu, dövlətin inkişafı məsələləridir, çox ciddi 
problemlərdir. Bizim aramızda nə isə baş verəndə biz 
Moldovada məsələni həmişə belə qoyuruq: axı biz nəyi düz 
etmədik, niyə belə oldu, ilkin səbəb nədədir, biz ilk növbədə nə 
etməliyik?  
Məsələn, şərab böhranı haqqında. Biz ötən il 360 milyon 
şüşə şərab istehsal edib satmışıq. Hamımız yaşlı adamlarıq və 
anlayırıq ki, əlbəttə, bu şüşələrin hansındasa keyfiyyətsiz 
məhsul ola bilər. Bunu heç kim və heç zaman istisna etmir. 
İstənilən məhsul, istənilən digər sistem olduğu kimi kosmosda 
da nasazlıq yarana bilər. Burada isə söhbət artmaq və köhnəlmək 
dinamikası olan aktiv mayedən gedir. Yəni, canlı orqanizm kimi, 
o da turşuya bilər, onunla da nə istəsən baş verə bilər.  
Bəs bu problemə necə yanaşmalı? Əgər ona buldozerlərlə 
yanaşılsa, onda bu, bir qərardır, yox, əgər insan kimi yanaşılsa, 
oturub müzakirə edilərsə, onda kim bunun əleyhinə çıxar, heç 
kim. Biz özümüz bu problemlə mübarizə aparırıq, lazım 
olmayan işlərlə, saxtakarlıqlarla məşğul olanları daim qovuruq. 
Bilirsiniz, saxtalaşdırılmış məhsul problemi heç də təkcə 
şərabçılıqda olmur. Nəyi istəsələr saxtalaşdırırlar. Müxtəlif 
yarlıklar yapışdırır və istədiklərini buraxırlar. Lakin bütün 
bunlar sivil çərçivədə, təhqirə yol verilmədən edilməlidir. Çünki 
Moldova və ya Gürcüstan şərabının brendini bazara çıxarmaq 
üçün nə qədər vaxt gərəkdir, sonra da bir gündə onların hamısı 
buldozerlərin altına atılır. Əlbəttə, burada milli heysiyyətə və 
dövlət mənafelərinə toxunurlar, hamısına bir yerdə. Odur ki, biz 
bu məsələlərdə, sadəcə, çox diqqətli olmalıyıq, bir-birimizə 
 145 
qarşılıqlı hörmətlə yanaşmalıyıq. Artıq bu halda bütün ölkələrlə 
münasibətlərimiz çox gözəl olar, biz məhz buna köklənmişik. 
Xüsusən də, yüzilliklər ərzində təşəkkül tapmış 
münasibətlərimiz olan ölkələrlə. Bu yüzilliklər indiki prezidentə 
– onun nə kimi səlahiyyətləri olsa da – verilməyib ki, onların 
üstündən buldozerlərlə keçsin.  
M i x e i l   S a a k a ş v i l i: Burada çox alovlu nitqlər söy-
lənildi, mən bütün bu məsələləri heç vaxt belə dəqiq 
əsaslandırmamışam. Həqiqətən, gözəl Moldova şərablarının iri 
buldozerlərlə Moskva torpağında necə basdırıldığını televizorda 
gördüm. Çox xoşagəlməz mənzərə idi. İndi Moskva torpağına 
Moldova şərabı hopmuş və sındırılmış butılkalar basdırılmışdır. 
İnanmıram ki, bu torpaqda yaxşı nəsə bir şey bitsin. Bizim real 
problemlərimiz var və hökumətimizə tapşırmışıq hesablasınlar 
ki, qazandığımız nədir, uduzduğumuz nədir. Biz bir yerdə 
oturub qalmaq və əlimizi ağdan-qaraya vurmamaq üçün 
yaşamırıq. Əlbəttə, biz milli mənafelərimizə uyğun olan qərar 
qəbul edəcəyik. Mən burada deyilənlərin hamısını təsdiq edirəm 
ki, biz öz görüşlərimizi kimlərəsə qarşı yönəltmirik. Bizim 
konkret problemlərimiz var. Onları digərləri ilə həll etməyə 
çalışırıq, hələlik digərləri ilə baş tutmursa, bir-birimizlə həll 
edirik. Odur ki, bu cür hər hansı hərəkəti kiməsə acıq vermək 
kimi başa düşmək lazım deyildir. Çünki kiminsə acığına bir iş 
görərək yaşamaq çox xoşagəlməzdir, yaxşı hal deyil və insana 
yaraşmaz.  
Təbii ki, dövlət də heç vaxt belə hərəkət etməyəcəkdir. 
Hesab edirəm ki, problem var. Ukraynanın tamamilə əsas-
landırılmış təkliflərinə baxılmadığını gördükdə şəxsən özümü 
təhqir olunmuş hesab etdim. MDB görüşlərində nəinki müza-
kirəyə çıxarmadılar və dəlillər gətirib rədd etmədilər, sadəcə 
olaraq, heç müzakirə etmədilər.  
Ukrayna meşənin qırağında hansısa ucqar bir kənd deyil, bu 
Birliyin aparıcı ölkəsidir. Əgər onu belə saya almırlarsa, bu cür 
sərvətləri, imkanları olmayan kiçik dövlətlərdən heç danışmağa 
dəyməz. Bir sözlə, bütün bunlar mövcud reallıqlar haqqında 
 146 
düşündürür. Əlbəttə, biz tələm-tələsik qərarlar qəbul 
etməyəcəyik. Ona görə ki, qəbul edəcəyimiz hər hansı qərarları 
indiyədək olduğu kimi, əlaqələndirəcəyik. Biz məsələləri MDB 
üzrə bütün tərəfdaşlarımızla əlaqələndirəcəyik, həll edəcəyik, ən 
azı, məsələləri həll etməyə çalışacağıq, qəti qərarları bundan 
sonra qəbul edəcəyik.  
S u a l: Mənim sualım Moldova prezidenti cənab 
Vladimir Voroninədir. Cənab Prezident, bu gün Siz 
çıxışınızda GUAM-ın regionun digər ölkələri üçün açıq olması 
ilə əlaqədar bu təşkilatın adını dəyişdirməyi təklif etdiniz. 
Vladimir Nikolayeviç, Siz hansı ölkələri bu təşkilatın 
potensial yeni üzvləri kimi görürsünüz?  
V l a d i m i r   V o r o n i n: Bəli, təklif etdim ki, adı dəyiş-
dirib, Avropa Seçimi Birliyi qoyaq. Lakin bu tapşırıq katibliyə 
və xarici işlər nazirlərinə göndərildi. İclasımızdan sonra onlar 
bu təklifə necə yanaşmaq barədə məlumat verəcəklər. Mən bir 
sıra ölkələri, o cümlədən Avropa İttifaqı ölkələrini, hər halda, 
yaxın vaxtlarda Aİ-nin üzvləri olacaq ölkələri, məsələn, 
Rumıniyanı, Bolqarıstanı görürəm. Bu tamamilə normal haldır, 
xüsusən haqqında danışdığımız enerji və yanacaq dəhlizləri 
çərçivəsində. Onlar çox yaxşı uyğun gəlirlər və bunda özləri də 
çox ciddi maraqlıdırlar. Məsələ səmərəlilikdədir. Əgər biz 
münasibətlərimizin səmərəli və keyfiyyətli olduğunu göstərsək, 
yeni səviyyəyə qalxsaq və bunu hiss etsələr, əlbəttə, təşkilat 
genişlənəcək və daha dərin inkişaf istiqaməti alacaqdır.  
                                                            
 147 
                                        ***  
 
Mətbuat konfransından sonra Azərbaycan, Ukrayna, Mol-
dova və Gürcüstan prezidentləri zirvə görüşü münasibətilə Uk-
rayna poçt xidmətinin buraxdığı yeni poçt markalarının təq-
dimat mərasimində iştirak etdilər. Dövlət başçıları poçt mar-
kalarını imzaladılar və xatirə şəkli çəkdirdilər. 
 148 
 
 
 
AZƏRBAYCAN PREZİDENTİ İLHAM ƏLİYEVİN 
UKRAYNA PREZİDENTİ VİKTOR YUŞŞENKO 
İLƏ GÖRÜŞÜ 
 
Kiyev 
 
23 may 2006-cı il 
 
Mayın 23-də Kiyevdə Azərbaycan prezidenti İlham Əli-
yevin və Ukrayna prezidenti Viktor Yuşşenkonun görüşü ol-
muşdur. Danışıqlarda siyasi, iqtisadi və digər sahələrdə iki-
tərəfli əlaqələrin vəziyyəti və inkişaf perspektivləri barədə fikir 
mübadiləsi aparılmışdır. 
Görüşdən sonra keçirilən brifinqdə prezidentlər müzakirə 
edilmiş məsələlər barədə jurnalistlərə məlumat verdilər. 
V i k t o r  Y u ş ş e n k o:  İndi biz Azərbaycan tərəfi ilə 
ikitərəfli danışıqlar apardıq. Qeyd etmək istərdim ki, iqtisa-
diyyat, ticarət və energetika sahələrində qarşılıqlı əlaqələrə aid 
məsələlər danışıqlarda diqqət mərkəzində idi. Daha doğrusu, bu 
gün, demək olar ki, diskussiyamızın əsas məqsədi həmin 
sahələrdə, o cümlədən də energetika sahələrində mövcud olan 
qarşılıqlı imkanları maksimum öyrənməkdir. Biz infrastruktur 
sistemi, ondan istifadə və enerji bazarının bu və ya digər 
hissəsinin keyfiyyətcə yeni təşkili naminə infrastrukturdan 
istifadənin dəyişdirilməsi barədə danışdıq. Biz ilk növbədə, Uk-
raynanın energetika bazarından söhbət açdıq. Mən bilirdim ki, 
Ukrayna tərəfi Odessa rayonunda birgə layihələrdən, terminal-
dan, Odessa–Brodı neft kəmərindən, Qazaxıstan neftinin Brodı-
da, tikintisi hazırda nəzərdən keçirilən neftayırma zavodunda 
dərin emalından tutmuş, Azərbaycan tərəfi ilə əməkdaşlığı 
inkişaf etdirməyə hazırdır. Xam neftin dərin emalı, o cümlədən 
kimyəvi komponentlər istehsalı üçün təxminən 3 milyard dollar 
 149 
həcmində maliyyələşdirmə nəzərdə tutan beynəlxalq memoran-
dum imzalanmışdır. 
Biz Brodı–Qdansk layihəsini gerçəkləşdirməyin perspektiv-
lərindən də danışdıq, Avropa İttifaqının, Avropa Bankının onu 
maliyyələşdirməyə hazır olduğunu təhlil etdik və bu layihənin 
həyata keçirilməsinə dair dialoqun davam etdirilməsi barədə 
razılığa gəldik. Biz digər imkanlardan, o cümlədən də  Ukrayna 
ərazisində Azərbaycan istehsalçılarının mənafelərinin təmsil 
olunduğu yanacaqdoldurma stansiyaları şəbəkəsinin təşkilindən 
danışdıq. Razılığa gəldik ki, bununla üç gündən sonra 
yaradılacaq müvafiq işçi qrupu məşğul olacaqdır. Ekspert 
səviyyəsində, peşəkar səviyyədə layihələr işlənib hazırlanacaq 
və bunlar həyata keçirilmək üçün müvafiq surətdə iki ölkənin 
hökumətlərinə təklif ediləcəkdir. 
İ l h a m  Ə l i y e v: İkitərəfli münasibətlərimizin böyük tarixi 
var və indi keyfiyyətcə tamamilə yeni səviyyəyə çıxır. Biz 
ikitərəfli münasibətləri həmişə geniş səpkidə müzakirə edirik. 
Buraya həm siyasi dialoq, iqtisadi əməkdaşlıq, energetika 
sahəsində əməkdaşlıq məsələləri, həm də ölkələrimizin şirkət-
lərinin birgə biznes layihələrində iştirakı daxildir. Hazırda bu 
sahələrdə daha səmərəli əməkdaşlıq üçün çox yaxşı perspektivlər 
açılır. Əlbəttə, indi energetika sektoru ilə bağlı məsələlər 
regionumuzda da, dünyada da ön sıraya keçir. Onlar regional 
əməkdaşlığın təhlükəsizliyi, dövlətlərimizin müstəqil xəttinin 
inkişafı və möhkəmləndirilməsi məsələləri ilə sıx bağlıdır. Ona 
görə də bu məsələlər müzakirələrimizdə, şübhəsiz, diqqət mərkə-
zində olmuşdur. Əməkdaşlıq üçün artıq yaxşı perspektivlər vardır. 
Azərbaycanda karbohidrogen ehtiyatlarının iri hasilatçısına 
çevrilir. 
Gələn il Azərbaycanda neft hasilatının həcmi 30 milyon 
tondan artıq olacaq, bizim proqnozlara və beynəlxalq qurumların 
proqnozlarına görə, 2008-ci il üçün isə Azərbaycanda hər il 60 
milyon ton neft hasil ediləcəkdir. «Şahdəniz» yatağından böyük 
həcmdə qaz hasil ediləcəyi gözlənilir ki, bu da Azərbaycanı həm 
də qaz ixrac edən ölkəyə çevirəcəkdir. Təbii ki, bu məsələlər 
 150 
bizim görüşümüzdə müzakirə olunmuşdur, qarşılıqlı surətdə 
faydalı əməkdaşlıq üçün çox yaxşı perspektivlər var. Bilirsiniz 
ki, Azərbaycanda, ümumən Xəzər regionunda enerji daşıyıcı-
larının nəqlinin şaxələndirilməsi məsələsi indi geniş müzakirə 
olunur. Biz bu istiqamətdə müəyyən uğurlar əldə etmişik, 
Azərbaycandan Qara dənizin, Aralıq dənizinin müxtəlif 
limanlarına 3 boru kəməri çəkilmişdir. Azərbaycan qazının 
Gürcüstana və Türkiyəyə, ola bilsin, sonradan Avropanın digər 
ölkələrinə də nəqli üçün iri qaz kəmərinin inşası başa 
çatmaqdadır. Ukrayna etibarlı tərəfdaşımızdır və bizi iqtisadi 
sahədə çox fəal əməkdaşlıq birləşdirir. Energetika və neft-qaz 
sektorunda əməkdaşlıq məsələləri indi daha real görünür. Biz 
bu məsələləri çox ətraflı, təfsilatı ilə müzakirə etdik. Əminəm 
ki, bu yaxınlarda müfəssəl işə başlayacaq ekspertlər qrupu qısa 
müddət ərzində gələcək mümkün sazişlərin konkret iqtisadi 
parametrlərini bizə təqdim edəcəkdir. Ümumən demək istəyi-
rəm ki, Ukraynaya səfərimdən çox razı qaldım, GUAM zirvə 
görüşü çərçivəsində çox mühüm qərarlar qəbul edilmiş, habelə 
dünən və xüsusilə bu gün səhərdən axşamadək ikitərəfli 
əlaqələrimizi müzakirə etmək üçün yaxşı imkan var idi, mən bu 
münasibətləri yüksək qiymətləndirirəm. Ukrayna ilə 
Azərbaycan arasında münasibətlərin dinamik inkişafı bizdə 
böyük məmnunluq doğurur. Bu, təkcə bizim xeyrimizə deyil, 
həm də regional inkişafın çox mühüm sabitləşdirici amilidir. 
S u a l: Cənab Əliyev, GUAM-ın üzvü olan ölkələr ara-
sında yalnız Azərbaycan neft hasilatı və neft emalı məhsul-
larının mümkün ixracçısıdır. GUAM ölkələri üçün hansı 
həcmdə və müddətdə neft göndəriləcəyinə təminat verə 
bilərsinizmi? 
İ l h a m  Ə l i y e v: Bu məsələ, əlbəttə, müzakirə olun-
muşdur. Deməliyəm ki, artıq indi Azərbaycanın nefti və neft 
məhsulları dünya bazarlarına, o cümlədən GUAM ölkələrinə 
göndərilir. Gürcüstan bazarına Azərbaycanın neft məhsulları 
böyük həcmdə göndərilir, biz Moldova ilə də işləmişik, oraya 
neft məhsulları göndərmişik. Bir neçə il əvvəl, Ukraynada 
 151 
yanacaqla bağlı böhranlı şərait yarananda bu ölkəyə də neft 
məhsulları göndərilmişdir. Yəni bu, təzə məsələ deyil, əvvəllər 
də var idi, sadəcə olaraq, indiki mərhələdə bütün bunlar daha 
miqyaslı xarakter alır, çünki Azərbaycanda neft hasilatının 
səviyyəsi ilbəil artır. Dediyim kimi, 2008-ci ildə hasilat 60 
milyon ton təşkil edəcəkdir. Əlbəttə, bizim imkanlarımız 
artacaqdır. Ukrayna bazarına neft göndərilməsi məsələləri 
tamamilə realdır, onlar hazırda nəzərdən keçirilir və hesab 
edirəm ki, ekspert qiymətləndirilməsi başa çatan kimi, yaxın 
vaxtlarda bu istiqamətdə real işə başlaya biləcəyik.  
V i k t o r  Y u ş ş e n k o: Biz dedik ki, artıq bu gün Qara 
dəniz regionunda bir neçə milyon ton sərbəst neft var. Biz təkcə 
Azərbaycan neftini deyil, ümumən Xəzər neftini nəzərdə 
tuturuq. Buna görə də Qara dəniz regionunda neftlə bağlı sabit 
siyasətimizin olub-olmamasından danışsaq, qətiyyətlə deyə 
bilərəm ki, əlbəttə, var, əlbəttə, mövcuddur. Cənab Prezidentin 
dediyi perspektivlər nəzərə alınmaqla isə bu fikir daha da 
möhkəmlənir. 
 
Səfər başa çatdı 
 
Azərbaycan prezidenti İlham Əliyev mayın 23-də Ukraynaya 
səfərini başa çatdıraraq vətənə yola düşdü. Azərbaycan 
prezidenti həmin gün gecə Bakıya qayıtdı. 
 
 152 
 
 
 
MİNSK QRUPUNUN HƏMSƏDRİ OLAN 
DÖVLƏTLƏRİN NÜMAYƏNDƏ HEYƏTİ         İLƏ 
GÖRÜŞ 
 
Prezident sarayı 
 
24 may 2006-cı il 
 
Azərbaycan Respublikasının Prezidenti İlham Əliyev 
mayın 24-də Prezident sarayında Rusiya Xarici İşlər nazirinin 
müavini Qriqori Karasin, ABŞ Dövlət katibinin Avropa 
məsələləri üzrə müavini Daniel Frid, Fransa prezidentinin 
beynəlxalq məsələlərə dair müşaviri Pyer Morel, ATƏT-in 
Minsk qrupunun həmsədrləri və ATƏT-in hazırkı sədrinin şəxsi 
nümayəndəsindən ibarət ATƏT-in Minsk qrupunun həmsədri 
olan dövlətlərin nümayəndə heyətini qəbul etmişdir. Görüş 
zamanı Ermənistan–Azərbaycan, Dağlıq Qarabağ müna-
qişəsinin nizama salınması ilə əlaqədar aparılan danışıqlarla 
bağlı fikir mübadiləsi olmuşdur.  
 
 
 153 
 
 
 
İTALİYA RESPUBLİKASININ PREZİDENTİ                                                            
ZATİ-ALİLƏRİ                                                                                                                 
CƏNAB CORCİO NAPOLİTANOYA  
 
Hörmətli cənab Prezident!  
İtaliya Respublikasının milli bayramı – Respublika günü 
münasibətilə Sizi və Sizin simanızda bütün xalqınızı şəxsən öz 
adımdan və Azərbaycan xalqı adından təbrik edirəm.  
Əminəm ki, Azərbaycan ilə İtaliya arasındakı dostluq mü-
nasibətlərinin möhkəmlənməsi, əməkdaşlığımızın əhatə 
dairəsinin genişlənməsi meylləri bundan sonra da davam 
edəcəkdir.  
Bu əlamətdar gündə Sizə möhkəm cansağlığı, işlərinizdə 
uğurlar, dost İtaliya xalqına əmin-amanlıq və rifah arzulayıram.  
 
Hörmətlə,  
İLHAM ƏLİYEV 
Azərbaycan Respublikasının Prezidenti  
 
Bakı, 25 may 2006-cı il 
 
 154 
 
 
 
İTALİYA RESPUBLİKASI NAZİRLƏR 
ŞURASININ SƏDRİ                                                                     
ZATİ-ALİLƏRİ                                                                                                             
CƏNAB ROMANO PRODİYƏ  
 
Hörmətli cənab Sədr!  
Ölkənizin milli bayramı – Respublika günü münasibətilə 
Sizə və dost xalqınıza ən səmimi təbriklərimizi yetirirəm.  
Azərbaycan–İtaliya münasibətlərinin bugünkü səviyyəsi və 
inkişaf dinamikası sevindiricidir.  
Ümidvaram ki, birgə səylərimiz sayəsində nailiyyətlərimizi 
qoruyub saxlayacaq və xalqlarımızın mənafelərinə xidmət edən 
yeni-yeni uğurlar qazanacağıq. Sizə möhkəm cansağlığı, 
işlərinizdə müvəffəqiyyətlər, ölkənizə sülh və tərəqqi 
arzulayıram.  
 
Hörmətlə,  
İLHAM ƏLİYEV 
Azərbaycan Respublikasının Prezidenti  
 
Bakı, 25 may 2006-cı il 
 
 155 
 
 
 
BMT-nin QADINLAR ÜÇÜN İNKİŞAF FONDUNUN 
İCRAÇI  DİREKTORU                 XANIM NOELİN 
HEYZERİ İLƏ                                              GÖRÜŞDƏ 
SÖHBƏT 
 
Prezident sarayı 
 
25 may 2006-cı il 
  
Azərbaycan Respublikasının Prezidenti İlham Əliyev 
mayın 25-də Prezident sarayında BMT-nin Qadınlar üçün 
İnkişaf Fondunun icraçı direktoru xanım Noelin Heyzeri qəbul 
etmişdir.  
Azərbaycanda səmərəli görüşlər keçirdiyini söyləyən xanım 
Noelin Heyzeri MDB ölkələri arasında ilk dəfə respublikamıza 
səfər etdiyini bildirdi. Ölkəmizin inkişafının çox vacib bir 
mərhələsində Bakıya səfərə gəldiyini vurğulayan qonaq Azər-
baycanın sürətlə artan iqtisadi göstəricilərinə görə prezident 
İlham Əliyevi təbrik etdi. O, Azərbaycanda əldə olunan 
gəlirlərin insanların rifahına yönəldilməsini xüsusi vurğuladı.  
Dövlətimizin başçısı da bunun çox önəmli bir məsələ 
olduğunu, Azərbaycanda iqtisadi inkişafın daha çox sosial, 
humanitar sahələrə istiqamətləndirildiyini bildirdi. Prezident 
İlham Əliyev ölkəmizdə əhalinin rifah halının yaxşılaşdırılması 
üzrə bir sıra proqramların – təhsil, səhiyyə, regional inkişaf 
proqramlarının uğurla həyata keçirildiyini nəzərə çatdırdı.  
 
 156 
 
 
 
AZƏRBAYCAN PREZİDENTİ İLHAM ƏLİYEV 
«FAYNƏNŞL TAYMS» QƏZETİNİN MƏRKƏZİ VƏ 
ŞƏRQİ AVROPA ÖLKƏLƏRİ ÜZRƏ  
REDAKTORU STEFAN VEQSTİLƏ          
MÜSAHİBƏ VERMİŞDİR  
 
Prezident sarayı 
 
25 may 2006-cı il 
 
Azərbaycan Respublikasının Prezidenti İlham Əliyev 
mayın 25-də Prezident sarayında Böyük Britaniyanın nüfuzlu 
nəşrlərindən olan «Faynənşl Tayms» qəzetinin Mərkəzi və Şərqi 
Avropa ölkələri üzrə redaktoru Stefan Veqstilə müsahibə 
vermişdir.  
Dövlətimizin başçısı energetika sahəsinin inkişafı, regional 
və digər məsələlərlə bağlı suallara ətraflı cavab verdi.  
 
 157 
 
 
 
İSVEÇ KRALLIĞININ BAŞ NAZİRİ                                                                           
ZATİ-ALİLƏRİ                                                                                                                
CƏNAB GÖRAN PERSSONA  
 
Hörmətli cənab Baş nazir!  
Milli bayramınız – İsveç Bayrağı günü münasibətilə Sizi 
və xalqınızı səmimi-qəlbdən təbrik edirəm.  
Əminəm ki, ölkələrimiz arasındakı dostluq və əməkdaşlıq 
münasibətlərinin inkişafı, genişlənməkdə olan əlaqələrimiz 
daim xalqlarımızın rifahına xidmət edəcəkdir.  
Sizə ən xoş arzularımı yetirir, dost xalqınıza sülh və tərəqqi 
diləyirəm.  
 
Hörmətlə,  
İLHAM ƏLİYEV  
Azərbaycan Respublikasının Prezidenti  
 
Bakı, 25 may 2006-cı il 
 
 158 
 
 
 
İSVEÇİN KRALI ƏLAHƏZRƏT                                     
XVI KARL QUSTAVA  
 
Əlahəzrət!  
İsveç Krallığının milli bayramı – İsveç Bayrağı günü 
münasibətilə Sizə və Sizin simanızda bütün xalqınıza təbrik-
lərimizi yetirməkdən məmnunluq duyuram.  
Ümidvaram ki, Azərbaycan–İsveç münasibətləri xalqlarımı-
zın mənafeləri naminə bundan sonra da dostluq və qarşılıqlı 
anlaşma zəminində inkişaf edəcəkdir.  
Sizə möhkəm cansağlığı, işlərinizdə uğurlar, dost İsveç 
xalqına əmin-amanlıq və firavanlıq arzulayıram. 
 
Hörmətlə,  
İLHAM ƏLİYEV  
Azərbaycan Respublikasının Prezidenti  
 
Bakı, 25 may 2006-cı il 
 
 159 
 
 
 
28 MAY – RESPUBLİKA GÜNÜ MÜNASİBƏTİLƏ                                             
RƏSMİ QƏBULDA NİTQ 
 
Bakı, «Gülüstan» sarayı 
 
26 may 2006-cı il 
 
Hörmətli xanımlar və cənablar!  
Hörmətli qonaqlar!  
Mən sizin hamınızı Respublika günü münasibətilə ürək-
dən təbrik edirəm. Bütün Azərbaycan xalqına sülh, əmin-
amanlıq, xoşbəxtlik arzulayıram.  
1918-ci ildə Azərbaycan Xalq Cümhuriyyətinin yaranması 
tarixi bir hadisə idi. İlk dəfə olaraq müsəlman ölkəsində 
demokratik respublika yaranırdı və Azərbaycan xalqı müstəqil 
həyata qovuşurdu. Ancaq bildiyiniz kimi, Azərbaycan Xalq 
Cümhuriyyətinin ömrü uzun olmadı və iki ildən sonra 
cümhuriyyət süqut etdi. Xalqımız Azərbaycan Xalq Cümhu-
riyyətinin və onun qurucularının fəaliyyətini çox yüksək 
qiymətləndirir. Ancaq respublikanın süqutu onu göstərdi ki, 
müstəqilliyi qoruyub saxlamaq, müdafiə etmək onu əldə 
etməkdən daha da çətin işdir. Müasir Azərbaycan tarixi də onu 
90-cı illərin əvvəllərində bir daha göstərdi.  
1991-ci ildə Sovet İttifaqı dağılandan sonra bütün başqa 
müttəfiq respublikalarla bərabər, Azərbaycan da dövlət müs-
təqilliyi əldə etdi. Ancaq hamımız yaxşı xatırlayırıq ki, o illər 
Azərbaycan üçün nə qədər çətin illər olmuşdur. Faktiki olaraq 
müstəqilliyimiz əldə edildikdən sonra Azərbaycanın bir dövlət 
kimi müqəddəratı, yaşaması artıq böyük təhlükə qarşısında idi. 
Ölkədə gedən xoşagəlməz proseslər, iqtisadi tənəzzül, siyasi, 
hərbi, iqtisadi böhran, vətəndaş qarşıdurması, Ermənistanın 
Azərbaycana etdiyi təcavüz və bunun acı nəticələri, bütövlükdə 
 160 
ölkədə gedən mənfi proseslər bizim müstəqilliyimizi çox böyük 
təhlükə qarşısında qoymuşdu. Azərbaycanın müstəqil ölkə kimi 
gələcəyi böyük sual altında idi.  
Azərbaycan xalqı 1993-cü ildə ulu öndər Heydər Əliyevə üz 
tutaraq onu Azərbaycana rəhbərliyə dəvət edərək ölkəni bu 
bəladan qurtardı. Azərbaycanın 1993-cü ildən bu günə qədərki 
tarixi onu göstərir ki, ölkəmiz hərtərəfli inkişaf edir, sürətlə 
inkişaf edir. Düzdür, 1993-cü ildə ölkəmizin düşdüyü o ağır 
vəziyyət ölkə həyatının bütün sahələrinə mənfi təsir göstərirdi. 
O tənəzzülün nəticələrini aradan qaldırmaq, sabitliyə nail 
olmaq, əlbəttə ki, böyük siyasi təcrübə, bacarıq, cəsarət tələb 
edirdi. Ulu öndər Heydər Əliyevin qətiyyəti, onun siyasi 
müdrikliyi, dünyadakı nüfuzu, cəsarəti və təcrübəsi, 
Azərbaycan xalqının Heydər Əliyev siyasətinə öz dəstəyini 
verməsi bu gün Azərbaycanı nəinki bölgədə, dünyada ən 
dinamik və sürətlə inkişaf edən ölkələrdən birinə çeviribdir.  
1993-cü ildəki vəziyyətə nəzər salaq və bugünkü Azərbay-
canın inkişafına nəzər salaq. Təkcə biz yox, bizimlə bərabər 
fəaliyyət göstərən, Azərbaycana vaxtaşırı səfərlər edən bütün 
dövlət, hökumət başçıları, yüksək qonaqlar da bunu görür və 
yüksək qiymətləndirirlər. Bu gün Azərbaycanın qarşısında çox 
gözəl üfüqlər var, çox gözəl perspektivlər var. Ölkəmiz regionda 
öz mövqelərini möhkəmləndirir, ölkə daxilində hökm sürən 
sabitlik və vətəndaş birliyi, həmrəyliyi bizim uğurlarımızın əsas 
səbəblərindən biridir.  
Azərbaycanda Heydər Əliyevin siyasəti yaşayır, möh-
kəmlənir, yeni formalarla zənginləşir. Çünki həyat yerində 
durmur, qarşımıza yeni vəzifələr, yeni çağırışlar çıxır. Böl-
gədəki vəziyyət, dünyada gedən proseslər, Azərbaycanın Dünya 
Birliyinə inteqrasiya siyasəti, qloballaşma meylləri – bütün 
bunlar, əlbəttə, Azərbaycandan da yan keçmir. Azərbaycan 
bütün bu proseslərin nəinki iştirakçısı, hətta bəzi çox mühüm 
işlərin, layihələrin, dünya miqyaslı tədbirlərin təşəbbüskarıdır 
və artıq aparıcı qüvvəyə çevrilir. Bütün bunlar öz-özünə baş 
verən hadisələr deyildir. Bütün bunları biz təmin edirik. 
 161 
Azərbaycan rəhbərliyinin siyasəti, xalqın bizim siyasətimizi 
dəstəkləməsi, təbii ki, mövqelərimizi daha da gücləndirir. 
Ölkədə həm siyasi, həm də iqtisadi sahələrdə islahatlar cəsarətlə 
aparılır. Mən tam əminəm ki, siyasi və iqtisadi islahatlar, 
iqtisadi yüksəliş və demokratikləşmə prosesləri bir-birini 
tamamlamalıdır və paralel şəkildə həyata keçirilməlidir. Əks 
təqdirdə uğurlar müvəqqəti olacaqdır. Əgər ölkədə iqtisadi 
durum yaxşılaşmasa, bizim iqtisadi planlarımız həyata keçməsə, 
təbii ki, Azərbaycanda tam şəkildə demokratik cəmiyyətin 
qurulmasından söhbət gedə bilməz. Çünki iqtisadi cəhətdən 
geridə qalmış ölkələrdə – digər ölkələrin təcrübəsinə baxıb bunu 
bir daha deyə bilərik – adətən, demokratikləşmə prosesləri çox 
ləng gedir. Eyni zamanda, əgər biz ancaq və ancaq iqtisadi 
məsələlərlə məşğul olsaq, iqtisadi artımın davamlılığına nail 
olsaq, ölkədə ictimai nəzarət isə zəif olsa, siyasi təsisatlar 
möhkəmlənməsə, onda iqtisadi uğurlarımız da müvəqqəti 
olacaqdır. 
Biz dünyada gedən prosesləri izləyirik. Tarixi də yaxşı 
bilirik. İnkişaf etmiş ölkələrin təcrübəsini də öyrənirik və 
görürük ki, harada inkişaf var, harada problemlər çoxdur. 
Görürük ki, təbii sərvətlərlə zəngin olmaq heç də o demək deyil 
ki, ölkə böyük nailiyyətlərə nail olacaqdır. Yenə də deyirəm, 
əgər cəmiyyətdə demokratikləşmə prosesləri sürətlə aparılmasa, 
sözün əsl mənasında, vətəndaş cəmiyyəti yaradılmasa, qanunun 
aliliyi tam şəkildə bərqərar olunmasa, bizim gözəl iqtisadi 
perspektivlərimiz həyatda tam şəkildə reallaşmayacaqdır. Ona 
görə hesab edirəm, Azərbaycanın təcrübəsi onu göstərir ki, biz 
düzgün istiqamətdə inkişaf edirik, siyasi islahatlar çox sürətlə 
aparılır. Son parlament seçkiləri bunu bir daha təsdiqlədi.  
Noyabr ayında keçirilmiş seçkilərdə Azərbaycan xalqının 
iradəsi seçkilərin nəticələrində tam şəkildə öz əksini tapmışdır. 
Beynəlxalq təşkilatlar tərəfindən keçirilmiş «exit-poll» da onu 
təsdiqlədi. Rəsmi nəticələr «exit-poll»un nəticələri ilə 90 faiz 
üst-üstə düşübdür. Bu, böyük göstəricidir. O yerlərdə ki qanun 
pozuntuları olmuşdur, qanunu pozan şəxslərə qarşı ciddi 
 162 
tədbirlər görüldü, onlar cəzalandırıldılar. Eyni zamanda, bəzi 
dairələrdə seçkilərin nəticələri ləğv olundu və təkrar seçkilər 
keçirildi. Bildiyiniz kimi, bu ay keçirilmiş seçkilərdə mötəbər 
beynəlxalq qurumlar tərəfindən keçirilmiş «exit-poll»un nəticə-
ləri rəsmi nəticələrlə 100 faiz üst-üstə düşdü. Bu bir daha onu 
göstərdi ki, Azərbaycanda ədalətli, şəffaf seçkilərin keçirilməsi 
mümkündür və Azərbaycan xalqının, iqtidarının bu istiqamətdə 
fəaliyyəti bu nəticəyə gətirib çıxarıbdır. 
Azərbaycan iqtisadi sahədə dünyada ən sürətlə inkişaf edən 
ölkədir. Bu özünü təkcə makroiqtisadi göstəricilərdə deyil, eyni 
zamanda, insanlarımızın gündəlik həyatında da büruzə verir. 
Əlbəttə, ümumi daxili məhsulun artımının 40 faizə çatması 
dünya miqyasında rekord göstəricidir. Eyni zamanda, yanvar–
aprel aylarında sənaye istehsalının artımının 50 faizə qalxması, 
əlbəttə, Azərbaycanın iqtisadi və sənaye inkişafına güclü təkan 
verən amildir.  
Ölkəmizdə müxtəlif layihələr həyata keçirilir və qəbul 
edilmiş bütün proqramlar çox konkret xarakter daşıyır. Biz 
şüarlardan çox uzağıq. Mən hesab edirəm ki, hər bir proqramın 
konkret vəzifələri, icraçıları, nəzarət mexanizmi olmalıdır və 
maliyyə mənbələri də olmalıdır. Ona görə istər regionların 
sosial-iqtisadi inkişafı proqramı, istər Bakıətrafı qəsəbələrin 
sosial-iqtisadi inkişafı proqramı, istərsə də Bakının yol 
infrastrukturunun inkişafına dair proqram – bütün bunlar icra 
olunur. Bunun nəticəsində ölkəmizdə son iki il yarım ərzində 
380 min yeni iş yeri açılmışdır. Biz bilirik ki, bu hələ işin 
başlanğıcıdır. Azərbaycanda bundan sonra da yüz minlərlə yeni 
iş yerlərinin açılması planlaşdırılıb ki, bu da öz növbəsində, 
həm işsizliyin aradan qaldırılmasına xidmət edəcək, eyni 
zamanda, yoxsulluq şəraitində yaşayanların sayını kəskin 
şəkildə aşağı salacaqdır.  
Bildiyiniz kimi, keçən il ərzində Azərbaycanda yoxsulluğun 
səviyyəsi 20 faiz aşağı düşübdür. Bu, qısa müddət ərzində 
böyük nailiyyətdir. Ancaq, əlbəttə ki, bu bizə imkan vermir ki, 
arxayınlaşaq, yaxud da bu məsələyə diqqətimizi azaldaq. 
 163 
Azərbaycanda bir nəfər də yoxsul adam, bir nəfər də işsiz adam 
olmamalıdır. Əlbəttə, işləmək istəyən gərək işlə təmin edilsin. 
Elələri var ki, işləmək istəmirlər, onlar hər bir ölkədə var.  
Digər mühüm layihələr infrastruktur layihələridir. Çünki 
Azərbaycanın uzunmüddətli inkişafını gərək biz bu gün 
müəyyən edək. Sənayeləşmə prosesləri daha da sürətlə 
getməlidir. Qeyri-neft sektorunun inkişafına böyük diqqət 
göstərilir. Bunu etmək üçün, əlbəttə, enerji infrastrukturunun 
yaradılması zəruridir. İndi Azərbaycanın müxtəlif bölgələrində 6 
yeni müasir elektrik stansiyası tikilir ki, bunların da ümumi istehsal 
gücü 1000 meqavata bərabərdir. Nəzərə alsaq ki, Azərbaycanda 
bütün dövrlər ərzində istifadəyə verilmiş gücün miqdarı təxminən 
4000–4500 meqavatdır, görün qısa müddət ərzində bu sahədə nə 
qədər böyük irəliləyiş var. Bu bizə imkan verəcək ki, 
Azərbaycanda sənayenin inkişafı daha da sürətlə getsin, enerji 
təhlükəsizliyi məsələlərini uğurla həll edək.  
Bilirsiniz ki, indi dünyada həm iqtisadi, həm də siyasi 
baxımdan enerji təhlükəsizliyi məsələləri ön plana çıxır. 
Azərbaycan öz işini görübdür. Ulu öndər Heydər Əliyevin 
təşəbbüsü ilə 1994-cü ildə başlanmış və uğurla icra edilən 
Azərbaycanın neft strategiyası bu gün öz bəhrələrini ver-
məkdədir. Azərbaycan ilk növbədə, öz tələbatını tam şəkildə 
ödəməlidir və ödəyəcəkdir. Eyni zamanda, dünya və Avropa 
bazarlarına Azərbaycan öz enerji daşıyıcılarını çatdırmaq əz-
mindədir. Bu istiqamətdə böyük işlər görülür. Biz bunu yaxşı 
bilirik.  
Bir daha qeyd etmək istəyirəm ki, Bakı–Tbilisi–Ceyhan və 
Bakı–Tbilisi–Ərzurum neft və qaz kəmərləri dünya miqyaslı 
layihələrdir. İndi dünyanın ən böyük enerji layihələridir və 
Azərbaycan bu layihələrin təşəbbüskarı, icraçısı və lideridir. 
Artıq bunu hamı bilir, dərk edir və Azərbaycanın bir regional 
ölkə kimi önəmi getdikcə artmaqdadır. Biz bunu gündəlik 
həyatda görürük. Bunu mən çoxsaylı rəsmi səfərlərdə görürəm, 
müxtəlif dövlət, hökumət başçılarının Azərbaycana səfərləri 
zamanı ikitərəfli münasibətlərdə görürük. İndi Azərbaycana 
 164 
maraq çox böyük sürətlə artır və ölkəmizin mövqeyindən, 
baxışlarından artıq çox şey asılıdır. Bizimlə müxtəlif sahələrdə 
çox ciddi məsləhətləşmələr aparılır. Azərbaycanın mövqeyi bir 
neçə beynəlxalq təşkilatda həlledici olur. Biz də gərək bundan 
istifadə edək. Bizim vəzifəmiz Azərbaycan xalqının milli 
maraqlarını tam şəkildə təmin etmək, onları müdafiə etmək, 
Azərbaycanı risklərdən qorumaq, ölkəmizi müdafiə etmək, 
sabitliyi möhkəmləndirmək, regional təhlükəsizlik tədbirlərinə 
öz töhfəmizi vermək və beləliklə, ətrafımızda risklərin 
minimum səviyyəyə çatdırılmasına nail olmaqdır.  
Çünki ölkədə gedən proseslər, sabitlik, əlbəttə, bizim hə-
yatımızı müəyyən edir. Amma biz adada yaşamırıq, biz qon-
şuluqda yaşayırıq. Ona görə qonşu dövlətlərlə səmərəli 
münasibətlər, qarşılıqlı etimad və hörmət əsasında qurulmuş 
münasibətlər bu gün öz müsbət nəticələrini verməkdədir. Artıq 
bunu hamı etiraf edir. Azərbaycanın mövqeyi və siyasəti 
müstəqildir. Biz öz siyasətimizi ancaq və ancaq Azərbaycan 
xalqının milli maraqları üzərində qururuq. Müstəqil siyasət 
aparmaq, əlbəttə, ölkənin həm daxilində, həm də xaricində 
mövqelərimizi möhkəmləndirir.  
Mən bir neçə dəfə demişəm, bu gün də demək istəyirəm ki, 
müstəqillik yalnız dövlət atributları ilə ölçülmür. Müstəqillik o 
deməkdir ki, ölkə tam şəkildə müstəqil siyasət apara bilsin. Mən 
heç bir başqa misal gətirmək istəmirəm. Biz bu misalları yaxşı 
bilirik. Ölkələr var ki, müəyyən səbəblərə görə müstəqil siyasət 
aparmaq iqtidarında deyildir, haradasa imkanları yoxdur, 
haradasa tədbirlər görülməyibdir. Azərbaycan bu baxımdan 
ayaq üstə çox möhkəm dayanan ölkədir. Bizim vəzifəmiz, 
borcumuz, bütün Azərbaycan xalqının borcu ondan ibarətdir ki, 
bu müsbət meylləri daha da möhkəmləndirək. Bunu etmək üçün 
bütün imkanlar var. Azərbaycanın çox düşünülmüş və hərtərəfli 
iqtisadi inkişaf konsepsiyası var və bu gün icra edilir. Bizim 
xarici siyasətimiz birmənalıdır, heç bir xarici təsirə məruz 
qalmır və qala da bilməz. Ölkədə gedən demokratikləşmə 
prosesləri dünya tərəfindən, inkişaf etmiş ölkələr tərəfindən 
 165 
yüksək qiymətləndirilir. Amma ilk növbədə, bunu Azərbaycan 
xalqı yüksək qiymətləndirir.  
Azərbaycanda hökm sürən etnik və dini tolerantlıq artıq 
dünya miqyasında bir nümunə kimi öyrənilir. Xüsusilə indiki 
şəraitdə eşidirik ki, sivilizasiyalar arasında dialoqdan çox geniş 
söhbət aparılır. Amma əslində biz görürük ki, milli və dini 
zəmində münaqişələr, yaxud da toqquşmalar daha da artır. 
Azərbaycanın təcrübəsi öyrənilməlidir və təsadüfi deyil ki, 
burada bir neçə beynəlxalq təşkilat bu məsələyə dair elmi-
praktiki konfranslar da keçirir. Yəni bu bizim gündəlik həyat 
tərzimizdir, eyni zamanda, bizim siyasətimizdir. Amma biz 
görürük ki, heç də hər yerdə belə deyildir. Bizim gücümüz 
birliyimizdədir. Ona görə həm iqtisadi, həm siyasi sahədə, həm 
də xarici siyasət sahəsində bizim işlərimiz düşünülmüş şəkildə 
aparılır. Plan şəklində bu siyasət öz uğurunu artıq sübut edibdir.  
Böyük layihələr, ölkənin inkişafı, infrastruktur layihələr, iş 
yerlərinin açılması, yeni yolların tikilməsi – bu gün Azər-
baycanda üç şəhərdə yeni aeroportlar tikilir və onların tikintisi 
bu yaxınlarda başa çatacaqdır. Çox möhkəm, müasir nəqliyyat 
infrastrukturu yaranır. Azərbaycan Avropa ilə Asiya arasında 
təbii körpüdür. Amma bu körpü o zaman möhkəm olacaq ki, biz 
bunun infrastrukturunu təmin edək. Ona görə bu sahəyə böyük 
diqqət göstərilir.  
Bir daha qeyd etmək istəyirəm ki, Azərbaycanın xarici 
siyasəti daxili siyasətimizin davamıdır və milli maraqların 
qorunmasına xidmət edir. Bizim xarici dövlətlərlə çox səmərəli 
işgüzar münasibətlərimiz var. Son iki il ərzində Azərbaycan 
Respublikası Prezidentinin Birləşmiş Millətlər Təşkilatı 
Təhlükəsizlik Şurasının daimi üzvü olan beş dövlətə rəsmi 
səfərləri xarici siyasətimizin nə qədər uğurlu olmasından xəbər 
verir. Azərbaycan həm əhali baxımından, həm də ərazi 
baxımından böyük ölkə deyildir. Beş aparıcı ölkəyə rəsmi 
səfərlərim həm Azərbaycanın mövqeyini nümayiş etdirir, həm 
də bizə imkan yaradır ki, dünyanın aparıcı ölkələri ilə çox 
 166 
səmərəli, hərtərəfli, qarşılıqlı maraq və hörmətə əsaslanan 
münasibətlərimizi daha da möhkəmləndirək.  
Azərbaycanın, demək olar ki, heç bir ölkə ilə problemi 
yoxdur. Biz çalışırıq ki, bütün ölkələrlə, böyük dövlətlərlə, 
bizim tərəfdaşlarla yaxşı münasibətlər quraq və bunu möh-
kəmləndirək. Eyni zamanda, qonşu dövlətlərlə də müna-
sibətlərimiz ən yüksək zirvədədir. Bir daha qeyd etmək istəyi-
rəm ki, biz bu bölgədə yaşayırıq. Bölgə çox həssas bölgədir, 
təhlükəsizlik tədbirləri hələ möhkəmlənməlidir. Bölgədə 
müəyyən təhlükələr, təhdidlər var ki, biz bunlara öz müna-
sibətimizi bildirməliyik və mövqeyimizi ortaya qoymalıyıq. 
Bəzi hallarda – getdikcə bu halların sayı artır – bizim 
mövqeyimiz qəbul ediləcək qərarlara da öz təsirini göstərə bilər. 
Əgər belə olarsa, bu ancaq müsbət təsir olacaqdır. Bu təsir 
ancaq regionda gedən əməkdaşlığa, təhlükəsizlik tədbirlərinin 
güclənməsinə xidmət edəcəkdir.  
Bildiyiniz kimi, Azərbaycanla Ermənistan arasında həll 
olunmamış münaqişə təkcə bizim üçün deyil, bütün region üçün 
əsas təhlükə mənbəyidir. Çünki biz regionda gedən 
əməkdaşlığa, neft-qaz kəmərlərinə, dəmir yolu nəqliyyatına dair 
layihələrə, Bakı–Tbilisi–Qars dəmir yolunun tikintisinə çox 
böyük səylər göstəririk. Həm Gürcüstanın, həm də Türkiyənin 
prezidentləri və Baş nazirləri ilə bu barədə bu yaxınlarda 
söhbətlərim olubdur. Azərbaycan maliyyə öhdəliyini qoymağa 
bu gün hazırdır ki, biz bu işə başlayaq. Bütün bu müsbət 
imkanlar böyük təhlükə qarşısındadır. Çünki Ermənistanın 
Azərbaycana davam edən təcavüzü və təcavüzün nəticəsində 1 
milyondan artıq azərbaycanlının qaçqın, köçkün vəziyyətində 
yaşaması bölgədə ən böyük təhlükədir. Bizim vətəndaşlar etnik 
təmizləmə siyasətinə məruz qalmışlar. Bildiyiniz kimi, etnik 
təmizləmə aktları dünyada ən çox tənqid edilən, qınanan 
məsələdir. Amma əfsuslar olsun ki, bu etnik təmizləmə 
siyasətinə görə Ermənistana qarşı heç bir sanksiya tətbiq 
olunmur.  
 167 
Bu yaxınlarda ermənilər Şuşanın «azad olunmasını» qeyd 
ediblər. Sual olunur, onlar Şuşanı kimdən azad ediblər? Kimdən, 
azərbaycanlılardan? Orada azərbaycanlılardan başqa heç kim 
yaşamırdı. Ermənilərin sayı cəmi 5–10 faiz idi.  
Deməli, Ermənistan dövlət səviyyəsində etnik təmizləmə 
siyasətinin nəticələrini qeyd edir. Nə üçün mütərəqqi dünya 
buna göz yumur? Nə üçün demokratiyadan, insan haqlarından 
dəm vuran beynəlxalq təşkilatlar, dövlətlər, qeyri-hökumət 
təşkilatları, o cümlədən ölkə daxilindəki qüvvələr  öz səsini 
ucaltmırlar? Buna nə üçün göz yumurlar? Bu bir daha onu 
göstərir ki, biz ancaq öz gücümüzə güvənməliyik.  
Azərbaycanda son illər ərzində aparılan siyasət və bu 
siyasətin əsas özəyi ondan ibarətdir ki, biz bu gücü yaradırıq. 
Güclü iqtisadiyyat, güclü xarici siyasət, bölgədəki mövqelə-
rimizin möhkəmlənməsi, neft-qaz layihələrinin icra olunması və 
enerji daşıyıcılarına malik dövlət kimi, Azərbaycanın Avropa və 
dünya üçün önəmli ölkəyə çevrilməsi, ordu quruculuğunun 
aparılması – bütün bunlar bizim mövqelərimizi möh-
kəmləndirir.  
Biz sülh danışıqlarında iştirak edirik. Bilirsiniz, mən bəyan 
etmişəm ki, biz sülh danışıqlarına o vaxta qədər sadiqik ki, 
imkan var münaqişə sülh yolu ilə həll olunsun. Amma biz nə 
vaxta qədər buna dözməliyik? Ermənistan tərəfi nə vaxta qədər 
öz qeyri-konstruktiv mövqeyi ilə bütün danışıqlarda əldə edilən 
müəyyən ilkin razılaşmalara kölgə salacaq? Ona görə ki, yəqin 
onlar bu məsələnin həllində maraqlı deyillər. Amma qoy yaxşı 
fikirləşsinlər. Qoy bir az uzağa baxsınlar, görsünlər ki, indi 
Azərbaycanla Ermənistan arasında iqtisadi, hərbi – bütün başqa 
sahələrdə uçurum genişlənir. Bizim büdcəmiz artıq bu il 4 
milyard 500 milyon dollara çatıbdır. Gələn il daha da artacaqdır 
və perspektivdə Azərbaycanla Ermənistan heç cür rəqabət apara 
bilməyəcəkdir. Bu nəyə gətirib çıxaracaqdır? Azərbaycan xalqı 
nə vaxta qədər bu məsələyə dözəcək? Bizim səbrimizin həddi 
var. Mən bunu deyəndə heç kimi qorxutmaq istəmirəm. Yaxud 
da bəziləri deyirlər ki, hərbi ritorikadır.  
 168 
Bizim torpağımız işğal altındadır və ona görə, təbii olaraq, 
biz tələb edirik, ilk növbədə, Ermənistandan tələb edirik ki, 
işğal olunmuş torpaqlardan öz xoşu ilə çıxsın. Qoy 
azərbaycanlılar, 10 ildən artıqdır etnik təmizləmə siyasətindən 
əziyyət çəkən vətəndaşlarımız öz torpaqlarına qayıtsınlar. Bu 
onların təbii hüququdur. Bu, humanitar hüquqdur. Bu bizim 
torpağımızdır, Dağlıq Qarabağ bizim torpağımızdır və hamımız 
bilirik ki, ermənilər oraya nə vaxt gəliblər – XIX əsrin 
əvvəllərində. 1978-ci ildə oraya gəlmələrinin 150 illiyinin qeyd 
olunması ilə əlaqədar bir abidə də qoymuşdular. İndi o abidədən 
əsər-əlamət qalmayıb, vurub dağıdıblar. Bu faktdır, onlar qonaq 
kimi gəlmişdilər. Amma yaxşı, qonaq kimi gəliblər, orada yaşa-
sınlar. Bizim oradakı yerli əhali ilə problemimiz yoxdur. Sadəcə 
olaraq, işğalçılar zəbt edilmiş bütün torpaqlardan qeyd-şərtsiz 
çıxmalıdırlar.  
Mən inanıram və əminəm ki, biz buna nail olacağıq, bu 
məsələ öz həllini tapacaqdır. Azərbaycan möhkəmlənir, Azər-
baycan güclənir. Biz bütün imkanlardan – siyasi, diplomatik, 
iqtisadi, nəqliyyat imkanlarından, lazım olarsa, hərbi 
imkanlardan da istifadə edəcəyik. Çünki bu bizim 
hüququmuzdur. Heç kim istəməz ki, müharibə başlasın. Kim 
istəyər ki, yenə qan tökülsün, yenə insanlar həlak olsunlar? 
Amma digər tərəfdən, əgər danışıqlarda heç bir nəticə olmasa, 
nədir bizim seçimimiz? Bizim seçimimiz qalmır. Ona görə 
məsələ artıq çox ciddi xarakter alır.  
Bir daha demək istəyirəm, Minsk qrupu həmsədrlərinin 
Azərbaycana son gəlişi və yüksək vəzifəli diplomatların gəlişi, 
aparılan danışıqlar ümid yaradır ki, biz bunu sülh yolu ilə həll 
edə bilərik. Nə qədər ki, bu imkanlar var, Azərbaycan onlardan 
istifadə edəcəkdir. Ancaq biz heç vaxt Azərbaycan torpağında 
ikinci erməni dövlətinin yaranmasına icazə verməyəcəyik, heç 
vaxt Dağlıq Qarabağın Azərbaycandan ayrılmasına imkan 
verməyəcəyik!  
Əziz dostlar, bu bayram günündə bir daha vurğulamaq 
istəyirəm ki, ölkəmizin, demək olar, əsas problemləri öz həllini 
 169 
tapmaqdadır. Əlbəttə, ölkənin ciddi problemləri var. İşsizlik, 
yoxsulluq, bəzi hallarda sosial ədalətsizlik, qanunların 
pozulması, məmur özbaşınalığı, korrupsiya, rüşvətxorluq – 
bütün bunlar var. Biz bunları bilirik və mübarizə aparırıq. 
Çalışırıq ki, cəmiyyətimizi, insanları incidən bu məsələlər 
aradan qaldırılsın, insanlar daha da yaxşı yaşasınlar, daha da 
yaxşı maaş, pensiya alsınlar.  
Bilirsiniz ki, Azərbaycanda nə qədər xəstəxana, məktəb 
tikilir. Bütün bunlar xalq üçün edilir. Yenə də demək istəyirəm 
ki, bizi çox böyük imkanlar gözləyir, çox parlaq gələcək 
gözləyir. Neft kəmərinin işə düşməsindən sonra böyük həcmdə 
valyuta axını gözlənilir və bu, ilk növbədə, Azərbaycanın bütün 
sosial problemlərinin həllinə yönəldiləcəkdir.  
Bir sözlə, ölkəmizin davamlı, uğurlu inkişafı artıq bir real-
lıqdır, bir həqiqətdir. Bizdən asılıdır ki, bütün bu gözəl im-
kanlardan maksimum dərəcədə səmərəli şəkildə istifadə edək, 
ölkəmizi möhkəmləndirək, zənginləşdirək, insanların həyat 
səviyyəsini yaxşılaşdıraq və Azərbaycanı qüdrətli regional 
dövlətə çevirək. Bu işdə hamımıza uğurlar arzulayıram.  
Sizi bu gözəl bayram münasibətilə bir daha təbrik edirəm. 
Sizə cansağlığı, uğurlar arzulayıram. Sağ olun. 
 
    * * * 
Sonra Azərbaycan prezidenti İlham Əliyev respublika icti-
maiyyətinin nümayəndələri, xarici ölkələrin Bakıdakı səfirləri 
ilə görüşüb səmimi söhbət etdi.  
 
 
 
 
 
 
 170 
«FƏZA QƏZETÇİLİK» ANONİM ŞİRKƏTİ İDARƏ 
HEYƏTİNİN ÜZVÜ, TÜRKİYƏNİN «ZAMAN» 
QƏZETİNİN BAŞ REDAKTORU EKREM 
DUMANLININ RƏHBƏRLİK  ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident sarayı 
 
26 may 2006-cı il 
 
Azərbaycan Respublikasının Prezidenti İlham Əliyev 
mayın 26-da Prezident sarayında «Fəza qəzetçilik» Anonim 
Şirkəti İdarə Heyətinin üzvü, Türkiyənin «Zaman» qəzetinin Baş 
redaktoru Ekrem Dumanlının rəhbərlik etdiyi nümayəndə 
heyətini qəbul etmişdir.  
Vaxtilə Naxçıvanda ümummilli lider Heydər Əliyev ilə 
görüşlərini məmnunluqla xatırladan Ekrem Dumanlı Azər-
baycanın böyük inkişaf yolunda olduğunu bildirdi. O, Res-
publika günü münasibətilə prezident İlham Əliyevi təbrik etdi.  
Prezident İlham Əliyev cənab Ekrem Dumanlı ilə əvvəllər 
keçirdiyi görüşü məmnunluqla xatırlatdı, ölkəmizdə bütün 
sahələrdə inkişafın əldə olunduğunu, Azərbaycanda həm 
iqtisadi, həm də siyasi sahələrdə gözəl nəticələr qazanıldığını 
bildirdi.  
  
 171 
 
 
 
AZƏRBAYCAN PREZİDENTİ İLHAM ƏLİYEVİN 
FRANSAYA SƏFƏRİ  
 
28 may 2006-cı il 
 
Azərbaycan Respublikasının Prezidenti İlham Əliyev 
NATO Parlament Assambleyasının yaz sessiyasında iştirak 
etmək üçün mayın 28-də Parisə yola düşmüşdür. 
Azərbaycanın və Fransanın dövlət bayraqları ilə bəzədilmiş 
Şarl de Qoll adına hava limanında dövlətimizin başçısının 
şərəfinə fəxri qarovul dəstəsi düzülmüşdü.  
Prezident İlham Əliyevi Fransa hökumətinin yüksək vəzifəli 
şəxsləri ehtiramla qarşıladılar.  
Azərbaycan prezidenti hava limanından onun üçün ayrılmış 
iqamətgaha gəldi. 
 
 
 
 
 
 172 
 
 
 
AZƏRBAYCAN NEFTİNİN CEYHAN 
TERMİNALINA ÇATMASI MÜNASİBƏTİLƏ 
PREZİDENT İLHAM ƏLİYEVİN  
AZƏRBAYCAN XALQINA MÜRACİƏTİ 
 
Əziz həmvətənlər!  
Dünən Azərbaycan nefti Ceyhan terminalına çatıbdır. Bu 
böyük tarixi hadisə münasibətilə bütün Azərbaycan xalqını 
ürəkdən təbrik edirəm.  
Bakı–Tbilisi–Ceyhan neft kəmərinin tikintisi Azərbaycan 
üçün çox böyük əhəmiyyət kəsb edən hadisədir. Bu, Azər-
baycanın uzunmüddətli inkişafını təmin edəcək, ölkəmizi 
zənginləşdirəcək, bizim iqtisadi potensialımızı daha da möh-
kəmləndirəcəkdir.  
Azərbaycan çox sürətlə və dinamik şəkildə inkişaf edən 
ölkədir. Azərbaycanın çox gözəl perspektivləri, çox gözəl 
nəticələri var və şübhəsiz ki, ölkəmiz Bakı–Tbilisi–Ceyhan neft 
kəmərinin fəaliyyətindən çox böyük fayda əldə edəcəkdir. Hər 
bir vətəndaş bu müsbət dəyişiklikləri öz gündəlik həyatında hiss 
edəcəkdir.  
Bakı–Tbilisi–Ceyhan neft kəməri ulu öndər Heydər Əliyevin 
adını daşıyır. Məhz Heydər Əliyevin təşəbbüsü ilə 1994-cü ildə 
başlanmış Azərbaycanın neft strategiyası bu gün ölkəmizin 
hərtərəfli inkişafına şərait yaradır. Onu da bilirsiniz ki, Türkiyə 
hökuməti Ceyhan terminalına da ulu öndər Heydər Əliyevin 
adını vermişdir. Beləliklə, Azərbaycan nefti Heydər Əliyev 
adına Bakı–Tbilisi–Ceyhan neft kəməri vasitəsilə Heydər 
Əliyev adına Ceyhan terminalına nəql edilibdir və bir neçə 
gündən sonra birinci tanker yola düşəcəkdir. Bu bir daha onu 
göstərir ki, ölkəmiz qarşıda duran bütün vəzifələri icra etməyə 
hazırdır və buna qadirdir.  
 173 
90-cı illərin çox ağır şəraitində müəyyən təzyiqlərə, 
təhlükələrə, təhdidlərə baxmayaraq, Azərbaycan xalqı öz 
siyasətindən dönmədi. Azərbaycan rəhbərliyi öz siyasətini 
cəsarətlə, müdrikliklə irəliyə aparırdı. Bu gün də belədir. İndi 
Azərbaycan qarşıda duran bütün vəzifələri həll etməyə qadirdir. 
Dünyanın ən böyük enerji layihəsi olan Bakı–Tbilisi–Ceyhan 
bu gün reallıqdır. Vaxtilə əfsanə kimi görünən bu layihə artıq 
gerçəklikdir. Bu ilin sonuna qədər Bakı–Tbilisi–Ərzurum qaz 
kəmərinin işə düşməsi Azərbaycanın hərtərəfli inkişaf etməsinə 
böyük xidmət göstərəcəkdir.  
Bilirsiniz ki, indi dünyada və Avropada enerji təhlükəsizliyi 
məsələləri ön plana çıxır. Demək olar ki, gündəliyin ön planına 
çıxır. Bu baxımdan Azərbaycanın rolu getdikcə artacaqdır. Bu 
bizə bir tərəfdən, böyük iqtisadi mənfəət gətirəcək, digər 
tərəfdən, böyük siyasi kapital gətirəcəkdir. Azərbaycanla 
hesablaşırlar, Azərbaycanla məsləhətləşirlər. Bizim dünyadakı 
və Avropadakı mövqelərimiz möhkəmlənir. Müstəqil siyasət 
aparmağımızda heç bir problem yoxdur, heç bir çətinlik 
çəkmirik və ölkəmizi çox inamla və uğurla gələcəyə aparırıq.  
Bu, böyük tarixi hadisədir. Bu, təkcə Azərbaycan üçün, 
bölgə üçün deyil, dünya əhəmiyyətli tarixi hadisədir.  
Əlbəttə, biz hamımız istəyirik ki, Azərbaycanın qarşısında 
duran bütün problemlər tezliklə öz həllini tapsın. İlk növbədə, 
Ermənistan–Azərbaycan, Dağlıq Qarabağ münaqişəsi öz həllini 
tapsın. Biz bu münaqişənin həll olunmasında bütün 
imkanlardan istifadə edəcəyik. O cümlədən iqtisadi im-
kanlarımızdan, artan iqtisadi potensialımızdan və bütün başqa 
imkanlardan.  
Mən Azərbaycanın qarşısında böyük problem görmürəm, 
gələcəyə çox nikbinliklə baxıram. Bakı–Tbilisi–Ceyhan neft 
kəmərinin reallaşması bir daha onu göstərir ki, Azərbaycan 
iqtidarı, rəhbərliyi ölkəni inamla idarə edir. Bizim siyasətimiz 
xalq tərəfindən bəyənilir, dəstəklənir və biz də çalışacağıq 
əlimizdən gələni edək ki, ölkəmiz daha da möhkəmlənsin, hər 
bir vətəndaş daha da yaxşı yaşasın, işsizlik, yoxsulluq tamamilə 
 174 
aradan qaldırılsın. Əlbəttə ki, bu işdə Bakı–Tbilisi–Ceyhan neft 
kəmərinin rolu müstəsna əhəmiyyət daşıyır.  
Gəlin fərz edək ki, əgər 1994-cü ildə «Əsrin müqaviləsi» 
bağlanmasaydı nə olardı, əgər çətin, ağır şəraitdə Heydər 
Əliyevin səyləri nəticəsində biz Bakı–Tbilisi–Ceyhan neft 
kəmərinin tikintisinə başlamasaydıq nə olardı? Azərbaycan 
hansı problemlərlə üzləşərdi? İndi Azərbaycanın dünyadakı 
mövqeləri necə ola bilərdi? Əlbəttə, bunu təsəvvür etmək çətin 
deyildir. Bu gün Azərbaycanın inamlı inkişafının əsas səbəbi 
məhz 90-cı illərin ortalarında ulu öndər Heydər Əliyev 
tərəfindən başlanmış neft strategiyasıdır. Bu neft strategiyası 
bizə böyük imkanlar yaratdı, böyük imkanlar da yaradacaqdır 
və biz bundan səmərəli istifadə edəcəyik.  
Çox əlamətdar hadisədir ki, Azərbaycan neftinin Ceyhan 
terminalına daxil olması Respublika gününə təsadüf etdi. Bu 
hadisə də böyük rəmzi xarakter daşıyır. Çünki Azərbaycanın 
müstəqilliyinin möhkəmlənməsində Bakı-Tbilisi-Ceyhan neft 
kəmərinin rolu danılmazdır və çox əhəmiyyətlidir. Azərbaycan 
15 ildir ki, müstəqil ölkə kimi yaşayır. Bu 15 il ərzində biz 
bütün dünyaya sübut etdik ki, müstəqil ölkə kimi yaşaya bilərik, 
biz öz siyasətimizi Azərbaycan xalqının milli maraqları 
üzərində qururuq, biz Azərbaycanı Dünya Birliyinə sürətlə 
inteqrasiya edirik. Azərbaycanın dünyadakı mövqeləri 
möhkəmlənir, ölkə daxilində olan sabitlik və vətəndaş 
həmrəyliyi möhkəmlənir və müstəqil ölkə kimi, Azərbaycan 
bundan sonra da yaşayacaq və əbədi yaşayacaqdır.  
Əziz dostlar, əziz bacılar və qardaşlar, bu tarixi hadisə 
münasibətilə sizi bir daha ürəkdən təbrik edirəm, hər birinizə 
cansağlığı, xoşbəxtlik arzulayıram.  
Yaşasın müstəqil Azərbaycan!  
 
Paris, 29 may 2006-cı il 
 
 
 
 175 
AZƏRBAYCANIN FRANSADAKI SƏFİRLİYİNİN 
YENİ BİNASININ AÇILIŞ MƏRASİMİNDƏ NİTQ 
 
Paris 
 
29 may 2006-cı il 
 
Mayın 29-da Parisdə Azərbaycanın Fransadakı səfir-
liyinin yeni binasının açılış mərasimi olmuşdur. Mərasimdə 
Fransanın yüksək vəzifəli rəsmi şəxsləri, Parisdəki diplomatik 
korpusun təmsilçiləri, Fransanın məşhur şirkətlərinin, ictimaiy-
yətin nümayəndələri, bu ölkənin Bakıdakı keçmiş səfirləri, 
Azərbaycan Milli Məclisinin deputatları, diasporumuzun 
nümayəndələri iştirak edirdilər.  
Açılış mərasiminə toplaşanlar Azərbaycan prezidenti İlham 
Əliyevi və xanımı Mehriban Əliyevanı səmimiyyətlə qarşıla-
dılar.  
Dövlətimizin başçısı «Azərbaycan Respublikasının səfirliyi» 
sözləri yazılmış lövhənin üzərindən örtüyü götürdü, səfirliyin 
binası ilə tanış oldu. Binanın foyesində ulu öndər Heydər 
Əliyevin büstü qoyulmuşdur.  
Respublikamızın Fransadakı səfiri Tarik Əliyev Parisin 
mərkəzində yerləşən, artıq Azərbaycan Respublikasına məxsus 
olan dördmərtəbəli yaraşıqlı bina barədə ətraflı məlumat verdi 
və bildirdi ki, burada diplomatlarımızın normal fəaliyyəti üçün 
hər cür şərait yaradılmışdır.  
Prezident İlham Əliyev mərasimdə nitq söylədi. 
İ l h a m   Ə l i y e v: Hörmətli xanımlar və cənablar!  
Əziz dostlar!  
Bu gün çox gözəl və əlamətdar bir gündür. Biz Fransada 
Azərbaycan səfirliyinin yeni binasının açılışını birlikdə qeyd 
edirik. Mən bu gözəl hadisə münasibətilə sizi təbrik edirəm.  
Uzun illərdir ki, Fransada Azərbaycan səfirliyi fəaliyyət 
göstərir. Ancaq artıq bu gündən sonra səfirlik öz fəaliyyətini 
Azərbaycan dövlətinə məxsus olan binada davam etdirəcəkdir. 
 176 
Bina da çox gözəldir, tarixi binadır və yeri də çox gözəldir. Mən 
yuxarı mərtəbədə eyvandan baxarkən gördüm ki, sağ tərəfdə 
Zəfər tağı, sol tərəfdə isə Eyfel qülləsi görünür. Yəni Parisin iki 
rəmzi bu binadan görünür. Bu çox gözəl və əlamətdar bir haldır.  
Səfirliyin fəaliyyəti üçün çox gözəl şərait var. Mən əminəm 
ki, səfirliyin fəaliyyəti bundan sonra da uğurlu olacaq və iki 
ölkə arasında münasibətlərin inkişafında öz rolunu 
oynayacaqdır. İki ölkə arasında münasibətlər çox sürətlə inkişaf 
edir və bizi qane edir. Biz çox razıyıq, məmnunuq ki, Fransa ilə 
Azərbaycan arasında olan münasibətlər, demək olar ki, 
həyatımızın bütün sahələrini əhatə edir və günü-gündən 
möhkəmlənir.  
Yəqin siz xatırlayırsınız ki, Heydər Əliyev prezident vəzi-
fəsinə seçildikdən sonra ilk xarici rəsmi səfərini 1993-cü ildə 
Fransaya etmişdi və 2003-cü ildə mən də prezident seçildikdən 
sonra ilk rəsmi səfərim Fransaya olmuşdur. Bu özlüyündə onu 
göstərir ki, biz ikitərəfli münasibətlərə çox böyük önəm veririk. 
Əminik ki, gələcəkdə də bu münasibətlər tərəfləri qane edəcək 
və hər iki tərəf bu münasibətlərin inkişafından maksimum 
dərəcədə faydalanacaqdır. Siyasi, iqtisadi, mədəni sahələrdə 
əməkdaşlığımız çox uğurludur.  
Eyni zamanda, Fransa ATƏT-in Minsk qrupunun həmsədr 
ölkəsidir. Ümid edirik ki, həmsədr ölkələrin fəaliyyəti 
Ermənistan–Azərbaycan, Dağlıq Qarabağ münaqişəsinin həll 
olunmasında öz rolunu oynayacaqdır.  
Dünən Azərbaycan öz milli bayramını qeyd etmişdir. 
Respublika günü Azərbaycanın tarixində ən gözəl bayramlardan 
biridir. Eyni zamanda, bildiyiniz kimi, dünən Azərbaycan nefti 
Ceyhan terminalına gəlib çatmışdır. Bu iki gözəl hadisə 
Azərbaycanın güclənən mövqelərini nümayiş etdirir. 
Azərbaycanın müstəqilliyi möhkəmlənir. Eyni zamanda, 
səfirliyin belə gözəl binaya köçməsi də onu göstərir ki, bizim 
müstəqilliyimiz ildən-ilə möhkəmlənir.  
Fransada Azərbaycanın dostları çoxdur. Mən bu gün sizi – 
Azərbaycanın dostlarını, keçmiş səfirləri, millət vəkillərini, 
 177 
digər hörmətli qonaqları görürəm. Sizin hamınızı bir daha 
ürəkdən salamlayıram, bu gözəl tədbirdə iştirak etdiyiniz üçün 
sizə öz təşəkkürümü bildirirəm. Sizin hamınızı bu gözəl hadisə 
münasibətilə bir daha ürəkdən təbrik edirəm.  
Sağ olun.  
 
Prezident İlham Əliyev sonra mərasim iştirakçıları ilə 
görüşüb səmimi söhbət etdi.  
 
 
 
 
 
 
 
 
 
 
 178 
 
 
 
FRANSANIN İŞ ADAMLARI İLƏ                  
GÖRÜŞDƏ NİTQ 
 
Paris 
 
29 may 2006-cı il 
 
Azərbaycan Respublikasının Prezidenti İlham Əliyev ma-
yın 29-da Parisdə Fransa Müəssisələri Hərəkatı (MEDEF) 
təşkilatının üzvü olan nüfuzlu şirkətləri təmsil edən iş adamları 
ilə görüşmüşdür. Görüşü «Panhart jeneral defans» şirkətinin Baş 
direktoru Kristian Mons açdı. Görüşdə Azərbaycan prezidenti 
İlham Əliyev  nitq söyləmişdir.  
İ l h a m   Ə l i y e v:  Çox sağ olun, dəvətinizə görə min-
nətdaram.  
Mən MEDEF-də yenidən olmağıma çox şadam və ölkə-
lərimiz arasında iqtisadi əməkdaşlıqla bağlı fikir mübadiləsi 
üçün yaradılmış şəraitə görə minnətdaram. 
Qeyd etdiyiniz kimi, mən iki il yarım öncə burada olmuş-
dum. Həmin görüşümüz mənim Fransaya 2004-cü ilin 
əvvəlində etdiyim ilk rəsmi səfər zamanı baş tutdu. İkitərəfli 
münasibətlərimizin sürətlə inkişafının əsas göstəricilərindən biri 
də odur ki, həmin vaxtdan etibarən mən Fransaya bir neçə səfər 
etmişəm. Bu səfərlər əlaqələrimizin dinamik inkişafından xəbər 
verir və onların müxtəlif sahələrdə daha da genişləndirilməsi 
üçün olan çox böyük imkanlar göz qabağındadır. 
Axırıncı görüşümüzdən sonra Azərbaycanda iqtisadi artım 
uğurla davam etmişdir. Biz çox mühüm müxtəlif iqtisadi və 
sosial proqramlar həyata keçirməyə başladıq. Onların hamısı 
uğurla davam etdirilir. Regional inkişaf proqramı, işsizliyin və 
yoxsulluğun azaldılması proqramının, müxtəlif infrastruktur 
layihələrin həyata keçirilməsində və təbii ki, ölkə üçün ən vacib 
 179 
olan neft və qaz sənayesinin inkişafında yaxşı nəticələr əldə 
etmişik. Mən son iki il yarım ərzində əldə olunmuş nailiyyətləri 
təsəvvür etmək üçün bəzi rəqəmləri sizin nəzərinizə çatdırmaq 
istəyirəm.  
Regional inkişaf proqramının həyata keçirilməsi nəticəsində 
Azərbaycanda təqribən 400 min yeni iş yeri yaradılmışdır. 
Onların əksəriyyəti qeyri-neft sektorunda və rayonlarda 
açılmışdır. Ötən il ərzində Azərbaycanda ÜDM-in artımı 26 faiz 
təşkil etmiş, cari ilin ilk dörd ayı ərzində isə təqribən 40 faizə 
bərabər olmuşdur. Sənaye istehsalının artımı təxminən 40–45 
faiz səviyyəsində olmuşdur. 2005-ci ildə yoxsulluğun səviyyəsi 
20 faiz aşağı düşmüş, yəni, yoxsulluq şəraitində yaşayanların 
sayı 20 faiz azalmışdır. Bizim Azərbaycanda yoxsulluğun tam 
aradan qaldırılmasına yönəlmiş çox ciddi proqramımız var. 
Əhalinin gəlirləri, pensiya və təqaüdlər artmaqdadır. Biz 
infrastrukturun yaradılmasına dair olduqca mühüm proqram 
həyata keçiririk.  
Hazırda Azərbaycanda 6 elektrik enerjisi stansiyası tikilir və 
onların ümumi gücü 1000 meqavata bərabərdir. Bu cür 
imkanlarla biz inkişaf edən iqtisadiyyatın artan tələbatını ödəyə 
biləcəyik. 
Yolların çəkilməsi proqramı da uğurla yerinə yetirilir. Bu 
proqramda magistral yollar və ölkənin müxtəlif bölgələrinə 
aparan yollar nəzərdə tutulur. Çünki biz iqtisadiyyatımızı 
şaxələndirmək istəyiriksə, onda müasir infrastruktura malik 
olmalıyıq. 
Son illər ərzində iqtisadi inkişaf sahəsində əsas diqqətimiz 
qeyri-neft sektoruna yönəlmişdir. Neft və qaz layihələrinə 
gəldikdə, bu sahədə hər şey əladır, işlər cədvələ uyğun gedir və 
çox böyük nailiyyətlər əldə olunmuşdur. Təbii ki, qarşıdakı illər 
ərzində neft və qazdan gələn gəlirlər ölkə büdcəsinin mədaxil 
hissəsinin əsasını təşkil edəcəkdir. Lakin biz eyni zamanda, 
gələcək on və ya iyirmi il haqqında düşünməliyik və nəyin baş 
verəcəyini bilməliyik. Enerji təchizatçısı kimi, Azərbaycanın 
yaxşı imkanlarından istifadə edərək yüksək texnologiyalara və 
 180 
lazımi avadanlığa malik güclü və müasir sənaye yaratmalıyıq və 
lazımi satış bazarlarını formalaşdırmalıyıq. Biz bu işi bu gün 
görməliyik və yubanmaya yol vermək olmaz. Beləliklə, biz 
iqtisadiyyatımızın birtərəfli inkişafından yan keçəcəyik və neft 
hasilatından və neftin qiymətlərindən asılılığı tam aradan qal-
dıracağıq. 
Bir sözlə, məqsədimiz güclü qeyri-neft sektoruna, sənayeyə 
və infrastruktura, eləcə də peşəkar mütəxəssislərə malik müasir 
ölkənin yaradılmasıdır. Biz kadrların formalaşması işinə çox 
böyük diqqət yetiririk. Əgər dünyanın müxtəlif ölkələrində uğur 
gətirmiş nümunələrə nəzər salsaq görərik ki, uğur, tərəqqi və 
yeni texnologiyalar yüksək peşəkarlığı ilə seçilən insanlar və 
mütəxəssislər olduğu təqdirdə qazanılır. Bu səbəbdən də 
Azərbaycanda təhsil proqramları prioritet xarakter daşıyır. Kadr 
hazırlığı sahəsinə yatırılan sərmayələr uzunmüddətlidir və 
onların nəticəsində müasir iqtisadiyyat barədə bilik və bacarığa 
malik olan çox peşəkar insanlar yetişəcəkdir.  
Mən bir daha qeyd edirəm ki, başladığımız bütün işlərdə biz 
uğurlar əldə etmişik. Bütün proqramlarımızın həyata 
keçirilməsinin çox dəqiq mexanizmləri var. Burada maliy-
yələşmə mənbəyi də nəzərdə tutulubdur. Biz əsasən öz resurs-
larımıza arxalanırıq. Əlbəttə ki, bu gün iqtisadiyyatımızın 
inkişaf etdiyi və istismara verilən boru kəmərlərinin olduğu 
şəraitdə, hər hansı böyük krediti – milyard yarım, bir milyard və 
ya ondan da artıq – almaq Azərbaycan üçün çətin iş deyildir. 
Azərbaycana əvvəllər milyardlarla dollar məbləğində kreditlər 
verilibdir. Bu sahədə ölkəmiz etibarlı tərəfdaşdır. Lakin biz öz 
resurslarımıza arxalanmağa üstünlük veririk. Bundan da məqsəd 
ölkənin iri həcmdə borclarının yaranmasına imkan 
verməməkdir.  
Büdcəmiz çox sürətlə artır. Üç il bundan öncəki vəziyyətlə 
müqayisə etsək, büdcəmiz üç dəfə artmışdır. Lakin gəlirlərin 
daha da artırılması üçün böyük imkanlarımız var. Maliyyə 
sahəsində çox güclü intizamın, hesablaşmalar, neft gəlirlərinin 
toplanması və bölünməsində şəffaflığın təmin olunması çox 
 181 
vacibdir. Azərbaycan hasilat sənayesində şəffaflıq təşəbbüsünə 
qoşulan ilk ölkələrdən biri olmuşdur. Bu təşəbbüs indi dünyanın 
müxtəlif ölkələrində yayılır. Proqramın rəhbərliyinin 
məlumatına görə, Azərbaycan bu təşəbbüsün iştirakçıları 
içərisində aparıcı ölkədir.  
Azərbaycanın Neft Fondu çox şəffaf şəkildə fəaliyyət 
göstərir. Neft satışından əldə olunan bütün gəlirlər bu fondda 
cəmləşir və onun üzərində beynəlxalq audit həyata keçirilir. 
Neft Fondunun fəaliyyəti barədə məlumatlar müntəzəm olaraq 
açıq şəkildə dərc olunur. Beləliklə, hər bir vətəndaş Neft 
Fondunun gəlirləri barədə məlumat əldə edə bilər.  
Bununla yanaşı, neft gəlirlərinin bölgüsü də şəffaf şəkildə 
həyata keçirilir. Neft gəlirlərinin birbaşa və ya gizli şəkildə 
xərclənməsi mümkün deyildir. Bu, yalnız parlament tərəfindən, 
büdcə vasitəsilə həyata keçirilə bilər. Şəffaflığın təmin 
edilməsində ilk məqsəd ondan ibarətdir ki, gəlirlərdən sui-
istifadənin qarşısı alınsın. Bundan əlavə, insanların gəlirlərin 
haraya xərclənməsi barədə məlumat almaq və bu məsələ ilə 
bağlı qərarların qəbul olunmasında iştirak etmək hüququ vardır. 
Artıq qeyd etdiyim kimi, neft və qaz layihələrinin həyata 
keçirilməsi iqtisadi artımın təmin olunmasında aparıcı rolu 
oynamaqda davam edir.  
Biz mayın 28-də tarixi bir hadisəni qeyd etdik. Azərbaycan 
nefti Ceyhan terminalına çatmışdır və artıq onun çənlərə 
doldurulmasına başlanmışdır. Bir neçə gündən sonra 
Azərbaycan nefti ilə dolu tanker Ceyhan limanından yola 
düşəcəkdir. Bu o deməkdir ki, biz əfsanəni reallığa çevirə 
bildik. Biz Xəzər dənizi ilə Aralıq dənizini dünyanın ən böyük 
enerji layihəsi hesab olunan boru kəməri vasitəsilə birləşdirə 
bildik. Bizim neft hasilatımız get-gedə artmaqdadır. İki il 
ərzində hasilatı iki dəfə artıracağıq. 2008-ci ildə neft hasilatı 
gündə ən azı bir milyon barrelə çatacaqdır. Əlbəttə ki, bu, 
ölkənin bütün tələbatını ödəyəcək və sosial problemlərin, 
Ermənistanın Azərbaycana təcavüzü nəticəsində qaçqın və 
 182 
məcburi köçkün düşmüş bir milyona yaxın insanın, yoxsulların 
problemlərinin həllinə kömək edəcəkdir. 
Eyni zamanda, Azərbaycanın qaz yatağından hasil ediləcək 
qazın Türkiyə bazarına və potensial qaydada Avropa 
bazarlarına nəql olunmasını təmin edəcək enerji layihəsi də 
həyata keçirilməkdədir. Bu layihə cari ilin payızında başa 
çatdırılacaqdır. Həmin layihələr Azərbaycanın və regionun 
başlıca enerji layihələridir və bunların dünya ölkələri üçün də 
əhəmiyyəti var. Bunlar dünya bazarlarının enerji daşıyıcıları ilə 
təmin olunmasında yeni mənbədir. Həmin layihələr yeni bir 
vəziyyət yaradır. İlk növbədə, iqtisadi baxımdan ölkəmiz daha 
böyük maliyyə vəsaitləri əldə edəcəkdir.  
Daha sonra həmin layihələrin regional əməkdaşlıq üçün də 
əhəmiyyəti vardır. Biz artıq belə bir əməkdaşlığı sınaqdan 
keçirmişik. Eyni zamanda, bu layihələrin regionun ümumi 
inkişafı, buradakı siyasi proseslər, demokratikləşmə prosesi 
üçün də əhəmiyyəti vardır. Yəni bütün bunlar bir-birilə çox 
bağlıdır. Ölkənin möhkəm iqtisadi bünövrəsi olmalıdır. İnsanlar 
özlərini məmurların təsirindən azad hiss etməlidirlər. Bunun 
üçün isə ölkədə kapital qoyuluşuna əlverişli şərait yaradılmalı, 
liberal bazar iqtisadiyyatı təmin olunmalıdır. 
Azərbaycanda özəl sektorun ÜDM-dəki payı təxminən 75 
faiz təşkil edir. Neft sənayesinin dövlət inhisarında olmasını 
nəzərə alsaq, bu, böyük rəqəmdir. Biz eyni zamanda, özəl 
sahibkarlara kömək göstərməyə çalışırıq və bunun üçün onlara 
güzəştli kreditlər verilir. Cari ildə büdcəmizdə qeyri-neft 
sektorunun inkişafı üçün güzəştli kreditlərə 100 milyon ABŞ 
dolları həcmində vəsait ayrılmışdır. Çünki kapital olmadan 
sahibkar uğurla fəaliyyət göstərə bilməz. Eyni zamanda, bu 
yaxınlarda ölkəmizdə dövlətin mülkiyyətində olan sərmayə 
şirkəti yaradılmışdır. Şirkətin ilkin kapitalı 100 milyon ABŞ 
dollarıdır. Gələcək illərdə bu məbləğin artırılması gözlənilir. Bu 
şirkətin yaradılmasında əsas məqsəd həyata keçiriləcək müxtəlif 
sənaye layihələri üçün texniki əsaslandırma hazırlamaq, özəl 
 183 
şirkətlər arasında həmsərmayəçi axtarmaq və digər kommersiya 
layihələrinin hazırlanmasına kömək etməkdən ibarətdir.  
Hesab edirəm ki, bu, potensial sərmayədarların böyük 
etimadını qazanacaqdır. Belə ki, əgər dövlət şirkəti hər hansı bir 
layihəyə kapital qoyuluşunun 30–40 faizini təmin edirsə, onda 
sərmayədar konkret fəaliyyətin aparılmasında özünü daha rahat 
hiss edəcəkdir. Layihə həyata keçirildikdə dövlət sərmayə 
şirkəti öz payını başqa sərmayədara sata bilər. Bu, qeyri-neft 
sektoruna təkan verilməsinin yollarından biridir. Bu baxımdan 
mən potensial sərmayədarları bizimlə işləməyə dəvət edirəm. 
Bunun üçün çox yaxşı imkanlarımız var. Bir daha demək 
istəyirəm ki, ölkəmizin iqtisadi imkanları artır.  
Bununla yanaşı, Fransanın bir çox şirkətləri Azərbaycanın 
neft və qaz sənayesində və digər sahələrdə fəaliyyət göstərir. 
Gələn ildən etibarən Azərbaycana milyardlarla dollar həcmində 
neft gəlirləri daxil olacaq və bunun əsasında ticarət 
əməliyyatları daha da genişlənəcəkdir. Beləliklə, Azərbaycan 
xarici kreditlər olmadan ölkənin əsas infrastruktur layihələrini 
öz maliyyəsi, vəsaitləri hesabına həyata keçirəcəkdir. Biz 
ölkənin on ildən sonrakı tələbatını indidən fikirləşməliyik. 
Gələcək inkişafın özülü indidən qoyulmalıdır. İnşaat, su 
təchizatı və kanalizasiya şəbəkəsi, elektrik stansiyaları, 
qazpaylama sistemləri, yolların çəkilməsi, başqa sözlə desək, 
bütün infrastruktur inkişaf etdirilməlidir. Çünki bütün bunlar bir 
çox illər öncə, sovet vaxtlarında yaradılmışdır və hazırda 
köhnəlmişdir. 
Biz indi iki mühüm sosial proqram həyata keçiririk. Burada 
məktəb və xəstəxanaların tikilməsi nəzərdə tutulur. Təkcə ötən 
il ərzində ölkəmizin müxtəlif regionlarında 300-dən çox orta 
məktəb binası inşa edilmişdir. Bu ildən başlayaraq artıq ölkənin 
müxtəlif bölgələrində 10 yeni xəstəxana tikilməkdədir və bu, 
yalnız başlanğıcdır. Həmin işlər Azərbaycanın bütün 
rayonlarında yerinə yetiriləcəkdir. Çünki insanlar daha çox 
bunlara ehtiyac duyurlar. Bizim lazımi maliyyə imkanlarımız 
var və bu işləri görürük.  
 184 
Fransa şirkətləri ölkəmizdə həyata keçirilən bütün layi-
hələrdə iştirak edə bilər. Öz imkanlarını qiymətləndirmək üçün 
müəyyən məlumatlara çıxışın təmin edilməsi vacibdir. Bu 
baxımdan Azərbaycan çox açıq ölkədir. Azərbaycanın bütün 
layihələri məlumdur və planlaşdırılan bütün işlər haqqında 
məlumat mövcuddur. Əlbəttə ki, sərmayədarlar onları 
maraqlandıran sahələri seçib orada fəaliyyət göstərə bilərlər. 
Lakin əgər hökumətin bu sahədə tövsiyəsinə ehtiyac duyularsa, 
biz buna yardım edə bilərik.  
Hesab edirəm ki, Azərbaycan və Fransanın iş adamları 
arasındakı əməkdaşlıq bu iki yolla – yəni birbaşa xarici sərma-
yələr və podratçı qismində işin aparılması - inkişaf edə bilər. 
Hər iki variantda biz əməkdaşlığı genişləndirmək istəyirik. 
Çünki mən bir daha demək istəyirəm ki, Fransa bizim üçün dost 
ölkədir. Bizim çox yaxşı siyasi münasibətlərimiz var. Fransa 
müxtəlif sahələrdə Azərbaycanın tərəfdaşıdır. İki ölkə 
arasındakı ticarət dövriyyəsi artır. Fransanın nəinki enerji, o 
cümlədən digər sahələrdə çalışan şirkətləri Azərbaycanda get-
gedə daha da fəallaşır.  
Bir sözlə, hörmətli dostlar, mən sözümü artıq yekunlaşdırır 
və bir daha bildirmək istəyirəm ki, bizim böyük planlarımız və 
yaxşı imkanlarımız var. Ən mühüm olanı isə budur ki, biz 
hazırda proqramları uğurla həyata keçirməkdəyik. İki il yarım 
ərzində əldə etdiyimiz təcrübə onu göstərir ki, inkişafımız 
uğurlu olmuşdur və gələcəkdə biz sizinlə işləməkdən çox şad 
olardıq. Sağ olun.                                                            
A p a r ı c ı: Cənab Prezident, sağ olun. Biz bilirik ki, ölkə-
niz düzgün istiqamətdə addımlayır. Lakin biz yerli sənayeyə 
yeni təkan verməli, ölkənizə daha çox sərmayə yatırmağa 
çalışmalı və əməkdaşlığı genişləndirməliyik. Bir sözlə, buraya 
toplaşmış şəxslər Fransanın işgüzar dairələrini təmsil edirlər. 
Əminəm ki, onların Sizə bir çox sualları olacaqdır.  
Xahiş edirəm, özünüzü təqdim edin.  
F i l i p p  O ş a r («Gaz de France» şirkətinin vitse-prezi-
denti): Biz, «Gaz de France» şirkəti Avropada aparıcı qaz 
 185 
şirkətlərindən biriyik. Azərbaycanda təbii qazın hasilatına 
artıq başlanmışdır.  
Cənab Prezident, mən Sizin Avropanın qaz təchizatı ilə 
bağlı siyasətiniz barədə məlumat almaq istərdim. Sualımın 
ikinci hissəsi Transxəzər qaz layihəsinə aiddir. Onun həyata 
keçirilməsi nə dərəcədə mümkündür? 
İ l h a m   Ə l i y e v: Bəli, siz haqlısınız. Azərbaycan həm 
də böyük qaz hasilatçısına çevrilməkdədir. 1996-cı ildən eti-
barən xarici tərəfdaşlarımızla nəhəng «Şahdəniz» qaz layihəsi 
üzərində işləyirik. Hesablamalarımıza görə, bu yataqda bir 
trilyon kubmetr həcmində təbii qaz var və orada Fransanın 
«Technip» şirkəti tərəfindən çox nadir platforma inşa 
edilmişdir. «TPG-500» platforması buradan istədiyimiz qədər 
qazın hasilatına imkan yaradacaqdır.  
Həmin qazın nəql ediləcəyi bazara gəldikdə isə, etiraf edim 
ki, layihə başlayanda Avropa potensial bazar kimi nəzərdə 
tutulmurdu. Biz Türkiyə və Gürcüstan hökumətləri ilə sazişlər 
imzalamışıq və qazı yalnız bu ölkələrə ixrac etmək istəyirdik. 
Lakin görünür ki, Avropanın təbii qaza olan tələbatı get-gedə 
artır. Ona görə də bu məsələ nəzərdən keçirilməlidir. Əgər 
Avropanı potensial bazar kimi qəbul etsək, onda biz inkişaf və 
sərmayə proqramlarımıza dəyişiklik etməliyik. Çünki bizim 
«Şahdəniz» yatağındakı hasilat potensialı Türkiyə və Gürcüstan 
bazarları üçün nəzərdə tutulur.  
Lakin, əlbəttə ki, siz dediyiniz məsələ də mümkündür. Qaz 
hasilatımızın həcmi böyük olacaq və o, Avropadakı is-
tehlakçıların tələbatını ödəyə bilər. Bir məsələni də nəzərə 
almaq lazımdır ki, artıq bu yaxınlarda qazın Avropaya nəqli 
üçün imkan yaranacaqdır. Belə ki, Bakı–Tbilisi–Ərzurum qaz 
boru kəmərinin inşası sentyabr-oktyabr aylarında başa 
çatdırılacaqdır. Daha sonra isə bu, Türkiyənin qazpaylaşdırıcı 
sistemi ilə birləşdiriləcəkdir. Həmin sistem isə, öz növbəsində, 
Yunanıstanın qaz sistemi ilə bağlıdır.  
Transxəzər qaz layihəsinə gəldikdə isə, təəssüflər olsun ki, 
bu layihə həyata keçirilmədi. Bu, bir neçə il bundan əvvəl 
 186 
nəzərdə tutulurdu. Azərbaycan bunu daim dəstəkləyirdi. Həmin 
layihə Azərbaycana tranzit ölkəyə çevrilmək imkanı 
yaradacaqdı. Əgər o, təzədən gündəliyə gələrsə, Azərbaycan 
onu yenidən dəstəkləyəcəkdir. Biz özümüz belə bir təşəbbüslə 
çıxış etməyəcəyik. Çünki burada söhbət Azərbaycanın qazından 
getmir. Bu məsələdə biz yalnız tranzit ölkə ola bilərik və öz 
dəstəyimizi verməyə hazırıq. 
P a s k a l   L ö   M y e r («Veolia» şirkətinin nümayən-
dəsi): Cənab Prezident, mən «Veolia» qrupunu təmsil 
edirəm. Siz yəqin bilirsiniz ki, bizim şirkət Fransada su 
təchizatı və kanalizasiya xidmətləri sahəsində bir nömrəli 
şirkətdir. Biz Sizin hökumətinizlə Bakı və Bakı ətrafında 
suyun təmizlənməsi xidmətləri ilə bağlı niyyət protokolu 
imzalamışıq. Bu sənəd Fransa ilə Azərbaycan arasında 
gözəl iqtisadi əlaqələrin olmasından xəbər verir. Layihə, 
əsasən, Fransa şirkəti tərəindən maliyyələşdirilir.  
Mənim sualım belədir: su təchizatı və onun təmizlənməsi 
məsələsi ölkəniz üçün nə dərəcədə vacibdir? Biz bu sahədə 
artıq birinci addımı atmışıq. Ətraf mühit və su təchizatı ilə 
bağlı növbəti planlarınızı da bilmək istərdik.  
İ l h a m   Ə l i y e v: Sağ olun. Bu, bütün ölkələr üçün 
vacib olan bir məsələdir. Sovet vaxtlarında «ətraf mühit» ifa-
dəsindən, ümumiyyətlə, istifadə edilmirdi. Bilirsiniz, həmin 
vaxt bu məsələ heç müzakirə mövzusu da deyildi. Neft və qazın 
kəşfiyyatı, hasilatı və nəqli ətraf mühitə heç bir diqqət 
yetirilmədən aparılırdı. Ona görə də hazırda bizim üçün əsas 
problem Abşeron yarımadasında çirklənmiş zonaların təmiz-
lənməsidir. Eyni zamanda, kanalizasiya şəbəkəsi və suyun 
təmizlənməsi ilə bağlı proqramlar getdikcə böyük əhəmiyyət 
kəsb etməyə başlayır.  
Azərbaycan müstəqilliyini bərpa etdikdən sonra bu cür 
proqramlar hər zaman əhəmiyyətli hesab edilmişdir. Lakin 
onların həyata keçirilməsi üçün bizim kifayət qədər 
resurslarımız olmayıbdır. Həmin vaxt ölkənin malik olduğu 
məhdud vəsaitlər yalnız əhalinin tələbatlarının ödənilməsinə 
 187 
sərf edilirdi. Bu gün isə ölkənin iqtisadi imkanları artdıqca, biz 
artıq Neft Fondunda və Milli Bankın ehtiyatlarında 2,6 milyard 
ABŞ dollarının toplanmasına nail olmuşuq. Lakin gələcəkdə 
həmin vəsaitin həcmi on milyardlarla dollara çatacaqdır. Təbii 
ki, həmin vəsaitlərin müəyyən hissəsi çirklənmiş zonaların 
təmizlənməsinə sərf ediləcəkdir. Ona görə də mən ətraf mühitin 
qorunması ilə bağlı xüsusi proqramın hazırlanması üçün 
Azərbaycanın Ekologiya və Təbii Sərvətlər Nazirliyinə göstəriş 
vermişəm. Bu proqram təxirəsalınmaz xarakter daşıyır. Nazirlik 
çirklənmiş zonaların xəritəsini tərtib etmişdir. Xəritədə 
göstərilir ki, çirklənmiş zonaların əksəriyyəti Bakının neft hasil 
olunan ətraf ərazilərində yerləşir. Buna görə də gələcəkdə bir 
çox oxşar layihələr həyata keçiriləcəkdir və sizin şirkət bu cür 
layihələrdə iştirak edə bilər.  
Mən çox şadam ki, sizin şirkətlə layihə artıq başlanılıbdır. 
Bu layihə Azərbaycan üçün ayrılmış kredit hesabına həyata 
keçirilir. Lakin növbəti layihələr birbaşa bizim büdcəmizdən 
maliyyələşdirilə bilər və biz 2007-ci il üçün büdcəmizdə ətraf 
mühitin qorunması ilə bağlı gözəçarpan həcmdə vəsait 
ayıracağıq. 
L a n   F r a n k i («Kastel» şirkətinin hüquqi məsələlər 
üzrə müşaviri): İcazənizlə, mən öz dostlarımıza şirkətimiz və 
Azərbaycandakı təcrübəmiz haqqında məlumat vermək 
istəyirəm. Biz ölkənizin qeyri-neft sektorunda ilk sərmayə-
darlardan biri olmağımızdan çox şadıq. «Kastel» şirkəti 
Qafqaz və Mərkəzi Asiya regionunda pivə istehsalına böyük 
sərmayələr qoymuşdur. Hazırda Azərbaycanda pivə 
bazarının 85 faizi bizim məhsullarla təmin edilir.  
Burada əyləşən dostlarımız üçün məlumat vermək istəyi-
rəm ki, biz Azərbaycana ilk dəfə 1999-cu ildə gəlmişik. 
Fəaliyyətimizin ilk illərində şirkətimiz əsasən pivə və alko-
qolsuz içkilərin istehsalına sərmayə qoymuşdur. Bakının 
yaxınlığında yerləşən pivə zavoduna 40 milyon ABŞ dolları 
həcmində sərmayə qoymuşuq. Biz eyni işləri Özbəkistan və 
Qırğızıstanda da görmüşük, lakin ən böyük uğuru məhz 
 188 
Azərbaycanda qazandıq. Ötən il «Kastel» şirkəti Azərbay-
canın Cəlilabad rayonundakı üzüm bağlarının inkişafına 
vəsait ayırmışdır və böyük fərəh hissi ilə qeyd edirəm ki, 
gələn ilin sonunda həmin bağlardan yığılmış üzümdən ilk 
yüksək keyfiyyətli şərab istehsal edəcək və onu Rusiya 
bazarlarına çıxaracağıq.  
Mən mühüm bir məsələni qeyd etmək istəyirəm. Şirkətin 
fəaliyyəti zamanı biz müəyyən çətinliklərlə üzləşmişdik. Bu 
halda məhkəməyə müraciət etdik. Problem vergi orqanları 
ilə bağlı idi və şirkətimiz bu işi məhkəmədə uddu. Bir 
hüquqşünas kimi, dostlarımıza demək istəyirəm ki, əgər siz 
öz maraqlarınızı və hüquqlarınızı qorumaq istəyirsinizsə, 
məhkəməyə müraciət edə, bu yolla problemlərinizi həll edə 
bilərsiniz. Bu amil xarici sərmayədar üçün vacibdir. 
Hazırda Bakıdakı nümayəndəliyimizdə 8 Fransa vətəndaşı 
işləyir. Bundan başqa, heyətimizdə iki alman var. Onlar 
pivə istehsalı sahəsində peşəkar mütəxəssislərdir. Digər 
işçilərin isə hamısı azərbaycanlıdır. Onlar çox 
çalışqandırlar. Bir sözlə, biz Azərbaycandakı 
fəaliyyətimizdən çox razıyıq. Cənab Prezident, mən bunu 
xüsusilə qeyd etmək istəyirəm. Çox sağ olun. 
İ l h a m   Ə l i y e v: Söylədiyiniz xoş sözlərə və Azərbay-
canda həyata keçirdiyiniz proqramlara görə minnətdaram. Mən 
çox məmnunam ki, siz Azərbaycandakı fəaliyyətinizi 
genişləndirirsiniz və bu, ölkəmizdə lazımi biznes mühitinin 
olmasının göstəricisidir. Azərbaycan kimi ölkələr sərmayə-
darları cəlb etmək üçün mümkün olan bütün işləri görməli və 
əlverişli sərmayə şəraiti yaratmalıdır. Bu baxımdan məhkəmə 
sistemi çox vacib rol oynayır. Əgər xarici şirkət ölkənin 
Vergilər Nazirliyinə qarşı məhkəmə prosesini udursa, bu, ölkə 
inkişafının mühüm göstəricisidir. Beləliklə, mən bu münasibətlə 
sizi təbrik edirəm.  
A p a r ı c ı: Bir sözlə, digər şirkətlər problemlərlə üzləş-
dikdə, sadəcə, məhkəməyə müraciət edə bilər.  
 189 
İ l h a m   Ə l i y e v: Lakin təəssüflər olsun ki, hər zaman 
belə olmur. Bunun da səbəbi odur ki, Azərbaycan müstəqil 
olmazdan əvvəl buradakı məhkəmələr tamamilə fərqli idi. Sovet 
İttifaqı dövründə məhkəmələr azad deyildi və onlar 
hakimiyyətin bir qolu kimi deyil, hansısa nazirliyin bir hissəsi 
kimi fəaliyyət göstərirdi. Buna görə də məhkəmə islahatlarının 
həyata keçirilməsi çox vacibdir. Mən tam əminəm ki, qanunun 
aliliyi, ictimai nəzarət olmadan, sadəcə, neft ehtiyatları əsasında 
iqtisadi uğur əldə etmək mümkün deyildir. Biz Azərbaycandan 
daha çox neft və qaz ehtiyatlarına malik olan ölkələrin təcrübəsi 
ilə tanışıq. Bu təcrübə heç də həmişə uğurlu olmamışdır. Biz 
müsbət təcrübədən istifadə edərək şəffaf sistem yaratmalıyıq. 
Bu baxımdan Avropa ölkələrinin təcrübəsi bizim üçün vacibdir. 
Biz siyasi islahatlar və məhkəmə islahatları ilə bağlı Avropanın 
müxtəlif təşkilatları ilə əməkdaşlıq edirik. Hazırda «Yeni 
qonşuluq siyasəti» çərçivəsində Avropa İttifaqı ilə əməkdaşlıq 
edirik. Avropa İttifaqının sərhədləri regionumuza get-gedə daha 
da yaxınlaşır.  
Biznes ölkənin ümumi inkişafının vacib bir elementidir. 
Əgər biz müstəqillikdən, siyasi inkişafdan danışırıqsa, ölkə öz 
maraqlarını müdafiə etmək və müstəqil siyasətini qorumaq üçün 
kifayət qədər güclü olmalıdır. Azərbaycan əhalisinin yarısı kənd 
təsərrüfatı sahəsində işləyir. Buna görə də neft sənayesindən 
sonra kənd təsərrüfatı Azərbaycan üçün ikinci mühüm sahədir, 
ölkəmizdə fəaliyyət üçün yaxşı imkanlar mövcuddur. Sizin də 
bu sahədəki işiniz, xüsusilə şərabçılıqda, böyük əhəmiyyət 
daşıyır. 70-ci illərdə Azərbaycan Sovet İttifaqının ən böyük 
şərab istehsalçısı idi. Bu sahədəki fəaliyyətinizə görə sizə 
təşəkkürümü bildirirəm. 
D a v i d  S k i l s («EADS İnternational» şirkətinin vitse-
prezidenti): Cənab Prezident, mən «Avropa Aeronavtika və 
Müdafiə Sistemləri» «EADS İnternational» şirkətinin vitse-
prezidentiyəm. İlk növbədə, mən Sizi Azərbaycan neftinin 
Bakı–Tbilisi–Ceyhan boru kəməri vasitəsilə Ceyhan 
limanına çatması münasibətilə təbrik edirəm. 
 190 
Biz Azərbaycanın şimalla cənub, Şərqlə Qərb və Xəzər 
dənizi ilə Aralıq dənizi arasında mühüm ərazidə 
yerləşməsini nəzərə alaraq ölkənizdə mülki aviasiyanın 
inkişaf etdirilməsi planları barədə bilmək istərdik.  
İ l h a m  Ə l i y e v: Sağ olun. Ümumiyyətlə, biz bütün 
nəqliyyat layihələrinə çox böyük diqqət yetiririk. Azərbaycan 
Avropa ilə Asiya arasında təbii körpü rolunu oynayır. Lakin bu 
rolun əhəmiyyətini artırmaq üçün güclü infrastruktur yaratmaq 
lazımdır. Hazırda nəqliyyat sahəsində bir sıra layihələr həyata 
keçirilməkdədir. İlk növbədə demək istəyirəm ki, biz hazırda bir 
neçə yeni neft tankerləri almağı planlaşdırırıq. İrihəcmli yeni 
tankerlər Xəzər dənizinin şərq sahillərindən ildə 20 milyon 
tondan çox xam neft daşımağa imkan yaradacaqdır. Bu gün 
mövcud olan neft tankeri ilə böyük həcmdə neft daşımaq 
imkanlarımız var və gələcək illər ərzində buna tələbat daha da 
artacaqdır. 
Mən artıq öz nitqimdə qeyd etdim ki, biz hazırda əsas 
diqqətimizi magistralların inşa edilməsinə yönəldirik. Hazırda 
biz Bakıdan qərb sərhədimizə qədər 500 kilometrlik şosse 
çəkirik və bu işlər qədim İpək Yolunun bərpasının bir hissəsidir. 
Eyni zamanda, Bakıdan Rusiya və İran sərhədlərinə qədər 
magistral yollar da çəkilməkdədir. Lakin aviasiya Azərbaycan 
üçün xüsusi əhəmiyyət daşıyır.  
Azərbaycanın əlverişli coğrafi mövqeyini nəzərə alaraq, 
ölkəmiz regional daşımaların şəbəkəsinə çevrilməkdədir. Av-
ropa və Asiyadan gələn bir çox mallar Bakıdan keçir. Bu 
məqsədlə bizim yenicə tikilmiş yük terminalından istifadə 
olunur. 
Bildiyiniz kimi, bu yaxınlarda Azərbaycan Fransanın 
istehsal etdiyi «Aerobus» markalı bir neçə təyyarə almışdır. Biz 
bundan çox məmnunuq. Eyni zamanda, biz Fransada istehsal 
olunan bir neçə vertolyot almışıq. Onlar yurokopter adlanır. 
Yəni biz Fransa texnologiyalarının məhsullarından istifadə 
edirik. Mən Fransaya səfərim zamanı Tuluza şəhərində yerləşən 
 191 
aviazavodda oldum. Əlbəttə ki, bu əməkdaşlığı biz gələcəkdə də 
davam etdirəcəyik.  
Mən həmçinin demək istəyirəm ki, hazırda Azərbaycanın 3 
şəhərində yeni hava limanı tikilməkdədir. Ölkə coğrafi 
baxımdan böyük deyil, lakin müasir infrastrukturun olması çox 
vacibdir. Hava limanlarından biri ölkəmizin qərbində yerləşən 
Gəncədə, cənubda Lənkəranda, şimalda Zaqatalada tikilir. 
Onların hamısı, ən son nəhəng «Aerobus» modeli istisna 
olmaqla, bütün növ təyyarələri qəbul edə billəcəkdir. Yəni ən 
böyük yük təyyarələri orada enə bilər. Bu elə bir 
infrastrukturdur ki, bütün ölkə gələcəkdə ondan bəhrələnə-
cəkdir. Mən bir daha demək istəyirəm ki, biz əməkdaşlığımızın 
səviyyəsindən çox razıyıq və gələcəkdə onu davam etdirəcəyik. 
P a t r i k  A l v a r e s(«Aclae» şirkətinin Şərq ölkələri 
üzrə direktoru): Mən «Aclae» şirkətini təmsil edirəm. Şir-
kətimiz beynəlxalq inkişaf üzrə məsləhətçi xidmətləri 
göstərir. Mən mart ayında ölkənizə səfər etmişəm. İyun 
ayında Azərbaycana yenidən səfər etməyi planlaşdırıram. 
Biz həmin ayda «Sahibkar qadınlar» mövzusunda seminar 
keçirməyi planlaşdırırıq. 
Səfərdən öncə mən ölkəniz haqqında çox oxumuşdum və 
səfərdən sonra tamamilə fərqli reallığı seyr etdim. Azərbay-
canın gözəl ölkə olmasının bir daha şahidi oldum. Mən 
orada müxtəlif qonaqpərvər adamlarla görüşdüm. Lakin 
Bakıdan başqa yerlərə – Quba və Şəkiyə getdikdə gördüm 
ki, regionlara yardım göstərilməlidir. Biz orada yerli 
həmkarlarımızla birgə planlarımızı müzakirə etdik və 
gələcək üçün strategiyanı müəyyənləşdirdik. 
Siz rayonların inkişafında Fransa şirkətlərinin iştirakını 
necə görürsünüz? Mən həm də fürsətdən istifadə edərək 
Respublika günü münasibətilə sizi təbrik edirəm.  
İ l h a m   Ə l  i y e v: Təşəkkür edirəm. Müstəqilliyini yeni-
cə qazanmış Azərbaycan kimi dövlətlər özlərini dünyada 
tanıtmalıdır. Çünki onlar haqqında məlumat çox məhduddur. 
Bəzən beynəlxalq mətbuat səhifələrində dərc olunan məlumat 
 192 
birtərəfli olur və ölkədəki reallığı əks etdirmir. Təəssüflər olsun 
ki, heç vaxt Azərbaycanda olmamış insanlar televiziyada və ya 
mətbu orqanlarda Azərbaycanda yalnız neft, münaqişələr, 
problemlər və keçid dövrünün olması haqqında danışırlar. 
Əlbəttə ki, bütün bunlar mövcuddur, lakin bu o demək deyil ki, 
Azərbaycan yalnız bu amillərdən ibarətdir. Ölkənin yaşadığı 
həyat başqa cürdür.  
Siz söylədiniz ki, paytaxt şəhərdən başqa iki rayona getdiniz 
və vəziyyəti müqayisə etdiniz. Bizim isə məqsədimiz həmin 
fərqin azaldılmasından ibarətdir. 2004-cü ilin fevral ayından 
həyata keçirilməyə başlamış regionların inkişafı proqramının 
əsas vəzifəsi Bakı ilə regionlar arasındakı inkişaf fərqinin 
azaldılmasıdır. Azərbaycanın 8 milyonluq əhalisinin 2 milyonu 
Bakıda yaşayır. Bu, böyük uyğunsuzluqdur.  
Regionların inkişafı proqramının məqsədi həm də rayonlarda 
yaşayanların Bakıya axınını azaltmaq, insanların həyat tərzini 
yaxşılaşdırmaqdan ibarətdir. Yeni açılmış 400 min iş yerinin 
əksəriyyəti regionlarda yaradılmışdır. Bizim çox füsunkar 
təbiətimiz, gözəl çimərliklərimiz, Xəzər dənizimiz, uca 
dağlarımız, yaşıl meşələrimiz var. Bakıdan maşınla iki saat 
getsəniz, özünüzü tamamilə fərqli aləmdə hiss edəcəksiniz. 
Dünyada mövcud olan 11 iqlim qurşağından 9-u Azərbaycanda 
var. Lakin bunu təşviq etmək lazımdır. Məqsədimiz ölkəni 
yalnız biznes imkanları ilə tanıtmaq yox, eyni zamanda, digər 
sahələri təbliğ etməkdən, Azərbaycanın nailiyyətlərini və 
problemlərini göstərməkdən ibarətdir. İctimai əlaqələrin 
əhəmiyyəti bu baxımdan get-gedə artır.  
Mən Azərbaycana gələn çoxsaylı xarici qonaqlarla görü-
şürəm və ölkəmizə birinci dəfə səfər edənlərin ilk sözü ondan 
ibarət olur ki, «ölkəniz necə də gözəldir, biz bunu başqa cür 
təsəvvür edirdik». Bunu dövlət başçıları və digər yüksək rütbəli 
şəxslər də deyirlər. Beləliklə, biz öz ölkəmizi təbliğ etmək üçün 
çox işlər görməliyik.  
Avropada elə insanlar var ki, Azərbaycanın harada yer-
ləşdiyini bilmir. Bu təbiidir, çünki ölkəmiz müstəqil dövlət 
 193 
kimi, dünya xəritəsinə yalnız on beş il bundan öncə düşübdür. 
Lakin vaxt keçdikcə daha çox fransız ölkəmizi tanımağa 
başlayır. Buraya gəlməzdən öncə Azərbaycanın Fransadakı 
səfirliyinin yeni binasının açılışı mərasimində iştirak etdim. 
Hökumətimiz səfirlik üçün çox gözəl bina almışdır. Mən səhər 
qeyd etdim ki, səfirliyin eyvanına çıxıb sağ tərəfə baxanda 
Zəfər Tağını, sol tərəfə baxanda isə Eyfel qülləsini gördüm. 
Yəni Azərbaycan səfirliyindən Parisin iki rəmzi görünür. Belə 
bir gözəl və tarixi yerdə səfirlik üçün binanın alınması 
ölkəmizin inkişafından xəbər verir və müəyyən mənada reklam 
xarakteri daşıyır. Lakin hesab edirəm ki, gələcəkdə daha böyük 
işlər görülməlidir.  
N i k o l y a  F u r n i y e («LaFarge» şirkətinin Mərkəzi 
Avropa regionu üzrə prezidenti): Mən dünyada ən böyük se-
ment istehsalçısı sayılan «LaFarge» şirkətini təmsil edirəm. 
Sizin ölkənizdəki sement bazarı ilə maraqlanıram. Bilmək 
istəyirəm ki, Siz ölkənizdə artan inşaat şəraitində sementə 
olan tələbatın ödənilməsini necə görürsünüz?  
İ l h a m   Ə l i y e v: Ölkəmizdə inşaat işlərinin artması ilə 
əlaqədar sement istehsalı sahəsindəki potensial imkanlar da 
genişlənir. İndi Bakıda 300-dən çox hündürmərtəbəli bina 
tikilməkdədir. Burada yaşayış evləri, biznes mərkəzləri, meh-
manxanalar nəzərdə tutulur. Bir sözlə, böyük həcmdə inşaat 
işləri gedir və bu işlər nəinki Bakıda, həm də Azərbaycanın 
müxtəlif yerlərində görülür. Gələcəkdə yeni binaların tikilməsi 
daha da sürətlənəcəkdir. Bütün bunlar maliyyə resursları ilə 
bağlıdır. İlk öncə dövlət tərəfindən nəzarət olunan və 
maliyyələşdirilən inşaat işləri aparılacaq, sonra isə əhalinin 
imkanları artacaq və insanlar yeni, rahat yaşayış mənzilləri 
almaq iqtidarında olacaqlar.  
Bildiyiniz kimi, Azərbaycanda sement istehsalı kifayət qədər 
deyil və biz xarici ölkələrdən sementi idxal edirik. Ölkəmizdə 
yeni sement zavodunun tikilməsinə böyük ehtiyac duyulur. Ola 
bilsin ki, bizim yenicə yaratdığımız sərmayə şirkəti gələcəkdə 
bu sahədə müəyyən layihələr həyata keçirsin. Bunun üçün 
 194 
böyük potensial var və ölkəmizin sementə olan tələbatı getdikcə 
artır.  
A n r i   N e j a d («Societe Generale» bankının vitse-pre-
zidenti və xarici əlaqələr üzrə Baş direktoru): Mən «Societe 
Generale» bankını təmsil edirəm. Bankımızın Azərbay-
canda nümayəndəliyi fəaliyyət göstərir. Ölkənizdə müşahidə 
olunan böyük iqtisadi artım şəraitində hökumətinizin bank 
işinin inkişafı ilə bağlı strategiyasını necə görürsünüz? 
 İ l h a m   Ə l i y e v: Təbii ki, bank sektoru sürətlə inkişaf 
etməlidir. Əfsuslar olsun ki, ölkəmiz çox güclü bank sisteminə 
malik deyildir. Yeganə bir bank üstün mövqedədir və bu, keçid 
dövrü üçün təbii haldır. Əlbəttə, biz istəyirik ki, bir çox banklar, 
o cümlədən xarici banklar ölkəmizdə fəaliyyət göstərsin. Arzu 
edirik ki, Azərbaycanda beynəlxalq səviyyədə tanınmış xarici 
banklar fəaliyyətini genişləndirsin. Gələcək illər ərzində 
görəcəyimiz işlər çoxdur.  
Mən burada qeyd etdim ki, Azərbaycan kimi ölkələr üçün 
kredit almaq çətin iş deyildir. Əksinə, biz bir çox hallarda onun 
şahidi oluruq ki, banklar kredit ayırmaq üçün hətta bir-birilə 
rəqabətə də girir. Lakin indiki vəziyyət on il öncə mövcud 
olmuş vəziyyətdən xeyli fərqlənir. On il bundan əvvəl banklar 
ölkəmizə vəsait ayırmaq istəmirdi. Onlar hökumət zəmanətini 
tələb edir, əməkdaşlıqda sərt şərtlər qoyurdular. İndi isə 
vəziyyət tamamilə başqa cürdür. Hazırda banklar bizə kreditlər 
təklif edir, biz isə həmin təklifləri qiymətləndirir, götür-qoy 
edirik.  
Mən öncə qeyd etdim ki, Azərbaycanın tələbatlarının 
ödənilməsi öz vəsaitləri hesabına mümkün ola bilər. Biz 
özümüzə arxalanan ölkəyik və hansı modelə uyğun inkişaf 
edəcəyimizlə bağlı öz proqram və planlarımız var. Biz öz 
proqramlarımıza uyğun addımlar atmağa üstünlük veririk. 
Lakin maliyyə cəhətdən güclü olmaq heç də o demək deyil ki, 
biz kreditlərdən imtina etməliyik. Hətta milyardlarla dollar 
ehtiyat vəsaitlərinə malik olan ölkələr də beynəlxalq bankların 
xidmətlərindən istifadə edir. Bu təbiidir. Beləliklə, bank sistemi 
 195 
inkişaf etdirilməlidir və biz buna öz köməyimizi göstərməyə 
çalışırıq. Lakin yaddan çıxarmaq lazım deyil ki, bazar 
iqtisadiyyatıdır. Biz özəl banklara subsidiya verə bilmərik və 
onlar üçün süni qaydada yaradılmış güzəştli maliyyə rejimi 
təmin etməli deyilik.  
Orta səviyyəli şirkətlərə kreditlərin ayrılması ilə bağlı 
vəziyyət yaxşılaşmaqdadır. Biz elə misallar çəkə bilərik ki, özəl 
şirkətlərimiz beynəlxalq banklardan kreditlər alır. Çünki onların 
layihələri kommersiya baxımından faydalıdır.  
Neft gəlirlərinə gəldikdə, makroiqtisadi sabitlik üçün 
təhlükəli olan və məni narahat edən ən vacib məsələ inflyasiya 
ilə bağlıdır. Çünki biz ehtiyatda olan bütün vəsaitləri lazımi 
layihələrə xərcləsək, böyük problemlərlə üzləşəcəyik. Hazırda 
biz makroiqtisadi sabitliyin pozulmaması məqsədilə ölkə üçün 
vacib hesab edilən layihələrlə bağlı tələbatların ödənilməsi, 
əmək haqlarının və pensiyaların artırılması ilə inflyasiyanın 
normal çərçivədə saxlanılması arasında tarazlığı qoruyub 
saxlamalıyıq. 
J i l   R e m i («CİFAL» qrupunun Baş direktoru): 
«CİFAL» qrupu Azərbaycanda fəaliyyətə başlayan ilk 
şirkətlərdən biridir. Mən ölkənizin müstəqilliyinin ilk 
illərində üzləşdiyi çətinlikləri yaxşı bilirəm. Fəxr edirəm ki, 
hətta həmin çətin anlarda ilk fransız şirkəti olaraq biz 
ölkənizə gəldik.  
Mən eyni zamanda qeyd etmək istəyirəm ki, 
Azərbaycanda təmsil etdiyim şirkətlərin əksəriyyəti bütün 
regionda fəaliyyət göstərir. Yəni Rusiyanı, Xəzər dənizi 
bölgəsi və Mərkəzi Asiya ölkələrini nəzərdə tuturam.  
Qonşu ölkələrlə münasibətlərinizin inkişafı barədə nə 
deyə bilərsiniz? 
 İ l h a m Ə l i y e v: Bizim bütün qonşularla çox yaxşı 
münasibətlərimiz var. Qonşularla yaxşı münasibətdə olmaq hər 
bir ölkə üçün vacibdir. Bizim qonşu ölkələrlə müxtəlif iqtisadi 
layihələrimiz var, onlarla birgə enerji layihələrini həyata 
keçiririk. Qonşu ölkələrlə ticarət dövriyyəmiz get-gedə artır. 
 196 
Bu, regional əməkdaşlığın, sabitlik və təhlükəsizliyin çox vacib 
elementidir. Çünki Azərbaycan ayrıca bir ada deyil, onun 
ətrafında qonşular var. Təbii ki, qonşu ölkələrdə baş verən 
hadisələr Azərbaycana da müəyyən təsir göstərir. Öz 
növbəsində, ölkəmizdə gedən proseslər qonşu ölkələrdə cərəyan 
edən proseslərə təsir edir. Bunlar bir-birilə bağlıdır.  
Bizim üçün qonşu ölkələrlə dostluq əlaqələrinin inkişafı 
böyük əhəmiyyət kəsb edir və Azərbaycan buna nail olubdur. 
Münasibətlərimiz olmayan yeganə qonşu ölkə Ermənistandır. 
Çünki bu dövlət azərbaycanlılara qarşı etnik təmizləmə siyasəti 
aparmışdır, Azərbaycan ərazisinin böyük bir hissəsini işğal 
altında saxlayır. Lakin digər qonşularımızla əlaqələrimiz 
yaxşıdır və siyasi, iqtisadi baxımdan, nəqliyyat, kommunikasiya 
və enerji sahələrində daha da möhkəmlənir. Bu bizim üçün 
faydalıdır və əməkdaşlığımızın konkret nəticələri görünür, 
qonşularımızla heç bir problemlərimiz yoxdur.  
N i k o l y a   F u r n i y e: Cənab Prezident, GUAM ölkə-
ləri arasında azad ticarət zonasının yaradılması barədə nə 
düşünürsünüz? 
 İ l h a m   Ə l i y e v: GUAM təşkilatı 10 il bundan öncə 
yaradılmışdır. Bu, yeni bir təşkilat deyil və 1997-ci ildən eti-
barən fəaliyyət göstərir. Bu qurum müxtəlif sahələrdə, xüsusən 
də enerji, nəqliyyat, iqtisadi inkişaf sahələrində maraqları üst-
üstə düşən bir neçə ölkəni birləşdirir. Azərbaycan GUAM-ın 
həmtəsisçisidir. Ona görə mən bəzən beynəlxalq mətbuat 
səhifələrində görəndə ki, GUAM yeni təşkilat kimi təsvir 
olunur, bunu səhv yanaşma sayıram. GUAM-ın adına müəyyən 
dəyişikliklər edilib, lakin təşkilatın özü eyni olaraq qalır. Ona 
görə də hazırda GUAM təşkilatı çərçivəsində xüsusi bir yenilik 
yoxdur, yəni 5 və ya 10 il öncə mövcud olan təşkilat kimi qalır.  
GUAM-a üzv olan ölkələr arasında çox yaxşı münasibətlər, 
o cümlədən iqtisadi əməkdaşlıq var. Bildiyiniz kimi, son 
zamanlar enerji daşıyıcıları məsələsi get-gedə daha qabarıq 
şəkildə özünü büruzə verir. Azərbaycan GUAM çərçivəsində 
yeganə dövlətdir ki, təkcə özünün enerji daşıyıcılarına tələbatını 
 197 
ödəmir, eyni zamanda, onun ixracı ilə də məşğuldur. Asiyadan 
Avropaya və əks istiqamətdə malların daşınmasında 
Azərbaycandan yan keçmək mümkün deyildir. Azərbaycanın 
iştirakı olmadan heç bir ciddi regional iqtisadi layihə həyata 
keçirilə bilməz. Biz bütün bu layihələrdə iştirak edirik və 
onların həyata keçirilməsində aparıcı rol oynayırıq.  
GUAM-a daxil olan ölkələrin, demək olar ki, eyni tarixi var 
və son 15 il ərzində onlar təqribən eyni yolu keçmişlər. Həmin 
ölkələr beynəlxalq ictimaiyyətə sübut etdilər ki, müstəqil dövlət 
kimi yaşamağa qadirdirlər. Hazırda iqtisadi əməkdaşlıq və 
enerji təchizatı məsələsinin əhəmiyyəti artdıqca Azərbaycanın 
aparıcı enerji daşıyıcıları təchizatçısı kimi əhəmiyyəti də artır. 
Bizim xarici siyasətimiz də bu istiqamətə yönəlir.  
Son iki il yarım ərzində Azərbaycanın prezidenti kimi, mən 
BMT Təhlükəsizlik Şurasının daimi üzvü olan bütün beş ölkəyə 
səfər etmişəm. Azərbaycan böyük dövlət deyil və onun 
rəhbərinin dünyanın beş aparıcı dövlətinə səfər etməsi 
ölkəmizin artan əhəmiyyətinin və rolunun göstəricisidir. Oyna-
dığımız rol və tutduğumuz mövqe daha da güclənir. Buna görə 
Azərbaycanın müxtəlif təşkilatlardakı iştirakı bu qurumların 
daha da güclənməsinə töhfə verir və güclü iqtisadi əsasını 
yaradır.  
Demək olar ki, hər bir məsələ bu və ya digər mənada iqtisadi 
imkanlarla bağlıdır. Bu gün mən çox fəxr edirəm ki, 
Azərbaycan müstəqil siyasət həyata keçirir. Bizim siyasətimizə 
xarici ölkələr və qüvvələr heç bir təsir göstərmir və bu siyasət 
çox açıq və səmimidir. Siyasətimizin məqsədi milli maraqların 
təmin edilməsi, qonşularla mehriban münasibətlərin 
saxlanılmasıdır. Belə bir siyasətin həyata keçirilməsi iqtisadi 
imkanlarla şərtlənir. Biz iqtisadi və maliyyə baxımından heç 
kimdən asılı deyilik. Bu amil bizə imkan verir ki, Azərbaycan 
xalqının dəstəklədiyi siyasəti yeridək.  
Bizim beynəlxalq təşkilatlardakı iştirakımız bu səbəbə görə 
vacibdir. Ölkəmiz müxtəlif beynəlxalq təşkilatların üzvüdür. Bu 
təşkilatlar siyahısına İqtisadi Əməkdaşlıq Təşkilatı, Müstəqil 
 198 
Dövlətlər Birliyi, GUAM, Avropa Şurası, İslam Konfransı 
Təşkilatı və digərləri aiddir. Bir çox beynəlxalq təşkilatlarda 
Azərbaycanın mövqeyi get-gedə möhkəmlənir. 
A p a r ı c ı: Cənab Prezident, suallarımız artıq başa çatdı. 
Çox səmimi və açıq müzakirəyə görə Sizə minnətdarlığımızı 
bildiririk. Arzulayırıq ki, Sizinlə fəaliyyətimizi bundan sonra da 
davam etdirək. Sağ olun.  
 199 
 
 
 
«EURONEWS» TELEKANALINA MÜSAHİBƏ  
 
Paris 
 
29 may 2006-cı il 
 
A p a r ı c ı: «EuroNews» telekanalı Azərbaycan prezi-
denti İlham Əliyevlə müsahibəni təqdim edir. Müxbirimiz 
onunla Parisdə görüşmüşdür. O burada NATO Parlament 
Assambleyasının üzvləri qarşısında çıxış etmişdir. Prezident öz 
çıxışında dünyada təhlükəsizliyin təmin olunması sahəsində 
Bakının alyansla əməkdaşlığı barədə danışmışdır. Bununla 
yanaşı, Bakı Avropa üçün təkcə siyasi baxımdan deyil, həm də 
enerji baxımından maraq doğurur. Mayın 28-də Azərbaycan 
neftinin ilk hissəsi Türkiyənin Ceyhan terminalına çatmışdır. 
Gələcəkdə bu neft dünya bazarlarına da göndəriləcəkdir.  
J u r n a l i s t: Cənab Prezident, «EuroNews»a xoş 
gəlmisiniz. Bir sıra xəbərlərə görə, Bakı–Tbilisi–Ceyhan 
neft kəməri artıq sentyabrda işləməyə başlayacaqdır. O, 
Avropanın və dünyanın energetika xəritəsində nəyi 
dəyişdirəcək və Azərbaycanın özünə nə kimi fayda 
gətirəcəkdir?  
İ l h a m   Ə l i y e v: Bu, Azərbaycanın artıq hiss etdiyi çox 
böyük iqtisadi səmərə, milyardlarla dollarlıq sərmayələr, habelə 
Azərbaycanın öz neftini dünya bazarlarına nəql etmək imkanı 
deməkdir.  
Bu günədək nəqletmə sistemimiz nefti ancaq Qara dəniz 
hövzəsinə çatdırmağa imkan verirdi. Xəzər neftinin Aralıq 
dənizinə çıxması tarixi hadisədir və əlbəttə, regional əmək-
daşlığın daha da inkişaf etməsinə, Azərbaycanın iqtisadi, təbii 
ki, siyasi mövqelərinin möhkəmlənməsinə səbəb olacaq və bir 
 200 
çox illər və onilliklər ərzində ölkəmizin davamlı inkişafını 
təmin edəcəkdir.  
J u r n a l i s t: Bəzi xəbərlərə görə, Amerika Azərbay-
canda – Xəzər sahilində hərbi qüvvələrinin olmasını istəyir. 
Siz bu xəbərləri necə şərh edərdiniz və Vaşinqtonla müna-
sibətləriniz necə inkişaf edir?  
İ l h a m   Ə l i y e v: Münasibətlərimiz olduqca dinamik 
inkişaf edir. ABŞ ilə Azərbaycan arasındakı münasibətlər 
strateji tərəfdaşlıq münasibətləridir. Biz bir çox sahələrdə 
əməkdaşlıq edirik. Əlbəttə ki, iqtisadi sahədə, energetika 
sahəsində, regionda təhlükəsizlik tədbirlərini möhkəmlətmək 
sisteminin həyata keçirilməsində, ölkəmizdə və regionda de-
mokratikləşmə proseslərinin inkişafında, hərbi sahədə əmək-
daşlıq edirik.  
O ki qaldı hansısa xarici dövlətin Azərbaycan ərazisində 
hərbi qüvvələrinin yerləşdirilməsinə, bu məsələ gündəlikdə 
durmur.  
J u r n a l i s t: On iki gün əvvəl Gürcüstan, Ukrayna, 
Azərbaycan və Moldovanın daxil olduğu GUAM-ın zirvə 
toplantısında Siz bəyan etdiniz ki, bu birlik Moskvaya qarşı 
yönəldilməyibdir. Bu birlik nəyi əks etdirir?  
İ l h a m Ə l i y e v: Əlbəttə ki, hər hansı digər ölkə kimi, 
biz də müxtəlif beynəlxalq təşkilatlarda iştirakımıza məna-
felərimizin maksimum dərəcədə təmin edilməsi baxımından 
yanaşırıq. Bu mənada GUAM-ın üzvü olan ölkələr çərçivəsində 
artıq iri regional layihələr mövcuddur və onlar uğurla həyata 
keçirilir. Ona görə də səylər iqtisadi məsələdə, energetika, 
nəqliyyat məsələlərində birləşdirilərsə, bundan, əlbəttə ki, hamı 
qazanacaqdır. Bu təşkilatın kimlərəsə qarşı yönəldildiyi barədə 
söz-söhbətin heç bir əsası yoxdur. Azərbaycan kimlərəsə qarşı 
yönəldilən hansısa təşkilatlarda heç vaxt iştirak etməyib və biz 
bunu gələcəkdə də etmək fikrində deyilik.  
Rusiya ilə də həm iqtisadi, həm də siyasi münasibətlərimiz 
çox uğurla inkişaf edir. Biz bundan çox məmnunuq və hesab 
edirik ki, bu, ölkələrimizin mənafelərinə tamamilə cavab verir.  
 201 
J u r n a l i s t: Bəzi icmalçılar deyirlər ki, GUAM ərazi 
bütövlüyü problemləri olan ölkələri birləşdirir. Bu, Azər-
baycan üçün Dağlıq Qarabağ məsələsidir. Siz bu problemin 
həllini necə görürsünüz?  
İ l h a m   Ə l i y e v: Əlbəttə, burada həqiqət var. Çünki 
postsovet məkanındakı bütün münaqişəli vəziyyətlər məhz GUAM 
ölkələrinin ərazilərində baş verir. Dağlıq Qarabağ həm tarixi, həm 
hüquqi baxımdan Azərbaycan ərazisidir. Azərbaycanın ərazi 
bütövlüyü BMT tərəfindən, ölkəmizə qarşı təcavüz etmiş 
Ermənistandan savayı, dünyanın bütün ölkələri tərəfindən 
tanınmışdır. Bu təcavüz və etnik təmizləmələr siyasəti nəticəsində 
bir milyondan artıq azərbaycanlı qaçqına və məcburi köçkünə 
çevrilmişdir. Bu çox böyük humanitar fəlakətdir, bu, özgə ərazinin 
yolverilməz işğalı aktıdır. Əlbəttə ki, Azərbaycanın ərazi 
bütövlüyü qeyd-şərtsiz bərpa olunmalıdır.  
J u r n a l i s t: Keçən ilin sentyabrında Kipr 
Azərbaycanın «Genişlənən Avropa – yeni qonşular» 
proqramında iştirakına mane oldu. Bakı ilə Brüssel 
arasında münasibətlər necə inkişaf edir?  
İ l h a m   Ə l i y e v: Avropa İttifaqının əslində bütün ölkə-
ləri, ilk növbədə iri ölkələri ilə çox yaxşı münasibətlərimiz var.  
Azərbaycana mane olmaq cəhdlərinə gəldikdə, bu cəhdlər 
uğursuzdur. Ölkəmizə mane olmaq qeyri-mümkündür, enerji 
ehtiyatlarına əngəl törətmək qeyri-mümkündür. Buna lüzum da 
yoxdur. Ona görə də hesab edirəm ki, ayrı-ayrı ölkələrin heç bir 
əsası olmayan hansısa fərdi məsələləri əməkdaşlığımıza əngəl 
törətməməlidir. Bizim Avropa İttifaqı ilə əməkdaşlığımız 
qarşılıqlı surətdə faydalıdır. Düşünürəm ki, bu əməkdaşlığı 
genişləndirmək Azərbaycan üçün çox vacibdir, Avropa İttifaqı 
üçün də Azərbaycanın simasında tərəfdaşa və dosta malik 
olmaq vacibdir.  
J u r n a l i st: Cənab Prezident, çox sağ olun!  
 202 
 
 
 
«FİQARO» QƏZETİNƏ MÜSAHİBƏ 
 
Paris 
 
30 may 2006-cı il 
 
Müxbir: Azərbaycan Avropanın qaz təchizatının şaxə-
ləndirilməsinə nə kimi kömək göstərə bilər?  
 İ l h a m   Ə l i y e v: Biz 1996-cı ildə qazla bağlı proqramı-
mıza başlayanda bu, yalnız Türkiyə və Gürcüstan bazarları üçün 
nəzərdə tutulmuşdu. Biz Avropanın qaz təchizatının 
şaxələndirilməsini nəzərdə tutmamışdıq. Bu məsələdə biz heç 
zaman Avropa bazarını nəzərdən keçirməmişdik. Yeni şəraiti 
öyrənmək və Avropanı qazla təchiz etmək üçün investisiyamızı 
şəraitə uyğunlaşdırmaq lazım olacaqdır. Texniki cəhətdən bu, 
cari ilin sentyabr ayında istifadəyə veriləcək Türkiyə 
istiqamətindəki yeni qaz kəməri vasitəsilə mümkün olacaq, 
lakin qazın həcmi hələ kifayət deyildir.  
M ü x b i r: Siz GUAM sammitində Ukrayna, Gürcüstan 
və Moldova prezidentləri ilə birgə iştirak etmisiniz. Tərəf-
daşlarınız bu təşkilatda bəzən antirus cəbhəsi kimi təqdim 
olunurlar. Siz də özünüzü bu cür hiss edirsiniz?  
İ l h a m   Ə l i y e v: 1997-ci ildə biz GUAM-ın əsasını 
qoymuşuq, bu təşkilatı kiməsə qarşı fəaliyyət göstərən təşkilat 
kimi hesab etməmişik. Biz qonşu ölkələrlə münasibətlərimizi 
gərginləşdirmək siyasəti aparmırıq. Bizim üçün daha 
əhəmiyyətlisi yeganə zəngin təbii ehtiyatları olan GUAM üzvü 
kimi, bu təşkilatda iştirak etməkdir. Avropa və Asiyanın 
astanasında yerləşdiyimizdən, bu regionda heç bir nəqliyyat 
layihəsi Azərbaycanın iştirakı olmadan həyata keçirilə bilməz.  
 203 
M ü x b i r: Qonşu İranın nüvə proqramı ilə bağlı ABŞ-la 
aralarında baş verə biləcək münaqişənin təhlükəsi Sizi 
narahat edirmi?  
İ l h a m   Ə l i y e v: Bəli. Sabitliyin pozulması bütün regio-
na öz təsirini göstərə bilər. Bu bizim üçün elə bir məsələ deyil 
ki, ona istədiyimiz vaxt televiziya vasitəsilə baxaq və yaxud da 
istəməyəndə söndürək. Biz hesab edirik ki, münaqişə 
diplomatik vasitələrlə, sülh yolu ilə və xoş məramla həll 
olunmalıdır.  
M ü x b i r: ABŞ-la hərbi əlaqələri nəzərə alaraq İrana 
hərbi müdaxilə zamanı Azərbaycanın mövqeyi necə olacaq?  
İ l h a m   Ə l i y e v: Bütün digər sahələrdə olduğu kimi, 
ABŞ-la hərbi sahədəki əlaqələrimizdən də məmnunuq. İrana 
gəldikdə isə, Azərbaycan bu ölkəyə qarşı hərbi əməliyyatları 
dəstəkləməyəcəkdir. Vaşinqton buna anlaşma ilə yanaşır.  
M ü x b i r: Erməni separatçılarının nəzarətdə 
saxladıqları Azərbaycan ərazisi olan Dağlıq Qarabağla 
bağlı münaqişənin həll olunacağına ümidiniz varmı?  
İ l h a m   Ə l i y e v: Dağlıq Qarabağ Azərbaycan ərazisidir. 
Bu, BMT tərəfindən, eləcə də Ermənistan istisna olmaqla, bütün 
beynəlxalq birlik tərəfindən tanınıbdır. Azərbaycanın ərazi 
bütövlüyü bərpa olunmalıdır, Ermənistan silahlı qüvvələri işğal 
edilmiş ərazilərdən çıxarılmalı, etnik təmizləməyə məruz qalmış 
1 milyon azərbaycanlı öz torpaqlarına qayıda bilməlidir. 
Azərbaycan çox böyük iqtisadi inkişaf mərhələsindədir. 
Ermənistan isə bütün regional layihələrdən təcrid olunmuşdur, 
rəqabətə davam gətirməyəcək və yoxsulluqdan əziyyət 
çəkəcəkdir. Ermənistan başa düşməlidir ki, işğalçılıq siyasəti 
ona heç nə verməyəcəkdir.  
M ü x b i r: Bəziləri belə hesab edir ki, Dağlıq Qarabağ 
münaqişəsinin həlli üçün ölkəniz neftdən gələn gəlirləri 
silahlanmaya sərf edərək Ermənistana təsir edə bilər...  
İ l h a m   Ə l i y e v: Bizim hərbi büdcəmiz artır və ordu-
muzu müasirləşdiririk. Ermənistan bizimlə rəqabət apara 
bilməz. Dağlıq Qarabağ bizim bir nömrəli problemimizdir və 
 204 
əlbəttə ki, biz öz hərbi qüvvələrimizi müasirləşdiririk. Amma 
mən qeyd etmək istərdim ki, bu bizim qonşularımızda qorxu 
yaratmamalıdır. Heç bir seçim istisna oluna bilməz, lakin 
xalqımız sülhsevərdir və qonşularımızla sülh şəraitində 
yaşamaq istəyirik. Biz heç zaman işğalla barışmayacağıq.  
M ü x b i r: 2003-cü ilin prezident seçkilərində və ötən 
ilin noyabr ayında keçirilmiş parlament seçkilərində 
saxtakarlıq halları olmuşdur. Siz Azərbaycanda 
demokratiya ilə bağlı çatışmazlıqları deyənlərə nə cavab 
verərdiniz?  
İ l h a m   Ə l i y e v: Prezident seçkilərinin nəticələri şübhə 
altına alınmadı. Mən səslərin 76 faizini qazandım. Bu gün də ən 
azı həmin nəticəni əldə edə bilərəm. Müxalifət özünü rüsvay 
etdi. Parlament seçkilərinə gəldikdə isə, 10 seçki dairəsində 
qanun pozuntularına yol verilmişdi. Cavabdeh şəxslər 
cəzalandırılmış, təkrar seçkilər keçirilmişdir. Bəzi tənqidlər 
doğrudur. Bizdə heç də hər şey mükəmməl deyildir. 
Müstəqilliyimizi yalnız 15 il bundan qabaq qazanmışıq və indi 
biz sovet sistemindən tamamilə fərqli bir sistemdə yaşayırıq.  
Digər tənqidlər qəbulolunmazdır, çünki onlar ədalətsiz və 
qərəzlidir. Hər kəs başa düşür ki, inqilabın Azərbaycanda 
gələcəyi yoxdur, çünki xalq onu dəstəkləmir. Mən sizi əmin 
edirəm ki, bizdə demokratiyanın səviyyəsi elə deyil ki, qonşu 
ölkələrə həsəd aparaq.  
 
     
 205 
 
 
 
SƏN-KLU ŞƏHƏR QƏBİRİSTANLIĞINDA  
ƏLİMƏRDAN BƏY TOPÇUBAŞOVUN VƏ  
CEYHUN BƏY HACIBƏYLİNİN  
MƏZARLARINI ZİYARƏT  
 
Paris yaxınlığındakı 
Sən-Klu şəhəri 
 
30 may 2006-cı il 
 
Azərbaycan Respublikasının Prezidenti İlham Əliyev 
mayın 30-da Parisin yaxınlığındakı Sən-Klu şəhərinə gedərək, 
Azərbaycan Xalq Cümhuriyyətinin banilərindən biri, parla-
mentin ilk sədri, Paris Sülh Konfransında Azərbaycan nüma-
yəndə heyətinin rəhbəri Əlimərdan bəy Topçubaşovun və nü-
mayəndə heyətinin müşaviri, «Azərbaycan» (rusca) qəzetinin 
redaktoru Ceyhun bəy Hacıbəylinin məzarlarını ziyarət et-
mişdir.  
Dövlətimizin başçısını burada Sən-Klu şəhərinin meri Erik 
Bedoti qarşıladı. Prezident İlham Əliyev Azərbaycan höku-
mətinin qayğısı sayəsində Əlimərdan bəy Topçubaşovun qəb-
rinin yenidən götürülməsi və burada onun büstünün qoyulması 
ilə bağlı görülən işlərlə tanış oldu.  
Milli Məclisin deputatı, parlamentin AŞ PA-dakı nümayəndə 
heyətinin üzvü Rafael Hüseynov dövlətimizin başçısına 
xalqımızın görkəmli oğlunun məzarının abadlaşdırılması üçün 
görülən işlər barədə ətraflı məlumat verdi.  
 
                                                         
 
 206 
 
 
 
NATO PARLAMENT ASSAMBLEYASININ  
YAZ SESSİYASINDA ÇIXIŞ 
 
Paris, Qurultaylar sarayı 
 
30 may 2006-cı il 
 
Azərbaycan Respublikasının Prezidenti İlham Əliyev ma-
yın 30-da Parisdə NATO Parlament Assambleyasının yaz 
sessiyasında çıxış etmişdir. Sessiyanın keçirildiyi Qurultaylar 
sarayına gələn prezident İlham Əliyevi NATO Parlament 
Assambleyasının sədri Pyer Leluş və digər rəsmi şəxslər hörmət 
və ehtiramla qarşıladılar.  
P y e r   L e l u ş  (NATO Parlament Assambleyasının səd-
ri): Mən böyük məmnuniyyət hissi ilə Azərbaycan Respub-
likasının Prezidenti cənab İlham Əliyevi dəvət edərək ondan 
«Cənubi Qafqazda təhlükəsizliyə olan təhdidlər» mövzusunda 
analitik fikirlərini bizimlə bölüşməyini xahiş edirəm.  
Cənab Prezident, Siz bir neçə ay bundan öncə Assamble-
yamız qarşısında çıxış etməyə razılıq verdiniz və Sizin burada 
olmağınız bizim üçün çox böyük şərəfdir. Həmkarlarımıza isə 
bir daha xatırlatmaq istəyirəm ki, atanız Heydər Əliyevin 
davamçısı olaraq Siz 2003-cü ilin oktyabr ayında Azərbaycan 
Respublikasının Prezidenti seçilmisiniz. Siz Moskva Dövlət 
Beynəlxalq Münasibətlər İnstitutunu bitirmisiniz və mən 
bildiyimə görə, nəinki rus dilində, o cümlədən ingilis, fransız və 
türk dillərində də mükəmməl danışırsınız.  
Siz Azərbaycan Respublikası Dövlət Neft Şirkətinin birinci 
vitse-prezidenti olmusunuz. 1995-ci ildə Milli Məclisə 
seçilmisiniz. 2000-ci ildə hakimiyyətdə olan partiyanın rəhbər 
vəzifələrindən birinə ucalmısınız. Siz Avropa Şurasının 
Parlament Assambleyasındakı Azərbaycan nümayəndə heyəti-
 207 
nin başçısı olmusunuz və 2003-cü ildə Assambleya bürosu 
sədrinin müavini vəzifəsinə seçilmisiniz.  
Ölkənizin coğrafi mövqeyi onun regionda güclənən strateji 
əhəmiyyətini artırır. Azərbaycanın üzləşdiyi ən ağır prob-
lemlərdən biri həll olunmamış Dağlıq Qarabağ münaqişəsidir.  
Ölkənin demokratikləşməsinə yönəlmiş islahatların davam 
etdirilməsi, enerji daşıyıcılarından əldə olunmuş gəlirlərin 
düzgün idarə edilməsi, yoxsulluğa qarşı mübarizə kimi 
məsələlər də böyük əhəmiyyət kəsb edir.  
Cənab Prezident, Dağlıq Qarabağ münaqişəsinin aradan 
qaldırılması məqsədilə Minsk qrupu çərçivəsində aparılan 
danışıqların intensivləşməsi ilə yanaşı, Sizi əmin edirəm ki, 
Fransa bu sahədə oynadığı vacib rolunu davam etdirəcəkdir.  
Bu gün enerji təhlükəsizliyi beynəlxalq münasibətlərin get-
gedə aparıcı amilinə çevrilir. Eyni məsələləri biz elə indicə 
Gürcüstan prezidenti cənab Saakaşvili ilə müzakirə etdik.  
Qonşunuz İranın nüvə silahı əldə etmək cəhdi ilə bağlı bütün 
beynəlxalq ictimaiyyətin narahat olduğu bir vaxtda və bu cəhd 
baş tutduğu təqdirdə regiondakı təhlükəsizlik vəziyyətinin 
tamamilə dəyişməsi ehtimalı önündə Sizin çıxışınız xüsusi 
əhəmiyyət daşıyır.  
Mən şəxsən 2004-cü ilin sonunda Dağlıq Qarabağda oldum. 
Orada gördüklərim məni olduqca məyus etdi. Cəbhə xəttinin 
hər iki tərəfində qazılmış səngərlər, əzab-əziyyət çəkən 
qaçqınlar və xarabalığa dönmüş kəndlər hələ də gözlərimin 
qarşısındadır. Sülhə aparan yolun hansı istiqamətdə olacağını 
əvvəlcədən şərh etmədən, yəni paket və ya mərhələli həll 
variantlarına varmadan, torpaqların tam və ya qismən azad 
olunmasına toxunmadan, tamamilə aydındır ki, burada, yəni 
Assambleyada əyləşən hər bir şəxs dondurulmuş münaqişəyə 
birdəfəlik son qoymağı və cənab Prezident, bilirəm ki, ürəyinizə 
yaxın tutduğunuz qaçqın və məcburi köçkünlərin 
təhlükəsizliyinin təmin olunaraq tezliklə yurd-yuvalarına 
qayıtmasını arzulayır.  
 208 
Cənab Prezident, Sizi çox gözlətmək istəmirəm, böyük 
məmnuniyyətlə sözü Sizə verirəm və bu gün bizimlə oldu-
ğunuza görə bir daha minnətdarlığımı bildirirəm.                  
İ l h a m   Ə l i y e v: Çox sağ olun.  
İlk növbədə, mən Parlament Assambleyasının işində iştirak 
üçün göndərdiyiniz dəvətə görə Sizə minnətdarlığımı 
bildirirəm. Hesab edirəm ki, hazırda Assambleyada müzakirə 
olunan məsələlər Cənubi Qafqaz regionunda təhlükəsizlik, 
davamlı inkişaf və regional əməkdaşlıq üçün olduqca vacibdir. 
Bütün bunlar bir-birilə bağlı olan məsələlərdir.  
Cənubi Qafqaz ölkəsi olan Azərbaycan regionda təhlü-
kəsizlik tədbirlərinə, sülh və sabitliyin möhkəmlənməsinə öz 
töhfəsini verir. Avropa İttifaqının sərhədlərinin Cənubi Qafqaz 
regionuna yaxınlaşması ilə yanaşı, əlbəttə ki, təmasların 
qurulması, əməkdaşlığın aparılması və yaxşı qonşuluğun 
saxlanılması ilə bağlı yeni yanaşmalar, çağdaş fikirlər gündə-
liyimizdə çox mühüm yer tutur.  
Avroatlantik inteqrasiyaya dair siyasətə gəldikdə, Azərbay-
can böyük irəliləyişə nail olmuşdur. Bizim NATO ilə 
tərəfdaşlığımız sürətlə irəliləyir. Azərbaycan «Sülh naminə 
tərəfdaşlıq» proqramının ən fəal üzvüdür. İki il əvvəl mən 
NATO-nun Baş katibinə «Fərdi tərəfdaşlığın fəaliyyət planı»nı 
təqdim etmişəm. Biz əməkdaşlığın səviyyəsindən çox razıyıq və 
ümid edirik ki, birgə işlərimiz gələcəkdə uğurla davam 
edəcəkdir.  
Cənubi Qafqazda siyasi və iqtisadi inkişaf, eləcə də enerji 
təhlükəsizliyi kimi məsələlər bir-birilə sıx bağlıdır. Bu gün 
Xəzərin böyük enerji ehtiyatları və artıq mövcud olan nəqliyyat 
marşrutları ilə regionun oynadığı rol, təbii ki, artacaqdır. Burada 
söhbət nəinki regional, o cümlədən qlobal miqyaslı 
məsələlərdən gedir.  
Son on il ərzində Azərbaycanın siyasi və iqtisadi inkişafı 
onu göstərir ki, ölkə uğurla irəliləyir. Siyasi islahatların həyata 
keçirilməsi möhkəm iqtisadi əsaslara söykənir. Çünki biz ölkə 
inkişafının həmin iki əsas elementini bir-birindən ayıra 
 209 
bilmərik. Belə olmasa, biz davamlı inkişafa nail ola 
bilməyəcəyik.  
Azərbaycanda cəmiyyətin demokratikləşməsi prosesi, siyasi 
islahatlar, siyasi təsisatların möhkəmləndirilməsi və eyni 
zamanda, liberal islahatlar, bazar iqtisadiyyatı prinsipləri və 
iqtisadi nailiyyətlər kimi vəzifələr bizim daim diqqət 
mərkəzimizdədir. Biz bütün istiqamətlərdə müsbət nəticələri 
müşahidə edirik. İqtisadiyyatımız sürətlə inkişaf edir. Ötən il 
ərzində ÜDM-in artımı 26 faiz olmuşdur. Cari ilin dörd ayı 
ərzində bu rəqəm təxminən 40 faiz, sənaye istehsalının artımı 
isə təqribən 50 faiz təşkil etmişdir. Son iki il yarım ərzində 
Azərbaycanda 400 minə yaxın yeni iş yeri açılmış və onların 
əksəriyyəti qeyri-neft sektorunda yaradılmışdır. Bizim hazırkı 
əsas məqsədimiz iqtisadiyyatı şaxələndirməkdir. Əlbəttə ki, neft 
və qaz layihələri Azərbaycanda uzun müddət ərzində 
iqtisadiyyatımızın əsas hissəsini təşkil edəcəkdir. Lakin qeyri-
neft sektorunun inkişafı da vacibdir.  
Bütün bu amillər ölkənin uzunmüddətli, davamlı və uğurlu 
inkişafının təməlini təşkil edir. Biz digər keçmiş sovet 
respublikaları ilə birgə 15 il öncə müstəqilliyimizi qazanmışıq. 
Lakin sözün əsl mənasında güclü və müstəqil siyasət aparmaq 
üçün biz güclü iqtisadiyyata malik olmalıyıq. Bu, ən zəruri 
şərtdir. Bu baxımdan, Azərbaycan özünün resurslarına 
arxalanır. İqtisadi nöqteyi-nəzərdən güclü olmaq, təbii ki, siyasi 
islahatların təşviqi və regional səviyyədə əməkdaşlıq 
baxımından bizim üçün yeni imkanlar açır.  
İndiki vaxtda sülh, təhlükəsizlik və sabitlik məsələləri enerji 
təhlükəsizliyi ilə sıx bağlıdır. Azərbaycan bu sahədə öz rolunu 
oynaya bilər. Neft layihələrimiz çox uğurla davam etdirilir. İki 
gün öncə, Azərbaycanın qeyd etdiyi 28 May – Respublika günü 
zamanı Azərbaycan nefti Aralıq dənizindəki Ceyhan limanına 
çatmışdır və bu, o deməkdir ki, Bakı–Tbilisi–Ceyhan boru 
kəməri artıq işləyir. Bu nəinki Azərbaycan, o cümlədən 
qonşularımız və tərəfdaşlarımız üçün tarixi hadisədir və 
 210 
beynəlxalq bazarlara enerji nəqli yollarının 
müxtəlifləşdirilməsinə imkan yaradır. 
İki ildən sonra Azərbaycanda neft hasilatı gündə bir milyon 
barreldən çox olacaqdır. Böyük qaz kəmərinin çəkilməsindən 
sonra isə Azərbaycan qonşu ölkələr üçün qaz təchizatçısına 
çevriləcəkdir. Dünyada, o cümlədən Avropada enerji 
təhlükəsizliyi məsələsinin əhəmiyyəti tədricən artır. Azərbaycan 
dost və tərəfdaş kimi, ümumi işə töhfə verməyə hazırdır. Siz 
yəqin ki, bilirsiniz, Azərbaycanın NATO ilə nəinki adi 
tərəfdaşlıq münasibətləri var, biz həm də konkret işlər görürük. 
Bizim hərbçilərimiz NATO-nun üzvü olan ölkələrin əsgərləri 
ilə dünyanın müxtəlif yerlərində – Kosovo, Əfqanıstan və 
İraqda sülhyaratma əməliyyatlarında çiyin-çiyinə dayanır. 
Azərbaycan lap ilk günlərdən etibarən koalisiyanın üzvü olmuş 
və belə olaraq qalır. NATO-nun üzvü olan ölkələrlə dostluq 
əlaqələri saxlayan Azərbaycan regional çərçivədə vacib rolunu 
davam etdirəcəkdir. 
Bir sözlə, siyasi inkişafımız uğurludur, iqtisadi göstəricilər 
davamlı inkişaf üçün möhkəm zəmin yaradır. Lakin regional 
əməkdaşlığa olan yeganə maneə, yeganə potensial təhlükə 
Ermənistan ilə Azərbaycan arasındakı həll olunmamış müna-
qişədir. Ermənistan Azərbaycan torpaqlarını davamlı işğal 
altında saxlamaqla özünü ən böyük təhlükə mənbəyinə çevirir. 
Ermənistanın Azərbaycana qarşı təcavüzü, eləcə də həmvətən-
lərimizə qarşı etnik təmizləmə siyasəti nəticəsində ərazimizin 
təqribən 20 faizi işğal edilmiş, bir milyona yaxın soydaşımız 
qaçqın və məcburi köçkün vəziyyətində yaşamağa məcbur 
olmuşdur. Bu, böyük bir humanitar fəlakətdir. 8 milyonluq 
əhalinin 1 milyonunun qaçqın və məcburi köçkün olması ölkə 
üçün ağır bir problemdir. Ümid edirik ki, hazırda aparılan 
danışıqlar münaqişənin sülh yoluyla həlli ilə nəticələnəcəkdir. 
Lakin məsələnin həlli beynəlxalq hüququn mövcud olan 
prinsiplərinə əsaslanmalıdır. Yəni beynəlxalq hüququn norma 
və prinsiplərinə əsaslanmayan həll variantı mümkün deyildir. 
Dağlıq Qarabağ hüquqi, tarixi baxımdan Azərbaycan torpağıdır 
 211 
və Dağlıq Qarabağ ərazimizin ayrılmaz hissəsi kimi, bütün 
beynəlxalq birlik, bütün ölkələr, o cümlədən Birləşmiş Millətlər 
Təşkilatı tərəfindən tanınıbdır. İstisna yalnız Ermənistandır. Bu 
səbəbə görə məsələnin həlli yalnız Azərbaycan Respublikasının 
ərazi bütövlüyü çərçivəsində tapıla bilər. Azərbaycanın ərazi bü-
tövlüyü pozulubdur. Hər bir ölkənin ərazi bütövlüyü beynəlxalq 
hüququn başlıca prinsipidir. Ona görə Azərbaycan bütün erməni 
qoşunlarının ərazimizdən çıxarılmasını tələb edir. Azərbaycana 
qarşı təcavüz edilmiş, etnik təmizləmə siyasəti aparılmış, işğal 
olunmuş bütün ərazilər dağıdılmışdır. 
Bir müddət əvvəl ATƏT işğal olunmuş ərazilərə fakt-
araşdırıcı missiyasını göndərmişdir. Onların hazırladığı hesabat 
dəhşətli idi. Hər bir şey məhv edilib, evlər, orta məktəblər, tibb 
ocaqları, tarixi abidələrimiz, ata-babalarımızın məzarları yerlə 
yeksan olunubdur. Bu, böyük humanitar fəlakətdir, region üçün 
böyük siyasi problemdir.  
Hesab edirəm ki, birgə səylərlə və potensial təhdidləri 
ümumi qaydada anlamaqla Ermənistan rəhbərliyi başa düşəcək 
ki, onların yürütdüyü siyasət uğursuzluğa düçardır. Azərbaycan 
öz torpaqlarının işğalı ilə heç vaxt barışmayacaqdır! 
Azərbaycan öz ərazisində ikinci erməni dövlətinin yaranmasına 
heç vaxt imkan verməyəcəkdir! Azərbaycan Dağlıq Qarabağın 
ondan qoparılmasını heç vaxt qəbul etməyəcəkdir!  
Dünyada muxtariyyətin çox gözəl nümunələri var. Onlar 
Avropada da var. Azərbaycanda milli azlıqların hüquqları 
qorunur. Monoetnik ölkə olan Ermənistandan fərqli olaraq, 
Azərbaycan çoxmillətli ölkədir. Bir çox milli azlıqlar, müxtəlif 
millətlərdən olan və fərqli dini baxışlara malik vətəndaşlar 
ölkəmizdə bir ailə kimi əmin-amanlıq şəraitində yaşayırlar. 
Etnik azlıq olmaq o demək deyil ki, həmin insanlar yaşadıqları 
torpağı ölkədən qoparıb müstəqil dövlət yarada bilərlər. 
Ermənilər dünyanın bir çox ölkələrində yaşayırlar. Gəlin 
təsəvvür edək ki, əgər onlar yaşadıqları müxtəlif yerlərdə öz 
müqəddəratını tələb etməyə başlasalar, nələr baş verər?! Görün 
dünyada nə qədər erməni dövləti yaranar? Ona görə bu cür 
 212 
yanaşma əks-nəticə verir. Bizim yanaşmamız beynəlxalq 
hüquqa, müvafiq prinsiplərə və yaxşı qonşuluq ruhuna 
əsaslanır. Ümid edirik ki, sülh danışıqları lazımi nəticələri 
verəcək və bu münaqişəyə son qoyulacaqdır. 
Regionda böyük potensial var. Biz artıq dostlarımızla çox 
yüksək səviyyəli regional əməkdaşlığa nail olmuşuq. Regionda 
çoxmilyardlıq enerji layihələrində iştirak edirik. Regionun üç 
ölkəsi – Azərbaycan, Gürcüstan və Türkiyə sübut etdilər ki, çox 
mürəkkəb siyasi və iqtisadi mühitdə, texniki çətinliklərə 
baxmayaraq, onlar regionumuzda dünyanın ən iri enerji 
layihəsini həyata keçirməyə qadirdirlər. Beləliklə, biz həmin 
istiqamətdə irəliləyirik. Biz Azərbaycanı bütün hüquq və 
azadlıqları qoruyan, yüksək səviyyəli siyasi təsisatlara, 
demokratikləşmə prosesinə, şəffaflığa və iqtisadi imkanlara 
malik, qonşularla və beynəlxalq təşkilatlarla yaxşı münasibətləri 
saxlayan müasir, dünyəvi ölkə kimi görürük. Biz bu məqsədə 
doğru gedirik.  
Cənubi Qafqazda mövcud olan münaqişələr genişmiqyaslı 
regional əməkdaşlığa olan əsas maneədir və bizim planlarımız, 
fikirlərimiz və proqramlarımıza qarşı ciddi təhlükədir. Ona görə 
həmin münaqişələrin həlli nəinki bizim üçün, həm də bütün 
region üçün vacibdir. Ümidvaram ki, biz öz məqsədlərimizə 
nail olacağıq.  
Mən qarşınızda çıxış etmək üçün yaradılmış imkana görə 
sizə bir daha öz minnətdarlığımı bildirirəm və sizi maraqlan-
dıran suallara cavab verməyə hazıram. Çox sağ olun. 
P y e r   L e l u ş: Cənab Prezident, çox sağ olun. Hesab 
edirəm ki, söylədiyiniz olduqca səlis analitik fikirləriniz 
hamının marağına səbəb oldu. Sessiyamızın rəsmi hissəsinin 
başa çatmasına 20 dəqiqə qalır. Təbii ki, bizim bir neçə sual 
üçün vaxtımız var.  
Beləliklə, mən Hollandiyadan deputat Yars van Qininin sualı 
ilə başlamaq istəyirəm. Buyurun, söz sizindir. 
 213 
Y a r s  v a n   Q i n i (Hollandiyadan deputat): Cənab sədr, 
sağ olun. Zənnimcə, biz hamımız Azərbaycan cəmiyyətinin və 
hökumətinin gözəl iqtisadi göstəricilərindən çox razıyıq.  
Cənab Prezident, mən ölkənizin BMT-nin İnsan Hüquqları 
Şurasına üzv seçilməsi münasibətilə Sizi təbrik etmək istəyirəm. 
Biz insan hüquqları ilə bağlı bəzi sahələrdə hər hansı çətinliyi 
müşahidə etməmişik. Digər tərəfdən isə, demokratik proses və 
insan hüquqlarının qorunması sahəsində pozuntuları təsvir edən 
bir çox hesabatlar mövcuddur. Mən burada fərdi şikayətləri 
nəzərdə tutmuram və özümü hakim saymıram. Lakin 
Beynəlxalq Amnistiya Təşkilatının hərtərəfli hesabatında, 
həmin qurumun mayın 25-də verdiyi bəyanatda və Sizin yerli 
təşkilatlarınızın müxtəlif hesabatlarında düzgün və ədalətli seçki 
prosesinin olmaması, siyasi səbəblərə görə günahsız 
vətəndaşların həbsi və saxlama zamanı bəzi işgəncə hallarının 
baş verməsi və mətbuat azadlığının məhdudlaşdırılması 
bildirilir.  
Cənab Prezident, bütün bu məlumatlar həmin halların 
ölkənizdəki demokratikləşmə arzuları ilə nə dərəcədə uzlaş-
ması barədə sual doğurur. Onların aradan qaldırılması 
üçün hansı tədbirləri görməyi planlaşdırırsınız? Sağ olun.  
P y e r   L e l u ş: Sağ olun. İndi isə mən ikinci suala keçə-
rək sözü Ermənistan nümayəndə heyətinin rəhbəri Şahgəldiyana 
verirəm. 
Ş a h g ə l d i y a n (Ermənistan nümayəndə heyətinin başçı-
sı): İlk nöbbədə, mən nümayəndə heyətimizə göstərilmiş 
qonaqpərvərliyə və bu sessiyanın Parisdə təşkilinə görə öz 
minnətdarlığımı bildirmək istəyirəm. Çox sağ olun.  
Cənab Prezident, Siz burada yeni yanaşmanın zəruri olma-
sından danışdınız və qeyd etdiniz ki, Dağlıq Qarabağ problemi 
sülhə əsaslanan yanaşma, danışıqlar yolu ilə həll olunmalıdır. 
Ermənistanın mövqeyi ondan ibarətdir ki, məsələ danışıqlar və 
qarşılıqlı güzəştlər yolu ilə nizamlanmalıdır. Bu, Ermənistanın 
rəsmi mövqeyidir. Biz həmin mövqeyi bu günə qədər aparılmış 
danışıqlar zamanı, o cümlədən beynəlxalq təşkilatlar 
 214 
çərçivəsində və Ermənistan daxilində açıqlamışıq. Problem 
ondan ibarətdir ki, danışıqlar hər hansı ilkin şərt olmadan 
aparılmalı və başa çatdırılmalıdır. Çevik mövqeyə əsaslanaraq 
danışmaq lazımdır. Bəyanat verəndə gələcəyi nəzərə almaq 
zəruridir. Bizim yanaşmamız belədir.  
Sualım belədir: birincisi, Dağlıq Qarabağ problemi ərazi 
problemi deyildir. Bu, millətlərin hüququ ilə bağlı olan 
məsələdir. Yəni söhbət Dağlıq Qarabağda yaşayan insan-
lardan gedir. Bu çox vacibdir. Bu baxımdan həmin 
insanların hüquqları, onların hüquqlarına aid beynəlxalq 
normalar nəzərə alınırmı? Bu halda ilkin şərtlərdən söhbət 
gedə bilərmi? Burada yalnız bir prinsipdən, yəni ərazi 
bütövlüyü prinsipindən danışmaq nə dərəcədə münasibdir?  
Digər qısa bir məsələ. Əgər söhbət yalnız ərazi bütövlüyü 
prinsipindən gedirsə, milli azlıqların hüquqları bu 
baxımdan nə dərəcədə nəzərə alınır? Sağ olun. 
P y e r   L e l u ş: Mən bütün Assambleya qarşısında dəqiq-
ləşdirmək istəyirəm. Mən bu sözləri prezident Əliyevə yenidən 
demək arzusundayam. Mən Parisdə sessiyanın təşkili ilə məşğul 
olduğum zaman Cənubi Qafqazdakı üç ölkənin başçısını, o 
cümlədən cənab Köçəryanı da dəvət etmək istəyirdim. Əfsuslar 
olsun ki, prezident Köçəryan gəlməmək qərarını verdi. Əgər o 
gəlmiş olsaydı, onda prezident Əliyev qarşısında öz mövqeyini 
bildirə bilərdi. Biz hətta iki ölkə başçısının Parisdə görüşünü də 
təşkil edə bilərdik. Mən təəssüf edirəm ki, o bu fürsətdən 
istifadə etmədi. Beləliklə, mən prezident Əliyevə yenidən söz 
verirəm. 
İ l h a m   Ə l i y e v: Verilmiş birinci suala gəldikdə, demək 
istəyirəm ki, Azərbaycanda siyasi proseslər çox uğurla gedir. 
Bəzən məlumatın olmaması, səhv məlumatın verilməsi və ya 
müəyyən maraqlara xidmət edən məlumatın ötürülməsi ümumi 
işə fayda vermir. Ona görə də hər hansı subyektiv yanaşmaya 
əsaslanan nəticələri çıxarmaqdansa, həmin məlumatı yoxlamaq 
və ya onu bilmədikdə soruşmaq daha yaxşıdır. Mən hesab 
edirəm ki, Azərbaycan rəsmilərinin müxtəlif beynəlxalq 
 215 
tədbirlərdə tez-tez iştirakı çox vacibdir. Bununla biz özümüzü 
təqdim edə bilərik və əslində, yalan məlumatlara əsaslanan 
suallara cavab vermək iqtidarında ola bilərik.  
Azərbaycandakı seçkilər Seçki Məcəlləsinə uyğun keçi-
rilmişdir. Noyabr ayındakı seçkilərin rəsmi nəticələri ABŞ 
hökuməti tərəfindən seçilmiş şirkətin keçirdiyi «exit-poll»un 
nəticələri ilə 90 faiz üst-üstə düşdü. Seçki pozuntuları baş 
vermişdir, lakin bizim hökumətimiz ciddi tədbirlər gördü, bir 
çox rəsmilər cəzalandırıldı, bir neçəsi həbs edildi, bir sıra yerli 
icra hakimiyyəti başçıları tutduqları vəzifədən azad edildi və biz 
10 seçki dairəsində təkrar seçkilərin keçirilməsini bəyan etdik.  
Təkrar seçkilər mayın 13-də keçirilmişdir. Bütün monitorinq 
qurumlarının və müşahidəçilərin rəyinə görə, həmin seçkilər 
azad və ədalətli olmuşdur. Bu dəfə ABŞ hökuməti yenidən bir 
şirkət seçdi. Bu qurum Beynəlxalq Respublikaçılar İnstitutu 
olmuşdur. Nəticədə 10 seçki dairəsindəki bütün rəsmi nəticələr 
«exit-poll»un nəticələri ilə uyğun gəldi. Yəni, 100 faiz üst-üstə 
düşdü. Burada söhbət nəinki həmin dairələrdə qalib gəlmiş 
namizədlər, o cümlədən ikinci, üçüncü, dördüncü və hətta 
beşinci yeri tutmuş namizədlərdən söhbət gedir. Bu sizin 
sualınıza ən yaxşı cavabdır və Azərbaycanın bugünkü 
reallığının ən münasib göstəricisidir.  
Eyni zamanda, bəlkə də bilmirsiniz, amma mən sizə mə-
lumat verərəm. Azərbaycanda heç bir siyasi məhbus yoxdur. 
Avropa Şurası tərəfindən siyasi məhbus kimi hesab olunan 
bütün şəxslər mənim tərəfimdən əfv edilmişdir. Bu gün 
Azərbaycan Avropa İnsan Hüquqları Məhkəməsinin üzvü 
olduğu halda, prinsip etibarilə, ölkədə heç bir siyasi məhbus ola 
bilməz. Axı bu mümkün deyildir. Biz bu məhkəmənin üzvüyük. 
Hər kəs məhkəməyə müraciət etmək hüququna malikdir.  
Azərbaycandakı siyasi proseslər müsbət istiqamətdə cərəyan 
edir. Təbii ki, mən bunlardan istədiyim qədər razı deyiləm, 
çünki bizim opponentlər bizə düşmən gözü ilə baxırlar. Onlar 
bizə hücum etməyə, beynəlxalq təşkilatlarda yanlış yanaşmanın 
yaradılmasına üstünlük verirlər. Onlar müxtəlif ölkələrdə bəzi 
 216 
qrupları tapır və Azərbaycan haqqında tam təhrif olunmuş 
təsəvvür yaratmaq imkanını əldən buraxmırlar. Bu gün 
Azərbaycan müasir, dünyəvi və bütün demokratik təsisatlara 
malik olan ölkədir. Azərbaycan Avroatlantik inteqrasiya 
siyasətini həyata keçirir. Biz dostlarımız üçün açıq ölkəyik. 
Azərbaycan böyük siyasi proqramlar və iqtisadi layihələri 
həyata keçirmək iqtidarındadır.  
Mən həmçinin Sizin nəzərinizə çatdırmaq istəyirəm. 
Azərbaycanın hazırkı siyasi vəziyyətini təsvir edərək bildirirəm: 
mən artıq iki il yarımdır ki, Azərbaycan Respublikasının 
Prezidentiyəm. Bu vaxt ərzində mən BMT Təhlükəsizlik 
Şurasının daimi üzvü olan bütün beş ölkəyə rəsmi səfərlər 
etmişəm. Mən Avropanın bütün aparıcı dövlətlərində olmuşam 
və bizim həmin ölkələrlə çox yaxşı əlaqələrimiz var. Siyasi 
münasibətlər və ya gərginlik məsələləri bizim üçün keçmişdə 
qalmış məsələlərdir. Azərbaycanın uğurlu inkişafı və siyasi 
təsisatlarının formalaşması prosesi olduqca müsbətdir. Ona görə 
də mən sizin şərhlərinizi qəbul etmirəm. Mən sizin baxışlarınızı 
rədd edirəm, bununla razı deyiləm və hesab edirəm ki, sizin 
dediyiniz düz deyildir.  
O ki qaldı Ermənistan nümayəndəsinin verdiyi suala, mən 
demək istəyirəm ki, Dağlıq Qarabağ münaqişəsi ilə bağlı 
tutduğumuz mövqe birmənalı olaraq tamamilə aydındır və 
beynəlxalq hüquqa əsaslanır. Mövqeyimiz arzular və 
xülyalardan ibarət deyil, Ermənistanın yanaşmasından fərqli 
olaraq, arzu olunan nəticələrə söykənmir. Beynəlxalq hüquq nə 
deyir: Dağlıq Qarabağ Azərbaycanın bir hissəsidir.  
Hamıya məlumdur ki, ermənilər Qarabağa ilk dəfə nə vaxt 
gəliblər. Bu, XIX əsrin əvvəllərində baş vermişdir. Yaxşı, indi 
onlar orada təqribən 200 il yaşayıblarsa, qoy yaşasınlar. Bizim 
orada yaşayan insanlarla heç bir problemimiz yoxdur. Bizim 
separatçı rejimlə problemimiz var. Bu gün qeyri-qanuni zona 
sayılan Dağlıq Qarabağın beynəlxalq nəzarətdən qaçan və 
beynəlxalq monitorinqdən canını qurtarmağa çalışan qondarma 
rejimin özü problemdir. Orada terrorçu qrupların cəmləşməsi, 
 217 
narkotiklərin qanunsuz dövriyyəsi ilə bağlı bizdə kifayət qədər 
məlumat var. Heç kim bu zonaya nəzarət etmir. Bu, Avropanın 
qara ləkəsidir. Biz buna son qoymalıyıq. 
Azərbaycanın heç bir qeyri-adi tələbi yoxdur. Əgər söhbət 
güzəştdən gedirsə, hesab edirəm ki, Azərbaycan son on il 
ərzində sadiq olduğu atəşkəsi saxlamış, torpaqlarının on ildən 
çoxdur ki, işğal altında olmasına dözmüşdür və bu günədək 
yenə də sülh prosesinə sadiq olaraq qalır. Biz bu fürsəti əldən 
buraxmaq istəmirik. Azərbaycan Ermənistana məxsus hər hansı 
əraziyə malikdirmi? Təbii ki, yox! Biz heç nəyi qaytarmalı 
deyilik. Biz Ermənistan torpaqlarını işğal etməmişik. Biz etnik 
təmizləmə siyasəti aparmamışıq və özümüzü təcavüzkar kimi 
aparmırıq. Beləliklə, əgər güzəşt haqqında danışırsınızsa, siz 
anlamalısınız ki, Azərbaycan sizə məxsus olan heç bir şeyi öz 
əlində saxlamır. Əksinə, Ermənistan bizim əraziləri öz işğalı 
altında saxlayır. Həmin zonalar tam dağıdılıbdır. Erməni xalqı 
bundan nə uda bilər axı? Onlar özlərinə məxsus olmayan 
torpaqda oturmaqla Azərbaycanın daim artan inkişaf tempindən 
qorxu içərisində yaşayaraq həyatlarını yaxşılaşdırdılarmı? Bu, 
yaxşı mühitin yaradılmasına xidmət edirmi? Fikrimcə, yox! 
Nəyin baş verdiyini qiymətləndirmək, gələcəyə baxmaq və üç, 
beş ildən sonra nəyin baş verəcəyini anlamaq vaxtı çoxdan 
yetişibdir: Azərbaycan hansı səviyyəyə qalxacaq? Ermənistan 
hansı səviyyədə qalacaq? Enerji layihələrini həyata keçirən və 
güclü nəqliyyat infrastrukturuna malik olan Azərbaycanın 
iqtisadi potensialı necə olacaq? Gəlin Ermənistanın perspek-
tivinə nəzər salaq. Həmin ölkə bütün regional layihələrdən 
kənarda qalır. Ermənistan hökuməti bunu anlamalı və düzgün 
qərar qəbul etməlidir. 
P y e r   L e l u ş: Cənab Prezident, sağ olun. Biz artıq req-
lamentin sonuna çatdıq. Lakin buna baxmayaraq, son iki suala 
qısa vaxt qalır. Xahiş edirəm, suallarınızda qısa olun. Əvvəlcə 
söz Türkiyə nümayəndə heyətinin üzvü cənab Əziz Ağgülə 
verilir. Buyurun, cənab Ağgül. 
 218 
Ə z i z   A ğ g ü l (Türkiyə nümayəndə heyətinin üzvü): Cə-
nab sədr, çox sağ olun. 
Cənab Prezident, ilk növbədə, NATO Parlament Assamble-
yasının sessiyasına gəldiyinizə görə Sizə minnətdarlığımı bil-
dirirəm. Siz öz çıxışınızda çox aydın şəkildə qeyd etdiniz ki, 
ərazinizin 20 faizi işğal altındadır və əhalinizin 1 milyonu öz 
vətənində məcburi köçkün vəziyyətinə düşmüşdür və son 15 il 
ərzində çətin şəraitdə yaşamışdır.  
Cənab Prezident, Siz bu humanitar fəlakətə son qoymaq 
məqsədilə verilən beynəlxalq dəstəkdən razısınızmı? 
P y e r   L e l u ş: Sağ olun, cənab Ağgül. Sonuncu sualı Lit-
va nümayəndə heyətinin başçısı Oli Kaas verəcəkdir. Cənab 
Kaas, söz sizindir. 
O l i   K a a s (Litva nümayəndə heyətinin başçısı): Cənab 
sədr, sağ olun.  
İlk növbədə mən çox maraqlı çıxışına görə cənab Prezidentə 
öz minnətdarlığımı bildirmək istəyirəm. Mən ona və ölkəsinə 
gələcəkdə uğurlar arzulayıram.  
NATO-nun Parlament Assambleyası enerji təchizatı və 
təhlükəsizlik məsələlərini çox müzakirə edir.  
Hörmətli cənab Prezident, Siz öz çıxışınızda bu məsələyə 
toxundunuz. Siz NATO ilə əməkdaşlığınız və uğurlu iqtisadi 
inkişaf haqqında danışdınız. Əminik ki, ölkənizdəki 
demokratikləşmə prosesi davam edəcəkdir. Enerji təchizatı 
və təhlükəsizlik məsələlərinə gəldikdə, mən bilmək 
istəyirəm, Gürcüstan və qonşu ölkələri qazla təchiz edəcək 
yeni boru kəmərinin çəkilməsinə nə qədər vaxt tələb 
olunacaq?  
Cavabınıza görə çox sağ olun. 
P y e r   L e l u ş: Cənab Prezident, söz Sizindir. 
İ l h a m   Ə l i y e v: Sağ olun. Dağlıq Qarabağ məsələsi ilə 
bağlı beynəlxalq ictimaiyyətin tutduğu mövqeyə gəldikdə, biz 
məmnunuq ki, Azərbaycan Respublikasının ərazi bütövlüyü 
bütün beynəlxalq ictimaiyyət, o cümlədən Birləşmiş Millətlər 
Təşkilatı tərəfindən tanınıbdır. Eyni zamanda, siz bilirsiniz ki, 
 219 
hazırda ATƏT-in Minsk qrupunun üç həmsədri – Fransa, 
Birləşmiş Ştatlar və Rusiyanın vasitəçiliyi ilə danışıqlar formatı 
saxlanılır. Onlar məsələnin sülh yolu ilə həll olunmasında bizə 
yardım göstərməyə çalışırlar.  
Mən Minsk qrupunun son illər ərzindəki fəaliyyətinə, 
məsələyə çox faydalı yanaşmasına və real yardımına görə 
minnətdarlığımı bildirmək istəyirəm. Ona görə də bugünkü 
format məsələnin sülh yolu ilə həlli üçün imkanlar yaradır. 
Eyni zamanda, mən bildirmək istəyirəm ki, ötən il Avropa 
Şurası münaqişə ilə bağlı xüsusi qətnamə qəbul etmişdir. Həmin 
qətnamədə Ermənistan Azərbaycan ərazisini işğal etmiş ölkə 
kimi tanındı. Bu çox vacibdir, çünki hadisələrin qeyri-düzgün 
təfsir olunması səbəbindən ermənilər uzun illər ərzində real 
vəziyyəti beynəlxalq ictimaiyyətdən gizlətməyə nail olmuşlar. 
Adətən deyilirdi ki, erməni hərbi birləşmələri torpaqları işğal 
etmişdir. Lakin heç kim bilmirdi məhz hansı erməni 
qoşunlarından söhbət gedir və onlar haradan gəliblər? Avropa 
Şurasının qətnaməsində isə aydın şəkildə bildirilir ki, 
Ermənistan bizim torpaqlarımızı işğal etmişdir. Biz 
Azərbaycanın üzv olduğu digər beynəlxalq təşkilatların 
dəstəyini də artıq aldıq.  
Bu yaxınlarda biz GUAM-ın üzvü olan dövlətlərin zirvə 
görüşünü keçirdik və həmin görüş zamanı GUAM ölkələrində 
mövcud olan münaqişələrlə bağlı qətnamə qəbul edildi və orada 
bütün ölkələrin ərazi bütövlüyü dəstəkləndi. Qalan beynəlxalq 
təşkilatların qətnamələrində və tutduqları mövqedə nəyin baş 
verdiyi, hansı tərəfin təcavüzkar və hansı tərəfin təcavüzün 
qurbanı olduğu aydın şəkildə təsvir olunubdur. Bununla belə, 
bütün nailiyyətlərlə yanaşı, BMT TŞ erməni qoşunlarının 
Azərbaycanın işğal olunmuş ərazilərindən qeyd-şərtsiz 
çıxarılması ilə bağlı dörd qətnamə qəbul edibdir. Lakin problem 
ondan ibarətdir ki, həmin sənədlər və qətnamələr yerinə 
yetirilmir. Çünki Ermənistanın mövqeyi buna imkan vermir. 
Onlar beynəlxalq hüquqa heç bir məhəl qoymur, normal 
beynəlxalq davranışa heç bir hörmət göstərmirlər. Onlar hesab 
 220 
edirlər ki, XXI əsrdə özlərinə məxsus olmayan torpaqda otura 
bilərlər və heç nə baş verməyəcəkdir. Bu yolverilməzdir. 
Lakin bizi narahat edən digər məsələ ondan ibarətdir ki, bu 
ay ermənilər Şuşanın guya azad olunmasını qeyd etdilər. 
Soruşulur: onlar Şuşanı kimdən azad etdilər? Azərbaycanlılar-
danmı? Şuşada yaşayan insanların 90 faizdən çoxu 
azərbaycanlılar idi. Ermənilər isə bunu bayram kimi qeyd 
edirlər. Beynəlxalq ictimaiyyət buna göz yumur. Problemimiz 
budur. Problem ondan ibarətdir ki, təşkilatların qətnamələri 
işləmir. Biz elə bir şərait yaratmalıyıq ki, qəbul olunmuş 
qərarlar yerinə yetirilsin. 
Bu gün əhəmiyyəti get-gedə artan enerji problemlərinə 
gəldikdə isə, mən demək istəyirəm ki, Azərbaycan qazını 
Gürcüstan və Türkiyəyə çatdıracaq boru kəməri sentyabr ayında 
istismara veriləcəkdir. Bunun nəticəsində Azərbaycan nəinki 
neft, həm də qazı ixrac edən ölkəyə çevriləcəkdir. Azərbaycan 
öz tərəfdaşları və qonşuları ilə vahid bir heyətdə işləyir. 
Hazırda Xəzər enerji layihələrinin qlobal enerji təhlü-
kəsizliyi üçün əhəmiyyəti artır. Azərbaycan dünya və Avropa 
bazarlarına enerji daşıyıcıları ixrac edən ölkəyə çevriləcəkdir. 
Biz yeni potensial istehlakçılarla danışıqlar aparmaqdayıq. 
Fikrimcə, regionda alternativ qaz təchizatı xəttinin olması və 
Avropaya çıxması qazı hasil və istehlak edənlərin tələbatlarını 
ödəyəcəkdir. Biz bu sahədə əməkdaşlıq etməyə hazırıq. Uzun 
illər ərzində apardığımız neft siyasəti özünü doğrultmuşdur. Biz 
dünyada təkrarolunmaz nəqliyyat infrastrukturunun yaradılmasına 
nail olduq və onun nəticəsində Xəzər regionundan qonşu ölkələr, 
Avropa və dünya bazarları üçün neft və qaz təchizatı çoxşaxəli 
olacaqdır.  
P y e r   L e l u ş: Cənab Prezident, sağ olun. Parisə səfər 
etdiyinizə və fikirlərinizi bizimlə bölüşdüyünüzə görə bütün 
Assambleyamız adından Sizə minnətdarlığımı bildirirəm.  
Çox sağ olun. 
* * * 
 
 221 
NATO Parlament Assambleyasının yaz sessiyasında iştirak 
etmək üçün Fransada səfərdə olan Azərbaycan Respublikasının 
Prezidenti İlham Əliyev mayın 31-də Vətənə yola düşmüşdür.  
Parisin Şarl de Qoll adına Beynəlxalq Hava Limanında 
dövlətimizin başçısının şərəfinə fəxri qarovul düzülmüşdü.  
Prezident İlham Əliyevi Fransa hökumətinin yüksək vəzifəli 
şəxsləri səmimiyyətlə yola saldılar. 
 
 222 
 
 
 
BAKIDA ELMİ ONKOLOJİ MƏRKƏZİN YENİ 
CƏRRAHİYYƏ  KORPUSUNUN TƏMƏL 
QOYULMA MƏRASİMİNDƏ NİTQ  
 
Bakı 
 
1 iyun 2006-cı il 
 
İyunun 1-də Bakıda Elmi Onkoloji Mərkəzin yeni cərra-
hiyyə korpusunun təməlinin qoyulması münasibətilə mərasim 
keçirilmişdir.  
Mərasimə toplaşanlar Azərbaycan prezidenti İlham Əliyevi 
böyük hörmət və ehtiramla qarşıladılar.  
Dövlətimizin başçısı yeni korpusun layihəsi ilə tanış oldu.  
C ə m i l   Ə l i y e v: (Elmi Onkoloji Mərkəzin Baş direkto-
ru, akademik): Hörmətli cənab prezident,  məlumat verərək  
bildirmək istəyirəm ki, 220 çarpayılıq cərrahiyyə və elmi-
tədqiqat korpusunun ümumi sahəsi təxminən 24 min kvad-
ratmetrdir. İki il ərzində başa çatdırılacaq tikinti işlərinə 20–22 
milyon manat xərclənəcəkdir. Səkkiz mərtəbədən ibarət binada 
diaqnostika şöbəsi, laboratoriya, Qan bankı, işçi heyəti üçün 
otaqlar, reanimasiya şöbəsi, qəbul və buraxılış şöbələri, 
məlumat bürosu, palatalar fəaliyyət göstərəcəkdir. Palatalar ən 
müasir avadanlıqla təchiz olunacaqdır. Avropa normalarına görə 
palatada hər xəstəyə 8–12 kvadratmetr sahə düşməlidir, yeni 
korpusda isə bu, 15 kvadratmetr təşkil edəcəkdir. Cərrahiyyə 
şöbəsində eyni vaxtda 8 əməliyyat aparmaq mümkün olacaqdır.  
Yeni korpus istifadəyə veriləndən sonra əməliyyat otaq-
larının sayı 5-dən 13-ə, çarpayıların sayı isə 335-dən 555-ə 
çatdırılacaqdır. İldə 3 min (hazırda 600) əməliyyat aparılacaq, 
yəni əməliyyatların sayı beş dəfə artırılaraq, növbə gözləmək 
problemi aradan qaldırılacaqdır.  
 223 
Hazırda Azərbaycanda 30 min onkoloji xəstə qeydiyyat-
dadır. Belə xəstələr üçün Bakıdakı stasionarlarda 665, bölgə-
lərdə isə 235 çarpayı ayrılmışdır.  
Azərbaycan prezidenti İlham Əliyev layihə ilə tanışlıqdan 
sonra gilizi gələcək korpusun təməlinə qoydu və ilk beton 
qarışığını tökdü.  
C ə m i l   Ə l i y e v:  Hörmətli cənab Prezident, bu gün Si-
zin gəlişiniz bizim üçün böyük əlamətdar hadisədir. Biz fəxr 
edirik ki, Siz bu gün Elmi Onkoloji Mərkəzin yeni cərrahiyyə 
korpusunun təməlini qoydunuz. Buna görə çox sağ olun.  
Hörmətli cənab Prezident, təbabətin ən ağır bir sahəsi on-
kologiyadır. Ümummilli liderimiz Heydər Əliyev bunu daim 
nəzarətdə saxlayırdı. Onun davamçısı kimi, Siz bu gün onun 
arzularını həyata keçirirsiniz. İcazə verin, bizim kollektiv adın-
dan, xəstələr adından Sizə dərin minnətdarlığımı bildirim.  
Prezident İlham Əliyev mərasimdə nitq söylədi 
 
İ l h a m   Ə l i y e v: Əziz dostlar!  
Bu gün çox gözəl bir gündür. Biz Elmi onkoloji mərkəzin 
yeni korpusunun təməlini qoyduq. Əminəm ki, qısa müddət 
ərzində yeni, gözəl bina tikilib istifadəyə veriləcəkdir. Bu, özlü-
yündə onu göstərir ki, Azərbaycanda hər bir sahəyə böyük 
diqqət var, böyük qayğı var.  
Siz yaxşı bilirsiniz ki, uzun illər ərzində Onkoloji mərkəzin 
yeni korpusunun tikintisi haqqında danışıqlar gedirdi. Müxtəlif 
təşkilatlarla, beynəlxalq maliyyə qurumları ilə danışıqlar 
aparılırdı. Hesab edirdik ki, bunu hansısa kreditin hesabına 
tikmək mümkün olacaqdır. Amma əfsuslar olsun ki, danışıqlar 
nəticə vermədi. Çünki beynəlxalq maliyyə qurumları, adətən, 
səhiyyə obyektlərinin tikintisinə kredit ayırmırlar. Çünki təbii 
ki, bu, kommersiya obyekti, kommersiya müəssisəsi deyildir. 
Ancaq Azərbaycanın sürətli iqtisadi inkişafı, bizim artan 
imkanlarımız yeni bir vəziyyət yaratdı. Bu gün bizim 
imkanlarımız var ki, öz hesabımıza istənilən müəssisəni 
yaradaq. Şübhəsiz ki, ilk növbədə, biz insanları daha da narahat 
 224 
edən, daim maraq doğuran sosial sahəyə böyük diqqət 
göstərməliyik. 
İndi Azərbaycanda sosial sahədə böyük işlər görülür. Yeni 
tibb ocaqları tikilir, rayonlarda, Azərbaycanın müxtəlif 
bölgələrində yeni, müasir müalicə-diaqnostika mərkəzləri tikilir 
ki, insanlar yüksək tibbi xidmət ala bilsinlər.  
Bilirsiniz ki, artıq 10 rayonda biz yeni tibb ocaqlarının 
təməlini qoymuşuq və onlar bir il ərzində istifadəyə veriləcək, 
fəaliyyətə başlayacaqdır. Eyni zamanda, böyrək çatışmaz-
lığından əziyyət çəkən xəstələr üçün bütün tibb mərkəzlərində 
dializ aparatları da quraşdırılır. Bilirsiniz ki, müxtəlif yerlərdə 
yaşayan insanlar bu sahədə müalicə almaq üçün Bakıya 
gəlməyə məcburdurlar. 100–200–300 kilometr yol gedirlər, 
böyük əziyyət çəkirlər. İndi isə hər bir bölgədə müasir tibb 
infrastrukturu yaranır.  
Əlbəttə ki, onkoloji xəstələrə böyük diqqət və qayğı 
göstərilməlidir. Onlar ən yüksək tibbi xidmətlə təmin olun-
malıdırlar. Bu gün təməl daşını qoyduğumuz böyük korpus da 
bu funksiyanı yerinə yetirəcəkdir. Burada ən gözəl standartlar, 
ən qabaqcıl texnologiyalar, avadanlıq, bütün tibb ləvazimatları 
tətbiq olunmalıdır. Biz bu məsələyə böyük diqqət göstəririk və 
lazım olan qədər də vəsait ayrılacaq ki, cərrahiyyə korpusu ən 
yüksək səviyyədə tikilsin.  
Azərbaycanın sürətli inkişafı indi bizə yeni imkanlar yaradır. 
Biz daha çox məhz sosial məsələlərin həllinə – yeni 
məktəblərin, tibb ocaqlarının, xəstəxanaların tikilməsinə 
çalışırıq. Bakıətrafı qəsəbələrin inkişafına dair qəbul edilmiş 
proqramda da 20-dən çox tibb müəssisəsinin tikintisi nəzərdə 
tutulubdur. Artıq onların bir neçəsinin təməl daşı qoyulubdur. 
Azərbaycanın bütün bölgələrində, bütün yerlərdə ən yüksək tibb 
infrastrukturu yaranmalıdır.  
Biz xüsusilə səhiyyə sahəsinə böyük diqqət göstərməliyik. 
Eyni zamanda, bu sahədə çalışanların əmək haqları qaldırıl-
malıdır. Bu yaxınlarda müvafiq qərarlar qəbul edildi, maaşlar 
qaldırıldı. Ancaq bu nə sizi, nə də bizi qane edir. Biz istəyirik 
 225 
ki, bu sahədə çalışanlar ən yüksək maaş alsınlar, onların gözəl 
təminatı olsun, xəstəxanalarda dərmanlar, bütün tibbi ləvazimat 
olsun. Mən şübhə etmirəm ki, bu sahədə aparılan islahatlar 
yaxın zamanlarda öz gözəl nəticələrini verəcəkdir.  
Mənim istəyim bundan ibarətdir ki, səhiyyə xərclərinə 
ayrılan vəsait ildən-ilə artsın. Keçən il təxminən 50 faiz art-
mışdır. Bu ilin büdcəsində səhiyyə xərclərində artım təxminən 
40 faiz təşkil edir.  
Düzdür, bu bizi tam qane etmir. Çünki bu, ən ağır sahələrdən 
biridir və uzun illər ərzində nə investisiya qoyulurdu, nə də 
proqramlar həyata keçirilirdi. Yəni əfsuslar olsun ki, bu sahə 
Azərbaycanda uzun illər çox acınacaqlı vəziyyətdə idi. Biz indi 
yeni proqramlara başlayırıq. Bu sahədə ciddi islahatlar 
aparılmalıdır, o cümlədən səhiyyə sisteminin maddi-texniki 
bazasının möhkəmlənməsinə aid olan bütün məsələlər həllini 
tapmalıdır. 
Dünyanın inkişaf etmiş ölkələrinin təcrübəsinə nəzər salsaq 
görərik ki, harada səhiyyəyə böyük sərmayələr qoyulur, elmi 
tədqiqatlara böyük vəsait ayrılır, o ölkələrdə tibb sahəsi daha da 
inkişaf edir. Biz də bu gözəl təcrübədən istifadə etməliyik. Yenə 
də deyirəm, indi bizim iqtisadi-maliyyə imkanlarımız artır, 
büdcəmiz ildən-ilə artır. Son 2-3 il ərzində büdcəmiz dəfələrlə 
artıbdır. Səhiyyə sahəsinə aid olan xərclər də artacaqdır. Tibb 
işçilərinin əmək haqları da artırılacaqdır. Eyni zamanda, gözəl 
infrastruktur da yaranmalıdır.  
Mən bu məsələ ilə bağlı müvafiq göstərişlər vermişəm. Bu 
gün bu gözəl cərrahiyyə korpusunun təməlinin qoyulması 
bunun gözəl nümunəsidir. Bundan sonra Azərbaycanda başqa 
tibbi mərkəzlər tikilməlidir. Yenə də qeyd etmək istəyirəm, 
insanlarımız ən yüksək tibbi xidmətə layiqdirlər və onu 
almalıdırlar.  
Sizin peşəniz çox çətin peşədir. Həkim peşəsi həm çox çətin, 
həm də şərəfli peşədir. Siz insanlara şəfa verirsiniz, insanların 
vəziyyətini yaxşılaşdırırsınız, onların ağrı-acılarını çəkirsiniz, 
vəziyyətini yüngülləşdirirsiniz. Xüsusilə onkologiya 
 226 
sahəsindəki işinizi mən çox yüksək qiymətləndirirəm. İstəyirəm 
ki, siz gözəl, yaxşı şəraitdə işləyəsiniz və bu gözəl bina da 
həmin məqsədlə tikilməyə başlayır. Mənə verilən məlumata 
görə, iki il vaxt nəzərdə tutulubdur. Əminəm ki, bu müddət 
ərzində gözəl, müasir, dünya standartlarına tam cavab verən 
bina tikilib istifadəyə veriləcəkdir. Bu gözəl hadisə münasibətilə 
sizi bir daha təbrik edirəm, sizə cansağlığı, uğurlar arzulayıram. 
Sağ olun.  
  
                                     * * *  
Prezident İlham Əliyev sonra tibb işçiləri ilə görüşüb söhbət 
etdi, onlarla xatirə şəkli çəkdirdi.  
Mərkəzin əməkdaşları respublikamızın rəhbərinə dərin 
təşəkkürlərini bildirdilər.  
 227 
 
 
 
MDB-nin İCRAİYYƏ KOMİTƏSİNİN SƏDRİ – 
İCRAÇI KATİB  VLADİMİR RUŞAYLO  
İLƏ GÖRÜŞ 
 
Prezident sarayı 
 
1 iyun 2006-cı il             
  
Azərbaycan Respublikasının Prezidenti İlham Əliyev 
iyunun 1-də Prezident sarayında MDB-nin İcraiyyə Komitəsinin 
sədri – icraçi katib Vladimir Ruşaylonu qəbul etmişdir.  
Görüş zamanı MDB çərçivəsində əməkdaşlığın müxtəlif 
sahələri ilə bağlı fikir mübadiləsi aparılmışdır.  
 
 
 228 
 
 
 
TACİKİSTANIN MÜDAFİƏ NAZİRİ GENERAL–
POLKOVNİK ŞİRƏLİ XAYRULLOYEV İLƏ 
GÖRÜŞ  
 
Prezident sarayı 
 
1 iyun 2006-cı il 
 
Azərbaycan Respublikasının Prezidenti İlham Əliyev 
iyunun 1-də Prezident sarayında Tacikistanın Müdafiə naziri 
general-polkovnik Şirəli Xayrulloyevi qəbul etmişdir.  
Görüşdə ölkələrimizin müxtəlif sahələrdə əlaqələrinin 
inkişaf etdiyi vurğulandı. Cənab Şirəli Xayrulloyev Tacikistan 
prezidenti İmaməli Rəhmonun salamlarını prezident İlham 
Əliyevə çatdırdı.  
Salamlara görə minnətdarlığını bildirən dövlətimizin başçısı 
onun da salamlarını Tacikistan prezidentinə çatdırmağı xahiş 
etdi.  
 
 
 229 
 
 
 
SƏUDİYYƏ ƏRƏBİSTANI KRALLIĞI 
GƏNCLƏRƏ QAYĞI BAŞ SƏDRLİYİNİN BİRİNCİ 
VİTSE-PREZİDENTİ ŞAHZADƏ ƏMİR NƏVVAF 
BİN FEYSƏL BİN FƏHD BİN ƏBDÜLƏZİZ  
İLƏ GÖRÜŞ  
 
Prezident sarayı 
 
1 iyun 2006-cı il 
 
Azərbaycan Respublikasının Prezidenti İlham Əliyev iyu-
nun 1-də Prezident sarayında Səudiyyə Ərəbistanı Krallığı 
Gənclərə Qayğı Baş Sədrliyinin birinci vitse-prezidenti Şahzadə 
Əmir Nəvvaf bin Feysəl bin Fəhd bin Əbdüləzizi qəbul etmişdir.  
Qonaq İki Müqəddəs Məscidin xadimi, Səudiyyə Ərəbista-
nının Kralı Abdulla bin Əbdüləziz Al Səudun və Vəliəhd Sultan 
bin Əbdüləziz Al Səudun salamlarını dövlətimizin başçısı İlham 
Əliyevə çatdırdı. O, prezident İlham Əliyevin Səudiyyə 
Ərəbistanına səfərinin ölkələrimiz arasında əlaqələrin 
inkişafında xüsusi rolunu qeyd etdi.  
Azərbaycanda idmanın sürətlə inkişaf etdiyini vurğulayan 
Şahzadə Əmir Nəvvaf bin Feysəl dövlətimizin başçısı İlham 
Əliyevin Olimpiya Komitəsinə rəhbərlik etməsinin böyük 
əhəmiyyəti olduğunu bildirdi. Ölkələrimiz arasında əlaqələrin 
inkişaf etdiyini vurğulayan qonaq əməkdaşlığın bundan sonra 
da genişlənəcəyinə əminliyini söylədi.  
Səudiyyə Ərəbistanına səfərlərini məmnunluqla xatırladan 
prezident İlham Əliyev ölkələrimiz arasında müxtəlif sahələrdə 
əlaqələrin inkişaf etdiyini bildirdi. Dövlətimizin başçısı 
Azərbaycan ilə Səudiyyə Ərəbistanının beynəlxalq təşkilatlarda 
yaxından əməkdaşlıq etdiyini nəzərə çatdırdı. Prezident İlham 
 230 
Əliyev əmin olduğunu bildirdi ki, ölkələrimizin əlaqələri 
bundan sonra da genişlənəcəkdir.  
Dövlətimizin başçısı Kralın və Vəliəhdin salamlarına görə 
minnətdarlığını bildirdi, onun da salamlarını İki Müqəddəs 
Məscidin xadimi, Səudiyyə Ərəbistanının Kralı Abdulla bin 
Əbdüləziz Al Səuda və Vəliəhd Sultan bin Əbdüləziz Al Səuda 
çatdırmağı xahiş etdi.  
 
 
 
 
 
 
 
 
 231 
 
 
 
 
DÖVLƏTLƏRARASI AVİASİYA KOMİTƏSİNİN                                                            
SƏDRİ TATYANA ANODİNA İLƏ GÖRÜŞ 
 
Prezident sarayı 
 
2 iyun 2006-cı il  
 
T a t y a n a   A n o d i n a:  Hörmətli cənab Prezident! 
Mənə çox yüksək şərəf – xoş bir vəzifəni yerinə yetirmək və 
yüksək beynəlxalq mükafatı, aviasiyanın inkişafına xüsusi 
töhfəyə görə qızıl medalı və fəxri diplomu Sizə təqdim etmək 
nəsib olmuşdur. Xüsusi Beynəlxalq Şuranın qərarı ilə bu 
mükafatla görkəmli alimlər, ictimai xadimlər, dünya şöhrətli 
şəxslər təltif edilir. Siz mülki aviasiyanın dinamik, davamlı 
inkişafının təmin edilməsinə müstəsna şəxsi töhfənizə görə təltif 
olunmusunuz. Bu töhfəyə görə şəxsən Sizə, Azərbaycan 
hökumətinə ürəkdən minnətdaram və təşəkkür edirəm. Zən-
nimcə hamıya, ilk növbədə, xalqa, hər bir dövlət xadiminə 
tamamilə məlum və aydındır ki, aviasiya iqtisadiyyatın inki-
şafının da, bütövlükdə ölkənin və beynəlxalq əlaqələrin inkişaf-
ının da başlıca əsaslarından biri olmuşdur, əsasıdır və olacaqdır. 
Aviasiya həmişə sülh işinə və xalqların yaxınlaşmasına xidmət 
etmişdir.  
Bu gün Heydər Əliyeviçi, aviasiyanı həmişə sevmiş, həmişə 
ona xüsusi hörmətlə, çox böyük tələbkarlıqla yanaşmış insanı 
xatırlamaq istərdik. Biz onun sözlərini yadda saxlayırıq. O 
harada, hansı vəzifədə olmasından asılı olmayaraq deyirdi: 
«Aviasiya, hər şeydən əvvəl, təhlükəsizlik deməkdir». Siz 
Heydər Əliyeviçin – çox müdrik siyasətçinin, öz xalqına hədsiz 
dərəcədə sədaqətli olmuş, fəaliyyəti təkcə öz ölkəsinin 
iqtisadiyyatının inkişafına deyil, həm də beynəlxalq 
 232 
əməkdaşlığın çoxşaxəliliyinə yönəldilmiş insanın xəttini davam 
etdirirsiniz. O bildirirdi ki, hər bir dövlət dünyanın digər 
ölkələri ilə sülh və həmrəylik şəraitində inkişaf etməlidir. 
Düşünürəm ki, bu mükafat Sizin xidmətlərinizi göstərən kiçik 
bir əlamətdir. Rəmzi haldır ki, biz bu mükafatı Sizə məhz 
aviasiya bayramı günündə təqdim edirik.  
Bu gün biz aviatorlar üçün və bütün Azərbaycan xalqı üçün 
əziz olan və həmişə xatirəmizdə yaşayacaq insanın – Heydər 
Əliyeviçin məzarı önünə əklil qoyduq. Demək istərdim ki, 
aviatorlar öz bayramlarını böyük ruh yüksəkliyi ilə qeyd edirlər. 
Bu gün Sizin sərəncamınız dərc olunmuşdur. Ona görə də icazə 
verin aviatorların adından Sizə minnətdarlığımızı, 
təşəkkürümüzü bildirim, çox mürəkkəb, vacib siyasi, dövləti 
işinizdə uğurlar, bizim sevdiyimiz Azərbaycana və Azərbaycan 
xalqına isə tərəqqi arzulayım.  
İ l h a m   Ə l i y e v: Yüksək mükafata görə minnətdar-
lığımı bildirirəm. Əməyimə verilən belə qiymətə görə çox 
təşəkkür edirəm. Bu mükafatı qəbul etmək mənə çox xoşdur. 
Həqiqətən, Azərbaycanda aviasiyanın inkişafı üçün bütün 
istiqamətlərdə – maddi-texniki baza məsələsində də, yeni hava 
limanlarının tikintisində və yeni təyyarələr alınmasında da çox işlər 
görülmüşdür. Ümumən ölkəmizdə nəqliyyat infrastrukturu çox 
dinamik inkişaf edir. Ancaq aviatorların bayramı yox idi. Belə 
təşəbbüs irəli sürüldü. Biz Azərbaycan aviasiyasının əsası 
qoyulduğu tarixi günü müəyyən etdik – 2 iyun. Cari ildən 
başlayaraq bu günü hər il qeyd edəcəyik. İndi aviatorların da öz 
peşə bayramı var. Dünən mən onlardan bəzilərini dövlət 
mükafatları ilə təltif etdim. Əlbəttə ki, iqtisadiyyatın gələcək 
inkişafı bu sektorun inkişafı ilə bilavasitə bağlıdır. İndi biz 
regionların inkişafı üçün çox fəal siyasət aparırıq. Regionlara 
normal gediş-gəliş, o cümlədən hava yolu olmadan bu siyasəti 
həyata keçirmək çətin olacaqdır. Ölkəmiz ərazicə böyük olmasa 
da, sovet dövründə çoxlu hava limanı vardı, lakin sonra onlar 
fəaliyyətini dayandırdı. Əslində, cəmi üç hava limanı – Bakı, 
Gəncə və Naxçıvan aeroportları qaldı. Onların ikisi, hətta hər 
 233 
üçü yenidən tikildi – aerovağzal binaları da, uçuş-enmə 
zolaqları da. Biz infrastrukturun bərpasında daha uzağa getdik, 
onu modernləşdirdik. Hazırda tikilən hava limanları artıq dünya 
standartları səviyyəsində olacaqdır. Sizinlə əməkdaşlıq bizim 
üçün də çox vacibdir. Bilirəm ki, biz sizin təşkilatınızla çox 
səmərəli əməkdaşlıq edirik, siz bizə çox kömək edirsiniz. Buna 
görə sağ olun.  
 234 
 
 
 
İRAN İSLAM RESPUBLİKASININ SƏNAYE VƏ 
MƏDƏN NAZİRİ DOKTOR ƏLİRZA 
TƏHMASEBİNİN RƏHBƏRLİK ETDİYİ  
NÜMAYƏNDƏ HEYƏTİ İLƏ GÖRÜŞ 
 
Prezident sarayı 
 
2 iyun 2006-cı il  
 
Azərbaycan Respublikasının Prezidenti İlham Əliyev iyu-
nun 2-də Prezident sarayında İran İslam Respublikasının 
Sənaye və Mədən naziri doktor Əlirza Təhmasebinin rəhbərlik 
etdiyi nümayəndə heyətini qəbul etmişdir.  
Dövlətimizin başçısı Azərbaycan ilə İran arasındakı əmək-
daşlığın müxtəlif sahələrdə uğurla inkişaf etdiyini qeyd etdi. 
İran prezidenti Mahmud Əhmədinejad ilə görüşlərini xatırlayan 
prezident İlham Əliyev bu görüşlərin əlaqələrimizin geniş-
lənməsində rolunu vurğuladı. Dövlətimizin başçısı İran na-
zirinin bu səfərinin də ölkələrimiz arasındakı iqtisadi əlaqələrin 
daha da inkişaf etdirilməsi üçün yaxşı imkanlar yaradacağına 
ümidvar olduğunu bildirdi.  
Doktor Əlirza Təhmasebi İran prezidenti Mahmud Əhmədi-
nejadın salamlarını Azərbaycanın dövlət başçısına çatdırdı. 
Qonaq 28 May Respublika günü münasibətilə Azərbaycan 
prezidentini və xalqını təbrik etdi. O, Azərbaycanın dövlət 
müstəqilliyi əldə etdikdən sonra iki ölkə arasındakı münasi-
bətlərin daha da inkişaf etdiyini və İranın daim Azərbaycanın 
müstəqilliyi və ərazi bütövlüyünü dəstəklədiyini vurğuladı.  
Prezident İlham Əliyev İran prezidentinin salamlarına görə 
minnətdarlığını bildirdi və onun da salamlarını İranın dövlət 
başçısına çatdırmağı xahiş etdi.  
 
 235 
 
 
 
DÜNYA AZƏRBAYCANLILARI ZİYALILARININ 
I FORUMUNA 
 
Əziz soydaşlar!  
Sizi – Dünya azərbaycanlıları ziyalılarının I forumunun 
iştirakçılarını ürəkdən salamlayır və forumun işinə 
müvəffəqiyyətlər arzulayıram.  
Xalqımızın tarix boyu arzusunda olduğu müstəqil dövlət-
çiliyin bərpası ilə Azərbaycanın sosial-iqtisadi inkişafı, demok-
ratik dövlət quruculuğu və Dünya Birliyinə hərtərəfli in-
teqrasiyası sahəsində geniş perspektivlər açıldı. Ümummilli 
liderimiz Heydər Əliyevin həyata keçirdiyi məqsədyönlü siyasət 
Azərbaycanın dövlət müstəqilliyini qoruyub saxlayaraq daha da 
möhkəmləndirdi və dinamik inkişaf yoluna çıxardı. Ölkəmizdə 
milli birliyin bərqərar olması ictimai-siyasi sabitliyin təmin 
olunmasına və sosial-iqtisadi inkişafın sürətlənməsinə mühüm 
təsir göstərdi.  
Azərbaycan Respublikasının müstəqil dövlət quruculuğu 
sahəsində əldə etdiyi uğurlar dünyanın müxtəlif ölkələrində 
yaşayan soydaşlarımızın həmişə diqqət mərkəzində olmuş, onları 
daha da ruhlandırmış, milli hisslərini və həmrəyliklərini 
gücləndirərək müstəqil dövlətimizə bağlılıqlarını möhkəmlən-
dirmişdir. Dünya azərbaycanlılarının öz tarixi vətəni olan 
Azərbaycanla sıx əlaqələrinin yaradılması, ümummilli ideyalar 
ətrafında birləşərək müstəqil dövlətçilik mənafelərini qoruması, 
habelə onların taleyi üçün milli dövlətimizin məsuliyyətinin 
artırılması Azərbaycan Respublikasının siyasətində prioritet 
istiqamətlərdən birini təşkil edir.  
Hazırda soydaşlarımızın milli birliyi və Azərbaycan diaspo-
runun təşkilatlanması ideyası yüksək dövlət siyasəti səviyyəsinə 
qaldırılmışdır və bu sahədə ardıcıl tədbirlər görülməkdədir. 
2001-ci ilin noyabrında Dünya azərbaycanlılarının I 
qurultayının, 2006-cı ilin martında isə II qurultayının 
 236 
keçirilməsi milli-mənəvi və ümumbəşəri dəyərləri üzvi şəkildə 
ehtiva edən, Azərbaycan xalqına və dövlətinə bağlılıq hissinə 
əsaslanan azərbaycançılıq ideyasının bütün soydaşlarımız və 
həmvətənlərimiz arasında geniş yayılmasına güclü təkan verdi. 
Dünyanın müxtəlif ölkələrində on minlərlə soydaşımızı və 
həmvətənimizi birləşdirən 300-dən çox Azərbaycan icmasının 
yaradılması və ardıcıl fəaliyyət göstərməyə başlaması, onlar 
arasında həmrəyliyin güclənməsi bunun əyani sübutudur.  
Müasir dünyada qloballaşma proseslərinin intensiv xarakter 
alması ilə ölkələr arasında siyasi, iqtisadi və mədəni əlaqələr 
dərinləşmiş, müxtəlif xalqların mütərəqqi dəyərlərdən 
bəhrələnərək dünya sivilizasiyasına öz töhfəsini verməsi üçün 
yeni imkanlar açılmışdır. Planetimizdə baş verən dinamik 
proseslər, texnoloji yeniliklər hər bir xalqı öz inkişaf 
potensialından maksimum istifadə etməyə sövq edir. Belə şə-
raitdə beynəlxalq birlikdə layiqli yerini tutmaq üçün ümum-
bəşəri dəyərlərin qiymətləndirilməsi və əxz olunması ilə yanaşı, 
milli-mənəvi dəyərlərin, mütərəqqi ənənələrin qorunması və 
zənginləşdirilməsi, eləcə də təbliğ olunması mühüm əhəmiyyətə 
malikdir. Bu baxımdan Azərbaycan Respublikası ilə yanaşı, 
diasporumuzun da üzərinə mühüm vəzifələr düşür. İnamla qeyd 
edə bilərəm ki, Azərbaycan diasporunun son illərdə keçdiyi 
inkişaf yolu onun böyük potensiala malik olduğunu göstərir. Bu 
potensialın əsas daşıyıcısı xaricdə yaşayan həmvətənlərimizin 
mütəşəkkil hissəsini təşkil edən elm, təhsil, mədəniyyət və 
incəsənət xadimlərindən ibarət ziyalılarımızdır. Yüksək 
intellektual səviyyəsi və dərin düşüncə tərzi ilə seçilən ziyalılar 
cəmiyyətin qabaqcıl təbəqəsi kimi, proseslərə düzgün qiymət 
vermək və səfərbəredici missiyanı yerinə yetirmək imkanlarına 
malikdir. Ona görə də dünya azərbaycanlılarının təşkilatlanma-
sında, soydaşlarımızın öz milli varlığını dərk etməsində, milli-
mənəvi dəyərlərini yaşadaraq təbliğ etməsində ziyalılarımızın 
üzərinə böyük vəzifə və məsuliyyət düşür.  
Eyni zamanda, azərbaycanlı icmalarının yaşadıqları öl-
kələrin ictimai, siyasi, iqtisadi və mədəni həyatında fəal işti-
 237 
rakının təmin olunmasında və Azərbaycan lobbisinin forma-
laşmasında ziyalılarımız fəal rol oynamalıdırlar.  
Müxtəlif sahələrdə çalışan ziyalılar dünyanın elm və mədə-
niyyət xadimləri, ictimai və siyasi təşkilatların nümayəndələri, 
dövlət orqanlarının təmsilçiləri ilə əlaqələrini daha da 
gücləndirməli, Azərbaycan həqiqətlərinin beynəlxalq 
ictimaiyyətə dolğun surətdə çatdırılması və xalqımızın mə-
nafelərinin layiqincə qorunması üçün ardıcıl səylər göstər-
məlidirlər. Xüsusilə qəsbkar erməni planlarının və ideoloji 
təxribatlarının ifşa edilməsində, Azərbaycanın tarixi və mədə-
niyyətinin, mütərəqqi ictimai fikrinin bütün dünyada peşəkar 
səviyyədə təbliğ olunmasında çoxsaylı ziyalı təbəqəsinin 
tükənməz potensialından səmərəli istifadə edilməlidir.  
Hazırda Azərbaycan dövləti öz imkanlarını səfərbər edərək 
yüksək iqtisadi, siyasi, sosial və mədəni inkişaf dinamikasına nail 
olmuş, bölgənin bütün əhəmiyyətli transmilli layihələrinin 
mərkəzində dayanmışdır. Bakı–Tbilisi–Ceyhan neft, Bakı–Tbilisi–
Ərzurum qaz kəmərlərinin, Bakı–Tbilisi–Qars dəmir yolunun və 
Avropa ilə Asiyanı birləşdirən digər nəhəng beynəlxalq layihələrin 
tam işə düşməsi ilə regionun iqtisadi və geosiyasi həyatında ciddi 
dəyişikliklər baş verəcəkdir. Azərbaycan dövləti qazandığı uğurları 
daha da inkişaf etdirmək və onun nəticələrindən bütün xalqımızın 
və soydaşlarımızın mənafeləri naminə səmərəli istifadə etmək 
əzmindədir.  
Əziz soydaşlar, hörmətli forum iştirakçıları! Sizi Dünya 
azərbaycanlıları ziyalılarının I forumunun keçirilməsi müna-
sibətilə təbrik edir və qarşıda duran böyük vəzifələrin yerinə 
yetirilməsində uğurlar diləyirəm. 
  
İLHAM ƏLİYEV  
Azərbaycan Respublikasının Prezidenti  
 
Bakı şəhəri, 2 iyun 2006-cı il 
 
 
 
 238 
 
RUSİYA FEDERASİYASININ PREZİDENTİ                                                           
ZATİ-ALİLƏRİ                                                                                                          
CƏNAB VLADİMİR PUTİNƏ  
 
Hörmətli Vladimir Vladimiroviç!  
Dövlət bayramı – Rusiya günü münasibətilə Sizi sə-
mimiyyətlə təbrik edirəm. Ürəkdən şadam ki, dost Rusiya 
dövlətçiliyin möhkəmləndirilməsi, demokratik dəyişikliklər 
aparılması, iqtisadi potensialın modernləşdirilməsi və 
yüksəldilməsi, sosial tərəqqi yolu ilə inamla və dinamik surətdə 
irəliləyir. Ölkənizin beynəlxalq aləmdə nüfuzu dönmədən artır.  
Əminəm ki, Azərbaycan və Rusiya arasında mövcud olan və 
hərtərəfli, qarşılıqlı surətdə faydalı əməkdaşlığımızın, 
konstruktiv dialoqun və qarşılıqlı anlaşmanın sarsılmaz əsasını 
təşkil edən dostluğun və mehriban qonşuluğun gözəl ənənələri 
xalqlarımızın mənafelərinə, regionda təhlükəsizliyin və 
tərəqqinin təmin olunmasına bundan sonra da xidmət edəcəkdir.  
Hörmətli Vladimir Vladimiroviç, Sizə möhkəm cansağlığı, 
xoşbəxtlik, dövləti fəaliyyətinizdə yeni-yeni uğurlar, dost 
Rusiya xalqına isə sülh və firavanlıq arzulayıram. 
  
Hörmətlə,  
İLHAM ƏLİYEV  
Azərbaycan Respublikasının Prezidenti  
 
Bakı, 2 iyun 2006-cı il 
 239 
 
 
 
BÖYÜK BRİTANİYA VƏ ŞİMALİ İRLANDİYA                                           
BİRLƏŞMİŞ KRALLIĞININ                                            
BAŞ NAZİRİ ZATİ-ALİLƏRİ                                                                                                                                        
CƏNAB TONİ BLEYRƏ  
 
Hörmətli cənab Baş nazir!  
Milli bayramınız – Kraliçanın Təvəllüd günü müna-
sibətilə Sizi və bütün xalqınızı təbrik edirəm.  
Bu gün dost ölkələrimizin bir çox sahələrdə səmərəli 
əməkdaşlığı məmnunluq doğurur. Enerji sektoruna aid iri-
miqyaslı transmilli layihələrin gerçəkləşdirilməsi sahəsində 
birgə işimizin uğurlarını bu mənada xüsusi qeyd etmək 
istərdim.  
Əmin olduğumu bildirirəm ki, biz bundan sonra da əmək-
daşlığımızın dərinləşməsi, hərtərəfli inkişafı üçün səylərimizi 
davam etdirəcəyik.  
Bu əlamətdar gündə Sizə möhkəm cansağlığı, işlərinizdə 
uğurlar, Birləşmiş Krallığın dost xalqına əmin-amanlıq və 
tərəqqi arzulayıram.  
 
Hörmətlə,  
İLHAM ƏLİYEV 
Azərbaycan Respublikasının Prezidenti  
 
Bakı, 2 iyun 2006-cı il 
 240 
 
 
 
BÖYÜK BRİTANİYA VƏ ŞİMALİ İRLANDİYANIN 
KRALİÇASI  ÜLYAHƏZRƏT         II ELİZABETƏ  
 
Ülyahəzrət!  
Böyük Britaniya və Şimali İrlandiya Birləşmiş Kral-
lığının milli bayramı – Təvəllüd gününüz münasibətilə Sizə və 
Sizin simanızda bütün xalqınıza təbriklərimizi yetirməkdən 
məmnunluq duyuram.  
Əminəm ki, Azərbaycan ilə Birləşmiş Krallıq arasındakı 
münasibətlər, dostluq və əməkdaşlığımız daim inkişaf edərək 
xalqlarımızın rifahına yeni-yeni töhfələr verəcəkdir.  
Sizə ən xoş arzularımızı çatdırır, dost xalqınıza əmin-
amanlıq və firavanlıq diləyirəm.  
 
Hörmətlə,  
İLHAM ƏLİYEV 
Azərbaycan Respublikasının Prezidenti  
 
Bakı, 2 iyun 2006-cı il 
 
 241 
 
 
 
PORTUQALİYA RESPUBLİKASININ 
PREZİDENTİ  ZATİ-ALİLƏRİ                                                                                                                
CƏNAB ANİBAL KAVAKU SİLVAYA  
 
Hörmətli cənab Prezident!  
Milli bayramınız – Portuqaliya günü münasibətilə Sizə və 
bütün xalqınıza ən səmimi təbriklərimizi yetirirəm.  
Əminəm ki, Azərbaycan–Portuqaliya münasibətləri xalqla-
rımızın mənafelərinə uyğun olaraq daim dostluq və əməkdaşlıq 
məcrasında inkişaf edəcəkdir.  
Sizə möhkəm cansağlığı, işlərinizdə uğurlar, dost Por-
tuqaliya xalqına sülh və tərəqqi arzulayıram.  
 
Hörmətlə,  
İLHAM ƏLİYEV  
Azərbaycan Respublikasının Prezidenti  
 
Bakı, 2 iyun 2006-cı il 
 
 
 
 242 
 
 
 
FİLİPPİN RESPUBLİKASININ PREZİDENTİ                                                         
ZATİ-ALİLƏRİ                                                                                                                    
XANIM QLORİYA MAKAPAQAL ARROYOYA  
 
Hörmətli xanım Prezident!  
Ölkənizin milli bayramı – Müstəqillik günü münasibətilə 
Sizi və Sizin simanızda bütün xalqınızı öz adımdan və 
Azərbaycan xalqı adından təbrik edirəm.  
Ümidvar olduğumu bildirirəm ki, Azərbaycan ilə Filippin 
arasındakı dostluq və əməkdaşlıq münasibətləri xalqlarımızın 
rifahı naminə daim inkişaf edəcəkdir.  
Sizə ən xoş arzularımı yetirir, dost Filippin xalqına sülh və 
rifah diləyirəm.  
 
Hörmətlə,  
  İLHAM ƏLİYEV 
Azərbaycan Respublikasının Prezidenti  
 
Bakı, 2 iyun 2006-cı il 
 
 
 
 
 243 
 
 
 
AZƏRBAYCAN PREZİDENTİ İLHAM ƏLİYEVİN                           
RUMINİYAYA SƏFƏRİ 
 
4 iyun 2006-cı il 
 
          Azərbaycan Respublikasının Prezidenti İlham Əliyev 
«Dialoq və Tərəfdaşlıq naminə» Qara dəniz forumunda iştirak 
etmək üçün iyunun 4-də Buxarestə gəlmişdir.  
Buxarest şəhərinin «Henri Coanda» beynəlxalq hava 
limanında prezident İlham Əliyevi Rumıniyanın yüksək vəzifəli 
dövlət və hökumət nümayəndələri böyük hörmətlə qarşıladılar.  
Prezident  İlham Əliyev  «Henri Coanda» beynəlxalq hava 
limanından birbaşa Buxarestin mərkəzindəki «Tei» parkına 
gəlmişdir.  
Burada dövlətimizin başçısını Buxarest şəhərinin ikinci 
sektorunun meri Nikolae Ontsano səmimiyyətlə qarşıladı. O, 
park barədə məlumat verdi, dünya şöhrətli siyasi xadim Heydər 
Əliyevin Rumıniya ilə Azərbaycan arasında əlaqələrin 
yaranmasında və inkişafında əvəzsiz xidmətləri olduğunu 
bildirdi. Mer dedi ki, rumın xalqı dahi şəxsiyyəti daim yüksək 
ehtiramla xatırlayır və 2004-cü ildə bu mərkəzi parkda Heydər 
Əliyevin abidəsi qoyulmuşdur.  
Prezident İlham Əliyev merə təşəkkür edərək dedi ki, 
Azərbaycan xalqının ümummilli lideri Heydər Əliyev iki ölkə 
arasında dostluq münasibətlərinin daha da inkişaf etdirilməsinə 
və əlaqələrin möhkəmlənməsinə xüsusi önəm verirdi. Məhz belə 
gözəl parkda onun abidəsinin ucaldılması Rumıniya 
hökumətinin və xalqının Heydər Əliyevə olan hörmət və 
ehtiramının təzahürüdür. Azərbaycan və Rumıniyanın əməkdaş-
lığı bundan sonra da uğurla davam etdiriləcəkdir.  
Sonra Azərbaycan prezidenti İlham Əliyev ulu öndərin 
abidəsini ziyarət etdi və önünə gül dəstəsi qoydu. Dövlətimizin 
 244 
başçısı parkı və ətrafda yerləşən gölü seyr etdi və göstərilən 
diqqətə görə bir daha minnətdarlığını bildirdi.  
Cənab Ontsano dövlətimizin başçısına məlumat verdi ki, 
parka gələn paytaxt sakinləri, o cümlədən yaxınlıqda yerləşən 
ali məktəblərin tələbələri, gənclər Heydər Əliyevin abidəsini də 
ziyarət edirlər.     
 * * * 
 
Azərbaycan Respublikasının Prezidenti İlham Əliyev iyunun 
4-də Buxarestdə onun üçün ayrılmış iqamətgahda Rumıniyanın 
keçmiş prezidenti, senator İon İliyesku ilə görüşmüşdür.  
Prezidentliyi dövründə Azərbaycana rəsmi səfərini, xal-
qımızın ümummilli lideri Heydər Əliyev ilə, habelə prezident 
İlham Əliyevlə görüşlərini səmimiyyətlə yada salan İon İliyesku 
dövlətimizin başçısının Buxarestə indiki səfərinin ölkələrimiz 
arasında əlaqələrin inkişafına xidmət etdiyini, qarşılıqlı 
əməkdaşlığın yaxşı səviyyədə olduğunu vurğuladı.  
Cənab İliyesku ilə görüşünü məmnunluqla xatırladan prezi-
dent İlham Əliyev Azərbaycan–Rumıniya əlaqələrinin müxtəlif 
sahələrdə uğurla inkişaf etdiyini söylədi və əməkdaşlığın 
bundan sonra da genişlənəcəyinə əminliyini bildirdi.  
                
                                    * * * 
İyunun 4-də Buxarestdə Polşanın Rumıniyadakı səfirliyinin 
binasında Azərbaycan prezidenti İlham Əliyevin və Ermənistan 
prezidenti Robert Köçəryanın görüşü keçirilmişdir.  
Görüş iyunun 5-də davam etdirilmişdir. 
 
    * * * 
Azərbaycan Respublikasının Prezidenti İlham Əliyev iyunun 
4-də Buxarestdə onun üçün ayrılmış iqamətgahda Avropa 
Şurasının Baş katibi Terri Devis ilə görüşmüşdür. Görüşdə 
Azərbaycan ilə Avropa Şurası arasında əməkdaşlığın müxtəlif 
sahələrinə dair fikir mübadiləsi aparılmışdı.  
 
 
 245 
 
 
AZƏRBAYCAN PREZİDENTİ İLHAM ƏLİYEVİN 
VƏ RUMINİYA PREZİDENTİ TRAYAN 
BESESKUNUN GÖRÜŞÜ  
 
Buxarest 
 
4 iyun 2006-cı il 
 
İyunun 4-də Buxarestdə Rumıniya dövlət başçısının 
sarayında Azərbaycan Respublikasının Prezidenti İlham Əli-
yevin və Rumıniya prezidenti Trayan Beseskunun görüşü 
olmuşdur.  
Rumıniya rəhbəri Azərbaycan prezidentini sarayın önündə 
hörmətlə qarşıladı. Dövlət başçılarının görüşündə müxtəlif 
sahələrdə ikitərəfli əlaqələrin uğurla inkişaf etdiyi bildirildi. 
Trayan Besesku prezident İlham Əliyevin «Dialoq və Tərəf-
daşlıq naminə» Qara dəniz forumunda iştirak etmək üçün 
Buxarestə gəlməsini yüksək qiymətləndirdi.  
Söhbət zamanı Ermənistan–Azərbaycan, Dağlıq Qarabağ 
münaqişəsinin həlli məsələsinə də toxunuldu. Prezident İlham 
Əliyev bildirdi ki, bu məsələdə Azərbaycanın mövqeyi dəyiş-
məzdir və biz münaqişənin yalnız və yalnız ölkəmizin ərazi 
bütövlüyü çərçivəsində həllinə tərəfdarıq. Görüşdə qarşılıqlı 
maraq doğuran bir sıra məsələlər də müzakirə olundu.  
 
 
 
 
 
 
 
 
 
 246 
 
 
 
ABŞ PREZİDENTİNİN MİLLİ TƏHLÜKƏSİZLİK 
ÜZRƏ KÖMƏKÇİSİNİN MÜAVİNİ CEYMS 
KROUÇ İLƏ GÖRÜŞ  
 
Buxarest 
 
5 iyun 2006-cı il 
 
Azərbaycan Respublikasının Prezidenti İlham Əliyev iyu-
nun 5-də Buxarestdə onun üçün ayrılmış iqamətgahda Amerika 
Birləşmiş Ştatları Prezidentinin milli təhlükəsizlik üzrə 
köməkçisinin müavini Ceyms Krouçu qəbul etmişdir.  
Görüşdə Azərbaycan–ABŞ münasibətlərinin yüksək səviy-
yəsi, ölkələrimiz arasında əlaqələrin müxtəlif sahələrdə uğurla 
inkişafı vurğulandı, regional, ikitərəfli əməkdaşlıq məsələ-
lərindən söhbət getdi. Ermənistan–Azərbaycan, Dağlıq Qara-
bağ münaqişəsi ilə bağlı aparılan danışıqların hazırkı vəziy-
yətinə də toxunuldu. Cənab Ceyms Krouç prezident İlham 
Əliyevi Azərbaycan neftinin Ceyhan terminalına çatması müna-
sibətilə təbrik etdi.  
Görüşdə qarşılıqlı maraq doğuran bir sıra digər məsələlər 
barədə də fikir mübadiləsi aparıldı.  
 247 
 
 
«DİALOQ VƏ TƏRƏFDAŞLIQ NAMİNƏ»          
QARA DƏNİZ FORUMU   
 
Buxarest  
 
Rumıniya parlamentinin binası 
 
5 iyun 2006-cı il 
 
İyunun 5-də Buxarestdə Rumıniya parlamentinin bina-
sında «Dialoq və Tərəfdaşlıq naminə» Qara dəniz forumu işə 
başlamışdır. Azərbaycan prezidenti İlham Əliyev forumda 
iştirak etmişdir.  
Rumıniyanın təşəbbüsü ilə təşkil olunmuş forumun səhər 
keçirilən açılış mərasimində Rumıniyanın Xarici İşlər naziri 
Mixay Rezvan Unquryanu çıxış edərək gündəlik barədə məlu-
mat vermişdi.  
Sonra forumda «Avropa və qlobal kontekstdə geniş Qara 
dəniz regionu» mövzusunda müzakirələr aparıldı. Çıxışların 
əksəriyyətində keçmiş sovet respublikalarında mövcud müna-
qişələrin həllinin zəruriliyi xüsusi vurğulandı, bunun qlobal-
laşan dünya, eləcə də Avropa üçün, regional inkişaf üçün 
maneə törətdiyi bildirildi. Eyni zamanda, iqtisadi, siyasi, mə-
dəni əməkdaşlığın daha da genişləndirilməsi istiqamətində 
səylərin birləşdirilməsinin Qara dəniz region ölkələri üçün də 
əhəmiyyətli olduğu vurğulandı.  
Fasilədən sonra forum öz işini Azərbaycan, Rumıniya, Gür-
cüstan, Ukrayna, Moldova və Ermənistanın dövlət başçılarının, 
eləcə də Türkiyəni, Bolqarıstanı və 10-dan çox digər ölkəni 
təmsil edən nümayəndələrin iştirakı ilə davam etdirdi. «Qara 
dəniz forumu: yeni fikirlər, öhdəliklər və vasitələr» mövzusunda 
davam edən iclasda Rumıniya prezidenti Trayan Besesku çıxış 
 248 
edərək ali qonaqları və digər iştirakçıları salamladı, Qara 
dəniz regionuna beynəlxalq ictimaiyyətin diqqətinin artırılması 
baxımından bu forumun çox faydalı olacağını söylədi. O 
bildirdi ki, bu tədbir regional əməkdaşlığı, həmrəyliyi, şəffaflığı 
və demokratiyanı təlqin etmək üçün açıq dialoq platformasını 
təklif edir. Forumun məqsədi Qara dəniz regionunda sülhün və 
təhlükəsizliyin təmin olunmasına töhfə verməkdir. Bu məqsədlə 
foruma altı ölkənin dövlət başçısı, eləcə də Avropa Birliyinin, 
Avropa Şurasının, NATO-nun və digər beynəlxalq təşkilatların 
rəhbərləri və 10-dan çox ölkənin nümayəndələri dəvət 
olunmuşlar. Bu tədbirə 400-dən çox qeyri-hökumət təşkilatı da 
böyük maraq göstərir və 350-dən çox yerli və xarici kütləvi 
informasiya vasitələrinin təmsilçiləri onun işini işıqlandırır. 
Azərbaycan prezidenti İlham Əliyev forumda nitq söylədi.  
 
*  *  * 
 
Forumda Azərbaycan, Ermənistan, Gürcüstan, Moldova və 
Ukrayna prezidentləri, habelə Bolqarıstan Baş nazirinin 
müavini, Xarici İşlər naziri İvaylo Kalfin, Türkiyənin Dövlət 
naziri Bəşir Atalay və digər nümayəndələr çıxış etdilər. Forumu 
yüksək qiymətləndirən natiqlər regionun inkişafı üçün bir çox 
prinsipial məsələlərin həllinin zəruriliyini vurğuladılar.  
Yekun olaraq «Dialoq və Tərəfdaşlıq naminə» Qara dəniz 
forumunun Birgə Bəyannaməsi qəbul edildi. Dövlət başçıları və 
digər iştirakçılar birgə xatirə şəkli çəkdirdilər.  
 249 
 
 
 
BELÇİKANIN XARİCİ İŞLƏR NAZİRİ,          
ATƏT-in HAZIRKI  SƏDRİ KAREL DE QUXT     
İLƏ GÖRÜŞ 
 
Buxarest 
 
5 iyun 2006-cı il  
 
Azərbaycan Respublikasının Prezidenti İlham Əliyev iyunun 
5-də Buxarestdə onun üçün ayrılmış iqamətgahda Belçikanın 
Xarici İşlər naziri, ATƏT-in hazırkı sədri Karel de Quxt ilə 
görüşmüşdür.  
Görüşdə Ermənistan–Azərbaycan, Dağlıq Qarabağ müna-
qişəsinin həlli ilə bağlı aparılan danışıqların hazırkı vəziyyəti 
və qarşılıqlı maraq doğuran digər məsələlər müzakirə olundu.  
Karel de Quxt dövlətimizin başçısını Azərbaycan neftinin 
Türkiyənin Ceyhan limanına çatması münasibətilə təbrik etdi.  
 
                                
                                                               
 250 
 
 
 
«DİALOQ VƏ TƏRƏFDAŞLIQ NAMİNƏ»                                
QARA DƏNİZ FORUMUNDA NİTQ 
 
Buxarest 
 
5 iyun 2006-cı il 
 
Hörmətli Rumıniya Prezidenti cənab Besesku!  
Hörmətli xanımlar və cənablar!  
İlk növbədə forumun əla təşkilinə və göstərilən səmimi 
qonaqpərvərliyə görə rumıniyalı dostlarıma öz təşəkkürümü 
çatdırmaq istərdim. Yenidən sizin gözəl ölkənizdə olmaqdan 
çox məmnunam. Dünən prezident Besesku ilə regional əmək-
daşlıqla və ikitərəfli əlaqələrimizlə bağlı məsələləri müzakirə 
etdik. Bu forum gələcək genişmiqyaslı regional əməkdaşlıq 
imkanlarını qiymətləndirmək üçün çox gözəl fürsət yaradır. 
Forum Qara dəniz forumu adlanır, lakin aydındır ki, aramızdakı 
irimiqyaslı əməkdaşlıq o zaman mümkündür ki, Qara dəniz ilə 
Xəzər dənizini bağlayan regional layihələri birgə həyata 
keçirək. İndi, regionumuzdakı yeni reallıqlar və irimiqyaslı 
regional layihələrin nəticələr verməsi fonunda bu məsələ daha 
böyük əhəmiyyət kəsb etməyə başlayır.  
Azərbaycan öz tərəfdaşları ilə əməkdaşlığa böyük əhəmiyyət 
verir. Biz irimiqyaslı enerji və nəqliyyat layihələrini həyata 
keçiririk və bu layihələr artıq regional inkişaf meyllərinə öz 
təsirini göstərir. Azərbaycan öz enerji strategiyasını uğurla 
yerinə yetirir. Artıq dünən Xəzər dənizi ilə Aralıq dənizini 
birləşdirən boru kəməri fəaliyyətə başlamışdır və ilk 
Azərbaycan nefti Ceyhan limanından gəmi ilə yola salınmışdır. 
Bu, nadir bir infrastrukturdur. Dünyada ilk dəfə olaraq Xəzər 
dənizi ilə Aralıq dənizi regionları çox güclü infrastruktur 
vasitəsilə birləşdirilmişdir. Azərbaycanın nəhəng neft və qaz 
 251 
ehtiyatlarının olmasını nəzərə alsaq, bu hadisə ölkəmizin uğurlu 
inkişafına imkan yaradacaq, dostlarımız və tərəfdaşlarımıza 
ümumi fayda gətirəcəkdir.  
Ölkəmiz özünün qaz layihəsi üzərində də fəal surətdə çalışır 
və Azərbaycan qazını Qara dəniz və Aralıq dənizi regionuna 
nəql edəcək qaz boru kəməri bu ilin sonuna kimi fəaliyyətə 
başlayacaqdır. Bu gün Xəzər dənizi boru kəmərləri vasitəsilə 
Qara dəniz və dünya bazarına çıxış hesab olunan Aralıq dənizi 
ilə birləşir. Bu, yeni imkanlar yaradır. Azərbaycan qonşu 
dövlətlərə çox etibarlı enerji daşıyıcıları ixraçısına çevrilir və 
bundan maksimum şəkildə faydalanmaq, eyni zamanda, 
regionda daha yaxşı şərait yaratmaq üçün əlimizdən gələni 
edəcəyik. Əminəm ki, bu da öz növbəsində regional 
əməkdaşlıq, təhlükəsizlik və sülh məsələlərinə töhfəsini 
verəcəkdir.  
Ölkəmiz Avropa ilə Asiyanın qovuşuğunda yerləşir və 
müəyyən mənada təbii körpü rolunu oynayır. Lakin bu körpünü 
möhkəmləndirmək üçün biz regionun bütün ölkələri ilə sıx 
əlaqə şəraitində çalışmalıyıq. Avropaya Azərbaycandan, habelə 
Azərbaycan vasitəsilə Mərkəzi Asiyadan istiqamətlənən 
nəqliyyat layihələri daha mühüm xarakter daşımağa başlayır. 
Tarixi İpək Yolunun bərpası, TRASEKA proqramı, Mərkəzi 
Asiyanı Avropa ilə birləşdirə biləcək və inşasını 
planlaşdırdığımız Qars–Tbilisi–Bakı dəmir yolu xətti layihələri 
yalnız niyyət, ideyalar deyildir. Onların böyük əksəriyyəti artıq 
uğurla başa çatdırılmışdır. Bu layihələrin həyata keçirilməsi 
üçün milyardlarla dollar investisiya, region ölkələrinin, ABŞ-ın 
güclü siyasi dəstəyi tələb olunmuşdur. İndi Bakı–Tbilisi–
Ceyhan boru kəməri artıq arzu deyil, reallıqdır. Bu isə o 
deməkdir ki, biz dünya miqyaslı layihələri uğurla həyata keçirə 
bilərik və hər kəs, bütün dostlarımız bundan faydalanacaqdır.  
Hazırda Azərbaycanda iqtisadiyyat çox sürətlə inkişaf edir. 
Keçən il ölkəmizdə ümumi daxili məhsulun artımı 26 faiz 
olmuşdur, bu ilin ilk dörd ayı ərzində isə bu rəqəm 39 faiz təşkil 
etmişdir. Sənaye məhsulunun artımı ötən dörd ay ərzində, 
 252 
demək olar ki, 50 faiz olmuşdur. Ötən iki il yarım ərzində 
Azərbaycanda təxminən 400 min yeni iş yeri açılmışdır. 
Xalqımız bütün bu müsbət proseslərdən faydalanır və biz bu 
nailiyyətlərimizi dostlarımız və tərəfdaşlarımız ilə də bölüşə 
bilərik.  
Eyni zamanda, mən qəti inanıram ki, uzunmüddətli iqtisadi 
inkişafa yalnız o zaman nail olmaq olar ki, ölkədə siyasi 
təsisatlar güclü olsun, demokratik proseslər inkişaf etsin. 
Yoxsul ölkədə həqiqi demokratik cəmiyyət qurmaq olmaz. Eyni 
zamanda, güclü ictimai nəzarət, demokratik təsisatlar olmadan 
da, sadəcə, böyük enerji ehtiyatları, nəqliyyat dəhlizləri, iqtisadi 
potensial ilə tam uğur qazanmaq mümkün deyildir. 
Azərbaycanda siyasi və iqtisadi islahatlar paralel şəkildə həyata 
keçirilir və bu özünün uğurlu olmasını göstərir.  
Bunlarla yanaşı, region üçün təhlükələr və risklər də möv-
cuddur. Əlbəttə ki, Azərbaycan, Gürcüstan və Moldovada 
mövcud olan dondurulmuş münaqişələr regional inkişafın 
qarşısında duran ən böyük təhlükə və maneələrdir. Hesab 
edirəm ki, Abxaziya, Cənubi Osetiya, Dnestryanı və Dağlıq 
Qarabağ münaqişələrinin aradan qaldırılması üçün vahid həll 
yolu tapılmalıdır. Belə ki, bütün bu münaqişələrin mənşəyi 
eynidir, onlar separatizm nəticəsində başlanmışdır. Bu 
münaqişələrin nəticələri də eynidir. Belə ki, münaqişələr 
nəticəsində Gürcüstan, Moldova və Azərbaycanın ərazi bü-
tövlüyü pozulmuşdur. Bu münaqişələr beynəlxalq hüququn 
norma və prinsipləri əsasında həll olunmalıdır. Münaqişələr 
kiminsə ideyaları, arzuları, gözləntiləri və ya planları əsasında 
həll edilə bilməz. Beynəlxalq normalar mövcuddur və 
Azərbaycan münaqişələrin bu normalar çərçivəsində həllinə tam 
sadiqdir.  
Azərbaycanın ərazi bütövlüyü bütün beynəlxalq birliklər və 
BMT tərəfindən tanınmışdır. Bizim mövqeyimiz ondan ibarətdir 
ki, Dağlıq  Qarabağ  münaqişəsi yalnız və yalnız ölkəmizin ərazi 
bütövlüyü çərçivəsində həll edilə bilər. Münaqişə nəticəsində on 
ildən artıqdır ki, Azərbaycan ərazisinin 20 faizi – Dağlıq 
 253 
Qarabağ və onun inzibati sərhədlərindən kənarda yerləşən daha 
7 rayon işğal olunmuşdur. Qaçqın və məcburi köçkün 
vəziyyətinə düşmüş bir milyon azərbaycanlı münaqişənin 
nəticələrindən əziyyət çəkir. Biz beynəlxalq birliyin 
münaqişənin həlli ilə bağlı mövqeyini açıq şəkildə bəyan 
etməsindən məmnunuq.  
BMT Təhlükəsizlik Şurasının erməni qoşunlarının Azər-
baycan ərazisindən qeyd-şərtsiz çıxarılmasını tələb edən 4 
qətnaməsi mövcuddur. Keçən ilin əvvəlində Avropa Şurası 
tərəfindən münaqişə ilə bağlı qətnamə qəbul edilmişdir və bu 
qətnamədə açıq şəkildə bildirilir ki, Avropa Şurasının üzvü olan 
bir dövlət – Ermənistan digər üzv dövlətin – Azərbaycanın 
ərazisini işğal etmiş və bu, böyük humanitar fəlakətə səbəb 
olmuşdur. Biz digər beynəlxalq təşkilatların da mövqeyindən 
məmnunuq. Bu yaxınlarda GUAM-ın sammiti zamanı həll 
edilməmiş münaqişələrlə bağlı xüsusi bəyannamə qəbul 
olunmuşdur və biz bu məsələdə dostlarımızla əlaqə şəraitində 
çalışmaqdan məmnunuq.  
Öz müqəddəratını təyin etmək prinsipi də mövcuddur. Lakin 
erməni xalqı Ermənistan dövləti çərçivəsində artıq bir dəfə öz 
müqəddəratını təyin etmişdir. Hesab edirik ki, ermənilərin öz 
müqəddəratını yenidən Azərbaycan ərazisində təyin etməsi 
yolverilməzdir. Dünyada çoxlu erməni icmaları var və təsəvvür 
etmək mümkündür ki, onlar yaşadıqları hər bir dövlətdə öz 
müqəddəratlarını təyin etsələr, nə baş verə bilər. Bir daha qeyd 
edirəm ki, biz bu münaqişəni dinc yolla həll etmək istəyirik, 
ölkəmiz sülh prosesinə sadiqdir. Lakin Azərbaycanın ərazi 
bütövlüyü müzakirə mövzusu ola bilməz. Bu münaqişənin və 
regionda olan digər oxşar münaqişələrin dinc yolla həllinə nail 
olsaq, əminəm ki, region daha təhlükəsiz olacaq, buradakı 
inteqrasiya prosesləri daha sürətlə gedəcək, daha geniş 
beynəlxalq əməkdaşlıq həyata keçirə biləcəyik. Azərbaycanın, 
birlikdə dünya miqyaslı nəqliyyat və enerji layihələrini həyata 
keçirdiyimiz tərəfdaşlarımızın təcrübəsi göstərir ki, bunu etmək 
mümkündür və bu, yalnız sülh, sabitlik, gələcək ilə bağlı 
 254 
müəyyənlik və təhlükəsizlik gətirir. Ən əsası da odur ki, 
insanlar bundan faydalanırlar. İnsanlar «nə müharibə, nə sülh» 
şəraitində yaşaya bilməzlər. Avropa ərazisində tanınmamış, 
qeyri-qanuni qurumların mövcudluğuna dözümümüz sonsuz ola 
bilməz. Buna görə də münaqişələrin dinc yolla həll edilməsi 
işində bizə kömək etmək üçün beynəlxalq birlik tərəfindən bu 
məsələ ilə bağlı çox sərt mesaj verilməli, çox güclü əməli 
tədbirlər həyata keçirilməlidir. Bütün bu məsələlər bir-birilə 
bağlıdır.  
Regionun siyasi inkişafı, demokratik dəyişikliklər, Avropaya 
inteqrasiya, sülh, təhlükəsizlik, enerji təhlükəsizliyi, nəqliyyat 
dəhlizləri məsələlərini bir-birindən ayıra, onların birində uğur 
qazanıb digərində uğursuzluğa düçar ola bilmərik. Bu 
məsələlərlə eyni vaxtda məşğul olmalıyıq və Azərbaycan bunu 
etməyə hazırdır. Bir daha qeyd edirəm ki, biz regional 
əməkdaşlığın səviyyəsindən olduqca məmnunuq. Ölkəmiz bu 
regional əməkdaşlığa çox mühüm töhfə verir və bundan çox 
fayda götürürük. Hesab edirəm ki, bu forum perspektivləri 
qiymətləndirmək, nailiyyətləri təhlil etmək və gələcək 
əməkdaşlıq istiqamətlərimizi müəyyənləşdirmək üçün çox gözəl 
imkandır.  
Çox sağ olun.  
* * * 
 
Azərbaycan Respublikasının Prezidenti İlham Əliyev iyunun 
5-də Rumıniyaya səfərini başa çatdıraraq vətənə yola 
düşmüşdür. 
Buxarestin «Henri Coanda» beynəlxalq hava limanında 
dövlətimizin başçısını Rumıniya hökumətinin yüksək vəzifəli 
şəxsləri səmimiyyətlə yola saldılar. 
 
 255 
 
 
 
«XƏZƏR NEFT-QAZ, NEFTAYIRMA VƏ NEFT 
KİMYASI–2006» XIII BEYNƏLXALQ SƏRGİ VƏ 
KONFRANSININ AÇILIŞ  MƏRASİMİNDƏ

 
NİTQ 
 
Bakı, 
Heydər Əliyev adına İdman-Konsert Kompleksi 
 
6 iyun 2006-cı il  
 
İyunun 6-da Bakıda Heydər Əliyev adına İdman-Konsert 
Kompleksində «Xəzər neft-qaz, neftayırma və neft kimyası–
2006» XIII beynəlxalq sərgi və konfransının təntənəli açılış 
mərasimi olmuşdur.  
bp, LUKoyl, Bos Shelf və s. şirkətlərin maliyyə dəstəyi gös-
tərdiyi sərgidə bir neçə şirkətin ilk dəfə təmsil olunması Avropa 
və Asiya şirkətlərinin Azərbaycanın neft-qaz sektoruna 
marağının artmasını göstərir. Ənənəvi sərgi-konfransın 
təşkilatçıları Azərbaycan Ticarət və Sənaye Palatası və Brita-
niyanın «Kaspian İvents Limited» şirkətidir.  
Azərbaycan prezidenti İlham Əliyev və xanımı Mehriban 
Əliyeva sərginin açılış mərasimində iştirak etmək üçün İdman-
Konsert Kompleksinə gəldilər. Mərasimə toplaşanlar Azərbay-
can prezidentini hərarətlə qarşıladılar.  
A n d r y u   V u d  (İTE Group şirkətinin Baş məsləhətçisi): 
Bakıda keçirilən sərgi bütün dünyanın Azərbaycana artan 
                                            
        

 Мярасимдя дцнйанын 30-дан чох юлкясиндян 360 ширкят, 
щабеля йцксяк тяърцбяйя малик 100-дян чох йерли ширкят вя 
тяшкилат иштирак едир. Ютян илля мцгайисядя бу ил 
иштиракчыларын сайы артмыш, сярэинин сащяси ися 15 фаиз 
эенишлянмишдир. Бу, Азярбайъанын дцнйанын мцщцм нефт 
щасилатчыларындан бириня чеврилмясиня яйани сцбутдур.   
 256 
marağını səciyyələndirir, bu sərgi hər zaman çox mühüm bir 
hadisədir. Builki sərgi isə daha böyük əhəmiyyət daşıyır. Çünki 
Azərbaycanın enerji sektoru genişlənir və bütün dünyada ona 
maraq artır. Xüsusilə önəmli haldır ki, Azərbaycan şirkətləri bu 
sərgidə daha çox iştirak edir. Ona görə də bu, sözün əsl 
mənasında, böyük bir sərgidir.  
S ü l e y m a n T a t l ı y e v (Azərbaycan Ticarət və Sənaye 
Palatasının prezidenti): Sərginin açılışı Azərbaycan neftinin 
Bakı–Tbilisi–Ceyhan kəməri vasitəsilə Avropa bazarına 
çıxarılması ilə bir vaxta təsadüf etməsi xalqımız üçün ikiqat 
bayramdır. Bizim üçün böyük şərəfdir ki, Azərbaycan 
Respublikasının Prezidenti cənab İlham Əliyev gərgin iş 
rejiminə baxmayaraq, həmişə olduğu kimi, sərginin açılışı 
mərasimində iştirak edir. İcazə verin, hamımızın adından onu 
bir daha ürəkdən salamlayım və açılış mərasimində iştirakına 
görə dərin təşəkkürümüzü bildirim.  
Möhtərəm prezidentimiz cənab İlham Əliyev Azərbaycan 
xalqının ümummilli lideri Heydər Əliyev siyasətinə sadiq 
qalaraq, respublikamızın iqtisadiyyatının bütün sahələrinin 
yüksək sürətlə inkişafı üçün genişmiqyaslı işlər görür, bir çox 
beynəlxalq və regional layihələrin təşəbbüskarı kimi çıxış edir.  
Builki sərginin keçirilməsi müstəqil Azərbaycan üçün dünya 
əhəmiyyətli tarixi bir günə təsadüf edir. Azərbaycan neftinin 
Respublika günündə Ceyhan terminalına daxil olması, oradan 
da Avropaya göndərilməsi hamımız üçün ikiqat bayrama 
çevrilmişdir. Bakı–Tbilisi–Ərzurum qaz kəməri də istifadəyə 
verilmək üzrədir.  
Xəzər neft-qaz sərgisində iştirak edən ölkələrin və onları 
təmsil edən şirkətlərin sayı ilbəil artmaqdadır. Misal üçün, 
1994-cü ildə birinci sərgidə 12 ölkədən cəmi 150 şirkət iştirak 
etmişdisə, bugünkü sərgidə 360 şirkət iştirak edir. Bu isə onu 
göstərir ki, hər il keçirilən sərgi beynəlxalq nüfuzunu artıraraq, 
uzunmüddətli səmərəli əməkdaşlıq meydanına çevrilir və 
respublikada energetika sahəsinin inkişafına yönəldilən əməli 
tədbirlərdən biridir. Çox fərəhləndirici haldır ki, bu gün burada 
 257 
yüksək təcrübəyə malik olan 100-dən çox yerli şirkət və təşkilat 
da təmsil olunur.  
Ümidvarıq, həmişə olduğu kimi, sərgi və konfrans günlə-
rində yeni görüşlər və müzakirələr nəticəsində işgüzar əlaqələr 
daha da möhkəmlənəcək, yeni-yeni əməkdaşlıq layihələrinin 
əsası qoyulacaqdır. Bu işdə sizin hamınıza böyük müvəf-
fəqiyyətlər diləyirəm.  
Azərbaycan prezidenti İlham Əliyev mərasimdə nitq söylədi.  
 
İ l h a m   Ə l i y e v: Hörmətli xanımlar və cənablar! 
Əziz dostlar! 
Mən sizin hamınızı salamlayıram və Xəzər neft-qaz sərgi və 
konfransının açılışı münasibətilə sizi təbrik edirəm. Bu çox gözəl 
ənənədir və artıq 13-cü dəfədir ki, Bakıda belə gözəl beynəlxalq 
tədbir keçirilir.  
Önəmli məsələ ondan ibarətdir ki, bu sərgiyə maraq azalmır, 
əksinə, artır. Baxmayaraq ki,  artıq 13 ildir belə gözəl tədbir 
keçirilir, sərgidə və konfransda iştirak etmək istəyənlərin sayı 
artmaqdadır. Bu onu göstərir ki, Azərbaycan neft ölkəsi kimi, öz 
cəlbediciliyini itirmir. Baxmayaraq ki, artıq ən böyük neft 
müqavilələri imzalanıbdır, yenə də Azərbaycanda imkanlar 
mövcuddur. Yeni imkanlar açılır, yeni layihələr icra olunur. 
Beləliklə, Azərbaycanın uzunmüddətli inkişaf strategiyası öz 
həllini tapır.  
Sərgi və konfrans hər il keçirilir və hər il Azərbaycanda neft-
qaz sahəsində görülən işlər burada müzakirə olunur. Əgər biz 
bunun qısa tarixinə nəzər salsaq görərik ki, az müddət ərzində 
Azərbaycanda bu sahədə çox böyük, dünya əhəmiyyətli işlər 
görülübdür.  
1994-cü ildə ulu öndər Heydər Əliyevin təşəbbüsü ilə «Əsrin 
müqaviləsi» imzalandı və Azərbaycan xarici şirkətləri Xəzər 
dənizinə dəvət etdi. Ondan sonra, üç ildən sonra – bu da dünya 
praktikasında rekord göstəricidir – «Çıraq–1» platformasından 
ilk neft hasil edildi. Daha sonra Bakı–Novorossiysk neft kəməri 
təmir olundu və fəaliyyətə başladı. Bakı–Supsa neft kəməri tikildi. 
 258 
«Mərkəzi Azəri», «Qərbi Azəri» platformaları quraşdırıldı. «Dədə 
Qorqud», «İstiqlal», «Qurtuluş», «Heydər Əliyev» müasir qazma 
qurğuları Azərbaycanda tikilib istifadəyə verildi. Sadaladıqlarımın 
hər biri özlüyündə nəhəng enerji layihəsidir. Azərbaycanda qısa 
müddət ərzində bütün bu layihələrin həyata keçirilməsi mümkün 
olmuşdur. 
İki gün bundan əvvəl Azərbaycan nefti tarixdə ilk dəfə 
olaraq Aralıq dənizindən dünya bazarlarına göndərildi. Heydər 
Əliyevin adını daşıyan Bakı–Tbilisi–Ceyhan neft kəməri 
fəaliyyətə başladı. Bu çox böyük tarixi hadisədir. Üç dənizi 
birləşdirən, Xəzər neftini dünya bazarlarına çıxara biləcək 
böyük, dünya miqyaslı layihə artıq başa çatdı. Bütün bunlar onu 
göstərir ki, Azərbaycanda səmərəli işbirliyi, əməkdaşlıq üçün 
bütün imkanlar var. 
Bütün bu uğurlar, əlbəttə ki, birgə səylərin nəticəsində qazan-
ılmışdır. İlk növbədə, 90-cı illərin ortalarında Heydər Əliyev 
tərəfindən başlanmış Azərbaycanın yeni neft strategiyası çox 
düşünülmüş və proqramlı şəkildə həyata keçirildi. Azərbaycan 
Dövlət Neft Şirkətinin uğurlu fəaliyyəti, bizim xarici tərəfdaş-
larımızın Azərbaycana olan marağı və birgə fəaliyyətimiz, 
maliyyə qurumlarının Azərbaycana inamı, bizim üçün önəmli 
olan bütün infrastrukturun mövcud olması – bilirsiniz ki, əgər 70-
ci illərdə möhkəm neft-qaz infrastrukturu yaranmasaydı, indi 
bizim bütün layihələrimizi həyata keçirmək daha da çətin olardı 
və buna daha da çox vaxt lazım ola bilərdi – bizim uğurlarımızın 
əsasını təşkil etdi. 
Bakı–Tbilisi–Ceyhan neft kəməri tarixi layihədir və onun 
həyata keçirilməsində bütün tərəflər, bütün qurumlar vahid 
komanda kimi işləyib, fəaliyyət göstəriblər. Əlbəttə, bu gün 
mən xüsusilə Amerika Birləşmiş Ştatları hökumətinin 
fəaliyyətini qeyd etmək istəyirəm. Onların siyasi, mənəvi dəs-
təyi olmasaydı, bu layihənin həyata keçirilməsi çox çətinləşərdi. 
İndi Bakı–Tbilisi–Ceyhan neft kəməri fəaliyyətə başlayıbdır. 
Çox əlamətdar haldır ki, Azərbaycan nefti Ceyhan terminalına 
Respublika günündə çatdı. Bu da, əlbəttə ki, rəmzi xarakter 
 259 
daşıyır. Çünki Bakı–Tbilisi–Ceyhan neft kəməri Azərbaycanın 
müstəqilliyini daha da möhkəmləndirəcəkdir. Azərbaycan nəin-
ki özünün enerji məsələlərini, enerji təhlükəsizliyi məsələlərini 
həll edir, həm də dünya üçün çox önəmli ölkəyə çevrilir.  
Azərbaycanın nefti və daha sonra qazı dünya bazarlarına 
çatdırılaraq, əlbəttə, ilk növbədə, bizim iqtisadi vəziyyətimizi 
yaxşılaşdıracaq, eyni zamanda, tərəfdaşlarımız üçün də yeni 
imkanlar açacaqdır. 
Bilirsiniz ki, bu gün üzərində işlədiyimiz layihə «Şahdəniz» 
qaz yatağının istismara verilməsidir. Bu sahədə də işlər uğurlu 
gedir.  Bakı–Tbilisi–Ərzurum qaz kəməri tikilir və ümid edirəm 
ki, ilin sonuna qədər istismara veriləcəkdir. Eyni zamanda, dün-
yada bəlkə də analoqu olmayan TPG–500 platforması artıq fəa-
liyyətə başlayır. Bütün bunlar bir daha onu göstərir ki, Azər-
baycana böyük inam var. Əgər inam olmasaydı, heç vaxt xarici 
şirkətlər Azərbaycana 20 milyard dollardan çox sərmayə qoy-
mazdılar. Əgər bu inam olmasaydı, Bakı–Tbilisi–Ceyhan kimi 
çox nəhəng, həm iqtisadi, həm də siyasi cəhətdən çox önəmli 
layihə, yəqin ki, o qədər böyük maraq doğurmazdı. Məhz xarici 
şirkətlərin Azərbaycana, ölkəmizin gələcəyinə olan inamı, 
Azərbaycanda hökm sürən sabitlik, vətəndaş həmrəyliyi – bütün 
bu amillər ölkəmizin inkişafına xidmət edir. 
Əgər dünya praktikasına nəzər salsaq görərik ki, investisiyalar 
ancaq sabitlik olan ölkəyə qoyulur. Ona görə Azərbaycanda həm 
daxildə, həm də ölkəmizin ətrafında sülhün, təhlükəsizliyin 
möhkəmlənməsi böyük əhəmiyyət daşıyır. Biz bunu bacardıq. Biz 
90-cı illərin əvvəllərində Azərbaycanda xaos, anarxiya hökm 
sürdüyü bir vaxtda, iqtisadi tənəzzül müşahidə olunduğu bir vaxtda 
dünyanın aparıcı neft şirkətlərini cəlb edə bildik. Müqavilələr 
imzalandı, böyük layihələr icra olunmağa başladı. Bütün bu işlərin 
təşəbbüskarı ulu öndər Heydər Əliyev olmuşdur. Məhz onun siyasi 
nüfuzu, müdrikliyi, biliyi, cəsarəti bütün bunları reallığa çevirdi. 
Biz indi bu siyasəti davam etdiririk. Bakı–Tbilisi–Ceyhan neft 
kəmərinin tikintisi tarixi hadisədir. Mən bu kəmərin tikintisində 
iştirak etmiş bütün insanları ürəkdən təbrik edirəm. 
 260 
Bir daha qeyd etmək istəyirəm ki, bizim uğurlarımızın 
əsasında məhz birgə fəaliyyətimiz dayanır. Hər bir tərəf öz 
üzərinə düşən vəzifələri çox yüksək səviyyədə icra etdi və 
beləliklə, bu layihə artıq reallıqdır. Mən bu fürsətdən istifadə edib 
qonşu dövlətlərin müvafiq qurumlarını da qeyd etmək istəyirəm. 
Çünki bu kəmər Azərbaycan, Gürcüstan və Türkiyəni birləşdirir. 
Bu, gözəl regional əməkdaşlıq nümunəsidir və üç ölkənin səyləri 
nəticəsində biz buna nail olduq. 
Bundan sonra Azərbaycanın uzunmüddətli inkişafı çox müs-
bət olacaqdır. Biz, demək olar ki, öz iqtisadi potensialımızı güc-
ləndirmişik. Bu gün Azərbaycan çox önəmli neft-qaz ixrac edən 
ölkəyə çevrilir. Nəzərə alsaq ki, indi Avropada və dünyada enerji 
təhlükəsizliyi məsələləri ön plana çıxıb, şübhəsiz ki, Azərbaycan-
ın önəmi artacaqdır. Bizim enerji resurslarımız, artıq mövcud ol-
an nəqliyyat imkanlarımız, neft-qaz kəmərlərimiz, Azərbaycanın 
coğrafi vəziyyəti, Avropa ilə Asiya arasında olan əlaqələrin möv-
cudluğu və möhkəmlənməsi Azərbaycanı regionda çox önəmli və 
bəzi hallarda, həlledici ölkəyə çeviribdir.  
Amma bildiyiniz kimi, bütün bunlar öz-özünə baş vermir. Bü-
tün bunlara nail olmaq üçün çox düşünülmüş, uzunmüddətli pro-
qram həyata keçirilməli idi. Həm strategiya düzgün seçilmişdir, 
həm də bizim bütün addımlarımız çox uğurlu idi. Heç bir mərhə-
lədə heç bir səhvə yol verilmədi və bu gün biz onun şahidiyik ki, 
Azərbaycan dünya miqyasında öz yerini möhkəmləndirir. Bu isə 
ölkəmizin və xalqımızın sülh, rifah şəraitində yaşamasını təmin 
edəcəkdir. 
Bildiyiniz kimi, Azərbaycanda fəaliyyət göstərən Dövlət Neft 
Fondunun imkanları artır, ildən-ilə vəsaitimiz, büdcəmiz artır. 
Son üç il ərzində büdcəmiz bəlkə də üç dəfə artmışdır və gələcək-
də də artacaqdır. Neft Fondunun fəaliyyətindən Azərbaycan xalqı 
çox böyük fayda görəcəkdir. Artıq biz bunu görürük. Müxtəlif 
beynəlxalq maliyyə qurumları tərəfindən müəyyən hesablamalar 
var. Bu hesablamalara görə, əgər neftin 1 barrelinin qiyməti 50 
dollar olarsa, onda qarşıdakı 20 ildə Azərbaycan neft-qaz layihə-
lərindən 140 milyard dollar əldə edəcəkdir. Təsəvvür etmək çətin 
 261 
deyil ki, bu bizim ölkə üçün nə deməkdir. Həyatımızın bütün 
sahələri bundan xeyir götürəcək, infrastruktur yeniləşəcək, insan-
larımız daha da yaxşı yaşayacaqlar və Azərbaycan çox güclü 
ölkəyə çevriləcəkdir. Bizim arzumuz budur.  
Biz hesab edirik ki, gələcək planlar haqqında indidən düşün-
məliyik. Mən hesab etmirəm ki, Bakı–Tbilisi–Ceyhan neft kəmə-
rinin işə düşməsi ilə bizim işlərimiz bitmiş hesab olunur. Xeyr. 
Sadəcə olaraq, işlərimizin yeni mərhələsi başlayır. Əgər 1994-cü 
ildən bu günə qədərki bütün tarixə nəzər salsaq görərik ki, bir 
mərhələ başa çatır, yeni mərhələyə qədəm qoyuruq. Bu gün də 
belədir.  
Bakı–Tbilisi–Ceyhan neft kəmərinin işə düşməsi ilə bizim 
işimiz bitmir. Bakı–Tbilisi–Ərzurum qaz kəmərinin tikintisi bu 
yaxınlarda başa çatacaqdır. Yəqin ki, bizim «Şahdəniz» yatağı ilə 
bağlı planlarımıza müəyyən dəyişiklik də edilə bilər. Çünki  indi 
qaza tələbat kəskin şəkildə artır və əgər ehtiyac olarsa, Azərbaycan 
bu tələbatı ödəməyə hazır olmalıdır.  
Beləliklə, neft-qaz ölkəsi kimi, Azərbaycan uzun illər ərzində 
bu bölgədə çox mühüm rol oynayacaqdır. Biz bunu artıq hiss edir-
ik. Beynəlxalq tədbirlərdə, müxtəlif görüşlərdə Azərbaycana olan 
maraq çox sürətlə artır. Bizim siyasətimiz çox açıqdır, xarici tərəf-
daşlarla çox açıq siyasət aparırıq. Açıq qapı siyasəti aparırıq. Azər-
baycanda həm iqtisadi, həm də siyasi islahatlar sürətlə gedir. Biz 
istəyirik ki, ölkəmizi müasirləşdirək, zənginləşdirək. Azərbaycan 
həm siyasi, həm də iqtisadi cəhətdən çox müasir, qüdrətli dövlətə 
çevrilsin. Artıq bunu etmək üçün bütün imkanlar var. Bizim gözəl 
şəraitimiz var. Azərbaycanda hökm sürən ab-hava çox müsbətdir, 
zəngin enerji ehtiyatlarımız var. Neft, qaz kəmərlərimiz, bölgədə 
yerləşən ölkələrlə səmərəli əməkdaşlığımız var. 
Azərbaycanın iştirak etdiyi layihələrin, demək olar ki, hamısı 
uğurla icra edilir. Bölgədə elə layihə yoxdur ki, Azərbaycan orada 
iştirak etməsin, yaxud da onda Azərbaycanın iştirakı lazım olmasın. 
Biz bir sıra beynəlxalq layihələrin iştirakçısı və onların təşəb-
büskarıyıq. Bütün bu işlərdə bu sərginin də böyük köməyi olubdur. 
Çünki hələ 1993-cü, 1994-cü illərdə Azərbaycanı çox tanımırdılar. 
 262 
Azərbaycan hələ riskli bir ölkə kimi tanınırdı. Çünki siyasi risklər 
mövcud idi. İqtisadi cəhətdən vəziyyət çox ağır idi və bütövlükdə, 
ölkənin gələcəyi o qədər də aydın deyildi. Ona görə Xəzər neft-qaz 
sərgi və konfransının Azərbaycanda keçirilməsi bizim bütün işlər-
imizə çox böyük dəstək oldu. 
Mən bu gün bu kürsüdən artıq dünyasını dəyişmiş Syuzan xanı-
mı xatırlatmaq istəyirəm. Onun təşəbbüsü ilə bu sərgi ilk dəfə keç-
irildi və onun Azərbaycana olan münasibəti, məhəbbəti, işlərimizə 
olan dəstəyi, əlbəttə, bizə çox böyük kömək oldu. Onun vəfatı 
xəbəri bizi çox kədərləndirdi. Allah ona rəhmət eləsin! 
Bu sərgi bir daha onu göstərir ki, yenə də deyirəm, baxmayaraq 
ki, Azərbaycanda neft-qaz layihələrinin böyük hissəsi artıq həyata 
keçirilib,  ölkəmizə maraq azalmır, artır və Azərbaycanın yeni 
imkanları, tranzit ölkə kimi imkanları, qaz hasil və ixrac edən ölkə 
kimi imkanları, əlbəttə, böyük maraq doğurur. Ona görə mən hes-
ab edirəm ki, sərgi və konfransın işi səmərəli olacaq və burada çox 
gözəl yeni əlaqələr yaranacaq, Azərbaycanın neft-qaz strategiya-
sının yeni imkanları, yeni mərhələləri müzakirə olunacaqdır. 
Əziz dostlar, bu gözəl hadisə münasibətilə sizi bir daha 
təbrik edirəm, sizə uğurlar arzulayıram. Sağ olun.  
 
 
Mətyu Brayzə (ABŞ-ın Dövlət katibinin Avropa və Avrasiya 
məsələləri üzrə müşaviri): Çıxışında əhatəli nitqinə görə 
prezident İlham Əliyevə təşəkkür edirəm. Bu bizim strateji 
maraqlarımızı əks etdirən bir nitq idi. Lakin mən ilk öncə, ABŞ 
prezidenti Corc Buşun prezident İlham Əliyevə məktubunu 
oxumaq istəyirəm:  
 
Azərbaycan Respublikasının Prezidenti  zati-aliləri 
cənab İlham Əliyevə 
 
Hörmətli cənab Prezident! 
Sizi və Azərbaycan Respublikasının xalqını Bakıda keçirilən 
13-cü Beynəlxalq Xəzər neft-qaz sərgisi və konfransının açılışı 
münasibətilə təbrik edirəm. 
 263 
Bu yaxınlarda Vaşinqtona etdiyiniz səfər zamanı biz Birləşmiş 
Ştatlar ilə Azərbaycan arasında enerji, demokratiya və 
təhlükəsizlik sahələrində strateji tərəfdaşlıq barədə söhbət apardıq 
və mən Şərq–Qərb enerji dəhlizinin yaradılmasında Azərbaycanın 
ön cərgədə olmasına görə təşəkkürümü bildirdim. Hazırda  Bakı–
Tbilisi–Ceyhan neft boru kəməri tam istismara verildiyi bir vaxtda 
və Cənubi Qafqaz qaz boru kəmərinin çəkilməsinin payızda başa 
çatdırılması ərəfəsində Azərbaycan regional iqtisadi inkişafın 
aparıcı qüvvəsinə və Avroatlantik ailəsinin enerji təhlükəsizliyinin 
təminatçısına çevrilməkdədir.  
Azərbaycanın öz aparıcı rolunu davam etdirməsi ilə yaxın 
gələcəkdə də enerji təhlükəsizliyində davamlı nailiyyətlərin əldə 
olunacağına əminik. Biz Azərbaycanın təbii qaza olan tələbatını 
təmin etmək, Gürcüstan və Avropanın digər ölkələrinə qaz 
təchizatı marşrutlarının müxtəlifləşdirilməsində onlara yardım 
göstərmək, eləcə də Orta Asiyadan Avropaya qazın nəqlini 
mümkün etmək üçün Azərbaycanda təbii qaz hasilatını artırmaq 
məqsədi ilə hökumətlər və özəl şirkətlər arasında əməkdaşlığı 
ürəkdən arzulayırıq. Biz həmçinin Qazaxıstanda hasil edilən 
neftin Bakı–Tbilisi–Ceyhan kəməri ilə nəqlinin şərtləri barədə 
Azərbaycan və Qazaxıstan arasında razılığın əldə olunacağına 
ümid edirik. 
Birləşmiş Ştatlar dünyada enerji təhlükəsizliyinin təşviq 
olunması, habelə Azərbaycan xalqı üçün və bu ölkənin yerləşdiyi 
əhəmiyyətli region üçün firavan, sabit və demokratik gələcəyin 
yaradılması məqsədi ilə Sizinlə tərəfdaşlığı davam etdirəcəkdir. 
Səmimiyyətlə,  
CORC W.BUŞ 
Amerika Birləşmiş Ştatlarının Prezidenti 
 
M ə t y u   B r a y z ə: Hesab edirəm, prezident Buşun mək-
tubu Amerikanın Azərbaycanla tərəfdaşlıqla bağlı fikirlərini çox 
aydın şəkildə nümayiş etdirir. Biz uzun illər ərzində bu 
layihənin həyata keçirilməsində sizinlə işləməyimizdən çox 
fərəh hissi duyuruq. Bu layihə başlayanda bir çoxları, hətta indi 
 264 
burada əyləşən şəxslərin əksəriyyəti inanmırdı ki, bu, reallığa 
çevrilə bilər. Lakin Azərbaycan öz səyləri nəticəsində bunu 
reallığa çevirə bildi.  
Türkiyə, Gürcüstan və Azərbaycan hökumətlərinin səyləri, 
xüsusən də prezident Heydər Əliyevin uzaqgörən siyasəti, onun 
Türkiyə prezidenti Süleyman Dəmirəllə əməkdaşlığı sayəsində 
bu layihənin gerçəkləşməsi mümkün olmuşdur. Artıq növbəti 
mərhələyə prezident İlham Əliyevin rəhbərliyi altında qədəm 
qoyuruq. Biz artıq böyük inamla bu işləri yerinə yetirməkdəyik.  
Bəzi region dövlətləri hesab edirdilər ki, Azərbaycanda 
kifayət qədər qaz ehtiyatı yoxdur. Lakin mən sizi əmin edirəm 
ki, bu, düzgün deyildir. Şirkətlərimiz, Azərbaycan hökuməti qaz 
hasilatının daha da artırılması üçün mümkün variantları 
nəzərdən keçirir. Qaz kəməri çəkiləndən sonra Azərbaycan qazı 
Türkiyəyə çatdırılacaqdır. Eyni zamanda, Xəzər dənizinin digər 
sahilində yerləşən dövlətlər də öz təbii sərvətlərini məhz 
Azərbaycanın imkanlarından istifadə edərək nəql edə biləcəklər. 
Bir sözlə, mən hesab edirəm ki, Azərbaycanla olan münasibət-
lərimiz və əməkdaşlığımız bir çox sahələrdə öz təzahürünü 
tapır. Prezident Buş da hesab edir ki, ötən illər ərzində 
Azərbaycanla aparılan əməkdaşlıq olduqca məzmunlu idi. 
Hesab edirik ki, bu ölkədə, Azərbaycanda demokratik dəyərlər 
daha böyük mənada bərqərar olunmaqdadır.  
Bu baxımdan biz bölüşdüyümüz dəyərlərin daha da inkişaf 
etdirilməsində sizinlə əməkdaşlığımızı gələcəkdə davam 
etdirmək əzmindəyik.  
L o r e n s  B r i s t o u n (Böyük Britaniyanın Azərbaycan-
dakı səfiri): Cənab Prezident, xanımlar və cənablar!  
Bu gün Azərbaycanda olmaq çox əlamətdar bir hadisədir. 
Son 10 il ərzində Azərbaycan xalqı böyük işlər görmüşdür. Bu 
cür nəhəng layihənin həyata keçirilməsi Azərbaycan, Gürcüstan 
və Türkiyədəki insanların böyük zəhməti əsasında mümkün 
olmuşdur. Mən əldə olunmuş nailiyyətləri yüksək dəyərləndi-
rirəm. İndi isə mən Birləşmiş Krallığın Baş naziri Toni Bleyrin 
məktubunu oxumaq istəyirəm: 
 265 
 
 
Azərbaycan Respublikasının Prezidenti  zati-aliləri  
cənab İlham Əliyevə 
 
Hörmətli cənab Prezident! 
13-cü Beynəlxalq Xəzər neft-qaz sərgisi və konfransının Bakı-
da keçirilməsi münasibətilə Sizi təbrik etmək istəyirəm. Bu il 
Azərbaycanın neft və qaz sənayesi üçün olduqca əlamətdardır. 
Bir neçə gün bundan əvvəl, Azərbaycanın Respublika günündə 
ölkənizin neftinin Ceyhan terminalına çatması Bakı–Tbilisi–
Ceyhan boru kəməri layihəsinin başa çatdırılmasından xəbər 
verir. Daha bir neçə aydan sonra biz Azərbaycan qazını dünya 
bazarlarına çıxaracaq infrastrukturun istismara verilməsinin 
şahidi olacağıq. Bütün bunlar böyük nailiyyətlərdir və Azər-
baycan ilə onun beynəlxalq tərəfdaşları arasında onillik uğurlu 
əməkdaşlığın nəticələridir. Mən fəxr edirəm ki, Britaniya 
şirkətləri bu sahədə mühüm rol oynamışdır.  
İndi isə nəzərimizi gələcəyə yönəltmək üçün münasib vaxtdır. 
Azərbaycanın neft və qaz gəlirləri ölkənizə xüsusi bir fürsət yara-
dır. Mən Hasilat Sənayesində Şəffaflıq Təşəbbüsünün həyata ke-
çirilməsində Azərbaycanın oynadığı mühüm rolu yüksək qiymət-
ləndirirəm. Ümidvaram ki, Siz gələn illər ərzində Azərbaycan 
üçün dövlət sərmayələri ilə bağlı qəbul edəcəyiniz qərarlarda 
şəffaflığa və ictimaiyyət qarşısında cavabdehliyə yüksək 
əhəmiyyət verəcəksiniz.  
Hazırkı əsas layihələrin başa çatdırılması ərəfəsində gələn 
illər üçün qarşıda duran vəzifələri nəzərdən keçirməyin, eləcə 
də Azərbaycanın və regionun resurslarından Azərbaycanın və 
ümumiyyətlə, regionun, dünya iqtisadiyyatının inkişafı üçün 
bundan sonra da istifadə olunması yollarını müzakirə etməyin 
vaxtı yetişibdir. Təbii ki, mən bu məsələlərdə Britaniya şir-
kətlərinin aparıcı rolunun davam etdirilməsinə ümid bəslə-
yirəm. 
 266 
Eyni zamanda, mən Azərbaycanın Avropa İttifaqı, NATO, 
ATƏT və Avropa Şurası ilə münasibətlərinin davam etdirilmə-
sini, ümumi dəyərlər, o cümlədən demokratiya, qanunun aliliyi 
və açıq iqtisadiyyat əsasında etibarlı gələcəyin qurulmasını 
səmimiyyətlə arzulayıram. Ən vacibi isə, ümid edirəm ki, uzun 
müddət ərzində çox insanın həyatına son qoymuş münaqişənin 
bu il ədalətli və davamlı həllinə nail olmaq mümkün olacaqdır 
və bunun nəticəsində sizin region və xalqınız potensialından 
tam istifadə edəcəkdir.    
TONİ BLEYR  
Böyük Britaniya və Şimali İrlandiya  
Birləşmiş Krallığının Baş naziri   
 
 
S a l i h  P a ş a o ğ l u (Türkiyənin Energetika və Təbii 
Ehtiyatlar nazirinin müavini): Hörmətli Cümhur başqanı, 
çıxışıma Sizi təbriklə başlamaq istəyirəm. Sizi səmimi-qəlbdən 
təbrik edirəm. Sizin şəxsinizdə bütün Azərbaycan xalqını Bakı–
Tbilisi–Ceyhan əsas ixrac neft kəmərinin tamamlanıb istismara 
verilməsi və ilk neftin tankerə yüklənməsi münasibətilə ürəkdən 
təbrik edirəm. Bu layihənin həyata keçməsində çox böyük 
əməyi olmuş görkəmli dövlət xadimi, böyük lider Heydər 
Əliyevi hörmətlə, ehtiramla və rəhmətlə anıram.  
Hörmətli Cümhur başqanı, bu mühüm hadisəni, inşallah, 
iyunun 13-də Türkiyədə  Heydər Əliyev adına Ceyhan termi-
nalında Türkiyə, Azərbaycan və Gürcüstan prezidentlərinin 
təşrifi və hörmətli qonaqların iştirakı ilə birlikdə təntənəli 
mərasimlə, bayram əhval-ruhiyyəsi və coşqu ilə qeyd edəcəyik. 
«Əsrin müqaviləsi»nin tamamlanıb Azərbaycan neftinin 
Türkiyə vasitəsilə Qərbə getməsinin başlanmasını bayram 
edəcəyik.  
Çox qısa bir zamandan sonra isə «Şahdəniz» qazının da 
Türkiyə ərazisindən Qərbə nəqlini bayram edəcəyik. İnşallah, 
bu ilin sonunda Bakı–Tbilisi–Ərzurum qaz xəttinin ta-
 267 
mamlanması ilə Xəzər qazı Türkiyəyə gələcək və buradan 
Avropaya nəql olunacaqdır.  
XIII beynəlxalq Xəzər neft-qaz sərgisi və konfransının çox 
səmərəli və faydalı keçməsini arzulayır və hamınıza hörmətimi 
bildirirəm.                               
İ s a q  N o v r u z o v (Gürcüstanın Yanacaq və Energetika 
nazirinin müavini): Əziz dostlar, ötən qış mövsümündə 
Gürcüstanda yaranmış enerji böhranı zamanı Azərbaycan 
prezidenti İlham Əliyevin göstərdiyi humanizmi gürcü xalqı heç 
vaxt unutmayacaq. Həmin dövrdə Azərbaycanın özünün də 
ehtiyacı olmasına baxmayaraq, prezident cənab İlham Əliyev 
prezidentimiz Mixeil Saakaşvilinin müraciətinə müsbət cavab 
verdi, Gürcüstan vətəndaşlarını soyuqdan və zülmətdən xilas 
etdi. Buna görə də Gürcüstan rəhbərliyi və adi vətəndaşlar dost, 
qardaş Azərbaycanın rəhbərliyinə, gürcü xalqının dərin 
hörmətini qazanmış ümummilli lider Heydər Əliyevin siyasətini 
uğurla həyata keçirən Azərbaycan prezidenti cənab İlham 
Əliyevə təşəkkür edirlər.  
Bu günlərdə GUAM ölkələrinin zirvə toplantısında ölkələ-
rimizin energetika təhlükəsizliyini təmin edəcək yanacaq-
energetika Şurası yaratmaq qərara alınmışdır. Bir zamanlar 
xəyal kimi görünən, lakin bu gün artıq gerçəklik olan Bakı–
Tbilisi–Ceyhan neft, Bakı–Tbilisi–Ərzurum qaz kəmərləri 
ölkələrimizi bir-birinə daha sıx bağlayır.  
B e n y a m i n  B e n-E l i e z e r(İsrailin Milli Infrastruktur 
naziri): Artıq dünyada neft ölkəsi kimi tanınmış Azərbaycanın 
öz siyasətini bütün dövlətlərlə bərabərhüquqlu tərəfdaş kimi 
qurması ölkə rəhbərliyinin uğurlu daxili və xarici siyasətinin 
təntənəsidir. Mən buraya Bakıdan 2 min kilometr uzaqda 
yerləşən, lakin Ceyhandan 600 kilometr cənubda yerləşən İsrail 
dövlətindən gəlmişəm. Ona görə gəlmişəm ki, sizi ilk 
Azərbaycan neftinin Ceyhana çatması və oradan da tankerlərlə 
Aralıq dənizi ilə Qərbə göndərilməsi münasibətilə təbrik edim. 
Azərbaycan tərəfdaşlıq və əməkdaşlıq siqnalları göndərən bir 
dövlətdir. Yəhudilər də 100 illərdir bu ölkənin xoşbəxt 
 268 
sakinləridir və İsrail Azərbaycan diasporunu yüksək 
qiymətləndirir, eyni zamanda, Azərbaycandakı yəhudi diasporu 
ilə sıx işləyir.  
Mənim üçün Azərbaycanda gördüyüm qonaqpərvərlik, 
açıqlıq və səmimiyyət çox mühüm bir əlamətdir. Xüsusilə ona 
görə əhəmiyyətlidir ki, bizim zamanda bəziləri münaqişələri 
artırmaq istəyirlər. Cənab Prezident, İsrail yüksək keyfiyyətli 
Xəzər nefti və qazı üçün çox gözəl müştəri ola bilər. İsrail 
Aşilon–Lapa kəməri vasitəsilə Xəzərin xam neftinin Asiya 
bazarlarında satılmasında tərəfdaş ola bilər. Bu kəmərin mühüm 
potensialı vardır. İnanıram ki, Azərbaycan və İsrail arasındakı 
əməkdaşlıq imkanları çox genişdir. Səbirsizliklə gözləyirəm ki, 
gələcəkdə Azərbaycanla İsrail arasında əməkdaşlığın əlavə 
yolları işlənib hazırlanacaqdır. Bu əməkdaşlıq həm Azərbaycan, 
həm də İsrail xalqları üçün faydalı olacaqdır.  
İ l y a  Z a k i m o v (Qazaxıstanın Energetika və Mineral 
Ehtiyatlar nazirinin müavini): Xəzər regionu ölkələrinin Azər-
baycanın təcrübəsindən bəhrələnməsi və Xəzərin karbohidrogen 
ehtiyatlarından istifadədə əməkdaşlığın genişləndirilməsi ilə 
bağlı fikirlərimi söyləmək istəyirəm. 
Əziz azərbaycanlı həmkarlar, bilirik ki, sizin neft-qaz 
hasilatı sahəsində çox böyük təcrübəniz var və bu təcrübə əsrlər 
boyu toplanmışdır. Bilirik ki, siz Xəzərdə ilk axtarış-kəşfiyyat, 
habelə hasilat işləri görmüş insanlar olmusunuz. Ona görə də 
bizimlə bölüşməyə təcrübəniz var. Bu gün sizinlə iqtisadiyyatın 
müxtəlif sahələrində, o cümlədən neft-qaz hasilatı sahəsində 
ümumi işlərimiz çoxdur. İndi biz Qazaxıstan neftinin BTC 
sistemi vasitəsilə dünya bazarlarına nəqlinə kömək haqqında 
müqaviləni başa çatdırmaq mərhələsindəyik. Zənnimcə, bu 
müqavilə yaxın gələcəkdə imzalanacaq və o, qarşılıqlı 
fəaliyyətimizi genişləndirməyə böyük imkan yaradacaqdır.  
Bundan başqa, biz sizinlə qazın nəqli məsələsini də mütləq 
nəzərdən keçirəcəyik. Belə ki, indi bu məsələ bir çox ölkələr 
üçün, xüsusən də Avropa üçün çox vacibdir. Düşünürəm ki, 
əvvəlki işlərdə topladığımız təcrübə bizə kömək edəcəkdir.  
 269 
      İcazə verin, bir daha bu sərgiyə uğurlar arzulayım. Əminəm 
ki, bölüşməli təcrübə və danışmağa mövzu olacaq və bu bizə 
yeni birgə işlərə başlamağa imkan verəcəkdir.  
 
Azərbaycan prezidenti İlham Əliyev açılış mərasimindən 
sonra sərginin pavilyonları ilə tanış oldu. Dövlətimizin başçısı 
əvvəlcə ARDNŞ-in ekspozisiyasına baxdı. Burada 1994-cü ildə 
«Əsrin müqaviləsi»nin imzalanmasından başlayan çətin və uzun 
yolun region üçün həlledici əhəmiyyətli sonluğunu əks etdirən 
maraqlı ekspozisiya nümayiş etdirilir. Ümumiyyətlə, sərgidə 
dünyanın ən məşhur neft-qaz şirkətləri təmsil olunmuşdur. Hər 
bir pavilyonda dövlətimizin başçısına məlumat verildi ki, neft-
qaz sərgilərinə marağın ildən-ilə artması ümummilli liderimiz 
Heydər Əliyevin neft strategiyasının uğurlu həlli ilə bağlıdır. 
Bakıda sərgi-konfranslar işgüzar müzakirələr, səmərəli 
danışıqlar aparılması, dünyanın enerji sektorundakı 
nailiyyətlərin nümayişi, əlverişli sazişlər bağlanılması baxımın-
dan müstəsna əhəmiyyət kəsb edir. Builki sərgidə ekspozisi-
yaların 26 faizi əvvəllər heç vaxt Azərbaycan bazarına çıxmamış 
yeni şirkətlərin payına düşür. Milli qurumlar üçün pavilyonlar 
İtaliya, Yaponiya, Almaniya, Rusiya, Böyük Britaniya, Polşa və 
digər ölkələr tərəfindən əvvəlcədən sifariş edilmişdir.  
Prezident İlham Əliyev neft və qaz yataqlarının istismarı, 
platformalar və üzən qazma qurğuları, qaz hasilatı üçün ava-
danlığın layihələşdirilməsi, istehsalı və texniki qulluq, boruların 
çəkilməsi və boru kəmərlərinin təhlükəsizliyini təmin edən 
sistemlər və digər sahələrə aid ekspozisiyalarla yaxından tanış 
oldu.  
Şirkətlər neft-qaz və neft kimyası sənayesi, karbohidro-
genlərin nəqli ilə bağlı ən müasir texnologiyaları nümayiş 
etdirirlər.  
Dövlətimizin başçısı MakDermott, Bos Shelf, bp, «Statoyl», 
«İtoçu», «Total», «LUKoyl», «Siemens» kimi nəhəng şirkətlərin 
ekspozisiyalarına da baxdı. Sərgidə ölkəmizi təmsil edən 
ARDNŞ-in, Alkon LTD-nin, Milli Elmlər Akademiyasının, 
 270 
Dövlət Neft Akademiyasının, «Azəriqaz», «Azərikimya» 
səhmdar cəmiyyətlərinin və digər qurumların ekspozisiyaları 
ölkəmizin potensialı barədə təsəvvür yaradır.  
Azərbaycan prezidenti İlham Əliyev sərgi iştirakçılarına 
uğurlar arzuladı.  
 271 
 
 
 
ABŞ-ın DÖVLƏT KATİBİNİN AVROPA VƏ 
AVRASİYA MƏSƏLƏLƏRİ ÜZRƏ MÜŞAVİRİ 
MƏTYU BRAYZƏNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı 
 
6 iyun 2006-cı il 
  
Azərbaycan Respublikasının Prezidenti İlham Əliyev 
iyunun 6-da Prezident sarayında Amerika Birləşmiş Ştatlarının 
Dövlət katibinin Avropa və Avrasiya məsələləri üzrə müşaviri 
Mətyu Brayzənin başçılıq etdiyi nümayəndə heyətini qəbul 
etmişdir.  
Görüş zamanı Azərbaycan–ABŞ ikitərəfli münasibətlərinin 
müxtəlif sahələri, regional əməkdaşlıq və qarşılıqlı maraq 
doğuran bir sıra digər məsələlər ətrafında fikir mübadiləsi 
aparılmışdır.  
 
 272 
 
 
 
İSRAİLİN MİLLİ İNFRASTRUKTUR NAZİRİ 
BENYAMİN BEN-ELİEZERİN RƏHBƏRLİK 
ETDİYİ NÜMAYƏNDƏ HEYƏTİ İLƏ GÖRÜŞ 
 
Prezident sarayı 
 
6 iyun 2006-cı il  
 
Azərbaycan Respublikasının Prezidenti İlham Əliyev 
iyunun 6-da Prezident sarayında İsrailin Milli İnfrastruktur 
naziri Benyamin Ben-Eliezerin rəhbərlik etdiyi nümayəndə 
heyətini qəbul etmişdir.  
Cənab Benyamin Ben-Eliezer İsrail prezidenti Moşe 
Katsavın və Baş nazir Ehud Olmertin salamlarını prezident 
İlham Əliyevə çatdırdı. O, İsrail prezidenti və Baş nazirinin 
Azərbaycan xalqına xoş arzularını da yetirdi.  
Bakıda keçirilən XIII Beynəlxalq Xəzər neft-qaz sərgi və 
konfransında iştirak etməsindən məmnun olduğunu bildirən 
qonaq Azərbaycandakı sürətli iqtisadi inkişafın İsraildə böyük 
maraqla izlənildiyini və bu sahədə ölkəmizdə çox böyük uğurlar 
əldə edildiyini vurğuladı. O, əmin olduğunu bildirdi ki, 
Azərbaycan ilə İsrail arasında müxtəlif sahələrdə əlaqələr 
bundan sonra da davam etdiriləcəkdir.  
Prezident İlham Əliyev Azərbaycanda müxtəlif sahələrdə, o 
cümlədən energetika sahəsində böyük inkişafa nail olunduğunu 
bildirdi. Bakıda keçirilən XIII Beynəlxalq Xəzər neft-qaz sərgi 
və konfransının əhəmiyyətini qeyd edən dövlətimizin başçısı 
müxtəlif ölkələrin, o cümlədən İsrailin nümayəndələrinin bu 
sərgi və konfransda iştirakından məmnunluğunu vurğuladı.  
Salamlara görə minnətdarlığını bildirən prezident İlham 
Əliyev onun da salamlarını İsrail prezidenti Moşe Katsava və 
Baş nazir Ehud Olmertə çatdırmağı xahiş etdi.  
 273 
 
 
 
BNP PARİBAS BANKININ PREZİDENTİ         
MİŞEL PEBERONUN RƏHBƏRLİK                  
ETDİYİ NÜMAYƏNDƏ HEYƏTİ İLƏ                   
GÖRÜŞ   
 
Prezident sarayı 
 
6 iyun 2006-cı il 
 
Azərbaycan Respublikasının Prezidenti İlham Əliyev 
iyunun 6-da Prezident sarayında BNP Paribas bankının pre-
zidenti Mişel Peberonun rəhbərlik etdiyi nümayəndə heyətini 
qəbul etmişdir.  
Görüşdə Azərbaycanın energetika sektorunda Paribasın 
iştirak etməsindən, ölkəmizdə energetika sahəsində əldə olunan 
böyük nailiyyətlərdən bəhs olundu, Azərbaycanın təşəbbüsü və 
iştirakı ilə qlobal enerji layihələrinin həyata keçirildiyi 
vurğulandı. Ölkəmizin müvafiq strukturlarının Paribas bankı ilə 
əməkdaşlığının bundan sonra da davam etdiriləcəyinə əminlik 
ifadə olundu.  
 
 
 
 
 
 
 
 
 
 
 
 
 274 
 
 
 
 
AZƏRBAYCAN PREZİDENTİ İLHAM ƏLİYEVİN 
ABŞ-ın  EN-Bİ-Sİ TELEVİZİYASININ MÜXBİRİ 
PRESTON MENDENHOLA VERDİYİ MÜSAHİBƏ  
 
Prezident sarayı 
 
6 iyun 2006-cı il  
 
M ü x b i r:  Heydər Əliyevin xalqınız üçün qoyduğu 
irs barədə nə deyə bilərsiniz? 
İ l h a m   Ə l i y e v: Müasir, müstəqil Azərbaycan 
regionda öz mövqelərini möhkəmləndirir. Ölkədə güclü 
iqtisadi siyasət həyata keçirilir və bu siyasətin məqsədi insan-
ların həyat şəraitini daha da yaxşılaşdırmaqdır. Azərbaycan 
nəhəng beynəlxalq proqramların, enerji layihələrinin 
iştirakçısıdır, ölkəmizdə iri neft və qaz boru kəmərləri inşa 
edilir. Müstəqilliyini əldə etdiyi 15 il ərzində ölkəmiz əsl müs-
təqil ölkə kimi yaşaya bilmək iqtidarında olduğunu sübut 
etmişdir. Hazırda Azərbaycan həqiqi müstəqil siyasət həyata 
keçirir, o, böyük iqtisadi artıma və potensiala malikdir. Bütün 
bu inkişafın əsasını 90-cı illərin əvvəllərində ölkə rəhbərliyinə 
gəlmiş mənim mərhum atam qoymuşdur.  
M ü x b i r:  Həm Siz, həm də atanız ABŞ ilə çox yaxın 
əlaqələr qurulmasının tərəfdarı olmusunuz. Bunu nə ilə izah 
edə bilərsiniz? 
İ l h a m   Ə l i y e v: Azərbaycan öz dövlət müstəqilliyini 
əldə edən zaman onun qarşısında bir çox seçim imkanı var idi. 
Ölkəmiz müxtəlif istiqamətlərdə inkişaf edə bilərdi. Lakin 
Heydər Əliyev tərəfindən edilmiş strateji seçim ABŞ ilə sıx 
əlaqələrə malik olmaq, Avroatlantik strukturlarına inteqrasiya 
etmək olmuşdur. Hazırda Azərbaycan beynəlxalq münasibətlər 
sisteminin çox etibarlı və mühüm iştirakçısına çevrilir. Bu 
 275 
siyasət özünün doğru olduğunu sübut etmişdir. İndi ABŞ ilə 
ikitərəfli əlaqələrimiz çox yüksək səviyyədədir. Ölkələrimiz 
müxtəlif sahələrdə əməkdaşlıq edir və bu gün ABŞ prezidenti 
Corc Buş tərəfindən mənə ünvanlanmış məktubda iki dövlət 
arasındakı əməkdaşlıq sahələri bir daha müəyyən edilmişdir. 
Bunlara enerji sahəsində dialoq, iqtisadi əməkdaşlıq, 
təhlükəsizlik məsələləri, siyasi proseslər, cəmiyyətin 
demokratikləşməsi aiddir. Biz müxtəlif ölkələrin təcrübəsindən 
xəbərdarıq. Bilirik ki, yalnız güclü, liberal, bazar prinsiplərinə 
əsaslanan iqtisadiyyat, siyasi azadlıqlar, demokratik proseslər 
insanlar üçün daha yaxşı həyat şəraitini təmin edə bilər. Buna 
görə də bizim ABŞ, digər Qərb ölkələri ilə yaxın əlaqələr 
qurmaq strategiyamızın bir məqsədi var. Bu da azad 
iqtisadiyyata malik olan, insanlara sərbəstlik təmin edən, 
dünyada gedən inteqrasiya proseslərinə və dünya iqtisadiyyatına 
tam inteqrasiya olunan müasir dövlət qurmaqdır.  
M ü x b i r:  Bu gün etdiyiniz çıxışda Siz Azərbaycanı 
regionda ən mühüm dövlət adlandırdınız. Bununla bağlı 
fikirlərinizi bilmək istərdik. 
İ l h a m   Ə l i y e v: Bu yalnız böyük enerji daşıyıcıları 
ehtiyatlarının mövcudluğu ilə bağlı deyildir. Belə ki, enerji 
daşıyıcıları ehtiyatlarının olması o zaman əhəmiyyət kəsb edir 
ki, o, hasil olunsun və təhlükəsiz şəkildə dünya bazarlarına 
çıxarılsın. Bu gün biz Xəzər dənizi ilə Aralıq dənizini 
birləşdirən və dünyada nadir olan infrastruktura, boru kəmərinə 
malikik. Hazırda Azərbaycan nefti üç boru kəməri vasitəsilə üç 
müxtəlif istiqamətə nəql edilərək, dünya bazarına çatdırılır. Biz 
nəhəng qaz boru kəmərinin inşasının başa çatdırılması 
ərəfəsindəyik. Bu kəmər ölkəmizə öz qazını Qara dəniz və 
Aralıq dənizi hövzəsində yerləşən ölkələrə ixrac etmək imkanı 
verəcəkdir. Azərbaycan çox mühüm coğrafi mövqedə yerləşir. 
İndi Azərbaycanın iştirakı olmadan regionda hər hansı enerji, 
nəqliyyat layihəsinin və ya hansısa digər mühüm regional 
layihənin həyata keçirilməsi mümkün deyildir. Ölkəmiz Asiya 
ilə Avropa arasında təbii körpü rolunu oynayır. Hazırda bu 
 276 
regionda qlobal əməkdaşlığa daha böyük maraq olduğu bir 
dövrdə nəqliyyat, təhlükəsiz enerji dəhlizləri daha çox 
əhəmiyyət daşımağa başlayır. Biz yalnız enerji daşıyıcılarının 
tranziti üçün təhlükəsiz ölkə deyil, eyni zamanda, bunları hasil 
edən ölkəyik. Bir neçə ildən sonra ölkəmiz gündə bir milyon 
barrel neft hasil edərək onu ixrac edəcəkdir. Eyni zamanda, 
nəhəng qaz potensialımız da mövcuddur. Buna görə də 
Azərbaycanın regionun ən mühüm dövlətinə çevrilməsi təbiidir. 
Azərbaycanın iştirakı olmadan regionda heç bir mühüm beynəl-
xalq layihə reallaşa bilməz.  
M ü x b i r:  Bakı–Tbilisi–Ceyhan boru kəmərinin inşası-
nın başa çatması şəxsən Sizin üçün və Azərbaycan xalqı 
üçün nə deməkdir? 
İ l h a m   Ə l i y e v: Şəxsən mən fəxr edirəm ki, lap əvvəl-
dən, 1994-cü ildən başlayaraq Dövlət Neft Şirkətinin 
nümayəndəsi kimi, «Əsrin müqaviləsi» ilə bağlı danışıqların 
aparılması, müqavilənin imzalanması prosesi, 2003-cü ilə kimi 
müqavilənin və onunla bağlı infrastruktur layihələrin əməli 
həyata keçirilməsi prosesində iştirak etmişəm. Sonra isə bu 
proseslərə dövlət başçısı kimi rəhbərlik etməyə başladım. 
Beləliklə, mən həyatımın on ildən artıq bir dövrünü bu 
layihənin həyata keçirilməsinə həsr etmişəm. Bu layihəyə 
əfsanə, arzu, real olmayan bir şey kimi baxılırdı. Lakin biz onun 
həyata keçməsinə nail olduq. Bu hamımızın – Azərbaycan 
hökumətinin, xarici tərəfdaşlarımızın, şirkətlərin, layihəyə güclü 
dəstək vermiş ABŞ hökumətinin, ARDNŞ-in ümumi 
nailiyyətidir. Boru kəmərinin Azərbaycan xalqı üçün 
əhəmiyyətinə gəlincə, deyə bilərəm ki, bu, ölkəmiz üçün 
uzunmüddətli iqtisadi rifahı təmin edəcəkdir. Xüsusilə neftin 
hazırkı qiymətləri nəzərə alınarsa, 8 milyonluq əhalisi olan bir 
ölkə üçün gündə bir milyon barreldən artıq həcmdə neft ixrac 
etmək böyük əhəmiyyət kəsb edəcəkdir. Bu bizə enerjiyə olan 
tələbatlarımızı tam ödəməyə, neftin dünya bazarlarına etibarlı 
ixracçısı olmağa, Azərbaycan iqtisadiyyatına milyardlarla dollar 
cəlb etməyə imkan verəcəkdir. Hesablanmışdır ki, qarşıdan 
 277 
gələn 20 il ərzində neftin qiyməti bir barrel üçün 50 dollar 
həcmində qalarsa, Azərbaycan onun satışından 140 milyard 
dollar vəsait əldə edəcəkdir. Bu, böyük həcmli vəsaitdir və bu 
vəsaitlə mühüm işlər həyata keçirmək olar. 
M ü x b i r:  Bu boru kəməri ilə siz Azərbaycanın gələcək 
yolunun Qərblə olmasını seçdiniz. Nə üçün bu yol kimi 
cənub– İran və ya şimal–Rusiya seçilmədi? 
İ l h a m   Ə l i y e v: Əslində, biz neftin bir çox istiqamət-
lərdə nəqlinin tərəfdarıyıq. Azərbaycan dünya bazarlarına 
birbaşa çıxışı olmayan neft hasil edən ölkələrdən biri idi. Buna 
görə də boru kəmərinə ehtiyac vardı. Hazırda üç belə boru 
kəməri mövcuddur. Bunlardan biri Rusiya, digəri Gürcüstan, o 
biri isə Türkiyə istiqamətindədir. Yəni boru kəmərlərindən 
ikisinin Qara dənizə, birinin isə Aralıq dənizinə çıxışı var. Əgər 
daha əlavə həcmdə neft hasil edilərsə və bu, kommersiya 
baxımından zəruri hesab olunarsa, biz başqa istiqamətləri də 
nəzərdən keçirə bilərik. Yəni cənub istiqamətində boru 
kəmərinin çəkilməsi imkanı istisna edilmir. Fakt ondan ibarətdir 
ki, mövcud olan seçim imkanlarından ən səmərəlisi seçilmişdir. 
Bu seçim istər ölkə, istərsə də investorlar, şirkətlər üçün ən 
səmərəlisi olmuşdur. Nə qədər çox alternativ marşruta malik 
olsaq, bir o qədər yaxşı olar. Buna görə də Azərbaycan və enerji 
daşıyıcıları ehtiyatarımızdan və infrastrukturumuzdan gələcəkdə 
faydalanacaq tərəflər üçün boru kəmərlərinin çoxluğu siyasəti 
ən yaxşı seçimdir.  
M ü x b i r:  Boru kəmərinin Gürcüstan və Türkiyədən 
keçməsi yalnız kommersiya səbəbləri ilə bağlı olmamışdır. 
ABŞ boru kəmərinin məhz bu istiqamətdə çəkilməsində çox 
maraqlı idi. Bu barədə nə deyə bilərsiniz? 
İ l h a m   Ə l i y e v: Hesab edirəm ki, burada həm kom-
mersiya, həm də siyasi məqsədlər əsas kimi götürülmüşdür. 
Kommersiya baxımından Aralıq dənizinə çıxışa ehtiyac var idi. 
Belə ki, ilk növbədə bu, dünya bazarıdır. İkincisi, Qara dəniz və 
Bosfor vasitəsilə Azərbaycanın böyük neft ehtiyatını nəql etmək 
mümkün olmayacaqdı. Söhbət gündə ən azı bir milyon barrel 
 278 
neftin hasilatı və nəqlindən gedir. Buna görə də bizim Aralıq 
dənizinə çıxışı olacaq boru kəmərinə ehtiyacımız var idi. 
Beləliklə, kommersiya nöqteyi-nəzərindən layihə əsaslı idi. O, 
eyni zamanda, siyasi baxımdan da əhəmiyyətlidir. Belə ki, boru 
kəməri Xəzər dənizindən Aralıq dənizinə çox mühüm və nadir 
nəqliyyat dəhlizidir. Bu kəmər bütünlükdə Xəzər dənizi və Qara 
dəniz regionunun ümumi inkişafı üçün vacibdir. Bu gün 
qarşımızda yeni bir mənzərə var. Qara dəniz və Xəzər dənizi 
regionu müxtəlif sahələrdə əməkdaşlıq edir. Sizi əmin edirəm 
ki, neft ehtiyatlarımız olmasaydı, onun hasilatı belə sürətlə 
artmasaydı, neftin nəqli üçün zəruri boru kəməri mövcud 
olmasaydı, bu əməkdaşlıq daha aşağı səviyyədə olardı. 
Azərbaycan dostlarımızı, tərəfdaşlarımızı və qonşularımızı 
genişmiqyaslı iqtisadi və siyasi əməkdaşlıq layihələrinə cəlb 
etməyə imkan verən infrastruktur yaratmışdır. Buna görə də bu 
boru kəməri bizim üçün, sadəcə olaraq, neftimizin müəyyən 
bazarlara nəql edilməsinə imkan verən dəhliz deyildir. Onun 
əhəmiyyəti daha böyükdür.  
M ü x b i r:  Azərbaycanda daxili siyasi vəziyyətlə bağlı 
sual vermək istərdim. Bəzi insanlar hökumətinizi tənqid 
edirlər. Sizin ABŞ-a səfəriniz öncəsi «Human Rightsatch» 
təşkilatı ABŞ prezidentinə ölkənizdəki seçkilərdə müxalifətə 
hədə-qorxu gəlinməsi barədə məlumatlar təqdim etmişdir. 
Prezident seçkiləri ilə bağlı da bəzi iddialar irəli 
sürülmüşdür. Buna necə cavab verərdiniz? 
İ l h a m   Ə l i y e v: Tənqidlər əsaslı olanda biz narahatlıq 
yaradan məsələləri aradan qaldırmaq üçün əməkdaşlıq etməyə 
və işləməyə çalışırıq. Azərbaycan cəmiyyəti, onun siyasi 
sistemi hələ tam mükəmməl deyildir. Cəmi 15 ildir ki, biz 
müstəqil dövlət kimi, tamamilə fərqli siyasi mühitdə yaşayırıq. 
Buna görə də bəzən müəyyən QHT-lərin ölkəmizdən çox 
yüksək səviyyəli meyarlar tələb etməsi hələ tezdir. Ən əsası 
odur ki, ölkəmiz müsbət istiqamətdə hərəkət edir. Biz 
demokratikləşməni, siyasi plüralizmi, qanunun aliliyini davamlı 
inkişafımızın əsas elementləri kimi seçmişik. Bununla yanaşı, 
 279 
tənqidlər əsaslı, obyektiv olmayanda, əlbəttə ki, onları qəbul 
etmirik. Mən bilirəm ki, «Human Rightsatch» təşkilatının 
nümayəndələri ABŞ-a səfərim öncəsi prezident Buşa məktub 
göndərmişlər. Mən bu məktubun məzmunu ilə tanışam və deyə 
bilərəm ki, orada yazılanlarla tamamilə razı deyiləm. Yeri 
gəlmişkən, ABŞ-a səfərim zamanı bu məktubu göndərən 
insanlarla görüşdüm. Ölkəmizdəki vəziyyətlə bağlı aramızda 
açıq müzakirə oldu. Əhalinin böyük əksəriyyəti tərəfindən 
dəstəklənməyim göstərir ki, mən haqlıyam. Məni tənqid edənlər 
güman ki, ölkədəki siyasi həyat barədə tam məlumata malik 
deyillər. Hökumətimiz siyasi opponentlərinə siyasi plüralizm, 
qanunun aliliyi, siyasi partiyalar arasında normal münasibətlərin 
olmasını təklif edir. Lakin əgər onlar əməkdaşlıq deyil, 
qarşıdurma yolunu seçirlərsə, əgər onlar hesab edirlərsə ki, 
əllərinə narıncı bayraqlar alaraq inqilab edə bilərlər, bu bizim 
günahımız deyildir. Bizə hücum edirlərsə, özümüzü, demok-
ratiyanı, sosial nailiyyətləri, iqtisadi planlarımızı, ölkəmizi 
müdafiə etməliyik. Müstəqilliyimizin, siyasi quruluşumuzun 
möhkəmləndirilməsi üçün hələ çox işlər görülməlidir və siyasi 
vəziyyətin daha da yaxşılaşdırılması ilə bağlı bütün dostlarımız 
və tərəfdaşlarımızla birgə çalışmağa hazırıq. Digər tərəfdən, heç 
bir ölkə insan hüquqlarının vəziyyəti baxımından təkmil 
deyildir. Yeri gəlmişkən, «Human Rightsatch» təşkilatı uzun 
demokratiya tarixinə malik olan ölkələri də tənqid etmişdir. 
Tənqid obyektiv olmalıdır. Onun əsasında siyasi motivlər 
durmamalı, onun məqsədi hökumətimizə təzyiq göstərmək və 
insan hüquqlarının təmin edilməsi ilə bağlı olmayan müəyyən 
məqsədlərə çatmaq cəhdi olmamalıdır.  
M ü x b i r:  İndi isə Vaşinqtonda böyük diqqət verilən 
cənub qonşunuz İranla bağlı sual vermək istərdim. Əgər 
ABŞ İrana qarşı hərbi əməliyyatlar keçirərsə, Azərbaycanın 
buna reaksiyası necə olacaqdır? 
İ l h a m   Ə l i y e v: Bu sualı mənə tez-tez verirlər. Vaşinq-
tona, eyni zamanda, bu yaxınlarda Parisə etdiyim səfərlər 
zamanı da məndən bu barədə soruşmuşdular. Bu suala artıq bir 
 280 
neçə dəfə cavab vermişəm. Biz qonşu İrana qarşı hər hansı 
hərbi əməliyyatın həyata keçirilməsini dəstəkləməyəcəyik. 
Azərbaycanın mövqeyi çox açıqdır. Hesab edirəm ki, bütün 
məsələlər dinc yolla, diplomatik səylərlə həll olunmalıdır. 
Bizim də problemimiz var. Uzun müddətdir ki, Ermənistan 
Azərbaycan ərazilərinin böyük bir hissəsini işğal altında 
saxlayır. Ermənistan tərəfindən xalqımıza qarşı etnik təmizləmə 
siyasəti həyata keçirilmişdir və bir milyon azərbaycanlı doğma 
yurd-yuvasını, mülkiyyətini itirmişdir. Lakin on ildən artıqdır 
ki, biz sülh danışıqları aparırıq. Beynəlxalq birlik bizə 
münaqişənin dinc yolla həllini tapmağı tövsiyə edir. Ölkəmizə 
tövsiyə edilir ki, hərbi həll yolunu nəzərdən keçirməyək. Biz 
hesab edirik ki, əgər mübahisə və ya münaqişənin dinc yolla 
həlli imkanı varsa, son ana qədər bu istiqamətdə çalışmalıyıq. 
Bu cür yanaşma digər potensial münaqişəyə, fikir ayrılığı və ya 
mübahisə yaradan istənilən başqa məsələyə də aid edilə bilər. 
Hesab edirəm ki, məsələnin dinc həlli imkanları tükənməmişdir. 
Bu imkanlar araşdırılmalı və qərar qəbul edilməlidir. Qəbul 
ediləcək qərar bütünlükdə regionda sabitliyi pozmamalıdır.  
M ü x b i r:  Ermənistan ilə Azərbaycan arasındakı 
münaqişənin həlli yolunu görürsünüzmü və bu nə zaman 
baş verə bilər? 
İ l h a m   Ə l i y e v: Münaqişənin nə zaman həll olunaca-
ğını demək çətindir. Çünki bu, təkcə bizdən asılı deyildir. 
Əminəm ki, bu münaqişə beynəlxalq hüququn norma və prin-
sipləri əsasında həll ediləcəkdir. Azərbaycanın ərazi bütövlüyü, 
Ermənistan istisna olmaqla, bütün dövlətlər, bütün beynəlxalq 
birliklər, BMT tərəfindən tanınmışdır. Ermənistan qoşunlarının 
Azərbaycan ərazilərindən qeyd-şərtsiz çıxarılmasını tələb edən 
BMT Təhlükəsizlik Şurasının dörd qətnaməsi var. Avropa 
Şurası, İslam Konfransı Təşkilatı, GUAM və başqa beynəlxalq 
təşkilatların Azərbaycanın ərazi bütövlüyünün bərpa edilməsini 
və Ermənistanın işğalçı qoşunlarının ərazilərimizdən çıxarılma-
sını tələb edən qətnamələri mövcuddur. Bütün bunlar 
münaqişənin həlli üçün əsasdır. Biz Dağlıq Qarabağın 
 281 
Azərbaycandan ayrılması və ya müstəqilliyini elan etməsi ilə 
heç zaman razılaşmayacağıq. Biz Dağlıq Qarabağda yaşayan 
ermənilərə dünyada mövcud olan ən yüksək – siyasi, 
təhlükəsizlik təminatları olan, özünü idarəetmənin müvafiq 
elementlərini ehtiva edən muxtariyyət statusu verə bilərik. 
Lakin yenə də qeyd edirəm ki, bu, yalnız və yalnız 
Azərbaycanın ərazi bütövlüyü çərçivəsində olmalıdır. 
Ermənistan işğalçı qoşunlarının ərazilərimizdən dərhal 
çıxarılması sülh yolu ilə istənilən həll üçün ilkin şərtdir.  
M ü x b i r:  Sonuncu sualım gələcəklə bağlıdır. Bəzi öl-
kələr üçün neft fəlakətlər gətirmişdir. Bir zaman Azər-
baycanda da neft hasilatı azalacaqdır. Buna necə hazır-
laşırsınız? 
İ l h a m   Ə l i y e v: Biz neft hasil edən ölkələrin təcrübə-
sinin öyrənilməsinə bir neçə il bundan öncə, neft sənayemizin 
indiki inkişafının ilk mərhələsində başlamışıq. Azərbaycanın 
neft sənayesinin inkişaf perspektivlərini əvvəlcədən görə bildik. 
Ona görə də özümüzü buna hazırlamaq, həm müsbət, həm də 
mənfi təcrübəni öyrənərək apardığımız araşdırmadan 
faydalanmaq qərarına gəldik. Altı il bundan öncə Azərbaycan 
Respublikasının Dövlət Neft Fondu təsis edilmişdir. Neft 
satışından əldə olunan bütün gəlirlər burada cəmlənir. Fond 
şəffaf və üzərində beynəlxalq audit keçirilən bir strukturdur. Bu 
gün Böyük Britaniyanın Baş naziri Toni Bleyr tərəfindən mənə 
ünvanlanmış məktubda bir daha qeyd edilir ki, Azərbaycan 
Hasilat Sənayesində Şəffaflıq Təşəbbüsündə mühüm rol 
oynayır. Bu təşəbbüs şəffaflığın təmin olunması üçün çox 
mühüm bazadır. Azərbaycanın hər bir vətəndaşının Neft 
Fondunda olan gəlirlərin həcmi və bu gəlirlərin necə 
xərclənməsi barədə məlumat almaq hüququ var. Gəlirlərin 
toplanması şəffafdır. Xərclənmə yalnız büdcə vasitəsilə, 
parlamentin müzakirəsindən sonra həyata keçirilə bilər. Biz 
hesabatları çox şəffaf aparmalıyıq. Bu, uğur üçün, neftə bəla 
kimi deyil, fayda kimi baxmaq üçün ilkin şərtdir. Azərbaycanın 
hər bir vətəndaşı bundan faydalana biləcəkdir. Zənnimcə, bu 
 282 
imkandan ölkəmizin inkişafı naminə elə istifadə edə biləcəyik 
ki, vəsaitdən sui-istifadə olunmaması, gəlirlərin bərabər şəkildə 
bölüşdürülməsi və insanların tələbatlarının ödənilməsi tam 
təmin edilsin. Nəhəng ehtiyatlarımız var, böyük hasilatımız 
olacaq və insanlar bundan faydalanmalıdırlar. Atdığımız ilk 
addımlar göstərir ki, niyyətlərimiz çox ciddidir və yaxşı 
nailiyyətlər əldə etmişik.  
Əminəm ki, neft Azərbaycana sülh, sabitlik gətirəcək, 
regionda əməkdaşlığın daha da genişlənməsinə yaxşı şərait 
yaradacaq, Azərbaycan siyasi, iqtisadi cəhətdən güclü dövlətə 
çevriləcək, onun regiondakı, beynəlxalq münasibətlərdəki 
mövqeləri daha da güclənəcək, dostlarımız ilə tərəfdaşlıq 
əlaqələrimiz daha da möhkəmlənəcəkdir.  
M ü x b i r: Cənab Prezident, təşəkkür edirəm. 
 283 
 
 
 
İNGİLTƏRƏ–AZƏRBAYCAN CƏMİYYƏTİNİN 
PREZİDENTİ LORD FREYZERİN RƏHBƏRLİK 
ETDİYİ NÜMAYƏNDƏ HEYƏTİ İLƏ GÖRÜŞ 
 
Prezident sarayı 
 
7 iyun 2006-cı il  
 
Azərbaycan Respublikasının Prezidenti İlham Əliyev 
iyunun 7-də Prezident sarayında İngiltərə–Azərbaycan Cəmiy-
yətinin prezidenti lord Freyzerin rəhbərlik etdiyi nümayəndə 
heyətini qəbul etmişdir.  
Görüşdə Azərbaycan–Böyük Britaniya münasibətlərinin 
müxtəlif sahələrdə uğurla inkişaf etdiyi, iki ölkənin ayrı-ayrı 
strukturları arasındakı əməkdaşlığın ikitərəfli əlaqələrin 
genişləndirilməsi üçün əhəmiyyəti vurğulandı, İngiltərə–
Azərbaycan Cəmiyyətinin ölkələrimizin münasibətlərinin 
inkişafına töhfə verdiyi bildirildi. Söhbət zamanı qarşılıqlı 
maraq doğuran bir sıra məsələlər də müzakirə edildi.  
 
 
 
 
 
 
 
 
 
 
 
 
 
 284 
 
 
 
 
LİTVA RESPUBLİKASININ PREZİDENTİ 
VALDAS ADAMKUSUN AZƏRBAYCANA RƏSMİ 
SƏFƏRİ 
 
8 iyun 2006-cı il 
 
Litva Respublikasının Prezidenti Valdas Adamkus Azər-
baycan Respublikasının Prezidenti İlham Əliyevin dəvəti ilə 
iyunun 8-də Bakıya iki günlük rəsmi səfərə gəlmişdir.  
Azərbaycanın və Litvanın dövlət bayraqları ilə bəzədilən 
Heydər Əliyev adına Beynəlxalq hava limanında ali qonağın 
şərəfinə fəxri qarovul dəstəsi düzülmüşdü.  
Litva prezidenti Valdas Adamkusu və xanımını Azərbaycanın 
Baş naziri Artur Rasizadə, Xarici İşlər naziri Elmar 
Məmmədyarov, digər rəsmi şəxslər qarşıladılar.  
Milli geyimli uşaqlar Litva rəhbərinə və onun xanımına gül 
dəstələri təqdim etdilər.  
Qarşılanma mərasimindən sonra Litva prezidenti ilə Azər-
baycanın Baş naziri arasında qısa protokol görüşü oldu.  
 
        * * * 
İyunun 8-də Prezident sarayında Litva Respublikasının 
Prezidenti Valdas Adamkusun rəsmi qarşılanma mərasimi 
olmuşdur.  
Sarayın həyətindəki rəsmi qarşılanma mərasimlərinin 
keçirildiyi və hər iki ölkənin dövlət bayraqlarının dalğalandığı 
meydanda ali qonağın şərəfinə fəxri qarovul dəstəsi 
düzülmüşdü.  
Fəxri qarovul dəstəsinin rəisi Azərbaycan Respublikasının 
Prezidenti İlham Əliyevə raport verdi.  
 285 
Azərbaycan dövlətinin başçısı İlham Əliyev və xanımı 
Mehriban Əliyeva Litva prezidenti Valdas Adamkusu və xanımı 
Alma Adamkieneni səmimiyyətlə qarşıladılar. Azərbaycan 
prezidenti Litva prezidentinin xanımına gül dəstəsi təqdim etdi.  
Fəxri qarovul dəstəsinin rəisi Litva prezidentinə raport 
verdi.  
Müdafiə Nazirliyinin hərbi orkestrinin ifasında Litvanın və 
Azərbaycanın dövlət himnləri səsləndi.  
Prezidentlər İlham Əliyev və Valdas Adamkus fəxri qarovul 
dəstəsinin qarşısından keçdilər. Litva prezidenti Azərbaycan 
əsgərlərini salamladı.  
Azərbaycanın dövlət və hökumət nümayəndələri Litva 
prezidenti Valdas Adamkusa, Litva nümayəndə heyətinin üzvləri 
Azərbaycan prezidenti İlham Əliyevə təqdim olundu.  
Prezidentlər xatirə şəkli çəkdirdilər.  
  
      
 
 286 
 
 
 
AZƏRBAYCAN PREZİDENTİ İLHAM ƏLİYEVİN 
VƏ LİTVA PREZİDENTİ VALDAS ADAMKUSUN 
TƏKBƏTƏK GÖRÜŞÜ  
 
Prezident sarayı 
 
8 iyun 2006-cı il 
 
İyunun 8-də rəsmi qarşılanma mərasimindən sonra 
Prezident sarayında Azərbaycan prezidenti İlham Əliyevin və 
Litva prezidenti Valdas Adamkusun təkbətək görüşü olmuşdur.  
Prezident İlham Əliyev və prezident Valdas Adamkus 
ölkələrimiz arasında münasibətlərin yüksək səviyyədə olduğunu 
vurğuladılar. Hər iki ölkənin beynəlxalq sahədə əmək-
daşlığından da məmnunluqlarını söyləyən dövlət başçıları 
qarşılıqlı əlaqələrin genişləndirilməsi üçün böyük potensial 
imkanların olduğunu bildirdilər.  
Söhbət zamanı prezidentlər Azərbaycanın və Litvanın 
Avroatlantik strukturlarına inteqrasiyasının da genişləndiyini 
və bu baxımdan səmərəli əməkdaşlıq aparıldığını qeyd etdilər.  
Görüşdə qarşılıqlı maraq doğuran məsələlər barədə ətraflı 
fikir mübadiləsi aparıldı. 
 
 287 
 
 
 
AZƏRBAYCAN VƏ LİTVA PREZİDENTLƏRİNİN 
GENİŞ  TƏRKİBDƏ GÖRÜŞÜ  
 
Prezident sarayı 
 
8 iyun 2006-cı il 
 
İyunun 8-də Prezident sarayında təkbətək görüşdən sonra 
Azərbaycan prezidenti İlham Əliyevin və Litva prezidenti 
Valdas Adamkusun nümayəndə heyətlərinin iştirakı ilə geniş 
tərkibdə görüşü keçirilmişdir.  
Azərbaycan prezidenti İlham Əliyev Litva prezidenti Valdas 
Adamkusu bir daha salamlayaraq xatırlatdı ki, biz bundan əvvəl 
bir çox beynəlxalq tədbirlər çərçivəsində də görüşmüşük. Mən 
çox şadam ki, Litva prezidenti kimi, Siz Azərbaycana ilk rəsmi 
səfərinizi edirsiniz. Bu rəsmi səfər iki ölkə arasındakı 
münasibətlərin daha da inkişaf etdirilməsi, daha da 
şaxələndirilməsi üçün yeni imkanlar açır.  
Dövlətimizin başçısı Litvanın Avropa İttifaqının üzvü 
olduğunu xatırladaraq dedi ki, Azərbaycan da Avropa təsisat-
larına sürətlə inteqrasiya edir. Bu baxımdan, biz Litvanın 
təcrübəsindən, dəstəyindən yararlana bilərik.  
Ölkələrimiz arasındakı iqtisadi-ticarət əlaqələrinə toxunan 
prezident İlham Əliyev bildirdi ki, bu əlaqələr inkişaf etməlidir. 
Siz Azərbaycana böyük nümayəndə heyəti ilə gəlmisiniz. 
Nümayəndə heyətinizdə üç nazirdən əlavə, Litvanın iş adamları 
da var və onlar burada iştirak edirlər. İyunun 9-da biznes 
forum keçiriləcəkdir. Bütün bunlar ölkələrimiz arasında dostluq 
və əməkdaşlıq münasibətlərinin yeni inkişaf mərhələsindən 
xəbər verir. Biz eyni zamanda çoxtərəfli münasibətlər, bey-
nəlxalq təşkilatlar çərçivəsində əməkdaşlıq etməyi və çox 
mühüm regional layihələrdə Litva ilə birgə işləməyi arzulayırıq.  
 288 
Azərbaycana ilk dəfə rəsmi səfərindən məmnun qaldığını 
bildirən Litva prezidenti Valdas Adamkus bu səfərini tarixi 
hadisə kimi qiymətləndirdi. Litva rəhbəri vurğuladı ki, ölkə-
lərimiz indiyədək bir çox nailiyyətlər əldə edibdir və biz bundan 
qürur duyuruq. Bu baxımdan güclü dövlətlərə çevrilən Litvanın 
və Azərbaycanın beynəlxalq məsələlərdə və Dünya Birliyində 
oynadığı rol get-gedə artır.  
Litva prezidenti dedi ki, biz hesab edirik, Azərbaycanın 
Avropa İttifaqına qoşulması baş tuta bilər. Bunun üçün həmin 
təşkilata namizəd ölkələr kimi, Azərbaycanın da vaxt cədvəli 
olmalıdır. Təbii ki, burada müəyyən tələblər qoyulur və onların 
yerinə yetirilməsində bəzi hallarda maneələr olur, lakin biz bu 
inteqrasiya məsələlərinin həllində Azərbaycana kömək 
göstərməyə hazırıq. Əgər bu sahədə birgə işləsək, Avropa 
İttifaqına aparan yolda bizim buraxdığımız səhvləri siz təkrar 
etməzsiniz.  
Azərbaycana çoxlu iş adamları ilə gəldiyini xatırladan 
prezident Valdas Adamkus bildirdi ki, keçiriləcək biznes forum 
zamanı onlar azərbaycanlı həmkarları ilə əməkdaşlıq im-
kanlarını araşdıracaqlar. Litva rəhbəri ölkəmizlə enerji daşıyıc-
ıları sahəsində də əməkdaşlıq etmək arzusunda olduqlarını 
söylədi. Cənab Adamkus prezident İlham Əliyevə müraciətlə 
dedi ki, ölkəniz iqtisadi cəhətdən gücləndikcə, siyasi cəhətdən 
də get-gedə güclənir. Bu da təbiidir. Biz Azərbaycan prezi-
dentini əmin edirik ki, Litva indiyədək olduğu kimi, bundan son-
ra da beynəlxalq məsələlərdə, ikitərəfli münasibətlərdə 
Azərbaycanın etibarlı və güclü müttəfiqi olacaqdır.  
Görüşdə hökumətlərarası birgə iqtisadi komissiyanın 
yaradılması və onun yaxın vaxtlarda işə başlaması barədə 
razılıq əldə edildi.  
     
     
 289 
                            * * * 
İyunun 8-də Prezident sarayında geniş heyətdə görüş başa 
çatdıqdan sonra Azərbaycan və Litva arasında sənədlərin im-
zalanma mərasimi olmuşdur. Azərbaycan Respublikasının 
Prezidenti İlham Əliyev və Litva Respublikasının Prezidenti 
Valdas Adamkus birgə bəyannamə imzaladılar.  
Litva Respublikası hökuməti və Azərbaycan Respublikası 
hökuməti arasında sərmayələrin təşviqi və qorunması haqqında 
saziş imzalandı.  
 
 
 
 
 
 
 
 
 
 
 
 
 
 290 
 
 
 
AZƏRBAYCAN VƏ LİTVA PREZİDENTLƏRİNİN 
BİRGƏ MƏTBUAT KONFRANSINDA 
BƏYANATLA ÇIXIŞLARI 
 
Prezident sarayı 
 
8 iyun 2006-cı il 
 
Azərbaycan prezidenti İlham Əliyevin bəyanatı 
 
Hörmətli cənab Prezident!  
Hörmətli qonaqlar, xanımlar və cənablar!  
İlk növbədə, mən sizin hamınızı Azərbaycanda bir daha 
salamlamaq və Litva Respublikasının Prezidentinin ölkəmizə 
rəsmi səfərindən məmnunluğumu bildirmək istəyirəm. Biz 
müxtəlif məsələləri – ikitərəfli münasibətlərə və regional 
inkişafa aid məsələləri müzakirə etdik. Bütün məsələlərə 
yanaşmamızda və fikirlərimizdə uyğunluqları müşahidə etdik. 
Hesab edirik ki, hazırkı səfər siyasi, iqtisadi münasibətlərimizin 
uğurla inkişafı üçün çox güclü zəmin yaradacaqdır. Eyni 
zamanda iqtisadi sahədəki əməkdaşlığımıza xüsusi əhəmiyyət 
veririk və əminəm ki, sabah keçiriləcək biznes forum çox 
uğurlu olacaq və birgə sazişlərin imzalanması ilə 
nəticələnəcəkdir. Biz eyni zamanda Litvanı inteqrasiya 
siyasətimizdə vacib tərəfdaş kimi hesab edirik. Litva Avropa 
İttifaqının və NATO-nun üzvüdür və o öz infrastrukturunu, 
siyasi və iqtisadi sistemini uğurla inkişaf etdirə bilmişdir. Ona 
görə də bizim Avropaya inteqrasiya prosesimizdə sizin dəs-
təyiniz çox vacibdir. Biz bu dəstəyi hiss etdik və buna görə sizə 
çox minnətdarıq. Ümidvarıq ki, bu sahələrdə gələcək əmək-
daşlığımızı davam etdirəcəyik.  
 291 
Biz enerji təhlükəsizliyi və Xəzər dənizinin enerji daşı-
yıcılarının nəqli məsələlərini də müzakirə etdik. İndi ölkəmizin 
dünya bazarlarında mühüm enerji təchizatçısına çevrilməsini 
nəzərə alaraq, hesab edirik ki, enerji layihələrimiz bu 
əməkdaşlığın möhkəmləndirilməsinə yönəldilibdir.  
Litvadan ölkəmizə gəlmiş çox böyük nümayəndə heyətini 
görməkdən olduqca şadıq. Bu nümayəndə heyətinə cənab 
Prezident rəhbərlik edir və əminik ki, onlar qarşılıqlı maraq 
doğuran məsələləri azərbaycanlı həmkarları ilə müzakirə 
edəcəklər.  
Əfsuslar olsun, regionumuzda hələ ki, sülh yoxdur və 
Ermənistan–Azərbaycan, Dağlıq Qarabağ münaqişəsinin həll 
olunmaması normal inkişaf üçün ən başlıca maneədir. Mən 
cənab Prezidentə bu məsələdə Azərbaycanın mövqeyi ilə bağlı 
məlumat verdim. Bildirdim ki, bizim mövqeyimiz beynəlxalq 
hüququn normaları və prinsiplərinə əsaslanır və bunun əsasında 
ərazi bütövlüyümüz bərpa olunmalıdır.  
Sabah daha çox görüşlər keçiriləcək və hesab edirəm ki, 
cənab Prezident və onun rəhbərlik etdiyi nümayəndə heyəti 
ölkəmizin inkişafı, onun istəkləri və problemləri haqqında 
əhatəli məlumat əldə edə biləcəklər. Hesab edirəm ki, bütün 
bunlar ikitərəfli münasibətlərimizin inkişafı üçün çox mühüm 
təməl olacaqdır. Biz eyni zamanda səfirliklər açmağı 
planlaşdırırıq. Cari ildə Litvada Azərbaycan səfirliyinin 
açılması ikitərəfli münasibətlərimizin inkişafında mühüm bir 
elementə çevriləcəkdir. Ümumiyyətlə, siyasi, enerji, təhlükə-
sizlik, nəqliyyat və humanitar sahədəki əməkdaşlığımız daha 
yüksək səviyyəyə qaldırılmalıdır.  
Cənab Prezident, bir daha Azərbaycanda Sizi salamlamaq 
istəyirəm və əminəm ki, səfəriniz uğurlu keçəcəkdir. Sağ olun. 
 
 
 292 
Litva prezidenti Valdas Adamkusun bəyanatı 
 
Sağ olun, cənab Prezident!  
Mən demək istəyirəm ki, nümayəndə heyətimizin ölkənizə 
səfəri regionda gedən siyasətin və proseslərin nə qədər vacib və 
mühüm olmasına dəlalət edir. Əmin edirəm ki, Sizinlə 
apardığımız fikir mübadiləsi beynəlxalq məsələlərdə üst-üstə 
düşən mövqelərimizi daha da möhkəmləndirəcək və eyni 
zamanda, ikitərəfli münasibətlərə də müsbət təsir göstərəcəkdir. 
Cənab Prezident, bu fürsətdən istifadə edərək, ölkəmizdə 
səfirliyinizin açılması qərarına görə Sizə minnətdarlığımı 
bildirirəm və əminəm ki, parlamentiniz də bu qərarı 
dəstəkləyəcəkdir. Mən Sizə məlumat vermək istəyirəm ki, 
bizim hökumət də ölkənizdə səfirliyini açmağı planlaşdırır. Bir 
sözlə, ölkələrimiz arasında çox gözəl ikitərəfli münasibətlər 
mövcuddur.  
Mən cənab Prezidentin burada qeyd etdiyi məsələləri təkrar 
etmək istəmirəm. Bildirirəm ki, cənab Prezident bütün 
məsələləri – ikitərəfli, beynəlxalq təşkilatlar çərçivəsində 
əməkdaşlığa dair məsələləri əhatə etdi.  
Mən və nümayəndə heyətimiz ölkənizdə olmaqdan çox 
məmnunuq və biz ikitərəfli münasibətlərin daha da inkişaf 
etdirilməsi üçün bütün potensialdan istifadə etməliyik.  
Bir daha çox sağ olun. Hesab edirəm ki, biz münasibət-
lərimizin yeni bir səhifəsini açırıq və zənnimcə, dünyanın digər 
ölkələri üçün nümunə ola bilərik. Hesab edirəm, gələcəkdə daha 
güclü strateji tərəfdaşlıq edə biləcəyik. Çox sağ olun.                                                
M ü x b i r: Mənim sualım enerji ilə bağlıdır. Birinci 
sualım cənab Adamkusadır. Siz Azərbaycanın neft və qaz 
məhsullarının alınması məsələsini müzakirə etdinizmi? 
İkinci sualım isə cənab Prezident Əliyevədir. Ukrayna kimi 
ölkələr enerji əməkdaşlığına Avropa İttifaqına və NATO-ya 
daxil olmaqdan ötrü bir fürsət kimi baxır. Siz öz enerji 
resurslarınızın Avropa bazarlarına çıxarılmasında 
qarşınıza hansı məqsədi qoyursunuz?  
 293 
İ l h a m   Ə l i y e v: Bizim enerji siyasətimiz çox uğurla 
həyata keçirilir. Artıq on ildir ki, biz Xəzər dənizinin 
Azərbaycan sektorunda yerləşən neft və qaz yataqlarında 
işləyirik. Azərbaycanda həyata keçirilən enerji layihələri bu gün 
dünyanın ən böyük enerji layihələridir. Bizim çox müasir 
nəqliyyat infrastrukturumuz var. Hazırda üç neft kəmərimiz var, 
onlardan ikisi neftimizi Qara dənizə çıxarır və oradan neft 
Avropa bazarlarına göndərilir. Üçüncüsü isə əsas ixrac boru 
kəməridir. O bu yaxınlarda istismara verilmişdir və artıq 
Azərbaycan neftini Aralıq dənizi vasitəsilə dünya bazarlarına 
çıxarır. Yəni bizim enerji daşıyıcılarımız artıq Avropaya və 
beynəlxalq bazarlara daxil olur. Biz eyni zamanda qaz layihəsi 
üzərində çalışırıq. Xüsusən də, böyük qaz kəmərinin çəkilməsi 
sahəsində işləri görürük. Bununla biz Azərbaycan qazını Qara 
dəniz və Aralıq dənizi regionlarında istehlakçılara çatdıra 
biləcəyik. Bütün bu layihələr şaxələndirilmiş neft və qaz 
təchizatı üçün imkanlar yaradır. Azərbaycan artıq dünya və 
Avropa bazarlarında etibarlı enerji daşıyıcıları təchizatçısına 
çevrilir.  
V a l d a s   A d a m k u s: Mən aşağıdakı məsələləri qeyd 
etmək istəyirəm. Təbii ki, biz cənab Prezidentlə Litvanın 
Azərbaycan nefti və qazının istifadəçisinə çevrilməsi ehtimalını 
müzakirə etdik və cənab Prezident artıq onu qeyd etdi. Təbii ki, 
texniki baxımdan bu mümkündür. Azərbaycanın bütün Avropa 
bazarlarına neft və qaz göndərilməsinə dair böyük planları var. 
Hesab edirəm ki, Azərbaycan bu sahədə bizim üçün də fürsət 
yaradacaq və bu istiqamətdə bizimlə də işləyəcəkdir. Yəni 
Azərbaycan indi bu sahədə olan inhisara son qoyaraq, öz 
məhsullarını dünya və Avropa bazarlarına çıxaracaqdır.  
M ü x b i r: Mənim sualım Litva Respublikasının Prezi-
dentinədir. Ermənistan–Azərbaycan, Dağlıq Qarabağ 
münaqişəsi Ermənistanın Azərbaycana qarşı təcavüzü 
nəticəsində yaranmışdır. Bu, Cənubi Qafqaz regionunun so-
sial və iqtisadi inkişafına əsas maneədir və eyni zamanda re-
gionun sabitliyi üçün təhlükə yaradır. Avroatlantik ailəsinə 
 294 
tam inteqrasiya olunmaq yolunu tutmuş ölkənin prezidenti 
kimi, Siz bu məsələnin həlli yolunu necə görürsünüz?  
V a l d a s   A d a m k u s: Hər hansı münaqişə regionun və 
dünyanın sabitliyinə təhlükədir. Hesab edirəm ki, burada başqa 
seçim olmamalıdır. Yəni beynəlxalq ictimaiyyət öz 
müqəddəratını təyinetmə, suverenlik və hər bir ölkənin özünün 
qərarlar qəbul etmək hüququna hörmətlə yanaşmalıdır. Hesab 
edirəm ki, bu münaqişə hərb yolu ilə yox, saziş və danışıqlar 
yolu ilə öz həllini tapmalıdır və beynəlxalq ictimaiyyət buna 
müşahidəçi kimi baxa bilməz. Zənnimcə, Avropa İttifaqı 
birmənalı olaraq, sülhün bərqərar edilməsində və regional 
münaqişələrin aradan qaldırılmasında bir vasitəçi kimi fəal 
şəkildə çıxış etməli və qəbul olunmuş ədalətli qərarları 
dəstəkləməlidir.  
M ü x b i r: Cənab Prezident, mənim də eyni sualım var. 
Sizin fikrinizcə, Dağlıq Qarabağ məsələsi nə vaxt və hansı 
yolla həll olunacaq?  
İ l h a m   Ə l i y e v: Bilirsiniz, bunun vaxtını demək çətin-
dir. Çünki bu, yalnız bizdən asılı deyildir. Bu, iki tərəfdən 
asılıdır, yəni danışıqlarda iştirak edən iki tərəfdən asılıdır. 
Əfsuslar olsun ki, son on il ərzində aparılmış danışıqlar heç bir 
nəticə verməmişdir. Artıq on ildən çoxdur ki, Azərbaycanın 
torpaqları Ermənistanın işğalı altındadır.  
80-ci illərin sonunda Azərbaycana qarşı başlanmış təca-
vüzkar separatizm siyasəti ölkəmizin ərazisinin 20 faizinin 
işğalı ilə nəticələndi. Burada Dağlıq Qarabağ və onun ət-
rafındakı yeddi inzibati rayon nəzərdə tutulur. Hazırda onlar 
Ermənistanın işğalı altındadır. Etnik təmizləmə siyasəti 
nəticəsində bir milyondan çox azərbaycanlı qaçqın və məcburi 
köçkün vəziyyətinə düşmüşdür. Bu, böyük bir humanitar 
fəlakətdir. Bu çox ədalətsiz bir vəziyyətdir və bunun 
gözlənilməz nəticələri ola bilər. Azərbaycan məsələnin sülh 
yolu ilə həllinə çox çalışır. Hesab edirəm ki, məsələnin dinc 
yolla həlli üçün ən mühüm əsaslar müxtəlif təşkilatlar tərə-
findən qəbul edilmiş qərarlar ola bilər. Yəni bu məsələ arzular 
 295 
və ya xülyalar əsasında yox, beynəlxalq hüququn mövcud 
normaları və prinsipləri əsasında həll olunmalıdır. BMT-nin 
Təhlükəsizlik Şurasının dörd qətnaməsi mövcuddur. O dörd 
qətnamədə erməni hərbi qüvvələrinin Azərbaycanın işğal 
olunmuş ərazisindən qeyd-şərtsiz çıxarılması tələb edilir. Eyni 
zamanda, Avropa Şurası Ermənistanı təcavüzkar kimi pisləmiş 
və öz qətnaməsində aydın şəkildə bildirmişdir ki, Avropa 
Şurasının üzvü olan bir ölkə digər üzv ölkənin ərazisini uzun 
müddət ərzində, davamlı şəkildə işğal altında saxlaya bilməz və 
bu yolverilməzdir. Digər beynəlxaq təşkilatların bu məsələ ilə 
bağlı vacib bəyanatları var, xüsusən də bu yaxınlarda GUAM 
təşkilatının keçmiş Sovet İttifaqı ərazisində dondurulmuş 
münaqişələrlə bağlı qəbul etdiyi qərarı var. Bütün bunlar 
məsələnin həlli üçün çox güclü hüquqi və siyasi əsas yaradır. 
Azərbaycanın ərazi bütövlüyü hər hansı bir danışığın mövzusu 
deyildir. Bizim ərazi bütövlüyümüz bütün ölkələr tərəfindən, 
Birləşmiş Millətlər Təşkilatı tərəfindən tanınır və Dağlıq 
Qarabağ Azərbaycanın ayrılmaz bir hissəsidir. Ona görə də 
hazırda hər bir məsələ Ermənistan tərəfinin yanaşmasından asılı 
olacaqdır. Əgər onlar özlərini konstruktiv aparsalar, əgər XXI 
əsrin reallığına uyğun olaraq siyasətlərinə dəyişiklik etsələr, 
əgər beynəlxalq səviyyədə normal davransalar və digər ölkənin 
ərazisinin ondan qoparılmasına çalışmasalar, hesab edirəm ki, 
biz həll yolunu tapa bilərik. Tamamilə aydındır ki, Azərbaycan 
öz torpaqlarının işğalı ilə heç vaxt barışmayacaq və biz sülh 
variantının ən son imkanına qədər çalışacağıq.  
M ü x b i r: Sualım hər iki prezidentədir. Litva Avropa 
İttifaqının və NATO-nun üzvüdür. Azərbaycan Respublika-
sının xarici siyasətdə Avroatlantik ailəsinə tam 
inteqrasiyanı prioritet hesab etməsi nəzərə alınmaqla, Siz 
beynəlxalq təşkilatlar çərçivəsində iki ölkə arasındakı 
əməkdaşlığın perspektivlərini necə görürsünüz? 
V a l d a s   A d a m k u s: Hesab edirəm ki, verəcəyim ca-
vab çox qısa və aydın olacaqdır. Hər iki ölkə müəyyən 
prinsiplərə sadiqdir. Həmin prinsiplər azad dünya, demokratiya, 
 296 
xalqların öz müqəddəratını təyinetmə hüququ prinsipləridir. 
Hazırda biz dünyada keçirilən bir çox beynəlxalq tədbirlərdə 
birgə işləyirik və bu əməkdaşlığımıza sadiqik. Biz bu işləri 
həmin prinsiplərin qorunmasına yönəldirik və mən hesab 
edirəm ki, bu əməkdaşlıq sözlə verilən hər hansı bəyanatdan 
daha yaxşı nümunədir.  
İ l h a m   Ə l i y e v: Bildiyiniz kimi, ölkələrimiz beynəl-
xalq təşkilatlarda müxtəlif məsələlərə dair əməkdaşlıq edir. Hər 
zaman bir-birimizi dəstəkləyirik və bu bizim siyasi mü-
nasibətlərimizin yüksək səviyyədə olmasından xəbər verir. 
Bizim çox oxşar tariximiz var. Hər iki ölkə öz müstəqilliyini 15 
il bundan əvvəl bərpa etmişdir. Bundan əvvəl hər iki ölkə uzun 
onilliklər və əsrlər boyu müstəqillikdən məhrum olmuşdur. 
Hazırda biz beynəlxalq birliyin fəal üzvüyük, siyasi inkişafımız 
gedir və gələcəkdə əməkdaşlığımızı daha da genişləndirəcəyik. 
Avroatlantik ailəsinə inteqrasiya çox uğurla gedir. Hər iki ölkə 
çox qısa müddət ərzində siyasi, iqtisadi, sosial sahələrdə sürətlə 
inkişaf etmişdir və Litva hazırda Avropa İttifaqının və NATO-
nun üzvüdür. Buna görə də Litvadan aldığımız dəstək bizim 
üçün çox vacibdir və bunun üçün Litva tərəfinə çox 
minnətdarıq. Əminəm ki, cənab Prezidentin səfərindən sonra 
ölkələrimiz arasındakı münasibətlər, o cümlədən beynəlxalq 
təşkilatlar çərçivəsində birgə fəaliyyətimiz və əməkdaşlığımız 
möhkəmlənəcəkdir. Çox sağ olun.  
 
*  *  * 
 Litva Respublikasının Prezidenti Valdas Adamkus iyunun 
8-də Fəxri xiyabanda olmuş, ümummilli lider Heydər Əliyevin 
məzarını ziyarət etmişdir.  
Sonra Litva Respublikasının Prezidenti Valdas Adamkus 
Şəhidlər xiyabanını ziyarət etmişdir.  
Burada Litva Respublikasının Prezidenti Valdas Adam-
kusun şərəfinə fəxri qarovul dəstəsi düzülmüşdü. 
Prezidenti Valdas Adamkus Azərbaycanın müstəqilliyi və 
ərazi bütövlüyü uğrunda canlarından keçmiş qəhrəmanların 
 297 
xatirəsini ehtiramla yad etdi, «Əbədi məşəl» abidəsinin önünə 
əklil qoydu. 
Müdafiə Nazirliyinin hərbi orkestrinin ifasında Litva 
Respublikasının və Azərbaycan Respublikasının dövlət himnləri 
səsləndi. 
Prezident Valdas Adamkus Şəhidlər xiyabanının Xatirə ki-
tabına ürək sözlərini yazdı. 
 
 
 
 
 
 
 
 
 
 
-
 298 
 
 
 
AZƏRBAYCAN PREZİDENTİ İLHAM ƏLİYEVİN 
VƏ XANIMI MEHRİBAN ƏLİYEVANIN  
ADINDAN LİTVA PREZİDENTİ                      
VALDAS ADAMKUSUN VƏ ONUN HƏYAT 
YOLDAŞI ALMA ADAMKİENENİN ŞƏRƏFİNƏ 
TƏŞKİL EDİLMİŞ RƏSMİ                     
QƏBULDA NİTQ 
 
Yaxt-klub 
 
8 iyun 2006-cı il 
 
Hörmətli cənab Prezident Valdas Adamkus!  
Hörmətli xanım Alma Adamkiene!  
Əziz qonaqlar, xanımlar və cənablar!  
Cənab Prezident, ilk növbədə, Sizi və rəhbərlik etdiyiniz 
nümayəndə heyətini Azərbaycanda bir daha səmimiyyətlə 
salamlayır və «Xoş gəlmisiniz!» deyirəm. Bu, Litva 
prezidentinin Azərbaycana ilk rəsmi səfəridir. İnanıram ki, 
Sizin səfəriniz ölkələrimiz arasında münasibətlərin inkişafında 
mühüm rol oynayacaqdır.  
Keçirdiyimiz görüşlər zamanı biz ikitərəfli əməkdaşlıqla 
bağlı geniş fikir mübadiləsi etdik, danışıqlar apardıq. Əminəm 
ki, bütün bunlarla bərabər, imzalanmış sənədlər, iki ölkənin iş 
adamlarının görüşləri əlaqələrimizin inkişafına və 
genişlənməsinə öz töhfəsini verəcəkdir.  
Xalqlarımız arasındakı qarşılıqlı əlaqələrin tarixində XIX–
XX əsrlərin mühüm yeri var. Müstəqillik uğrunda mübarizə 
əzmi ölkələrimizi bir-birinə daha da yaxınlaşdırmışdır. 1918–
20-ci illərdə Litvanın Azərbaycanda diplomatik nümayəndəliyi 
fəaliyyət göstərmişdir.  
 299 
Azərbaycan Litva ilə həm ikitərəfli əsasda, həm də 
Avropaya inteqrasiya proseslərində sıx əməkdaşlığa xüsusi 
əhəmiyyət verir. Biz bu gün ölkələrimiz arasında əlaqələrin 
müxtəlif sahələrdə daha da genişlənməsinin tərəfdarıyıq, eyni 
zamanda beynəlxalq və regional təşkilatlar, o cümlədən 
regionlararası əməkdaşlıq çərçivəsində Baltik Dənizi Dövlətləri 
Şurası ilə əməkdaşlıq etmək istəyirik.  
Azərbaycan regionda və dünyada öz mövqelərini möhkəm-
ləndirir. Həyata keçirilən siyasi və iqtisadi islahatlar ölkənin 
dinamik inkişafına imkan yaradıbdır. 2005-ci ildə Azərbaycan 
iqtisadiyyatı ən yüksək inkişaf sürətinə malik olmuşdur. Ümumi 
daxili məhsulun həcmi 26 faizdən çox artmışdır. Son 10 ildə 
iqtisadiyyatımıza 32 milyard dollar sərmayə qoyulmuşdur. Son 
iki il yarım ərzində isə ölkədə 380 min yeni iş yeri açılmışdır.  
Biz eyni zamanda regionda sabitliyin və təhlükəsizliyin 
möhkəmlənməsinə, iqtisadi inkişafa təkan verəcək beynəlxalq 
layihələr həyata keçiririk. Şərq–Qərb dəhlizinin əsas xətlərindən 
biri olan Bakı–Tbilisi–Ceyhan əsas ixrac boru kəməri 
Azərbaycan neftini bir neçə gün bundan əvvəl dünya 
bazarlarına çıxardı. Bakı–Tbilisi–Ərzurum qaz kəməri, Bakı–
Tbilisi–Qars dəmir yolu layihələrinin həyata keçirilməsi həm 
Azərbaycanın, həm də regionun inkişafında mühüm rol 
oynayacaqdır.  
Lakin mövcud münaqişələri aradan qaldırmadan regionda 
sülhə və təhlükəsizliyə nail olmaq mümkün deyildir. 
Ermənistanın Azərbaycana qarşı hərbi təcavüzü regionda 
sabitliyi pozan başlıca amildir. Bu təcavüz və etnik təmizləmə 
siyasəti nəticəsində torpaqlarımızın 20 faizi işğal edilmiş, 
ölkədə bir milyondan çox qaçqın və məcburi köçkün 
yaranmışdır.  
Azərbaycan münaqişənin beynəlxalq hüquqa uyğun, 
ölkəmizin ərazi bütövlüyü çərçivəsində ədalətli nizama salın-
masını, münaqişə ilə bağlı BMT Təhlükəsizlik Şurasının 
qətnamələrinin, ATƏT, Avropa Şurası və digər beynəlxalq 
təşkilatların qərarlarının yerinə yetirilməsini tələb edir.  
 300 
Hörmətli cənab Prezident, Azərbaycana rəsmi səfərinizdən 
məmnun olduğumu bir daha ifadə edir, Sizə cansağlığı, ölkənizə 
və xalqınıza daim inkişaf, uğurlar arzulayıram və bu badəni 
Sizin şərəfinizə, xanım Alma Adamkienenin şərəfinə, 
Azərbaycan ilə Litva arasında səmimi dostluq və faydalı 
əməkdaşlıq əlaqələrinin inkişafının şərəfinə qaldırıram.  
Sağ olun. 
 
Litva prezidenti Valdas Adamkusun nitqi 
 
Zati-aliləri cənab Prezident İlham Əliyev!  
Hörmətli xanım Mehriban Əliyeva!  
Hörmətli xanımlar və cənablar!  
Sizin valehedici və ecazkar dost ölkənizdə xoş bir ünsiyyət 
şəraitində qonaq olduğumuz üçün mən və Litva nümayəndə 
heyətinin üzvləri böyük məmnunluq hissləri keçiririk. Bütün 
nümayəndə heyətinə göstərilən qonaqpərvərliyə və diqqətə görə 
Sizə səmimi-qəlbdən təşəkkür edirəm. Cənab Prezident, 
əminəm ki, Sizinlə daha tez-tez baş verən görüşlərimiz 
dövlətlərimiz və xalqlarımız arasında, ticarət əlaqələrimizdə 
daha sürətli şəkildə yeni əməkdaşlıq tarixinin yaranmasına 
xidmət edir.  
Cənab Prezident!  
Biz bu gün Bakıda yalnız ticarət əlaqələrimizə, xarici siyasət 
və təhlükəsizlik sahəsindəki münasibətlərimizə yeni təkan 
vermək üçün görüşmürük. Belə ki, bizim görüşümüzün 
gündəliyində həmçinin Baltik və Qafqaz dövlətlərinin regional 
əməkdaşlığının genişləndirilməsi, Avropa İttifaqı ilə Azər-
baycan arasında siyasi, iqtisadi sahələrdə və enerji sahəsində 
tərəfdaşlıq münasibətləri, Qafqazın həyatına maneə olan 
münaqişələrin sülh yolu ilə həllinin axtarışı kimi mühüm 
məsələlər durur.  
Xüsusilə vacibdir ki, bugünkü dialoqumuzun əsasında nəinki 
bizi bir-birimizə bağlayan qarşılıqlı etimad və rəğbət hissləri, 
eləcə də Litva və Qafqaz xalqlarının qədim tarixi əlaqələri 
 301 
durur. Biz hələ 1918-ci ildə, müstəqil dövlətlərimiz yaradılan 
dövrdə bir-birimizə ciddi şəkildə maraq göstərmiş və hətta 
diplomatik münasibətlər qurmaq üçün çalışmışıq.  
Hələ XX əsrin əvvəllərində, o vaxtlar burada yaşamış və neft 
sənayesində çalışmış, habelə poçt xidmətində, orduda qulluqda 
olmuş çoxlu litvalı Azərbaycanın ictimai həyatında fəal iştirak 
etmişdir. Litva ədəbiyyatının klassiki, yazıçı Vintsas Kreve-
Mitskyaviçyus o dövrdə Bakı Universitetinin ilk professorla-
rından biri olmuş, Bakı Litvalıları Cəmiyyətinin sədri kimi, 
müstəqil Azərbaycan Respublikasının quruculuğu işlərində fəal 
çalışmış və Litvanın Azərbaycanda ilk konsulu işləmişdir.  
Məmnuniyyətlə qeyd edirəm ki, Dirçəliş Hərəkatının Litva 
Sayudisinin hələ ilk təşəkkül tapması dövründə Vilnüsdə Litva 
Azərbaycanlıları Cəmiyyəti yaradılmışdır və o vaxtdan 
indiyədək filoloq Mahir Həmzəyevin sədrlik etdiyi bu təşkilat 
digər milli azlıqlarla bərabər, Litvanın dövlət müstəqilliyinin 
bərpa olunmasında fəal iştirak etmiş, Litvanın demokratik 
Avropa dövlətləri ailəsinə qayıtması üçün çox işlər görmüşdür. 
Dövlətimizə belə loyal münasibət göstərdiklərinə görə biz Sizin 
soydaşlarınız olan Litvanın azəri vətəndaşlarına minnətdarıq.  
Zati-aliləri, bu gün gələcəyimizi birgə qurmaq üçün nadir 
imkanlarımız vardır. Ölkələrimizdə kifayət qədər istedadlar və 
yeni ideyalarla çıxış edən insanlar mövcuddur. Biz hökmən 
onların imkanlarından, demokratik dəyərləri bəsləyə-bəsləyə 
müasir Avropa tərəfdaşlığını qurmaq, biri-birimizin ən yaxşı 
təcrübəsindən bəhrələnmək üçün istifadə etməliyik.  
Vilnüsdə və Bakıda səfirliklərin açılması, investisiyaların 
qoyulması və ticarət əlaqələri üçün yeni yollar açan müqa-
vilələrin imzalanması, əlbəttə ki, vaxtında atılmış addımlardır. 
Əminəm ki, indi Bakıda səfərdə olan Litva iş adamlarının 
nümayəndə heyətinin üzvləri burada özlərinə yeni tərəfdaşlar 
tapacaq və bu, öz növbəsində, hərtərəfli əməkdaşlığımızı 
gücləndirəcəkdir.  
Xalqlarımız arasındakı tarixi paralellərə nəzər yetirərkən 
görürəm ki, bizim ən böyük sərvətimizi – xalqlarımız və 
 302 
mədəniyyətlərimiz arasındakı əlaqələri genişləndirib möhkəm-
ləndirən, asılı olmayan və məhdudiyyətə məruz qalmadan 
yaratmaq təşəbbüsü göstərən adamlarımız indiyədək heç vaxt 
bugünkü qədər olmamışdır. Məşhur «Dədə Qorqud» 
dastanlarının, Nizami, Səməd Vurğun, İlyas Əfəndiyev kimi 
ədəbi klassiklərin əsərlərinin Litva dilinə tərcüməsi sayəsində 
ölkənizin mədəniyyəti və xalqınızın müdriklik xəzinəsi bizim 
üçün daha yaxın və anlaşıqlı olmuşdur.  
Münasibətlərimizdə yeni misallar da mövcuddur. Bizim 
siyasətçilərimiz və diplomatlarımız beynəlxalq təşkilatların 
iclaslarında birgə iştirak edirlər. Litvalı Rimas Kurtinaytis 
Azərbaycan basketbolunda ustalığın artması üçün çalışır, 
azərbaycanlı İdrak Dadaşov isə Vilnüsdə «Penki Kontinentay», 
«5 qitə» şirkətinin işinə uğurla rəhbərlik edir. Uşaqlarımızı 
YUNESKO-nun dəstəyi ilə Qafqaz və Baltik ölkələri xalqları 
nağıllarının çap olunduğu «Nağıl körpüləri» kitabı birləşdirir.  
Biz yeniliklər üçün açıq olmağımızla, dünya xalqlarının 
işlərində fəal iştirak etməklə və beynəlxalq siyasətin ən ciddi 
suallarının həllinə qoşulmaq istəyimizlə bir-birimizə bənzəyirik. 
Əsgərlərimiz İraqda və Əfqanıstanda beynəlxalq əməliyyatlarda 
iştirak edir, fəal surətdə öz təcrübələrini bölüşürlər. Biz 
idarəçilik bacarığımızı birgə təkmilləşdirir, hüquqi aktlarımızı 
uyğunlaşdırırıq. Əminəm ki, bu cür oxşarlıqlara görə biz 
xoşniyyətli qonşuluq əlaqələri quran yaxın müttəfiqə 
çevriləcəyik.  
Cənab Prezident, bu gün bizim ölkələri səmimi açıqlıq və 
qarşılıqlı etimad mühiti birləşdirir. İnanıram ki, gün gələcək, 
ölkələrimizi ticarət yolları və enerji şəbəkələri bir-biri ilə 
bağlayacaq, xalqlarımızı isə Avroatlantik icmasının əlaqələri 
birləşdirəcəkdir.  
Cənab Prezident, çalışqan və səbatlı olduğunuz üçün Sizin 
liderlik xüsusiyyətləriniz və Azərbaycanın gələcək islahatlarının 
müvəffəqiyyəti məndə şübhə doğurmur. Sizə və hökumətinizə 
uğurlar, Azərbaycan əhalisinə isə firavanlıq, sabitlik və 
çiçəklənən həyat arzu edirəm.  
 303 
Cənab Prezident, Avroatlantik əməkdaşlığı sualları müzakirə 
olunarkən Siz həmişə mənə dost və strateji tərəfdaş kimi güvənə 
bilərsiniz.  
Nitqimi yekunlaşdıraraq, mən aşağıdakı fikirləri bildirmək 
istəyirəm. Hətta çox qısa səfərimin hələ ilk günü başa çatdıqdan 
sonra da Azərbaycanla bağlı baxışlarım olduqca aydındır. Ərazi 
bütövlüyü və sərhədlərin toxunulmazlığı prinsiplərinə hörmətlə 
yanaşılmalıdır. Bu, müasir beynəlxalq sistemin əsasını təşkil 
edir. Biz beynəlxalq sistemin məhv edilməsinə imkan verə 
bilmərik. Mənim fikrimcə, Dağlıq Qarabağ problemi aşağıdakı 
kimi həll olunmalıdır:  
Birincisi, işğalçı silahlı qüvvələr çıxarılmalı və bu, beynəl-
xalq müşahidəçilərin nəzarəti altında həyata keçirilməlidir.  
İkincisi, bununla yerli əhali üçün sabitlik, təhlükəsizlik 
təmin ediləcək və Azərbaycanın suverenliyi tədricən bərpa 
olunacaqdır.  
Sonda demək istəyirəm ki, Azərbaycan kimi böyük ölkəyə 
səfər edərkən, mən öz müqəddəratını təyin etmiş Azərbaycan 
xalqını Avropanın bir hissəsi kimi görürəm. 
Fürsətdən istifadə edərək, bu badəni Sizin sağlığınıza 
qaldırıram. Sağ olun.  
 
 
 304 
 
 
 
AKADEMİK ZƏRİFƏ ƏLİYEVA ADINA 
AZƏRBAYCAN ELMİ-TƏDQİQAT                      
GÖZ XƏSTƏLİKLƏRİ İNSTİTUTUNUN 
ƏMƏKDAŞLARINA  
 
Əziz dostlar!  
Sizi – akademik Zərifə Əliyeva adına Azərbaycan Elmi–
Tədqiqat Göz Xəstəlikləri İnstitutunun əməkdaşlarını insti-
tutunuzun yaradılmasının 60 illiyi münasibətilə səmimi-qəlbdən 
təbrik edirəm.  
Ölkənin tanınmış elm və müalicə mərkəzlərindən hesab edilən 
Göz Xəstəlikləri İnstitutunun bütün fəaliyyəti nəcib bir işə – 
xalqın sağlamlığının qorunmasına həsr olunmuşdur. Ötən illər 
ərzində institut müxtəlif göz xəstəliklərinin diaqnostikası, 
profilaktikası və müalicəsi ilə bağlı dərin elmi araşdırmalar 
aparmaqla yanaşı, respublikada göz xəstəlikləri üzrə bütün tibb 
müəssisələrinin təşkilində və bu müəssisələr üçün kadrların 
hazırlanmasında böyük xidmətlər göstərmişdir. Azərbaycanda bir 
çox ağır göz xəstəliklərinin qarşısının alınması və aradan qaldırıl-
masında, ümumiyyətlə, elmi-tibbi mühitin formalaşmasında insti-
tutunuzun böyük rolu olmuşdur. Məhz sizin institutun əməkdaş-
larının səmərəli tədqiqat işləri və ardıcıl həyata keçirdikləri məq-
sədyönlü tədbirlər sayəsində son illərdə respublikada təhlükəli 
göz xəstəliklərinin kökü kəsilmiş, dünya işığına həsrət qalmış 
yüzlərlə insanın gözlərinə nur gəlmişdir.  
Demokratik, hüquqi dövlət quruculuğu yolu ilə inamla 
irəliləyən müstəqil Azərbaycan keçən əsrin 90-cı illərinin 
çətinliklərini arxada qoyaraq ölkə daxilində böyük quruculuq 
işləri aparır və gündən-günə mövqeyini bütün dünyada möh-
kəmləndirir. Bu isə öz növbəsində xalqımızın sülh və xoş güzə-
ran, firavanlıq şəraitində yaşamasını təmin edəcəkdir. Şübhə 
yoxdur ki, həyatın bütün sahələrində dinamik inkişaf mərhələsinə 
 305 
qədəm qoymuş ölkəmiz tibb elminin inkişafı, əhaliyə tibbi 
xidmətin səviyyəsinin yüksəldilməsi sahəsində də mühüm 
nailiyyətlər qazanacaqdır. İnanıram ki, bu uğurlar arasında sizin 
də payınız olacaq və öz şərəfli əməyiniz sayəsində üzərinizə 
düşən olduqca vacib işin öhdəsindən ləyaqətlə gələcəksiniz.  
Əmin olduğumu bildirirəm ki, Ümnisə Musabəyova, Zərifə 
Əliyeva, Nazim Əfəndiyev, Zəhra Quliyeva kimi görkəmli alim 
və həkimlər yetirmiş Azərbaycan oftalmologiya məktəbinin 
zəngin ənənələrini davam etdirən Elmi-Tədqiqat Göz Xəstəlikləri 
İnstitutu səhiyyə sahəsində müstəqil Azərbaycan dövləti 
qarşısında duran böyük vəzifələrin yerinə yetirilməsi işinə 
töhfəsini bundan sonra da verəcək, xalqımızın sağlamlığının 
qorunması naminə əlindən gələni əsirgəməyəcəkdir. Sizə bu mə-
suliyyətli, xeyirxah və gərəkli fəaliyyətinizdə yeni-yeni müvəf-
fəqiyyətlər arzulayır, hamınıza cansağlığı və xoşbəxtlik 
diləyirəm.  
 
İLHAM ƏLİYEV 
Azərbaycan Respublikasının Prezidenti  
 
Bakı şəhəri, 8 iyun 2006-cı il 
 
 
 306 
 
 
 
AZƏRBAYCAN – LİTVA BİZNES FORUMUNDA 
NİTQ  
 
Bakı, «Excelsior» mehmanxanası 
 
9 iyun 2006-cı il 
 
Azərbaycan prezidenti İlham Əliyev və Litva prezidenti 
Valdas Adamkus forumda iştirak etmişlər.  
Forumun iştirakçıları dövlət başçılarını səmimiyyətlə 
qarşıladılar. Azərbaycanın İqtisadi İnkişaf naziri Heydər Baba-
yev açılışda çıxış edərək dövlət başçılarını və forumun iştirak-
çılarını salamladı, iqtisadi əməkdaşlığın inkişafına maraq 
göstərən hər iki ölkənin iş adamlarına təşəkkürünü bildirdi. O, 
Azərbaycanın iqtisadi uğurlarından danışaraq ümumi daxili 
məhsulun həcminin ildən-ilə artdığını, dövlətimizi regionda 
lider ölkəyə çevirən qlobal enerji layihələrinin həyata keçi-
rildiyini qeyd etdi. Nazir bildirdi ki, ölkəmizdə qeyri-neft 
sektoru fəal inkişaf edir, sosial sahəyə, əhalinin rifahının yük-
səlməsinə böyük diqqət yetirilir.  
Azərbaycan Avropa qurumlarına inteqrasiya siyasəti aparır, 
ölkəmiz Avropa İttifaqının «Genişlənən Avropa – yeni qon-
şular» proqramına qoşulmuşdur.  
Heydər Babayev Azərbaycan–Litva iqtisadi əməkdaşlığından 
danışaraq dedi ki, 2005-ci ildə iki ölkə arasında əmtəə döv-
riyyəsinin həcmi 7 milyon dollar olmuşdur. O, ümidvar 
olduğunu söylədi ki, bu forum qarşılıqlı surətdə faydalı əmək-
daşlığın genişlənməsində, Azərbaycanın və Litvanın işgüzar 
dairələrinin nümayəndələri arasında əlaqələr yaradılmasında 
öz rolunu oynayacaqdır.  
Azərbaycan və Litva prezidentləri forumda nitq söylədilər. 
 
 307 
 
Azərbaycan prezidenti İlham Əliyevin nitqi 
 
Hörmətli cənab Prezident!  
Əziz qonaqlar!  
Bu gün ölkələrimiz arasında iqtisadi münasibətlərin inki-
şafı baxımından çox əlamətdar bir gündür. Mən çox şadam ki, 
Litva prezidentinin Azərbaycana rəsmi səfəri çərçivəsində 
işgüzar dairələrimiz bir-biri ilə görüşmək, fikir mübadiləsi 
aparmaq, hər bir ölkənin imkanlarını qiymətləndirmək və 
uzunmüddətli iqtisadi əlaqələr qurmaq fürsəti əldə etmişlər.  
Təbii ki, yaşadığımız ümumi siyasi sistemdə, sovet vaxtında 
da müəyyən iqtisadi münasibətlər mövcud olmuşdur. Lakin 
SSRİ-nin süqutundan sonra, əfsuslar olsun ki, iqtisadi əlaqələrin 
böyük hissəsi itirilmişdir. Ölkələrimiz keçid dövrünü 
yaşamışdır. Əlbəttə ki, bir çox iqtisadi və daxili problemlər 
iqtisadi imkanların qiymətləndirilməsinə imkan verməmişdir.  
Bu gün isə Avropa İttifaqının üzvü və çox güclü iqtisadi 
potensiala və artıma malik olan Litva bir tərəfdən, iqtisadi 
böhrandan uğurla çıxmış və sürətlə iqtisadi inkişaf edən 
Azərbaycan digər tərəfdən iqtisadi nailiyyətlərimizin daha da 
artırılması üçün çox gözəl imkan yaradır. Əminəm ki, qarşılıqlı 
surətdə faydalı iqtisadi əməkdaşlıq olduqca səmərəli ola bilər. 
Təbii ki, hökumətlərin oynadığı rol çox əhəmiyyətlidir, lakin 
eyni zamanda, sizin tərəfinizdən də birgə fəaliyyətin başlanması 
üçün çox güclü iqtisadi təkanlar olmalıdır. Azərbaycan öz 
infrastrukturunu, potensialını, resurslarını və xidmətlərini təklif 
edə bilər. Təbii ki, Litva da bu işləri görə bilər. Litva Avropa 
İttifaqının üzvüdür. Azərbaycan tamamilə Avropa standartlarına 
uyğun olaraq öz siyasi və iqtisadi sistemini dünya sisteminə 
qovuşdurmaqdadır. Gələcək illər ərzində Azərbaycanda iqtisadi 
artım daha sürətli olacaqdır. Həmin artım elə bu gün müşahidə 
edilir. Yəni burada söhbət təkcə çox gözəl makroiqtisadi 
göstəricilərdən getmir. Eyni zamanda, bu iqtisadi inkişaf artıq 
insanların gündəlik həyatında hiss olunur. Misal üçün, inşaat 
 308 
biznesi, enerji inkişafı sahələrinin adı çəkilə bilər. Bütün bunlar 
bir-birilə bağlıdır. Azərbaycanın Avropa ilə Asiya arasında təbii 
körpü rolunu oynaması, mühüm coğrafi-strateji mövqeyi və 
yaradılan bütün lazımi infrastruktur da çox faydalı ola bilər. 
Bizim gələcək üçün planlarımız böyükdür. Bir çox 
layihələrimiz var ki, orada böyük beynəlxalq əməkdaşlıq tələb 
olunur. Adambaşına düşən birbaşa xarici sərmayələrin həcminə 
görə Azərbaycan keçmiş sovet respublikaları arasında birinci 
yeri tutur. Bu, eyni zamanda, ölkədə çox yaxşı biznes mühitinin 
yaradılmasından xəbər verir. Ona görə də Litvadan olan 
potensial sərmayədarlar özlərini burada təhlükəsiz və rahat hiss 
edə bilərlər. Bildiyiniz kimi, bu amil digər ölkədə uğurlu iqti-
sadi əməkdaşlığın və sərmayə qoyuluşunun əsas şərt-
lərindəndir.  
Hazırda biz iqtisadiyyatımızı şaxələndirməyə çalışırıq. Təbii 
ki, enerji sektoru bir çox illər ərzində iqtisadiyyatımızın əsasını 
təşkil edəcəkdir. Yəni bizim görəcəyimiz işlərdən asılı 
olmayaraq, iqtisadiyyatın heç bir digər sahəsi həmin sektorla 
müqayisə edilə bilməz. Çünki gələn iki-üç il ərzində ölkəmizdə 
neft və qaz hasilatının həcmi artacaqdır. Bu səbəbə görə hazırda 
bizim əsas diqqətimiz qeyri-neft sektorunun inkişafına 
yönəlibdir. Yəni kənd təsərrüfatı, xidmətlər sahəsi nəzərdə 
tutulur və sizin həmin sahələrdə çox yaxşı təcrübəniz var. Bu 
gün görüşə gəlməzdən əvvəl, biz rəsmilərlə fikir mübadiləsi 
apardıqdan sonra belə bir nəticəyə gəldik ki, artıq çox münasib 
imkanlar mövcuddur və biznes aparılır. Ümumiyyətlə, iş adamı 
onun üçün faydalı olan biznes sahəsini rəsmilərdən daha yaxşı 
müəyyən edir.  
Birgə işləmək üçün yaxşı iradəmiz var. Ölkələrimiz dostdur, 
biz bir-birimizə çox güclü siyasi dəstək veririk. Prezident 
Valdas Adamkusun Azərbaycana indiki səfəri ölkələrimiz 
arasında təşəkkül tapmış möhkəm siyasi münasibətlərin bariz 
nümunəsidir. Bizim potensialımız var. İki tərəf arasında istifadə 
olunacaq və qarşılıqlı fayda gətirəcək imkanlar var. Bu gün 
burada hər iki ölkənin çoxsaylı iş adamları əyləşib və onlar 
 309 
potensial əməkdaşlıq imkanlarını müzakirə edəcəklər. Hesab 
edirəm ki, siz diqqətinizi əsasən praktiki məsələlərə yönəltsəniz, 
çox faydalı olar. Siz qanun normaları, hüquqi sistem, vergi 
sistemi, sərmayə imkanları, layihələrlə tanış ola bilərsiniz. Bu 
yaxınlarda biz dövlətə məxsus olan sərmayə şirkəti yaratmışıq. 
Onun ilkin kapitalı 100 milyon ABŞ dollarıdır. Bu, yalnız cari il 
üçün nəzərdə tutulub və gələn il bu rəqəm, ola bilsin ki, 
artırılacaqdır. Bu şirkətin məqsədi Azərbaycanda müxtəlif 
sənaye layihələrinin həyata keçirilməsində həmsərmayəçi 
olmaqdır. Bu, xarici sərmayədarları ölkəyə cəlb edə bilər.  
Biz hökumət tərəfindən təcili qaydada inkişaf etdirilməli və 
prioritet xarakterli əsas sahələri müəyyən etməliyik. Eyni 
zamanda hesab edirəm ki, dövlət sərmayə şirkətinin Azərbay-
canda həmin layihələrdəki iştirakı potensial sərmayədarların 
etimadını artıracaqdır. Yəni əgər onlar dövlət şirkəti ilə hansısa 
layihədə iştirak etsələr, onun uğuruna tam əmin olacaqlar.  
Bütün imkanlar göz qabağındadır. Hesab edirəm ki, əgər 
işgüzar dairələr həyata keçirilməsini planlaşdırdığımız praktiki 
layihələrə və sizin düşündüyünüz layihələrə diqqət yetirsələr, 
onda bunun nəticələri olacaqdır.  
Mən sizin hamınızı bir daha salamlamaq istəyirəm. Bugünkü 
tədbiri ikitərəfli münasibətlər üçün çox mühüm hesab edirəm və 
forum gələcəkdə əlaqələrimizin inkişafında əsas rol oynaya 
bilər. Mən fəaliyyətinizdə sizə uğurlar arzulayıram.  
Çox sağ olun. 
 
 
 
 
 
Litva prezidenti Valdas Adamkusun nitqi 
 
Çox sağ olun, cənab Prezident!  
Xanımlar və cənablar!  
 310 
Görürəm ki, hörmətli prezident Əliyev müəyyən edilməli 
bütün məsələləri, demək olar ki, artıq qeyd etdi. Lakin icazə 
verin, mən də müəyyən amilləri vurğulayım.  
Hesab edirəm ki, bu cür görüşlər hətta diplomatik toplan-
tılardan da vacibdir. Lakin mən sizi əmin etmək istəyirəm ki, 
ölkələrimizin münasibətləri elə bir yüksək səviyyəyə çatıb ki, 
mən hətta bu cür gözəl diplomatik münasibətlərin və əmək-
daşlığın daha da yaxşılaşdırılmasına ehtiyac belə görmürəm.  
Ancaq biznes adamlarımızın qarşısında hələ də istifadə 
olunmamış böyük imkanlar durur. Mən burada Litva tərəfinin 
perspektivlərini nəzərdə tuturam. Tamamilə razıyam ki, biz 
struktur baxımından eyni məkandan, planlı iqtisadiyyatdan 
çıxmış ölkələrik. O vaxt azad müəssisə, azad təşəbbüs, azad 
enerji kimi fikirlərə imkan verilmirdi. Lakin on beş il keçdikdən 
sonra mən hazırda əməkdaşlığımızın formalaşmış yeni 
konsepsiyasını qəbul edirəm. Fərəh hissi ilə demək istəyirəm ki, 
bu gün biz əldə etdiyimiz nailiyyətlər, gördüyümüz işlər 
haqqında nəinki danışa, onu real həyatda duya da bilərik. 
Bunlar bizim hamımız üçün olduqca yaxşı fürsət yaradır. Mən 
çox şadam ki, burada bizim çox güclü biznes nümayəndələrimiz 
əyləşiblər. Onlar müəyyən məsələlər barədə birbaşa fikir 
mübadiləsi aparmaq, imkanları və əməkdaşlıq yollarını 
araşdırmaq fürsətinə malik olacaq və daha yaxşı məhsulların 
istehsalı sahəsində rəqabət yollarını müzakirə edəcəklər. 
Beləliklə, bizneslə məşğul olan həm sizin, həm bizim 
nümayəndələrimiz üçün təkan – gəlir və faydadır. Yəni burada 
söhbət ölkəmizə gəlib mavi gözlü gözəl sarışın qızlarla tanış 
olmaqdan və biznesi buna qurban verməkdən getmir. Buradakı 
əsas cavab – gəlirdir. Yəni Litva sizin böyük gəlirlər 
götürməyiniz üçün yaxşı imkanları təmin edən bir ölkədir. Bizə 
belə bir əməkdaşlıq lazımdır. Təbii ki, bizim ölkədə sizin təbii 
sərvətlər kimi resurslarımız yoxdur. Lakin bizim sizin təbii 
sərvətlərinizə ehtiyacımız var. Bizə enerji daşıyıcıları lazımdır. 
Yalnız güclü iqtisadiyyat ölkəni siyasi cəhətdən də gücləndirə 
bilər.  
 311 
Dünən biz prezident Əliyevlə ölkələrimizin yeni struktura 
malik olan Avropadakı yeri barədə danışdıq. Biz qloballaşmanı 
müzakirə etdik. Bəzi insanlar buna hətta nifrətlə yanaşır, lakin 
mən demək istəyirəm ki, bu, pis ideya deyildir. Onun 
nəticəsində dünya sistemində mövcud olan bazarlara çıxış açılır. 
Biz bunun faydası üçün çalışmalıyıq, birgə işləməliyik. Mən, 
adətən, deyirəm ki, bu, həyatımızın ən böyük imkanlarıdır. Əgər 
biz bunu etməsək və fürsəti əldən qaçırsaq, onda heç kimi yox, 
özümüzü günahlandırmalıyıq. Beləliklə, prezident Əliyevin indi 
dediyi sözləri mən təkrar etməyəcəyəm. Mən sizi bu forum kimi 
digər tədbirlərə dəvət edir, Litvaya səfər etməyə çağırıram. 
Bununla siz əldə etdiyimiz tərəqqini özünüz görəcəksiniz, 
sıfırdan başladığımız işlərlə tanış olacaq və keçmişlə 
müqayisədə yeni dəyişiklikləri seyr edəcəksiniz.  
Bu fürsət üçün çox minnətdaram və ümid edirəm ki, birgə 
əməkdaşlıq öz bəhrəsini verəcəkdir.  
Çox sağ olun.  
* * * 
 
Sonra forum işini davam etdirdi. Litvanın Təsərrüfat və İqti-
sadiyyat nazirinin müavini Anitsemas İqnomas çıxışında ölkə-
sinin enerji ehtiyatlarından, neft və qaz məhsulları istehsalın-
dan, onların maya dəyərindən, ölkə daxilində satışının təş-
kilindən, bu məhsulların dünya bazarına çıxarılması yollarından, 
yükdaşımaların təşkilindən, vergi ödənişlərindən və s. danışdı.  
Azərbaycanda İxracın və İnvestisiyaların Təşviqi Fondunun 
prezidenti Emil Məcidov ölkəmizdə özəl bölmənin sürətli 
inkişafından, Bakı–Tbilisi–Ceyhan ixrac neft kəməri vasitəsilə 
Azərbaycan neftinin dünya bazarına çatdırılmasından, ölkə 
büdcəsinin sürətli artımından, əhalinin alıcılıq qabiliyyətinin 
gündən-günə yüksəlməsindən ətraflı bəhs etdi. O bildirdi ki, 
gəlirlərin müəyyən hissəsi kənd təsərrüfatı, təhsil, səhiyyə, 
mədəniyyət və s. sahələrin inkişafına yönəldilir. Hazırda Azər-
baycanın xarici kreditlərdən asılılığı yoxdur və ölkəmiz bizimlə 
işləmək istəyən əcnəbi sərmayəçilər üçün açıqdır.  
 312 
Litva Sənaye İşçiləri Konfederasiyası xarici əlaqələr depar-
tamentinin direktoru Simonas Qirdziyayskas ölkəsinin iqtisa-
diyyatında üstünlük təşkil edən orta və kiçik biznesin inkişafı 
sahəsində təmsil etdiyi qurumun fəaliyyəti barədə ətraflı 
məlumat verdi.  
Axırda hər iki ölkənin iş adamları qarşılıqlı iqtisadi əmək-
daşlığın inkişaf etdirilməsinə dair danışıqlar apardılar.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 313 
LİTVA PREZİDENTİ VALDAS ADAMKUS VƏ                                                        
XANIMI ALMA ADAMKİENE                          
HEYDƏR ƏLİYEV FONDUNDA  
 
Heydər Əliyev Fondu 
 
9 iyun 2006-cı il 
  
Litva prezidenti Valdas Adamkus və xanımı Alma 
Adamkiene iyunun 9-da Heydər Əliyev Fondunda olmuşlar.  
Azərbaycan prezidenti İlham Əliyev və fondun prezidenti, 
YUNESKO-nun Xoşməramlı səfiri, Milli Məclisin deputatı 
Mehriban Əliyeva Litvanın dövlət başçısını və onun xanımını 
böyük səmimiyyətlə qarşıladılar.  
Ali qonaq və xanımı müstəqil Azərbaycan dövlətinin 
qurucusu və memarı, ulu öndər Heydər Əliyevin həyatının ən 
müxtəlif məqamlarını əks etdirən nadir fotoşəkillərlə tanış 
oldular, ümummilli liderə məxsus əşyalara maraqla tamaşa 
etdilər.  
Litva prezidentinə Azərbaycan xalqının dahi oğlunun xati-
rəsinə ehtiram əlaməti olaraq yaradılmış fondun məqsədləri 
barədə məlumat verildi. Bildirildi ki, fondun əsas məqsədləri 
prezident Heydər Əliyevin zəngin irsini öyrənmək və təbliğ 
etməkdən, onun Azərbaycanın sosial-iqtisadi, mədəni tərəq-
qisinə yönəlmiş genişmiqyaslı fəaliyyəti barədə gələcək nəsil-
lərdə əyani təsəvvür yaratmaqdan, dahi şəxsiyyətin müəllifi 
olduğu beynəlxalq layihələrin həyata keçirilməsini dəstək-
ləməkdən, Azərbaycan mədəniyyəti və tarixinin geniş təbliği ilə 
əlaqədar aparılan işlərə kömək göstərməkdən ibarətdir.  
Prezident İlham Əliyev ümummilli liderin müxtəlif dövr-
lərdəki fəaliyyəti ilə bağlı tarixi fotolar əsasında Litva prezi-
dentinə məlumat verdi. Sovetlər Birliyi zamanında Azərbaycana 
rəhbərlik etdiyi, SSRİ rəhbərliyində çalışdığı illər, ən nəhayət, 
müstəqil Azərbaycanın prezidenti olduğu tarixi dövr bu 
fotoşəkillərdə geniş əksini tapmışdır. Dünyanın böyük siyasi və 
 314 
dövlət xadimləri ilə keçirdiyi diplomatik görüşləri yada salan 
nadir fotolar da böyük maraq doğurdu. Litva prezidenti Valdas 
Adamkus fondla tanışlıqdan sonra Xatirə kitabına öz ürək 
sözlərini yazdı.  
Fondun prezidenti Mehriban xanım Əliyeva ali qonağa 
hədiyyə təqdim etdi. Sonra Azərbaycan prezidenti İlham Əliyev 
və Litva prezidenti Valdas Adamkus və xanımları fondun 
binasının eyvanından Bakının mənzərəsini, o cümlədən qədim 
İçərişəhəri seyr etdilər.  
Dövlət başçıları və xanımları sonra çay süfrəsi arxasında 
səmimi söhbət etdilər. Prezident İlham Əliyev prezident Valdas 
Adamkusa respublikamıza səfəri zamanı keçirdiyi görüşləri əks 
etdirən fotoalbom təqdim etdi.  
Dövlət başçıları və xanımları xatirə şəkli çəkdirdilər.  
 
 
 
 
 315 
 
 
 
RUSİYANIN FÖVQƏLADƏ HALLAR NAZİRİ                                                 
SERGEY ŞOYQU İLƏ GÖRÜŞ 
 
Prezident sarayı 
 
9 iyun 2006-cı il 
 
Azərbaycan Respublikasının Prezidenti İlham Əliyev 
iyunun 9-da Prezident sarayında Rusiya Federasiyasının Föv-
qəladə Hallar naziri Sergey Şoyqunu qəbul etmişdir.  
Görüşdə ölkələrimiz arasında müxtəlif sahələrdə ikitərəfli 
əlaqələrin uğurla inkişaf etdiyi vurğulandı, Azərbaycanın və 
Rusiyanın müvafiq nazirlikləri və strukturları arasında əmək-
daşlığın genişləndirilməsindən məmnunluq ifadə olundu.  
Azərbaycanda Fövqəladə Hallar Nazirliyinin yenicə yara-
dılmasına baxmayaraq, dövlət tərəfindən bu sahəyə böyük 
qayğı, diqqət göstərildiyi və nazirliyin tam yüksək səviyyədə 
fəaliyyət göstərməsi üçün konkret işlərin görüldüyü vurğulandı. 
Hər iki ölkənin fövqəladə hallar nazirlikləri arasında 
əməkdaşlığın Azərbaycan–Rusiya münasibətlərində rol oyna-
dığı bildirildi.  
 316 
 
 
 
RUSİYA TİBB ELMLƏRİ AKADEMİYASININ 
HƏQİQİ ÜZVLƏRİ, MƏŞHUR 
OFTALMOLOQLAR ARKADİ NESTEROV VƏ 
ALEVTİNA BROVKİNA İLƏ GÖRÜŞ 
 
Prezident sarayı 
 
9 iyun 2006-cı il 
  
Azərbaycan Respublikasının Prezidenti İlham Əliyev 
iyunun 9-da Prezident sarayında Rusiya Tibb Elmləri Akade-
miyasının həqiqi üzvləri, məşhur oftalmoloqlar Arkadi Nes-
terovu və Alevtina Brovkinanı qəbul etmişdir.  
Akademik Zərifə xanım Əliyeva adına Azərbaycan Elmi-
Tədqiqat Göz Xəstəlikləri İnstitutunun açılmasının 60 illiyi 
münasibətilə keçirilən tədbirlərdə iştirak etmək üçün Bakıya 
gəlmiş akademik Arkadi Nesterov və akademik Alevtina Brov-
kina Azərbaycan prezidenti İlham Əliyev və xanımı Mehriban 
Əliyeva ilə görüşlərindən böyük iftixar və məmnunluq hissi 
keçirdiklərini bildirdilər. Rusiyalı alimlər mərhum akademik 
Zərifə xanım Əliyeva ilə birgə elmi layihələr, elmi əsərlər 
üzərində çalışdıqları dövrləri xatırladaraq onun oftalmologiya 
elminin inkişafında rolunu xüsusi qeyd etdilər.  
Dövlətimizin başçısı Azərbaycanda tibb elminin, o cümlədən 
oftalmologiyanın inkişafına dövlət qayğısından danışdı.  
 
 
 
 
 
 
 
 317 
 
 
 
 
QARA DƏNİZ İQTİSADİ ƏMƏKDAŞLIQ 
TƏŞKİLATININ BAŞ KATİBİ                                 
LEONİDAS XRİZANTOPULOS                               
İLƏ GÖRÜŞ  
 
Prezident sarayı 
 
12 iyun 2006-cı il 
 
Azərbaycan Respublikasının Prezidenti İlham Əliyev 
iyunun 12-də Prezident sarayında Qara Dəniz İqtisadi Əmək-
daşlıq Təşkilatının (QİƏT) Baş katibi Leonidas Xrizantopulosu 
qəbul etmişdir.  
QİƏT-in Baş katibi Azərbaycanda bir neçə səmərəli görüşlər 
keçirdiyini, Heydər Əliyev Fondunda olduğunu, onun ölkənin 
sosial həyatında böyük işlər gördüyünün şahidi olduğunu 
söylədi. Qonaq dövlətimizin başçısının rəhbərliyi ilə 
Azərbaycanda iqtisadiyyatın yüksək sürətlə inkişaf etdiyini 
vurğuladı.  
Prezident İlham Əliyev Azərbaycanın müxtəlif beynəlxalq və 
regional təşkilatlarla, o cümlədən QİƏT-lə əməkdaşlığının daim 
genişləndiyini bildirdi, iqtisadiyyatın sürətli inkişafı 
istiqamətində görülən işlərdən danışdı.  
Görüşdə Azərbaycanla QİƏT arasında müxtəlif sahələrdə 
əməkdaşlığa dair fikir mübadiləsi aparıldı.  
 318 
 
 
Qara Dəniz Ticarət və İnkişaf Bankının 
nümayəndə  heyəti ilə görüş 
 
Azərbaycan Respublikasının Prezidenti İlham Əliyev iyunun 
12-də Prezident sarayında Qara Dəniz Ticarət və İnkişaf 
Bankının prezidenti Hayrettin Kaplanın başçılıq etdiyi nü-
mayəndə heyətini qəbul etmişdir.  
Azərbaycana səfər etmələrindən çox şad olduqlarını bildirən 
və onlara göstərilən qonaqpərvərliyə görə təşəkkür edən bankın 
prezidenti dedi ki, çox uğurlu görüşlər keçirmişik və bir sıra 
birgə layihələrimiz var.  
Prezident İlham Əliyev nümayəndə heyəti ilə görüşdən şad 
olduğunu vurğulayaraq dedi ki, belə görüşlər gələcəkdə 
əlaqələrimizin daha da inkişaf etməsinə xidmət edir. Bu ya-
xınlarda Rumıniyada Qara dəniz forumunda iştirak etdik, bir 
cox məsələlər, xüsusilə Qara dəniz və Xəzər dənizi regionları 
arasında əməkdaşlıq məsələləri müzakirə olundu. Hazırda 
regional əməkdaşlıqla bağlı layihələrin, o cümlədən nəqliyyat, 
enerji layihələrinin xüsusi əhəmiyyəti olduğunu vurğulayan 
dövlətimizin başçısı bildirdi ki, bunlar bizi daha da yaxın-
laşdırır. Deyə bilərik ki, bu əməkdaşlıq uğurla həyata keçirilir, 
işbirliyimiz əməli xarakter daşıyır. Qara dəniz və Xəzər dənizi 
regionları artıq vahid region kimi qəbul edilir. Prezident İlham 
Əliyev vurğuladı ki, şübhəsiz, bu, regionda iqtisadi, siyasi 
vəziyyətə, təhlükəsizlik və sabitliyə təsir göstərə bilər. Sizin 
təmsil etdiyiniz xalqlarla gözəl münasibətlərimiz var.  
Dövlətimizin başçısı daha sonra dedi ki, Azərbaycanda 
enerji, nəqliyyat və digər sahələrdə bir sıra layihələrin həyata 
keçirilməsi uğurla davam edir. Təbii ki, bu cür layihələrin 
maliyyə dəstəyinə ehtiyacı var. Müxtəlif ölkələr, onların şir-
kətləri əməkdaşlıqdan mənfəət əldə olunmasını görməlidir.  
 319 
 
 
 
 
   QEYDLƏR    
 
 1. İqtisadi Əməkdaşlıq Təşkilatı – Qərargahı Tehrandadır. 
1992-ci ildən Azərbaycan Respublikası bu beynəlxalq təşkilatın 
üzvüdür. – 5 –29,45,54,59,108,200. 
 
2. Əfqanıstan, Ə f q a n ı s t a n   İ s l a m   D ö v l ə t i – 
Cənub–Qərbi Asiyada dövlət. Sahəsi 652,2 min km
2
, əhalisi 22,7 
milyon nəfərdir. İnzibati ərazisi 29 vilayətə və mərkəzə tabeli 2 
mahala bölünür. Dövlət başçısı prezidentdir. Paytaxtı Kabil 
şəhəridir. – 5–29,212. 
 
3. Həmid Kərzai (d.1957) – 2004-cü ildən Əfqanıstan İslam 
Dövlətinin prezidenti. 2001–2002-ci illərdə Əfqanıstanın Baş naziri 
olmuşdur. – 5–29. 
 
4. İran, İ r a n   İ s l a m   R e s p u b l i k a s ı – Cənub–
Qərbi Asiyada dövlət. Sahəsi 1,65 milyon km
2
, əhalisi 62,2 
milyon nəfərdir. Paytaxtı Tehran şəhəridir. İnzibati cəhətdən 24 
ostana bölünür.  Ali qanunverici hakimiyyət orqanı 4 il müd-
dətinə seçilən Xalq Şurası Məclisidir. Hökuməti Baş nazir 
təşkil, prezident isə təsdiq edir. – 5–29,108,192,205,236, 280. 
 
5. Mahmud Əhmədinejad (d.1956) – 2005–13-cü illərdə 
İran İslam Respublikasının prezidenti olmuşdur. Xarici 
siyasətdə ABŞ ilə münasibətlərin olduğu kimi qalmasını və heç 
bir güzəştə gedilməməsini müdafiə etmiş, BMT-ni fəaliy-
yətsizlikdə günahlandırmış və İranın nüvə proqramının həyata 
keçirilməsinin labüd olduğunu bildirirdi. – 5–29,108, 236. 
 
 
 320 
6. Türkiyə Cümhuriyyəti – Qərbi Asiyada və Avropanın 
cənub–şərq kənarında  dövlət. Sahəsi 780,6 min km
2
, əhalisi 78 
milyon nəfərdir. İnzibati cəhətdən 67 ilə (vilayətə) bölünür. Pay-
taxtı Ankara şəhəridir. Dövlət başçısı prezident, Ali qanunvericilik 
orqanı Türkiyə Böyük Millət Məclisidir. – 5–29,30,31, 35,36,38–
40,54,152,168,172,184,187,214,220,222,249,250,262, 
266,267,268–269,279. 
 
7. Ərdoğan Rəcəb Tayyib (d.1954) – Türkiyə siyasi və dövlət 
xadimi. R.T.Ərdoğan 1980-ci ildən siyasi fəaliyyətə qoşulmuşdur. 
1994-cü ilin martında İstanbul Böyük Şəhər Bələdiyyəsinin sədri,  
Ədalət və İnkişaf Partiyasının  lideri. – 
2002-ci ildə keçirilən növbədənkənar seçkilər nəticəsində 
Ədalət və İnkişaf Partiyası  təkbaşına hakimiyyətə gəlmək imkanı 
əldə etdi və Ərdoğan TBMM-də Türkiyənin Baş naziri seçildi. – 
5–29,30. 
 
8. Qazaxıstan, Q a z a x ı s t a n   R e s p u b l i k a s ı – 
Avrasiyanın mərkəzi hissəsində dövlət. Sahəsi 2724,9 min km
2
, 
əhalisi 16 679 min nəfərdir. Paytaxtı Astana şəhəridir.  Dövlət 
başçısı  prezident, qanunverici orqanı birpalatalı Ali Sovetdir. – 5–
29,31,36,150,265,270–271. 
 
9. Danial Axmetov (d.1954) – Qazaxıstan dövlət xadimi. 
2003–2007-ci illərdə Qazaxıstan Respublikasının Baş naziri, 
2007–2009-cu illərdə Müdafiə naziri olmuşdur. İqtisad elmləri 
doktoru. – 5–29,31. 
 
10. Pakistan, P a k i s t a n   İ s l a m   R e s p u b l i k a s ı – 
Cənubi Asiyada dövlət. Sahəsi 796 min km
2
, əhalisi 133,5 
milyon nəfərdir. Paytaxtı İslamabad şəhəridir. İnzibati cəhətdən 
4 əyalətə və federal paytaxt ərazisinə bölünür. Dövlət başçısı 
prezident, qanunverici orqanı ikipalatalı parlamentdir. – 5–
29,58–62. 
 
 321 
11. Şövkət Əziz (d.1949) – Pakistan dövlət xadimi. 2004–
2007-ci illərdə Pakistanın Baş naziri olmuşdur. – 5–29. 
 
12. Tacikistan, T a c i k i s t a n   R e s p u b l i k a s ı – Orta 
Asiyanın cənub–şərqində dövlət. Sahəsi 143,1 min km
2
, 
əhalisi 5705 min nəfərdir. İnzibati ərazisi Bədaxşən Muxtar 
Vilayətinə, 2 vilayətə və 45 rayona bölünür. Dövlət başçısı 
prezident, qanunverici orqanı Məclisdir. Paytaxtı Düşənbədir. 
– 5–29,230. 
 
13. Akil Akilov (d.1944) – Tacikistan dövlət xadimi. 
1999–2013-cü illərdə Tacikistan Respublikasının Baş naziri 
olmuşdur. – 5–29. 
 
14. Özbəkistan,  Ö z b ə k i s t a n   R e s p u b l i k a s ı – Orta 
Asiyanın mərkəzində dövlət. Sahəsi 447,4 min km
2
, əhalisi 
23 206 min nəfərdir. Özbəkistanın tərkibinə Qarakalpak Muxtar 
Respublikası və 12 vilayət daxildir. Dövlətin başçısı – 
prezident, qanunverici orqanı – Məclisdir. Paytaxtı Daşkənd 
səhəridir. – 5–29,190. 
 
15. Erkin Xəlilov (d.1955) – özbək hüquqşünası. Hüquq 
elmləri namizədi. 2005–2008-ci illərdə Özbəkistan Qanun-
vericilik Palatasının sədri olmuşdur. – 5–29. 
 
16. Qırğızıstan, Q ı r ğ ı z ı s t a n   R e s p u b l i k a s ı –  
Orta Asiyanın şimal–şərqində dövlət. Sahəsi 198,5 min km
2
, 
əhalisi 4526 min nəfərdir. İnzibati ərazisi 6 vilayətə, 40 rayona 
bölünür. Dövlət başçısı prezident,  qanunverici orqanı parla-
mentdir. Paytaxtı Bişkekdir. – 5–29,190. 
 
17. Almanbet Mattubraimov (d.1952) – mühəndis-texno-
loq. 2005–2006-cı illərdə Qırğızıstan Respublikasının Baş 
nazirinin müavini statusunda Avrasiya İqtisadi Əməkdaşlıq 
Təşkilatında daimi nümayəndəsi olmuşdur. – 5–29. 
 322 
 
18. Türkmənistan,  T ü r k m ə n i s t a n    R e s p u b l i- k 
a s ı – Orta Asiyanın cənub–qərbində dövlət. Sahəsi 488,1 min 
km
2
, əhalisi 4574 min nəfərdir. İnzibati ərazisi 5 vilayətə 
bölünür. Dövlət başçısı prezident, qanunverici orqanı Məclisdir. 
Paytaxtı Aşqabaddır. – 5–29. 
 
19. Asxat Orazbay (d.1960) – Fövqəladə və Səlahiyyətli səfir. 
1992-ci ildən Qazaxıstan Xarici İşlər Nazirliyində müxtəlif məsul 
vəzifələrdə çalışır. 2004–2006-cı illərdə İqtisadi Əməkdaşlıq 
Təşkilatının (İƏT) Baş katibi olmuşdur. – 5–29. 
 
20. Elmar Məmmədyarov,  E l m a r  M ə h ə r r ə m   o ğ- 
l u (d.1960) – tarix elmləri namizədi, diplomat. 1995–98-ci 
illərdə Azərbaycan Respublikasının Xarici İşlər Nazirliyində 
beynəlxalq təşkilatlar idarəsinin başçısı, 1998–2003-cü illərdə 
ABŞ-da Azərbaycan səfirliyində müşavir, 2003–04-cü illərdə İta-
liyada Azərbaycan Respublikasının səfiri, 2004-cü ildən isə 
Azərbaycan Respublikasının Xarici İşlər naziridir. – 5–29, 286. 
 
21. İmaməli Rəhmon, İ m a m ə l i   Ş ə r i f   o ğ l u  
(d.1952) – Tacikistanın siyasi və dövlət xadimi. 1992-ci ildə Ta-
cikistan Ali Sovetinin sədri olmuşdur. Həmin ilin noyabrından 
Tacikistan Respublikasının prezidentidir.  – 5,6,7,230. 
 
22. Heydər Əliyev,  H e y d ə r   Ə l i r z a  o ğ l u (1923–2003) 
–  Müstəqil Azərbaycan dövlətinin memarı və qurucusu, xalqımı-
zın ümummilli lideri, görkəmli dövlət xadimi, Azərbaycan 
Respublikasının Prezidenti (1993–2003), iki dəfə Sosialist Əməyi 
Qəhrəmanı. 
1964-cü ildə Azərbaycan SSR Nazirlər Soveti yanında Dövlət 
Təhlükəsizlik Komitəsi sədrinin müavini, 1967-ci ildə isə sədri 
vəzifəsinə irəli çəkilmişdir. 
 323 
Azərbaycan Kommunist Partiyası Mərkəzi Komitəsinin iyul 
(1969) plenumunda Heydər Əliyev MK-nın büro üzvü, Azər-
baycan KP MK-nın Birinci katibi seçilmişdir.  
H.Əliyevin respublikaya rəhbərlik etdiyi ilk  illərdən əhatəli 
iqtisadi konsepsiya hazırlanmış, yeni istehsal sahələri yaradılmış, 
Azərbaycanın iqtisadi potensialı güclənmişdir. H.Əliyevin 
respublikaya bilavasitə rəhbərlik etdiyi dövrdə (1969–82-ci illər) 
idarəetmə mexanizminin və metodlarının təkmilləşdirilməsi, əmək 
və ictimai-siyasi fəallığın artırılması, kənd təsərrüfatının 
inkişafında yüksək göstəricilər əldə edilməsi, azərbaycançılıq məf-
kurəsinin, milli ruhun, milli özünüdərkin yüksəlişi, müstəqil 
dövlətçilik ideyalarının güclənməsi və reallaşması üçün dəyərli 
işlər görülmüşdür. 
H.Əliyev 1971-ci ildə Sovet İttifaqı Kommunist Partiyası Mər-
kəzi Komitəsinin  üzvü, 1976-cı ilin martında Sov.İKP MK Siyasi 
Bürosu üzvlüyünə namizəd, 1982-ci ilin noyabrında isə Siyasi 
Büro üzvü seçilmiş və eyni zamanda SSRİ Nazirlər Soveti sədrinin 
Birinci  müavini təyin edilmişdir. 
H.Əliyev Moskvada işlədiyi dövrdə də həmişə Azərbaycanı 
düşünmüş, onun taleyi ilə yaşamış, doğma respublikanın dünyada 
tanıdılması üçün əlindən gələni etmişdir. 
H.Əliyev  1990-cı ilin 20 yanvarında sovet qoşunlarının Bakıda 
törətdiyi qanlı faciəni qətiyyətlə pisləmiş və Azərbaycanın 
Moskvadakı nümayəndəliyində kəskin bəyanatla çıxış etmişdir. 
H.Əliyev 1990-cı ilin iyulunda Azərbaycana qayıtmış,  əvvəlcə 
Bakıda, sonra isə Naxçıvanda yaşamışdır. O, 1991–93-cü illərdə 
Naxçıvan Muxtar Respublikası Ali Məclisinin sədri, Azərbaycan 
Respublikası Ali Sovetinin sədr müavini olmuş, Ali Sovetin sessi-
yalarında fəal iştirak etmiş, Azərbaycanda mövcud ictimai-siyasi  
vəziyyəti həmişə obyektiv təhlil etmiş, mühüm prinsipial fikirlər 
söyləmiş, Dağlıq Qarabağ münaqişəsinin səbəblərini aşkara 
çıxarmış və təqsirkarların dəqiq ünvanını göstərmişdir. 1993-cü 
ilin may–iyununda dövlət böhranının, hakimiyyətsizliyin, başıpo-
zuqluğun kulminasiya nöqtəsinə çatması ilə ölkədə vətəndaş 
müharibəsi və müstəqilliyin itirilməsi təhlükəsi yarandıqda Azər-
 324 
baycan xalqı H.Əliyevin hakimiyyətə gətirilməsi tələbi ilə ayağa 
qalxdı və Azərbaycanın o zamankı  dövlət rəhbərliyi onu rəsmən 
Bakıya dəvət etməyə məcbur oldu. H.Əliyev iyunun 15-də 
Azərbaycan Ali Sovetinin sədri seçildi, iyulun 24-də Milli Məclisin 
qərarı ilə Azərbaycan Respublikası Prezidentinin səlahiyyətlərini 
həyata keçirməyə başladı.  
1993-cü il oktyabrın 3-də ümumxalq səsverməsi nəticəsində 
H.Əliyev Azərbaycan Respublikasının Prezidenti seçildi. H.Əli-
yevin Azərbaycan rəhbərliyinə qayıdışı ilə ölkənin ictimai-siyasi, 
sosial, iqtisadi, elmi-mədəni həyatında böyük dönüş oldu, beynəl-
xalq norma və prinsiplərə uyğun müstəqil dövlət quruculuğu 
prosesi başlandı. Dövlətimizin xarici siyasəti, eləcə də dünyanın 
aparıcı dövlətləri və beynəlxalq təşkilatları ilə əlaqələri milli 
maraqlara əsaslanan xətlə inkişaf etməyə başladı. Dağlıq Qarabağ 
münaqişəsinin həllində ilk mərhələ kimi, cəbhə xəttində atəşkəs 
elan edilməsinə nail olundu. H. Əliyevin fəal diplomatiyası nəticə-
sində ATƏT-in Lissabon sammitində (1996) bu beynəlxalq 
təşkilatın 54 üzvündən 53-ü (Ermənistandan başqa) Dağlıq Qara-
bağ probleminin həllində Azərbaycanın mənafeyinə uyğun  
prinsipləri açıq şəkildə müdafiə etdi. 
1994-cü ilin sentyabrında Bakıda dünyanın aparıcı neft  şir-
kətləri ilə «Əsrin müqaviləsi» adı almış mühüm  müqavilələr  
bağlandı. 
 1999-cu ilin aprelində GUÖAM birliyinin geniş bir məkanda 
yaranmasında H.Əliyevin önəmli xidməti olmuşdur. 
H.Əliyevin «İnsan hüquq və azadlıqlarının təmin edilməsi 
haqqında» fərmanları Azərbaycanın dünyaya və Avropaya 
inteqrasiyası prosesinin sürətləndirilməsinə geniş imkanlar yaratdı. 
Məhz bunun nəticəsində Azərbaycan 1996-cı ilin iyunundan 
Avropa Şurasına  «Xüsusi qonaq» statusu almış, 2001-ci il yan-
varın 25-də isə onun tamhüquqlu üzvü olmuşdur. 
H.Əliyev 1998-ci il oktyabrın 11-də xalqın  yüksək siyasi fəal-
lığı şəraitində keçirilən seçkilərdə yekdilliklə yenidən prezident 
seçildi. 
 325 
H.Əliyev bir sıra beynəlxalq mükafatlara, o cümlədən Beynəl-
xalq Atatürk  Sülh Mükafatına, müxtəlif ölkə universitetlərinin 
fəxri doktoru adına və digər yüksək nüfuzlu fəxri adlara layiq 
görülmüşdür.  – 6,35–37,38,39,44,56,61,67,68,71,82,101, 
112,113,134,162,165,172,174,176,178,225,233,245,246,257,258, 
259,260,268,272,276,298,315. 
23. Bakı–Tbilisi–Ceyhan – 1998-ci il oktyabrın 29-da Azər-
baycan, Türkiyə, Gürcüstan, Qazaxıstan, Özbəkistan prezidentləri 
və ABŞ-ın Energetika naziri Bakı–Tbilisi–Ceyhan marşrutunu 
müdafiə edən «Ankara bəyannaməsini» imzalamışlar. Uzunluğu 
1695 km olan Bakı–Tbilisi–Ceyhan neft kəməri 2006-cı ildə 
istifadəyə verilmişdir. – 9–25,30,35–37,39,44,54,76, 
86,101,130,165,174–176,201,211,239,253,258,260,261,262,263, 
265,268,269,270,278,283,301,313. 
 
24. Bakı– Tbilisi – Ərzurum  – Cənubi Qafqaz qaz kəməri. 
Rəsmən 2007-ci ildə açılmışdır. Kəmərin uzunluğu 970 km-dir 
(442 km Azərbaycandan, 248 km Gürcüstandan, 280 km isə 
Gürcüstan–Türkiyə sərhədindən Ərzuruma qədərdir). Kəmərə qaz 
«Şahdəniz»dən ötürülür. – 9,25,30,39,44,54,76,86,101,130, 
165,187,239,258,261,223,269,301. 
 
25. TRASEKA,   T r a n s x ə z ə r    n ə q l i y y a t   d ə h l i -z 
i – Avropanı Asiya ilə birləşdirən yol. Bu nəqliyyat dəhlizini 
Şərqlə Qərbi birləşdirən orta materik xətti də adlandırmaq olar. 
Transxəzər nəqliyyat dəhlizi Azərbaycanı, bütünlükdə Qafqazı 
Avropa ilə birləşdirir. – 10,253. 
 
26. Nursultan  Nazarbayev,   N u r s u l t a n    A b i ş   o ğ- l 
u (d.1940) – Qazaxıstanın dövlət və siyasi xadimi. 1979-cu ildə 
Qazaxıstan MK-nın katibi, 1984-cü ildə Qazaxıstan Ali Sovetinin 
sədri, Nazirlər Sovetinin sədri, 1989–91-ci illərdə Qazaxıstan KP 
MK-nın Birinci katibi. 1990-cı ildə həm də Ali Sovetin sədri, 1991-
ci ildə Qazaxıstan SSR-in prezidenti və 1991-ci ilin dekabrından 
Qazaxıstan Respublikasının Prezidentidir.  – 14,31. 
 326 
 
27. Ümumdünya Ticarət Təşkilatı – 1947-ci ildə qəbul 
edilmiş müqavilə. 23 ölkənin beynəlxalq ticarətdə gömrük rü-
sumlarının aşağı salınmasına və başqa çətinliklərin aradan gö-
türülməsində hökumətlərarası qəbul etdiyi çoxtərəfli müqa-
vilədir. Bu müqavilə 1995-ci ildə beynəlxalq ticarətdə rüsumlar 
haqqında qəbul edilmiş müqavilənin hüquqi varisidir.  
Təşkilatın əsas prinsipi bütün iştirakçılar üçün münasib 
mühit yaratmaqdır. Təşkilata 130 ölkə daxildir. – 15. 
 
28. Bakı–Tbilisi–Qars – planlaşdırılmış dəmir yol layihəsi. 
Dəmir yolu Azərbaycanın paytaxtı Bakı  şəhərindən Gürcüstanın  
Tbilisi və Axalkali şəhərlərindən Türkiyənin Qars şəhərinə qədər 
inşa edilir.  ABŞ və Avropa Birliyi yolun Ermənistandan  kənar 
keçdiyinə görə layihəyə qarşı çıxmış və tikintinin maliy-
yələşdirilməsindən imtina etmişlər. Onlar Bakı–Tbilisi–Qars  dəmir 
yolunun tikilməsi əvəzinə Qars–Gümrü–Tbilisi xəttinin çəkilməsini 
tələb edirdilər.Lakin Azərbaycan ilə Ermənistan arasında olan 
Dağlıq Qarabağ münaqişəsi səbəbindən bu tələblər rədd edildi və 
dəmir yolu xəttinin tikintisinin maliyyələşdirilməsini tam olaraq 
Azərbaycan öz üzərinə götürdü. Bu yol 2015-ci ilin ortalarında 
istifadəyə veriləcək. – 22,39,54,86,131, 168, 239,301. 
 
29. Birləşmiş  Millətlər  Təşkilatı (BMT) – müasir dünyanın 
ən nüfuzlu beynəlxalq təşkilatı. Qərargahı Nyu-York şəhərindədir. 
Əsas vəzifəsi beynəlxalq sülhü və təhlükəsizliyi qorumaq və 
möhkəmlətmək, dövlətlər arasında əməkdaşlığı inkişaf 
etdirməkdir. BMT-nin Nizamnaməsi 1945-ci il iyulun 26-da San-
Fransisko konfransında 50 dövlətin nümayəndəsi tərəfindən imza-
lanmış,  1945-ci il oktyabrın 24-də qüvvəyə minmişdir. Hazırda 
BMT-yə 198 dövlət daxildir. 
 BMT-nin əsas orqanları Baş Məclis, Təhlükəsizlik Şurası, 
İqtisadi və İctimai Şura, Qəyyumluq Şurası, Beynəlxalq Məhkəmə 
və Katiblikdir. 
Azərbaycan Respublikası 1992-ci ildən BMT-nin üzvüdür.  
 327 
Dövlətimizin apardığı uğurlu xarici siyasət nəticəsində Azər-
baycan 2011-ci ilin oktyabr ayında BMT-nin Təhlükəsizlik 
Surasına qeyri-daimi üzv qəbul olunmuşdur. – 23,24,157,203, 
213,254,260,283,297. 
 
30. Müstəqil Dövlətlər Birliyi (MDB) – 1991-ci il de-
kabrın 8-də Belorusiya, Rusiya və Ukrayna dövlət başçılarının 
imzaladıqları saziş əsasında SSRİ dağıldıqdan sonra yeni 
dövlətlərarası birlik kimi yaradılmışdır. Azərbaycan 1993-cü 
ilin sentyabrında MDB-yə daxil olmuşdur. Tərkibinə keçmiş 
SSRİ-nin 12 müttəfiq respublikası – Azərbaycan, Belarus, 
Ermənistan, Gürcüstan, Qazaxıstan, Qırğızıstan, Moldova, Öz-
bəkistan, Rusiya, Tacikistan, Türkmənistan, Ukrayna daxildir. 
MDB-nin 1993-cü ildə qəbul edilmiş nizamnaməsində aşağı-
dakı birgə fəaliyyət sahələri nəzərdə tutulur: insan hüquq və 
azadlıqlarının təmin edilməsi; xarici siyasi fəaliyyətin əlaqə-
ləndirilməsi; ümumi iqtisadi məkanın formalaşdırılmasında, 
nəqliyyat sisteminin və rabitənin inkişafında əməkdaşlıq; 
əhalinin sağlamlığının və ətraf mühitin mühafizəsi; sosial və 
mühacirət məsələləri, mütəşəkkil cinayətkarlıqla mübarizə; 
müdafiə siyasətində və  sərhədlərin qorunmasında əməkdaşlıq. 
MDB-nin orqanları aşağıdakılardır: Dövlət başçıları Şurası; 
Hökumət başçıları Şurası; Xarici İşlər nazirləri Şurası; Dövlət-
lərarası iqtisadi Şura; Mərkəzi Sankt-Peterburq şəhərində olan 
Parlamentlərarası Assambleya və s. MDB-nin daimi fəaliyyət 
göstərən orqanı Minsk şəhərində yerləşən Əlaqələndirmə Məs-
ləhət Komitəsidir. – 24,46,141,143,148,157, 200,229. 
 
31. İslam Konfransı Təşkilatı (İKT) – 1969-cu ildə yaradıl-
mışdır. Müsəlman ölkələrinin çoxunu birləşdirir. Nizamnaməsinə 
görə İslam Konfransı Təşkilatının fəaliyyəti müsəlmanların 
həmrəyliyinin möhkəmlənməsinə, üzv dövlətlər arasında əmək-
daşlığa yönəldilmişdir. İqamətgahı Ciddədədir (Səudiyyə Ərə-
bistanı). Azərbaycan 1991-ci ildən İKT-nın üzvüdür. – 24, 
46,200,283. 
 328 
 
32. Şimali Kipr Türk Cümhuriyyəti – 1974-cü ildə Yuna-
nıstanda hakimiyyətə gəlmiş hərbi xunta Kiprin yunan irtica-
çıları ilə birlikdə Kipri Yunanıstana birləşdirmək məqsədilə 
ölkədə hərbi çevriliş etdilər və prezident Makariosu hakimiy-
yətdən uzaqlaşdırdılar. Bundan narahat olan Türkiyə Res-
publikası Kiprin türk icmasını müdafiə etmək məqsədilə oraya 
hərbi qüvvələr yeritdi və türk icması yaşayan ərazini yunan 
irticaçılarından təmizlədi. 1975-ci ildə Türkiyə–Kipr admi-
nistrasiyası bu ərazidə federativ türk dövləti – Kipr Respub-
likasını elan etdilər. 1983-cü ildə bu dövlətin qanunverici orqanı 
Şimali Kipr Türk Respublikası  (ŞKTR) – Kıbrısı elan etdi. – 
24. 
 
33. Avropa Şurası (AŞ) – Avropada hökumətlərarası təş-
kilat. 1949-cu ildə yaradılmışdır. Qərargahı Fransanın Stras-
burq şəhərində yerləşir. AŞ-nın əsas məqsədi Avropada sülhü 
və təhlükəsizliyi qorumaq, seçki sistemində çoxpartiyalılığa 
riayət etmək, demokratiyanı və insan hüquqlarını müdafiə 
etmək, möhkəmləndirmək, Avropa ölkələrinin mədəniyyət-
lərinin yaxınlaşmasına çalışmaq və s. ibarətdir. AŞ-in ali 
orqanları Nazirlər Komitəsi, Məsləhət Assambleyası, Sahə 
Nazirliklərinin Müşavirəsi və Katiblikdir. Azərbaycan 2001-
ci ildən Avropa Şurasının üzvüdür. – 
24,32,46,87,200,221,246,250,255,268,283,297,302. 
 
34.  Avropa İttifaqı – 1992-ci ildə 12 ölkəni  (Belçika, Bö-
yük Britaniya, Almaniya, Yunanıstan, Danimarka, İrlandiya, İs-
paniya, İtaliya, Lüksemburq, Niderland, Portuqaliya, Fransa) 
birləşdirən Avropa Birliyi bazasında 1993-cü ildə Maastrixt 
müqaviləsinə əsasən yaradılmışdır. 
Sonralar Avropa İttifaqına Avstriya, Finlandiya daxil ol-
muşdur. Müqavilə vahid siyasi, iqtisadi mühitin və valyutanın 
yaradılmasını, malın, kapitalın və adamların  azad hərəkətinə 
bütün maneələrin aradan qaldırılmasını irəli sürmüşdür. Vahid 
 329 
Avropa vətəndaşlığı qəbul edilmişdir. Avropa Mərkəzi Ban-
kında Avropa valyuta interneti fəaliyyət göstərir, 1999-cu ildən 
vahid valyuta–avro işlənir, vahid pul-kredit siyasəti aparılır. –  
24,127,143,148,151,203,210,268, 
283,289,292,294,296,297,298,302,308,309. 
 
 
35.  Dağlıq Qarabağ Muxtar Vilayəti – Azərbaycan Respub-
likası ərazisində muxtar vilayət. 1923-cü il iyulun 7-də təşkil 
edilmişdir. Dağlıq Qarabağda 1988-ci ilə qədər 170 min əhali 
yaşayırdı. Ərazisi 4 min  km
2
-dir. Mərkəzi Xankəndidir.  
1988–92-ci illərdə muxtar vilayətin erməni separatçıları və 
millətçiləri Ermənistan silahlı qüvvələri ilə birlikdə bu ərazidə 
yaşayan azərbaycanlıları doğma torpaqlarından çıxararaq Dağlıq 
Qarabağı işğal etdilər. BMT-nin 822, 853, 874, 884 saylı qətnamə-
lərinə görə, erməni işğalçıları Azərbaycan torpaqlarını qeyd-şərtsiz 
tərk etməlidirlər. Ancaq Azərbaycan torpaqları hələ də erməni 
tapdağı altındadır. – 26,33,34,62,69,76,78,109, 
115,154,170,171,175,178,203,205,209,213,215,216,218,219,221, 
247,248,251,254,255,292,295,296,297,305. 
 
36. ATƏT-in Minsk qrupu – 1992-ci il martın 24-də yara-
dılmışdır. 1997-ci ildə Minsk qrupunun tərkibinə aşağıdakı dövlət-
lər daxil olmuşdur: Azərbaycan, Ermənistan, Belarus, Almaniya, 
İtaliya, Rusiya, ABŞ, Fransa, Türkiyə, Danimarka və İsveç. 1994-
cü ilin dekabrından Minsk qrupuna iki sədr – Rusiya və İtaliya 
rəhbərlik edirdi. 1996-cı ilin dekabrından onun üç – Rusiya, ABŞ 
və fransalı həmsədrləri var. Qrupun əsas vəzifəsi Ermənistan–
Azərbaycan münaqişəsinin sülh yolu ilə aradan qaldırılmasına və 
Dağlıq Qarabağ probleminin dinc vasitələrlə həll edilməsinə 
bilavasitə kömək etməkdir. – 26,33, 34,109,154,170,178,209,221. 
 
37. Heydər Əliyev Fondu – qeyri-hökumət, qeyri-kommer-
siya təşkilatı. Rəsmi açılışı 10 may 2004-cü ildə olmuşdur. 
Heydər Əliyev Fondunun prezidenti YUNESKO-nun və 
 330 
İSESKO-nun Xoşməramlı səfiri, Milli Məclisin deputatı, Azər-
baycanın birinci xanımı Mehriban Əliyevadır. 
Fondun yaradılmasında məqsəd ümummilli lider Heydər 
Əliyevin xatirəsinə ehtiramı ifadə etmək, Heydər Əliyev siyasi 
məfkurəsinin həmişəyaşar səciyyəsini əks etdirmək, Heydər 
Əliyevin yaratdığı milli dövlətçilik ideyalarını yeni nəsillərə 
daima aşılamaq olmuşdur. 
Fondun prezidenti onun səlahiyyətli qanuni numayəndəsidir. 
Fondun işinə bilavasitə rəhbərlik icraçı direktora aiddir. Fondun 
nəzdində Ekspert Şurası, fondun strukturunda bir sıra qurumlar 
fəaliyyət göstərir. – 28–29,65,66,69,104,315–316,319. 
 
38. Tomas Hammarberq (d.1942) – İsveç diplomatı və 
insan hüquqları müdafiəçisi. 2006-cı ildə Avropa Şurasında 
insan  hüquqları müdafiəçisi Komissarı seçilmişdir. – 32. 
 
39. Fransa, F r a n s a   R e s p u b l i k a s ı – Qərbi 
Avropada dövlət. Sahəsi 551 min km
2
, əhalisi 58,4 milyon 
nəfərdir. İnzibati cəhətdən 95 departamentə bölünür. Qanun-
verici  orqanı iki palatadan (Milli Məclis və Senat) ibarət 
parlament həyata keçirir. İcra hakimiyyəti prezident və Nazirlər 
Şurasına məxsusdur. Paytaxtı Paris şəhəridir. –33,46, 154,173–
223. 
 
40. ATƏT – Avropada Təhlükəsizlik və Əməkdaşlıq Təş-
kilatı. Əsası 1975-ci il iyulun 3–9-da Helsinkidə qoyulmuşdur. 
Burada Avropanın 33 dövlətinin, ABŞ və Kanadanın dövlət və 
hökumət rəhbərləri iştirak edirdi. ATƏT «soyuq müharibə»nin 
qurtarmasından sonra ümumavropa təhlükəsizlik sistemini 
formalaşdıran, yeni Avropanın siyasi və iqtisadi həyatının sivil 
birgəyaşayış qaydalarını müəyyən edən, dövlətlərarası mü-
nasibətləri rəqiblik və münaqişə yolundan əməkdaşlıq və 
qarşılıqlı mənafe istiqamətlərinə yönəldən bir təşkilat 
funksiyasını icra edir. 
 331 
Azərbaycan 1992-ci ildən ATƏT-in üzvüdür və 1993-cü ilin 
ikinci yarısından ATƏT-in zirvə görüşlərində  Azərbaycan 
nümayəndə heyəti fəal iştirak edir. – 34,87,90,93,126, 
127,154,213,251,268,302. 
 
41. ATƏT-in Parlament Assambleyası – 317 parlamentarisi 
olan beynəlxalq parlament qrupu. 1990-cı ildə Parisdə yara-
dılmışdır. Assambleya ildə bir neçə dəfə Milli parlament de-
putatlarını toplayaraq ATƏT-lə bağlı məsələləri müzakirə edir. Hər 
il assambleya səs çoxluğu ilə sədr seçir, sədr əsas yığıncaqlarda 
iştirak edir və yığıncaqlara sədrlik edir. Mənzil-qərargahı 
Kopenhagendədir. Assambleyanın daimi əməkdaşları 14  nəfərdir. 
– 34. 
 
42. Qoran Lenmarker (d.1943) – İsveç siyasətçisi. 1991-ci 
ildən Riksdaqın üzvü. ATƏT-in Parlament Assambleyasında 
Dağlıq Darabağ üzrə xüsusi nümayəndəsi olmuşdur. – 34. 
 
43. Gürcüstan, G ü r c ü s t a n   R e s p u b l i k a s ı – 
Cənubi Qafqazın mərkəzi və qərb hissəsində dövlət. Sahəsi 69,7 
min km
2
, əhalisi 5493 min nəfərdir. Dövlətin başçısı prezident, 
qanunverici orqanı parlamentdir. Paytaxtı Tbilisi şəhəridir. – 
35,36,100,125,126–153,168,187,202,204,209,214, 
249,250,254,262,265,266,268,269,279. 
 
44. «Əsrin müqaviləsi» – 1994-cü il sentyabrın 20-də Bakıda 
«Xəzər dənizinin Azərbaycan sektorunda «Azəri», «Çıraq» yataqla-
rının dərinlikdə yerləşən hissəsinin birgə işlənilməsi və  hasil olunan 
neftin pay şəklində bölüşdürülməsi» haqqında dünyanın 11 ən iri 
neft şirkəti ilə bağlanmış müqavilə. – 36,176,259, 271,278. 
 
45. Amerika Birləşmiş Ştatları (ABŞ) – Şimali Amerikada 
dövlət. Şimaldan Kanada, cənubdan Meksika, şərqdən Atlantik 
okeanı və qərbdən Sakit okeanla əhatə olunur. Ərazisi 9,14 milyon 
km
2
, əhalisi 280 milyon nəfərə yaxındır. İnzibati cəhətdən 50 ştata 
 332 
bölünür. Ali qanunvericilik orqanı ikipalatalı (Nümayəndələr 
palatası və Senat) ABŞ Konqresidir. Dövlət başçısı prezidentdir. 
Paytaxtı Vaşinqton şəhəridir. – 36,46,47, 
111,126,127,154,202,205,217,221,248,253,264,265,273,276–284. 
 
46. «Mərmərə» qrupu» Strateji  və Sosial Araşdırmalar 
Vəqfi – 1985-ci ildə İstanbulda yaradılmışdır. Hazırda 200-dən 
çox üzvü olan bu qrupa tanınmış sənət və iş adamları, nazirlər 
və millət vəkilləri daxildirlər. Qrup xarici ölkələrin 
prezidentləri, görkəmli dövlət xadimləri, nüfuzlu siyasətçiləri 
ilə mütəmadi olaraq görüşlər keçirir. – 38. 
 
47. İpək Yolu, B ö y ü k   İ p ə k   Y o l u – beynəlxalq tarixi 
tranzit-ticarət yolu; eramızdan əvvəl II əsrin sonlarından era-
mızın XVI əsrinədək fəaliyyət göstərmiş, Çindən Şimali Afrika 
və İspaniyaya qədər uzanaraq, ayrı-ayrı qolları ilə o zaman 
dünyanın məlum olan, demək olar ki, bütün ölkələrini 
birləşdirmişdir. 
Əlverişli coğrafi mövqedə yerləşməsi və zəngin maddi 
sərvətlərə malik olması sayəsində Azərbaycan qədim zaman-
lardan dünya ölkələri arasında iqtisadi və mədəni əlaqələrdə 
mühüm yer tutmuşdur. 
XX əsrin sonunda Azərbaycan Respublikasının Prezidenti 
Heydər Əliyevin Böyük İpək Yolunun yenidən dirçəldilməsi 
ideyasını irəli sürməsi bütün dünyada, xüsusilə də Böyük İpək 
Yolu üstündə yerləşən ölkələrdə ciddi maraqla qarşılandı. Bu 
məqsədlə 1998-ci ilin sentyabrında Bakıda 33 dövlətin və 
Avropa Birliyinin iştirakı ilə beynəlxalq konfrans keçirildi; 
TRASEKA proqramı çərçivəsində nəzərdə tutulan Asiya–
Qafqaz–Avropa ticarət dəhlizinin – Böyük İpək Yolunun bərpa-
sının və onun imkanlarından hamılıqla bəhrələnməyin vacibliyi 
qeyd olundu. – 39,78,111,192,253. 
 
48. Gəncə – Azərbaycan Respublikasında şəhər. Sahəsi 107 
km
2
, əhalisinin sayına görə Bakıdan sonra ikinci şəhərdir.  
 333 
Azərbaycanın qədim şəhərlərindəndir.  2500 illik  tarixə malikdir. 
– 44,193,234. 
 
49. Lənkəran – Azərbaycan Respublikasında inzibati rayon. 
1930-cu ildə təşkil edilmişdir. Sahəsi 661 km
2
, əhalisi 146,9 min 
nəfərdir. – 45,193. 
 
50. Zaqatala – Azərbaycan Respublikasında inzibati rayon. 
1930-cu ildə təşkil edilmişdir. Şimal–şərqdə Dağıstanla, cənub–
qərbdə Gürcüstanla həmsərhəddir. Sahəsi 1348 km
2
, əhalisi 
109,3 min nəfərdir. –  45. 
 
51. GUAM – Demokratiya və iqtisadi inkişaf uğrunda təşkilat. 
Avropada adi silahların azaldılması haqqında müqavilənin cinah 
sənədi müzakirə olunduqdan sonra həmin sənədi bəyənən ölkə-
lərdən – Gürcüstan, Ukrayna, Azərbaycan və Moldovadan ibarət 
qeyri-rəsmi «dördlər qrupu» yaradıldı. Sonralar bu quruma 
Özbəkistan da qatıldı (10 oktyabr 1997). 2005-ci ildə isə Özbəkistan 
bu qurumu tərk etdi. – 46,93,123–153,198,199,200,202, 
203,204,221,255,269,283,297. 
 
52. Birləşmiş Millətlər Təşkilatının Təhlükəsizlik Şurası 
(BMTTŞ) – BMT-nin daimi fəaliyyət göstərən mühüm orqanı. 
BMT-nin Nizamnaməsinə görə, beynəlxalq sülhün və təhlü-
kəsizliyin qorunmasında əsas məsuliyyət daşıyır. 15 üzvü var: 5-i 
daimi (Çin, Fransa, Rusiya, Böyük Britaniya, ABŞ), 10 üzvü isə 2 
il müddətinə seçilir. Şuranın hər bir üzvü bir səsə malikdir. Prose-
dura məsələlərinə dair qərarlar Şuranın 9 üzvü səs verdikdə qəbul 
olunmuş sayılır. – 46,87,199,221,255,283,301. 
 
53. Rusiya, R u s i y a   F e d e r a s i y a s ı – Avropanın şər-
qində, Asiyanın şimalında dövlət. Ərazisi 17075,4 min km
2
, əhalisi 
146,3 milyon nəfərdir. Rusiya Federasiyasına 21 respublika, 6 
diyar, 49 vilayət, federal əhəmiyyətli Moskva və Sankt-Peterburq 
şəhərləri, 10 muxtar vilayət və mahal daxildir. 
 334 
Dövlət başçısı prezident, qanunverici orqanı ikipalatalı  Dövlət 
Duması və Federasiya Şurasıdır. Paytaxtı Moskva şəhəridir.  – 
46,56,142,145,154,190,192,197,221,240,279,317,318. 
 
54. Böyük  Britaniya,  B ö y ü k    B r i t a n i y a  v ə  Ş i m a-l 
i    İ r l a n d i y a   B i r l ə ş m i ş   K r a l l ı ğ ı   –  Qərbi Avropa-
da dövlət. B.Britaniya adası, İrlandiya adasının şimal–şərq hissəsi, 
Anqlsi, Uayt, Normand, Orkney, Hebrid, Şetlend adaları və  bir 
sıra kiçik adalardan ibarətdir. Sahəsi 244,1 min km
2
, əhalisi 58,8 
milyon nəfərdir.  İnzibati cəhətdən qraflıqlara və qraflıq 
hüququnda  olan şəhərlərə bölünür. Böyük London xüsusi inzibati 
vahiddir. B.Britaniya parlamentli monarxiyadır. Paytaxtı London 
şəhəridir. – 46,158,241,242,266–268,285. 
 
55. Çin Xalq Respublikası (ÇXR) – Mərkəzi və Şərqi 
Asiyada dövlət. Sahəsi 9,6 milyon km
2
, əhalisi 1219 milyon 
nəfərdir. İnzibati cəhətdən 22 əyalətə (Tayvansiz), 5 muxtar 
rayona və mərkəz tabeliyində olan 3 şəhərə (Pekin, Şanxay, 
Tyantszın) bölünür. Ali dövlət hakimiyyəti orqanı Ümumçin 
Xalq Nümayəndələri Məclisidir. Dövlət başçısı Çin Xalq 
Respublikasının sədridir. Paytaxtı Pekindir. – 46. 
 
56. Konqres,    A m e r i k a    B i r l ə ş m i ş   Ş t a t l a r ı   K 
o n q r e s i – ali qanunverici hakimiyyət orqanı. İki palatadan – 
Senatdan və Nümayəndələr Palatasından ibarətdir. 
Senatın 100 nəfər üzvü var. Ölkənin hər ştatından Senata iki 
senator seçilir. Nümayəndələr Palatasının 435 üzvü var. Bu 
palatanın üzvləri hər seçki dairəsində yaşayan əhalinin sayına 
görə seçilir. Qanun layihələri hər iki palatada müzakirə olunur. 
Konqres tərəfindən qəbul olunan qanunları ABŞ prezidenti 
təsdiq edir. – 47. 
 
57. Senat – ABŞ-da (Konqresin) yuxarı palata nəzərdə 
tutulur. – 47. 
 
 335 
58. Ziya Məmmədov, Z i y a   A r z u m a n   o ğ l u  
(d.1952) – dəmiryolçu mühəndis. 1996–2005-ci illərdə Azər-
baycan Dövlət Dəmir Yolu rəisi, 2005-ci ildən isə Azərbaycan 
Respublikasının Nəqliyyat naziridir. – 48. 
 
59. Fazil Məmmədov, F a z i l   Ə s ə d   o ğ l u (d.1964) – 
iqtisadçı. 2000-ci ildən Azərbaycan Respublikasının Vergilər 
naziridir. – 48. 
 
60. Samir Şərifov, S a m i r   R a u f   o ğ l u  (d.1961) – 
iqtisadçı. 2006-cı ildən Azərbaycan Respublikasının Maliyyə 
naziridir. –  48. 
 
61. Heydər Babayev, H e y d ə r   A y d ı n   o ğ l u (d.1957) – 
iqtisadçı. 1999–2005-ci illərdə Azərbaycan Respublikası Prezidenti 
Yanında Qiymətli Kağızlar üzrə Dövlət Komitəsinin sədri, 2005-ci 
ilin oktyabrından 2008-ci ilə qədər Azərbaycan Respublikasının 
İqtisadi İnkişaf naziri olmuşdur. – 48,308. 
 
62. Dövlət Neft Fondu – 1999-cu ildə yaradılmışdır. Əsas 
fəaliyyəti Azərbaycanın neft strategiyasından əldə edilən gəlirlərin 
idarə edilməsidir. – 49,50,183,262,283,284. 
 
63. Mərkəzi Bank, Azərbaycan Dövlət Mərkəzi Bankı – 
Azərbaycan Respublikasının mərkəzi bankıdır. Onun əsas 
vəzifəsi qiymətlərin sabitliyinin təmin edilməsi, xarici dönərli 
valyutalara nisbətən milli valyutanın kursunun möhkəmləndiril-
məsi, həmçinin ölkə bank sisteminin sabitliyinin qorunmasıdır. 
AMB valyuta tənzimlənməsi və nəzarətini həyata keçirir, xarici 
dövlətlərlə hesablaşma qaydalarını müəyyən edir, xarici valyuta 
ehtiyatlarını idarə edir. AMB həmçinin Azərbaycan Respublika-
sının ödəmə-hesabat balansının tərtibinə rəhbərlik edir. – 49. 
 
 336 
64. «Aqrolizinq» – 2004-cü ildə təsis edilib. Şirkət ölkənin 
Kənd Təsərrüfatı Nazirliyinin strukturuna daxildir. Ölkənin 55 
rayonunda «Aqrolizinq»in xidmət məntəqələri var. – 52. 
 
65. Vladimir Lukin (d.1937) – Rusiya siyasətçisi və  tarixçi-
politoloq alim. 2004-cü ildən Rusiya Federasiyasında İnsan 
hüquqları üzrə müvəkkil. Tarix elmləri doktoru. – 56. 
 
66. Kjetil Skoqrand (d.1967) – Norveç dövlət qulluqçusu, 
tarixçi alim və siyasətçi. 2005–2006-cı illəpdə Norveç Dövlət 
katibi olmuşdur. 2013-cü ildə İctimai Təhlükəsizlik və Ədliyyə 
direktoru təyin edilmişdir. – 57. 
 
67. «Statoyl» – Norveçin «Statoyl» şirkəti 1972-ci ildən 
fəaliyyət göstərir. Şirkət Şimal dənizinin Norveç sektorunda ən 
iri neft-qaz  istehsalçısıdır. Hazırda dünyanın 19 ölkəsində 
neftin kəşfiyyatı, çıxarılması və emalı ilə məşğul olur. Şirkət 
1994-cü ildən Azərbaycan neft layihələrində fəal iştirak edir. –
57,272. 
 
68. Əlcəzair,  Ə l c ə z a i r   X a l q   D e m o k r a t i k      R e 
s p u b l i k a s ı – Şimali Afrikada dövlət. Sahəsi 2382 min  
km
2
, əhalisi 30,6 milyon nəfərdir. İnzibati ərazisi 48 vilayətə  
bölünür. Dövlət başçısı prezident, qanunverici orqanı birpalatalı 
Milli Xalq Məclisidir. Paytaxtı Əlcəzair şəhəridir. – 60. 
 
69. Əbdüləziz Buteflikay (d.1937)  – Əlcəzair dövlət xadi-
mi, 1999-cu ildən Əlcəzair prezidenti. – 63–64,69. 
 
70. İkinci dünya müharibəsi (1939–45) – Almaniya, İtaliya 
və Yaponiya tərəfindən başlanmış böyük müharibə. İkinci dün-
ya müharibəsi 1939-cu il sentyabrın 1-də Almaniyanın Polşaya 
girməsi ilə başlandı. Sentyabrın 3-də Böyük Britaniya və Fransa 
Almaniyaya müharibə elan etdi. 1940-cı ilin ortalarından alman 
 337 
qoşunları Danimarka, Norveç, Belçika, Niderland, Lüksemburq, 
sonra isə Fransanı işğal etdi.  
1941-ci il iyunun 22-də Almaniya SSRİ-yə qarşı müharibə 
elan etdi. 1942–43-cü illərdə sovet ordusunun Stalinqrad və 
Kursk vuruşmalarında qələbəsi Almaniyanı qəti surətdə sarsıtdı.  
1945-ci il mayın 2-də sovet ordusu  Berlini  aldı. Mayın 8-də 
Karlsxorstda (Berlin yaxınlığında) Almaniyanın danışıqsız təslim 
olması haqqında akt imzalandı. 
Yaponiyanın təslim olması haqqında sənəd isə sentyabrın 
2-də imzalandı. Bununla İkinci dünya müharibəsi qurtardı. 
İkinci dünya müharibəsində 72 ölkə iştirak etmişdir. Müha-
ribədə iştirak edən ölkələrin silahlı qüvvələrinə 110 milyon 
adam çağırılmışdı. Müharibədə 62 milyon adam həlak olmuş, 
minlərlə şəhər, qəsəbə və kənd dağılmışdı. – 63–64,69. 
 
71. Həzi Aslanov, H ə z i   Ə h ə d   o ğ l u (1910–1945) – 
tank qoşunları qvardiya general-mayoru, iki dəfə Sovet İttifaqı 
Qəhrəmanı. Böyük Vətən müharibəsinin ilk günlərindən döyüş-
lərdə iştirak edən H.Aslanovun 55-ci əlahiddə tank polku 
Stalinqrad vuruşmasında feldmarşal Manşteynin tank ordusunun 
darmadağın edilməsində xüsusi məharət göstərmişdir. 1944-cü ildə 
Aslanovun 35-ci qvardiya tank briqadası Belorusiyanı, Pribaltika 
respublikalarını azad etmək uğrundakı vuruşmalarda xüsusilə 
fərqlənmişdi. H.Aslanov Mitava şəhəri yaxınlığındakı vuruşmada 
qəhrəmancasına həlak olmuşdur. – 63–64. 
 
72. Mehriban Əliyeva, M e h r i b a n  A r i f  q ı z ı 
(d.1964) – ictimai və siyasi xadim, fəlsəfə doktoru, prezident 
İlham Əliyevin həyat yoldaşı. 1988-ci ildə M.Seçenov adına 1-
ci Moskva Dövlət Tibb İnstitutunu bitirmişdir. 1988–93-cü 
illərdə Krassnov adına Moskva Elmi-Tədqiqat Göz 
Xəstəlikləri İnstitutunda işləmişdir. 1995-ci ildə Mehriban 
Əliyeva «Azərbaycan Mədəniyyətinin Dostları» xeyriyyə fondu 
yaratmışdır. Fəaliyyətə başladığı ilk gündən fond milli mədə-
niyyətimizin inkişafı, təbliği, tanınması üçün xeyli işlər görmüşdür. 
 338 
1996-cı ildə fond Azərbaycan mədəniyyətini xarici ölkələrdə 
geniş təbliğ etmək üçün üç dildə – Azərbaycan, rus və ingilis 
dillərində çıxan «Azərbaycan – İrs» jurnalını təsis etmişdir. 
2004-cü ildən Mehriban Əliyeva Azərbaycan xalqının 
ümummilli liderinin zəngin irsinin öyrənilməsi və həmçinin  
Heydər Əliyevin milli dövlətçilik ideyalarını yeni nəsillərə 
aşılamaq məqsədilə yaranmış Heydər Əliyev Fonduna başçılıq  
edir. 
Mehriban Əliyevanın təşəbbüsü ilə Heydər Əliyev Fondu 
respublikanın bir çox şəhər, rayon və kəndlərində yeni məktəb 
binaları tikdirmiş və təmir etdirmişdir. Onun keçirdiyi xey-
riyyə aksiyaları  şəkər, talassemiya  və anemiya xəstəliklərin-
dən  əziyyət çəkən Azərbaycan uşaqlarına  yardım məqsədilə 
təşkil olunur.  
Azərbaycanın şifahi xalq yaradıcılığı və musiqi irsinin 
qorunub saxlanılması və inkişaf etdirilməsi sahəsindəki yorul-
maz işlərinə görə Mehriban Əliyeva YUNESKO və İSESKO-
nun Xoşməramlı səfiri seçilmişdir. 
Yeni Azərbaycan Partiyası Siyasi Şurasının üzvü, 2005-ci ildən 
Azərbaycan Respublikası Milli Məclisinin üzvüdür. Mehriban 
Əliyeva ölkəmizdə təhsil sisteminin inkişafına, milli-mədəni 
irsimizin qorunub saxlanılmasına və dünyada təbliginə, xarici 
ölkələrdə xalqımızın müsbət imicinin möhkəmlənməsinə, 
genişmiqyaslı xeyriyyəçilik işlərinə xüsusi diqqət yetirir. – 65–
70,71,87,89,177,257,286,302,315–316,318. 
 
73. YUNESKO – BMT-nin maarif, elm və mədəniyyət 
işlərinə baxan hökumətlərarası təşkilatı. 1945-ci ilin noyabrın-
da yaradılmış, 1946-cı ildən fəaliyyətə başlamışdır. Ali orqanı 
iki ildən bir çağırılan konfransdır. Katibliyi Parisdədir. 
Azərbaycan 1992-ci ildən YUNESKO-nun üzvüdür. – 
71,107,304,315. 
 
74. Zərifə xanım,  Z ə r i f ə   Ə z i z  q ı z ı (1923–1985) – 
görkəmli Azərbaycan oftalmoloqu. Tibb elmləri doktoru, 
 339 
professor, Azərbaycan Milli EA-nın akademiki, Rusiya Tibb 
EA-nın akademiki, Azərbaycan Respublikasının əməkdar elm 
xadimi. Görkəmli siyasi və dövlət xadimi Əziz Əliyevin qızı, 
ulu öndər Heydər Əliyevin həyat yoldaşı, prezident İlham 
Əliyevin anasıdır. Zərifə xanımın Azərbaycanda oftalmologiya 
elminin inkişafında müstəsna xidmətləri var. O, vaxtilə 
Azərbaycanda geniş yayılmış traxomanın, dünya təcrübəsində 
birincilər sırasında peşə, xüsusilə kimya və elektron 
sənayelərində peşə fəaliyyəti ilə bağlı göz xəstəliklərinin 
öyrənilməsi, profilaktikası və müalicəsinə, habelə oftalmolo-
giyanın müasir problemlərinə dair bir çox sanballı tədqi-
qatların müəllifidir. Həmçinin yüksək ixtisaslı səhiyyə kadrları 
hazırlanmasına böyük əmək sərf etmişdir. O, Ümumittifaq Of-
talmoloqlar Cəmiyyəti Rəyasət Heyətinin, Sovet Sülhü 
Müdafiə Komitəsinin, Azərbaycan Oftalmologiya Cəmiyyəti 
İdarə Heyətinin, «Vestnik oftalmologii» (Moskva) jurnalı 
redaksiya heyətinin üzvü olmuşdur. Yüksək elmi nailiyyətləri-
nə görə SSRİ Tibb EA-nın M.İ.Averbax adına mükafatına 
layiq görülmüşdür. – 71,307,318. 
 
75. Şeyxülislam  Hacı   Allahşükür  Paşazadə, A l l a h ş ü - 
k ü r  H ü m m ə t  o ğ l u (d.1949) – 1980-ci ildən Qafqaz Müsəl-
manları Ruhani İdarəsinin, 1990-cı ildən Qafqaz Xalqları Ali Dini 
Şurasının sədridir. Azərbaycan Respublikasının «Şöhrət» və 
«İstiqlal» ordenləri ilə təltif edilmişdir.  – 71. 
 
76. Əziz Əliyev, Ə z i z   M ə m m ə d k ə r i m   o ğ l u 
(1897–1962) – görkəmli dövlət və siyasi xadimi, səhiyyə təşki-
latçısı. Tibb elmləri doktoru, professor. Əziz Əliyev müxtəlif il-
lərdə Azərbaycan Klinik İnstitutunun direktoru, Bakı Səhiyyə 
Şöbəsinin müdiri, Azərbaycan Xalq Səhiyyə Komissarının 
müavini və Xalq Səhiyyə Komissarı, Azərbaycan Dövlət Tibb 
İnstitutunun və  Azərbaycan Dövlət Universitetinin rektoru, 
Azərbaycan SSR Ali Soveti Rəyasət Heyətinin katibi, 
Azərbaycan KP MK-nın katibi, Dağıstan MSSR Vilayət Komi-
 340 
təsinin birinci katibi, Azərbaycan SSR Nazirlər Soveti sədrinin 
birinci müavini, Azərbaycan Elmi-Tədqiqat Ortopediya və 
Bərpa Cərrahiyyə İnstitutunun direktoru, Azərbaycan Həkimləri 
Təkmilləşdirmə İnstitutunun direktoru vəzifəsində çalışmışdır. 
SSRİ Ali Sovetinin və Azərbaycan SSR Ali Sovetinin deputatı 
olmuşdur. – 71. 
 
77. Tamerlan Əliyev, T a m e r l a n   Ə z i z  o ğ l u  
(1921–1997) – Azərbaycan tibb elminin görkəmli nümayəndəsi, 
Əməkdar elm xadimi. Dövlət mükafatı laureatı, tibb elmləri 
doktoru, professor.  
Professor Tamerlan Əliyev 250-dən çox elmi əsərin, o 
cümlədən 12 monoqrafiyanın, dərslik və dərs vəsaitlərinin, 
metodiki tövsiyələrin və səmərələşdirici təklif, ixtiraların, həm-
çinin çoxsaylı elmi-kütləvi məqalələrin müəllifi olmuşdur. – 71. 
 
78. Artur Rasizadə, A r t u r   T a h i r   o ğ l u (d.1935) – Azər-
baycanın dövlət xadimi. SSRİ Dövlət mükafatı laureatı. 1986–92-ci 
illərdə Azərbaycan Respublikası Baş nazirinin birinci müavini 
vəzifəsində işləyib. 1996-cı ildən Azərbaycan Respublikasının Baş 
naziridir. Azərbaycan Respublikasının «İstiqlal» ordeni ilə təltif 
olunmuşdur. – 71,85,286. 
 
79. Oqtay Əsədov, O q t a y   S a b i r   o ğ l u (d.1955) – 
ictimai xadim, mühəndis. 1996–2004-cü illərdə Abşeron Re-
gional Səhmdar Su Cəmiyyətinin, 2004–2005-ci illərdə «Azər-
su» Səhmdar Cəmiyyətinin prezidenti olmuşdur.  
Azərbaycan Respublikası Milli Məclisinin üzvü, 2005-ci 
ildən Azərbaycan Respublikası Milli Məclisinin sədridir. 
Yeni Azərbaycan Partiyası Siyasi Şurasının üzvüdür. – 
71,85. 
 
80. Ramiz Mehdiyev,   R a m i z    Ə n v ə r   o ğ l u (d.1938) – 
Azərbaycanın görkəmli  siyasi və dövlət xadimi, fəlsəfə elmləri 
doktoru, professor. Azərbaycan Milli Elmlər Akademiyasının 
 341 
həqiqi üzvü. 1978–80-ci illərdə  Rayon Partiya Komitəsinin 1-ci 
katibi, 1980–81-ci illərdə Azərbaycan KP MK-da elm və təhsil 
şöbəsinin müdiri, 1981–83-cü illərdə Azərbaycan KP MK-da 
partiya-təşkilat  işi şöbəsinin  müdiri, 1983–88-ci illərdə Azər-
baycan KP MK-da katib, 1988–94-cü illərdə Azərbaycan  EA-nın  
İctimai-Siyasi Tədqiqatlar və İnformasiya İnstitutunda şöbə 
müdiri, 1994-cü ildə Azərbaycan Respublikası Prezidentinin İcra 
Aparatının şöbə müdiri, 1995-ci ildən Azərbaycan Respublikası 
Prezidentinin Administrasiyasının  rəhbəridir. 1995–2000-ci illərdə 
Azərbaycan Respublikası Milli Məclisinin deputatı olmuşdur. 
Müasir siyasi problemlərə, dövlət quruculuğuna aid bir çox kitab 
və monoqrafiyaların müəllifidir. Azərbaycan Respublikasının 
«İstiqlal», Rusiya Federasiyasının «Dostluq»  ordenləri ilə təltif 
edilmişdir. Beynəlxalq Nyu-York Akademiyasının və Türk 
Dünyası Araşdırmalar Uluslararası Elmlər Akademiyasının  
üzvüdür.  – 71,85. 
 
81. Macarıstan,  M a c a r ı s t a n   R e s p u b l i k a s ı –  
Mərkəzi Avropada dövlət. Sahəsi 93 min km
2
, əhalisi 10,2 milyon 
nəfərdir. Dövlət başçısı prezident, qanunverici orqanı birpalatalı  
Dövlət Şurasıdır. Paytaxtı Budapeştdir. –  72. 
 
82. Koreya, K o r e y a   R e s p u b l i k a s ı  – Şərqi  
Asiyada dövlət. Sahəsi 98,5 min km
2
, əhalisi 45,2 milyon 
nəfərdir. İnzibati ərazisi 9 əyalətə və 6 mərkəzi tabe şəhərə bö-
lünür. Dövlət başçısı prezident, qanunverici orqanı birpalatalı 
Milli Məclisdir. Paytaxtı Seuldur. – 75–89. 
 
83. Ro Mu-Hyun (Ho Mu  Xeyn) (1946–2009) – 2003–
2008-ci illərdə Koreya Respublikasının prezidenti. Dövlət 
başçısı olduğu dövr  Cənubi Koreyada iqtisadiyyatın inkişafı və 
artım dövrü olmuşdur. – 75–89. 
 
84. Azərbaycan Respublikası Dövlət Neft Şirkəti (ARDNŞ) – 
respublikada neft və qazın kəşfiyyatına, çıxarılmasına və emal 
 342 
edilməsinə rəhbərlik edən qurum. 1991-ci ildə təşkil 
edilmişdir. Şirkət neft və qaz quyularının qazılması və istifa-
dəyə verilməsi, nəql edilməsi və s. məqsədilə dünyanın bir sıra 
ölkələrinin iri neft şirkətləri ilə sazişlər, müqavilələr bağ-
lamışdır. – 51,79,104,208,260,371,272,278. 
 
85. Bakı Dövlət Universiteti (BDU) – Azərbaycanda elmi-
pedaqoji kadrlar hazırlayan ən böyük ali təhsil ocağı, elmi-tədqiqat 
müəssisəsi. 1919-cu ildə yaradılmışdır. İlk vaxtlar tibb və tarix-
filologiya fakültələri fəaliyyət göstərmişdir. Hazırda BDU-nun 17 
fakültəsi, onlarla kafedrası, elmi-tədqiqat laboratoriyası və s. var. 
Universitetdə 43 ixtisas üzrə 13 minə yaxın tələbə təhsil alır. – 
86,303. 
 
86. Səngəçal neft terminalı –  Azərbaycanın neft və qaz 
sənayesində həyati əhəmiyyətə malik obyektlərdən biri. Terminal 
dənizdəki yataqlardan hasil olunan nefti və qazı qəbul edir, 
texnoloji emaldan keçirir, saxlayır və ixrac edir. Səngəçal terminalı 
542 hektar ərazini əhatə edir və dünyanın ən böyük neft və qaz 
terminallarından biridir. Terminalın texniki emal sistemlərinin 
ümumi gücü gündə 1,2 milyon barrel neft və «Şahdəniz» qazı üçün 
gündəlik 25,5 milyon kubmetr qaz təşkil edir. – 87. 
 
87. Kamerun,  K a m e r u n   R e s p u b l i k a s ı – 
Mərkəzi Afrikada dövlət. Sahəsi 475,4 min km
2
, əhalisi 13,6 
milyon nəfərdir. İnzibati ərazisi 10 əyalətə bölünür. Dövlət 
başçısı prezident, qanunverici orqanı birpalatalı Milli Məclisdir. 
Paytaxtı Yaundadır. –91. 
 
88. Pol Biya (d.1933) – Kamerun siyasi və dövlət xadimi. 
1982-ci ildən Kamerunun prezidenti. – 91. 
 
89. Yəmən, Y ə m ə n   R e s p u b l i k a s ı – Ərəbistan 
yarımadasının cənub hissəsində dövlət. Sahəsi 532 min km
2
, 
əhalisi 16,6 milyon nəfərdir. İnzibati ərazisi 17 əyalətə (qu-
 343 
bernatorluğa) bölünür. Dövlət başçısı Prezident Şurasıdır. 
Paytaxtı 1990-cı ildən Sənadır. Ədən iqtisadi şəhər statusuna 
malikdir. – 92. 
 
90. Əli Abdullah Saleh (d.1932) – marşal, 1994–2011-ci 
illərdə Yəmən Respublikasının prezidenti. – 92. 
 
91. İtaliya, İ t a l i y a   R e s p u b l i k a s ı – Avropanın 
cənubunda dövlət. Ərazisinə Alp dağlarının qərb yamacları, Radan 
düzənliyi, Apennin yarımadası, Siciliya və Sardiniya adaları 
daxildir. Sahəsi 301 min km
2
, əhalisi 57,5 milyon nəfərdir. İnzibati 
cəhətdən 20 vilayətə bölünür. Paytaxtı Roma şəhəridir. – 94,109–
110,115,156. 
 
92. Corcio Napolitano (d.1925) – İtaliya siyasi xadimi 2006–
2008-ci ildə İtaliya Respublikasının prezidenti olmuşdur və 2013-
cü ildə yenidən İtaliya Respublikasının prezidenti seçilmişdir.  –
94,155. 
 
93. Norveç,  N o r v e ç   K r a l l ı ğ ı – Şimali Avropada  
dövlət. Sahəsi 387 min km
2
,  əhalisi 4,4 milyon nəfərdir. 
İnzibati ərazisi 19 fülkeyə (qraflığa) bölünür. Dövlət başçısı 
kral, qanunverici orqanı ikipalatalı parlamentdir. Paytaxtı 
Oslodur. – 57,95,96. 
 
94. Stoltenberq Yens (d.1959) –Norveçin dövlət və siyasi 
xadimi. Əvvəllər Norveçin Energetika, Ticarət, Maliyyə 
nazirləri vəzifəsində çalışmışdır. 2000–2002-ci illər, 2005-ci 
ildən isə yenidən Norveçin Baş naziri olmuşdur. Onun 
hökuməti gender (10 kişi, 10 qadın nazir) bərabərliyində 
fəaliyyət göstərir. – 95. 
 
95. V.Harald (d.1937) – 1991-ci ildən Norveç kralı. Kral V 
Ulafın oğlu. – 96. 
 
 344 
96. Ukrayna, U k r a y n a  R e s p u b l i k a s ı – Cənub–
Şərqi Avropada dövlət. Ərazisi 603,7 min km
2
, əhalisi 51,3 
milyon nəfərdir. Ukraynanın tərkibinə 24 vilayət və Krım 
Respublikası daxildir. Dövlət başçısı prezident, qanunverici 
orqanı – Ali RADA-dır. Paytaxtı Kiyev şəhəridir. – 97,123–
153,202,204,294. 
 
97. Yuşşenko (d.1954) – Ukrayna dövlət və siyasi xadimi. 
2005–2010-cu illərdə Ukraynanın prezidenti olmuşdur. – 97. 
 
98. Hacıbala Abutalıbov,  H a c ı b a l a  İ b r a h i m   o ğ- l 
u (d.1944) – Bakı Şəhər İcra Hakimiyyətinin başçısı. Fizika-
riyaziyyat elmləri doktorudur. – 98–99. 
 
99. Mixeil  Saakaşvili (d.1967) – hüquqşünas. 2003-2013-cü 
illərdə Gürcüstan Respublikasının prezidenti, 2000–2001-ci il-
lərdə Ədliyyə naziri olmuşdur. Vahid Milli Hərəkat Partiyasının 
sədri, «məxməri inqilab»ın liderlərindən biridir. – 100,125,126–
127,128–153,209. 
 
100.  bp,  «B r i t i ş   P e t r o l e u m»  – dünyanın ən iri neft 
şirkətlərindən biri. 1909-cu ildən bir çox ölkələrdə neftin 
kəşfiyyatı, çıxarılması, emalı və satışı ilə məşğuldur. bp 1994-cü 
ildən Azərbaycanda fəaliyyət göstərir. Hazırda ABƏŞ-in əsas 
operatorudur. – 101,272. 
 
101. Argentina, A r g e n t i n a   R e s p u b l i k a s ı  – 
Cənubi Amerikanın cənub–şərqində dövlət. Sahəsi 2780 min 
km
2
, əhalisi 34,9 milyon nəfərdir. Argentina federasiyası tər-
kibinə 22 əyalət, 1 milli ərazi (Odlu Torpaq) və 1 Federal 
(paytaxt) mahal daxildir. Dövlət başçısı prezident, qanunverici 
orqanı ikipalatalı Milli Konqresdir. Paytaxtı Buenos-Ayresdir. – 
102. 
 
 345 
102. Nestor Kirçner (d.1950) – 2003–2008-ci illərdə Ar-
gentina Respublikasının prezidenti olmuşdur. – 102. 
 
103. İordaniya, İ o r d a n i y a  H a ş i m i l ə r  K r a l l ı -ğ 
ı – Qərbi Asiyada dövlət. Sahəsi 89,4 min km
2
, əhalisi 4,3 
milyon nəfərdir. İnzibati ərazisi 8 əyalətə bölünür. Dövlət baş-
çısı kral, qanunverici orqanı ikipalatalı parlamentdir. Paytaxtı 
Ammandır. – 103.  
 
104. II Abdulla, A b d u l l a   b i n   H ü s e y n (d.1962) – 
1999-cu ildən İordaniyanın kralıdır. II Abdulla kvalifikasiyalı 
dalğıc, paraşütçü və pilotdur. – 103. 
 
105. Heydər Əliyev adına Bakı Neft Emalı zavodu  (keçmiş 
Yeni Bakı neftayırma zavodu, «Azərneftyanacaq» İstehsalat Birliyi, 
«Azərneftyanacaq» neft emalı zavodu) – 1953-cü ildə 
yaradılmışdır. Zavod respublikada  yanacaq istehsalı sekto-
runda ən iri və qabaqcıl müəssisədir. Bu müddət ərzində 
zavodda 300 min tondan artıq neft emal olunmuş, yeni 
qurğular tikilmiş, müasir texnologiya tətbiq edilmiş, müxtəlif 
növ neft məhsulları istehsal edilmişdir.  
Hazırda Azərbaycan neftinin 24 çeşidindən 21-i bu 
zavodda emal olunur ki, bunlardan da 15 adda neft məhsulu, o 
cümlədən avtomobil benzinləri, aviasiya kerosini, dizel 
yanacağı, mazut, neft koksu və s. istehsal olunur. Zavod 
respublikanın neft məhsullarına olan tələbatını ödəyir. Bundan 
əlavə, istehsal olunan neft məhsullarının 45%-i xarici ölkələrə 
ixrac edilir. – 104–106. 
 
106. Rövnəq Abdullayev, R ö v n ə q   İ b r a h i m   o ğ l u 
(1965) – mühəndis. 2003-cü ildən Heydər Əliyev adına Bakı 
Neft Emalı zavodunun direktoru, 2005-ci ildən Azərbaycan 
Dövlət Neft Şirkətinin prezidenti və «Neftçi» futbol klubunun 
prezidentidir. 
 346 
Rövnəq Abdullayev Azərbaycan Respublikası Milli Məcli-
sinin deputatıdır. – 104–106. 
 
107. Azərbaycan Dövlət Neft Akademiyası (ADNA) – neft-
çıxarma, neft emalı və neft-kimya sənayesi üçün mühəndislər 
hazırlayan ali təhsil və elmi-tədqiqat müəssisəsi. 1920-ci ildə 
yaradılmışdır. Hazırda  ADNA-da 8 fakültə (geoloji kəşfiyyat, qaz-
neft-mədən, kimya texnologiya, neft mexanika, energetika, 
istehsalat proseslərinin avtomatlaşdırılması, mühəndis iqtisa-
diyyatı, Beynəlxalq iqtisadi əlaqələr və menecment, Sənaye 
Müəssisələri İşçilərinin İxtisasartırma və Yenidənhazırlama İns-
titutu) var. 
ADNA-da aspirantura və doktorantura fəaliyyət göstərir. 
Ötən illər ərzində akademiya 70000-dən çox mühəndis, 2000-
dən çox elmlər namizədi və 250-dən çox elmlər  doktoru hazır-
lamışdır. ADNA Avropa Universitetləri Assosiasiyasının və 
YUNESKO statuslu İNKORVUZ təşkilatının üzvüdür. – 
104,272. 
 
108. Oljas Süleymenov, O l j a s   Ö m ə r   o ğ l u (d.1936) 
– məşhur qazax şairi, diplomat. Ümumittifaq Lenin komsomolu 
mükafatı laureatı. «Azii Ya» əsəri ilə məşhurlaşmışdır. Hazırda 
Qazaxıstan Respublikasının YUNESKO-da daimi nümayəndəsidir. – 
107. 
 
109. 1990-cı ilin 20 yanvarı – 1990-cı ilin  yanvarında 
Azərbaycanda faciə baş verdi. Yanvarın 19-dan 20-nə keçən 
gecə fövqəladə vəziyyət elan edilmədən sovet ordusunun xüsusi tə-
yinatlı cəza dəstələri, dəniz donanmasının və daxili qoşunların böl-
mələri Bakı şəhərinə yeridildi. Sovet ordusunun bu kütləvi 
zorakılıq aktı nəticəsində 131 nəfər öldürülmüş, 744 nəfər yara-
lanmış, yüzlərlə adam qanunsuz həbs edilmiş və itkin düşmüş, 
dövlət əmlakına, ictimai və şəxsi əmlaka, şəhər təsərrüfatına və 
vətəndaşlara böyük maddi ziyan dəymişdi. 1990-cı ilin qanlı yan-
varı Azərbaycanın ərazi bütövlüyü uğrunda aparılan mübarizə 
 347 
tariximizdə Vətənin şəhid övladlarının qanı ilə yazılmış şərəfli 
səhifə oldu. – 107. 
 
110. Romano Prodi (d.1939) –İtaliyanın siyasi və dövlət 
xadimi, hüquqşünas. 70-ci illərin axırlarında Sənaye naziri, 80-
ci illərin sonunda  isə Sənaye Yenidənqurma İnstitutunun 
prezidenti seçilmişdir. 1995-ci ildən sol mərkəzçilər koalisi-
yasına başçılıq edir. Romano Prodi müxtəlif yüksək dövlət 
vəzifələrində işləmiş və Baş nazir olmuşdur. –109–110,156. 
 
111. Abbas Abbasov,  A b b a s   A y d ı n   o ğ l u  (d.1949) 
– 1992–2006-cı illərdə Azərbaycan Respublikası Baş nazirinin 
birinci müavini olmuşdur. Azərbaycan Respublikasının «İstiqlal» 
ordeni ilə təltif olunmuşdur.  – 112–116. 
 
112. «Bakinski raboçi» – ilk nömrəsi rus dilində 1906-cı 
ilin mayında  Bakıda gizli nəşr olunmuşdur. «Bakinski raboçi» 
Sovetlər Birliyində Azərbaycan KP, Azərbaycan SSR Ali 
Soveti və Nazirlər Sovetinin orqanı olmuşdur. 
1993-cü ildən isə «Bakinski raboçi»nin təsisçiləri Prezident 
Administrasiyası işlər idarəsi və qəzetin redaksiya heyətidir. – 
117–118. 
 
113. NATO (Şimali Atlantika Müqaviləsi Təşkilatı) – hərbi-
siyasi ittifaq. 1949-cu il aprelin 4-də Vaşinqtonda ABŞ, Böyük 
Britaniya, Fransa, Belçika, Niderland, Lüksemburq, Kanada, İta-
liya, Portuqaliya, Norveç, Danimarka, İslandiyanın imzaladıqları 
Şimali Atlantika müqaviləsi əsasında yaradılmışdır. 1952-ci ildə 
Yunanıstan və Türkiyə, 1955-ci ildə Almaniya Federativ 
Respublikası, 1982-ci ildə İspaniya NATO-ya qoşulmuşlar. 
Varşava Müqaviləsi Təşkilatı dağıldıqdan (1990) sonra əvvəllər 
sosialist ölkələri düşərgəsinə daxil olmuş ölkələrin bir qismi 
NATO-ya üzvlüyə qəbul edilmiş, digər qismi isə ilkin mərhələ 
kimi, NATO-nun «Sülh naminə tərəfdaşlıq» proqramına 
 348 
qoşulmuşlar. Ali orqanı NATO Şurasının sessiyasıdır. Mənzil-
qərargahı Brüsseldədir. – 119–120,250,268, 292,294,297,298. 
 
114. Moldova, M o l d o v a   R e s p u b l i k a s ı – Cənub–
Şərqi Avropada dövlət. Sahəsi 33,7 min km
2
, əhalisi 4,36 
milyon nəfərdir. İnzibati ərazisi 40 rayona bölünür. Dövlət 
başçısı prezident, qanunverici orqanı birpalatalı parlamentdir. 
Paytaxtı Kişinyov şəhəridir. – 121,126–127,128–
153,202,204,249,250,254. 
 
115. Vladimir Voronin (d.1941) – Moldova siyasi və dövlət 
xadimi. 2001 və 2005-ci illərdə Moldova prezidenti olmuşdur. – 
121,126–127,128–153. 
 
116. Vatikan dövləti – Avropada Papa dövləti. Monte-
Vatikano təpəliyində, İtaliyanın paytaxtı Roma şəhərinin qərb 
hissəsindədir. Roma-katolik kilsəsinin siyasi, inzibati və 
ideoloji mərkəzidir. Vatikan teokratik monarxiyadır. Dövlət 
başçısı Roma papasıdır. – 122. 
 
117. Covanni Layolo (d.1935) – italyan kurial kardinalı. 
2003–2006-cı illərdə Vatikanın dövlətlərlə əlaqələr üzrə Dövlət 
katibinin arxiyepiskopu olmuşdur. – 122. 
 
118. Benedikt XVI (d.1927) – 2005–2013-cü  illərdə Roma 
papası olmuşdur. – 122. 
 
119. Litva, L i t v a   R e s p u b l i k a s ı – Şərqi Avropada – 
Pribaltikada dövlət. Sahəsi 65,2 min km
2
, əhalisi 3797 min 
nəfərdir. İnzibati ərazisi 44 rayona bölünür və respublika tabe-
çiliyinə 11 şəhər  daxildir. Dövlət başçısı prezident, qanunverici 
orqanı birpalatalı Seymdir. Paytaxtı Vilnüsdür. – 126–
127,133,220,286–305,308–316. 
 
 349 
120. Valdas Adamkus (d.1955) – 1998–2003 və 2004–2009-
cu illərdə Litva Respublikasının prezidenti olmuşdur. – 126–
127,133,220,286–305,308–316. 
 
121. ABŞ Dövlət Departamenti – ABŞ-da 1789-cu ildən 
Xarici İşlər Nazirliyi funksiyasını həyata keçirən əsas xarici si-
yasət idarəsi. Dövlət katibi başçılıq edir, prezidentin və 
Konqresin hazırladığı xarici siyasi xətti həyata keçirir. – 126. 
 
122. «Şahdəniz» – Azərbaycanın Xəzər dənizi sektorunda ən 
böyük və ən zəngin qaz yataqlarından biri. –151,187. 
 
123. Rumıniya, R u m ı n i y a   R e s p u b l i k a s ı  – 
Cənubi Avropada, Dunayın aşağı hövzəsində dövlət. Sahəsi 
237,5 min km
2
, əhalisi  22,7 milyon nəfərdir. Dövlət başçısı 
prezident, qanunvericilik orqanı ikipalatalı parlamentdir. 
Paytaxtı Buxarest şəhəridir. –133,148245–256. 
 
124. Bolqarıstan, B o l q a r ı s t a n   R e s p u b l i k a s ı – 
Cənubi Avropada, Balkan yarımadasında dövlət. Sahəsi 110,9 min 
km
2
, əhalisi 8,4 milyon nəfərdir. İnzibati cəhətdən 9 vilayətə 
bölünür. Dövlət başçısı prezident, ali qanunverici orqanı birpalatalı 
Xalq Məclisidir. Paytaxtı Sofiya şəhəridir. – 133, 148,249,250. 
 
125. Qara Dəniz Ölkələri İqtisadi Əməkdaşlıq Təşkilatı – 
1992-ci ildə İstanbul zirvə görüşündə yaradılmışdır. Buraya 
Albaniya, Azərbaycan, Bolqarıstan, Ermənistan, Gürcüstan, 
Moldova, Rumıniya, Rusiya, Serbiya, Xorvatiya, Türkiyə, Uk-
rayna və Yunanıstan daxildir. Bu təşkilat ancaq iqtisadi əməkdaşlıq 
maraqları əsasında qurulmuş təşkilatdır. İqamətgahı İstanbuldadır. 
– 133,319–320. 
 
126. Qriqori Karasin (d.1949) – Rusiya diplomatı. 2005-cı 
ildən stats-katib – Rusiya Xarici İşlər nazirinin müavini. – 154. 
 
 350 
127. Pyer Morel (d.1944) – görkəmli Avropa və fransız 
diplomatı. 2006-cı ildən indiyə kimi Fransa prezidentinin 
beynəlxalq məsələlər üzrə müşaviridir. 2005–2006-cı illərdə 
Minsk qrupunda Dağlıq Qarabağ münaqişəsində Xarici İşlər 
nazirinin müavini kimi, xüsusi tapşırıqlar funksiyasını yerinə 
yetirirdi. – 154. 
 
128. «Faynənşl Tayms» – beynəlxalq işgüzar qəzet. Ümumi 
tirajı 360 min olmaqla dünyanın 24 şəhərində ingilis dilində 
çıxır. Mənzil-qərargahı Londondadır. Pearson RLC Holdinqə 
aiddir. Dünya biznesi və maliyyəsi xəbərlərinin analizi və dərci 
ilə ixtisaslaşdırılmışdır. Əsası 1888-ci ildə qoyulmuşdur. – 158. 
 
129. İsveç, İ s v e ç   K r a l l ı ğ ı – Şimali Avropanın 
Skandinaviya yarımadasında dövlət. Sahəsi 450 min km
2
, 
əhalisi 8,9 milyon nəfərdir. İnzibati ərazisi 24 lena bölünür. 
Dövlət başçısı kral, qanunverici orqanı parlamentdir (riksdaq). 
Paytaxtı Stokholmdur. – 159,160. 
 
130. Goran Persson (d.1949) – İsveç siyasi və ictimai 
xadimi. 1996–2006-cı illərdə İsveçin Baş naziri olmuşdur. 
1996-cı ildən İsveçin Sosial-Demokrat Partiyasına başçılıq edir. 
– 159. 
 
131. XVI Karl Qustav (d.1946) – 1973-cü ildən İsveç kralı. 
O həmçinin «Ümumdünya təbiət» fondunun prezidentidir. – 
160. 
 
132. Azərbaycan Xalq Cümhuriyyəti – Müsəlman Şərqində 
ilk dəfə dünyəvi, demokratik respublikanın əsasını qoymuş 
müstəqil Azərbaycan dövləti. Cəmi 23 ay (1918-ci il mayın 28-də 
yaradılmış, 1920-ci il aprelin 28-də bolşeviklərin və daşnakların 
səyi ilə devrilmişdir) yaşamışdır. Paytaxtı əvvəlcə Gəncə (1918, 16 
iyun – 17 sentyabr), sonra Bakı şəhəri (1918, 17 sentyabr–1920, 28 
aprel) idi. Azərbaycan hökuməti yeni suveren milli dövlətin 
 351 
müxtəlif problemlərinin həlli yollarında böyük əzmlə çalışırdı. 
Nazirlər Şurasının 27 iyun 1918-ci il tarixli fərmanı ilə 
respublikada dövlət dili türk (Azərbaycan) dili elan edildi. 
Azərbaycan Respublikasının parlamenti 1919-cu il avqustun 11-də 
Azərbaycan vətəndaşlığı haqqında qanun qəbul etdi. Xalq maarifi 
sahəsində qısa müddətdə böyük tədbirlər həyata keçirildi. Qori 
müəllimlər seminariyasının Azərbaycan şöbəsi Qazaxa köçürüldü, 
Bakı Dövlət Universiteti təsis edildi, xarici ölkələrdə kadr hazırlığı 
məqsədi ilə 1919–20-ci tədris ilində 100 nəfər gənc Avropanın 
müxtəlif təhsil müəssisələrinə göndərildi. Məktəblərin xeyli hissəsi 
milliləşdirildi, kitabxanalar açıldı, savadsızlığın ləğvi üçün kənd-
lərdə kurslar yaradıldı. Azərbaycan Xalq Cümhuriyyətinin dövlət 
rəmzləri (üçrəngli bayraq, gerb, himn) milli Azərbaycan rəmzləri 
kimi tanındı. Azərbaycan Dövlət Bankı yaradıldı, 1918-ci ilin mar-
tında dağıdılmış neft sənayesi və Bakı–Batum neft kəməri bərpa 
edildi. – 161–171,211,236. 
 
133. Şuşa – Azərbaycan Respublikasında şəhər. Elmi ədə-
biyyatda Şuşanın əsasının 1750-ci illərin əvvəllərində Qarabağ 
xanı Pənahəli xan Cavanşir tərəfindən qoyulması göstərilsə də, 
tədqiqatlar Şuşanın qədim yaşayış məntəqəsi olduğunu qeyd 
edirlər. Qarabağ xanlığının mərkəzi olan Şuşa bir müddət 
Pənahəli xanın adı ilə Pənahabad adlanmışdır.  
Şuşa 1813-cü il Gülüstan müqaviləsinə əsasən Qarabağ xan-
lığı tərkibində Rusiyaya birləşdirildi. 1920-ci ilin martında er-
məni daşnaklarının Qarabağda törətdikləri qırğın nəticəsində 
Şuşanın bir hissəsi tamamilə yandırıldı və minlərlə günahsız 
insan qətlə  yetirildi. Lakin iyun ayının əvvəlində müsavatçılar 
və türk generalı Nuru Paşa Şuşanı erməni qəsbkarlarından xilas 
etdi. 1923-cü il  Azərbaycan MİK-nin dekretinə əsasən Dağlıq 
Qarabağ Muxtar Vilayəti təşkil olunduqda Şuşa muxtar 
vilayətin tərkibinə daxil edildi. 
1992-ci ildə erməni işğalçıları Şuşanı zəbt etdilər. Hazırda 
Şuşa yadellilərin tapdağı altındadır. – 169,222. 
 
 352 
134. «Zaman» – Türkiyədə yayımlanan gündəlik qəzet. 
Əsası 1986-cı ildə qoyulmuşdur. «Zaman» qəzeti Türkiyə ilə 
birlikdə 11 ölkədə nəşr olunur, 35 ölkədə isə yayımlanır. 
Gündəlik tirajı 1 milyona yaxındır. – 172. 
 
135. Ekrem Dumanlı (d.1964) – türk jurnalisti. «Zaman» 
qəzetinin yaradıcılarından biridir.– 172. 
 
136. Paris – Fransanın paytaxtı. Ölkənin iqtisadi, siyasi və 
mədəniyyət mərkəzi, dünyanın ən böyük və gözəl şəhərlərindən 
biri.  
Paris dünyanın ən orijinal və təkrarsız şəhərlərindəndir. 
Burada Renessans və klassisizm üslublarında çoxlu dəbdəbəli 
ansambllar, binalar, eləcə də orta əsrlərə aid parklar və 
heykəllər, təmtəraqlı meydanlar, bulvar və prospektlər var. Bir 
sıra beynəlxalq təşkilatların (YUNESKO və s.) iqamətgahı 
Parisdədir. – 173–223,282. 
 
137. NATO Parlament Assambleyası (NATO PA) – 1955-ci 
ildə yaradılmışdır. NATO PA Şimali Atlantika İttifaqının kon-
sultativ parlamentlərarası təşkilatı ilə birgə fəaliyyət göstərir. 
NATO PA Şimali Atlantika İttifaqının bütün üzv dövlətlərin qa-
nunverici orqanları, NATO  və onun üzv ölkələrinin parlamentləri 
arasında əməkdaşlıq əlaqələri yaradır.  
NATO PA-da NATO-nun 28 üzv dövlətinin 257 nümayəndəsi 
var. Assambleyanın  rəhbər orqanı Daimi Komitədir. Onun 
tərkibinə hər bir nümayəndə heyətinin rəhbəri daxildir. 
«Soyuq müharibə»yə son qoyulduqdan sonra Assambleya 
Mərkəzi və Şərqi Avropa, həmçinin başqa ölkələrlə, NATO ilə sıx 
əlaqə yaratmağa çalışır. Hazırda Assambleyanın prezidenti 
Almaniyadan Karl A. Lamersdir. Mənzil-qərargahı Brüsseldədir. – 
173–223. 
 
138. Şarl de Qoll (1890–1970) – Fransanın görkəmli dövlət, 
hərbi və siyasi xadimi. İkinci dünya müharibəsinə qədər 
 353 
müxtəlif hərbi rəhbər vəzifələrdə olmuşdur. Alman faşist 
qoşunları Parisə daxil olduqdan (1940,14 iyun) sonra 
B.Britaniyaya getmiş, Londonda «Azad Fransa» hərəkatının 
əsasını qoymuşdur. 1943-cü ilin noyabrından Fransa Milli 
Azadlıq Komitəsinin, 1944-cü ilin iyunundan isə Fransa 
Respublikası Müvəqqəti hökumətinin sədri olmuşdur. Fransada 
prezidentlik rejimi yarada bilmədiyindən istefaya çıxmışdır. 
1958-ci ildə Əlcəzairdəki hərbi qiyamla yaranan siyasi böhranla 
əlaqədar Fransa parlamenti (1958) Şarl de Qollu yenidən 
hakimiyyətə gətirdi. Şarl de Qoll iki dəfə (1958,1965) Fransa 
Respublikasının prezidenti seçilmişdir. –173. 
 
139. Ceyhan – Aralıq dənizi sahilində liman.  1998-ci il ok-
tyabrın 29-da Azərbaycan, Türkiyə, Gürcüstan, Qazaxıstan, 
Özbəkistan prezidentləri və ABŞ-ın Energetika naziri Bakı–
Tbilisi–Ceyhan marşrutunu müdafiə edən «Ankara bəyanna-
məsi»ni imzalamışlar. Uzunluğu 1695 km olan Bakı–Tbilisi–
Ceyhan neft kəməri 2006-cı ildə istifadəyə verilmişdir. – 174–
176,178,183,192,201,211,248,252,258,261,267,268,269,270. 
 
140. Eyfel qülləsi – fransız mühəndisi A.Q.Eyfelin Paris 
ümumdünya sərgisi üçün layihəsini verdiyi və inşa etdiyi 
poladdan şəbəkəli qillə (1889). Hündürlüyü 300 metrə yaxın 
(1931-ci ilədək dünyanın ən hündür tikilisi), kütləsi 9 min 
tondur. – 178,195. 
 
141. «Panhart jeneral defans» – «VBL»  zirehli avtomobil 
seriyasının əsas istehsalçılarından biri. 1886-cı ildə əsası 
qoyulan bu şirkət yarım əsrdən artıqdır ki, adi sərnişin minik 
avtomobili istehsal edirdi. Keçən əsrin 90-cı illərində Fransa 
ordusu üçün «VBL» zirehli avtomobillərini istehsal etməyə 
başlayır. 2006-cı ildə fransız hərbçiləri daha böyük sifariş – 90-
a yaxın kəşfiyyat axtarışları üçün  «VBL2L» zirehli maşın 
sifariş edirlər. Məhz bundan sonra zirehli maşınlar üçün 
 354 
dünyanın 15 ölkəsindən sifarişlər alınır. İndiyə qədər «VBL» 
seriyalı zirehli texnikanın sayı 2350-yə çatmışdır. – 180. 
 
142. «Gaz de Franse (GDF) – fransız qaz kompaniyası. Bu 
kompaniya Avropada ikincidir. Əsası 1946-cı ildə qoyulan 
kompaniya 2007-ci ildə Gaz de Franse və Suezlə birləşərək 
GDF Cvez kimi fəaliyyət göstərir. 12,3 milyon (onlardan 10,9 
milyonu Fransada) sifarişçiyə xidmət edir. 2005-ci ilin 
yarımilliyində mədaxil 11,08 milyard avro, təmiz mənfəət isə 
1,2 milyard avro olmuşdur. – 187. 
 
143.  «Kastel» – fransız şərab şirkəti. 1949-cu ildə Bordoda 
(Fransa) Pyer Kastel və üç qardaşı tərəfindən yaradılmışdır. 
Şirkətin yaradıcıları istehsalın yaxşılaşması prosesi üçün külli 
miqdarda kapital qoymuş, bir çox üzüm istehsalçıları ilə 
xammal almaq üçün müqavilələr bağlamışlar. Şirkət bütün 
dünyada öz şərabları ilə məşhurdur. Şirkətin bütün məhsulları 
əla keyfiyyətlidir. «Kastel»in ən gözəl çaxırı «Meritant»dır. – 
189,190. 
 
144. Cəlilabad rayonu (1967-ci ilədək Astraxanbazar rayonu) 
– Azərbaycan Respublikasında inzibati rayon. 1930-cu ildə təşkil 
edilmişdir. Qərbdə İranla həmsərhəddir. Sahəsi 1441 km
2
, əhalisi 
175,9 min nəfərdir. –190. 
 
145. «Yeni qonşuluq siyasəti» (YQS) – Avropa İttifaqının 
qonşu ölkələrdə əməkdaşlığın möhkəmləndirilməsi və Avropa 
İttifaqı və qonşu ölkələr arasında  təhlükəsiz və firavan zonalar, 
Avropa İttifaqı sərhədlərində «dairəvi dost ölkələr» yaratmaq, 
həmçinin  Aİ ilə qonşu ölkələr arasında  siyasi, təhlükəsiz, 
iqtisadi və mədəni sahələrdə daha sıx əməkdaşlıq etməyə şərait 
yaradır. YQS-nin əsas məqsədi Avropa İttifaqının qonşu 
ölkələrində stabilliyin, təhlükəsizliyin qorunması, maraqlı 
ölkələrdə rifah halının yaxşılaşdırılmasıdır. – 191,203. 
 
 355 
146. «Aerobus» (S.A.S.) – dünyada ən böyük aviasiya kom-
paniyası. 60-cı illərdə Avropanın bir neçə avia istehsalçılarının 
birləşməsi nəticəsində yaradılmışdır. «Aerobus» markası ilə 
sərnişin və yükdaşıma, hərbi-daşıma təyyarələri istehsal edir. 
Mənzil-qərargahı Blanyak (Fransa) şəhərindədir. 2001-ci ildə 
Fransa qanunvericiliyinə uyğun olaraq S.A.S. Səhmdar 
cəmiyyəti ilə birləşdirildi. «Aerobus» əsasən Avropanın dörd 
(Fransa, Almaniya, Böyük Britaniya, İspaniya) ölkəsində 
cəmlənmiş və 50 min nəfər işçisi var. Avadanlığın axırıncı 
montajı kompaniyanın Tuluza (Fransa) və Hamburq (Almaniya) 
şəhərlərində həyata keçirilir. – 192. 
 
147. Quba – Azərbaycan Respublikasında inzibati rayon. 
1930-cu ildə təşkil edilmişdir. Sahəsi 2575 km
2
, əhalisi 140,0 
min nəfərdir. –193. 
 
148. Şəki – (1968-ci ilədək Nuxa rayonu) – Azərbaycan Res-
publikasında inzibati rayon. 1930-cu ildə təşkil edilmişdir. 1963-cü 
ildə ləğv edilərək ərazisi Oğuz rayonuna verilmiş, 1965-ci ildə 
yenidən mustəqil rayon olmuşdur. Sahəsi 2.43 min km
2
, əhalisi 
176 min nəfərdir. – 193. 
 
149. «Fiqaro» – Gündəlik fransız qəzeti. 1826-cı ildən Parisdə 
nəşr edilir. – 
149. Avropa Şurasının Parlament Assambleyası (AŞPA) 
– 2004-cü ildə təşkil olunmuşdur. AŞPA-da 25 Avropa ölkəsinin 
732 deputatı fəaliyyət göstərir. – 207. 
 
150. Paris sülh konfransı (191920) – Birinci dünya müha-
ribəsində (1914–18) qalib gəlmiş dövlətlərin məğlub dövlətlərlə 
sülh müqavilələrini bağlamaq üçün çağırdıqları beynəlxalq 
konfrans. Fasilələrlə 1919-cu  il yanvarın 18-dən 1920-ci il yan-
varın 21-dək davam etmişdir. 
Fransanın Baş naziri J.Klemanso konfransın prezidenti, ABŞ-ın 
Dövlət katibi R.Lansinq, Böyük Britaniyanın Baş naziri D.Lloyd 
 356 
Corc, Orlando (İtaliya) və Sayandzi (Yaponiya) vitse-prezidentləri 
seçildilər. J.Klemanso, D.Lloyd Corc və ABŞ prezidenti 
V.Vilsondan ibarət «böyük üçlük» yaradıldı. Konfransın əsas 
məqsədi məğlub dövlətlərlə sülh müqavilələrinin bağlanmasıdır. 
Dağılmış Rusiya imperiyasının ərazisində yeni yaranmış 
müstəqil milli dövlətlər kimi, Azərbaycan Xalq Cümhuriyyəti də 
dünya dövlətləri tərəfindən tanınmaq, beynəlxalq birliklərin 
bərabərhüquqlu üzvü olmaq, respublikanın  suverenliyini və ərazi 
bütövlüyünü təmin etmək baxımından Paris sülh konfransına 
böyük ümid bəsləyirdi. 
Paris sülh konfransına parlamentin sədri Əlimərdan bəy 
Topçubaşov nümayəndə heyətinin başçısı, Məmməd Həsən 
Hacınski müavini, Əhməd Ağayev və Əkbər ağa Şeyxülislamov, 
Mir Yaqub Mehdiyev, Ceyhun Hacıbəyli və Məhəmməd 
Məhərrəmov müəyyən olundu. 
Azərbaycan nümayəndə heyəti mayın 28-də ABŞ prezidenti 
V.Vilsonla görüşdü. Ə.Topçubaşov ABŞ prezidentinə Azərbaycan 
haqqında  geniş məlumat verərək, bu barədə müxtəlif arayışları və 
ölkənin sülh konfransından tələblərini ona təqdim etdi. 
1920-ci il yanvarın 11-də B.Britaniyanın Xarici İşlər naziri 
C.Kerzonun təklifi ilə Paris Sülh Konfransı Ali Şurası 
Azərbaycanın müstəqilliyini de-fakto  tanıdı. 
Beləliklə, 1920-ci ilin yanvarında  Paris sülh konfransında 
Azərbaycan Xalq Cümhuriyyətinin siyasi cəhətdən tanınması, 
Ə.Topçubaşov başda olmaqla, Azərbaycan nümayəndə heyətinin, 
bütövlükdə, Cümhuriyyət hökumətinin uğurlu diplomatik 
fəaliyyətinin nəticəsi idi. Azərbaycan Versal Ali Şurasının tanıdığı 
ilk türk və müsəlman respublikası idi. – 207. 
 
151. Əlimərdan bəy Topçubaşov (1865–1934) – Azərbay-
can Xalq Cümhuriyyətinin qurucularından biri. Görkəmli 
hüquqşünas, ictimai-siyasi və dövlət xadimi, diplomat. 1917–
20-ci illərdə Bakı Müsəlman Şurası Müvəqqəti İcraiyyə 
Komitəsinin sədri, Azərbaycan parlamentinin sədri. Paris 
 357 
(Versal) sülh konfransında Azərbaycan nümayəndə heyətinin 
başçısı olmuşdur. 1934-cü ildə Parisdə vəfat etmişdir. – 207. 
 
152. Ceyhun bəy Hacıbəyli, C e y h u n   b ə y   Ə b d ü l- 
h ü s e y n   o ğ l u (1891, Şuşa – 1962, Paris) – ictimai xadim, 
dilçi, tarixçi, jurnalist, tərcüməçi, Üzeyir bəy Hacıbəyovun 
kiçik qardaşı. Ceyhun bəy Hacıbəyli milyonçu – xeyriyyəçi 
Murtuza Muxtarovun vəsaiti ilə Peterburq Universitetinin 
hüquq fakültəsinə daxil olmuş (1909), oradan Parisə gedərək, 
Sorbonna Universitetində oxumuşdur.  
Azərbaycan Xalq Cümhuriyyəti dövründə (1918–20) 
Hacıbəyli Cümhuriyyət Hökumətinin rəsmi orqanı olan 
«Azərbaycan» qəzetinin redaktorlarından biri olmuşdur. Paris 
sülh konfransında (1919–20) Azərbaycan Xalq Cümhuriyyəti 
nümayəndə heyətinin tərkibində müşavir kimi iştirak etmişdir. 
– 207. 
 
153. Rafael Hüseynov (d.1955) – ədəbiyyatşünas, publisist. 
Azərbaycan Respublikası Milli Məclisinin deputatı, Nizami 
adına Ədəbiyyat Müzeyinin direktorudur. –207. 
 
154. Moskva Beynəlxalq  Əlaqələr  İnstitutu  (Universi-
tet) – Rusiya Federasiyası Xarici İşlər Nazirliyinin ali təhsil 
müəssisəsi. Əsası 1944-cü ildə qoyulmuşdur. Yüksək səviyyəli 
peşəkar diplomatlar, tədqiqatçılar, jurnalistlər, siyasi və ictimai 
xadimlər hazırlayır. – 208. 
 
155. «Sülh naminə tərəfdaşlıq» proqramı – NATO ilə Şərqi 
Avropa və keçmiş SSRİ ölkələri arasında siyasi və hərbi sahələrdə 
əməkdaşlıq sənədi. 1994-cü il yanvarın 10–11-də NATO Şurasının 
dövlət və hökumət başçıları səviyyəsində Brüsseldə keçirilən 
görüşdə ABŞ tərəfindən təklif edilmişdir. 
Azərbaycan prezidenti Heydər Əliyev 1994-cü il mayın 4-də 
NATO-nun Brüsseldəki mənzil-qərargahında Azərbaycanın «Sülh 
naminə tərəfdaşlıq» proqramına qoşulması haqqında sənədi 
 358 
imzalamışdır. 1996-cı ilin aprelində Heydər Əliyev NATO-nun 
Brüsseldəki mənzil-qərargahında NATO-nun Baş katibi Havyer 
Solana ilə görüşündə Azərbaycan Respublikasının təqdimat 
sənədini ona vermişdir. Həmin sənəd əsasında Azərbaycanın 
NATO ilə tərəfdaşlığının fərdi proqramı hazırlanmışdır. – 210. 
 
156. NATO-nun «Fərdi tərəfdaşlığın fəaliyyət planı» – 
2008-ci ildən Azərbaycan Respublikası bu  planın həyata keçiril-
məsində iştirak edir. – 210. 
 
157. Beynəlxalq Amnistiya Təşkilatı – beynəlxalq höku-
mətlərarası təşkilat. Məqsədi insan haqlarının qorunması, 
diskriminasiyaya yol verməmək, vicdan və söz azadlığına 
toxunmamaq, fiziki və psixoloji təsir göstərməməkdir. Əsası 
1961-ci ildə Böyük Britaniyada qoyulmuşdur. Mənzil-
qərargahı Londondadır. Gördüyü işlərə görə Beynəlxalq Am-
nistiya Təşkilatı Nobel mükafatına layiq görülmüşdür. – 215. 
 
158. Cəmil Əliyev, C ə m i l   Ə z i z   o ğ l u (d.1946) – 
tibb elmləri doktoru, professor, Əməkdar elm xadimi, 
Respublika Milli Onkologiya Mərkəzinin direktoru, Rusiya 
TEA-nın və Azərbaycan MEA-nın akademiki. 1979-cu ildə 
yazdığı «Dərinin bədxassəli şişlərində plastik operasiyalar» 
monoqrafiya SSRİ TEA-nın N.N.Petrov adına mükafatına 
layiq görülmüşdür. Azərbaycan Respublikasının «Şöhrət» 
ordeni ilə təltif olunmuşdur. – 224–228. 
 
159. Vladimir Ruşaylo (d.1953) – 1972-ci ildən  SSRİ Da-
xili İşlər Nazirliyində müxtəlif məsul vəzifələrdə işləmişdir. 
1998-ci ildə Rusiya Daxili İşlər nazirinin müavini, 1999-cu ildə 
nazir, 2001-ci ildə MDB ölkələri üzrə Kollektiv Təhlükəsizlik 
Şurasının sədri, 2003-cü ildə isə Rusiya Təhlükəsizlik Şurasının 
katibi olmuşdur. – 229. 
 
 359 
160. Səudiyyə  Ərəbistanı,  S ə u d i y y ə   Ə r ə b i s t a n ı  
K r a l l ı ğ ı –  Cənub–Qərbi Asiyada dövlət. Sahəsi 2,15 
milyon km
2
, əhalisi 18,4 milyon nəfərdir. Paytaxtı ər-Piyaddır. 
İnzibati cəhətdən 4 əyalətə bölünür. 
Səudiyyə Ərəbistanı mütləq teokratik monarxiyadır. Dövlət 
başçısı kraldır. Ölkədə  bütün hakimiyyət krala məxsusdur. İcra 
orqanı Nazirlər Şurasıdır, Şuranı kral təyin edir və ona başçılıq 
edir. Hökumətin nəzdində Məşvərət Şurası var. Müsəlmanların 
iki müqəddəs şəhəri Məkkə və Mədinə Səudiyyə 
Ərəbistanındadır. – 231–232. 
 
161. Vladimir Putin (d.1952) – 2000–2008-ci illərdə Rusiya 
Federasiyasının prezidenti. 1975–97-ci illərdə bir sıra məsul 
vəzifələrdə çalışmışdır.  1998-ci ildə Rusiya Federasiyası prezi-
denti administrasiyasının rəhbəri, 1998–99-cu illərdə FTX-nın 
direktoru, 1999-cu ilin avqustundan Rusiya hökumətinin başçısı, 
2008-ci ilin mayında Rusiya Federasiyasının Baş naziri təyin 
edilmişdir. 2012-ci ilin mart ayında yenidən Rusiya Federasi-
yasının prezidenti seçilmişdir. – 240. 
 
162. II  E l i z a b e t  (d.1926) – Böyük Britaniya kraliçası. 
Vindzor sülaləsindəndir. 1952-ci ildə atası VII Georgin ölümündən 
sonra taxt-taca sahib olmuşdur. – 242. 
 
163. Toni Bleyr, E n t o n i  Ç a r l z  L i n t o n (d.1953) – 
B.Britaniyanın siyasi və dövlət xadimi. Hüquqşünas. 1983-cü ildən 
parlamentin deputatı, 1997–2007-ci illərdə B.Britaniyanın Baş 
naziri olmuşdur. 2007-ci ildən BMT-nin İsrail ilə Fələstin 
probleminin dinc vasitələrlə həll edilməsinə bilavasitə kömək 
etmək üçün vasitəçi təyin edilmişdir. – 241,267–268. 
 
164. Portuqaliya, P o r t u q a l i y a   R e s p u b l i k a s ı – 
Cənub–Qərbi Avropanın Pireney yarımadasında dövlət. Sahəsi 
92 min km
2
, əhalisi 9,9 milyon nəfərdir. İnzibati ərazisi 19 
mahala və iki muxtar vilayətə bölünür. Dövlət başçısı prezident, 
 360 
ali qanunverici orqanı birpalatalı Respublika Məclisidir. 
Paytaxtı Lissabondur. – 243. 
 
165. Anibal Kavaku Silva (d.1939) – Portuqadiya siyasi 
xadimi. 2006-cı ildən Portuqaliya prezidentidir. 1985–95-ci 
illərdə Portuqaliyanın Baş naziri olmuşdur. – 243. 
 
166. Filippin, F i l i p p i n   R e s p u b l i k a s ı – Cənub–
Şərqi Asiyada, Filippin adalarında dövlət. Sahəsi 300 min km
2
, 
əhalisi 71,8 milyon nəfərdir. İnzibati ərazisi 13 vilayətə və 2 
muxtar vilayətə bölünür. Dövlət başçısı prezident, qanunverici 
orqan ikipalatalı (Senat və Nümayəndələr Palatası) 
parlamentdir. Paytaxtı Maniladır. – 244. 
 
167. Qloriya Makappaqal Arroyo (d.1947) – 2001-ci ildən 
indiyə qədər Filippin prezidenti. Ölkə tarixində ilk prezident 
qadın. Keçmiş prezident Diosalado Makapaqalın qızı. İqtisad 
elmləri doktoru. – 244. 
 
168. Buxarest – Rumıniya Respublikasının paytaxtı (1861-
ci ildən). Ölkənin cənubunda, Aşağı Dunay ovalığında, 
Dimbovitsa çayı sahilindədir. Tarixi-memarlıq abidələri, 
müxtəlif üslubları əks etdirən eklektik tikililəri ilə zəngindir. 
Şəhər XIV əsrdən məlumdur. Əhalisi iki milyon nəfərdir. – 
245–256. 
 
169. İon İliyesku (d.1930) – Rumıniyanın siyasi və dövlət 
xadimi. 1989-cu ildə N.Çauşesku rejimi devrildikdən sonra 
ölkənin və dövlətin bütün məsuliyyətini öz üzərinə götürən 
Milli Dirçəliş Cəbhə Şurasına başçılıq edib. Azərbaycan 
Respublikasının «İstiqlal» ordeni ilə təltif edilmişdir. 1992–96-
cı və 2000–2004-cü illərdə Rumıniyanın prezidenti olmuşdur. – 
246. 
 
 361 
170. Terri Devis (d.1938) – ingilis leyboristi. Tarix, ədə-
biyyat və dil üzrə mütəxəssis. 2005–2010-ci illərdə Avropa 
Şurasında Baş katib olmuşdur. – 246. 
 
171. Trayan Besesku (d.1951) – Rumıniya siyasi və dövlət  
xadimi. 2004-cü ildən  Rumıniya Respublikasının prezidentidir. 
– 247,252–256. 
 
172. Avropa Birliyi (AB) – 1951–57-ci illərdə yaranmış üç 
Qərbi Avropa inteqrasiya təşkilatının ümumi adı Avropa İqtisadi 
Birliyi – (AİB), Avropa Kömür və Polad Birliyi – (AKPB), 
Avropa Atom Enerjisi Birliyi – (AAEB). AB ümumi prinsiplərin 
müəyyən edilməsindən birgə fəaliyyətə qədər (Avropa İnvestisiya 
Bankının, Avropa Regional İnkişaf Fondunun vahid valyuta qəbul 
etməsi – AVRO) bir neçə mərhələ  keçmişdir. Mühüm mərhələ 
Vahid Avropa Aktının (1986-cı ildən qüvvəyə minmişdir) qəbul 
edilməsi olmuşdur. 1967-ci ildə rəhbər orqanların birləşməsindən 
sonra – AİB, AKPB və AAEB – Avropa Birliyi yarandı. – 250. 
 
173. Bəşir Atalay (d.1947) – türk hüquqşünası. Ədalət və 
İnkişaf Partiyasının üzvü. Türkiyə hökumətində Dövlət naziri 
olmuşdur. – 250. 
 
174. Karel de Quxt (d.1954) – Belçika dövlət və siyasi xadimi, 
Ticarət üzrə Avropa Komissarı. 2004–2009-cu illərdə Belçikanın 
Xarici İşlər naziri, 2004–2006-cı illərdə isə ATƏT-in sədri 
olmuşdur. – 251. 
 
175. Abxaziya – Gürcüstan Respublikasının tərkibində mux-
tar respublika. 1921-ci ildə təşkil olunmuşdur. Sahəsi 8,6 min 
km
2
, əhalisi 501 min nəfərdir. Paytaxtı Suxumi şəhəridir. – 254. 
 
176. Cənubi Osetiya – Cürcüstan Respublikasının tərkibində 
Cənubi Osetiya Muxtar Vilayəti. 1922-ci ildə yaradılmışdır. Sahəsi 
 362 
3,9 min km
2
, əhalisi 99 min nəfərdir. Mərkəzi Sxinvali şəhəri. – 
254. 
 
177. Dnestryanı – Moldovada Dnestr çayı sahilində tanın-
mamış bölgə. 1992-ci ildə Dnestryanıda hərbi münaqişə başladı. 
İyulun ortalarına qədər bir neçə ay davam edən silahlı toqquşmalar 
zamanı Lebedin komandanı olduğu  Rusiyanın 14-cü ordusunun 
separatçılara yaxından dəstək verməsi nəticəsində Kişinyov sol 
sahildəki rayonlar üzərində nəzarətini itirdi və Dnestryanı 
Moldovanın nəzarətindən çıxmış əraziyə çevrildi. – 254. 
 
178. «LUKoyl» – neft şirkəti. 1993-cü ildə Rusiya Federasi-
yası hökumətinin qərarı ilə yaradılmışdır. Nəhəng sənaye-
maliyyə kompleksinə malik olan «LUKoyl» şirkəti Rusiya, 
MDB və dünyanın bir çox ölkələrində neft məhsullarının 
kəşfiyyatı, hasilatı, emalı və satışı ilə məşğul olur. Şirkət 1993-
cü ildən Azərbaycanda fəaliyyət göstərir. – 257. 
 
179. Bos Shelf – şirkəti Star Gulf FZCO və  Azərbaycan 
Respublikasının Dövlət Neft Şirkəti tərəfindən yaradılmışdır. 
Onları avadanlıqla Bakı Dərin Özüllər zavodu təmin edir. 2001-
ci ildə Xəzər dənizinin Azərbaycan sektorunda «Azəri», 
«Çıraq» və «Günəşli» neft yataqlarında dərin özüllərin 
quraşdırılması üçün Bos Shelflə ABƏŞ arasında müqavilə 
imzalandı. – 257,272. 
 
180. Azərbaycan Ticarət və Sənaye Palatası – 1960-cı il-
dən fəaliyyət göstərir. Azərbaycanın dünyanın müxtəlif ölkə-
ləri ilə ticarət, iqtisadi və elmi-texniki əlaqələrinin inkişafına 
kömək edir. 1980-ci ildə palata istehsalın və beynəlxalq 
əməkdaşlığın inkişafında əldə etdiyi müvəffəqiyyətlərə görə 
«Qızıl Merkuri» beynəlxalq mükafatına layiq görülmüşdür. –  
257,258. 
 
 363 
181. Süleyman Tatlıyev, S ü l e y m a n   B a y r a m   o ğ- l 
u (1925–2014) – Azərbaycan Ticarət və Sənaye Palatasının 
prezidenti olmuşdur. Müxtəlif illərdə Azərbaycan SSR Nazirlər 
Soveti sədrinin birinci müavini, Azərbaycan SSR Ali Soveti 
Rəyasət Heyətinin sədri vəzifələrində işləmişdir. – 258. 
 
182. Bakı–Novorossiysk neft kəməri – 1994-cü ilin sentyab-
rında Azərbaycan Respublikası hökumətinin xarici neft şirkətləri 
ilə imzaladığı «Əsrin müqaviləsi»nin həyata keçirilməsinin 
mühüm bir hissəsi Bakı–Novorossiysk neft kəməridir. Bu 
kəmər 1997-ci ilin noyabrında istifadəyə verilmişdir. –260. 
 
183. Mətyu Brayza – Amerika diplomatı. 2001–2005-ci illər-
də ABŞ Dövlət katibinin Avropa və Avrasiya məsələləri üzrə 
köməkçisi olmuşdur. Sonra isə  Dağlıq Qarabağ, Abxaziya və 
Cənubi Osetiya konfliktlərinin sülh yolu ilə həll olunması işi ilə 
məşğul olmuşdur. 2011–12-ci illərdə ABŞ-ın Azərbaycan Res-
publikasında Fövqəladə və Səlahiyyətli səfiri olmuşdur. – 264, 
266,272. 
 
184. Corc Buş (d.1946)  – ABŞ-ın 43-cü prezidenti (2000–
2008). ABŞ-ın 41-ci prezidenti Corc Herbert Buşun oğludur. 
1968-ci ildə Yel universitetini (incəsənət, tarix bakalavrı), 1975-ci 
ildə isə Harvard universitetini (incəsənət magistri) bitirmişdir. 
«Speaktrum–7 Enerci Korporeyşn» firmasının yaradıcısıdır. 1994-
cü ildən Texas ştatının qubernatoru olmuşdur. –  264,265,266,277. 
 
185. Süleyman Dəmirəl (d.1924) – Türkiyənin görkəmli 
siyasi, ictimai və dövlət xadimi. Yeddi dəfə hökumətə başçılıq 
etmiş, 1993–2000-ci illərdə Türkiyə Respublikasının prezi-
denti olmuşdur. Yeni türk dövlətləri ilə münasibətlərin, 
xüsusilə Azərbaycanla əlaqələrin genişlənməsi və möhkəmlən-
məsi Süleyman Dəmirəlin diqqət mərkəzində olmuşdur.  
S.Dəmirəl Türkiyə–Azərbaycan, xalqlarımız və dövlətlərimiz 
arasında sarsılmaz dostluq münasibətlərinə xüsusi diqqət 
 364 
göstərdiyinə görə Azərbaycan Respublikasının «İstiqlal» ordeni 
ilə təltif edilmişdir. – 266. 
 
186. «İtoçu» şirkəti – Yaponiyanın «İtoçu» korporasiyası. 
1958-ci ildə yaradılmışdır. Dünyanın 176 ölkəsində şirkətləri və 
firmaları var. «İtoçu» 1996-cı ilin avqustundan Bakıda fəaliyyət 
göstərir. – 272. 
 
187. «Total» – məşhur fransız neft şirkəti. 1954-cü ildə təş-
kil olunmuşdur. Bir çox ölkələrdə neftin kəşfiyyatı, emalı və 
satışı ilə məşğul olur. – 272. 
 
188. «Siemens» – alman şirkəti. 1847-ci ildə yaradılmışdır. 
Bakıda numayəndəliyi 1998-ci ildə açılıb. Şirkət elektrik 
məhsulları və elektroavadanlıqların hazırlanması və tətbiqi 
sahəsində dünya liderlərindən biridir. İllik dövriyyəsi – 118 
milyard dollardır. Bütün dünyada işçilərinin sayı 140 min 
nəfərdir. – 272. 
 
189. Azərbaycan Milli Elmlər Akademiyası – Azərbaycan 
Respublikasında elmin inkişafını təşkil və təmin edən, dövlətin 
elmi və elmi-texniki siyasətini həyata keçirən ali dövlət elmi 
təşkilatı. 1945-ci ildə Bakıda təsis edilmişdir. 2001-ci ilin may 
ayından Azərbaycan Milli Elmlər Akademiyası adlanır. 
Azərbaycan Milli EA-nın aşağıdakı bölmələri var: fizika; 
texnika və riyaziyyat elmləri; kimya elmləri; yer elmləri; 
biologiya elmləri; aqrar elmləri; humanitar və ictimai elmlər. 
Burada elmin müxtəlif sahələrinə dair aktual problemlər 
üzərində tədqiqat işləri aparılır. Hər il onlarla elmi işin nəticəsi 
istehsalatda tətbiq olunur. – 272. 
 
190. «Azəriqaz» – İstehsalat Birliyi –  ARDNŞ-in hasil et-
diyi təbii qazın Rusiya, İran və Gürcüstana nəqli ilə məşğuldur. 
«Azəriqaz» İstehsalat Birliyinin əsas vəzifəsi  respublikanın 
istehlakçılarını fasiləsiz, keyfiyyətli və təhlükəsiz təbii qazla 
 365 
təmin etmək, abonentlərə yüksək səviyyəli xidmət göstərmək, 
qaz şəbəkəsini beynəlxalq standartlara uyğun yenidən 
qurmaqdan ibarətdir. – 272. 
 
191. İsrail – Yaxın Şərqdə dövlət. Sahəsi 20,8 min km
2
, 
əhalisi 5,5 milyon nəfərdir (1948–49-cu illərdə işğal edilmiş 
ərazi daxil olmaqla). İsrail dövləti BMT-nin Baş Məclisinin 
1947-ci il 29 noyabr tarixli  qərarına əsasən yaradılmışdır. İsrail 
inzibati cəhətdən 6 mahala bölünür. Dövlət başçısı prezidentdir, 
onu birpalatalı parlament (Knesset) seçir. Hökumətə  geniş 
səlahiyyəti olan Baş nazir başçılıq edir. – 269–270,274. 
 
192. Moşe Katsav (d.1945) – İsrail dövlət xadimi. 2000–
2007-ci illərdə İsrail prezidenti. – 274. 
 
193. Ehud Olmert (d.1945) – İsrail siyasi və ictimai xadimi. 
2006, 2008–2009-cu illərdə İsrailin Baş naziri olmuşdur. – 274. 
 
194. BHP Paribas Bankı – Dünyanın 6 ən güclü bankından 
biri. Dünya bank bazarında və pulla təmin edilməsi 
xidmətlərinə görə Avropa lideri. Əsası 1848-ci ildə qoyulmuş-
dur. Bank 85 ölkədə fəaliyyət göstərir. Əməkdaşlarının ümumi 
sayı 173 min nəfərdir. Təmiz gəliri – 3,021 milyard avrodur. 
2006-cı ildə Paribas BHP İtaliyanın ən böyük bankı BNL-i 
iflasa uğratdı.  Paribas dünya bank sektorunda 5-ci, bank 
xidməti sahəsində Avro zonada 1-ci yeri tutur. Paribas Fransada 
1 nömrəli bankdır.– 275. 
 
195. Mişel Peberan (d.1942) – keçmiş fransız hərbçisi. 
Paribas BHP-nin prezidenti. – 275. 
 
196. «Human Rights Watsh» – dünyanın 70 ölkəsində in-
san hüquqlarını müdafiə edən qeyri-hökumət təşkilatı. 1978-ci 
ildə Moskva, Varşava, Praqa hüquq müdafiəçilərinin müra-
 366 
ciətindən sonra yaradılmışdır. Mənzil-qərargahı ABŞ-dadır. Təş-
kilat hökumət strukturlarından maliyyə yardımı almır. – 280. 
 
197. Vintsas Kreve – M i t s k y a v i ç y u s (1882–1954) – 
Litva yazıçısı, nasir, şair, tənqidçi, dramaturq, publisist, tərcüməçi. 
Litva ədəbiyyatının klassiki. 
1919-cu ildə V.Kreve Litvanın Azərbaycanda konsulu təyin 
edilmiş və Bakı Universitetinə müəllim dəvət edilmişdi. – 303. 
 
198.  «Kitabi-Dədə Qorqud» – türk xalqları və Azərbaycan 
xalq ədəbiyyatının ən qədim yazılı abidəsi. «Kitabi-Dədə 
Qorqud» dastanının yaranmasından 1300 il keçir. Elm aləminə 
XIX  əsrdən məlum olan bu qəhrəmanlıq dastanının  hələlik 
XV–XVI əsrlərdə köçürülmüş iki əlyazma nüsxəsi (Drezden və 
Vatikan) saxlanılır. – 304. 
 
199. Nizami Gəncəvi,   İ l y a s  Y u s i f  o ğ l u (1141–1209) 
– dahi Azərbaycan şairi və mütəfəkkiri. Dünya ədəbiyyatı tarixinə 
məsnəvi formasında yazdığı beş epik poemadan ibarət «Xəmsə» 
müəllifi kimi daxil olmuşdur. Nizami Gəncəvinin ilkin Şərq 
Renessansının zirvəsi olan yaradıcılığında dövrünün ən humanist, 
ümumbəşəri ictimai-siyasi, sosial və mənəvi-əxlaqi ideyaları 
parlaq bədii əksini tapmışdır. Nizami Gəncəvi Yaxın Şərq 
ədəbiyyatında mənzum roman janrının əsasını qoymuş, yeni ədəbi 
məktəb yaratmışdır. Nizami Gəncəvi həm də dövrünün görkəmli 
mütəfəkkiri olmuşdur. Onun bütün əsərlərində insanın mənəvi 
azadlığı tərənnüm olunur. – 304. 
 
200. Səməd  Vurğun,  S ə m ə d   Y u s i f   o ğ l u  V ə k i -l 
o v (1906–1956) – böyük Azərbaycan şairi, ictimai xadim. 
Azərbaycanın Xalq şairi. S.Vurğunun yaradıcılığı XX əsr Azər-
baycan şeirinin inkişafında mühüm rol oynamışdır. S.Vurğun 
Azərbaycan Yazıçılar İttifaqının məsul katibi, sədri, 
Azərbaycanın Xarici Ölkələrlə Mədəni Əlaqələr Cəmiyyətinin 
 367 
sədri, Azərbaycan MEA-nın vitse prezidenti olmuşdur, iki dəfə 
SSRİ Dövlət mükafatı laureatı adına layiq görülmüşdür. – 304. 
 
201. İlyas Əfəndiyev, İ l y a s   M ə h ə m m ə d   o ğ l u 
(1914–1996) – görkəmli Azərbaycan yazıçısı, dramaturq. Azər-
baycanın Xalq yazıçısı. İ.Əfəndiyevin dram əsərlərinin 
Azərbaycan Milli Dram Teatrının repertuarının zəngin-
ləşməsində müstəsna rolu var. Azərbaycan Dövlət mükafatı 
laureatıdır. Azərbaycan Respublikasının «Şöhrət» ordeni ilə 
təltif edilmişdir. –304 
 
202. Sergey Şoyqu (d.1955) – Rusiya dövlət xadimi, ordu 
generalı. 1994–2012-ci illərdə Rusiya Federasiyasında Mülki 
Müdafiə və Fövqəladə Hallar naziri olmuşdur. 2012-ci ildən 
Rusiya Federasiyasının Müdafiə naziridir. Rusiya Federasiyası 
Qəhrəmanı ordeni ilə təltif olunmuşdur. – 317. 
 
203. İçərişəhər –  Bakının qala divarları ilə  əhatə olunan 
qədim hissəsi. Ərazisi 22 hektardır. Arxeoloji qazıntılar nəti-
cəsində İçərişəhər ərazisində iki mədəni təbəqə  müəyyən-
ləşdirilmişdir. XIV–XVII  əsrləri əhatə edən üst təbəqədən 
düzbucaqlı və dördkünc yaşayış evlərinin qalıqları, VIII–XIII 
əsrlərə aid alt təbəqədən düzbucaqlı formalı kiçik otaqların 
qalıqları, quyular və s. maddi mədəniyyət nümunələri aşkar 
edilmişdir. 
İçərişəhər orta əsrlərdə Bakının əsas mərkəzinə çevrilmiş, 
XII əsrdə burada ilk qala divarları çəkilmişdir. Bu divarlar 25–
30m dənizin içərisinə uzanaraq İçərişəhərin qarşısında qapalı 
liman əmələ gətirmişdi. İçərişəhərin üç əsas – Şamaxı, Salyan 
və dəniz sahilinə açılan darvazası olmuşdur. İçərişəhərdəki 
Sınıqqala (1078), Qız qalası və s. abidələr İçərişəhərin 
əvvəllər dənizə yaxın sahədə inkişaf etdiyini göstərir. XV 
əsrdə Şirvanşahlar sarayı tikilmişdir. XVII əsrdə İçərişəhərdə 
çoxlu karvansara və ticarət binası inşa edilmiş, XVIII əsrdə isə 
Xan sarayı tikilmiş, yeni su kəmərləri çəkilmişdi. XIX əsrdə 
 368 
və XX əsrin əvvəllərində İçərişəhərin plan quruluşu 
dəyişdirilmədən köhnə binaların yerində əsaslı daş binalar 
tikilmişdir. Bu zaman qala divarlarının ikinci sırası sökülmüş 
və yalnız Şamaxı darvazasının yanında 2-ci darvaza tikilmişdir 
(1888). Beləliklə, qoşa darvaza əmələ gəlmişdir. 1977-ci ildə 
İçərişəhər Azərbaycan memarlığı tarixi qoruğuna çevrilmişdir. 
– 316. 
 
 
 
 
 
 
 369 
   
 
 
         Şəxsi  adlar göstəricisi 
 
 
Abbasov Abbas   – 112–116 
II Abdulla   – 103 
Abdullayev Rövnəq  – 104–106 
Abutalıbov Hacıbala  – 98–99 
Adamkus Valdas – 126–127,133,286–305,308–
316 
Adamkiene Alma – 287,300,302,315–316 
Ağgül Əziz   – 220 
Axmetov Danial  – 5–29,31 
Akilov Akil   – 5–29 
Al Səud Abdulla bin Əbdüləziz– 231,232 
Al Səud Sultan bin Əbdüləziz  – 231,232 
Alvares Patrik   – 193 
Anodina Tatyana  – 233–235 
Arens Gert   – 90 
Arroyo  Qloriya  – 244 
Aslanov Həzi   – 63–64 
Atalay Bəşir   – 250 
Babayev Xoşgəldi  – 5–29 
Bedoti Erik   – 207 
Ben-Eliezer Benyamin  – 269–270,274 
XIV Benedikt   – 122 
Besesku Trayan  – 247,252–256 
Bin Əbdüləziz Nəvvaf  – 231–232 
Biya Pol   – 91 
Bleyr Toni   – 241,267–268 
Brayzə Mətyu   – 264,266,273 
Bristoun Lorens   – 266–267 
Brovkina Alevtina  – 318 
 370 
Buş Corc   – 264,265,266,277 
Buteflikay Əbdüləziz  – 60 
Dadaşov İdrak   – 304 
De Qoll Şarl   – 173 
De Quxt Karel   – 251 
Devis Terri   – 246 
Dəmirəl Süleymanov  – 266 
Dumanlı Ekrem   – 172 
II Elizabet   – 242 
Əfəndiyev İlyas  – 304 
Əfəndiyev Nazim  – 307 
Əhmədinejad Mahmud – 5–29,108,236 
Ələkbərov Fizuli   – 48 
Əliyev Cəmil   – 224–228 
Əliyev Heydər – 6,35–37,38,39,44,56,61,67,68,    
                                                           71,82,101,112,113,134,162, 
     165,172,174,176,178,225,233,  
     245,246,257,258,259,260,    
                                                           268, 272, 276,298,315 
Əliyev Tamerlan – 71 
Əliyev Tarik   –  177 
Əliyev Əziz   – 71 
Əliyeva Mehriban – 65–70,71,87–89,177,257,286,    
  302,315–316,318 
Əliyeva Zərifə   – 71,307,318 
Ərdoğan Rəcəb Tayyib  – 3–29,30 
Əsədov Oqtay   – 71 
Əziz Şövkət   – 5–29 
Fasye Bernar   – 33 
Freyzer (lord)   – 285 
Frid Daniel   – 154 
Furniye Nikolya  – 195 
Gelen Laslo   – 72 
Hacı Rasim   – 65–70 
Hacıbəyli Ceyhun bəy  – 207 
 371 
Hammerberq Tomas  – 32 
V Harald   – 96 
Heyzeri Noelin   – 157 
Həmzəliyev Mahir  – 303 
Hüseynov Rafael  – 207 
Xayrulloyev Şirəli  – 230 
Xəlilov Erkin   – 5–29 
Xrizantopulos Leonidas  – 133,319 
İqnomas Anitsemas  – 313 
İliyesku İon   – 246 
İnqlis Endryu   – 101 
İnquryanu Mixay Rezvan – 133 
Kaas Oli   – 220 
Kalfin İvaylo   – 250 
Kaplan Hayrettin  – 320 
Karasin Qriqori   – 154 
XVI Karl Quştav  – 160 
Katsav Moşe   – 274 
Kərzai Həmid   – 5–29 
Kirçner Nestor   – 102 
Köçəryan Robert  – 216,246 
Kreve Vinntas   – 303 
Krouç Ceyms   – 248 
Kurtinaytis Rimas  – 304 
Kvon Vanq Suk   – 85–87 
Qırdrziyayskas Simonas – 314 
Qşar Filipp   – 187 
Quliyeva Zəhra  – 307 
Layolo Covanni   – 122 
Leluş Pyer   – 208–223 
Lenmarker Qoran  – 34 
Lukin Vladimir   – 56 
Malik Zahid   – 59 
Manafova Zərifə  – 65 
Marin Angel   – 133 
 372 
Mattubraimov Almanbet – 5– 29 
Mehdiyev Ramiz  – 71 
Mendenhol Preston   – 276–284 
Məcidov Emil   – 313 
Məmmədov Fazil  – 48 
Məmmədov Ziya  – 48 
Məmmədyarov Elmar  – 5–29,286 
Mons Kristian   – 180 
Morel Pyer   – 154 
Musabəyova Ümnisə  – 307 
Nazarbayev Nursultan  – 14,31 
Napolitano Corcio  – 94,155 
Nejad Anri   – 196 
Nesterov Arkadi   – 318 
Nizami Gəncəvi   – 304 
Novruzov İsaq   – 269 
Olmert Ehud   – 274 
Ontsano Nikolae  – 245 
Ozazbay Asxat   – 5–29 
Paşaoğlu Salih   – 268–269 
Paşazadə Hacı Allahşükür – 71 
Peberon Mişel   – 275 
Persson Goran   – 159 
Plaçkov İvan   – 97 
Prodi Romano   – 109–110,156 
Putin Vladimir   – 240 
Rasizadə Artur   – 71,85,286 
Remi Jil   – 197 
Rəhmanova Gülarə  – 67 
Rəhmon İmaməli  – 5,6,7,230 
Ro Mu Hyun   – 75–89 
Ruşaylo Vladimir  – 229  
Rzayev Nizaməddin  – 98– 99 
Saakaşvili Mixeil  – 100,125,126–127,128–153,  
   209,269 
 373 
Saleh  Əli Abdulla  – 92 
Səfəri Mehdi   – 108 
Səməd Vurğun   – 304 
Sərxanov Nizami  – 68 
Silva Anibal   – 243 
Skils David   – 192 
Skoqrand Kjetil   – 57 
Stoltenberq Yens  – 95 
Süleymenov Olyas  – 107 
Şahgəldiyan   –  215 
Şevalye Pyer   – 93 
Şərifov Samir   – 48 
Şoyqu Sergey   – 317 
Tatlıyev Süleyman  – 258 
Təhmasebi Əlirza  – 236 
Topçubaşov Əlimərdan bəy – 207 
Unquqyanü Mikay  – 249 
Van Qini Yars   – 215 
Veqstil Stefan   – 158 
Voronin Vladimir  – 121,126–127,128–153 
Vud Andryu   – 257 
Yo Yo Man   – 111 
Yuşşenko Viktor  –  97,123–153 
Zakimov İlya   – 270–271 
Zəfər Seyid Məhəmməd  – 58–62 
 
 
 
 374 
 
 
 
Coğrafi adlar göstəricisi 
 
Abşeron (yarımada)  – 188 
Abxaziya   – 254 
Almaniya   – 271 
Amerika Birləşmiş Ştatları – 36,46,47,111,126,127,154,202, 
       205,217,221,248,253,264,265,  
   273,276–284 
Aralıq dənizi   – 9,152,183,192,201,211,252,  
   253,270,277,279,280,295 
Argentina   – 102 
Asiya    – 10,16,26,54,131,136,204,239, 
       253,257,262,278 
Avrasiya   – 16,38–40,266,273 
Avropa    – 9,10,16,26,24,54,57,109,128, 
131,132,136,139,140,152,175,     
187,201,204,213,217,218,219, 
222,224,225,239,2563,256,  
257,262,265,266,271,273,278,   
289,292,295,308,313 
Bakı  – 5,12,13,16,18,23,37,40,44,45,  
71,73–74,78,88,91,92,94,95, 
96,98,100,102,103,107,110, 
118,120,121,155,156,157,158, 
177,188,189,190,192,193,194,1
95,201,203,224,234,240,241, 
242,243,244,265,269,271,274,2
86,302 
Baltik (yarımada)  – 302,304 
Belçika    – 251 
Biləcəri    – 73,74 
Bolqarıstan   – 133,148,249,250 
 375 
Bosfor    – 280 
Böyük Britaniya  – 46,158,241,242,266–268,285 
Brodı    – 150,151 
Buxarest   – 245–256 
Brüssel    – 203 
Ceyhan   – 174–176,178,183,192,201,211, 
248,252,258,261,267,268,269, 
270 
Cəlilabad   – 190 
Cənubi Qafqaz   – 119,210,214,296,297 
Cənubi Osetiya   – 254 
Çin    – 46 
Dağlıq Qarabağ  – 26,33,34,62,69,76,78,109,  
115,154,170,171,175,178,203, 
205,209,213,215,216,218,219, 
221, 247,248,251,254,255,292, 
295,296,297,305 
Dnestryanı   – 254 
Əfqanıstan   – 5–29,212 
Əlcəzair   – 60 
Fransa    – 33,46,154,173–223 
Filippin    – 244 
Gəncə    – 44,193,234 
Gürcüstan – 35,36,100,125,126–153,168,    
                                                           187,202,204,209,214,249,250, 
                                                            254,262,265,266,268,269,279 
Hollandiya   – 215 
Hövsan    – 60 
Xəzər dənizi   – 5,9,108,133,136,139,144,152,  
    153,192,194,197,201,202, 
210,222,223,252,253,257–
272, 277,280,293,295,320 
İran    –  5–29,108,192,205,236,280 
İraq    – 212 
İordaniya   – 103 
 376 
İsrail    – 269–270,274 
İsveç    – 159,160 
İtaliya    – 94,109–110,155,156 
Kamerun   – 91 
Kipr    – 203 
Kiyev    – 97,123–153 
Koreya Respublikası  – 75–89 
Kosovo    – 212 
Qafqaz    – 76,131,139,141,302,303,304 
Qara dəniz   – 133,139,144,152,153,183,201,  
   245–256,279,280,295,320 
Qazaxıstan   – 5–29,31,36,150,265,270–271 
Qdansk    – 151 
Qırgızıstan   – 5–29,190 
Quba    – 193 
Lənkəran   – 44,193 
Litva    – 126–127,133,220,286–305,  
  308–316 
Macarıstan   – 72 
Mərkəzi Asiya   – 197,253 
Mərkəzi Avropa   – 158 
Moldova   – 121,126–127,128–153,202,  
   204,249,250,254 
Moskva   – 147,202 
Naxçıvan   – 172,234 
Norveç    – 57,95,96 
Odessa    – 150 
Orta Asiya   – 131,265 
Özbəkistan   – 5–29,190 
Pakistan   – 5–29,58–62 
Paris    – 173–223,282 
Portuqaliya   – 243 
Rumıniya   – 133,148,245–256 
Rusiya    –  46,56,142,145,154,190,192,  
   197, 221,240,279,317,318 
 377 
Sabınçu    – 98 
Seul    – 84,88 
Sən-Klu   – 207 
Səudiyyə Ərəbistanı  – 231–232 
Suraxanı   – 98 
Şərqi Avropa   – 158 
Şəki     – 193 
Şimali Kipr   – 24 
Şuşa    – 169,222 
Tacikistan   – 5–29,230 
Türkiyə   – 5–29,30,31,35,36,38–40,54,  
152,168,172,184,187,214,220,    
222,249,250,262,266,267,268– 
269,279 
Türkan   – 65–70 
Türkmənistan   – 5–29 
Ukrayna   – 97,123–153,202,204,294 
Vaşinqton   – 202,205,285 
Vatikan dövləti   – 122 
Yvxın Şərq   – 131 
Yəmən    – 92 
Zaqatala   – 45 
 
 
 
 
 
 
 
 
 378 
 
 
 
MÜNDƏRİCAT 
 
İQTİSADİ ƏMƏKDAŞLIQ TƏŞKİLATININ 9-cu ZİRVƏ 
TOPLANTISI 
 
5 may 2006-cı il ................................................................................................ 5 
 
AZƏRBAYCAN PREZİDENTİ İLHAM ƏLİYEVİN VƏ 
İQTİSADİ ƏMƏKDAŞLIQ TƏŞKİLATININ BAŞ KATİBİ 
ASXAT ORAZBAYIN İƏT-in 9-cu ZİRVƏ TOPLANTISI BAŞA 
ÇATDIQDAN SONRA BİRGƏ KEÇİRDİKLƏRİ MƏTBUAT 
KONFRANSI 
 
5 may 2006-cı il .............................................................................................. 22 
 
İQTİSADİ ƏMƏKDAŞLIQ TƏŞKİLATININ ÜZVÜ OLAN 
ÖLKƏLƏRİN DÖVLƏT VƏ HÖKUMƏT BAŞÇILARI HEYDƏR 
ƏLİYEV FONDUNDA 
 
5 may 2006-cı il .............................................................................................. 28 
 
TÜRKİYƏ CÜMHURİYYƏTİNİN BAŞ NAZİRİ RƏCƏB 
TAYYİB ƏRDOĞAN İLƏ GÖRÜŞ 
 
5 may 2006-cı il .............................................................................................. 30 
 
QAZAXISTAN RESPUBLİKASININ BAŞ NAZİRİ DANİAL 
AXMETOV İLƏ GÖRÜŞ 
 
5 may 2006-cı il .............................................................................................. 31 
 
AVROPA ŞURASININ İNSAN HÜQUQLARI ÜZRƏ KOMİS-
SARI TOMAS HAMMERBERQ İLƏ GÖRÜŞ 
 
5 may 2006-cı il .............................................................................................. 32 
 
ATƏT-in MİNSK QRUPUNUN FRANSALI HƏMSƏDRİ 
BERNAR FASYE İLƏ GÖRÜŞ 
 
 379 
5 may 2006-cı il .............................................................................................. 33 
 
 
ATƏT-in PARLAMENT ASSAMBLEYASI SƏDRİNİN DAĞLIQ 
QARABAG MÜNAQİŞƏSİ ÜZRƏ XÜSUSİ NÜMAYƏNDƏSİ 
İLƏ GÖRÜŞ 
 
5 may 2006-cı il  ............................................................................................. 34  
 
«HEYDƏR ƏLİYEV ADINA BAKI–TBİLİSİ–CEYHAN NEFT 
KƏMƏRİ REGİONDA SÜLHÜN, TƏHLÜKƏSİZLİYİN, 
SABİTLİYİN VƏ İNKİŞAFIN QARANTIDIR» DEVİZİ İLƏ 
KEÇİRİLƏN BEYNƏLXALQ SÜLHMƏRAMLI AKSİYANIN 
İŞTİRAKÇILARINA  
 
5 may 2006-cı il .............................................................................................. 35 
 
AVRASİYA DÖVLƏTLƏRİ DOQQUZUNCU SAMMİTİNİN 
İŞTİRAKÇILARINA  
 
5 may 2006-cı il .............................................................................................. 38 
 
AZƏRBAYCAN PREZİDENTİ İLHAM ƏLİYEVİN SƏDRLİYİ 
İLƏ NAZİRLƏR KABİNETİNİN 2006-cı İLİN BİRİNCİ 
RÜBÜNÜN YEKUNLARINA HƏSR OLUNMUŞ  
İCLASDA NİTQ 
 
8 may 2006-cı il .............................................................................................. 41 
 
YEKUN NİTQİ 
 
8 may 2006-cı il .............................................................................................. 48 
 
RUSİYA FEDERASİYASININ İNSAN HÜQUQLARI 
ÜZRƏ MÜVƏKKİLİ VLADİMİR LUKİN İLƏ GÖRÜŞ 
 
8 may 2006-cı il .............................................................................................. 56 
 
NORVEÇİN DÖVLƏT KATİBİ KJETİL SKOQRANDIN RƏH-
BƏRLİK ETDİYİ NÜMAYƏNDƏ HEYƏTİ İLƏ                        
GÖRÜŞ 
 
8 may 2006-cı il .............................................................................................. 57 
 
 380 
PAKİSTAN SENATININ İNSAN HÜQUQLARI DAİMİ KO-
MİTƏSİNİN SƏDRİ SEYİD MƏHƏMMƏD ZƏFƏRİN RƏH-
BƏRLİK ETDİYİ NÜMAYƏNDƏ HEYƏTİ İLƏ GÖRÜŞ  
 
8 may 2006-cı il .............................................................................................. 58 
 
AZƏRBAYCAN PREZİDENTİ İLHAM ƏLİYEVİN İKİNCİ 
DÜNYA MÜHARİBƏSİNDƏ QƏLƏBƏNİN İLDÖNÜMÜ 
MÜNASİBƏTİLƏ KEÇİRİLƏN MƏRASİMDƏ İŞTİRAKI 
 
9 may 2006-cı il .............................................................................................. 63 
 
AZƏRBAYCAN PREZİDENTİ İLHAM ƏLİYEV TÜRKAN 
QƏSƏBƏSİNDƏ BİR SIRA OBYEKTLƏRİN AÇILIŞINDA   
 
9 may 2006-cı il .............................................................................................. 65 
 
PREZİDENT İLHAM ƏLİYEV AZƏRBAYCAN XALQININ 
ÜMUMMİLLİ LİDERİ HEYDƏR ƏLİYEVİN MƏZARINI  
ZİYARƏT ETMİŞDİR 
 
10 may 2006-cı il ............................................................................................ 71 
 
MACARISTANIN «DUNA» İCTİMAİ TELEVİZİYASININ 
YARADICI QRUPU İLƏ GÖRÜŞ 
 
10 may 2006-cı il ............................................................................................ 72 
 
PAYTAXTIN BİR SIRA YERLƏRİNDƏ YOL-NƏQLİYYAT 
STRUKTURUNUN TƏKMİLLƏŞDİRİLMƏSİ İLƏ BAĞLI 
GÖRÜLƏN İŞLƏRLƏ TANIŞLIQ  
 
10 may 2006-cı il ............................................................................................ 73 
  
KOREYA RESPUBLİKASININ PREZİDENTİ RO MU HYUNUN 
AZƏRBAYCANA RƏSMİ SƏFƏRİ 
 
11 may 2006-cı il ............................................................................................ 75 
 
AZƏRBAYCAN PREZİDENTİ İLHAM ƏLİYEVİN VƏ KOREYA 
RESPUBLİKASININ PREZİDENTİ RO MU HYUNUN 
TƏKBƏTƏK GÖRÜŞÜ  
 
 381 
11 may 2006-cı il ............................................................................................ 76 
 
AZƏRBAYCAN VƏ KOREYA PREZİDENTLƏRİNİN 
GENİŞ TƏRKİBDƏ GÖRÜŞÜ  
 
11 may 2006-cı il  ........................................................................................... 77 
 
AZƏRBAYCAN PREZİDENTİ İLHAM ƏLİYEVİN VƏ KOREYA 
RESPUBLİKASININ PREZİDENTİ RO MU HYUNUN 
MƏTBUAT ÜÇÜN BƏYANATLARI 
 
11 may 2006-cı il ............................................................................................ 80 
 
AZƏRBAYCAN PREZİDENTİ İLHAM ƏLİYEVİN ADINDAN 
KOREYA PREZİDENTİ RO MU HYUNUN ŞƏRƏFİNƏ TƏŞKİL 
EDİLMİŞ RƏSMİ QƏBULDA NİTQ 
 
11 may 2006-cı il ............................................................................................ 85 
 
ATƏT-in İNSAN HÜQUQLARI VƏ DEMOKRATİK 
TƏSİSATLAR BÜROSUNUN SEÇKİLƏRİ MÜŞAHİDƏ 
MİSSİYASININ RƏHBƏRİ GERT ARENSİN RƏHBƏRLİK 
ETDİYİ NÜMAYƏNDƏ HEYƏTİ İLƏ GÖRÜŞ 
 
11 may 2006-cı il ............................................................................................ 90 
 
KAMERUN RESPUBLİKASININ PREZİDENTİ ZATİ-ALİLƏRİ 
CƏNAB POL BİYAYA  
 
11 may 2006-cı il ............................................................................................ 91 
 
YƏMƏN RESPUBLİKASININ PREZİDENTİ ZATİ-ALİLƏRİ 
CƏNAB ƏLİ ABDULLA SALEHƏ  
 
11 may 2006-cı il ............................................................................................ 92 
 
ATƏT-in HAZIRKI SƏDRİNİN XÜSUSİ ELÇİSİ PYER ŞE-
VALYE İLƏ GÖRÜŞ 
 
11 may 2006-cı il ............................................................................................ 93 
 
İTALİYA RESPUBLİKASININ PREZİDENTİ                          
2ATİ-ALİLƏRİ CƏNAB CORCİO NAPOLİTANOYA  
 382 
 
11 may 2006-cı il ............................................................................................ 94 
NORVEÇ KRALLIĞININ BAŞ NAZİRİ ZATİ-ALİLƏRİ CƏNAB 
YENS STOLTENBERQƏ  
 
11 may 2006-cı il ............................................................................................ 95 
 
NORVEÇİN KRALI ƏLAHƏZRƏT V HARALDA  
 
11 may 2006-cı il ............................................................................................ 96 
 
UKRAYNANIN YANACAQ VƏ ENERGETİKA NAZİRİ İVAN 
PLAÇKOVUN RƏHBƏRLİK ETDİYİ NÜMAYƏNDƏ HEYƏTİ 
İLƏ GÖRÜŞ 
 
16 may 2006-cı il ............................................................................................ 97 
 
BAKININ ƏTRAFINDA BƏZİ YERLƏRİ SU BASMASI İLƏ 
ƏLAQƏDAR YARANMIŞ VƏZİYYƏTLƏ TANIŞLIQ  
 
16 may 2006-cı il ............................................................................................ 98 
 
GÜRCÜSTAN PREZİDENTİ ZATİ-ALİLƏRİ                      
CƏNAB MİXEİL SAAKAŞVİLİYƏ 
  
17 may 2006-cı il .......................................................................................... 100 
 
bp ŞİRKƏTİNİN İCRAÇI VİTSE-PREZİDENTİ ENDRYU 
İNQLİS İLƏ GÖRÜŞ  
 
17 may 2006-cı il  ......................................................................................... 101 
 
ARGENTİNA RESPUBLİKASININ PREZİDENTİ                ZATİ-
ALİLƏRİ CƏNAB NESTOR KİRÇNERƏ  
 
17 may 2006-cı il .......................................................................................... 102 
 
İORDANİYANIN KRALI ƏLAHƏZRƏT II ABDULLAYA  
 
17 may 2006-cı il .......................................................................................... 103 
 
HEYDƏR ƏLİYEVİN ADINI DAŞIYAN NEFT EMALI 
ZAVODUNUN PEŞƏ TƏHSİLİ MƏRKƏZİ İLƏ TANIŞLIQ 
 
17 may 2006-cı il .......................................................................................... 104 
 
 383 
ŞAİR OLJAS SÜLEYMENOVA  
 
17 may 2006-cı il .......................................................................................... 107 
 
İRANIN XƏZƏR MƏSƏLƏLƏRİ ÜZRƏ XÜSUSİ NÜMA-
YƏNDƏSİ MEHDİ SƏFƏRİ İLƏ GÖRÜŞ 
 
18 may 2006-cı il  ......................................................................................... 108 
 
İTALİYA RESPUBLİKASI NAZİRLƏR ŞURASININ SƏDRİ 
ZATİ-ALİLƏRİ CƏNAB ROMANO PRODİYƏ  
 
18 may 2006-cı il .......................................................................................... 109 
 
MUSİQİ XADİMİ, İPƏK YOLU LAYİHƏSİNİN RƏHBƏRİ, ABŞ 
VİOLONÇEL ÇALANI YO YO MAN İLƏ GÖRÜŞ  
 
19 may 2006-cı il .......................................................................................... 111 
 
AZƏRBAYCAN RESPUBLİKASI BAŞ NAZİRİNİN BİRİNCİ 
MÜAVİNİ ABBAS ABBASOVA «İSTİQLAL» ORDENİNİN 
TƏQDİM EDİLMƏSİ MƏRASİMİ 
 
19 may 2006-cı il  ......................................................................................... 112 
 
«BAKİNSKİ RABOÇİ» QƏZETİNİN KOLLEKTİVİNƏ  
 
19 may 2006-cı il .......................................................................................... 117 
 
NATO HƏFTƏSİ ÇƏRÇİVƏSİNDƏ «CƏNUBİ QAFQAZ ÜZRƏ 
DAVAMLI İNKİŞAFIN TƏMİN EDİLMƏSİNDƏ BİO 
MÜXTƏLİFLİYİN ROLU. AZƏRBAYCAN: NAİLİYYƏTLƏR 
VƏ PERSPEKTİVLƏR» KONFRANSININ İŞTİRAKÇILARINA  
 
19 may 2006-cı il .......................................................................................... 119 
 
MOLDOVA RESPUBLİKASININ PREZİDENTİ           ZATİ-ALİ-
LƏRİ CƏNAB VLADİMİR VORONİNƏ 
 
19 may 2006-cı il .......................................................................................... 121 
 
VATİKANIN DÖVLƏTLƏRLƏ ƏLAQƏLƏR ÜZRƏ DÖVLƏT 
KATİBİ ARXİYEPİSKOP COVANNİ LAYOLONUN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ  
 384 
 
22 may 2006-cı il .......................................................................................... 122 
AZƏRBAYCAN PREZİDENTI İLHAM ƏLİYEVİN                     
UKRAYNAYA SƏFƏRİ 
 
22 may 2006-cı il ........................................................................................... 123 
 
AZƏRBAYCAN PREZİDENTİ İLHAM ƏLİYEVİN                
GÜRCÜSTAN PREZİDENTİ MİXEİL SAAKAŞVİLİ İLƏ                   
GÖRÜŞÜ  
 
22 may 2006-cı il .......................................................................................... 125 
 
KİYEVDƏ GUAM ÖLKƏLƏRİ DÖVLƏT BAŞÇILARININ  
ZİRVƏ GÖRÜŞÜ 
 
23 may 2006-cı il .......................................................................................... 126 
 
GUAM DÖVLƏTLƏRİ BAŞÇILARININ ZİRVƏ                      
GÖRÜŞÜNDƏ NİTQ 
 
23 may 2006-cı il .......................................................................................... 128 
 
GUAM DÖVLƏTLƏRİ BAŞÇILARININ BIRGƏ MƏTBUAT 
KONFRANSI 
 
23 may 2006-cı il .......................................................................................... 135 
 
AZƏRBAYCAN PREZİDENTİ İLHAM ƏLİYEVİN                 UK-
RAYNA PREZİDENTİ VİKTOR YUŞŞENKO İLƏ GÖRÜŞÜ 
 
23 may 2006-cı il .......................................................................................... 150 
 
MİNSK QRUPUNUN HƏMSƏDRİ OLAN DÖVLƏTLƏRİN 
NÜMAYƏNDƏ HEYƏTİ İLƏ GÖRÜŞ 
 
24 may 2006-cı il .......................................................................................... 154 
 
İTALİYA RESPUBLİKASININ PREZİDENTİ                          
ZATİ-ALİLƏRİ CƏNAB CORCİO NAPOLİTANOYA  
 
25 may 2006-cı il .......................................................................................... 155 
 
İTALİYA RESPUBLİKASI NAZİRLƏR ŞURASININ                 
SƏDRİ ZATİ-ALİLƏRİ CƏNAB ROMANO PRODİYƏ  
 385 
 
25 may 2006-cı il .......................................................................................... 156 
BMT-nin QADINLAR ÜÇÜN İNKİŞAF FONDUNUN                 
İCRAÇI DİREKTORU XANIM NOELİN HEYZERİ İLƏ 
GÖRÜŞDƏ SÖHBƏT 
 
25 may 2006-cı il .......................................................................................... 157 
 
AZƏRBAYCAN PREZİDENTİ İLHAM ƏLİYEV «FAYNƏNŞL 
TAYMS» QƏZETİNİN MƏRKƏZİ VƏ ŞƏRQİ AVROPA 
ÖLKƏLƏRİ ÜZRƏ REDAKTORU STEFAN VEQSTİLƏ 
MÜSAHİBƏ VERMİŞDİR  
 
25 may 2006-cı il .......................................................................................... 158 
 
İSVEÇ KRALLIĞININ BAŞ NAZİRİ ZATİ-ALİLƏRİ                
CƏNAB GÖRAN PERSSONA  
 
25 may 2006-cı il .......................................................................................... 159 
 
İSVEÇİN KRALI ƏLAHƏZRƏT XVI KARL QUSTAVA  
 
25 may 2006-cı il .......................................................................................... 160 
 
28 MAY – RESPUBLİKA GÜNÜ MÜNASİBƏTİLƏ RƏSMİ 
QƏBULDA NİTQ 
 
26 may 2006-cı il .......................................................................................... 161 
 
«FƏZA QƏZETÇİLİK» ANONİM ŞİRKƏTİ İDARƏ HEYƏTİNİN 
ÜZVÜ, TÜRKİYƏNİN «ZAMAN» QƏZETİNİN BAŞ 
REDAKTORU EKREM DUMANLININ RƏHBƏRLİK ETDİYİ 
NÜMAYƏNDƏ HEYƏTİ İLƏ GÖRÜŞ  
 
26 may 2006-cı il .......................................................................................... 172 
 
AZƏRBAYCAN PREZİDENTİ İLHAM ƏLİYEVİN FRANSAYA 
SƏFƏRİ  
 
28 may 2006-cı il .......................................................................................... 173 
 
AZƏRBAYCAN NEFTİNİN CEYHAN TERMİNALINA 
ÇATMASI MÜNASİBƏTİLƏ PREZİDENT İLHAM ƏLİYEVİN 
AZƏRBAYCAN XALQINA MÜRACİƏTİ 
 386 
 
29 may 2006-cı il .......................................................................................... 174 
 
AZƏRBAYCANIN FRANSADAKI SƏFİRLİYİNİN YENİ 
BİNASININ AÇILIŞ MƏRASİMİNDƏ NİTQ 
 
29 may 2006-cı il .......................................................................................... 177 
 
FRANSANIN İŞ ADAMLARI İLƏ GÖRÜŞDƏ NİTQ 
 
29 may 2006-cı il .......................................................................................... 180 
 
«EURONEWS» TELEKANALINA MÜSAHİBƏ  
 
29 may 2006-cı il .......................................................................................... 201 
 
«FİQARO» QƏZETİNƏ MÜSAHİBƏ 
 
30 may 2006-cı il .......................................................................................... 204 
 
SƏN-KLU ŞƏHƏR QƏBİRİSTANLIĞINDA ƏLİMƏRDAN BƏY 
TOPÇUBAŞOVUN VƏ CEYHUN BƏY HACIBƏYLİNİN 
MƏZARLARINI ZİYARƏT  
 
30 may 2006-cı il .......................................................................................... 207 
 
NATO PARLAMENT ASSAMBLEYASININ YAZ SESSİYA-
SINDA ÇIXIŞ 
 
30 may 2006-cı il .......................................................................................... 208 
 
BAKIDA ELMİ ONKOLOJİ MƏRKƏZİN YENİ CƏRRAHİYYƏ 
KORPUSUNUN TƏMƏL QOYULMA MƏRASİMİNDƏ NİTQ  
 
1 iyun 2006-cı il ............................................................................................ 224 
 
MDB-nin İCRAİYYƏ KOMİTƏSİNİN SƏDRİ – İCRAÇI KATİB 
VLADİMİR RUŞAYLO İLƏ GÖRÜŞ 
 
1 iyun 2006-cı il  ........................................................................................... 229  
  
TACİKİSTANIN MÜDAFİƏ NAZİRİ GENERAL-POLKOVNİK 
ŞİRƏLİ XAYRULLOYEV İLƏ GÖRÜŞ  
 
 387 
1 iyun 2006-cı il ............................................................................................ 230 
 
SƏUDİYYƏ ƏRƏBİSTANI KRALLIĞI GƏNCLƏRƏ QAYĞI 
BAŞ SƏDRLİYİNİN BİRİNCİ VİTSE-PREZİDENTİ               
ŞAHZADƏ ƏMİR NƏVVAF BİN FEYSƏL BİN FƏHD BİN ƏB-
DÜLƏZİZ İLƏ GÖRÜŞ  
 
1 iyun 2006-cı il ............................................................................................ 231 
 
DÖVLƏTLƏRARASI AVİASİYA KOMİTƏSİNİN SƏDRİ 
TATYANA ANODİNA İLƏ GÖRÜŞ 
 
2 iyun 2006-cı il  ........................................................................................... 233 
 
İRAN İSLAM RESPUBLİKASININ SƏNAYE VƏ MƏDƏN 
NAZİRİ DOKTOR ƏLİRZA TƏHMASEBİNİN RƏHBƏRLİK 
ETDİYİ NÜMAYƏNDƏ HEYƏTİ İLƏ GÖRÜŞ 
 
2 iyun 2006-cı il  ........................................................................................... 236 
 
DÜNYA AZƏRBAYCANLILARI ZİYALILARININ                       
I FORUMUNA 
 
2 iyun 2006-cı il ............................................................................................ 237 
 
RUSİYA FEDERASİYASININ PREZİDENTİ ZATİ-ALİLƏRİ 
CƏNAB VLADİMİR PUTİNƏ  
 
2 iyun 2006-cı il ............................................................................................ 240 
 
BÖYÜK BRİTANİYA VƏ ŞİMALİ İRLANDİYA BİRLƏŞMİŞ 
KRALLIĞININ BAŞ NAZİRİ ZATİ-ALİLƏRİ CƏNAB TONİ 
BLEYRƏ  
 
2 iyun 2006-cı il ............................................................................................ 241 
 
BÖYÜK BRİTANİYA VƏ ŞİMALİ İRLANDİYANIN KRALİ-
ÇASI ÜLYAHƏZRƏT II ELİZABETƏ  
 
2 iyun 2006-cı il ............................................................................................ 242 
 
PORTUQALİYA RESPUBLİKASININ PREZİDENTİ   ZATİ-
ALİLƏRİ CƏNAB ANİBAL KAVAKU SİLVAYA  
 
2 iyun 2006-cı il ............................................................................................ 243 
 388 
 
 
 
FİLİPPİN RESPUBLİKASININ PREZİDENTİ ZATİ-ALİLƏRİ 
XANIM QLORİYA MAKAPAQAL ARROYOYA  
 
2 iyun 2006-cı il ............................................................................................ 244 
 
AZƏRBAYCAN PREZİDENTİ İLHAM ƏLİYEVİN RUMINİ-
YAYA SƏFƏRİ 
 
4 iyun 2006-cı il ............................................................................................ 245 
 
AZƏRBAYCAN PREZİDENTİ İLHAM ƏLİYEVİN VƏ       RU-
MINİYA PREZİDENTİ TRAYAN BESESKUNUN GÖRÜŞÜ  
 
4 iyun 2006-cı il ............................................................................................ 247 
 
ABŞ PREZİDENTİNİN MİLLİ TƏHLÜKƏSİZLİK ÜZRƏ 
KÖMƏKÇİSİNİN MÜAVİNİ CEYMS KROUÇ İLƏ GÖRÜŞ  
 
5 iyun 2006-cı il ............................................................................................ 248 
 
«DİALOQ VƏ TƏRƏFDAŞLIQ NAMİNƏ» QARA DƏNİZ 
FORUMU  
 
5 iyun 2006-cı il ............................................................................................ 249 
 
BELÇİKANIN XARİCİ İŞLƏR NAZİRİ, ATƏT-in HAZIRKI 
SƏDRİ KAREL DE QUXT İLƏ GÖRÜŞ 
 
5 iyun 2006-cı il  ........................................................................................... 251 
 
«DİALOQ VƏ TƏRƏFDAŞLIQ NAMİNƏ» QARA DƏNİZ 
FORUMUNDA NİTQ 
 
5 iyun 2006-cı il ............................................................................................ 252 
 
«XƏZƏR NEFT-QAZ, NEFTAYIRMA VƏ NEFT KİMYASI–2006» 
XIII BEYNƏLXALQ SƏRGİ VƏ KONFRANSININ AÇILIŞ 
MƏRASİMİNDƏ NİTQ 
 
6 iyun 2006-cı il  ........................................................................................... 257 
 
 389 
ABŞ-ın DÖVLƏT KATİBİNİN AVROPA VƏ AVRASİYA 
MƏSƏLƏLƏRİ ÜZRƏ MÜŞAVİRİ MƏTYU BRAYZƏNİN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ 
 
6 iyun 2006-cı il ............................................................................................ 273 
  
İSRAİLİN MİLLİ İNFRASTRUKTUR NAZİRİ BENYAMİN BEN-
ELİEZERİN RƏHBƏRLİK ETDİYİ NÜMAYƏNDƏ HEYƏTİ İLƏ 
GÖRÜŞ 
 
6 iyun 2006-cı il  ........................................................................................... 274 
 
BNP PARİBAS BANKININ PREZİDENTİ MİŞEL PEBERONUN 
RƏHBƏRLİK ETDİYİ NÜMAYƏNDƏ HEYƏTİ İLƏ GÖRÜŞ  
 
6 iyun 2006-cı il ............................................................................................ 275 
 
AZƏRBAYCAN PREZİDENTİ İLHAM ƏLİYEVİN ABŞ-ın EN-
Bİ-Sİ TELEVİZİYASININ MÜXBİRİ PRESTON MENDENHOLA 
VERDİYİ MÜSAHİBƏ  
 
6 iyun 2006-cı il  ........................................................................................... 276 
 
İNGİLTƏRƏ–AZƏRBAYCAN CƏMİYYƏTİNİN PREZİDENTİ 
LORD FREYZERİN RƏHBƏRLİK ETDİYİ NÜMAYƏNDƏ 
HEYƏTİ İLƏ GÖRÜŞ 
 
7 iyun 2006-cı il  ........................................................................................... 285 
 
LİTVA RESPUBLİKASININ PREZİDENTİ VALDAS ADAM-
KUSUN AZƏRBAYCANA RƏSMİ SƏFƏRİ 
 
8 iyun 2006-cı il ............................................................................................ 286 
 
AZƏRBAYCAN PREZİDENTİ İLHAM ƏLİYEVİN VƏ          LİT-
VA PREZİDENTİ VALDAS ADAMKUSUN TƏKBƏTƏK 
GÖRÜŞÜ  
 
8 iyun 2006-cı il ............................................................................................ 288 
 
AZƏRBAYCAN VƏ LİTVA PREZİDENTLƏRİNİN GENİŞ 
TƏRKİBDƏ GÖRÜŞÜ  
 
8 iyun 2006-cı il ............................................................................................ 289 
 390 
 
AZƏRBAYCAN VƏ LİTVA PREZİDENTLƏRİNİN BİRGƏ 
MƏTBUAT KONFRANSINDA BƏYANATLA ÇIXIŞLARI 
 
8 iyun 2006-cı il ............................................................................................ 292 
 
AZƏRBAYCAN PREZİDENTİ İLHAM ƏLİYEVİN VƏ XANIMI 
MEHRİBAN ƏLİYEVANIN ADINDAN LİTVA PREZİDENTİ 
VALDAS ADAMKUSUN VƏ ONUN HƏYAT YOLDAŞI ALMA 
ADAMKİENENİN ŞƏRƏFİNƏ TƏŞKİL EDİLMİŞ RƏSMİ 
QƏBULDA NİTQ 
 
8 iyun 2006-cı il ............................................................................................ 300 
 
AKADEMİK ZƏRİFƏ ƏLİYEVA ADINA AZƏRBAYCAN ELMİ-
TƏDQİQAT GÖZ XƏSTƏLİKLƏRİ İNSTİTUTUNUN 
ƏMƏKDAŞLARINA  
 
8 iyun 2006-cı il .................................................................................................. 306 
 
AZƏRBAYCAN – LİTVA BİZNES FORUMUNDA NİTQ  
 
9 iyun 2006-cı il ............................................................................................ 308 
 
LİTVA PREZİDENTİ VALDAS ADAMKUS VƏ XANIMI ALMA 
ADAMKİENE HEYDƏR ƏLİYEV FONDUNDA  
 
9 iyun 2006-cı il ............................................................................................ 315 
  
RUSİYANIN FÖVQƏLADƏ HALLAR NAZİRİ SERGEY 
ŞOYQU İLƏ GÖRÜŞ 
 
9 iyun 2006-cı il ............................................................................................ 317 
 
RUSİYA TİBB ELMLƏRİ AKADEMİYASININ HƏQİQİ 
ÜZVLƏRİ, MƏŞHUR OFTALMOLOQLAR ARKADİ NES-
TEROV VƏ ALEVTİNA BROVKİNA İLƏ GÖRÜŞ 
 
9 iyun 2006-cı il ............................................................................................ 318 
  
QARA DƏNİZ İQTİSADİ ƏMƏKDAŞLIQ TƏŞKİLATININ BAŞ 
KATİBİ LEONİDAS XRİZANTOPULOS İLƏ GÖRÜŞ  
 
12 iyun 2006-cı il .......................................................................................... 319 
 391 
 
Q E Y D L Ə R  ............................................................................................. 321 
 
Şəxsi adlar göstəricisi ................................................................................... 370 
 
Coğrafi adlar göstəricisi .............................................................................. 375 
 
 
 
 
 
 
 
 
 
 
 392 
 
 
 
 
 
_____________________ 
 
 
Kitabı çapa hazırlayan   Tofiq Babayev 
 
Texniki redaktoru  Zoya Nəcəfova 
Yığım üzrə operator   İlhamə Kərimova 
Kompüter tərtibatı   Məhəbbət Orucov 
 
 
 
 
 
Cildin hazırlanmasında AzərTAc-ın materiallarından istifadə olunmuşdur. 
  
«Tayms» qarnitur. Formatı 84x1081/32. Ofset kağızı 1. Şərti çap vərəqi 24,5. 
Uçot vərəqi 25,0 Tirajı 5000. Müqavilə qiyməti ilə. 
  
Azərbaycan Respublikası Mədəniyyət və Turizm Nazirliyi 
Azərbaycan Dövlət Nəşriyyatı. Bakı – Mehdi Hüseyn küç. 61, dalan 2, ev 3. 
«Şərq-Qərb» mətbəəsi, Aşıq Ələsgər küçəsi 17.  
 
 
