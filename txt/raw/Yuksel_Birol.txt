www.BayBak.com üçün PDF formasına çevrilib 1 Güntay Gəncalp Yüksəl Birol (Roman)www.BayBak.com üçün PDF formasına çevrilib 2 I İran-İraq savaşının ən qızğın vaxtı idi.Hər iki tərəf sadəcə sınırlarda gəncləri qırğına vermir,həm də şəhərləri uçaqlarla bombalayırdılar.Əsgərliyə getməmək,ölkədən qaçmaq üçün bəzi yolları sınadım,ancaq müvəffəq ola bilmədim.Ərdəbildə qış çox erkən başlamışdı.Payızın orta ayının son günləri idi.Yalnız Savalanın ətrafını qar bürüməmişdi,şəhərə də bolluca qar yağmışdı.Adamlar damların üstünün qarını kürüyürdülər.Soyuq havada damların üstündəki bacalardan ucaqların hərarəti dumanlanırdı.Şəhərin hərbi qarnizonuna yüzlərcə gənc adamı toplamışdılar.Bunların hamısını əsgərliyə aparacaqdılar.Mən də gözlərindən yaş axan anama,qardaşlarıma sarılıb vidalaşdıqdan sonra bu gənc adamların içinə qatıldım.Dəmir barmaqların küçə tərəfində gözü yaşlı analar-atalar evladlarına əl sallayıb yola salırdılar.Bir neçə avtobusla bizi Kürdüstanın mərkəzi olan Sənəndəc şəhrinə yola saldılar.İlk üç aylıq təlimi burada keçirdikdən sonra savaş meydanlarına göndəriləcəkdik.Şəhərdən çıxdığımız zaman bəzi gənclərin Savalana həsrətlə baxışlarını və bəzilərinin də bayatı söylədiklərini heç vaxt unuda bilmirəm.Biz yurdumuzu tərk edib ölümə aparılırdıq.Arxamda oturan bir gənc adam pıçıldadı:”aaahhh,Savalan nə qədər yaxın görünür,sanki əl uzatsan zirvəsinə çatarmış kimi!” Yanındakı gənc isə ”əslində çox da yaxın deyil,yəni göründüyü kimi yaxın deyil.Hər tərəfi bəyazlıq sardığı üçün yaxın görünür.Bəyazlıq dərə-təpəni doldurduğu üçün məsafə düm-düz olmuş,alçaq-hündürlər hiss olunmur.Ona görə yaxın görünür.”-dedi və davam etdi:”Sən Savalanın zirvəsinə getmisənmi?” Gənc adam köksünü ötürərək:”Yox,getməmişəm,ən böyük arzularımdan birini savaşa getmədən gerçəkləşdirə bilmədim.Qorxuram bu anlamsız savaşda öləm,bu arzuma çata bilməyəm.Sağ-salamat dönsəm ilk görəcəyim iş Savalanın zirvəsinə çıxıb oradan yurdumuzun uzaqlıqlarını seyr etmək olacaq”-dedi.Dönüb geriyə onlara baxdım və ”Şairə bənzəyirsən gənc adam,Savalan haqqında söylədiklərini duydum.Mən Savalanın zirvəsinə yüksəlmişəm.Hər kəs bu zirvəyə yüksəlməlidir məncə”-dedim.Gənc adam gülümsəyərək:”Çox uyğun söz qullandın:”yüksəliş”.Haqlısan Savalanın zirvəsinə insan çıxmaz,yüksələr.”-dedi.Bu söhbət başqa danışıqlara da yol açdı.Ölüm yolçuluğunda sevgidən,vətəndən,evlənməkdən,qızlardan və bə´zən də kitablardan filan danışırdıq.Hər kəs öz iç dünyasına uyğun sözlər danışırdı hansısa arxadaşı ilə.Bu arxadaşların bəziləri ilə Sənəndəcdə üç ay boyunca bir-birimizə dayanaq olduq fars əsgərlərin qarşısında.Əsgərlikdə,özəlliklə türkləri çox təhqir edirdilər.Bəzi yazısı-pozusu olmadığı üçün fars dilini bilməyən türklərə qarşı çox çirkin davranırdılar.Ona görə də bir neçə dəfə savadsız türk gənclərini aşağılayan farsları birləşib yaxşıca www.BayBak.com üçün PDF formasına çevrilib 3 döymək zorunda qaldıq.Elə vururduq ki,dişləri qırılırdı.Türk-fars savaşı əsgərlikdə ən açıq şəkildə hiss olunur.Üç ay təlimin necə keçdiyi haqda bir şey yazmayacağam.Bu ağır günlər bitdi və bir çoxlarını cəbhələrə yolladılar.Bir neçə nəfəri də ixtisas öyrətmək üçün iki ay daha saxladılar.Bunların içində mən də var idim.Ümumi təlimlər bitdi.İki ay da piyadə ordunun bir hissəsi olan qumbaraatan silah üzrə təlim gördükdən sonra bizi Kürdüstanın Mərivan bölgəsindəki cəbhəyə göndərdilər.Kürdüstanın ən sərt dağları olan Suren silsilə dağlarının ətəyində qumbaraatan birliklərdə görəvə başladıq.Dağların zirvəsində piyadə əsgərlər xidmət edirdi.Bu ixtisas təlimini,ancaq orta məktəbi bitirmişlərə vermişdilər.Onlara həm də birinci,ikinci çavuşluq rütbəsi verilmişdi.Mən ikinci dərəcəli çavuş idim.II Təlimlərdə ən çox teorik və bir az da praktik olaraq öyrəndiyimiz bilgiləri savaş meydanlarında uyquladıqca savaş bilgilərimiz artırdı.Artan bilgilərimizə və təcrübələrimizə görə qumbaraatan dəstənin başçısı olan zabitin güvəni bizə artırdı.Bu üzdən də ön cəbhədə durum gərginləşib atəş lazım olduğunda dağın zirvəsində olan gözləmçı birbaşa mənim özümlə telsiz yolu ilə əlaqə saxlayırdı.Xəritənin üzərində təsbit etdiyimiz düşmən mövqelərində bir qıpırdanış olduğunda gözləmçi atəş tələbində bulunurdu.Bu an mən əsgərləri dəstəmizin dörd qubaraatanların başına çağırır və yönü,bucaqları onlara bağıraraq söyləyib atəş əmri verirdim.Hər qumbaranın 11 xidmətçisi olurdu.İşin diqqət çəkici yönü də var idi o zaman.İslam rejimi gecə-gündüz zahirən İsrail düşmənliyi yapmasına baxmayaraq,bizim qumbaraatanlarımızın ikisi İsrail,digər ikisi də Quzey Koreya məhsulu idi.Bir neçə aydan sonra dəstəmiz İsrail ürünü olan silahlarla tam olaraq donatıldı.Koreya silahları həm ağır,həm də qeyri-dəqiq idi.İsrailin silahları isə həm yüngül,həm də dəqiq və əlverişli idi.Bu şəkildə get-gedə uzmanlaşaraq əsgərliyimizi sürdürürdük.Ciddi savaş durumları olmadığında boş vaxtlarımız çox olurdu.Özəlliklə çavuşlar gecələr postlarda növbəçi olmadıqları üçün boş vaxt bol olurdu.Sabah erkən saat altıda hamı yuxudan oyanmalı və idman etməli idik.Daha sonra da əsgərlərin görəvləri,nə yapacaqları duyurulurdu.Suren dağlarının ətəklərindəki səngərlərdə yaşayırdıq.Hər səngərdə ən az 7-8 əsgər qalırdı.Gecələr yağla yanan çıraqlarla səngərlər işiqlanırdı.Çavuşların səngərləri fərqli idi.2-3 nəfərdən artıq olmurdu səngərlərdə.Yeməkləri isə bizdən təqribən 10 km arxada yerləşən locostik mərkəzdə hazırlayırdılar.Qışda yolları qar basdığında yemək daşıyan arabalar gələ bilmədiyində əsgərlər səngəərlərdə yemək hazırlayırdılar.Çox çətin bir həyat şəkli ilə qarşı-qarşıya idiq.III www.BayBak.com üçün PDF formasına çevrilib 4 Bu çətin həyat içində türklərin bir də psixoloji problemləri var idi.Bə´zən heç yazıb-oxuması olmayan türkləri farslar təhqir edirdilər.Xüsusən əski əsgərlər yeni gələn türk əsgərlərin gözlərinin odunu alıb qorxutmaq üçün çox aşağılayır,aşağılayıcı sözlər deyirdilər.Fars dilini bilməyən bu türk əsgərlər isə onların nə dediklərini bir çox hallarda anlamırdılar.Onlar isə türkləri məsxərə edib gülmələrinə davam edirdilər.Durum bu şəkildə davam etdikcə nə edəcəyimi bilmirdim.Çünkü gözümün qabağında mənim kimliyim və dilim təhqir olunurdu.Heç bir suçu olmayan gənc türk əsgərlər durub-durduqları yerdə çox çirkin şəkildə aşağılanırdılar.Bir neçə dəfə əl-bəyaxa savaşlar oldusa da bunun bir nəticə verməyəcəyi qərarına gəldim.Mənim rütbəli olmağım başqa türk əsgərlərini təhqirlərdən qorumaq üçün bir fürsət idi.İlk dəfə türklərlə farsların İran çatısı altında bir yerdə yaşaya bilməyəcəkləri düşüncəsinə orduda varmış oldum.Sanıram əsgərləikdə olmuş bir çox türk insanı da mənim bu düşüncəmi paylaşarlar.Əsgərlikdə farslarla bir səngərdə,bir yerdə yaşadığımız üçün onların sosial psixologiyalarında var olan türk düşmənliyini açıqca görürdük.Ancaq türk şəhərlərində bunu görmək mümkün olmur.Yəni gözlə görülmür,sadəcə gözlə görünməyən fars siyasəti türk yurdlarında türkləri yox etməkdədir.Hər 50-70 gündən bir 15-20 günlük məzuniyətə getmək mümkün olurdu.Çavuşlara hər ay bəlli miqdarda para da verirdilər.Bu para mənim bilgilənməm üçün bir fürsət olmuşdu.Ya özüm məzuniyətə getdiyimdə kitab alırdım,ya da başqa məzuniyətə gedənlərə pul verirdim getdikləri şəhərlərdən mənə kitab alıb gətirsinlər.Əsgərlik həyatımda dünya ədəbiyatını oxumaq üçün yaxşı fürsət var idi.Bə´zən də oxuduğum kitablar məni ruhi gərginliyə sövq edirdi.Yəni əsgərliyin şərtlərindən qaynaqlanan çətinliklərlə,məsələn Kafkanın və Dostayevskinin kitablarındakı psixoloji təhriklər içimi umutsuzluqlarla doldururdu.”Xumeyni kimi bir cəllada xidmət etməkdənsə bir güllə ilə adamın özünü qurtarması daha yaxşı olmazmı?” düşüncəsi keçirdi ağlımdan.Bə´zən siyasi düşüncəyə sahib olan əsgərlərin ordunun fərqli yerlərində intihar etdikləri xəbərlərini duyurduq.Əsgərlərin xidmət sürələri dolduğunda evlərinə gedir və onların yerinə yeni əsgərlər gəlirdi.Bir gün bizim dəstəyə beş yeni əsgər gəldi.Bunların içində uzun boylu,çox yaraşıqlı,sifət quruluşu ilə diqqətləri cəzb edən Təbrizli bir gənc də var idi.Nədənsə içimdən bir səs bu gənc adamı öz səngərimə yerləşdirməyə əmr etdi.Çünkü isfahanlı olan səngərdaşım məzuniyətdə idi,mən səngərdə yalnız idim.Dörd nəfərin yerləşə biləcəyi çavuşlar səngərində geniş yer var idi.Gənc adamdan çantasını alıb mənimlə gəlməsini istədim.Səngərə girdik və ”Mən burda yaşayıram.Hələlik təkəm.Sən də hələlik buraya yerləş,daha sonra görək necə olacaq.Bəlkə isfahanlını başqa səngərə göndərib burda ikimiz qala bilərik.”-dedim.Uzun boylu gənc adam səngərdəki kitablarıma bir göz atıb,ortalıqda olan Səhəndin ”Sazımın sözü” kitabına gözü satışdı.Bir az daha ona yaxınlaşıb və yaxasında yazılmış adını oxumaq istərkən,”Siz mənə Yüksəl deyə bilərsiniz.”-dedi.Onun belə davranmasına bir az heyrətlənmişdim.www.BayBak.com üçün PDF formasına çevrilib 5 Önümdə əsgər kimi əmrə hazır durmuşdu.Bir tək cümləsi ilə kimliyini mənə tanıtmışdı.Onun bu bir tək cümləsi ilə sankı bir-birimizi neçə illər daha öncədən tanıyan insanlara dönüşmüşdük.”Tamam,Yüksəl,keç dinlən bir azdan dəstənin komutanı gələcək hazır olarsan.”-dedim.Yüksəl əsgər çantasını açıb kitablarını səngərdə düzəltdiyim kiçik kitabxanaya düzməyə başladı.Kitablarını mərmilərin taxta qutularından düzəltdiyim kitabxanalara düzdükcə içim od tutub yanırdı.Azərbaycanın belə gənclərini Xumeyni adında bir qatil ölüm savaşına yollayır.Hər tərəfə baxırsan türk gəncidir hamısı.Ölənlərin tam əksəriyəti türk.Kimin üçün,hansı vətən üçün savaşırıq,hansı vətən üçün ölürük,öldürürük? IV İnsanın var oluşunda irsiyət və mühitin çox etkili olduğunu söyləyirlər.Anlaşılan odur ki,mühit insanın ruhi və maddi bünyəsində irsən var olanları ya eyitir,ya da söndürür.Bə´zən irsi olaraq mövcud olan enerji mühitin imkanlarını aşa bilir.Böyük şəxsiyətlərin istibdad mühitində yetişmələri bu qanuna uyğunluğa görə ola bilər.Şəxsiyətin cazibəsi,etkiləyiciliyi sanki doğuşdan gətirilən özəllikdir.Doğuşdan insan təbiətində var olan bu özəllik öyrənimlər,bilgilər yolu ilə cilalanır,qapsayıcılıq gücü genişləyir.Ərdəm insan varlığında yaradıcı enerjiyə dönüşdüyündə bireyin ayrıcalığı istər-istəməz gözə çarpamağa başlayır.Ərdəmli bireydən yayılan olumlu enerji çevrədəkiləri cəlb etməyə başlayır.Bu üzdən də bəzi insanlarla toplumsal ilişikidə bulunmaq,onlarla fikir alış-verişində olmaq həm də estetik bir qonu halına gəlir.Öyrədiciliyin yanı sıra,həm də zövq qaynağına dönüşür.Tarixdə böyük izlər buraxmış yaradıcı insanlar bu özəllikləri dolayısıyla beyinlərə,qəlblərə yol açmışlar.Peyqəmbərələr və liderlər olaraq nitələnən bireylərin ərdəmləri bütün bir topluluğu öz etkisi altına almışdır.Bə´zən də bünyələrində daha geniş enerji barındıran ərdəmli bireylər tarixin axışını dəyişdirmişlər.Bu tür insanlar tarixdə çoxmu olmuş? Çox olmamış,ancaq yox da olmamış.Bütün uluslarda belə insanlar olmuşdur.Bu tür insanların bir çoxu tarixi etkiləmə fürsətini yaxalaya bilmədən anlamsız savaşlarda öldürülmüşlər.Tarix boyu savaşlarda öldürülən insanların iç enerjiləri haqqında heç bir şey öyrənə bilmirik.Bu savaşlarda öldürülən insanların da ruhları olmuş,sevmişlər,sevilmişlər.Ancaq onlar hansısa bir amirin əmrinə tabe olmaq zorunda qaldıqları üçün sayılmamışlar.Onların ruh halları özləri kimi tarixin qaranlıq bilinməzliklərində dəfn edilmişdir.Bu açıdan baxdığımızda gerçəkdən də tarix yalnız bir elm deyil,həm də fəlsəfə və sənətdir.Dəstə-dəstə tarix boyu öldürülən insanların istəkləri,sevgiləri,nifrətləri,arzuları öyrənilməmişdir.Yalnız ”fateh”lərin,qatillərin məktubları,qərarları,qatillikləri üzərinə araşdırmalar yapılmışdır.Bu üzdən də tarix heç bir zaman tam olaraq öyrənilmir.Öyrənilən mövzular,yalnız gözə görünənlər olur.Diqqətlə baxıldığında,əslində tarix amirlər tərəfindən əsir edilmiş insanların ölümə məhkum ediliş macərasıdır.Qan tökənlərin nifrət və kin duyğuları tarix olaraq öyrədilir,öldürülənlərin,tökülən qanların kimlikləri www.BayBak.com üçün PDF formasına çevrilib 6 bir o qədər də önəmsənməz.Tarix ”elm”i üçün öldürülənlər önəmli olmamış,önəmli olan öldürənlər olmuşdur.Dinlər qatil despotların nəfslərini daha da canavarlaşdırmışdır.Özlərini yer üzündə Tanrıların xəlifəsi sayan qatil dindar hakimlər milyonlarca insanı dini fəthlər adına savaş meydanlarında məhv etmişlər.Despotların içindəki qaniçərlik duyğusunu dinlər daha da dərinləşdirmişdir.Tanrı yolunda ölənləri cənnətlə müjdələyən din,xəlifələr və dinçi şahlar üçün ən uyğun qatillik vasitəsi olmuşdur.Dindar siyasilərin tanrıları para və iqtidar hirsi olmuşdur.V Yüksəlin kitablarının tam əksəriyəti İstanbul yayınlı Türkçə idi.Nişanlısı İstanbulda sosioloji oxuduğu üçün Yüksəlin kitab ehtiyaclarını təmin edirmiş.Günlər,həftələr,aylar keçdikcə Yüksəllə daha da dərin dostluq bağlarımız qurulurdu.Onun kitablarından mən də faydalanırdım.Əsgərlik sürəsincə Türkçə oxumaq olanaqlarım Yüksəlin kitabları sayəsində çox gəlişəcəkdi.Ayrıca hər dəfə məzuniyətə çıxdığımızda yeni kitablar da alıb gətirib bir yerdə oxuyub,kitablar haqqında geniş dartışmalara başlayırdıq.Ordudakı dərəcəmdən dolayı mənim kitab oxumaq üçün bolluca vaxtım olurdu.Ancaq bu məziyyətimdən Yüksəl üçün də faydalanırdım.Örnəyin onu gecələr postlara gözətci olaraq qoymurdum,ən çox postları kontrol edib və hər iki saatdan bir postların gözətçilərini dəyişdirən görəvlə görəvləndirirdim.Bu üzdən də Yüksəlin kitab oxumaq üçün bolluca vaxtı olurdu.Yüksəl artıq o ölümcül məkanda mənim ruh dostum olmuşdu.Qarşılıqlı olaraq bir-birimizə çox dərin güvən yaranmışdı.Mənimlə danışdığında ləhcəsindəki İstanbul təsiri mənə ləzzət verirdi.”İstanbul Türkçəsi çox gəlişmişdir.”-dediyimdə,”Biz də ana dilimizdə yazıb oxusaydıq,dilimiz son yüz ildə eyni gəlişməni sağlaya bilərdi.”-deyirdi.Gecələr yağla yanıb kiçik səngəri aydınladan çıraqların işığında saatlarca dünya ədəbiyatını oxuyub dartışırdıq.Bə´zən də qaranlıq gecələrin səssziliyini top atışları pozurdu.Hardasa bir gəncin öldüyünü duyururdu bu top atışları.Bir gecə Yüksələ dedim:Niyə ölkədən qaçmadın,əsgərliyə niyə gəldin? Yüksəl:Bir neçə dəfə qaçdım,ancaq başarmadım.Bir dəfə Sovetlər Birliyinə qaçdım ki,bəlkə oradan da Avropaya gedərəm deyə.Ancaq məni üç ay tutuqlu saxlayıb sonunda geri göndərdilər.Sağ olsunlar ki,İran dövlətinə geri vermədilər,sadəcə buraxdılar ki,gəldiyim yerdən geri dönüm.Biləsuvar sınırından keçmişdim.Orada həbs olduğum üç ay müddətində hiss etdim ki,Sovetlərdəki türklər də əsarətdədirlər.Qorxunc durumdadır ora da.Nə yazıq ki,İrandakı bizim bir çox Türk gəncimiz də Sovetlərin təbliğatına uyub kommunist olmuşlar.Sonra da Türkiyə sınırından qaçmaq istədim.Yenə də başarmadım,İran sınır bəkçiləri tərəfindən yaxalanıb əsgərliyə gətirildim.Məhkum olmuşuq bu rəzil həyata.Çıxış yolumuz yoxdur.Hər halda diri qalacağımız da bəlli deyil.Azərbaycan gəncləri şovinist dinçi rejimin qurbanları olur.Millətimiz də bunun www.BayBak.com üçün PDF formasına çevrilib 7 bilincində deyil.Milli bilincimiz yox dərəcəsindədir.Azərbaycanın yeni-yetmə gəncləri islam savaşçıları adı altında dəstə-dəstə ölüm meydanlarına,minaların üstünə göndərilir.Ancaq bu savaşın bizim yazqımızla nə ilgisi? Biz millət olaraq həm zehni,həm də fiziki anlamda məhv oluruq.Yüksəl danışdıqca,sanki içindəki bilgi birikimi sistemləşib hayqırışa dönüşürdü.Davam etdi:”Görürsənmi? Buradakı Türk əsgərlərinin çoxunun heç yazıb-oxuması yoxdur.Bunlar bilmirlər dünyada nə var.Bilmirlər bu savaş nə üçündür.Bu savaşın islam yolunda olduğunu gecə gündüz radio televizionlarda təbliğ edib millətin dini duyğularını sömürürlər.Əslində isə bu savaş azğın fars və ərəb şovinizminin çıxarları üçündür.Həm Səddam,həm də Xumeyni ortada türkləri qırğına verirlər.Bir tərəfdə kərküklü,bir tərəfdə də təbrizli bir-birinə güllə atır.Fəlakət bilirsənmi nədir? Odur ki,İran nüfusunun çoxunu türklər oluşdurur.Türklərdə ulusal bilincin olmaması şovinist zehniyyətin siyasi iqtidarı ələ keçirməsinə səbəb olmuşdur.Bizdə ulusal bilinc olsa bu savaş bitər.Ancaq yoxdur,həm də heç yoxdur.Ən enerjili,bilgili gənclərimiz sağ və sol örgütlərdə qəhrəmancasına edam olurlar.İslam və kommunizm mərkəzli internasionalizm kabusu ulusumuzun beynini,duyğularını işğal etmişdir.Bizə bədbəxtlik gətirən zehniyətlər,görüşlər yolunda gənclərimiz fədakarlıq edirlər.Bu kabusun əlindən necə qurtaracağıq?!” Yüksəlin sözlərindəki həyəcan,əndişə və əziyətlər sifət mimikalarına yansıyırdı.Qorxunc bir umutsuzluğun və ölümə məhkum edilmişliyin acıları hər ikimizi içimizdən yeyirdi.Bu müharibədən sağ çıxsaq bəlkə həyatımızın qalanını ulusal qurtuluşa adaya bilərdik.Ancaq həm İran,həm də İraq qorxunc silahlarla bir-birinə saldırırdı.Günlər bu şəkildə bir-birini yola salırdı.Bə´zən İraq tərəfindən atılan bir top gülləsi əsgər arxadaşlarımızı ya öldürür,ya da yaralayırdı.Hər ölüm və yaralanışdan sonra hər kəsin içini qorxunc əndişələr sarmağa başlayırdı.Çünkü hər an biz də ölümlə qarşı-qarşıya idiq.VI Kürdüstanın Suren dağlarının ətəklərində əsgərliyimiz bu şəkildə davam edirdi.Yüksəlin bizim dəstədə bulunması mənim üçün bir şans olmuşdu.Yüksəl üçün də mənim varlığım bir fürsət idi.Bir-birimizdə yol gedirdik,sıxıntılarımızı əngəlləyir və oxuduqlarımzı paylaşaraq həyatımıza anlam qazandırırdıq.Dostluq bağlarımız ruhumuzun ən dərin qatlarına yol açmışdı.Bə´zən düşünürdüm ki,Yüksəl bu savaşda ölsə mən yaşaya bilmərəm.Savaş mühiti insanları həddindən artıq bir-birinə yaxınlaşdırır.Bəlkə normal ictimai mühitdə bu qədər yaxınlaşmaq mümkün olmaz.Çünkü normal ictimai mühitdə bir çox seçənəklər var.Ailə var,nişanlı var,uğrayacağın müxtəlif yerlər,sinema var və nə bilim bu kimi bir çox uğraq yerləri.Ancaq müharibə mühitində heç bir seçənək yoxdur.Nə Yüksəl,nə də mənim üçün ikinci seçənək yox idi.Bu üzdən www.BayBak.com üçün PDF formasına çevrilib 8 də içimizi açacağımız biricik dostlar idiq.Müharibə şərtlərinin doğurduğu sıxıntıları bir-birimizə içimizi boşaldaraq bərtərəf edə bilirdik.Ya da bəlkə edə bildiyimizi sanırdıq.Arxa cəbhədən gələn mərmi sandıqlarını əsgərlər arabalardan endirib üst-üstə qalayıb üzərinə naylon çəkirdillər ki,yağmurdan və qardan nəm çəkməsin.Dəstənin komutanı belə işlərə nəzarət etdiyi üçün Yüksəlin qatılmasını əngəlləyə bilmirdim.Əsgərlərin içində ən uzun boylu və görkəmli görünən Yüksəl idi.Onun görkəminə,sifətindəki cazibəyə hər kəs oğrun-oğrun baxırdı.Komutan əsgərlərin başına bağırırdı,ancaq kimsə,hətta komutan da Yüksələ sayqısız davranmırdı.Bir neçə dəfə komutan mənə ”Bu təbrizli əsgər çox maraqlı adama bənzəyir.Vücudunda elə bir şeylər hiss olunur ki,adamı sayqılı olmağa məcbur edir.”-demişdi.Yüksəl dəstəmizdə ən mötəbər insan kimi hörmət qazanmışdı.VII Səngərdə Yüksəllə oturmuş söhbət edirdik.Birdən telefon zəng çaldı.Ön cəbhədən gözləmci idi,təcili atəş istəyirdi.Dərhal əsgərləri qumbaraatanların başına çağırıb gözləmcinin istədiyi hədəflərin üzərinə atəş yağdırmağa başladıq.Hər dörd qumbaraatan atəş edirdi.Yarım saatdan artıq sürəkli atəş etdik.Atəş sırasında gözləmcinin birdən fərqli hədəf istəməsi məni şaşırtmışdı.Öncə vurduğumuz hədəflərdən 500 metr aralı olan başqa bir hədəfi də vurmamızı istəmişdi.Atəşin durdurulmasını istədi gözləmci.Hamımız xəbər gözləyirdik ki,bu qədər atəş nədən birdən-birə istəndi.Günbatan çağı idi.Günəş Suren dağlarının zirvəsində əriyib yox olurdu.Birdən dəstəmizin bulunduğu yerə dörd savaş cipləri girdi.İçindən də silahlı və saqqallı adamlar tökülüb mənim səngərimə girdilər.Mənə aid nə qədər kitab və dəftər var idisə hamısını yığışdırıb,məni də alıb mərkəzi qərargaha apardılar.Çıxarkən gözlərim Yüksələ sataşdı.Gözlərimizlə bir-birimizlə vidalaşmaq istədim.Çünkü ordunun Hifazəti (ordunun MTNi)aparan adamlar geri dönmürdülər.Ya öldürülürdülər,ya həbsə atılırdılar,ya da başqa yerə göndərilirdilər.Məni savaş ciplərinin birinə mindirdilər.Adamların hamısı islami saqqallı ordunun hifazətinə mənsub idilər.Özümü toparlayıb cipdəkilərdən soruşdum:”Məni hara aparırsınız?” çiynində zabitlik ulduzu görünən adam möhkəm bir şillə vurub və susmamı istəyib dedi:”Səni vətən xainlərinin getməsi gərəkən yerə aparırırq.” adam elə sərt vurmuşdu ki,sifətimdən sanki atəş qopmuşdu.Arabalar mərkəzi qərargaha çatdı.Mərkəzi qərargahda hifazətin özəl mərkəzi var idi.Burada fars dilində ”dadqahe səhrai-çöl məhkəməsi” deyilən bir mərkəz də var idi.Orduda təxribat işləri ilə məşğul olanlar burda yarqılanırdılar.Yerin altında geniş məhkəmə imkanları düzənləndiyi söylənirdi.Bütün arabalar yerin altına girdi.Arabalar yerin altına girərkən mənim gözlərimi bağladılar.Yerin altında araba xeyli yol getdi.Bəlkə də heç yol getmir,geniş bir dairədə firlanırdı.Mən elə sandım ki,yerin altındakı www.BayBak.com üçün PDF formasına çevrilib 9 məsahəni daha böyük təlqin etmək üçün bu işi edirlər.Məni gözü bağlı şəkildə arabadan endirib bir dəmir otağa saldılar.Yanılmıramsa o zaman dəmirdən düzəlmiş bu tək otaqlı evə kantiner deyirdilər.İçəri aldıqdan sonra gözlərimi açdılar.Hifazət məmuru adam mənə ”burda gözlə!” deyib qapını qapayıb getdi.Qapı qapandıqdan sonra içəri zil qaranlıq oldu.Qapıdan dışarıda yanan lampaların işığı gəlirdi.Qaranlıqda qalmışdım və öz-özümə düşünürdüm ki,mənim günahım nədir.Məni buraya niyə gətirdilər? Ancaq cavab tapa bilmirdim.Fikirləşirdim ki,bəlkə məni universitetdən uzaqlaşdırıldığım üçün yaxalamışlar.Ancaq yenə də ağlımda bunun cavabını tapırdım ki,universitetin burayla nə əlaqəsi var.Orduya gəldiyim gündən də heç bir xəta etməmişəm.Təqribən beş metr uzunluğu olan qaranlıq kantinerin içində gedib-gəlib fikirləşirdim.Ancaq heç bir şey ağlıma gəlmirdi.Bilmirəm nə qədər zaman keçmişdi.Çünkü insan tam qaranlıqda həbs olduğu zaman zamanın keçişini hiss etmir.Çünkü zamanın keçişi havadakı və işığın əyimindəki hadisələrdən daha çox hiss olunar.Ya da aydınlıqda yaşadığımız zaman fərqinə varmadığımız bəzi şeylər gizlin bir şəkildə zamanın keçdiyini hiss etdirər.Keçişinin fərqinə varmadığım zaman keçirdi və kimsə gəlmirdi.Kantinerin bucağına söykənib oturdum.Hiss etdim yuxum gəlir.Yuxumun gəlməsindən anladım ki,gecə saat 12 olar.Çünkü gecələr kitab oxuyur və ən tez 12-də yatırdıq.Bə´zən də oxuduğumuz kitablar çox maraqlı olduğunda yuxumuz həyəcandan qaçırdı.Yüksəllə sərt dartışmalara girirdik.Qurxu və vahimə içində yuxu məni zorlayırdı.Ancaq soyuqdan yatmaq olmurdu.Bir neçə dəfə soyuqdan oyandım,sonra yatdım.Hava soyuq oluğundan yuxumda görürdüm ki,Savalanın başındakı gölün içində çimirəm və az qalıram soyuqdan donum.Buna bənəzr bir neçə yuxu görürdüm.Bir dəfə də ayıldım artıq yuxum tam qaçmışdı.Anladım ki,səhər saat 6-7 arası olar.Qaranlıq canımı sıxmağa başlamışdı.Nədən kimsə gəlib mənə baş çəkmir,yemək gətirmir deyə öz-özümə sorurdum.Ətrafdan keçəcək ayaq səsləri,insan səsi də eşidilmirdi.Artıq ağlım çalışmırdı.Düşünürdüm bəlkə məni bir başqası ilə dəyişik tutmuşlar.Yəni bir suçlunun yerinə səhvən məni buraya gətirmişlər.Bu fərziyənin üstündə daha çox dayandım və öz-özümə dedim ki,kəsinliklə məni bir başqasıyla dəyişik tutmuşlar.Əlimi bir neçə dəfə kantinerin divarına sürtdüm.Dəmir divar buz kimi idi.Bir tərəfdən canım üşüyürdü,bir tərəfdən də susuzluq və aclıq hiss etməyə başlamışdım.Nədənsə insan ən dar günlərində daima anasını xatırlayır.Anam yadıma düşdü.Bəlkə də bu xatirələri xatırlayaraq oradakı psixoloji basqıdan qurtulmaq istəyirdim.Anam yadıma düşdü.Kəndimiz və şüuraltımda daima sevdiyim xatirələrim.Anamın o gözəl səsini eşidirdim içimdə:Ay bala,qalx gedək tarlada işimiz çoxdur.Gün qarşı təpədən doğmaq üzrədir.Mən isə səhərin şirin yuxusundan ayılmaq istəmirəm.Hər gün axşama qədər çalışıb yorulurduq.Gecə də yatanda yuxudan ayıla bilmirdim səhər çağı.Atamın səsini eşidirdim:Ay arvad,tez ol,uşaqları oyat yemək ver,gedək.www.BayBak.com üçün PDF formasına çevrilib 10 Anam əlində bir bardaq su gülə-gülə ”Bax durmasan suyu tökəcəm üstünə.”-deyirdi.Artıq yuxum qaçmış və anamın üzündəki o gözəl gülüşləri seyr edirdim.Qalxıb anamın süfrəyə hər gün qoyduğu şirinçay,pendir,süt-qatıqdan yeyib atlara minib tarlaya gedirdik.Tarlada çalışarkən balaca radiomuzla bazar günləri Bakıdan yayılan ”muğamat konserti”ni qaçırmazdıq.Özəlliklə Ənvər qardaşım muğam konserti başlayanda əlini işdən çəkib oturub dinlərdi.Hamımız yovşanla qaynayıb dəmlənmiş dadlı çayımızı içə-içə qızmar yay günəşinin altında kaldarlarla qurduğumuz kölgəciyin altında musiqiyə qulaq asardıq.Yadımdadır ki,bir neçə kərəsəində Rübabə Muradova və Ağabala Abdullayeva oxuyanda anamın göz yaşları axmışdı.Gözlərimiz tikilərdi səs gələn tərəfə.Bakıya doğru baxardıq hamımız içimizdə gizlin və dərin bir kədərlə.Bə´zən də çalışa-çalışa ailəmizdən biri hansısa bir mahnını yarım-yamalaq mızıldardı.Anamın səsi çox gözəl idi.Anamın səsinin gözəlliyini inək sağarkən şərqi söylədiyi zaman kəşf etmişdim.Anam inək sağarkən elə gözəl şərqi söylərdi ki,ala inəklərimiz yavru buzovlarını yalaya-yalaya süt verərdi.Tarlada çalışdığımızda anam şərqi söylərkən kimsə mızaldamazdı.Anamın gözəl səsini dinləməkdən hamımız ləzzət alardıq.Atam da anamın şərqi söyləməsindən xoşlanardı.Hətta atamın kefi yerində olanda deyirdi:”Ay arvad,o mahnını oxu sən allah.” Atamın bu sözlərinə hamımız başlardıq gülməyə.Bilirdik hansı mahnını deyir.Anam atamla nişanlı olduğunda bir mahnı bəsləmiş imiş.Bə´zən gecələr o mahnını oxuyarmış və atam da onların evlərinin yanında ona qulaq asarmış.Anam da gülə-gülə başlardı o mahnını oxumağa.Xəyallarım çocuqluq xatirələrimdən ayrılıb yenə də geri gəlirdi.Kantinerdə çevrəmi saran qaranlığa yavaş-yavaş alışırdım.Mənə elə gəldi ki,mənim burda olduğumu unutmuşlar.Susuzluqdan və aclıqdan əziyət çəkməyə başlamışdım.Kimsədən səs-səmir yox idi.Dedim yəqin məni unutmuşlar.Başladım dəmir divara əllərimlə vurub bağırmağa:”burda bir insan var,eşidirsinizmi məni?” Cavab gəlmirdi.Daha yüksək səslə başladım bağırmağa.Yenə də cavab verən olmadı.Hətta bir səs belə eşidilmədi.Təkrar Kantinerin bucağına söykənib xəyala daldım.Bu dəfə ibtidai məktəb xatirələri zehnimdə canlandı:Üçüncü dördüncü sinifdə oxuyurduq.Sinifimizdə dörd qız var idi və onlardan birini sevirdim.Qızın adı Fəriba idi.Fəriba ilə bir-birimizə elə alışmışdıq ki,bir gün bir-birimizi görməsəydik yaşaya bilməzdik.Dayım qızı idi.Bə´zən gecələr mən dayım gildə yatardım,ya da Fəriba bizim evdə yatardı.Uşaqlıq sevgisi ilə gələcəkdə evlənəcəyimizə söz vermiş,bir-birimizin yolunda ölümə qədər getməmiz üçün peyman bağlamışdıq.Baharın orta ayının günlərindən biri idi.Müəllim demişdi xətt imtahanı alacağam.Ona görə də demişdi ki,hər kəs balaca bir şişə qab tapsın.Gedib örüşlərdən xaşxaş gülünü yığsın şişənin içinə,sonra da başlasın bu gülü şişənin içində əzməyə.O qədər xaşxaş gülü yığıb şəşənin içində əzməli idik ki,mürəkkəb əmələ gəlsin.Bu mürəkkəblə,qarğı ilə düzəldilmiş xətt qələmi ilə xətt imtahanı verəcəkdik.Bütün öyrəncilər bu işi görmüş və mürəkkəb hazırlamışdılar.Xaşxaş gülünün www.BayBak.com üçün PDF formasına çevrilib 11 qara ilə qırmızı rəngi bir-birinə qarışıb gözəl bir rəng oluşdururdu.Hamının hazırladığı mürəkkəb hazır idi.Müəllim demişdi hər kəs hazırlamasa hər əlinin içinə on ağac vuracaq.O zaman xüsusi hazırlanmış ağacla şagirdlərin əllərinin içinə,bə´zən də ayaqlarının altına vuraraq tənbih etmək yayqın idi.İmtahana 2-3 saat qalırdı.Fəribanın əlindəki mürəkkəb şişəsi düşüb qırılmışdı.Fəriba ağlayırdı.Çünkü həm imtahandan qalacaqdı,həm də müəllim onu tənbih edəcəkdi.Müllimlər qızları daha az döyürdülər.Qız uşağının hər əlinə sadəcə iki ağac vurudular.Fəriba ağlaya-ağlaya mənim üstümə gəldi və ”mənim mürəkkəb şişəm qırıldı.”-dedi.Mən nə edə bilərdim? Sevdiyim qızın yolunda bir fədakarlıq etməm lazım idi.Dərhal boynuna sarılıb gözlərinin yaşını silərək dedim:”Fəriba ağlama,mən öz şişəmi sənə verirəm.” Fəriba ağlamasını kəsərək ”O zaman sənin işin nə olacaq? Müəllim səni döyəcək və imtahandan qalacaqsan.”-dedi.Müəllimin mənə çox böyük hörməti var idi.Bütün tapşırıqları yerinə yetirərdim.Hətta bə´zən kəndimizin bütün siniflərə dərs deyən bir tək müəllimi sinifi mənə tapşırıb bir neçə saatlığına gedərdi işinin arxasınca.Müəllimin məni döyəcəyini sanmırdım.Deyirdim müəllim aramızda olan münasibətdən dolayı məni tənbih etməz.Ancaq tam tərsinə oldu.Müəllim uşaqların mürəkkəbini yoxladığında mənim mürəkkəbimin olmadığını görəndə heyrətləndi və ”Səndən bunu heç gözləməzdim.Sən məni xəyal qırıqlığına uğratdın.Sənin hər əlinə 20 ağac vuracam.”-dedi.Müəllim məni qarataxtanın önünə çağırıb əllərimi açmamı istədi.İlk dəfə idi cəzalanırdım.Müəllim çox sərt zərbələr vururdu.Əllərimin içi ağrısa da ağlamırdım.Çünkü böyük bir sevginin yolunda fədakarlıq göstərirdim.Hər əlimə beş sərt zərbə dəydikdən sonra Fəribanın yüksək səslə ağlamaları eşidildi.Müəllim dönüb gözlərindən sel kimi yaş axan Fəriba baxıb və ”Nə oldu,niyə ağlayırsan?”-dedi.Fəriba ağlaya-ağlaya qarataxtanın önünə gəlib əllərini açıb uzatdı müəllimin önünə.”Məni döyün müəllim.”-dedi.Müəllim:Səni niyə? Fəriba:Çünkü mənim şişəm qırıldı və o şişəsini mənə verdi ki,mən cəzalanmayım,mənim yerimə o cəzalansın.Müəllim bir an susdu.Heyrətlə ikimizə də baxırdı.Fəriba ağlamasına davam edirdi.Hər əlimə dəyən beş ağır ağacın ağrıları gizildəyirdi.Müəllim sinifi buraxıb dışarı çıxdı.Bir azdan içəri gələrkən gözləri nəmli görünürdü.Bəlli idi ki,dışarıda gözlərindən daha çox yaş axıbdır.Müəllimin gözlərindəki nəm hamını kədərləndirmişdi.Fəribanın ağlamaları hiçqırtıya dönüşmüş,içini çəkir və gözlərindən yaş axırdı.Müəllim geri dönərkən də əlindəki ağacı dışarıda buraxıb gəlmişdi.Sinifə tam bir səssizlik hakim olmuşdu.Müəllim də danışmamaqda qərarlı idi sanki.Sonunda müəllim üzünü mənə tutub və uşaqların hamısı eşidərkən ”Məni bağışla,səni haqsız cəzalandırdım.”-dedi.Müəllim bu sözləri söylədiyində mən ağlamağa başladım.Müəllimimizi çox sevirdim.Onun məndən üzr istəməsini istəmirdim.Ağlaya-ağlaya ”Müəllim,Siz bizim böyüyümüzsünüz,Allah bağışlasın.Siz bizi bağışlayın.”-dedim.Sonra müəllim təkrar dışarı çıxıb əlində tənbih ağacı geri gəldi və üzünü www.BayBak.com üçün PDF formasına çevrilib 12 uşaqlara tutub ”Uşaqlar,mən bu ağacı sizin gözlərinizin önündə qırırram və söz verirəm ki,kimsə bu ağacla bir daha döyülməyəcəkdir.Ancaq mənim tənbihi ortadan qaldırmağım sizləri tənbəlləşdirməsin.”-dedi.Mən və Fəriba eyni şişədəki mürəkkəbdən istifadə edib imtahan verdik.Ancaq mürəkkəb yetərli olmasa da müəllim qəbul etmişdi.O günü Fəriba öz evlərinə getmədi.Bizim həyətdən anasına yüksək səslə ”Ana,mən bu gün bibim gildə qalacam.”-dedi.Fəriba əllərimi qoltuqlarının arasına alıb sıxırdı.Tez-tez soruşurdu ki,ağrıyır ya yox? Mən də əllərim onun o gözəl vücuduna toxunsun deyə ”Yaman ağrıyır.Ölürəm ağrıdan.”-deyirdim.Bu zaman əllərimi daha çox sıxırdı.Onun hərəkətləri mənə ləzzət verirdi.Kəndimizdə yalnız beş ibtidai sinifi var idi.Qızlar yalnız beş il oxuya bilirdilər.Mən beşinci sinifi də qurtarıb getdim Ərdəbildə təhsilimi davam etməyə,ancaq Fəriba qaldı.Şəhər həyatı önümdə yeni dünyagörüşü,yeni hadisələr açmışdı.10-cu sinifdə oxuduğum zaman,Fəribanın evləndiyi xəbərini eşitdim.O zaman Şəhərdən uzaqlaşıb Savalana tərəf qaçıb bir ağacın dibində Füzulinin qəzəllərini öz-özümə söyləyib ağlamışdım.Təkrar yuxum gəlməyə başladı.Bildim ki,ikinci gecədir burdayam.Gecələr kantiner daha da soyuq olurdu.Mat-mətəl qalmışdım.Bunlar niyə glib məni danışdırmırlar.Fikirləşdim bəlkə İraq hücuma keçib bu yerləri işğal etmiş və hamı qoyub qaçıbdır! Ona görə də özümü hazırlamışdım ki,bir zaman bir İraq əsgəri də gəlib kantinerin qapısını aça bilər.Yuxu gözlərimi zorlayırdı.Yuxumda anamın etiraz səsini eşitdim:”Ay bala sənə yüz dəfə demişəm ki,üstü açıq yatma!” yuxudan ayıldım.Suyuqdan az qala donmaq üzrə idim.Heç bir yeri görə bilmirdim.Özümə gələnə qədər harda olduğumu bilmirdim.Öncə elə bildim səngərdəyəm.”Yüksəl,Yüksəl!” deyə çağırdım.Birdən xatırladım ki,mən kantinerdə həbsdəyəm.Yuxum qaçdı.Aclığım və xüsusən susuzluğum get-gedə artırdı.Təkrar xəyal dünyasında keçmiş həyatımdan bəzi parçalar xatırlamağa başladım.Özəlliklə gənc gəlinimizin ölümünü xatırladım.Onun ölümü əsasında vaxt tapdığımda bir roman yazmağı planlayırdım o zaman.Olay bu şəkildə gerçəkləşmişdi:Ənvər qardaşım bir qız sevmişdi,ancaq arzusuna çatmaz olmuşdu.Atam qardaşımı dərhal evləndirmək istəyirdi.O zaman mənim 12 yaşəm var idi.Elçilik zamanı atamdan xahiş etdim ki,məni də özünüzlə aparın.Anam atama ”A kişi düz deyir,bu uşağı da özümüzlə aparaq.Uşaq olduğu üçün gedib qızı görər,sonra gəlib qardaşına danışar.”-dedi.Atam razılaşmışdı.Atam ata mindi və məni də tərkinə aldı.Elçiliyə yola düşdük.Məstalbəyli kəndinə gedəcəkdik.Bir neçə kənd aşıb axır ki,qızın atası Gülağa kişinin evinə endik.Böyük hörmət etdilər bizə.Sonra mən yavaşca qalxıb gəlinimiz olacaq qızın,Həlimənin yanına getdim.Həlimənin yanında oturdum.Həlimə mənə ”xoş gəlmisən!”-dedi.O zaman qıza elçi gedəndə adətən qız gözlərə görünməz,başqa bir evdə,başqa evləri olmasa da qonşu da gedib oturardi elçi gedənə qədər.Həlimə çox gözəl qız idi.İçimdən xoş duyğular keçdi ki,qardaşımın bu gözəlliyə xanımı olacaq.Uzun müddət Həlimənin yanında oturub orada çay-www.BayBak.com üçün PDF formasına çevrilib 13 çörək yedim.Sonra da özümdən asılı olmayaraq başımı qoydum Həlimənin dizlərinin üstünə.Həlimə etiraz etmədi.Gülüb saçlarımı yumşaq əlləri ilə sığallamağa başladı.Onun əllərinin başımda dolanması mənə ləzzət verirdi.Sonra bir az cəsarətlənib Həliməyə ”Xahiş edirəm üzümü də sığalla!”-dedim.Həlimə də istədiyim kimi etdi,sonra da məni qaldırıb bağrına basdı.Mən də onun boynuna sarıldım.Içimdən bir səs onun bizim gəlinimiz olacağını deyirdi.Geri döndüyümüzdə Atam deyirdi ki,gülağa kişi bir az fikirləşmələri üçün zaman istəmişlər.Əslində bu onların razılıq əlaməti idi.Atam məndən Həlimə haqqında soruşurdu.Mən də tərifləyib dururdum Həliməni.Atam da bu sözlərdən ləzzət alıb ”yaxşı ki,səni özümüzlə gətirdik.”-deyirdi.Həlimənin toyu 21 Azər günü oldu.Hər tərəf qar idi.Gəlini gətirən atlılar çox əziyət çəkirdilər.Həlimə başı duvaqlı ağ atımızın üstündə oturmuşdu.Ənvər damımızın üstünə çıxıb həyətimizə çatan gəlininin başına üç alma atdı.Həlimənin gəlişi ilə evimizin durumu dəyişmişdi.Yeni gəlinimiz hamımızın sevimlisi olmuşdu.Zaman sürətlə keçirdi.Həlimə hamilə olmuşdu.Onun hamilə olması daha da sevinc gətirmişdi evimizə.Evimizdə bir neçə aydan sonra bir yavru çocuq olacaqdı.Ancaq kəndimizdə doğum evi olmadığı üçün,şəhərlə irtibat çətin olduğu üçün bir çox gəlinlər doğum yapdıqlarında ölürdülər.Muğanın qışı o il çox qorxunc idi.Hər tərəfi qar sarmışdı.Bir gün anam Həlimənin doğum sancısının başladığını duyurdu.Həlimənin sancıdan yüksək səsi duyulurdu.Gecə yarısını keçmişdi hələ həlimə doğura bilməmişdi.Ənvər qardaşım həyəcanla dəhlizdə gözləyirdi.Birdən anam biz oturan evə girərək atama ”A kişi gəlin öləcək,nə edək?” hamının sifətini bir anda qorxu sardı.Mən də qaçıb Həlimənin otağına girdim.Həlimə bayılmışdı.Uşaq hələ dünyaya gəlməmişdi.Birdən Həlimə özünə gəlib və əlini Ənvərə tərəf uzadıb dedi:”Ənvər,qoyma məni öləm.Ənvər,məni ölümdən qurtar!” Yenə də bayıldı.Ənvər nə edəcəyini bilmirdi.Gecənin bu vaxtında hər tərəfi qarın sardığı vəziyətdə nə etmək olardı? Tanrıya yalvarmaqdan başqa çarə qalmamışdı.Uşağın gəldiyini xəbər verdilər.Bir an dünyaya gələn qız uşağının səsi evi bürüdü.Hamımız sevinirdik.Ancaq Həlimə bayqın idi,özünə gəlməmişdi.Anam uşağı bələyib qonaq otağına apardı.Ancaq hələ də Həlimə özünə gəlməmişdi.Anam Həlimənin sifətinə möhkəm şilə vurub ”Həlimə,qızım,ayıl,sənə qurban olum bala,bizi tərk etmə,özünə gəl!”-deyirdi.Bir an Həlimə özünə gəlib üzünü son kərə Ənvərə tutub ”Ənvər,balamıza diqqət et,ona yaxşı bax!”-dedi və həmişəlik gözlərini yumdu.Evdə ağlaşma başlamışdı.Qohum-qonşu axışıb gəldilər.Həlimə ölmüşdü.Ənvər yüksək səslə ”Həlimə,Həlimə,məni buraxıb getmə!”-deyərək ağlayırdı.Ənvərin ağlaması hamının içini yandırırdı.Qonşu qadınlar dərhal ocaq qalayıb su qızdırdılar.Hər tərəf buz bağlamışdı və bu isti su ilə Həlimənin cənazəsini yuyacaqdılar.Həlimənin başının üstündə yasın oxunurdu.Bizim o gözəl gəlinimiz quş kimi uçub gedirdi evimizdən.Bir neçə gənc adam qəbristanlığa gedib qəbir qazmağa başladılar.Yer buz bağladığı üçün qəbir qazmaq da çox çətin idi.Həlimə yuyulduqdan sonra Qəbristanlığa aparıldı.Həliməni bir məzara dəfn etdilər.Ancaq qış vaxtında deyirdilər ki,www.BayBak.com üçün PDF formasına çevrilib 14 kaftarlar gəlib təzə ölünün məzarını söküb ətini yeyir.Anamdan soruşmuşdum ki,kaftar nədir? Anamsa,kaftar tülkü kimi bir heyvandır.Qışda ölənlərin gəlib məzarını söküb ətini yeyir.Çünkü qışda soyuq olur,hətta itlər də girirlər nünlərinə.Ona görə də kaftarların qorxusu olmur gəlib məzarı sökür.Bunu eşitdiyimizdə çox qorxmuşduq.Ənvər artıq ağlamır,susqun-susqun ölən xanımının xatirələrini xatirlayırdı sanki öz içində.Ənvər anama ”Ana,mənə yorğan-döşək ver,gedirəm qəbristanlığa”-dedi.Ənvər Həlimənin məzarını qorumaqda qərarlı idi.Cecimdən yorğandan alıb qəbristanlığa getdi.Bir azdan anamla mən əlimizə bir fənar alıb Ənvərin yanına getdik.Ənvər məzarın yanında yer salıb yatmışdı.Deyirdilər 20 gün keçsə artıq kaftar yaxınlaşa bilməz.Yazıq anam göz yaşlarını tuta bilmirdi.”Mənim talehsiz oğlum” deyib ağlayırdı.Biz də Ənvərlə bir yerdə idik.Bir azdan Ənvər anama ”Siz gedin,mən qalsam yetər!”-dedi.Ənvərin boynuna sarılıb və ”qardaşım,xahiş edirəm izn ver yalnız bu gecəni sənin yanında yatım.”-dedim.Ənvər qəbul etdi.Anamı yola saldıq getdi evə.Ənvərin boynuna sarılıb orada yatdım,Ənvərlə bir yerdə Həlimənin məzarının yanında.Zaman keçirdi.Artıq Həlimə unudulur və onun yerini evimizdə üzünü görmədiyi qızı Lalə doldururdu.Təkrar kantineri yumuruqlamağa başladım.Tualetə getmək istəyirəm,lütfən gəlin qapını açın.Kimsədən cavab gəlmədi.Nə edəcəkdim? Tualet ehtiyacımı necə bərtərəf etməliyəm? Qap-qaranlıqda kantinerin digər tərəfindəki bucağa işədim.Ancaq işədikdən sonra düşündüm ki,gəlib məni buna görə cəzalandıracaqlar.Başqa çarəm yox idi.Hələ bir azdan böyük tualet ehtiyacım da olacaqdı.”Nə işə düşdüm Tanrım,məni bura niyə saldılar?”-deyə öz-özümə düşünürdüm.Birdən ayaq səsləri eşitdim.Çox sevinmişdim.Bəli,ayaq səsləridir və mənim olduğum tərəfə yaxınlaşırdı.Qapı açıldı və əlində çıraq olan adam içəri girdi.əlindəki dəstmalla gözlərimi bağlayıb apardıqlarında ”lütfən izn verin tualetə gedim sonra”-dedim.Məni tualetə apardılar.Sonra yenə də gözlərimi bağlayıb cipə mindirdilər.Qərargahın içində bir az gəzişdikdən sonra bir otağa girdik.Gözlərimi açdılar.Masanın arxasında oturmuş çiynində iki ulduz görünən və köksündə ”Haşimi” yazmış bir saqqalı zabit var idi.Mənim sağ-sol tərəfimdə isə gözətçilər durmuşdular.Burada nədən bu qədər əziyət çəkdiyimin səbəbini bu gün öyrənəcəkdim.Zabit mənə ”Nədən hədəfi qəsdən yayındırdın?”-dedi.-Hansı hədəfi cənab sərvan?-Hansı hədəf olduğunu yaxşı bilirsən.Son dəfəki atəşinizi deyirəm.Nədən onların qaçmasına yardımçı oldun?-Cənab sərvan,mən kimsənin qaçmasına yardımçı olmamışam,məndən gözləmçi hansı hədəfləri istəmişsə,onların da vurulmasını əsgərlərə demişəm.İstəsəniz səs qeydlərimizə baxa bilərsiniz.-Sən onları tanıyırdınmı?-Onlar kimdir,cənab sərvan?-Onları,o gün qaçıb düşmənə təslim olan mücahidləri deyirəm.www.BayBak.com üçün PDF formasına çevrilib 15-Xeyir tanımırdım.Ayrıca,o gün məndən nədən atəş istəndiyini bilmirdim.İndi öyrənirəm ki,qaçanlar üçün atəş istəmişlər.-Əsgərlikdən öncə hansı siyasi təşkilatın tərəfdarı olmusan?-Mən siyasi təşkilatın tərəfdarı olmamışam.-Siyasi təşkilatın tərəfdarı olmamısansa,niyə səni universitetdən uzaqlaşdırmışlar?-Mən özüm də bilmədim niyə.Ancaq yazılı olaraq etiraz etmişəm.Mənə elə gəlir ki,etirazımı qəbul edərlər və dönüb təhsilimə davam edərəm.Sərvanın qarşısında mənim kitablarım tillənmişdi.Kitablara işarə edərək,dedi:-Niyə sənin kitablarının içində bir tək dini kitab yoxdur? Bu suala cavab verə bilmədim,susdum.Sonra da Sərvan bir neçə İstanbul nəşri kitablara işarə etdi.Bu kitablar əslində Yüksəlin idi,mənim kitablarıma qarışdırıb gətirmişdilər.-Bu kitablar nə dilindədir?-Türk dilində-Sən pantürkistsən demək!-Xeyir cənab sərvan,mən yabancı dil öyrənirəm.Baxsanız kitablarımın içində ingilis dilində də kitab var.-İngilis dilində olanları anlamaq olar.Türk dilində kitab oxuyursan,həm də orduda! Susub yerimdə durmuşdum.Sərvan səsini yüksəldərək davam etdi:Hədəfləri niyə doğruca vurmadın? Sağ-solumdakı gözətçilərə işarə etdi.Məni saldılar təpiyin altına.Ayaqlarında əsgəri ayaqqabılarla haram gəlirdi var gücləri ilə vururdular.Sərt təpiklərdən biri sifətimə elə dəyir ki,bayılıram.Bayılmışlığımı o qədər vururlar ki,daha sonra ayıldığımda zərbələrin yerini görəcəkdim.O zamankı işkəncənin izi hələ də sağ bacağımdan getməmişdir.Özümə gəldiyimdə özümü yerdə uzanmış gördüm.Moruq-moruq olmuş yanaqlarımla birdən gözlərim zabitin çirkin saqqallı sifətinə sataşdı və öz-özümə pıçıldadım:”Səni öldürəcəyəm,sərvan Haşimi.” Gözətçilər qolumun altına girib məni ayağa qaldırdılar,düşməyim deyə qolumun altından çəkilmədilər.Zabit ”Bu sənə bir dərs olsun.Əsgərlikdə necə diqqətli olmağı öyrənməlisən.”-dedi.Sonra da gözətçilərə ”bunu verin ön cəbhəyə ərzaq aparan arabalara aparsınlar xidmət yerinə”-dedi.Kitablarımı çantaya yığıb mənimlə bərabər qoydular ərzaq arabasına.Ayaq üstə dura bilmirdim.Ərzaq arabası böyük bir araba idi.Böyük qazanlar var idi içində və bir də ərzağı paylayan əsgərlər.Əsgərlər mənim durumuma baxıb başlarını bulayırdılar.Dəstəmizin bulunduğu yerə çatdığımızda mənim enməmə yardımçı oldular.Birdən gözlərim Yüksələ sataşdı.Yüksəlin heyrətdən ağzı açıla qalmışdı.Özünü toparlayıb ”Səni niyə bu günə saldılar?”-dedi.Sonra da məni boynuna alıb səngərə apardı.Səngərə girər-girməz Yüksəl ağlamağa başladı ”Şərəfsizlər,bunun günahı nə idi?”-deyib ağlayırdı.Mənim yemək www.BayBak.com üçün PDF formasına çevrilib 16 yeməyimə yardımçı oldu.Yüksəl çox dalqın idi.Yüksəldən xahiş etdim üzümüzü qırxdığımızda istifadə etdiyimiz qırıq güzgünü mənə versin.Güzgüyə baxdığımda özümdən qorxdum.Sifətimin hər yeri yaralanmış,qap-qara olmuşdu.Başımda da fanusqa zərbələrinin ağrılarını hiss edirdim.Daha sonra son dəfə bizdən nədən bu qədər atəş istəndiyinin səbəbini öyrəndik.”Xalq Mücahidləri”nə mənsub olan əsgərlər qaçıb İraq ordusuna sığınmışlar.Bu üzdən də onları İraq əsgərlərinə təslim olmadan öncə yolda vurmamızı istəmişdilər.O zaman ”Xalq Mücahid” təşkilatının İraqda hərbi qərargahı və radio stansiyası var idi.Bu radio vasitəsi ilə İrandakı mücahidlərin qaçıb gəlib ”Mücahid Qurtuluş Ordusu”na qatılmaları təbliğ edilirdi.O gün də bu təşkilatın tərəfdarı olan bir neçə əsgər qaçıb İrağa sığınıb,mücahidlərin silahlı birimlərinə qatılıb sonradan İrana qarşı silahlı savaşa qatılmaq istəmişlər.Bu üzdən də onları vurmaq üçün bizdən atəş istəyirmişlər.VIII Günlər bir-birinin arxasınca axıb gedirdi.Bədənimdəki bəzi yaraların izi qalsa da ağrılar yox olmuşdu.Öz-özümə düşünürdüm ki,məndən bu qədər şübhələnirlərsə niyə arxa cəbhəyə aparmır,ön cəbhədə saxlayırlar? Bu sualımın cavabını Yüksəl vermişdi:“Niyə arxa cəbhəyə aparsınlar ki? Burada ya öləcəksən,ya da onların istəkləri yolunda savaşacaqsan,başqa yol varmı?”-demişdi.Başıma gələn olaydan sonra gecə-gündüz düşünürdüm ki,biz necə də bir qorxunc burulğana düşmüşük! Türk gəncləri necə də səbəbini bilmədiyi savaşda dəstə-dəstə ölürlər.Bunun bir tarixi səbəbi olmalıdır.Bu torpaqların gerçək sahibləri biz olmuşuqsa,nədən bu gün fars siyasəti yolunda ölürük,analarımız ağlar qalır.Bu tarixin yönünü dəyişdirmək mümkünmü,əcəba? Yoxsa bu şəkildə biz məhv olub gedəcəyik? Məni işkəncə edən Haşimi gecə-gündüz gözlərimin önündə idi.Söz vermişdim onu öldürəcəkdim.Ən azından onu öldürməklə bir hizbullah dünyadan əksik olacaqdı.Bir qatil,bir işkəncəçi.Ancaq bilirdim ki,bu savaşın kökü bir tək hizbullahdan asılı deyil.Bilirdim ki,bu savaşın təməlində hakimiyəti ələ keçirmiş dinçi faşizmin planları durmaqdadır.Bu,mənim fərdi intiqamım olacaqdı,əgər başara bilsəm.Hər gecə postdakı əsgərləri yoxlarkən fikrim Haşimini necə öldürəcəyimlə məşğul idi.Bu haqda kimsəyə,hətta Yüksələ də bir söz deməmişdim.İlk çocuqluq günlərimdən atam demişdi ki,heç bir zaman aşağılanmanı qəbul etməyəcəksən,aşağılandınsa,aşağılayanla hesablaşmalısan,yoxsa ömrün boyu bu aşağılıq,içindən səni təhqir edər.Qorxunc şəkildə təhqir olmuşdum.Mənliyim,gəncliyim və heysiyətim yerlərdə sürünmüşdü,ayaqlar altında əzilmişdi.İntiqam içimi yaxırdı.Mənim təhqir oluşumdan sonra Yüksəlin də davranışlarında dəyişikliklər yaranmışdı.O da mənim içimdəki ruh halımı anlarcasına davranırdı.Çox az danışırdı.Ancaq www.BayBak.com üçün PDF formasına çevrilib 17 bə´zən də ikimiz olduğumuzda və söhbət ciddiləşdiyində sanki monoloq söylərcəsinə danışırdı.Elə danışırdı ki,sanki bütün bir tarix onu dinləyirdi.“Bu savaşın ortadan qalxması millət olaraq bizim milli kimliyimizi dərk etməmizdən keçər.Bizim milli kimliyimizi dərk etməmiz dünya barışına da qatqıda bulunacaqdır.Orta Doğunun hakim gücü biz olmadıqca bölgə barış üzünə həsrət qalacaq.Anlamsız savaşlarda ölən minlərcə günahsız gənc adamın ruhu bunu bizdən tələb edir.Bu üzdən bizim milli kimliyimizi dərk edib onu siyasi bir olquya çevirməmiz cahanşümulı bir zərurətdir.Dünya barışının gerçəkdən buna ehtiyacı var.”-deyirdi.Ön cəbhədə ölən piyadə əsgərləri gətirib bizim bulunduğumuz yerdən arxaya göndərirdilər.Hər dəfəsində nə edəcəyimizi bilmirdik.20-21-25 yaşlarında gənc adamlar Xumeyninin əjdəha nəfsinin qurbanı olurdu.Ölən əsgərləri gördüyümüzdə içimizi ümidsizlik bürüyürdü.Çünkü hər an bir top mərmisi ilə bizim də bulunduğumuz nöqtə havaya uça bilərdi.Ölüm hər an başımızın üstündə gəzirdi.Bir neçə dəfə də top güllələrinin qəlpələri az qala məni öldürmüşdü.İnsan ölümlə qarşılaşdığında həyatın qədrini daha çox bilir.Ona görə də həyatımızdakı hər hansı,hətta maraqsız olayı da gündəlik dəftərimizə yazırdıq.Hətta bə´zən gördüyümüz yuxuları da gündərlik xatirə dəftərimizə yazırdıq.Yüksəl yuxusunda ən çox İstanbulda təhsil alan sevgilisi Yağmuru görürdü.Bə´zən gördüyü yuxuları yazıb məktub şəklində Yağmura post edirdi.Mən də yuxularımı yazmağa başlamışdım.Özəlliklə uzun yuxular sirli bir dilə və üsluba sahib olurdu.Belə qərara gəlmişdik ki,yuxularımızı yazmaqla ana dilimizi yaxşı və dərinliyinə öyrənə bilərik.Çünkü biz hər şeyi türkçə yazırdıq.Yuxu insanın iç və bilinməz qatları ilə ilişkin olduğu üçün yazıldığında dil də bir şəkildə insanın iç və dərin qatları ilə bağlı təcrübə əldə edir.3-4 ay sonra yazdığımız yuxuları təkrar oxuyanda çox ilginc olurdu.Sanki bizim röyalarımız deyilmiş kimi gəlirdi.Unudulan yuxuları yenidən oxuyanda insanın içində ilginc şeylər baş qaldırır.Sanki bir mifin bölümlərini oxuyurmuş kimi olurduq.O zaman yuxularımızı yazarkən bir şey kəşf etmişdik.Yuxuların da arasında bir bağlılıq və sürəklilik olur.Ancaq biz gördüyümüz yuxuları unutduğumuz üçün onların arasında bağ və bağlantı qura bilmirik.Burdan da belə qərar gəlirdik ki,yuxu hər bir fərdin özəl mifi və və mif isə bir millətin ortaq yuxusudur.Yuxularımızı təkrar oxuduğumuzda belə qərara gəlirdik.Bə´zən mən yuxularımı təkrar oxuyanda onları nəzmə çəkirdim,çox yaxşı şeir alınırdı.Yuxu nədir sorusuna cavab vermək üçün yuxuları kitablaşdırıb analız etmək və yuxudakı olaylar arasında bağ qurmağa çalışmaq lazımdır.Bu şəkildə bir araşdırma insanın iç dünyası haqqında geniş bilgi verə bilər.Anlaşılan odur ki,insan oyaq olduğunda onun beyninin və varlığının bəlli qismi fəaliyət göstərir.Yuxuya daldığında isə bu qismin fəaliyətləri durur,ya da o qism də yatıb istirahət edir və beynin və varlığın ikinci qisimi fəaliyətə başlayır.Bu iki tərəf arasındakı ilişkilər haqqında çox geniş elmi bilgi mövcud deyildir.Bu ilişkiləri ancaq yuxuları yazıb analiz etməklə incələmək olar.Bunun üçün də alim olmaq lazım deyil,hər kəs öz iç dünyası haqqında bu şəkildə bilgi əldə edə www.BayBak.com üçün PDF formasına çevrilib 18 bilər.Özünü bilən,tanıyan insan bütün insanı tanımış olur.Tanıma “öz”dən başlar.Yazdığımız yuxularımızı incələyib öz gizlin tərəflərimizi bilmiş olurduq.Ancaq yuxu dəftərlərimizi gizlin saxlayırdıq.Nə mən Yüksəlin yuxu dəftərini oxuyurdum,nə də o mənim.Çünkü insanın elə gizlin və sirli tərəfləri yuxuda ifşa olur ki,onu başqasının bilməsi çox təhlükəli ola bilər.İnsanın hər zaman heç bir kimsəyə söyləyə bilməyəcəyi gizlin tərəfləri olur.Özəlliklə yuxuların insanın özünə ifşa etdiyi gizlin qatları ikinci adam bilməməlidir.Hətta bə´zən insanın özünün bilməsi də təhlükəli olur.Ona görə də insan gördüyü yuxuları unudur.Onu yazaraq unudulmaz duruma gətirmək,bir çox davranış və psixoloji çətinliklər yarada bilər.Bütün bunların bilincində olaraq bu işi görürdük.Yüksəlin dəftərindən maraq üçün bir neçə yuxusunu oxudum,ancaq davam etmədim.Yazdığımız yuxular həm də bizim ana dilimizdə nəsr yazma təcrübəmizi gəlişdirirdi.Çünkü İran mühitində türk dilinin nəsr təcrübəsi yox idi.Ən çox şeir yazılırdı.Nəsr yaza bilmirdi ədəbiyatla maraqlananlar.Bu haqda Yüksəllə çox danışmışdıq.Nədən bizim insanlarımızın ana dilində nəsr yazmamasını Yüksəl bu şəkildə anladırdı:Şeir əski çağlarda toplumların ilk özünü anlatma aracı olmuşdur.Bu üzdən də şeirə tarix boyu hər türlü duyğular yüklənmişdir.Ona görə də baxsanız,bəşər tarixində bir çox eposlar şeir dilində yazılıbdır.Ağlın dərinləşmədiyi zamanlarda insanlıq düşlərini,duyğularını,yaradılış haqqındakı xəyallarını şeirlə yazmışdır.Şeirin tarixi və təcrübəsi nəsrdən daha çoxdur.Ona görə də bu təcrübəyə dayanaraq şeir yazmaq daha rahatdır.Bütün millətlərin dil tarixində bu şəkildə olmuşdur.Dil öncə özünü şeirdə sınamağa başlamışdır.Məslən əski Hind mədəniyətinə baxsaq,bu təcrübəni orda da görə bilərik.Yunan dili də öncə Homerin və digərlərinin yaradıcılığında təcrübə qazanır,daha sonra nəsrə və fəlsəfəyə girir.Dildəki qavramların şeirdə bir sürü təcrübəsi var.Örnəyin bizim ana dilimizdə bu qədər bayatı var.Bu bayatılarda dilimizdəki qavramlar çox təcrübə qazanmışlar.Lakin dil gəlişdikcə,dərinləşdikcə şeirdən nəsrə keçəmək istər.Bir dil nə qədər ki,nəsrə girməmiş,o,hələ tam bir dil sayılmaz.Çünkü yalnız nəsr yolu ilə düşüncə döllənə bilir və olaylar qələmə alına bilir.Bizim ana dilimizdə yaza bilməməyimizin səbəbi ilk məktəb illərindən nəsr və yazı dilimizin farsca olmasıdır.Örnəyin nəsrdə öznənin (mübtədanın),nəsnənin (tamamlığın)və yükləmin (xəbərin)yeri bəllidir.Ancaq şeirdə bu disiplinə ehtiyac yoxdur.Nəsrdə olan disiplin dərinliyi diqqət çəkici və fəlsəfidir.Nəsrdəki dil toxusu (şəbəkəsi)düşüncənin məntiqli ifadə edilişi ilə sıx bağlantılıdır.Məntiq və qramatik bilgi zahirən bir-birinə çox bənzər.Düِşüncə üçün məntiq nədirsə,dil üçün də qramatika odur.Qramatik bilgidən məhrum olan toplumlar öz ana dilində nəsr yaza bilməzlər.Yazsalar da bu nəsrin dərinliyi və çəkiciliyi olmaz.Nəsr gəlişmədikcə danışıq dili də estetik səviyəyə yüksəlməz.Hər bölgə öz ləhcəsi ilə danışıb gedər.Bölgələr arasında ləhcə fərqini azaldıb və ortaq danışıq dilinin sağlanmasında nəsrin böyük təsiri var.Fars dilində bir-birlərini anlamayacaq dərəcədə ləhcə fərqi var.Ancaq onların www.BayBak.com üçün PDF formasına çevrilib 19 ana dilində yazıb-oxumaları və özəlliklə son yüz ildə dillərinin geniş miqyasda nəsrə girməsi bu problemi ortadan qaldırmışdır.Ortaq yazı dilində anlaşa bilirlər ki,biz bu imkandan məhrumuq.Hər bir dilin özünəməxsus bir iç ilkələri var.Biz ana dilimizin ilkələrini nəsrdə bilməz olmuşuq.Çünkü bu ilkələr oxullarda öyrənilər.Dil həm də ağlın güzgüsüdür.Insan ağlının göstəricisi və həm də düşünmə qaynağı dildir.Dil yasaqlandığında ağıl da korlaşır.Evrənin sirləri sadəcə özündə saxlı deyildir,həm də dildə saxlıdır.Çünkü evrəni öyrənmənin bir tək yolu var,o da qavramlardır.Bu haqda Yüksəllə çox dartışırdıq.Mənim bir sürü sorularım var idi.Əgər ana dilimizdə məktəb yoxdursa,bizim insanlarımız da nəsr yaza bilmirlərsə,o zaman bizim dilimizin yazqısı necə olacaq? Ana dilimiz tarixdən silinib gedəcəkmi? Bu suallar məni çox məşğul edirdi.Yüksəlin bu haqda da ilginc fikirləri var idi:“Türkiyə ilə ilşki qurmaq çətin deyil.Bir nəsl yetişməlidir ki,bolluca türkçə kitab oxuyub və düşüncəsini türkləşdirsin.Bu gün bizim düşüncəmiz və düşüncə dilimiz farscadır.Bunun yerinə türkcəni yerləşdirmək üçün İran mühitində heç bir imkan yoxdur.Çünkü bir tək elmi,tarixi,fəlsəfi əsər türk dilində yoxdur.Bizim zehnimiz və tariximiz burxulmuş.Bu burxulmuşluqdan qurtluşumuz da yalnız türkçə oxumaqla bərtərəf edilə bilər.Ona görə də Türkiyəyə çox önəm verməliyik.Bəlkə Quzey Azərbaycanda bəzi bilgilər ola bilər.Ancaq Sovetlər hələ ki,ətrafına dəmir pərdə çəkmişdir.Orada da bizə yarayacaq bir şeylər ola bilər,lakin çox da qapsamlı bilginin Bakıda olacağına inanmıram,çünkü əsarətdə yaşayan toplumların dili gəlişməz.İran mühitində də sağ-sol ideologiyalar gənclərimizin zehnini çalmış.Kollektiv şəkildə gənclərimiz sanki zehni intihar edirlər.Bu gün kommunist və islamçı olmaq hər ikisi də farsçılığa xidmət edir.Çünkü hər ikisinin qaynağı farscadır.Bu ortamda Cavad Heyət və onun arxadaşlarının çalışmaları təqdir ediləsidir.Onlar qaranlıqda parlayan ulduzlar kimidirlər.Yəqin ki,bir zaman gələcək bu gediş dəyişiləcək.Dəyişməlidir,dəyişməsə bizə qurtuluş olmaz.Türkçənin qurtuluşu İranda,bölgədə və dünyada indiki uluslar arası ilişkilərin dəyişməsindən asılıdır.Hələ ki,milli kimliyimizi anlamamız üçün ölkə içində önəmli gəlişmələr yoxdur.Tək-tək adamlar var.Ancaq milli məsələnin sosial bir ehtiyaca dönüşməsi hiss olunmur.Demək istədiyim budur ki,nümunə gənc nəsl türk dilində oxuyaraq,təfəkkür dilini türk dili edərək,türkçə yazmanın təməlini qoymalıdır.Bu gənc nəsl qalanlar üçün model oluşdura bilər.Bizim dilimiz yalnız bu yolla farsın istilasından qurtula bilər.Dini istibdad sürdükcə buna imkan olmayacaq.Dini istibdad da əbədiyən sürə bilməz.Din adı altında tarix boyu türk dili sömürülmüş,xor görülmüşdür.Bu üzdən də türkçəçiliklə sekularlaşma eyni zamanda ortaya çıxacaq.Biz imkan olduqca istanbul ağzı ilə oxuyub və öz türkçəmizlə yazmalıyıq.Çünkü bizim xitab etdiyimiz toplum,yalnız öz ləhcəmizi anlaya bilər.”-deyirdi.Yüksəlin bu haqda fikirləri hər zaman mənim diqqətimi çəkirdi və bu üzdən də mütaliəmi daha çox türkçə oxumağa yönləndirirdim.Yüksəlin www.BayBak.com üçün PDF formasına çevrilib 20 İstanbulda oxuyan nişanlısı bolluca kitap gətirirdi Təbrizə.Yüksəl hər dəfə məzuniyətə getdiyində bu kitabları özü ilə bərabər gətirirdi.Oxuyub bilgiləndikcə gənclik enerjimiz bizi böyük xəyallara daldırırdı.Düşünürdük ki,əgər bu savaşda ölməsək yurdumuza döndüyümüzdə milli hərəkət başlada bilərik.Gözümüzün önündə cərəyan edən fəlakətlər,gənclərin öldürülməsi,kimliyimizin göz ardı edilməsi bizim düşüncələrimizə böyük bir missiya yükləyirdi yavaş-yavaş.Sanki bu dilin,bu kimliyin qurtuluşunu tarix bizim vicdanımıza tapşırmışdı.Bu söhbətlərin ötəsində bəzən də hanısa xoşlandığımız yuxunu bir-birimizə oxuyurduq.Yüksələ oxuduğum bir yuxumu burda yazmaq istəyirəm:“Məkan hər an dəyişir.Ancaq bir evin içində oturan çoxlu ailə üzvləri dəyişmir.Ailə üzvlərindən əlavə tanınmaz adamlar da var.Əcəb işdir,bu tanınmaz adamlar kimdilər ki,bu qədər doğma adamlar kimi oturmuşlar bizim məclisdə.Digər tanınmaz,ancaq tam doğma görünən üç yaraşıqlı kişi də var.Bunlar yerdə deyil,stulların üstündə oturmuşlar və musiqiçi olduqları bəlli.Atam pəncərənin qabağında oturmuş və məclisi yönləndirən də atamdır.Bu evimizi xatırlayıram,çox əskidən bu ev var idi,ancaq daha sonra onu söküb və yanında başqa ev tikmişdik.Anlaya bilmirəm ki,niyə bu əski evə toplanmışıq.Adamların sayı 30 nəfərdən çoxdur.Mənim tanıdıqlarım isə,sadəcə öz qardaşlarımdır,bacılarımdır.Sifətləri mənim üçün zahirən tanınmaz olan adamlar da ruhuma doğma və tanış kimi görünürlər.Atam üzümdəki bu sualı oxuyurmuşcasına əlini boynuma salıb qulağıma “Bunları üzdən bəlkə tanımazsan,ancaq hamısı bizim nəsildəndır.Çoxları daha yüz illər bizdən əvvəl dünyaya gəlib,yaşayıb və ölmüşlər,bəziləri də yüz illər sonra dünyaya gələcəklər.Ancaq önəmli olan odur ki,hamısı bizim soydandır.”-deyir və davam edir atam :“Ancaq içimizdə birisi var ki,mən də onu tanımıram,dəqiq tanımıram.Kim olduğunu bilmirəm,ancaq o da hər halda yabancı deyil.” Daha sonra atam üzünü məclisə tutub:“İstərsiniz bir şeir oxunsun.”-deyir.Hamı qəbul edir.Bir gözəl qız gəlib mənim önümdə oturub və :“Mən şeir oxuyacağam,ancaq sən də nəzarət elə,sənin şeir bilgin və şeir oxuman gözəldir,bilirəm.”-deyir.Öz-özümə düşünürəm ki,bu mənim şeir bilgimin var olduğunu hardan bilir,axı mən bu xanımı tanımıram.“Kimin şeirini oxuyacaqsınız?”-deyə soruşuram.O da “Hüseyn Cavidlə Cəfər Cabbarlının “gözəllik” adlı şeirlərini bir-birinə qarışdırmışam,gözəl bir şeir alınmış,həm də daha uzun şeir olmuş.Çünkü məclisdəkilər uzun şeiri sevirlər.”-deyir.“Sən bu məclisdəkilərin hamısını tanırsan mı”-deyə soruşuram.“Hamısını deyil,ancaq çoxunu tanıyıram.Hələ bir azdan sayımız daha çox olacaq.Ancaq bilirəm ki,hamısı tanışdır,daha doğrusu belə deyirlər ki,hamısı bizim soydandır.” Qız dodaqlarıma yaxınlaşır və bu zaman “Bir az daha yaxın gəl lütfən,dodaqların çox gözəldir,dodaqlarını öpmək istəyirəm”-deyirəm.Qız gülərək,“daha sonra öpüşərik”-deyib üç musiqiçi oturan yerə gedir.Kamançaçı ilə tarzən çalırlar və qız şeiri oxumağa başlayır:www.BayBak.com üçün PDF formasına çevrilib 21 Mən bir zaman öz-özümdən uzaqdım Dün bir işıq gördüm ruhuma taxdım Bütün əski tanrıları buraxdım İndi artıq bir Tanrım var-gözəllik.Bütün əski tanrılara darıldım Həp məcazi sevgilərdən yoruldum Bir həqiqət gördüm,ona vuruldum Dünyada bir şüarım var-gözəllik.Oxaşa məni yeni Tanrım sevindir Artıq qəlbim,ruhum,duyğum sənindir Çıx könlümdən əski dünya sonundur Çünkü artıq bir Tanrım var-gözəllik.Qız,Cəfər Cabbarlının şeirini oxuduqdan sonra Hüseyn Cavidin eyni adlı şeirini oxumaq istərkən,qulağıma məchul bir səs deyir:“Hüseyn Cavidlə Cəfər Cabbarlı da gəldilər!” Bu cümləni eşidərkən heyrətdən bilmirəm nə edim.Ancaq nə cavidi,nə də Cabbarlını görə bilmirəm.Qız,sevimli və sevda dolu səsi ilə musiqinin eşliyində şeir oxuyur:Hər qulun cahanda bir pənahı var Hər əhli halın bir qibləgahı var Hər kəsin bir eşqi,bir Allahı var Mənim Tanrım gözəllikdir,sevgidir.Gözəl sevimlidir,cəllad olsa da Sevgi xoşdur,sonu fəryad olsa da Uğrunda mənliyim bərbad olsa da Son dildarım gözəllikdir,sevgidir.Gözəlsiz bir gülşən zindana bənzər Sevgisiz bir başda əqrəblər gəzər Nə görsəm,hangi səmtə etsəm güzər Həp duyduğum gözəllikdir,sevgidir.Qız şeiri oxuduqca üzündə sonsuz gözəlliklər görünür.Qız üzünü şeirlərin müəllifləri Hüseyn cavidə və Cəfər Cabbarlıya tutub oxuyurdu.Ancaq onun baxdığı yerdə onları mən görə bilmirdim.Şeir bitmişdi.Ancaq tar və kamanın çalğısı davam edirdi.Çalınan “nəva” muğamıdır.Atamın da tanımadığı adamın bədən quruluşu və görünüşü çox yaraşıqlıdır.Ancaq nə qədər çalışıramsa onun sifətini görə bilmirəm.Içimdən bir səs “bu,sifətinin görünməsi mümkün olmayan yəqin ki,Tanrının özüdür”-deyir.Gözəl qızın saçları çox uzun və qızılı rəngdədir.Qız şeir oxuduqca atamdan başqa məclisdə oturan bütün adamların sifətləri deyişirdi.Dəyişən sifətlərin bir çoxunu tanıya bilirdim.Bu dəyişmə elə gözəl olurdu ki,anlatması www.BayBak.com üçün PDF formasına çevrilib 22 çox çətindir.Mən hiss edirdim ki,içimdə dəyişən bir şeylər olur.Fikirləşdim yəqin ki,mənim də sifətim dəyişir.Yanımda sifəti dəyişmiş bir xanımdan,“Bağışlayın xanım,mənim də sifətim deyişmiş mi?”-deyə soruşdum.Xanım diqqətlə mənə baxıb və yanağımdan öpərək,“Mən səni tanıdım.Sən osan.1000 il əvvəl mənim ərim olmuşdun,sevirdim səni,sən də məni sevirdin.Unutmusan mı?”-dedi.Mən isə “əcəb işdir,xatırlamıram,ancaq içimdə sanki səni tanımış kimi bir halım var”-dedim.“Bir azdan tanıyacaqsan”-deyib musiqiyə diqqətlə qulaq asmağa başladı.Birdən atam üzünü məclisə tutub,“İçimizdən bir nəfər əksikdir,gəlməmiş.”-dedi.Mən isə üzümü atama tutub,“Anam gəlməmiş,ancaq gələcəyini söyləmişdi”-dedim.Atamın üzünə kədər qondu və şeir oxuyan qıza “xanım niyə gəlməmiş,bilirsən mi?”-deyə soruşdu.Qız da “Gəlmiş,o bir otaqda uzanmışdır”-dedi.Əlimi atamın çiyninə qoyub və işarə etdim ki,mənə tərəf əyilsin,qulağına söyləyəcəyəm var.Atam mənə tərəf əyildi və qulağına,“Ata,bəs sən ölmüşdün axı,mən sənin öldüyünü sanırdım,dəfn mərasimində özüm iştirak etmişdim.”-dedim.Atam,“ölüm və həyat bir-birinin içindədir,ölümün həyat,yoxsa həyatınmı ölüm olduğu bəlli deyil.Bunları mən sənə anlada bilmərəm.Özün də öldüyündə anlayacaqsan.Ancaq sənin üçün nə fərq edər ki.Önəmli olan budur ki,bir yerdəyik”-dedi və sonra da barmağı ilə sifəti görünməyən adama işarə edərək,“Hər şeyi bilən odur.Onun bilmədiyi heç bir şey yoxdur.”-dedi.Atama,“sən onun sifətini görə bilirsən mi,mən görə bilmirəm.”-dedim.Atam da,“Yox,mən də görmürəm onun sifətini,onun sifətini görə biləcək göz yoxdur.Onun sifəti görünməz,ancaq hər yerdə olur o.”-dedi.Mən məclisdən ayrılıb anamın yanına getmək istədim.Anam mavi bir örpəyi üzərinə çəkib uzanmışdı,yatmışdı.Geri döndüyümdə məclisdəki adamların çoxu getmişdi.Yalnız şeir oxuyan qız qalmışdı və bir də sifətini görə bilmədiyim adam orda idi.Qıza “mənimlə öpüşəcəksən mi?”-deyə soruşdum.Sifəti görünməyən kişi,davranışları ilə bizim öpüşməmizi istəyirdi sanki.Qız dodaqlarımı dodaqlarına yapışdırıb və yavaş-yavaş məni öpməyə başladı.Ancaq o məni öpdükcə məndə şəhvət duyğuları baş qaldırmadı,sadəcə onun dodaqlarından ağzıma heç bir zaman dadmadığım bal şirinliyi axırdı.Qız,dodaqlarını dodaqlarımdan ayırdığında özümü bulaq başında gördüm.Kəndimizdə “Qoyunbulağı” adlanan bulaq başında.Sifəti görünməyən adam da getmişdi.Qız da mənə təşəkkür edib bulaqdan axan suya qarışıb axıb getdi.Ağzımdaki şirinliyin dadından məst olmuşdum.” Mənim bu yuxum Yüksəlin çox xoşuna getmişdi.IX Ara-sıra bəzi mollalar cəbhəyə gəlib ideoloji təbliğat aparır,bu savaşın Tanrı neməti olduğu haqda danışırdılar.Hər kəsi bu zorunlu toplantılara www.BayBak.com üçün PDF formasına çevrilib 23 toplayırdılar.Mollaların bizlərə islam ordusunun savaşçıları kimi baxması canımızı çox sıxırdı.Bir neçə kərə bu toplantılardan sonra Yüksəl “Bu savaş Tanrı neməti deyil,fars milliyətçiliyi mərkəzli millətləşmənin sürətlənməsidir.Gerçəkdən də bu savaş farslar üçün bir şansdır.Çünkü savaş adına başqa millətlərin hər türlü milli qıpırdanışlarını məhv edir və bu millətlərin bizim kimi gənclərini bu savaşda fars mənafeyi yolunda fəda edirlər.”-demişdi.Bir dəfə bir mollanın “islami əxlaq”,“Quranda əxlaq”,“şəkkiyat” qonusundakı söhbəti daha sonra Yüksəllə mənim aramda uzun söhbətə səbəb oldu.“Yüksəl,bizim tolumda əxlaq anlayşı çox çirkin davranışlar içində burxulmuşdur.Əslində bizdə yayqın olan şiənin sömürücü əxlaq anlayışıdır.Bu haqda sən nə düşünürsən?”-dedim.Yüksəl dəstəmizin önündən Suren dağının zirvəsinə doğru hərkət edən piyadə əsgərlərə baxaraq dedi:“Bizdə əxlaq fəlsəfəsi yoxdur.Çünkü fəlsəfənin təməlini ağıl oluşdurar və heç bir din də insan ağlının özgürlüyünü rəsmiyətə tanımaz.Dِini əxlaq mütləqiyət və istibdad çağrışdırar.Özünü mütləq haqlı saydığı üçün fərdə haq tanımaz,fərdi bu mütləq olan haqqa təslim olmağa zorlar.Hər hansı din qalib gəlmişsə,özündən öncəki əxlaq anlayışını kökündən silmişdir.Örnəyin bax İstanbula.İstanbul bir xristian şəhəri idi.Necə oldu o əxlaq əsasında yaşayanlar? Hamısı zamanla təslim edildilər islam əxlaq anlayışına.Hətta sözdə dialoqdan yana olan islamçılar Əyasofiyanı da camiyə dönüşdürdülər.Nədən? Yermi yox idi camı yapmağa? Eyni davranışı xristanlıq da sərgiləmişdir.Dinlər özlərini mütləq haqlı bildikləri üçün haqsız gördüklərini tarixdən silməyə çalşmışlar.Nə qədər başarıb-başarmadıqları başqa bir mövzudur.Şiə inancında təqlid edən və təqlid olunan əxlaq anlayışı var.Bütün bizim tariximizdə əxlaq bu çərçivədə şəkillənmişdir.İnsana heysiyət tanıma,ona şəxsiyət tanıma şiə inancında əsla olmamışdır.Bir fərd öz ağlının kəşfləri doğrultusunda düşünə bilməz.Düşünə bilsə də onu sosial davranışlarında sərgiləyə bilməz.Çünkü dində birey haqqı yoxdur.Din fərd tanımaz,dinin tanıdığı bir sürü mütləq dəyərlər var,o əsasda fərdi cəmiyətin içində tanımlar.Cəmiyət də dini dəyərlərin dışına çıxa bilmədiyi üçün,dini dəyərlərin hakim olduğu bir ortam meydana çıxar.Hər növ fərqlilik ortadan qaldırırlar.Bu üzdən də heç bir tərəqqi meydana gəlməz.Durğun və qoxumuş bir göl kimi sosial ortam oluşar.Bizim toplum bunun açıq örnəyidir.Diqqət etsəniz molla zehniyətinin dışında ölkədə heç bir zehniyətə izn verilmir.Bu zehniyət də öz əxlaq anlayışını zorla topluma hakim etməkdədir.Minlərcə gənc aydın insanın bu rejim tərəfindən edam edilməsinin səbəbi budur.Bu savaş da devrimci şiə əxlaq anlayışının ortaya qoyduğu bir hadisədir.Yalan və ihanət bu əxlaq anlayışının təməl özəlliyidir.Görürsənmi,bir yandan İsrail düşmənıiyi edirlər ki,güya İsrail müsəlmanların torpaqlarını işğal etmiş,digər tərəfdən də İsraillə silah alveri edirlər.Qullandığımız silahların çoxu İsrail ürünüdür.Bunların savaşı nemət saymalarının səbəbi çıxar məsələsidir.” Mən:Zatən şiədə “mürtəd” deyə bir qavram var,fərqli əxlaq anlayışını buna görə məhv etmək dini vacibatdandır.www.BayBak.com üçün PDF formasına çevrilib 24 Yüksəl:Ümumiyətlə bizdəki əxlaq anlayışı cahanşümul deyildir,ola da bilməz.Ola bilməsi üçün din insanın düşüncə və siyasi həyatından uzaqlaşmalıdır.Çünkü dinlərdə insan haqqı yoxdur,din haqqı var.Məsələn islam haqqı,xristianlıq haqqı,yəhudi haqqı,buddizm haqqı və s.Dinlər bütün insanlara xitab etməzlər,yalnız ona inanıb tapınanlara xitab edələr,onlara haq tanıyarlar.Əxlaqın bölgsəllikdən çıxıb evrənsəlləşməsi üçün dini insanların bireysəl qonusu halına gətimək lazımdır.Dini qanunlar əsasında toplum yönətildikcə heç bir zaman evrənsəl insan haqları anlayşı və əxlaq fəlsəfəsi ortaya çıxmaz.Əxlaq və özgürlük bir-birini bütünləşdirən qavramlardır.Özgürlüyün olmadığı yerdə əxlaq olmaz.İrandakı şiə rejimi hər növ özgürlüyə yasaq gətirdiyi üçün əxlaqsız tutum içindədir.Bu əxlaqsızlıq zaman-zaman toplumun içində yayqınlaşır və əxlaqsız toplum meydana çıxır.Özgürlük,bir növ məsuliyət duyğusu,sorumluluq bilincində olmaqdır.İndi bu rejim öz əxlaq fəlsəfəsini Qurana dayandırmaqdadır.Hansı Qurana? Şiənin və xumeunizmin təfsir etdiyi Qurana.Mən:Şiənin Quran təfsirinə dayanmasalar da artıq dini kitablar çağdaş toplumları idarə edə bilməz.Yüksəl:Haqlısan.Zatən Quranda keçən bir çox ayələr sırf ərəb kültürünün məhsuludur.Qadını daş-qalaq etmə,həcc,qisas,qurban və s.hamısı o zamankı ərəb kültürünün məhsuludur.Tanrı ilə bir əlaqəsi yoxdur bunların.Bu üzdən də tarix boyu bu gerçəyi anlatmaq istəyənlərin dəriləri soyularaq öldürülməşlər.Mən:Əgər belədirsə,Quranı Tanrının kitabı saymaq olmaz o zaman.Çünkü Tanrı bütün insanların yaradıcısıdırsa,nədən bütün insanlara ərəb dəyərləri əsasında yaşamaq təlqin edilsin? Yüksəl:Əlbəttə ki,Quran Tanrının kitabı deyil.Quran Məhəmmədin kitabıdır.Onun Tanrının kitabı deyil də Hz.Məhəmmədin kitabı olması dəyərini azaltmaz.Tanrının kitabı olmaz ki.Yəni Məhhəmədə gələn vəhy,olduğu kimi qurana yansımamışdır.Çünkü əgər vəhyin tanrı bilıgisi olduğunu söyləyirlərsə,o zaman Tanrı bilgisi mətnləşdiyində artıq maddi şəkil qazanır.Oysa Tanrı əzəli,əbədidir və ona maddi şəkil biçmək olmaz.Quran vəhyin özü deyil,surətidir.Çünkü o bir mətndir.Vəhyin özü olmadığı üçün orada bir çox xətalar var.Yəni Quran özü xətaların var olduğunu qəbul edər.Din xadimləri ört-basdır etməyə çalışsalar da Quran özü özündə xətaların var olduğunu söylər.Bu xətaları “nasix” və “mənsux” adı ilə etiraf edər.Yəni batil edən və batil olunan ayələr.Bilirsən Quranda elə ayələr var ki,daha sonra gələn ayələr tərəfindən batil edilmiş və xətalı olduğu vurğulanmışdır.Mən:Əslində islamın ilk günlərində islamşünaslıq peyqəbərşünaslıqla başlamışdır.Çünkü o zaman insanların yazıb-oxumaları yox idi.Ona görə də Quranı heç oxuyan yox idi.Bu üzdən də daha çox böyük cazibəsi olan,karizmatik şəxsiyəti olan peyqəmbərin davranışları və söylədikləri islamşünaslığın təməlini oluşdururdu.www.BayBak.com üçün PDF formasına çevrilib 25 Yüksəl:Haqlısan,islamşünaslıqda Quranın çıxış qaynağı olması peyqəmbərin ölümündən sonra meydana gəlmişdir.Bu üzdən də Quran üzərinə yazılan təfsirlər də tərəfsiz olmamışdır.Quranda bəzi anlamsız bilgilər də var.Bu bilgilər o zamanki ərəblərin suallarına cavab olaraq verilmişdir.Məslən “Zülqərneyn” və başqa mövzular kimi.Əgər peyqəmbər başqa bir coğrafiyada yaşayacaq olsaydı bu bilgilər olmayacaqdı,çünkü bu bilgilər sırf ərəb kültürünün içindəki davranışlara görə ortaya çıxmışdır.Mən:Bu da Quranın məxluq olduğunu göstərməzmi səncə? Yüksəl:Zatən tarixdə bir çox müsəlman bilim adamları Quranın “qədim” deyil,“məxluq” olduğunu yazmışlar.Mətnləşən vəy məxluqlaşmışdır.Çünkü mətn maddi bir əsərdir.Hər bir mətn bir məzmunun surətidir.Məzmun vəhydir,Quran isə onun mətləşmiş surətidir.Quranın məxluq olduğunu qəbul edərsək,onun əbədiyən insan əxlaqını yönləndirməyəcəyi də ortaya çıxar.O zaman da bir müsəlmanın əxlaq anlayşı evrənsəlləşər,doğrunu yalnız öz əxlaq anlayışının inhisarında görməz.Bu da din planında xoşgörünü meydana çıxarar.Bir müsəlman başqa dinlərə də sayqı duymağa,başqa inanclara da xoşgörü ilə baxmağa başlar.Din insan həyatında yönləndirici rol oynadığında insanlıq çox əziyət çəkmişdir.Çox qanlar axmışdır.Bu gün də bu savaşın başlamasınəın,yüz minlərcə gənc adamın öldürülməsinin əsas səbəbkarı dindir.Həm Səddam,həm də Xumeyni bu savaşın islam yolunda olduğunu savunurlar.Ancaq bu bədbəxt gənc adamlardan soruşmurlar ki,islam yolunda savaşmaq istəyirsiniz ya yox.Din,tarix boyu istibdadın,zülmün bəkçisi olmuşdur.Özəlliklə siyasət və din iç-içə girdiyində dinin qutsallıq çağrışdıran yönləri də unudulmuş və qatillik aracına dönüşmüşdür.İrandakı şiə məzhəbinin istibdad anlayışı tarixdə şahlıq istibdadından doğmuşdur.Şahlıq üsul idarəsini qorumanın yoludur şiə məzhəbi.Xumeyni özü bir şahdır əslində.Heç bir zaman bu zehniyət demokratiyaya və insan haqları anlayışına açıq olmaz.Ayrıca,bizim coğrafiyamızdakı quraqlıq da belə şiddət çağrışdıran məzhəblərin doğuşuna şərait yaratmışdır.Bu coğrafiyalara su çəkilsə,səddlər qurulsa,torpaq quraqlıqdan qurtulub yaşıllığa qovuşsa insanların inanc şəkli də dəyişə bilər.Quraqlığın doğurduğu xəstəlik bizdə şiə adı altında meydana çıxmışdır.Çünkü quraqlıq hər zaman şiddət və nifrət çağrışdırar.Quraqlıq iqliminin insanları bir-birinə sayqı duymaz.İqlimdə sayqı kültürü olmaz.İqlim dəyişsə,yağmur daha çox yağsa,ya da axar çayları bu çöllərə çəksələr insanların tarixi davranış şəkli dəyişə bilər.Yoxsa bizim iqlim heç bir zaman elmin,yeni dəyərlərin gəlişməsi üçün uyğun olmamışdır.İslam özü də bir çöl və qumsal inancıdır.Mən:Müsəlmanların “peyqəmbər hər şeyi bilirdi” görüşlərinə necə baxırsan? Yüksəl:Peyqəmbər özü öz kitabı olan Quranda deyir ki,mən hər şeyi bilmirəm.XVII surənin 85-ci ayəsində “səndən ruh haqqında soru sorurlar.De ki:Ruh Tanrımın biləcəyi bir şeydir.Sizə az elm verilmişdir.”-deyilməkdədir.Yəni Tanrı bilgisinin hamısı peyqəmbərə verilməmişdir.Hətta Mühyəddin Ərəbi kimi bir çox islam böyükləri yazmışlar ki,peyqəmbər öz www.BayBak.com üçün PDF formasına çevrilib 26 zamanının ən ibtidai tibb,kimya,fizika kimi bilgilərini bilməmişdir.Peyqəmbər sıfır rəqəminin olduğunu bilməyirmiş.Bu rəqəmi XI əsrdə ərəblər hindlilərdən aldılar.Kimsə Mühyəddin Ərəbini bu görüşlərinə görə kafir saymamış,peyqəbər haqqında bu söylədiklərinə görə ona mürtədlik damğası vurmamışlar.Burdan yola çıxaraq bu gün bizləri də uğrunda boşuna ölümə verən Xumeyninin “imam Mehdi” gələcək söyləmi də yalandan başqa bir şey deyildir.Çünkü peyqəmbərin davranış və söylədikləri ilə bağlı ən mötəbər kitab olan Büxarinin “Səhih” əsərində də belə bir görüş yoxdur.Yəni peyqəmbər bir yerdə deməmiş ki,zamanın sonunda mənim soyumdan “Mehdi” adında birisi gələcək.Buna söyləyə bilməzdi.Çünkü peyqəmbərin yetkisinin dışında olan bir mövzudur.Özəlliklə o zaman heç söyləyə bilməzdi.Çünkü o zaman soy ərəb kültüründə bu gün olduğu kimi oğul tərəfindən davam edirdi,qız tərəfindən deyil.Peyqəmbərin də oğlu yox idi.Ayrıca,“mehdi” məsələsi əgər doğru olsaydı,o zaman Quranın da keçərliliyi itərdi.Çünkü peyqəmbər israrla demiş mənim möcüzəm kitabımdır,Qurandır.Əslində peyqəmbər çox önəmli və rasionalist insan olmuş.Ancaq islam tarixində bu gün olduğu kimi din siyasətə alət edildikcə peyqəmbərin ədalət söyləmləri ört-basdır edilmiş və ondan fərqli bir sima topluma sunulmuşdur.Bu gün xumeynizmin islam anlayışı ilə bu qədər gənc adam öldürülür.Yazıqlar bizə! Ən önəmlisi də budur ki,zamanın sonu olmaz.Zamanın meyarı şiənin “mehdi”liyə dayanaraq anlatdığı qədər bəsit deyildir.Evrənin dəyişik yerlərində zaman qavramı da dəyişər.Yer kürəsindəki zaman qavramı ilə ,aydakı,digər planetlərdəki zaman qavramları fərqlidir.Buradakı zaman qavramı insanın yaşamı ilə ilgilidir.Zamanın sonu olursa,onun başlanğıcı da olmalıdır.Zaman sonsuz və başlanğıcsızdır.Din fəlsəfəsində zamanın başlanğıcını və sonunu Tanrıya dayandırsalar da yenə də bu,zamanın “son”unda gələcək “mehdi” zehniyətinə tərsdir.Heç bir şəkildə bunu əsaslandırmaq olmaz.Ancaq bu gün “mehdi” molla burjuaziyasının mənafeyinə xidmət edir.Sərmayə,polis,ordu onların əlindədir və deyirlər ki,“mehdi” gələcək.Qəbul etməyənlər də edam edilirlər.Bu zehniyət,bu qanlı zehniyət zaman axışı içində bir sosial kültürü şəkilləndirir.Hər kəs problemlərin çözümü üçün “mehdi”nin gəlməsinə inanır,inanmasa da sosial həyatda bir davranış halına gəlir “mehdi” gözləmə.Qorxunc bir cəhalət.Yüksəlin dediyi sözlər İranda yayqın olan din fəlsəfəsi ilə bütünü ilə ziddiyət təşkil edirdi.Onun baxışları din və din tarixi üzərinə yeni idi.Özünün dediyinə görə bu baxış atatürkçü dünyagörüşü əsasında meydana çıxa bilər yalnız.Yüksəl belə hesab edirdi ki,Şərqin din qaranlıqdan qurtulması Atatürkün siyasi fəlsəfəsini mənimsəməsindən keçər.X Qış gecələrindən biri idi.Gözətçi əsgərlər postda idilər.Dışarıda hər tərəfi qar sarmışdı.Bir neçə gün ard-arda qar yağmış ilətişim axsaq duruma gəlmişdi.Ancaq aydınlıq bir gecədə göylərdə ulduzlar parlayırdı.Bəm-bəyaz www.BayBak.com üçün PDF formasına çevrilib 27 görünürdü aydın gecədə yaxınlar və uzaqlar.Güllə səsi filan da eşidilmirdi.Səngərimizi iki fənarın işiği işıqlandırırdı.Yüksəl öz yatağnda uzanmışdı.Mən də Tolstoyun “Savaş və barış” romanını oxumaqdan yorulmuş,xəyala dalmışdım.Dərin bir səssizlik çevrəmizi və içimizi sarmışdı.Bə´zən dərin səssizliyin içindən insan öz-özünə bir səs eşidir.Öyləsinə bir dalğınlığın içindən bir səs duyurdum sanki.Əski anılarımın səs şəklinə dönüşməsi idimi bu? Anlaşılmaz,ancaq ruha ləzzət verən bir səs.Səssizliyin səsi.Bir an dönüb Yüksələ baxdım.Gözləri bilinməz bir yerə zillənmiş xəyala dalmışdı.Ətrafdakı səngərlərdə hər kəs yatmışdı.Böyrüm üstə dönüb “Yüsəl,nə düşünürsən?”-dedim.Yüksəl:Heç bir şey düşünmürəm.Dinləyirəm,sanki bir səs eşidirəm.Onu dinləyirəm.-Sən səs haqqında heç düşündünmü?-Düşünmədiyimi söyləyə bilmərəm,ancaq səs düşüncə qonusu deyildir sanki,gizlin və görünməz bir yolla insanın düşüncələrini,duyğularını yönləndirir.Həyatımızda səsin çox önəmi var,ancaq bu önəmi dərk etmərik,sezərik,bir şəkildə içimizə alarıq.Musiqiyə yönəlişimizin də səbəbi bu olsa gərək.Yəni səslə bir sezgi olayını gerçəkləşdirmək istərik.Sözə bürünməmiş bəzi səslərin ruhumuzu etkilədiyini düşünürəm.Yəni içimizdən gəldiyi qədər də dışımızdan gələn səslər var.Hər kəs həyatı sürəsincə bu səsləri eşitmişdir.Yeridiyimiz yerdə kiminsə bizi adımızla çağırdığını duyarıq,ancaq çevrəmizə baxdığımızda kiməsəni görmərik.Varlığımız səslə çevrələnmişdir sanki.Bəzi içimizdəki hərəkətlər yalnız səs olaraq qalar.Sözlərə bürünə bilməz,bəlkə də o səsləri yansıtacaq sözlər olmadığı üçündür.Bəlkə də sənət əsəri bu zaman yaranır.Hanı bə´zən bir səsin içimizdə çağrı yapdığını hiss edərik.O səsin çağrılarının məzmununa görə ruh halları yaşarıq.Kədərlənərik,rəqs etmək istərik.-Somut olaraq tanış səslər duyduğun olurmu?-Biz dünyaya gəldikdən sonra dünyanı,çevrəmizdəki insanları səslə tanımağa başlayırıq.Sonra da bu səslərin sözə dönüşmə sürəci başlar.Əlbəttə ki,duyduğumuz ilk və ən dadlı səs ana səsidir.Bu səs bizim ruhumuzla qaynayıb-qarışır.İllər keçir,insan yaşa dolur.Ancaq bilincaltında özünə yer etmiş olan bu səsi bə´zən yuxularımızda,ya da gerçək həyatda eşidirik.Bu səs sanki dəyişik yollarla daima bizim çevrəmizdə dolaşır,bizi uyarır,bizi qoruyur.Bə´zən tanımadığımız səsləri eşidirik.Sanıram bu səslər dil aça bilmədiyimiz zaman eşidib və bilincaltına aldığımız səslərdir.Həyatımızın başlanqıc evrəsində eşitdiyimiz bəzi səslər bilincaltımıza yerləşir və daha sonra hansısa bir hadisə bu səsi yenidən canlandırır.-Nədən bəzi səslər deyirsən,bütün səslər demirsən?-Uşaqlıq dönəmində elə bir evrə var ki,orada çocuq üçün xəyalla gerçəkliyin sınırları bəlli deyil.Çocuq bəzi röyalarını gerçək və bəzi gerçəkləri də xəyal kimi görür.Yaşamın bu evrəsində çocuğun xəyallarını oxşayan,ruhuna sevinc gətirən səslər qəlbin,ya da ruhun bir yerində mərkəzləşib,gizlənib qalır.www.BayBak.com üçün PDF formasına çevrilib 28 Hər bir çocuq anasının layla səsi ilə yatmaqdan xoşlanar bilirsən.Əslində bu səs çocuğun evrənlə təmas qurmasını sağlayır.Yaşamımız boyunca bu səs dəyişik yollarla içimizdən ya da dışımızdan,bəlli olmayan bir yerdən yenidən gələr,bə´zən də röyalarımızda biz bu səslə qarşılaşarıq.Röyalarımızda,yuxularımızda görüdüyümüz bəzi hadisələr bizdən çox uzun zaman öncələr yaşamış dədələrimizin həyatları ola bilər.Genlər yolu ilə o hadisələrin özəti sıxışdırılmış şəkildə bizim varlığımıza keçir və xəyallarımızda,yuxularımızda arasıra baş qaldırır.Səslər də o şəkildə.Yəni örnəyin yuxularımızda gördüyümüz səslər bəlkə də yüz və ya min illər öncə həyatda olan bir insanın səsi ola bilər.Ya da sonsuzluğun səsi.Gələcəyin,gələcəkdə yaşayacaq olanların səsi.Bu səslər ilhamın qaynağı ola bilir.-Səslə sükutun bir ilişkisi varmı?-Səssizliyin dərin dalğınlığında qulaq bəzi məchul səs dalğalarınıalar.Əslində sükutu zəkanın dərinliyi kimi də anlayanlar var.Nədən? Çünkü sözə bürünməmişlik orada hakimdir.Səsin də sözə bürünməmişlik yönü var.Bu üzdən də səssizliyin bir qatlarında hər kəsin duyduğu səslər ola bilir.Biz gerçək həyatda və toplumsal ilişkilərimizdə ağlımızın,ruhi varlığımızın çox cüzi hissəsindən yararlana bilirik.Yaradılışımız belədir.Qavrayıcılıq enerjimizin çoxu bilinməzlik içində,sükut kimi əsrarəngiz yerdə saxlıdır.Orada baş verənləri işlək ağlımız yolu ilə anlaya bilmirik.Anlaya bilsəydik,həyatın sirləri çözülərdi və yaşamağın bir anlamı qalmazdı.-Səs deyildiyində,ən çox insan səsi üzərinə danışırsan.Başqa səslər də ola bilməzmi?-Bütün canlıların səsli və səssiz ilişkiləri var.Bəlkə onlar da öz səssizliklərində bir şəkildə öz yaradılış yapıları ilə təmasda olurlar.Ancaq evrən (kainat)və uzay (fəza)səslə iç-içədir.Hərəkətdə olan hər maddənin səsi olmalıdır.Hər şey hərəkətdə isə deməli onun bir səsi vardır.Başqa canlıları bilmirəm,ancaq insan bu səslərin hamısına erişəcək yapıda yaradılmamışdır.Yaradılsaydı,düşünə bilməzdi.Bu səslər sanki bilincli varlıq kimi özünü eşitdirmək üçün bə´zən uyğun insani məkanlar seçir.Yəni bir insanın iç dünyasında duyulmuş olur.Hər devinən (hərəkət edən)nəsnənin səsi var.O zaman işığın da səsi var.İşıq səssiz deyildir.Bu uzun və başlanqıcsız zaman axışı içində işığın da səsini duyanlar olumuşdur.Bəlkə də özlərini peyqəmbər olaraq tanımlayanlar,duyulmaması gərəkən səsləri duyduqları üçün fərqlənmişlər.O gecə Yüksəlin sanki içi genişləmiş və qəribə sözlər danışırdı.XI Əsgərlərə hər 50 gündən bir 15-20 gün arasında məzuniyət haqqı tanınmışdı.Bizim məzuniyət vaxtımız yaxınlaşmaqda idi.Yazın ilk ayının son günləri keçirdi.Düşünürdüm ki,Yüksəllə bir yerdə məzuniyətə gedəcək olsaq,www.BayBak.com üçün PDF formasına çevrilib 29 gedib bizim kəndin yaz aylarındakı möcüzəvi gözəlliyini də Yüksələ göstərərdim.Yüksəl özü də Muğana getməyi istəyirdi.“Gedib Muğanımızı da görmək istərdim doğrusu,Muğan ləhcəsi bizim ortaq yazı dilimizə çox yaxındır.Ancaq üç gündən artıq Muğanda qala bilmərik,çünkü Təbrizdə etməmiz gərəkən bir sürü işlər.”-deyirdi.Səbirsizliklə məzuniyət əmrinin gəlməsini gözləyirdik.Məzuniyətdə olan bir çox əsgər geri dönmüşdü və artıq sıra bizə gəlməli idi.Sonunda bir gün telsizlə bizə bildirdilər ki,məzuniyətə gedə bilərik.Yenə də yemək arabası ilə mərkəzi qərargaha gəldik.Oradan məzuniyət bəlgəmizi alıb hərbi arabalarla Mərivana gəldik.Yük daşıyan hərbi arabaların arxasında məzuniyətə gedən əsgərlər var idi.Hamının da sifətində sevinc və mutluluq.Mərivandan Kürdistanın əsas böyük və mərkəzi şəhəri olan Sənəndəcə və ordan da Təbrizə getməli idik.Yüksəllə mənim ortaq işlərimizdən biri də tərcümə idi.Fars dilində yazılmış bəzi önəmli şeirləri ana dilimizə tərcümə edirdik.Yüksəl Mövlana Cəlaləddin Ruminin bir neçə qəzəlini,o cümlədən Mövlananın Təbriz haqqında yazdığı şeiri tərcümə etmişdi.Sənəndəcdən Təbrizə yola düşdüyümüzdə Yüksəl özünə xas gözəl bir üslubla Mölananın Təbriz haqqında yazdığı şeiri oxuyurdu:“Aç da bir karvan yükün ey sariban Yaar yurdu şəhri Təbrizdir,dayan! Cənnətin kəndisidir Təbrizimiz,Sirr mülkü anmışız Təbrizi biz.Göylərin sonsuzluğundan sevgilər,Hər zaman olsun sizə,Təbrizlilər” Bir çox hallarda Yüksəl tərcümə etdiyi şeirləri muğam şöbələrində oxuyurdu.Onun tərcümələri mənim də xoşuma gəlirdi.Çünkü bir çox şeirləri öz vəznində tərcümə edə bilirdi.Hətta bə´zən tərcümə şeirin orijinalından daha güclü olurdu.Bir gün Mövlanadan tərcümə etdiyi bir şeiri gəlib mənə oxudu:“Könül ol yaara yoldaş ol,könüldən o xəbərdardı O ağac altına var get,ki,onda türlü bar vardı.” Sonra şeirin əsli ilə tərcümə haqqında fikirlərini söylədi:“Şeirin farscasında deyir ki,gülü-çiçəyi olan ağacın altına var get.Ancaq gül ağacda olmaz,kolda olar.Yəni ağacdakı gülün gül olaraq önəmi olmaz.Ağacda bar olar.Ağaclar bar verərlər.Ona görə də Mövlana fars dilindəki qüsurun təsiri altından çıxa bilməmişdir.Ancaq tərcümə Mövlanın demək və anlatmaq istədiyi duyğu və düşüncələri daha hər tərəfli və geniş anlada bilir.” Təbrizə doğru səfərimizdə çox həyəcanlı idiq.Təbrizdə mənim də dostlarım var idi.Təbrizdə öyrənci olduğum zaman çox önəmli insanlarla və ailələrlə tanış olmuşdum.Ancaq Muğan mənim çocuqluq xatirələrimin beşiyi olduğu kimi Təbrizin də küçələri Yüksəl üçün xatirələrinin beşiyi idi.Bir neçə kərə mənə “Təbrizsiz yaşaya bilmərəm.Mənim bireysəl kimliyimin,heysiyətimin və əxlaqımın önəmli bir parçasıdır Təbriz.Ayrıca,milli gələcəyimizlə bağlı ağlımda yapmamız gərəkən bir sürü işlər var.Bu işlər Təbriz mərkəzli olaraq yapılacaq.Mən əminəm ki,bir gün gələcək biz milli www.BayBak.com üçün PDF formasına çevrilib 30 özgürlük mübarizəsinə qalxacağıq.Təbrizin daha modern Səttarxanları öz milli kimlikləri yolunda savaşacaqlar.O zaman mənim Təbrizim milli haqların,demokratiyanın,bərabərliyin,insan haqlarının yolunda mübarizə aparan şəhər kimi tanınacaq.Bu savaşdan sağ-salamat çıxsaq,biz də o zaman bu mübarizənin içində yer alacağıq.”-deyirdi.Avtobus qaranlıqları yara-yara Təbrizə doğru sürətlə irəliləyirdi.Yüksəl yuxuya dalmış,mən də başımı Yüksəlin çiyniə qoyub yatmaq istəyirdim.Səhər saat 8-də Təbrizin terminalına çatdıq.Çantalarımızı alıb terminaldan ayrıldıq.Yüksəl “gəl bir az yeriyək gözəlimiz bu şəhərdə.”-dedi.Saat qabağından keçərkən üzünü hərəkətdə olan insanlara tutub yüksək səslə bağıraraq şeir oxumağa başladı:“Ehey təbrizlilər duyursunuzmu? Sevən bir aşiqin söyləmidir bu.Sən mənim anamsan,atamsan Təbriz Sənsiz heç olmadı bir an qəlbimiz.Sən mənim şərəfim,heysiyətimsən Mən sənə aşiqəm,sənə ey vətən.” Hər kəs heyrətlə baxıb keçirdi.Xüsusən gənc qızlar dadlı gülücükləri ilə əsgər paltarında olan bizə baxıb gedirdilər.Yüksəl bu şeiri elə enerji ilə oxmuşdu ki,gözləri dolmuşdu.Mənə də çox təsir etmişdi.Bu üzdən mən də bir şeylər söyləmək istədim və bu misralar öz-özünə mənim də dilimə axıb gəldi.Qarşımızdan keçməkdə olan iki gözəl qızın qabağını kəsib yüksək səslə bu şeiri oxudum:“Yarın qəlbimizi,görəcəksiniz,Orda bir sevgi var,yalnızca Təbriz.Bu eşqin məcnunu olduq gözəllər,Təbrizin eşqilə könlümüz istər,Yüksəlib üfüqdən üfüqə varsın Təbrizim,könlümdə sönməz baharsın.” Qızların dodaqlarına şirin gülücük qonmuş və bəyaz dişləri qırmızı dodaqlarının arasından sifətlərinə işiq saçırdı.Duruxub bizə baxdılar.Sonra birisi “Təşəkkürlər,çox gözəl şeir söyləyirsiniz.”-dedi.Sonra bir neçə kərə dönüb arxalarına baxa-baxa uzaqlaşıb getdilər.Yüksəl gilin evi Əbbasidə olurdu.Taksiyə oturub getdik.XII Yüksəl qapının zəngini çaldı.İçəridən bir gənc xanım “kimdir?”-deyə sordu.Yüksəl “Nazlı,qapını aç!”-dedi.Nazlının sevinc çığlığı içəridən eşidildi:“Ana,Yüksəl gəldi.” Qapı açıldı.Yüksəlin anası gözlərində sevinc yaşları oğlunun boynuna sarıldı.Bütün ailə üzvləri Yüksəlin boynuna sarılırdı.Yüksəl bir əli ilə beş yaşındakı qardaşı Ulaşı qocağına alıb öpürdü,digər əli ilə də Nazlının boynuna sarılıb:“Mənim gözəl Nazlı bacım,necəsən?”-deyirdi.Bir anlığına hər kəs məni görməz olmuşdu.Xoş-beşdən sonra Yüksəl məni ailəsinə www.BayBak.com üçün PDF formasına çevrilib 31 tanıtdı:“Mənim əsgər yoldaşımdır.Bir səngərdə qalırıq.O olmasaydı bəlkə də əsgərlik mənə zindan kimi keçərdi.”-dedi.Yüksəlin bu sözləri ailəsini çox sevindirdi.Anası “Oğlum,xoş gəlmisən,nə yaxşı ki,Yüksəl balamın qürbət eldə belə dostu da varmış.”-dedi.Sonra həm anası,həm də Nazlı mənimlə əl görüşdülər.Yüksəlin anası Sürəyya xanımın üzəndə sevinc aşıb-daşırdı.Üzünü Yüksələ tutub “Yağmur da İstanbuldan gəlmiş,öncə Yağmura zəng edib gəldiyini söyləyim,sonra da atan dükandadır,atana zəng edim.”-dedi.Yüksəlin anası ədəbiyat,atası da riyaziyat müəllimi idi.Atası müəllimlikdən əlavə öz dükanlarında təhsil ləvazimatı satırdı.Maddi durumları çox yaxşı idi.Bu üzdən də Əsgərlikdən sonra Yüksəl də Türkiyədə oxumağı planlamışdı.Qısa sürə keçmiçmişdi ki,qapının zəngi çaldı.Yüksəlin nişanlısı Yağmur idi.Yağmur qapıdan içəri gircək başındakı örtünü açıb bir yana ataraq,Yüksəlin boynuna sarıldı.“Yük.səl,sənə qurban,xoş gəldin!”-dedi.ancaq göz yaşlarını da tuta bilmirdi.Yüksəl Yağmuru bağrına basmışdı.Yağmurun gözlərindən axan yaşı mən rahatca görə bilirdim.Bir müddət bir-birinə sarılı qaldılar.Sonra da Yüksəl yağmurun göz yaşlarını silib,yanağından öpdü.Ard-arda qapının zəngi çalırdı.Yüksəlin qohum-əqrəbaları gəlirdi.Ev adamlarla dolmuşdu.Yüksəlin gəldiyi xəbərini eşidən dostları da gəlməyə başlamışdı.Bunların içində Səməd adında bir gənc adam mənim diqqətimi çəkdi.Yüksəlin anası çay və şokalat paylayırdı.Bir azdan Yüksəlin atası Süleyman bəy də gəldi.Oğlu ilə sarılıb öpüşdükdən sonra,mənə də sarıldı.Hər kəs savaş haqqında sual souşurdu.Yüksəlin anası “İnşalla bu savaş tezliklə bitər və balalarımız sağ-salamt dönərlər.Vallah,qəbristanlıqlar gənc adamların meytləri ilə dolmuş.”-dedi.Bu zaman Səməd üzünü Yüksəlin anasına tutub “Sürəyya xanım,inşalla ki,savaş bitər,ancaq bu rejim imkan verməz savaş bitsin.Çünkü savaş bu rejimin iqtidarda qalması üçün bir şansdır.Ona görə gecə-gündüz Xumeyninin “savaş bir ilahi nemətdir bizim üçün” fikirlərini təbliğ edirlər.Ona görə də diqqət etsəniz bütün dünyanın barışsevər təşkilatları barışdan yanadırlar,ancaq bu rejim barışa yaxın düşmür.Bunların bəzi hədəfləri var,o hədəflərinə çatdıqdan sonra barışa gedəcəklər.O zamana qədər də bu rejim çox anaları ağlar qoyacaq.”-dedi.Bu zaman Yüksəlin atası Süleyman bəy üzünü Səmdə tutub “Səməd ağa,sən alla,hələ bu sözləri buraxın sonra danışarıq,bizə bir saz havası çal!”-dedi.Sُəməd:Mən sazımı gətirməmişəm,ancaq Yüksəlin sazını gətirin bir saz havası çalaq,nə deyirəm.Süleyman bəy başqa otağa keçib və Yüksələ aid olduğunu söylədikləri sazı gətirdi və “Səməd ağa,ən çox sevdiyim “ruhani” havasıdır bilirsən.Öncə mənim havamı çal,sonra nə istəsən onu çalarsan.”-dedi.Səməd sazı kökləyib çalmağa başladı.Hər kəs susqunca saz havasını dinləyir və pərdələrdə gəzişən Səmədin barmaqlarını izləyirdi.Saz havası hər www.BayBak.com üçün PDF formasına çevrilib 32 kəsi məmnun edirdi.Evdə olanların hamısında gözəl musiqi zövqünün olduğu bəlli idi.Saz havası davam etdikcə,məclisdəki adamların sifətinə daha da sevinc qonurdu.Gənc qızların da sifətində gülücüklər donub qalmışdı.Saz havası və insanların ruhlarındakı gözəlliklər bir-birinə qarşıb ev ortamını inanılmaz mutluluqla doldurmuşdu.Ruhani saz havasi bitdikdən sonra hamı Səmədə əl çalıb alqışlamağa başladı.Sürəyya xanım üzünü ərinə tutub “Ağa,rəqs havaları kasetin birini səsləndir,qoy Yüksəllə Yağmur oynasınlar.”-dedi.Süleyman bəy bir oyun havası kaset qoydu və yağmura “Mənim gözəl gəlinim oynasın.”-dedi.Yüksəl ağaya qalxıb Yağmura yaxınlaşıb əllərindən tutub otağın ortasına çəkdi.Bir yerdə oynamağa başladılar.Yüksəlin bu qədər gözəl oynadığını bilmirdim.Çox gözəl hərəkətlər edirdi.Yağmurun da rəqsinə söz ola bilməzdi.Musiqinin eşliyində hamı əl çalır və Yüksəllə Yağmur rəqs edirdilər.Daha sonra başqa qohum qızlar və oğlanlar da rəqs etdilər.Bir neçə gənc xanım da şeir oxudu.Şeirdən sonra yavaş-yavaş söhbətlərin yönü dəyişirdi və özəlliklə Səməd və digər bir neçə gənc adam ədəbiyatın günümüzdəki milli missiyası haqqında danışmağa başlamışdılar.Səməd,ozan ədəbiyatının kültürəl dərinliyi haqqında söhbət edirdi.Ancaq Süleyman bəy bu an “Səməd ağa,mən bilirəm sənin söhbətlərin çox dəyərlidir,ancaq izn versən bu söhbəti saxlayaq yeməkdən sonraya.”-dedi.Qonaqları digər otağa yeməyə dəvət edərkən cavanlara da “bir az vodka da tapmışam oğuz igidləri üçün.”-dedi.Xanımlar yeməyə keçdikdən sonra bardaqları vodka ilə doldurub bizlərə “bu bardaqları içəlim oğlum Yüksəlin və onun əsgər dostunun sağlığına.”-dedi.Vodkanı içdikdən sonra hamımız keçdik yemək yeməyə,ancaq oturmağa yer olmadığı üçün hər kəs bir şeylər alıb ayaqüstə yeyirdik.Çox səmimi bir mühit idi,sanki mən də bu geniş çevrəli ailənin gerçək bir üzvü idim.Özümü bu qədər yaxın hiss edirdim.Özəlliklə Nazlının gözəlliyi vodkanın yaxdığı kimi içimi yandırmışdı,ilk baxışda.XIII Yüksəl gilin evinə bir telefon gəldi.Dostlarından biri idi.Yüksəlin də tanıdığı dostlarından birinin toyu olacaqmış və axşama bizi də toya dəvət edirdi.Təbrizdə tanınmış gənc adamların toyu aydınlıq və milli mədəniyəti sevən insanların bir araya gəlmələrinə səbəb olurmuş.Bu kimi toylar Təbrizdə zəngin birinin evində olur və islamçı siyasi basqıya rəğmən bu toylarda qız-oğlan bir yerdə rəqs edir,şərqi söyləyirmişlər.Yüksəl bu toyun da Həsən İranının evində olacağını söylədi və Yağmurala,Nazlıya “Siz də hazırlaşın toya gedəcəyik.”-dedi.Axşamçağı mən,Yüksəl,Yağmur və nazlı toya getməyə hazır idik.Yüksəl atasının arabasını qullanacaqdı.Həsən İraninin evi Şahgölündə yerləşirdi.Evdən bir az kənarda arabanı park edib,toy məclisinə yola düşdük.Küçənin başında bir neçə gənc adam gözətçilik edirdilər.Birdən rejimin məxfi polisi xəbər tutub evə basqın düzənləsə idi,bunlar dərhal xəbər verəcəkdilər ki,musiqi alətləri gizlədilsin və başı açıq qızlar islami hicablarını örtsünlər.Həsən İraninin çox böyük bir evi var www.BayBak.com üçün PDF formasına çevrilib 33 idi.Geniş dairəvi şəklində olan ev gözəl naxışlı xalçalarla döşənmişdi.Ortalıq rəqs etmək üçün boş idi.Bir tərəfdə xanımlar,digər tərəflərdə də kişilər oturmuşdular.Yağmurla Nazlı naxımların,Mən və Yüksəl də kişilərin içində yer tapıb oturduq.Məclisin sayı get-gedə artırdı.Birdən mənə elə gəldi ki,beş yüzdən artıq adam var məclisdə.Oturmağa yer yox idi,adamların çoxu ayaqüstə durmaq zorunda qalmışdılar.Hamının da əynində gözəl yaraşıqlı paltarlar var idi.Məclis gözəlliklə dolub-daşırdı sanki.Divara söykənmiş bir neçə oturacaq var idi.Çalğıçılara və xanəndələrə ayrılmış özəl yerlər.Saat axşam yeddi civarında yaraşıqlı çal buğlu bir kişi ortaya çıxıb “Əziz qonaqlar,toy məclisimizə çox xoş gəlmisiniz.Sizlərin gəlişi bu məclisimizə ziynət verir.Bir azdan bəyimiz və gəlinimiz də təşrif gətirəcəklər.Ancaq o vaxta qədər biz öz proqramımızı icra edəcəyik.Bu arada mən özümü də sizlərə tanıdım.Bilirsiniz mənim adım Həsən Dəmirçidir.Öz qrupumuzla sizlərə Azərbaycan mahnıları oxuyacağıq.Məclisimizdə olan gənc qızlar,oğlanlar rəqs edəcək,şeir söyləyəcəklər.Ancaq bilirsiniz ki,biz məclismlərimizi Təbrizdə milli himnə çevrilmiş,hamı tərəfindən qəbul edilmiş “Azərbaycan” mahnısı ilə başlayırıq.Bu şeir böyük şairimiz Bəxtiyar Vahabzadənindir və Şövkət xanım oxumuşdur.Ancaq biz mahnını bütün toyların və ad günlərinin açılış musiqisi halına gətirmişik.Xahiş edirəm hamı ayaqüstə qalxıb bu mahnını bir yerdə oxuyaq”-dedi.Sonra da musiqiçilər çalmağa başladılar.Hər kəs ayaqüstə durmuş və bu mahnını yüksək səslə söyləyirdi:“Azərbaycan,sənsən mənim,Ülviyyətim,şan-şöhrətim.Adın mənim öz adəmdır,Sənsiz mənim nə qiymətim.Azərbaycan,Azərbaycan.Azərbaycan,Azərbaycan.Nəfəsimiz Babəklərin Sabirlərin od nəfəsi.Mahnımızda yaşar bizim,Babaların ayaq səsi.Azərbaycan,Azərbaycan.Azərbaycan,Azərbaycan.Biz tarixə sığınmadıq,Dünən vardıq,bugün varıq.Biz dostluğa güvənərək,Gələcəyə addımladıq.Azərbaycan,Azərbaycan.Azərbaycan,Azərbaycan.Azərbaycan,Azərbaycan.Yaşa,yaşa,Azərbaycan.” www.BayBak.com üçün PDF formasına çevrilib 34 Sağ tərəfimdə məcburən ayaqüstə durmuş və şərqinin sözlərini söyləməyən orta yaşlı bir adam “Kopolu pantürkistlər bütün məclislərimizi yavaş-yavaş ələ keçirirlər.”-dedi.Sol tərəfimdə Yüksəl var idi.Ağzımda şərqinin sözlərini deyə-deyə ətrafa baxırdım.Bəzi adamlar bu şərqini söylərkən gözlərindən yaş axırdı.Yüksəlindən gözlərindən yaş axırdı.Şərqini böyük bir inanc gücü ilə söyləyirdilər.Həsən Dəmirçi də tar çala-çala şərqini söylərdi.Kamançaçı,nağaraçı və qarmonçu da şərqinin sözlərini söyləyirdilər.Bir an gözlərim qarşı tərəfdə qadınların içində ayaqüstə durmuş Yağmura və Nazlıya sataşdı.Hər ikisi də gözlərini yummuş şərqinin sözlərini böyük inanc gücü ilə söylərkən gözlərindən də yaş axırdı.Öz-özümə düşündüm ki,bu ailədə nə qədər vətən sevgisi var.Bütün qadınların içində Nazlının gözəlliyi fərqli görünürdü,ya da mənə elə gəlirdi.Şərqi bitmiş və Həsən Dəmirçi hər kəsdən oturmasını xahiş etdi.Həsən Dəmirçi söhbətinə davam etdi:“İstəkli dostlar,xahiş edirəm hər kəsin söyləyəcək ürək sözləri,şeiri varsa,bizə bildirsin ki,ona söz verək.Məclisimizdə xanəndələr də var.Ancaq bu xanəndələrlə yetinməyəcəyik.Kim istəsə oxuya bilər.Bilirəm ki,bu böyük və dəyərli məclisimizdə qonaqların içində yaxşı oxuyanlar var.Lütfən bizə yardım edin ki,bu məclisimizi faydalı keçirək.Bəyimizin,gəlinimizin və onların ata-analarının xoşbəxtliyinə həsr olmuş bu gecənin daha da anlamlı keçməsi üçün bir-birimizə kömək edək.Biz hələlik bir neçə xalq mahnısı ilə davam edirik.” Musiqiçilər çalır və bir yaraşıqlı gənc adam da xalq mahnılarından oxuyurdu.Hər mahnı bitdiyində alqış səsi gurlayırdı:“Yaşa,sağ ol,afərin!” və əl çalmalar.Bu sırada gəlin və bəy içərə girdilər.Gəlin bəyin qoluna girmişdı.Hamı ayağa qalxıb alqışladılar bəylə gəlini.Onlara ayrılmış yerdə keçib oturdular.Artıq məclis tamlaşmışdı.Bu zaman Yağmur əlində nəfis bir kitab çalğıçıların yanına gedib Həsən Dəmirçinin qulağına nəsə pıçıldadı.Bəlli idi ki,izn istəyir.Həsən Dəmirçi ayağa qalxıb və “istəkli dostlar,indi də sözü verirəm yağmur xanıma.Yaxşı ki,təbrik üçün ilk olaraq bir xanım söz aldı.Çünkü xanımlar belə işlərdə öncül olanda bizlərdə də qeyrət qanı qaynayır.Buyurun Yağmur xanım.”-dedi.Yağmur kimi dünya gözəli bir qızı dinləmək üçün hamı səssizləşdi.Yağmur Yüksələ baxarkən dodaqlarına dadlı bir gülücük qonumuşdu.Yağmur Sözə başladı:Əziz qonaqlar,sizlərin önündə gəlinimiz Ülkəri və bəyimiz Bilgəni səmimi qəlbdən təbrik edirəm.İndi deyəcəksiniz ki,onların adı Ülkər və Bilgə deyildir.Ancaq onlar özlərinə bu adları seçmişlər və biz də onların dostları olaraq bu adlarla tanıyırıq.Özəlliklə Ülkər mənim çox sevimli dostumdur.Əzizim Ülkər inanıram ki,sən Bilgə üçün çox vəfalı bir eş olacaqsan,onu dar günlərində yalnız buraxmayacaqsan.Eləcə də Bilgə bəyin də sənə vfalı bir eş olacağına inanıram.Sora bilirsiniz ki,mənim bu inancım hardan qaynaqlanır.Siz özünüzə təmiz türk adları seçərək özünüzü yurdumuz,millətimiz və gələcəyimiz üçün yenidən doğdunuz.Böyük bir missiyanın adamları www.BayBak.com üçün PDF formasına çevrilib 35 olduğunuza inanıram.Mənim inancım burdan qaynaqlanır.Sizin evliliyiniz sadəcə ikinizin xoşbəxtliyini təmin etməyəcək,yurdumuz da bu bu xoşbəxtlikdən öz payını alacaqdır.Çünkü sizlər bir-birinizi tanımadan öncə vətənimiz üçün yaşama düşüncəsini mənimsəmişdiniz və bu düşüncəyə görə də bir-birinizlə tanış olmuşdunuz.Bu tanışlığın tarixçəsini mən bilirəm.Bilirəm ki,hər ikinizin bağrında böyük vətən sevgisi və böyük insani ideallar yer etmişdir.Bu qədər insani dəyərləri öz içində daşıyan gənclərimizin xoşbəxt yaşamaq haqları var.Mən Ülkər dostumun düyünü münasibəti ilə bir hədiyə almağı düşündüm.Çox düşündüm ki,necə bir hədiyə ala bilərəm həm özüm bundan məmnun olum,həm də Ülkər.Sonra da bu kitabı hədiyə olaraq Ülkərə təqdim etmək qərarına gəldim.Bu nəfis kitab İstanbul nəşri olan “Kitabi Dədəqorqud”dur.”-dedi.Bu zaman əlçalmalar başladı və “Yaşasın Azərbaycan,Yaşasın türk qızı!” kimi ordan-burdan səslər yüksəldi.Yağmur sözlərinə davam etdi:“Nədən bu kitabı seçdim,bilirsinizmi? Çünkü bizim milli dəyərlərimizin təməlini oluşduran bu kitab və kitabdakı dastanlardı.Soysuz,köksüz bir millət olmaz.Bizim bir atalar sözümüz var,deyir ki,“Ot öz kökü üstündə bitər.” Bizim də kökümüz budur.Öz kökümüz üsütündə yüksəlməliyik.Mənim sevimli dostumun toyu bu gün milli bir törənə dönüşmüşdür.Nədən? Çünkü bunu özləri istəmişlər.Ortaq həyatlarının ilk günündən milli yazqımızı düşünməyə başlamışlar.Sizi təbrik edirəm və ümid edirəm ki,bütün gənclərimiz üçün sizin həyatınız bir örnək oluşdurar.Sevgili Ülkər və Bilgə dostlarım,ortaq yaşamınızın başladığı bu əziz gün dolayısıyla bu kitabı sizə hədiyə edirəm.Ancaq bu hədiyəmi sizlərə sunmadan öncə kiçik bir şeir oxumaq istərdim.Şeir Türkçənin Anadolu ağzında yazılmış,ancaq mən öz ləhcəmizə uyğun şəkildə söyləməyə çalışacağam:Bir ləhzə uzaqdan səni görməm,Həsrətlə yanan bağrıma bir damla su oldu.Sənsiz keçərək ruhu qaraldan qoca bir il Hissiz və həyatsız bir ölüm uyqusu oldu Ömrümdəki ən qorxulu əndişə və duyqu Sənsiz,Sənsiz yaşamaq qorxusu oldu.”* Şeiri bitirdikdən sonra yenə də üzünü gəlinlə bəyə tutaraq “Dədəmiz Qorqudun diləkləri daima duyğularınızda,düşüncələrinizdə yaşadın deyirəm.”-dedi.Sonra da gəlin və bəy oturan tərəfə gedib hədiyəni Ülkərə verib onunla öpüşüb,Bilgə ilə də əl sıxışdi.Böyük alqışlar altında keçib yerində oturdu.Yağmurun sözləri məclisdəkilərə ləzzət vermişdi.Ancaq bəzi qonaqlar da narahat idilər.Yavaş pıçıltılarla “bunların hamısı vətən xaini pantürkist,Türkiyə casuslarıdır”-kimi sözlər də eşidilirdi.Yağmurun ləhcəsindəki İstanbul vurğuları onun dilini daha da şirin və etkili etmişdi.İstanbulda təhsilinə davam etməsi öz təsirini buraxmışdı.Ayrıca türkçəyə olan * Şeir Nihal Atsızındır.www.BayBak.com üçün PDF formasına çevrilib 36 sevgisi üzündən dilimizi təmiz danışmağa və fars təsirindən arınmış şəkildə sunmağa çalışırdı.Ancaq aşırı davranmırdı,çünkü “danışığımızı xalq anlamalıdır.Yazılarımızı da.Biz dili dil üçün öyrənmirik.Dili xalq üçün öyrənirik.Gərək xalq görsün və bilsin ki,onun dilinin necə böyük imkanları var.”-deyirdi.Məclisdə Yağmurun danışığı ən çox Yüksəli sevindirmişdi.Yüksəl əlləri ilə qəlbə və təşşəkkür əlaməti göstərdi qarşı tərəfdə oturan nişanlısına.Həsən Dəmirçi Yağmurun danışığından məmnun görünürdü.Bu da üzündəki gülücüklərdən bəlli olurdu.Yenə də sözə başladı “Çox sağ ol,hörmətli Yağmur xanım.Sizin söhbətiniz hər kəsi sevindirdi,mənə də ləzzət verdi.Tanrı sizin kimi gənclərimizi bizə çox görməsin.İnanın ki,belə cavanları görəndə adamın içi ümidlə dolur.Çox-çox təşəkkür edirəm Yağmura.İndi də söz verilir Ağayi Səhərpura.Bilirsiniz Səhərpur,Azərbaycan tarixi və dastanları ilə məşğuldur.Bir neçə əsər də bu haqda yazmışdır.Buyurun ağayi Səhərpur.”-dedi.Sarıyanız buğları və orta boyu ilə bir kişi qabağa keçdi.Üzünü gəlin və bəy oturan yerə tutub:“Mən də sizi ürəkdən təbrik edirm.Arzu edirəm ki,bütün yaşayışınızda heç bir zaman pis günləriz olmasın.Ömür boyu bir yaşayasınız.Bir yerdə qocalasınnız.Hərçənd ki,ər-arvad bir-birinin yanında yaşadıqlarında qocalmazlar.Yəni qocalmağı hiss etməzlər.Hər zaman bir-birlərinə cavan görünərlər.İnşalla ki,sizlər də belə olarsınız.Sizi və ata-ananızı da bu gözəl gün münasibəti ilə təbrik edirəm.İcazə versəniz bəzi fikirlərimi də burada qısaca anlatmaq istərdim.Burada bizim Türkiyədə oxumuş ya da Türkiyədə oxumamış,ancaq pantürkist görüşlərin təsirində qalmış bəzi təcrübəsiz cavanlarımız çox təhlükəli fikirlər səsləndirirlər.Dünyada zəhmətkeş insanlar burjuaların,sərmayədarların,imperialistlərin zülmü altında inlərkən,imperializmə qarşı zəhmətkeş kütlələrin mübarizəsi gündən-günə artarkən,bizim cavanlarımız bölücü pantürkist görüşləri təbliğ etməməlidirlər.Biz hamımız iranlıyıq.İranlı kimliyi adı altında dünya imperializminə qarşı mübarizədə bizim də payımız olmalıdır.Yoxsa pantürkist fikirlər bizi bu mübarizədən geri saxlar.Mən çox danışmaq istəmirəm.İstəmirəm şənlik məclisimizi siyasi mübahisəyə çevirək.Təkrar bəyi-gəlini və onların ailəsini təbrik edirəm.”-dedi.Səhərniyanı məclisin bir qismi möhkəm alqışlarkən bir qism isə alqışlamadı.Yanımda oturan yüksəl öz-özünə:“Bunlar bizim kimliyimizə qarşı olaraq şəkillənmiş olan kommunistliklərindən əl çəkməmişlər hələ.”-pıçıldadı və sonra da üzünü mənə tutub “bəlkə sən də çıxıb bir şeir oxuyasan.”-dedi.“olur.”-dedim.Yüksəl bir yarpaq kağıza yazıb verdi Həsən Dəmirçiyə.Həsən Dəmirçi kağızı oxuduqdan sonra gülə-gülə “bəh-bəh,qonaqların içində bir də muğanlı qonağımız varmış,şeir oxumaq istəyir.Nə qədər gözəl.Azərbaycanın hər yeri bizim üçün əzizdir.Buyursun qonağımız gəlsin şeirini oxusun və ürək sözlərini söyləsin.”-dedi.Qalxıb çalğıçıların yanına getdim.Üzümü gəlin-bəy oturan yerə tutub “bir-birimizi ilk dəfədir görürük.Mənim üçün çox xoşdur ki,belə bir www.BayBak.com üçün PDF formasına çevrilib 37 məclisdə bulunmaqdayam.Sizi təbrik edirəm.Bir şeirim var onu oxumaq istərdim:Bu sevda əbədidir,ey ucaruh dilbərim Göylərin boşluğuna,çilənər zərrələrim Səni arar dodağım,qırıq-qırıq əllərim Özgürlüyüm sarğındır,o ruhda,o bədəndə Səni sevəcəyəm mən,sən məni sevməsən də.Bu sevdanın yolunda,əgər belim bükülsə Ayrılıq əlləriylə,sevən qəlbim sökülsə Ruhuma umudsuzluq,saçıma qar tökülsə Mənim məhəbbətimə,biganə qalsan sən də Səni sevəcəyəm mən,sən məni sevməsən də.Səni sevdim gözəl qız,xəyallarım duruldu Ürəyimdə sevdadan,yeni dünya quruldu Mənim könlüm sevməkdən,nə durdu,nə yoruldu Bu mehriban diyarda,bu sevimli vətəndə Səni sevəcəyəm mən,sən məni sevməsən də.Mən bu ulu sevginin əvət əsiri oldum Sevdalı əsarətdə,özgürlüyümü buldum Eşqin iradəsiylə doğru yola qoyuldum Mən bu yoldan bezmərəm,yolun köku sinəmdə Səni sevəcəyəm mən,sən məni sevməsən də Məhəbbəti könlümdə,selləndirər bu sevda Ürəyimin tellərin,dilləndirər bu sevda Məndə yeni duyğular,gülləndirər bu sevda Məhəbbətin önündə,səcdəyə gəldim mən də Səni sevəcəyəm mən,sən məni sevməsən də Mənim nəm nəfəslərim,tellərini titrədər Sənin qara gözlərin,gecəmə ulduz ələr Qoy gözlərim kor olsun,mən səndən dönsəm əgər Mənim sevgi naməmi sən yellərə versən də Səni sevəcəyəm mən,sən məni sevməsən də.Qəlbimi ayağının altına atsan da sən Yenə də bu sevdadan bir an əl üzmərəm mən Nəfəsindən ömrümə,yayılsa da duman çən Sərgərdan qalar olsam,bu dumanda bu çəndə Səni sevəcəyəm mən,sən məni sevməsən də www.BayBak.com üçün PDF formasına çevrilib 38 Həsrətində titrəyən,mənim yazıq ürəyim Ayrılıq əlləriylə qazıq-qazıq ürəyim Sənsizcə öz içində olmuş azıq üreyim Ruhuma əmr eyləyən bir sevgi vardı məndə Səni sevəcəyəm mən,sən məni sevməsən də.Qovuşmadan ölərsəm,qəbrim üstə gələrsən Həsrətindən can verən,aşiqini dilərsən Məzarımdan yüksələn,tüstüləri görərsən Bu eşqin alovundan,od tutacaq kəfən də Səni sevəcəyəm mən,sən məni sevməsən də Dodağından əmdiyim,ləzzətlər itməyəcək Torpağın altında da tənimdən getməyəcək Məzarımın üstündə lalə olub bitəcək Bir şərqi səslənəcək yaz yelləri əsəndə Səni sevəcəyəm mən,sən məni sevməsən də.Bizim sönməz eşqimiz,torpaqda tutmaz qərar Uzayların bağrında,yüksəlib də barınar Nur olub,yağmur olub,göylərdən yerə yağar Yağmur şərqisi söylər; dağ da,çöl də,çəmən də Səni sevəcəyəm mən,sən məni sevməsən də.” Şeiri bitirdikdən sonra o qədər alqış aldım ki,sevincimdən bilmirdim nə edim.İlk dəfə idi röyalarımın qibləgahı olan Təbrizimdə bu qədər insanın qarşısında şeir söyləyirdim.Orta məktəbdə oxuduğum zaman şeir söyləməyi məşq edərdim.Bolluca şeir əzbərliyib oxuyardım.Məktəb arxadaşlarım mənim şeir oxumağımı çox sevərdilər.İndi isə illər boyu məşq etdiyim sənəti burada sərgələməyə imkan yaranmışdı.Sürəkli əlçalmalar və sözlü alqışlar davam edirdi.Birdən bu alqışlar ”Bir daha,bir daha” sözünə dönüşdü.Gözlərim Nazlıya sataşdı.O da ”Bir daha,bir daha” söyləyirdi.Həsən Dəmirçi bəy mənə yaxınlaşıb:”Muğanlı qardaşımız sən məclisə od vurdun.Görürsən ki,yenə də şeir istəyirlər.Yenə şeir oxu bizim üçün.”-dedi.Mən də ”Baş üstə Həsən bəy,siz bizim böyüyümüzsünüz.Siz əmr edin biz yerinə yetirərik.”-dedim.Sonra da bir başqa şeirimi oxumağa başladım:” Mənim ağlımı bir davaya qəlbim həp sürükləkən,Və qarşımda keçilməz sıldırımlı yollar əklərkən,Umudlu,mutlu bir yaarın və aydın baxt bəklərkən,İçim burxuldu,yandım da yaxıldım ey mələk sənsiz,Qaranlıq yüklü karvanlarda itdim zərrə tək sənsiz.Vüsalına ərən könlüm,sevimli yardan ayrıldı,www.BayBak.com üçün PDF formasına çevrilib 39 Üzü gül,ləbləri bal tək olan dildardan ayrıldı,Canım yoxluq içində qıvrılırkən,vardan ayrıldı,Bu mavi göylər altında ölürdüm mən gərək sənsiz,Qaranlıq yüklü karvanlarda itdim zərrə tək sənsiz.Ölüm bir mutluluqmuş ayrılıq yanında bildim mən,Bu həsrət basqısı altında məhv oldum,əzildim mən,Ulu Tanrıya and olsun,buna layiq deyildim mən,Bu mutsuz qəlbimin iiçində əsməkdə külək sənsiz,Qaranlıq yüklü karvanlarda itdim zərrə tək sənsiz.Fərağında içim yaanar,könül iiçimə qan ağlar,Sönər baxtımda ulduzlar və sonsuz kəhkəşan ağlar,“Tökər qan çeşm-i giryanım” sönük baxtım nihan ağlar,Söküldü zərrə-zərrə çökdü bu miskin ürək sənsiz,Qaranlıq yüklü karvanlarda itdim zərrə tək sənsiz.Mənim arxamca göz yaşı,tökən nazlı nigarım var,Dodağı bal bulağı tək,olan sevdalı yarım var,Əvət Tanrım,mənim bu dünyada bir qəmgüsarım var,Batar iiçim qaranlıqlara mutlu olmaram hərgiz,Qaranlıq yüklü karvanlarda itdim,zərrə tək sənsiz.Səni uyqumda görmüşdüm,oyandım küfr etdim mən,Nədən bu uyquda Tanrım,məni öldürməz oldun sən? Bezikdim,bezdim artıq,ayrılıq adlı cəhənnəmdən Bu yorğun canlı,ruhsuz gövdə etməz bir dilək sənsiz Qaranlıq yüklü karvanlarda itdim zərrə tək sənsiz” Yenə də gürültülü alqışlar aldım.Həsən Dəmirçi yaxınlaşıb əlimi sıxdı və “Çox sağ ol,bu məclisdəki bütün qonaqlar adından,bəy-gəlin adından və öz adımdan sənə təşəkkür edirəm.Məclsimizə şərəf verdiniz.Mən bu gecəni heç bir zaman unutmayacağam.”-dedi.Keçib yerimdə oturdum.Həsən bəy yeni oxucuları və rəqs edənləri dəvət edib söz verirdi.Məclis çox mənalı və həyəcanlı davam edirdi.Həsən Dəmirçi yenidən söz alıb və “Əziz qonaqlar məclisimiz çox gözəl davam edir.Mən əminəm ki,bu gözəl gecəni burdakı qonaqlar heç vaxt unutmayacaqlar.İndi söz verəcəyəm Yüksəl Birol bəyə.Yüksəl Birol bəy bizim istedadlı gənclərimizdən və muğam oxuyanlarımızdan biridir.Buyursun yüksəl Birol.”-dedi.Yüksəl uzun boyu ilə hamının diqqətini çəkirdi.Keçib öndə oturacaqların birinin üstündə oturub və qavalı əlinə aldı.Üzünü Həsən Dəmirçiyə tutub:“Həsən bəy mən bir “mənsuriyə” oxuyacağam.Ancaq oxumadan öncə “çahargah” adında bir şeir var.İstəyirəm o şeiri mənim bacım www.BayBak.com üçün PDF formasına çevrilib 40 Nazlı söyləsin.”-dedi.Nazlını çağırdı.Nazlı Musiqinin eşliyində “çahargah” adlı bir şeiri söyləməyə başladı:“Könlüm sıxılar haldadı mutsuzluq içində Donmuş da həyatım elə bil buzluq içində İtmiş də yönüm türlü umutsuzluq içində Gəl-gəl bu qapanmışlığa qıl çarə çahargah Bəlkə bu sönük can işığa varə çahargah Bir mutluluğun həsrəti ilə yanır idim Mövcudluğumu kölgə kimi şey sanır idim Məchulluğu ən çox düşünürdüm,anır idim Döz-döz deyə təmkinimi artırdı çahargah Köksümdə yatan sirri oyandırdı çahargah Mən harda idim,mülki cəhana niyə gəldim? Məchulluğa və gizlicə ünvana yönəldim Dağlar başına sirli xəyal tək səpələndim Minlərcə sual beynimə doldurdu çahargah Məndən uluca əski “mən” oldurdu çahargah Göylərdəki sonsuzluğa bax,kimdi bu memar?! Göylər kimi sonsuz və ulu başqaca ruh var Daim iki sonsuzluq ara çağlayır əsrar Əsrar-i nihan dünyasına yoldu çahargah Oğrunca axıb köksümüzə doldu çahargah Dağlardaki sirlər çağırır könlümü indi Göylər kimi qəlbim də və ruhum da dərindi Bir çağrı yaparkən sükutun bağrı dəlindi Orman nəfəsin gövdəsinə aldı çahargah Sirlər dolu heyrət içimə saldı çahargah Yuksəl! deyə bir səs içimi tərpədər oldu Haq gəldi də batil itərək dərbədər oldu Ruhlarda günəş doğdu da aydın səhər oldu Sevdalıları haq yoluna çəkdi Çahargah Köksümdə umud məbədini dikdi Çahargah Köksümdə barınmaqda mənim “mayə”i xilqət Ol “bəstə nigar”ımla buluşmaq dilər əlbət Aşmaqda “müxalif” “hasar”ın qüdrət-i fitrət www.BayBak.com üçün PDF formasına çevrilib 41 “Mənsuriyə”də vəhdəti hayqırdı çahargah Ağlımdakı zülmət sınırın qırdı çahargah Mən indi yanar sevgi məhəbbətlər içində Fikrim gecə-gündüz ulu heyrətlər içində Sevda dolu,sirlər dolu həsrətlər içində Keçmiş,unudulmuşları andırdı çahargah Zatımda yatan sirri oyandırdı çahargah” Nazlı bu şeiri elə gözəl oxudu ki,hər kəs yerində heyrətdən donub qalmışdı sanki.Yenə də qonaqların “yaşasın,çox sağ ol!” kimi səsləri yüksəlir və əl çalırdılar.Alqışlar davam edə-edə çalqıçılar “mənsuriyə” çalmağa başladılar.Yüksəl də əlində qaval ritəm tutub oxuyurdu:“Ən böyük düşlər könül daim döyüşlə sağlanır Bir ulu istək yolunda həp yürüşlə sağlanır.Mən muğam mülkündə gördüm ki,ərənlik halları Mənəviyyat aləmində seyr edişlə sağlanır.Ən çətin,qorxunc yollardan keçərkən anladım Bəklənən düşlər,diləklər istəyişlə sağlanır.Bir qara zindanda aydın ruhlu insan anladır:Bilmiş ol kim yüksəlişlər canla dişlə sağlanır.Uğramaaz oldunsa mə´na yurduna,bilmən çətin Kim iraadə ol ulu yurda girişlə sağlanır Mərifətlə bağlı sordum da,Həsən bəy söylədi:Musiqi haqqında bilgiylə,bilişlə sağlanır.” Həyatımda belə “mənsuriyə” oxuyan görməmişdim.Yüksəlin səsi məclisdəkilərin içini enerji ilə doldurmuşdu sanki.Mənə elə gəldi ki,bu məclisin zirvəsi bu muğam oldu.Yüksəli alqışlayırdılar.Yüksəl ayağa qalxıb qonaqların qarşısında baş əyib və “çox sevdiyim bu mənsuriyə muğamını dəyərli dostlarım Ülkər və Bilgəyə təqdim edirəm” söyləyib keçib yerində oturdu.O gecə olanları heç bir zaman unutmayacağımı düşünürdüm.Çox əyləncəli və düşündürücü oldu.Artıq gecə yarısı olmuşdu.Həsən Dəmirçi toy məclisinin bitdiyini duyurdu və hər kəs evinə gedirdi.Biz də arabaya minib evə dönürdük.Yolda yağmur dedi:“Yüksəl,yuxum gəlmir,bəlkə bir az şəhərin dışına çıxıb ulduzlara baxaq,səs-küy olmayan yerdə.” Sonra da arxada yanında oturmuş Nazlıya və mənə xitab edərək:“Siz nə düşünürsünüz,yaxşı olmazmı?”-dedi.Anlaşdıq.Yüksəl arabanı şəhərin dışına tərəf yönəltdi.Şəhərdən xeyli uzaqlaşmıdıq.XVI www.BayBak.com üçün PDF formasına çevrilib 42 Kiçik bir bağlıq var idi.Onun yanında saxladıq.Enib bağı suvaran kiçik bir bulağın başında oturduq.Yağmur “Səssiz olun cırcıraların şərqisini dinləyəlim bir az.”-dedi.Aylı-ulduzlu bir gecə idi.Hər tərəf səsizlik.Bu səssizliyi cırcıraların semfoniyaları incə bir şəkildə pozurdu.Dördümüzdə təbiətin sehirkar canlıları olan cırcıraların musiqisinə qulaq asırdıq.Aydın göylərdən və bahar nəfəsi ilə dolmuş yerdən ruhumuza gizlin-gizlin sevgi,eşq axırdı sanki.İçimiz sevgi ilə dolmuşdu.Bə´zən də bulağın axıb gedib gölə dönüşdüyü yerdən qurbağa qurultusu gəlirdi.İncə bir külək ağacların yarpaqlarında dans edirdi.Səssizcə cırcıralara qulaq asırdıq.Bəlkə yarım saat bu şəkildə oturub dinlədik.Sonra da Yağmurun səsini eşitdim.Yağmurun səsi sanki dəyişmiş kimi gəldi mənə.O kiçik top bağça,kiçik bulaq,aydın gecə və böcəklərin şərqiləri sanki bir an içində Yağmurun səsini dəyişdirmişdi.Yağmur pıçıltıya bənzər səsi ilə “Yüksəl,əlini ver mənə,qalx sənə bir şey söyləyəcəm.Məni qucağına al,istədiyim yerə apar.”-dedi.Yüksəl Yağmurun dediyi kimi etdi.Yağmuru qucağına alıb ağacların arxasına apardı.Artıq görünmürdülər.Bəlli idi ki,orada öpüşür,sevişirlər.Onlar bizdən uzaqlaşmışdılar.Biz hələ də səssizlikdə cırcıraların şərqisini dinləyirdik.Ancaq ürəyimdə bir cümlə dolaşırdı.İstəyirdim birdən-birə Nazlıya “səni sevirəm,sənə aşiq oldum.”-söyləyim.Ancaq cürət edə bilmirdim.Ona görə də yavaş-yavaş əllərim titrəyirdi.Sanki əllərim Nazlı üçün titrəyirdi.Ona toxunmaq istəyirdi.Birdən Nazlı bu səssizliyi qırdı:-Sən sevərsənmi gecə yarısı cırcıraların simfoniyalarını dinləməyi?-Hə,çox sevərəm.Mən kənd mühitində böyümüşəm.Belə səsləri çox dinləmişəm.Ancaq daha çox təkbaşıma dinləmişəm.Bir qızla dinləməyi heç təcrübə etməmişdim.Daha fərqli olurmuş.-Necə yəni daha fərqli olurmuş?-Gözəl bir qız,mərifətli,kültürlü bir qızla tanış olub,onu dəli kimi sevib,belə təbii semfoniyaları hər zaman arzu etmişəm.Nazlının üzündəki gizlin gülücük ayın işığında görünürdü.Sanki o da çıxılmaz bir durumda qalmışdı.Bir çubuğu alıb bulaqdakı suyu qarışıdrmağa başladı.Sonra da-sənin.Nəsə demək istədi,ancaq cürət edə bilmədi.-Mənim nə?-Heç bir şey.-Demək istədiyini söylə!-Bəlkə sən söyləyəsən?-Nəyi mən söyləyim?-Dilinin ucunda bir söz yoxmu? Tamam,söyləmə.Söyləmək istəmirsənsə söyləmə.-Nazlı,içimdən keçəni anlamışsan demk.www.BayBak.com üçün PDF formasına çevrilib 43 Nazlı susmuşdu və üzünü başqa tərəfə çevirmişdi.Cürət edib saçlarına toxundum.Saçları,uzun saçları.Saçlarından yavaşca dartıb,dedim “Üzümə bax,içimdən keçəni söyləyim.” Nazlının üzün qızarmışdı.İri gözləri ilə utana-utana mənə baxdı.O ala gözlər məndən bir şeylər dinləmək üçün baxırdı.İçimi yaxan o ala gözlər.Əllərindən tutdum.Onun əlləri mənimki kimi titrəyirdi.Özümə tərəf çəkdim.Etiraz etmədi,mənə tərəf gəldi.Qulaqları tam dodağımın önündə idi.Qulaqlarına pıçıldadım:“Nazlı,sənə aşıq oldum.Sevirəm səni nazlı.” Nazlı heç bir söz söyləmədi.Çəkib qucağıma almışdım.O mavi göylərin altında,bulaq başında xoşbəxtliyimi yaxalamışdım.Nazlı boynuma sarılmışdı.Birdən dodaqlarının arasından bu sözcüklər pıçıltı şəklində çıxdı:“Öp məni!” Nazlının dodaqları dodağımın arasında idi.İlk dəfə idi bir qızla öpüşürdüm.Romanlarda atəşli öpüşmələr haqqında çox oxumuşdum.İndisə nazlının dodaqlarının hərarəti bütün canımı odlayırdı.Əllərimlə nazlının saçlarını tutub:“sən də o sözü söylə!” dedim.Nazlı boynuma sarılıb qulağıma pıçıldadı:“Səni sevirəm.Mənim ilkim,səni sevirəm.”-dedi.Gözlərimin yaşını tuta bilmirdim.Nazlınının da gözlərindən yaş axdığını hiss etdim.Göz yaşları üzümə damlayırdı.İkimizdə sevincdən,ya da bilmirəm nədənsə ağlayırdıq.Gözlərinə baxmaq istədim.Gözlərinin yaşını barmağımla sildim.O da mənim göz yaşımı sildi.Nə deyəcəyimi bilmirdim.Səssəzcə bir-birimizə baxırdıq.Ağacların arasından Yüksəl və Yağmur göründülər.Nazlı qocağmdan enib kənarımda oturdu.Yüksəl və yağmur gəldilər.Çox mutlu idilər.Biz isə çox dalğın.Gözlərimiz də nəmli.Yüksəl:“Siz ağlamışsınız.”-dedi.Mən isə “Hə,cırcıralar axırda bu semfoniyaları ilə bizi ağlatdı.”-dedim.Bu zaman Yağmur yüksək səslə gülərək “həəə,bu göz yaşları mənə tanışdır.Yaxşı edirsiniz ağlayın,ağlayın.”-dedi.Arbaya mindik.Səhərin açılmasına bir şey qalmırdı artıq.Evə çatarkən elə yatdıq ki,oyandığımızda saat ikini keçmişdi.XV Yemək yeyirdik ki,qapının zəngi çaldı.Nazlı qapını açmışdı.Bir uca boylu gənc idi.Yüksəllə qucaqlaşıb görüşdülər.Sonra da mənimlə görüşdü.Özünü “Ərdəm” olaraq təqdim etdi.Yüksəlin israrı üzərinə Ərdəm də yemək yedi.Nazlı da çay gətirib oturdu.Yağmur öz evlərinə getmişdi.Bir azdan gələcəkdi.Yüksəlin atası erkəndən işə getmişdi.Ərdəm çay içə-içə savaş haqqında sorular sorurdu.Sanki cavabları öncədən bilirmiş kimi aparırdı özünü.Ərdəm danışdıqca onun nə qədər bilgili olduğunu sezirdim.Ərdəm savaş haqqında bunları deyirdi:“İranda inqilab olduqdan sonra millətlərin özünü dərk edib milli haqlarını istəmələri,bu yolda sivil şəkildə təşkilatlanmaları üçün çox uyğun ortam yaranmışdı.Bu üzdən də daxildəki bu gəlişməni önələmək üçün islam rejimi bir savaş başlatmaq zorunda idi.Zahirən elə hiss olunur ki,bu savaşı Səddam başlatmış,ancaq elə deyil.Bu savaşı Xumeyni başlatdı.www.BayBak.com üçün PDF formasına çevrilib 44 Səddamın İrana saldırmasını bunlar gözləmirdilər.Yəni inanmırdılar ki,Səddam onlara belə bir fürsət verə bilər.Bu üzdən də bunların mətbuatdakı təbliğatları milləti aldatmaq üçündür.Bunlar öz içlərində Səddama minnətdardırlar.Səddam bunlara böyük imkanlar sağladı.Böyük silah şirkətləri də islam rejimindən məmnundurlar.Çünkü savaş fikrini ortalığa Xumeyni atdı.İndi onlar silahlarını satmaqla məşğuldurlar.Ortalıqda bizim gənclərimiz,milli enerjimiz məhv olur.İstibdad hər tərəfi sarmış.Ən kiçik bir imkanı harda görsələr boğurlar.Bu sürəc yalnız fars milliyətçiliyinə yaracaq.Bizlər,yəni Azərbaycan türkləri bu savaş bitdiyində çox şeyləri itirmiş olacağıq.İranda fars milliyətçiliyi mərkəzli millətləşmə üçün bu savaş tamamlayıcı rol oynamaqdadır.Ən çox da bizim əriməyimizə imkan yaradır.Çünkü İranda çoğunluğu oluşduran bizik və bu çoğunluq fars kimliyinə xidmət edən bir savaşa zorlanmaqdadır.Ulusumuz da çox cahilıdir.Minlərcə könüllü gənc adamı cənnət müjdəsi ilə savaş meydanlarına göndərirlər.Bir sözlə çox çətin durunmdayıq.” Ərdəm bəy bu sözləri danışarkən çox arxayın görünürdü.Bu qədər faciəvi sözləri çox rahatca danışırdı.Onun belə rahatlığı və geniş bilgisi mənə bir lider təsirini bağşladı.Liderləin heç bir gərgin durumda paniyə qapılmadıqlarını eşitmiş,ya da hardasa oxumuşdum.Ərdəm bəy bizi bir toplantıya dəvət etdi:“Təbrizli və Təbrizdən olmayan Təbrizdə təhsil alan gənc adamlar bir yerə yığışıb söhbət edəcəklər.Sizlərin də gəlməsini istərdim.Hamısı da qələm əhlidirlər.Şair,rəssam,yazıçı.Günümüz Azərbaycan ədəbiyatı və milli kimliyimiz mövzusunda danışacağıq.Yalnız elə gəlin ki,şübhə oyandırmasın.Siyasi bir toplantı olmasa da yenə də bu rejim hər şeyə siyasi bir ad qoyub yox edə bilir.Toplantını mən təşkil etmişəm,ancaq mən qatılmayacağam.Bu rejim artıq məni pantürkist kimi tanımış.O qədər dostlarımızın toplandığı yerə mənim gəlməm doğru olmaz.Bəlkə məni izləyə bilərlər.” Yüksəl:Bizim əski dostlarımızdan olacaqlarmı orda? Ərdəm:Əski dostlar,yəni kimlər.Fotbal taxımımızın demək olar ki,çoxu orda olacaqlar.Ərdəm bəy üzünü Nazlıya tutub:“Nazlı sənin də vaxtın olsa gəl.Sən də türk ədəbiyatı ilə maraqlanırsan.Yeni qələm sahibləri ilə tanış olarsan.”-dedi.Nazlı:Gələrəm,mütləq gələrəm.Təbrizdə gənc nəslin ədəbi maraqlarını öyrənmək istəyirəm oğrusu.Ərdəm:Bir neçə şair qızlardan gələcəklər.Hələ ki,bu ölkədə yalnız bir tək səhifə türkcə qəzet çıxır.Yəhya Şeydanın çıxardığı “Füruği azadi”nin bir səhifəsi türkçədir yalnız.Ancaq bu bir səhifə çağdaş ədəbiyatımıza çox xidmət etmişdir.Orada şeirləri yayılan gənclər çox təşviq olurlar.Yüksəl:Mən əsgərliyə getmədən Yəhya Şeyda çağdaş Azərbaycan şairlərinin şeirlərindən oluşan bir kitab çıxarmaq istəyirdi.O kitab çıxdımı? www.BayBak.com üçün PDF formasına çevrilib 45 Ərdəm:Hə,o kitab çıxdı.Daha doğrusu birinci cild çıxdı.Kitabın adı belədir:“Ədəbiyat ocağı” Yəhya Şeyda deyir ki,ikinci cildin də gərəkən qaynaqlarını toplamışam və yayına hazırlayıram.Nazlı:Doğrusu Yəhya Şeyda çox böyük işlər görür.Onun bu zəhmətlərini gördüyümdə yadıma Şimalı Azərbaycanda belə işlərlə məşğul olan Fridun bəy Köçərli düşür.Əslində Yəhya Şeyda Fridun bəy Köçərlinin etdiklərini Güney Azərbaycanda gerçəkləşdirir.Məncə Yəhya Şeydaya bir ad günü keçirib onu təşviq etməliyik.Ərdəm:Haqlısan,ancaq eşitdiyimə görə gələn ayların birində Yəhya Şeydaya ad günü keçirəcəkmişlər.Bunun üçün hazırlıq işləri aparırlar.Kimlərin dəvət olunacağı üzərinə plan hazırlayırlar.Nazlı:Hə,bax bu çox gözəl işdir.Bu millətə,bu dilə xidmət edənlərə dəyər verilməlidir.Yüksəl:O zaman biz hazırlaşaq deyirsən? mən Yağmura zəng edim görüm gələcək ya yox.Tam bu sırada qapının zəngi çaldı.Yağmur idi.Ayaqqabılarını çıxarmaq istərkən,Yüksəl “Yağmur,ayaqqabılarını çıxarma,bir yerə gedəcəyik.Istərsən sən də gəl.”-dedi.Yağmur gülə-gülə:Əlbəttə istəyirəm.Mənsiz heç yerə gedə bilməzsiniz.Ayrıca,hara gedəcəyiniz bilirəm.Mənə də xəbər vermişlər.Bu toplantı üçün özəl olaraq hazırlanmamı istəmişlər.Sizlər şirin-şirin yatdığınız zaman,mən bu toplantıya hazırlanırdım.Nazlı:Yağmur,o zaman gəl biz hazırlaşaq.Yağmur üzünü bizə tutub dedi:Hə,Siz bizi gözləməli olacaqsınız.Qizların hazırlaşmaları bir az zaman alır.Yüksəl:Ərdəm,o zaman istərsən sən get,adresi mənə söylə biz gədərik.Ərdəm:Oldu,mən dostlara sizlərin də gələcəyinizi söyləyəcəyəm.Ancaq çox gecikməyin.Ərdəmdən qısa sürə sonra biz də yola çıxdıq.Arabanın içində Nazlı sözlərini yeni əzbərləmiş bir xalq mahnısını öz-özünə mızıldayırdı.XVI Toplantı,ikisi də öyrətmən olan gənc bir ailənin evində düzənlənmişdi.Urmudan,Ərdəbildən,Zəngandan,Marağadan,Sulduzdan və digər şəhərlərdən Təbriz universitetində təhsil alan öyrəncilər var idi.Ev sahibi gənc ər-arvad gülər üzləri ilə gələnləri qəbul edirdilər.Biz də toplantıya qatıldıqdan sonra 50 kişilik bir toplantıya dönüşdü.Bu gənclər milli kimliyi dərk edən yeni dalğa idi.Toylarında iştirak etdiyimiz Ülkər və Bilgə də burdaydılar.Yağmurun gülə-gülə Ülkərə “Ay Ülkər yenə də mi çox şokalat yeyirsən?” dediyini duydum.Ülkər də “Hə,Yağmur,bu şokalat yeməyi tərk edə bilsəydim yaxşı olardı.”-dedi.www.BayBak.com üçün PDF formasına çevrilib 46 Yağmur:Yaxşı edirsən,nə qədər çox şokalat yesən bir o qədər şirin olarsan.Yağmurun bu sözlərinə gənc adamlar gülməyə başladı.Nisbətən geniş olan otaqda oturmağa yer yox kimi idi.Sıxışıq şəkildə bir təhər oturduq.Yuxarı başda tanımadığım ciddi sifəti ilə səciyyələnən bir gənc adam oturmuşdu.Sifətindən o qədər ciddilik yağırdı ki,sanki bu məclisdə əsla danışmayacaq və susqunca hər kəsi dinləyəcəkmiş kimi görünürdü.İncə dodaqları bir-birinin üstünə elə qapanmışdı ki,sanki hansı önəmli bir sirri saxlamaq üçün özü qəsdən ağzını bərk-bərk yumubdur.Incə burnu,iti baxşları hədsiz dərəcədə ciddi adam olduğunu təlqin edirdi.Özünü “Çingiz” olaraq təqdim edən bu susqun adam məclisi yönətəcəkdi.Gerçəkdən də bu toplantını yönətmək üçün çox uyğun adam seçilmişdi.Çünkü hələ nə danışacağının dışında zahiri görkəmindəki ciddilik bu toplantının önəmi haqda çox şey söyləyirdi.Çingiz bəyin Təbriz radiosunun xarici ölkərə yayın hazırlayan şöbəsində çalışdığını söyləyidilər.Çingiz bəy söhbətə başladı:-Çox dəyərli dostlar,bizim arasıra dəyişik yerlərdə toplandığımız növbəti toplatımıza xoş gəlmisiniz.İlk öncə izninizlə mən bir bəzi mövzular haqqında danışacağam,daha sonra dostlar fikirlərini bildirəcəklər.Sonra da Yağmur xanımın “Oyanış” haqqında yazılı olaraq bizə oxuyacağı məruzəsini dinləyəcəyik.İstəkli dostlar,Qarbaçov Sovetlər birliyində iqtidara gəldikdən sonra kommunizmin necə bir yalan və iftira olduğu,bir rüşvət və əxlaqsızlıq ideologiyası olduğu ifşa edilmişdir.Özəlliklə onun “Perestroika” kitabı fars dilinə tərcümə edildikdən sonra Sovetlərdən əsinlənən,sovetlərdən qaynaqlanan kommunizm-sosializm kökənli təşkilatlar hissən və fikrən çökməyə başlamışlar.Arzumuz budur ki,ən qısa zamanda Sovetlər dağılar və yurdumuzun Quzey parçası öz azadlığına qovuşar.Əziz dostlar,İran genəlində,özəlliklə Güney Azərbaycanda kommunizm meylli ideologiyaların və təşkilatların çökməsi bizim üçün tarixi bir fürsətdir.Çünkü insanlarımızın,xüsusən gənclərimizin düşüncəsini işğal etmiş bu ideologiya bizə çox zərər vermişdir.Bu zərərli utopiya uğrunda bizim gənclərimiz böyük bir sədaqət və cəsarətlə fəda oldular.XX əsrdə kommunizm ideologiyasi heç bir millətə bizim qədər zərər verməmişdir.Kommunizm də eyni siyasi islamçılıq kimi fars şovinizminin əlində bir əritmə,türkləri yox etmə aracı olmuşdur.Ancaq artıq bunun bir oyun olduğunu tarix ifşa etmişdir.Fars şovinizminin bizim millətimizi əritmək üçün iki paradiqması olmuşdur.Birincisi Pəhləvi sülaləsi dönəmində ari irqçıliyi olaraq iqtidarı ələ keçirmişdir.İkincisi isə siyasi islamçılıqdır.Bu paradıqmalar bir-birinə düşmən deyil,rəqib idilər.Bilirsiniz rəqiblər bir-birini ortadan qaldırmazlar,bir-birini yaşadarlar.Ona görə də Pəhləvilərin ari irqçiliyi paradıqmaları siyasi islamçılıqda yuva salmağa başlamışdır.Ancaq bunun yanı sıra kommunizm də bir yan söyləm olaraq bu iki paradiqmanın yardımına qoşmuşdur.Tarix irəlilədikcə bizim gənc aydınlarımız tərəfindən bu iki əsas paradiqmanın yanı sıra yan söyləm olaraq fars şovinizminin yardımına qoşan kommunizm də çökməyə başlamışdır.Bu paradiqmaların çöküşü bizdə böyük www.BayBak.com üçün PDF formasına çevrilib 47 milli oyanışa səbəb olacaq.Millətimizin içində böyük oyanış dalğaları başlayacaq.Biz buna hazır olmalıyıq.Böyük bir fədakarlıqla bu günə hazırlanmalıyıq.Çünkü hansı bucaqdan baxsaq,artıq Azərbaycanın öz milli haqları yolunda ilk öncə fikrən səfərbər olma zamanıdır.Artıq sağ və sol təşkilatların söyləmləri çökmüşdür.Onlar xalqın ruhuna xitab edəcək enerjilərini itirmişlər.Yeni bir söyləmə ehtiyac ortaya çıxmaqdadır.Bu da milli söyləmdir.Bu söyləmin ətrafında düşüncələrimizi birikdirməli xalqımızın içində yaymalıyıq.Müxtəlif metodlardan və imkanlardan yararlanaraq düşüncələrimizi xalqın içində yaymalıyıq.Xalqımızı milli hədəflər yolunda səfərbər etmə görəvini tarix bu nəslin üzərinə,bizim üzərimizə yükləmişdir.Artıq öz kimlyimizə,öz dilimizə,öz millətimizə yararlı olma zamanı gəlmişdir.Yetər yabancı düşüncələrin yolunda bu qədər hammallıq etdiyimiz.Mənim bu nitqdən hədəfim insanları örgütlənməyə və şiddətə çağırmaq deyildir.Qətiyən belə bir hədəfim yoxdur,hətta bu növ mübarizə metoduna qarşıyam.Mənim hədəfim aydınlanmaqdır.Aydınlanmasaq,necə aydınlada bilərik.Öz dilimiz və kimliyimiz üzərində bilgilənmə və aydınlanma bu aşamada bizim edə biləcəyimiz ən böyük işdir.Hələ ki,ana dilimizdə heç bir qəzet və dərginin çıxmasına zin verilmir.Yalınız “Varlıq” dərgisi və “Füruği azadi”nin bir səhifəsi türkçədir.Ciddi yazılar yazmalı və buralarda nəşr etməliyik.Millət görüsün ki,onun içində yeni ədəbi cərəyanlar ortaya çıxıb.Bunun dışında bu kimi toplantılarda,toylarda,ad günlərində siyasətə qatılmadan milli dəyərlərimizi çağrışdıran fəaliyətlərdə bulunmalıyıq.Müxtəlif şəhərlərimizlə irtibat qurub güclü dostluq bağları oluşdurmalıyıq.Universitələr və digər mədəni yerlərdə ədəbi gecələr düzənləmək xalqın içinə enmək üçün yaxşı fürsətdir.Sosial inqilab etmək mümkün deyilsə,mədəniyətdə devrim gerçəkləşdirməliyik.Mədəniyətdə və dildə.Sanıram burada söz söyləmək istəyən çox dostlarımız var.Mən daha sözümü uzatmadan danışmaq istəyən dostlara söz verəcəyəm.Hər kəs öz fikirlərini söyləyə bilər.Çingiz bəyin bu söhbəti məclisə daha da ciddiyət qazandırdı.Onun söhbəti çox təsirli oldu.Bəzi qızlar və oğlanlar Çingiz bəy danışdıqca başlarını təsdiq əlaməti olaraq tərpədirdilər.Çəngiz bəy daha sonra “indi fikirlərini söyləmək üçün söz verilir Özgür bəyə”-dedi.Çingiz bəyin sağ tərəfində oturmuş və adı “Özgür” olaraq sunulan gənc adam söhbətə başladı:-Dəyərli xanımlar və bəylər,hamınızı salamlayıram və özümü sizin aranızda gördüyüm üçün çox xoşbəxt hiss edirəm.Öncə bunu bilməliyik ki,milli oyanış bir əzilmişliyin fərqində olmanın nəticəsidir.Yəni öncə millətin aydınları bunu dərk edir,daha sonra yavaş-yavaş toplumun bütün qatlarına yayılır.Millət hiss edir ki,həm onun dili və milli dəyərləri təhqir edilir,həm də öz torpaqlarında mövcud olan iqtisadi imkanlar amansızca sömürülür.Bunu ortadan qaldırmaq üçün öncə fikrən və düşüncə planında hazırlanmaq lazımdır.Yəni fars faşizminin sadist dəyərlərinə qarşı düşüncə və duyğuda savaş açmaq zorundayıq.Bunlar ən çox milli dildə yaradıcılıqla başlar.Bu gün farsların sadizm xəstəliyinə yaxalandıqlarını görürük.Nədir bu sadizm? Onlar türkləri www.BayBak.com üçün PDF formasına çevrilib 48 əzmək və təhqir etməkdən zövq alırlar.Bunun örnəklərini əsgərlik həyatımızda hər birimiz görmüşük.Bu zaman Yüksəl və mən eyni anda “haqlısınız!”-dedik.Sonra Özgür bəy yenə də söhbətinə davam etdi:-Hətta farsların sadizm duyğuları şeirlərlə estetizə edilmişdir.Bunun kökü çox uzaqlara gedir.“Şahnamə”də türklərin təhqiri ilə bağlı çox şeirlər var.Sadizm elə bir xəstəlikdir ki,əgər bu xəstəliyə yaxalanan fərd ya da qrup əlinə fürsət düşsə böyük fəlakətlər yarada bilər.O fürsət də bu gün farsların əlinə düşmüşdür.Əllərinin altında milyarlarca dolar para var.Bu səbəbdən də qüdrət onları daha da vəhşiləşdirmişdir.Kimsə bir farsdan,ən aydın bir farsdan belə,bizim milli haqqımızı tanımağı ummamalıdır.Çünkü rejim əlindəki milyarlarca dolar sərmayə ilə bütün toplumda sadizm xəstəliyini yayqınlaşdırmaq istəyir.Bizləri əzmək,təhqir eləmək,məsxərə etmək başarı sayılır,bu yolda fars “aydın”ları bir-biri ilə yarışırlar.Əlbəttə bu qədər maddi və təbliğat imkanlarını əlində tutan sadistlər istər istəməz bir sürü mazoxist türk də yetişdirirlər.Mazoxizm nədir? Mazoxizm sadizmin tərs tərəfidir.Yəni incinməyi,həqarəti,əzilməyi öz haqqı sayan insanlar.Əgər sadizm varsa,mazoxizm də sosial bir xəstəlik kimi ortaya çıxacaqdır.Fars sadizminin təhqirlərini doğru sayan türklərə rast gəlirik.Çünkü onlar dövlətin yüksək düzeylərində vəzifə tutmaq üçün mazoxistləşirlər.Özlərini,öz milli kimliklərini bir heç sayırlar.Heçlik və aşağılıq kompleksi içinə girmiş olan insan mazoxizm xəstəliyinə tutulmaq üçün çox yatqındır.Sonra bu mazoxist dəstə zaman içində həm özləri,həm də törəmələri sadist dəstəyə qatılırlar.Fars faşizminin də ölkə təlim-tərbiyəsində təqib etdiyi siyasət mazoxist türk yetişdirməkdir.Bu üzdən də milli oyanış demək həm fars sadizmi ilə mübarizədir,həm də sadizmin yetişdirdiyi mazoxistləşmə sürəcinin önünü kəsməkdir.Milli oyanış bir türlü bu iki sosial xəstəliyi müalicə etməkdir.Həm sadizm,həm də mazoxizm cəmiyətimizi içindən dağıdan,çürüdən salqın (epidemi)xəstəlikdir.Bu xəstəliyi fars faşizmi salqınlaşdırmışdır.Faşizm psixologiyasında bu tutum hər zaman olmuşdur.Çünkü özünü üstün görən bir millət onun üstünlüyünü qəbul etməyən millətə və millətlərə qarşı hər növ əzici,aşağılayıcı və psixoloji savaş açır.Farsların əlində ordu,polis,dövlət budcəsi var.Bu vəsilə ilə xarici ölkələrə də İranda milli problemin olmadığını göstərməkdə çətinlik çəkmirlər.Əlində nəhəng dövlət imkanlarını bulunduran faşızm hər şeyi,hətta dini də bu sadizm xəstəliyi istiqamətində təhlil və təfsir edir.Bu gün şiə məzhəbi sadizmin əlində əzici bir silahdır.Gün keçdikcə yoxluğa doğru gedirik.Çünkü altı yaşından evladlarımızı alıb fars dilli məktəblərdə mazoxist və sadist tərbiyə edirlər.Bu xəstəliyə qarşı mübarizə aparanları da yaxalayıb soxurlar zindanlara,alırlar işkəncə altına.Ona görə də bu yolda mübarizə aparanların üzərinə böyük tarixi məsuliyət düşür.Güclənməli bu xəstəliyi toplumumuzun içindən silməliyik.Kəsib atmalıyıq.Başqa dostlarımızı da dinləyək deyə,mən sözümü burda bitirirəm.Məni dinlədiyiniz üçün çox sağ olun.www.BayBak.com üçün PDF formasına çevrilib 49 Toplantının yönətməni Çingiz bəy də digər məclisdə olanlar kimi bu dərin məzmunlu söhbətdən çox məmnun görünürdü.Çox ciddi görünən sifətinə gizlin bir məmnuniyət gülüşü qonmuşdu.Çingiz bəy Özgür bəyə təşəkkür edib və “İndi də söz verilir Günal bəyə.”-dedi.Özgürün yanında oturmuş seyrək buğlu gənc adam sözə başladı:-İstəkli dostlarım,bizdə bir atalar sözü var:“Ot öz kökü üstündə bitər.” Bizim kökümüz nədir? Biz farsmıyıq? Fars deyilik.Ancaq özümüz də deyilik.Bizi öz kökümüzdən ayrımışdır fars siyasəti.Yardımlaşma nədir? Yardımlaşma və dayanışma bəlli dəyərlər üzərində ortaq psixoloji davranış və kollektiv iş birliyidir.Bu dəyərləri biz ilk ibtidai məktəbdən öyrənməyə başlayırıq.İlk gündən fars dilini öyrənirik,ancaq farsca danışa bilmirik.Çünkü fars dili bizim qulaq dilimiz deyil,göz dilimizdir.Qulağımızla çevrəmizdə başqa dil eşidirik,ana dilimizi eşidirik,məktəbdə gözlərimizlə kitablarda bir başqa dili,fars dilini öyrənirik.Göz dili ilə qulaq dili arasındakı ziddiyət ruhumuza da yansıyır.Ruhumuz,zəmirimiz param-parça olur.Şizoferni xəstəliyi,yəni özünə,öz dəyərlərinə və davranışlarına inanmamaq.Ya da gah inanıb,ən çox da inanmamaq.Təhsil sistemi bizi hər türlü psixoloji xəstəliklərə yaxaladır.Dərin bir basqı və təbliğat ortamında yavrularımızın beyni və duyğuları əzilmişlik və heçlik içinə yuvarlanır.Əlbəttə ki,bu qədər basqı və təbliğatla beyni zəhərlənən,duyğuları farslaşan,dünyagörüşü farslaşan,düşüncə dili farslaşan bir nəsl yaşlandığında davranış problemi yaşayacaqdır.Bu sistem insanı elə tərbiyə edir ki,sən ya fars dəyərləri əsasında təşkilatlanma təcrübələri qazanmalısan,ya da məhv olmalısan.Başqa alternativ yoxdur.Ona görə bizim insanlarımız ana dilində yazıb-oxuma təcrübəsi olmayan,ana dili mərkəzli bilgilənmə,təşkilatlanma təcrübəsi olmayan nəsl kimi yetişir.Bunu Çəngiz Ayitmatov “manqurtçuluq” adlandırır.Yəni öz kökü üstündə yetişməmək.Ona görə də bizim “Ot öz kökü üstündə bitər” kimi ata sözümüzün dərin anlamı var.Biz öz kökümüz üstündə boy atmadığımız üçün bar verə bilmirik.Mənim bu haqda geniş araşdırmalarım var.Ancaq sanıram bu günlük bu qədər yetər.Ayrıca,mən Çingiz bəyin xalqa açılma fikirlərini dəstəkləyirəm.Çünkü bizim hərəkətimiz xəlqi bir hərəkət olmalıdır.Sinfi bir hərəkət olmayacaq.Bütün sinifləri içinə alacaqdır.Mən sözlərimi bitirirəm.Məni dinlədiyiniz üçün çox sağ olun.Bağışlayın,bir şeyi də xatırladım,onu da söyləyim sonra sözü Çingiz bəyə buraxım.Belə toplantıları çox-çox düzənləməliyik.Biz bu toplantılarda yetişə bilərik.Çünkü bu kimi toplantılarda fikirlərimizi,bilgilərimizi paylaşdıqca daha da sürətlə inkişaf edəcəyik.Günal bəy də fikirlərini yekunlaşdırıb sözü Çingiz bəyə buraxdı.Bu dərin söhbətlər mənim düşüncələrimi alt-üst edirdi.Nə qədər də güclü və bilgin gənclərimiz varmış! Hər danışanın ağzından cəvahir tökülürdü.Həm də elə enerjili danışırdılar ki,dinləyici sadəcə düşünmür,həm də duyğulanırdı.Çingiz bəy Günal bəyə də təşəkkür edib “İndi də fikirlərini söyləmək üçün söz verilir Bayındır bəyə”-dedi.Mənim yanımda oturmuş gənc adamın adı Bayındır imiş.Bir hərəkətlə danışma pozisionu alıb söhbətə başladı Bayındır bəy:www.BayBak.com üçün PDF formasına çevrilib 50-Dəyərli dostlar,gerçəkdən bu gün çox mutluyam.Sizlərlə bir yerdə olmaq həyatımın ən mənalı tərəfini oluşdurur.Çünkü belə birliklərdə biz fərdi kimliyimizin miqyasını hiss edirik.Bu kimi toplantılarda bizlər öz gözümüzdə böyüyürük.Hiss edirik ki,biz yalnız deyilik.Hiss edirik eyni dünyagörüşünü paylaşan çoxlu insanlarımız var.Bunlar da çox önəmlidir.Çox önəmlidir,çünkü bu kimi toplantılarda bir-birimizi anlayır,kəşf edirik.Kimlik qazanırıq.Bir fərd necə kimlik qazana bilər? İnsan çocuqluqda və gəncliyinin bir mərhələsində adətən bir yetişkin fərdi,bir kitabı,bir müəssisəni örnək alaraq kimlik qazanmaq istər.Ya da Tanrıya tapınaraq kimlik qazanmaq istər.Fars faşizmi Tanrını da farşlaşdırmışdır.Tanrıya da inananda farslaşmalısan.Milyonlarca gənc adam İran mühitində hər kimi örnək alsa,hər ideologiyanı və təşkilatı qəbul edib onun içində kimlik qazanma təlaşı içinə girsə,farslaşacaqdır.Çünkü fars faşizminin əlində çox böyük maddi imkanlar var.Ona görə də diqqət etsəniz,keçmişdə İran-fars mehvərli sağ-sol ideologiyaları içində milli kimliklərini itirmiş,dehumanizə edilmiş (şəxsiyətsizləşdirilmiş)mazoxist türklərlə qarşı-qarşıya gəlirik.Nədən? Çünkü o ideologiyalar içində bunların duyğuları,vicdanları,heysiyətləri,ağılları və hər şeyləri sömürülmüşdür.Onların əksəriyəti bu gün öz millətinin milli haqqını istəməsini məhkum edir və pantürkizm adlandırırlar.bunun pantürkizmlə nə əlaqəsi var? Sosial rifah,milli azadlıq istəyən bu millətin təməl istəkləri nədən xor görülür? Çünkü bunlar,bu xəstə və şəxsiyətsizləşdirilmiş insanlar dünyaya farsın açdığı pəncərədən baxırlar.Oradan görürlər.Görün fars faşizmi nə qədər başarılı olmuş ki,bizim insanlarımızı öz cəbhəsinə çəkə bilmişdir.Bu üzdən də mən də belə hesab edirəm ki,bizim üzərimizə çox böyük bir məsulyət yüklənmişdir.Tarixi bir məsuliyət.Millətimizin oyanışına təkan vermə bizim görəvimiz olacaqdır.Bunun üçün ilk öncə fars şovinizmi ilə qələm savaşına çıxmalıyıq.Güclü əsərlər yazmalı və millətin bütün qatmanlarında özünə güvən yaratmalıyıq.Bizim millətimizin özünə və dilinə olan güvənini şovinizm yaralamışdır.Bu yaraları onarmaq,bu yaraları sarmaq bizim missiyamızdır.Əminəm ki,bu yolda çox çətinliklər çəkəcəyik.Zindanlara da düşə bilərik.Ancaq başqa çarəmiz varmi? Dilimizin,kimliyimizin gözümüzün önündə əzilib,məhv olub getməsinə seyircimi qalmalıyıq? Əlbəttə ki,bu,vicdan və əxlaq anlayışına uyğun gəlməz.Bu üzdən də mən də aydınlanmanın və aydınlatmanın tərəfdarıyam.Bayındır bəy sözlərini dinləyicilərə təşəkkür edərək bitirdi.Sonra da Çingiz bəy Yüksəlin yanında oturmuş nisbətən uzun saçlı gəncə işarə edərək:“Özgün bəy,sanki siz də danışmaq istəmişdiniz,” dedi.Özgün sağ əlini yanında oturan çox gözəl bir qızın dizinə qoyub oturmuşdu.Bəlli idi ki,buraya nişanlısı ilə bir yerdə gəlmişdir.Gözəl nişanlısı ilə qürur duyması üzündə çağlayan mutluluq dalğalarından bəlli idi.Əlini nişanlısının dizindən çəkib söhbət üçün toparlanıb,dedi:-Mən qısa danışacağam.Məncə bir türkçəcilik hərəkəti başlamalıyıq.Çevrəmizi türkçə yazmağa təşviq etməliyik.Bilirsiniz bizim insanlar ana dilimizdə yaza bilmirlər.Bunun səbəbini hər kəs bilir.Ancaq bunun www.BayBak.com üçün PDF formasına çevrilib 51 təməlini atmalıyıq.Özəlliklə çocuqların üzərində çox çalışmalıyıq.Bəzi dərnək qurub və türkçə yazan çocuqları,hətta böyükləri də ödülləndirməliyik.Türkçə yazanlar dəyərləndirilsələr,məncə bu türkçəcilik hərəkəti toplumumuzun dərinliklərinə gedə bilər.Məsələn bu gün burada Özgür,Günal,Bayındır bəylər və hətta yönətici Çingiz bəy də çox önəmli və dərin mövzular üzərində söhbət etdilər.Ancaq bu kimi dərin mövzuları bir dəfə dinləməklə anlamaq olmaz.Bunlar yazılı şəkildə sunulmalıdır ki,həm də özümüz bu mövzuları mütaliə edək.Hər kiçik bir addım görüləcək böyük işlərin altyapısını oluşdurar.Bu kimi mövzuları ciddiyə almalıyıq.Əgər bizim içimizdə bu qədər bilgili insan varsa,bu yolda və bu hədəfə görə özünü yetişdirmiş insanlarımız varsa,nə mutlu bizə.Bütün bunlar insanda güvən yaradır.Bu üzdən də biz kətbi xalq olmağa çalışmalıyıq.Bilirsiniz biz daha çox şifahi xalq olmuşuq tarix boyu.Bu pozisionumuzu dəyişdirməliyik.Gerçəkdən arxadaşımızın söylədiyinə içdən inanıram ki,biz qələm savaşında qalib gəlməliyik.Sonra da bu yaraşıqlı gənc adam üzünü yanında oturan nişanlısına tutub “deyilmi Sara?” dedi.Onun bu davranışı hamını güldürdü.Sara da şirin gülücükləri ilə “haqlısan Özgün bəy.” Söylədi.Özgün sözlərini bitirmişdi.Ancaq çox yaxşı bitirmişdi.Bir sualla sevgilisini də dindirmişdi.Çingiz bəy pəncərənin yanında oturmuş bir qıza üzünü tutaraq “Gülay xanım,buyurn söz sizdədir.”-söylədi.Gülay hicabını çıxarıb əlində tutmuişdu.Uzun saçları çiyinlərindən şəlalə kimi axıb tökülmüşdü.Gülay gözlərinin önünə tökülmüş bir neçə tellərini əli ilə qulağının arxasında yerləşdirib söhbətə başladı:-Dəyərli dostlarım,bu qədər fikirdaş insanı bir yerdə görmək məni sevincdən qanadlandırır.Qurtuluş düşüncələri bax bu kimi bir araya gəlmələrin içindən doğacaqdır.Bilirsinizmi nədən bu şəkildə düşünürəm? Çünkü biz tarix boyu hər zaman fikrən və düşüncə planında məğlub edilmişik.Bizim devrimci gücümüz hər zaman olmuşdur.Ancaq devrimi yönləndirəcək düşüncəni ortaya qoya bilmədiyimiz üçün ulusal enerjimizdən farslar yararlanmışlar.Bizim tarixi missionumuz o qurtuluş düşüncəsini kitablaşdırıb millətimizin içində yaymaqdır.Son yüz ildəki tariximizə qısa bir nəzər salsaq görəcəyik yurdumuz daima inqilablar beşiyi olmuşdur.Ancaq bu inqlablarda hər dəfə biz məğlub oluşuq.Nədən? Nədən biz məğlub olmalıyıq? Bu sözləri deyərkən səs tonu yüksəldi.Səsində güclü bir iradə,hayqırış və cəsarət hiss olundu.Gövərçin əllərini düyünləyib hərəkət etdirirdi:-Nədəni bəllidir,çünkü biz qurtuluş düşüncəsini ortaya qoymadan devrimlərə qalxdıq.Səttar Xan da bu üzdən məğlub oldu.Xiyabani də,Pişəvəri də.Ən son olaraq yenə biz inqilab edib şahı devirdik.Nəticə nə oldu? Nəticə göz qabağındadır.Bu inqilabı gerçəkləşdirən Azərbaycan türkünün evladları anlamsız bir savaşda islamçı şovinizmin çirkin niyətləri yolunda fəda edilirlər.Öz yurdlarının qurtuluşu yolunda savaşması gərəkən cavanlarımız farsların amacları yolunda öldürülürlər,həm də dəstə-dəstə.Hətta qurduğumuz imperatorluqlarda da biz fikrən məğlub edilmişik.Öncə dövləti qurmuşuq sonra www.BayBak.com üçün PDF formasına çevrilib 52 buraxmışıq ərəb-fars milliyətçiliyi mərkəzli din anlayışına.Bizim tariximiz də problem olan budur.Bu problemi necə çözməliyik? Bu problem çözülmədikcə yenə də bizim enerjimizdən başqaları yararlanacaq.Bə´zən bir tək fərdin doğru düşüncəsi bir millətin qurtuluş yolunu aydınladar.Bu gün biz bir tək fərd deyilik.Bir nəslik.Get-gedə də bu nəslin sayı artır.Daha sonrakı nəsillərin öz missionları var.Ancaq onların edəcəkləri işlərin altyapısını bizlər oluşduracağıq.Bugünkü nəslin tarixi görəvi milli düşəncəsini,milli fəlsəfəsini kitablaşdıraraq düşüncələrdə qurtuluş vizionunu,təsəvvürünü oluşdurmaqdır.Bu üzdən də missiya pozuqluğuna girmədən fikirlərimizi,bilgilərimizi milli dilimizdə kitablaşdırmalıyıq.Toplumumuzda zehni dəyişimi və gəlişimi təşviq edəcək düşüncə və düşünmə kültürünü şəkilləndirməliyik.Bunu da ən çox sənətsəl yaradıcılığımızda gerçəkləşdirə bilərik.Bu yolla toplumumuzun dərinliklərinə,duyğularına,düşüncələrinə yol açaraq,bütünləşdirici yeni dəyərlər icad etmək zorundayıq.Gələcəyə yönəlik heç bir milli inancımız yoxdur,tam bir boşluq içindəyik.Bu boşluq bizim toplumda arxadaşlarımızın da bildirdikləri,bildikləri kimi aşağılıq kompleksi yaradır.Bütün bu olanlara şahid olduğum zaman çox əsəbləşirəm.Gülay gerçəkdən də əsəbləşmişdi.Bir az duraqsadı.Bəyaz sifəti qızarmışdı.Mənalı-məanlı ətrafdakıları süzərək,sözünə davam etdi:-Nədən bu qədər zəngin dilimiz,bu qədər kəmiyətimiz varkən,biz əriyirik,yox oluruq.Deyəcəksiniz ki,başımızın üstündə böyük şovinist basqı var.Bunlar doğru.Ancaq bunu devirmənin bir yolu olmayacaqmı? Durum böyləcə sürüb gedəcəkmi? Millətin gələcəyi ilə bağlı xəyal gücünü necə gücləndirmək,içində yaradıcı yeni enerji qaynaqlarını necə bulmaq olar? Söz qonusu sorunlar bunlar.Beynimizi sarmış fars kimliyi kökənli ideologiyaları necə devirmək olar.Bunun üçün fikirlərimizi ifadə edəcək yeni qavramlar ürətməli və bu qavramların içini doldurmalıyıq.Milli düşüncələrimizin bolluca elmi qaynaqlarını oluşdurmalıyıq.Mənim ağlıma gələn bunlardır.Bəlkə də mənim görüşlərimlə razılaşmayan ola bilər.Ancaq bir yerdən bu hərəkəti başlamanın zamanıdır.Bu günkü durumumuza görə bilgi birikdirib millətimizlə paylaşmanın yollarını aramalıyıq.Mənim söyləyəcəklərim bu qədər.Vaxtınızı daha çox almaq istəmirəm,başqa dostların da fikirlərini dinləməyə vaxt qalsın.Gülayın bu atəşin nitqi hamının bədəninə sanki elektrik ötürmüşdü.Mən hiss etdim ki,Gülay danışarkən tüklərim biz-biz olur.Hətta o an çıxıb xiyabanda inqilab etməyə hazır idim.Ancaq Gülay devrimə deyil,düşünməyə çağırırdı hər kəsi.Ona görə düşüncəni bu nəsl,devrimi daha sonrakı nəsl gerçəkləşdirəcəkmiş.Toplantını yönətən iti baxışlı,sərt iradəli görünüşü olan Çingiz bəy də Gülayın söhbətindən etkilənmiş kimi görünürdü.Hamının diqqəti ona yönəlmişdi.O isə sanki Gülayın dedikləri sözlər üzərinə düşünməklə məşğulmuş kimi görünürdü.Ağır ağır başını təsdiq anlamında tərpədirdi.Sanki gizlincə bir hədəfi varmış və bu sözlərdən o hədəfə görə nəticə çıxararcasına müammalı görünüşü var idi.Qısacıq sükutdan sonra Çingiz bəy “son sözü veririk Göyal www.BayBak.com üçün PDF formasına çevrilib 53 bəyə.Göyal bəydən sonra Səməd bəydən rica edəcəyik bir saz havası çalsın.Sonra da Yağmur xanım “oyanış” haqqında yazdığı mətnini sizlərə oxuyacaq.Özgün bəyin də arzusu yerinə çatacaq ki,bugünkü toplantımızda həm də yazılı bir mətn sunulacaq.Buyurun Göyal bəy söz sizdə.”-dedi.Göyal dedi:Dostlar,bu söylədiklərinizin hamısı çox gözəldir.Ancaq bu sözlərlə bir millət qurtulmaz.Millət öz qurtuluşu üçün əlinə silah alıb savaşmalıdır.Öz haqları yolunda silahlı savaşa girməyən bir millət qurtulmamışdır.Tarix bunun örnəyini göstərməmişdir.Bu üzdən də məncə biz silahlı mübarizə başladaraq öz varlğımızı millətə və dünyaya elan etməliyik.Göyalın bu söhbəti çaxnaşmaya səbəb oldu.Dəyişik səslər yüksəldi.“Silahlı savaş kommnistlərin,mücahidlərin metodu idi.”,“Biz kiminlə savaşacağıq,öz millətimizləmı?”,“Savaşdan öncə öz milli haqlarının fərqində olan millət lazımdır.” Bu kimi sözlər eşidildi.Çingiz bəy “Dostlar susun lütfən,bu da Göyal bəyin görüşü idi.Görüş bildirmək azaddır.Ancaq ehtiyatlı olmalıyıq.Bu toplantı yasa dışı bir toplantı deyil.Bizim silahlı savaş başlatmaq kimi bir niyətimiz yoxdur.Ancaq bir fikir idi söylədilər.İndi sıra sazdadır.Buyursun Səməd bəy!”-dedi Səməd bəy ayağa qalxıb sazı çiyninə aldı.Saz çalmadan öncə qısa bir nitq söylədi:Əziz dostlar,fikirlərinizdən çox faydalandım.Çox sağ olun ki,bu yolda bu qədər bilgi birikdirib bizlərlə paylaşırsınız.İndi isə sizlərə bir “başsarıtel” havası çalacağam.Səməd bəyin çaldığı saz havasını hər kəs diqqətlə dinlədi.Hər kəsin üzündə dadlı bir gülücük saz havası dinləyirdi.Saz havası bitdikdən sonra Səmədi möhkəm alqışladılar.Daha sonra söz Yağmura verildi.Yüksəlin yanında oturan Yağmur yaxşı görünmürdü.Ona görə də yuxarı başa keçdi ki,hər kəs onu yaxşı görə bilsin.Yağmur əlindəki bir neçə yarpaq kağıza yazdığı mətni oxumağa başladı:-Hörmətli dostlar,hamınızı salamlayıram və “Oyanış nədir?” adlı yazımı hüzurlarınıza təqdim edirəm:Oyanış nədir? Oyanış yalnız günümüzün qavramı deyildir.Müxtəlif ulusların tarixində bunun örnəklərinə rast gəlmək mümkündür.Miladdan öncə VIII əsrdə Yunanistanda,Hindustanda və Çində oyanış devirləri olmuşdur.Yəni daha öncə bənzəri olmayan bilgi artışı ortaya çıxmış və böyük fəlsəfi əsərlər yazılmış,riyazi düşüncə meydana çıxmışdır.Alman filosof Karl Yaspers bu üç məkanı tarixin mehvəri adlandırır.Yəni daha sonraki gəlişmələr bu üç mehvər üzərində inkişaf etmişdir.İşin maraqlı yanı budur ki,eyni əsrlərdə bir-birindən xəbərsiz bu üç məkanda insan ağlının geniş miqyaslı fəaliyəti ortaya çıxmışdır.Bə´zən deyirlər ki,bunlar çox əski İkiçayarası mədəniyətlərdən təsirlənmişlər.Ancaq bunlar keçərli deyil,təsirlənməklə bu qədər ciddi bilgi birikimini sağlamaq olmaz.Necə ki,500 ildir Qərbdən təsirlənən Şərq önəmli bir gəlişmə əldə edə www.BayBak.com üçün PDF formasına çevrilib 54 bilməmişdir.Bir ulusun öz iç dinamikləri hərəkətə keçməzsə,təsirlənməklə önəmli hadisələr ortaya qoymaq olmaz.Tarixdə belə hadisələrə rast gəldiyimizdə Hegelin ”tarixi millət” anlayışı istər-istəməz xatırlanır.Hegelə görə mütləq ruh özünü yaşada bilməsi üçün müəyyən bir millət seçir,o milləti fəallaşdırır.Bu fəallaşma o millətin,ya da millətlərin yaratdığı sənət əsərlərində,elmi yaradıcılığında təzahür edir.O millətin sənət yaradıcılığı,fəlsəfi çalışmaları durduğunda mütləq ruh (ideya)o milləti tərk edib,başqa millət axtarmağa başlayır.Hegelin bu yozumunda bir şəkildə metafiziklikdə var.Miladdan öncə VIII əsrdə üç ayrı məkanda (Yunanistanda,Çində,Hindistanda)insan ağlının belə parlaması Hegelin yanaşma tərzini haqlı kimi göstərir.Ancaq tarixin daha dərinliklərində də oyanış devirləri olmuş.Örnəyin əski və yeni daş devirlərini də insanın teknik yarada bilən ağlının oyanması kimi anlamaq olar.Tarımın qadınlar tərəfindən kəşf edilməsi və beləliklə də torpağa bağlılıq da bir oyanış devridir.Miladdan öncə ən böyük oyanış devri kimi Sumer devlətinin qurulması və xəttin kəşf edilməsidir.Yazının kəşf edilməsi oyanışın ən böyük mərhələsi olmuşdur.Tarixin yaddaşında qalmamış bir çox oyanış devirləri də olmuşdur.Oyanışın konkret evrəsinə,yəni milli oyanışa tarixin bəlli mərhələlərində ehtiyac olmamışdır.Daha əski dönəmlərdə oyanış bugünkü anlamda olmamışdır.Örnəyin tarixdə dini anlamda oyanış devirləri olmuşdur.Məslən VII əsrdə islam dini meydana çıxır.O zaman islam ən modern bir din idi.VII əsr bucağından baxdığımızda islam bir növ modernləşmə kimi ortaya çıxır.Çünkü gerçəkdən həm özündən öncə yayqın olan dinlərdən daha irəli görüşlüdür,həm də yeni bir əxlaq düzəni ilə toplumu idarə etmək iddiasındadır.VII əsr Orta Doğu üçün oyanış devridir.Bu oyanış tam dini anlam daşısa da bir yenilik çağrışdırırdı.Çünkü insan ağlında dünyaya yeni bir baxış açısı açırdı.İslamın yayqınlaşması ilə daha öncədən örnəyi olmayan əsərlər yazıldı Orta Doğu tarixində.Bu oyanışın əqli plana daşınması daha sonra durduruldu.Yəni digər dinlərin tarixində olduğu kimi,islam dini də qurumlaşdıqca,siyasiləşdikcə islam orta çağı yarandı.Bəzi önyarqılar hər növ əqli düşüncənin önünə keçdi.İslam Orta Çağında da ağıl sıradan çıxarıldı və şəriət hökmləri düşüncələrə hakim kəsildi.Bir yeni hərəkət olaraq ortaya çıxan islamiyət daha sonra özü hər növ yeniliyə qənim kəsildi.Təqlid kültürü institutlaşdı və təhqiq yasaqlandı.Bunu ən gözəl şəkildə M.Füzuli anlatmaqdadır:”Gər özün təqlid ilə dana bilir zahir pərəst,Aləmi təhqiqdə biz aanı nadan bilmişiz.” Təhqiq durduruldu,təqlid yayqınlaşdı.Ancaq insan ağlı,mahiyəti etibarı ilə düşünməkdən geri qala bilməzdi.Ağıl bu dini orta çağdan qurtulmaq üçün fürsət axtarırdı.Ərəb imperatorluğu sınırlarının genişləməsi və fərqli kültürlərlə üz-üzə gəlməsi islam tarixində yeni bir oyanış devrinin ortaya çıxmasına səbəb olacaqdı.Hz.Məhəmməddən ”Elm Çində də olsa,gedin öyrənin.”-kimi bir hədis nəql edilməkdədir.Bu o deməkdir ki,VII əsrdə Çində elmin olması ilə bağlı bilgi var imiş.Ərəb imperatorluğunun sınırları Çinə qədər ozanmış və bu coğrafiyanın millətləri islamla tanış olmuşdular.Ayrıca hind və yunan www.BayBak.com üçün PDF formasına çevrilib 55 mədəniyəti ilə tanışlıq müsəlmanların ağlını dərindən təsirləndirmişdi.Özəlliklə Hind və Yunan dilindən bəzi əsəərlərin ərəb dilinə tərcümə olunması yeni oyanış devrinə şərait yaradacaqdı.Bütün oyanış devirlərində tərcümənin böyük rolu olmuşdur.Çünkü tərcümə yolu ilə dünyanın dəyişik mədəniyəətləri ilə tanış olmaq mümkün olur.İslamın doğuşundan təqribən bir əsr sonra Mötəzilə məzhəbi ortaya çıxdı.Mötəzilə məzhəbi ən əqli məzhəb olmuşdur.Onlar vəhy və ağıl qarşıdurmasında vəhyi buraxıb ağılı tərcih edirdilər.Mötəzilə məzhəbinin insan ağlına dəyər verməsi səbəbi ilə Hind və Yunan kitabları ərəb dilinə tərcümə edildi.Əslində islam şərqinin mədəniyəti deyilən şey əsasən yunan mədəniyətinin ərəb dilinə tərcüməsindən başqa bir şey olmamışdır.Bir çox düşüncə adamları,o cümlədən Əbureyhan Biruni də islam şərqinin mədəniyətini yunan mədəniyətinin tərcüməsi kimi anlamaqdadır.VIII əsrin ikinci yarasından başlayıb XI əsrin birinci yarısına qədər mötəzilə məzhəbi Abbasi xilafətinin rəsmi ideologiyası,dövlət ideologiyası olmuşdur.Bu yüz il müddətində Yunan fəlsəfəsi və Hind elmi ərəb dilinə tərcümə edilir.Məslən sıfır rəqəmi olmadan riyazi düşüncə inkişaf edə bilməz.Müsəlmanlar sıfır rəqəmini hindlilərdən aldılar.Yunan fəlsəfəsi tərcümə edildiyi üçün əflatunçu,aristotelçi şərhçilər meydana çıxdı.Ancaq yunan fəlsəfəsinin yanı sıra yunan ədəbiyatı tərcümə edilmədi.Çünkü yunan ədəbiyatında,özəlliklə dram əsərlərində dünyadan ləzzət alma düşüncəsi hakim idi.Yayqın olan dini psixologiya bu əsərlərin tərcüməsinə imkan vermədi.Ona görə də müsəlmanlar arasında yunan fəlsəfəsi üzərinə fəlsəfi şərhlər yazıldı,ancaq dəram əsərləri üzərinə heç bir şey yazılmadı və Şərqdə dram əsəri yazma sənəti gəlişmədi.Farabi,İbni Sina,İbni Rüşd,İbni Bacə kimi bir çox mütəfəkkirlər bu tərcümənin nəticəsində yetişdilər.Bunların içində İbni Rüşdün böyük yeri var.Daha sonra Avropanın oyanış devirlərində İbni Rüşdçü cərəyanlar meydana çıxacaqdı.Bertrand Rasselə görə fəlsəfə Şərqdə İbni Rüşdlə sona çatır,ancaq Qərbdə İbni Rüşdlə başlayır.Əqli diriliş və ya oyanış devri olaraq bilinən Mötəzilə devri daha sonra söndürülür.Həm də elə söndürülür ki,artıq bu günə qədər heç bir geniş miqyaslı oyanışa islam tarixində rast gəlmirik.Fransa inqilabı,fransız aydınları bütün Avropanı etkilədi,ancaq məslən Almaniyada fərqli bir aydınlanma sürəci gerçəkləşdi.Əslində renesans həm də dini reformlar dönəmi kimi başlamışdır Avropada.Milli dillərə önəm vermə də renesansdan başladı.Martin Luter adında bir alman keşiş İncili alman dilinə tərcümə etdi və beləliklə də alman dili dini mətnlərdə böyüməyə başladı.Bununla da alman dili latın dilinin əsarətindən qurtuldu.Almanlar da vatikana vergi verməkdən,Vatikan vassalı olmaqdan qurtuldular.Əlbəttə bu sürəc çox çətin gerçəkləşdi və Martin Luter çox əziyətlərə qatlaşdı.Alman dili dini anlamda latın dilinin əsarətindən qurtulduğu andan etibarən,fəlsəfəyə girməyə başladı.Bu gün bizim də dilimiz eyni şəkildə,məzhəb adı altında fars dili tərəfindən sömürülür.Özəlliklə Leibniz adında bir filosof alman dilinin gəlişməsində böyük rol oynadı.Leibnizin arxasından gələn bir çox filosof alman www.BayBak.com üçün PDF formasına çevrilib 56 dilini gerçək anlamda fəlsəfə dili yapdılar.Beləliklə alman dilinin önü açıldı və bu gün insanlıq ağlının böyüməsində alman fəlsəfəsinin təsirini açıqca görürük.XIX əsr rusların oyanış devridir.Rusiyada da oyanışa təkan verən tərcümə olmuşdur.XVII əsrdə bir çox Qərb fəlsəfəsi rus dilinə tərcümə edilmişdi.Bu tərcümələrin hesabına rus dilində özünə güvən yaranmağa başladı.Diqqət etsəniz bütün oyanış dönəmlərində dil birinci rol oynamışdır.Çünkü əqli oyanışın nəticələrini yazmaq,anlatmaq üçün bir dil lazımdır.Rus dili də tərcümə yolu ilə öz imkanlarını anlamağa başladı.Ancaq XIX əsrdən başlayaraq rus dilində böyük əsərlər yazıldı.Rusiyada tərcümələrin yanı sıra fransız dili və kültürünün heyranlığı da var idi.Tolstoy bu heyranlığa ən böyük zərbəni vurdu.Tolstoy ”Savaş və barış” kimi şah əsərinin 60 səhifəsini fransız dilində yazdı.Fransız dilini çox yaxşı bildiyini,ancaq öz ana dilində yazmağı tərcih etdiyini isbatladı.Göründüyü kimi oyanış devirləri böyük fikir adamları tərəfindən inşa edilmişdir.Daha sonra Dostyeviski,Turginev,Puşkin,Lermantov,Çernişeviski kimi aydınlar oyanış dinamiklərini daha da sürətləndirdilər.Qara dərililər hər zaman aşağı irq kimi görünmüş,kölə kimi istifadə edilmişlər.Onlardakı oyanış son zamanlarda,özəlliklə XX əsrdə başladı.Qara dərililərin oyanışında iki şəxsiyətin tarixi rolları olmuşdur:1.Martin Luter King.2.Nelson Mandella.Birincisi Amerika Birləşik Dövlətlərində,ikincisi isə Afriqada qaraların qurtuluşu və özgürlükləri uğruna mübarizə aparırdı.Hər ikisi də qara dərili xalqları səfərbər edə bildilər.Amerikada qara dərililərin ağların girdikləri restorana girmə haqları yox idi və dövlətin yönətimində onlara haq tanımırdılar.Martin Luter King böyük bir iradə ilə qardaşlıq və bərabərlik çağrılarında bulundu.Martin Luter King 1968-ci ildə öz eyvanında güllələndi.Ancaq artıq onun sarsılmaz iradəsi özgürlük sevgisini ruhlara əkmişdi.Qaralar özgürlüklərinə çatdılar,bu yolda bolluca ədəbiyat da oluşdurdular.Artıq Amerika Birləşik Dövlətlərində qaradərililər dövlətin üst düzeyində görəv ala bilirlər və bunu öz mübarizələrinə,özəlliklə Martin Luter Kingin sarsılmaz iradəsinə borcludurlar.Görürsünüz ki,oyanış dönəmləri necə böyük iradə və dirəniş tələb etmişdir.Bütün bunlardan bizlər də dərs almalıyıq.Türklərin oyanışı çox gec başladığı üçün çox şeyləri itirdilər.Ya da itirdik.İtirdiklərimizin hamısı oyanış devirlərini doğru-dürüst yaşamamağımızdan qaynaqlanmışdır.Türklərdə ilk oyanış devri kimi X və IX əsri görə bilərik.Mahmud kaşqarlı və Hacib Yusif Xas bu dönəmdə türkçəyə çox önəm verir və türk dilində böyük əsərlər yaradırlar.Bundan öncə də Uyğurlarda oyanış devirləri olmuş və ”Altun yaruq” kimi əsərlər Çin dilindən türk dilinə tərcümə edilmişdir.Ancaq bizdə baş qaldıran oyanış devirləri heç bir dövlət tərəfindən dəstəklənmədiyi üçün bir çox əsərlər də dövlət mərkəzlərində arşivləşmədən ortalıqda itib batdılar.Türkistanda Əmir Teymur dönəmindən başlayan oyanış devri Əlişir Nəvai yaradıcılığı timsalında zirvəyə ulaşdı.Türkistandakı oyanış devri Şah İsmayıl Səfəvi tərəfindən söndürüldü.Şah İsmayılın türkistanı işğal etməsi ilə türkçə yazma gələnəyi durduruldu.Özəlliklə şah İsmayıl Türkistanda yaradılmış ədəbiyatı sünnilərin məhsulu olduğu üçün www.BayBak.com üçün PDF formasına çevrilib 57 yasaqladı.Şah İsmayıl,hətta Mövlana Cəlaləddin Ruminin də kitablarını yasaqlamışdı.Səfəvi dövlətinin quruluşu ilə Türk dünyasına ideoloji sınır qoyuldu.Türk dünyası öz coğrafi və inancsal bütünlüyünü itirdi.Daha sonra Nadir Şahın da zamanında yarımçıq oyanışa şahid oluruq.Nadir Şah dini siyasətdən ayırır və səfəviyətin tarixdən silinməsi üçün hökm çıxarır.Nadir Şahın zamanında ”Səngulaq” kimi türkçə böyük sözlük əsəri yazılır.Rusiya gücləndikdən və türk yurdlarını öz istilasına alıb,əritmə siyasəti başladığı andan etibarən təpkisəl oyanış başlamışdır.Ancaq iş-işdən keçmişdi.Çünkü artıq Rusiya və Çin Türkistanı öz aralarında bölmüşdülər.Osmanlılar isə öz qaranlıqlarına elə alışmışdılar ki,hətta ulduzlardan da qorxurdular.XX əsrin əvvəllərindəki oyanışın qurtuluşa yararı olmadı.Başqurdistan,Kırım,türkistan,Quzey Azərbaycan Rusiyanın və Doğu Türkistan Çinin əsarətindən qurtulmadılar.Türkiyədəki oyanış isə bir liderin,böyük Atatürkün tarixə bağışladığı səadətdir.əslində Osmanlıdan modern və laik bir dövlət qurmaq üçün heç bir mənəvi dəyər miras qalmamışdı.Hər şey Atatürk dühasının memarisidir.Bunu da xatırlatmalıyam ki,son 200 ildə üç böyük inqilab olmuşdur:Birinci 1789-cu il Böyük Fransa İnqilabı,ikincisi 1917-ci il Rusiya inqilabı və üçüncüsü 1923-cü il Atatürk devrimi.Ilk iki devrimin birincisi burjua ikincisi isə işçı sinifinin devrimi olmuşdur.Lakin Atatürk devrimi tam anlamı ilə bütün siniflərin aydınlanmasını içinə alan xəlqi devrim olmuşdur.”Oyanış” və ”diriliş”in tarixi haqqında özət olaraq bəzi şeyləri anlatdıq.Bəlli oldu ki,oyanış çox da asan iş deyildir.Oyanış uzun bir sürəcdir.Bizdə də modern anlamda bir oyanış sürəci başlamışdır.Bu oyanışın dərin kökləri yoxdur,yenidir.Bütün oyanış devirlərində bir dilə ehtiyacın olduğunu gördük.Oyanış devrinin düşüncələrini əks etdirəcək bir dilə ehtiyac var.Oyanış devirlərində tərcümənin rolunu gördük.Ona görə də Güney Azərbaycanda birinci bu tərcüməyə çox önəm verilməlidir.Hətta fars dilində mövcud olan,ya da farscaya tərcümə edilmiş bəzi əsərləri ana dilimizə tərcümə etməliyik.Yabancı dil bilgimiz zəifdirsə,Türkiyədəki imkanlardan istifadə edib oradakı fəlsəfi,sosioloji,tarixi və elmi əsərləri ana dilimizə uyğunlaşdırıb ərəb əlifbasında millətimizin oxurlarının mütaliəsinə təqdim etməliyik.Güney Azərbaycanda və İranda oyanışın daha çox şeirdə hiss olunduğunu görürürük.Ancaq bu yetərli deyil.Çünkü olqun düşüncələr,fəlsəfi əsərlər ancaq düzyazı (nəsr)yolu ilə gerçəkləşər.Bugünkü ən böyük əksikliyimiz nəsr dilimizin gəlişməməsidir.Ancaq başlanan bu oyanış sürəcində bu əksikliyində bərtərəf ediləcəyi mümkündür.İslami istibdadın hördüyü qaranlıq divarları milli oyanış və aydınlanma yolu ilə uçurmaq mümkün olacaq.Oyanış və yüksəliş böyük bir iradə və yaradıcılıq tələb edir.İradə və yaradıcılıq.Böyük bir iradə və qərarlılıqla yaradıclıq.Bu aydınlanma sürəci başladıqdan sonra qurtuluşun üfüqləri görünməyə başlayacaq.Yağmur mətni bitirib hər kəsə bu uzun mətni dinlədikləri üçün təşəkkür etdi.Yağmur bu uzun mətnini elə həvəs və enerji ilə oxuyurdu ki,toplantıdakılar yorğunluq hiss etmədən diqqətlə dinlədilər.Toplantının yönəticisi Çingiz bəy də www.BayBak.com üçün PDF formasına çevrilib 58 Yağmura bu dəyərli məruzəsindən dolayı təşəkkür edib və ”artıq hər kim istərsə gedə bilər,yalnız evdən bir-bir,iki-iki çıxın ki,şübhələnməsinlər.Birdən bu qədər adam çıxsa şübhələnə bilərlər.”-dedi.İlk dəfə idi belə bir toplantıya qatılırdım.O qədər enerji və bilgi ilə dolmuşdum ki,bunları dilə gətirməm mümkün deyildi.Bu toplantı mənim daha sonrakı milli-siyasi düşüncə həyatımı dərindən etkiləyəcəkdi.XVII Evə döndüyümüzdə Sürəyya xanım “Yüksəl,Hadi zəng etmişdi.Dedim gəldiyində Yüksələ deyərəm səni arar.Ona zəng elə!”-dedi.Yüksəl:Ana,hansı Hadi? Sürəyya xanım:Ustad Şəhriyarın oğlu Hadi.Yüksəl:Mən də onu arayacaqdım.İndi zəng edərəm.Yüksəl telefon nömrələri yazılmış bir dəftərçəni açıb Hadinin telefon nömrəsini tapıb zəng elədi.Xeyli söhbətdən sonra Yüksəl:“Hadi,mənim Muğandan bir dostumda var.İndi bizdədir.Zəhmət olmasa Ustad Şəhriyarla bizim görüşümüzü təşkil elə.Çünkü bizim məzuniyət vaxtımız azdır.Bir həftə keçmiş.Bir həftədə Muğanda olacağıq.Ona görə sabah Ustadla bir görüş təşkil elə xahiş edirəm.”-dedi.Hadi razılaşmışdı.Sabah səhər 10 civarında zəng edəcəyini bildirmişdi.Şəhriyarla görüş mənim üçün çox önəmli idi.Şeirlərinin bir çoxunu əzbər bildiyim Şəhriyarı yaxından görmək mənim üçün inanılmaz bir şans,bir fürsət idi.“Yüksəl,Şəhriyarla görüşsək çox gözəl olar.Bu görüşü çox arzulamışam.”-dedim.Yüksəl:Ustad məni tanıyır.Yəqin görüşməmiz üçün razı olacaq.Sabah görüşərik hər halda.Üzünü Yağmurla Nazlıya tutub “Qızlar,yarın Ustad Şəhriyarla görüşə gedəcəyik,siz də gəlmək istərsinizmi?”-söylədi.Qızların ikisi də “Əlbəttə istərik.”-dedilər.Nazlı isə:İstanbulda bütün ədəbiyatçı çevrələr bizim Şəhriyarı tanıyıb-tanımadığımızı sorurlar.Gedib Ustadı yaxından ziyarət edək,onlara da verəcək cavabımız olsun Süleyman bəy də işdən evə dönmüşdü.Mən bu ailəyə elə qaynayıb qarışmışdım ki,sanki öz ailəm kimi hiss edirdim hər kəsi.Axşam yemək yeyərkən Süleyman bəy bir şişə vodka gətirdi.Altı bardağı vodka ilə doldurdu.Üzünü gəlininə,qızına və xanımına tutaraq “Bu bardaqları Yüksəlin və onun dostunun sağlığına içəcəyik.Ona görə də xanımların da içməsini istəyirəm.”-dedi.Xanımlar da bardaqları aldılar.Süleyman bəy üzünü mənə tutub “Həə,muğanlı qardaş,çox sevinirəm ki,qərib yerdə,ölüm-itimin olduğu yerdə oğlumun sənin kimi bir dostu var.Sadəcə Yüksəl səndən xoşlanmamış.Gəlinim,qızım və xanımım da səndən razıdırlar.Yüksəlin sənin kimi bir dostunun olmasından çox məmnunuq.Orada bir-birinizə yardımçı olarsınız.İnşalla sağ-salamat əsgərliyinizi bitirib dönərsiniz.Sizin dostluğunuzun əbədi olmasını arzu www.BayBak.com üçün PDF formasına çevrilib 59 edirəm.Dostluq çox gözəl şeydir.Etibarlı dost olmaq çox yaxşıdır.Içək bu badələri sizin ikinizin də sağlığınıza.”-söylədi.Badələri içdik.Xanımlar yalnız bir bardaq içdilər.Ancaq Süleyman bəy bizim üçün və özü üçün də bir neçə bardaq süzdü.Süfrə başında oturmuşduq.Nazlı:Ata,iki gündən sonra Yüksəl gil Muğana gedəcəklər,izn versən mən də onlarla getmək istəyirəm.Bu zaman mən:Bəli,Süleyman bəy,3-4 gün də Yüksəllə bərabər gedib bizim kənddə qalmaq istəyirik.Muğanın yazı çox gözəl olur.Bəlkə elə siz özünüz də gələsiniz? Süleyman bəy:Yüksəl üçün xoş keçəcəksə,gedin dolanın,çox yaxşı olar.Ancaq mən və Sürəyya gələ bilmərik.Nazlı istəyirsə gəlsin.Yəqin Yağmur da gedər hər halda.Yağmur:Bəli,mən də getmək istəyirəm.Hər zaman Muğanı görməyi arzulamışam.Bu fürsəti qaçıra bilmərəm.Sürəyya xanım:Çox yaxşı olar,gedin Yüksəlin dostunun ailəsi ilə də tanış olun.Süleyman,bəlkə sən arabanı verəsən öz arabamızla getsinlər.Avtobus uşaqları yorar.Süleyman bəy:Olar.Çox yaxşı olar.Öz arabamızla getsələr yaxşı olar.Arabanın təkərini də bu gün verərəm təmir etsinlər.Yüksəl:Çox sağ ol ata,sən çox mehribansan.Vodka Süleyman bəyi çox təsirləndirmişdi.Gözləri dolmuşdu və “Yüksəl,oğlum,yalnız sən sağ-salamat əsgərliyini bitir geri dön,hər şeyimi sənə qurban edərəm.”-dedi.Sürəyya xanımın da gözləri dolmuşdur:“İnaşalla heç bir şey olmaz,sağ-salamat geri dönərlər.”-dedi.Yağmurun gözlərindən sel kimi yaş axırdı:Başqa cür ola bilməz.Yüksəl sağ-salamat geri dönəcək.Yüksəlin kiçik qardaşı Ulaş hamının kədərli olduğunu görüb:“niyə hamının gözləri dolmuş,mən də mi ağlayım?”-dedi.Sürəyya:Yox,Ulaş balam,sən ağlama.Biz də ağlamırıq.Atan vodka içirdi ona görə könlümüz yumşaldı.Yağmur Ulaşı qucağına çəkib saçlarından öpərək:“Mənim kiçik,dadlı qaynım.Sən ağlama.”-dedi.Ancaq səsindəki kədərli titrəşimi əngəlləyə bilmirdi.Ulaş da sanki Yağmurun qocağında olmaqdan xoşlanırcasına onun boynuna sarıldı.Süleyman bəy bardaqları yenə də doldurmuşdu.Yüksəllə bir-birimizə baxıb güldük.Yüksəl:Ata,keflənib yıxılsaq günah bizdə deyil haa,özünü müqəssir bilməlisən.Süleyman bəy:Heç bir şey olmaz.Keflənsəniz mən sizə baxaram.Təki sizin üçün xoş keçsin.Vodka öz təsirini mənə get-gedə dərindən buraxırdı.Get-gedə gözlərim axırdı.Gözlərimin önündə Nazlı durmuşdur.Kipriklərimin tam ucunda www.BayBak.com üçün PDF formasına çevrilib 60 durmuşdu Nazlı.Barmaqlarımla gözlərimi ovuşdurdum.Gördüm Nazlı gözlərim yumuluykən də içimdə görünür.Süleyman bəy təkrar bardaqlara vodka süzürdü.Dilim dolaşa-dolaşa dedim:Süleyman bəy,bəlkə mənə süzməyəsiniz daha.Sürəyya xanım:Süleyman,sən bu uşaqları kefləndirəcəksən.Yağmurla nazlının gülüşlərinə Ulaş da qatılıb gülürdülər.Yüksəl anlaşılmaz sözlər söyləməyə başlamışdı.Süleyman bəy artıq bardaqlara vodka süzmürdü.Vodkanın etkisi bütün bədənimizi sarmışdı.Nə zaman yatdığımızı xatırlaya bilmədim.XVIII Hadi zəng etdi və saat dörddə ustadın yanında olacağımızı söylədi.Qızlar da hazırlaşdılar.Hadi öz arabası ilə gəlmişdi.Süleyman bəy arabanı təmirə verdiyi üçün Hadinin arabası ilə gedəckdik.Hadi bəyi ilk dəfə idi görürdüm.Uzun boylu və çox arıq görünüşü var idi.Tanış olduq.Hadi bəy bir az sol dünyagörüşlü idi.Ancaq ana dilimizə çox önəm verdiyini söyləyirdi.Hadi ilə Yüksəlin bir məktəbdə oxuduqlarını da arabanın içində Ustadın hüzuruna gedərkən öyrəndim.Hadi bəy bu savaşın nə zaman bitəcəyini söyləyirdi.Savaşı imperialistlər və imperializmin mənafeyi yolunda hərkət edən xumeynizmin çıxardıqlarını söyləyirdi.Silah tücarlarının bu savaş yolu ilə milyarlarca para qazandıqlarını deyirdi.“Yüksəl,çox çətin vəziyətə qaldıq.Çünkü istibdad bu dəfə din paltarı geyibdir.Millətin dini duyğularını sömürürlər.İslam paltarı geyinən istibdadı yıxmaq çətin olacaq.Hər cür fərqli düşünəni yaxalayıb edam edirlər.Belə də zülm olar? Ölkəni başdan-başa cəhənnəmə çeviriblər.Adam kölgəsindən qorxur.Dəstə-dəstə gənclərimiz bu anlamsız savaşda ölürlər.Bu islam rejimi sanki cavanların qanına susamış.Öz balalarını göndərirlər xaricdə təhsil alsınlar,zəhmətkeş kütlənin balalarını göndərirlər ölüm meydanlarına.Xumeyni adında bir qatilin hesabına minlərcə ananın gözü ağlar qalıb.”-deyirdi.Küçənin başında Hadi arabanı saxladı.Evin açarı Hadidə var idi.Qapını açıb içəri keçdik.Evin hər tərəfindən şeiriyət yağırdı sanki.Bir otağın qapısını Hadi yavaşça döyüb:“baba,qonaqlarımız gəldi.”-dedi İçəridən Şəhriyarın səsini duyduq:Buyursunlar,gəlsinlər! İçəri keçdik.Şəhriyar bir döşəkçənin üstündə bağdaşını qurub oturmuşdu.Otağın hər tərəfində də kitablar və dəftərlər düzənsiz şəkildə dağılmışdı.Bir-bir ustadla görüşdük.Ən son mən görüşdüm.Əyilib əlini mənə uzatmış Ustad Şəhriyarın əlindən öpdüm.“Heydər babaya salam” əsərini bu barmaqlar yazmışdır.Şəhriyar əziyət dolu səsi ilə “Çox sağ ol bala,bir yer tap otur.”-dedi.Şəhriyarın ətrafını sarmışdıq.Mənim muğanlı olduğumu bildiyində “Orada Heydər babaya salam” əsərini tanıyan varmı”-sordu.Mən:Bəli Ustad,Muğanda bu əsər çox tanınır.Şəhriyar:Həə,Muğan da elə Xoşgünab kimidir.Eyni adət-ənənədir.www.BayBak.com üçün PDF formasına çevrilib 61 Mən:Haqlısınız Ustad,ancaq “Heydər babaya salam” əsərinin təsirini mən öz həyatımda incələmək istədim bir zaman.Xatırlaya bilmədim ki,ilk dəfə nə zaman bu əsərlə tanış olmuşam.Mənə elə gəlir ki,bu əsərlə tanışlığım anadan doğulduğum günə təsadüf edir.Şəhriyar:Bilirsənmi niyə? Çünkü sən bu əsərdə haqqında söhbət edilən kültürün içində doğulmusan ona görə.Kənd həyatı,əmək həyatının içində dünyaya gələn insanların hamısına bu əsər bu şəkildə təsir buraxar.Mən özüm də heç bilmirəm bu əsəri nə zaman yazmışam.“Heydər baba”nın yazıldığı tarix var,ancaq o tarix,bu məzmunun şeirə dönüşdüyü tarixdir.Mənim ruhumda o kültür hər zaman olmuş,yaşamış,sonra da şeirə dönüşmək üçün öz biçimini tapmışdır.Bə´zən əski xatirələrim,çocuqluq xatirələrim yadıma düşən də “Heydər baba”nı oxuma ehtiyacı duyuram.Bir oxucu kimi öz yazdığımı oxumaq istəyirəm.Hər dəfə də mənə təsəlli verir.Son sözləri deyərkən gözləri doldu,yanındakı bir dəsmalla gözlərinin yaşını sildi.Ustad yanındakı dəsmalı əlinə aldığında Hadi qalxıb başqa yeni bir dəsmal gətirib ustadın masasının üstünə qoydu.Bəlli idi ki,Şəhriyar tez-tez ağlayır.Ona görə də dəsmalını Hadi tez-tez dəyişdirmək zorunda qalırmış.Şəhriyar göz yaşlarını silərkən mənim də gözlərim dolmuşdu.Nədənsə bu an “Heydər baba”dan bir neçə bənd əzbər söyləyəsim gəldi.Bu üzdən də kədərli bir səs tonu ilə söyləməyə başladım:“Heydər baba,kəkliklərin uçanda Kol dibindən dovşan qalxıb qaçanda Bağçaların çiçəklənib açanda Bizdən də bir mümkün olsa,yaad elə Açılmayan ürəkləri şaad elə Bayram yeli çardaqları yıxanda Novruz gülü,qar çiçəyi açanda Ağ buludlar köynəklərin sıxanda Bizdən də bir yaad eləyən sağ olsun Dərdlərimiz qoy diklənib,dağ olsun.Heydər baba,yolum səndən kəc oldu Ömür keçdi,gələmmədim gec oldu Heç bilmədim gözəllərin nec oldu Bilməz idim döngələr var,dönüm var İtkinlik var,ayrılıq var,ölüm var.Heydər baba,mirəjdər səslənəndə Kənd içinə səsdən,küydən düşündə Aşıq Rüstəm sazın dilləndirəndə Yadındadır nə həvəslək qaçardım? www.BayBak.com üçün PDF formasına çevrilib 62 Quşlar təkin qanad açıb uçardım.Daşlı bulaq daş qum ilə dolmasın Bağçaları saralmasın,solmasın Ordan keçən atlı susuz olmasın Deynə:bulaq,xeyrin olsun axarsan Üfüqlərə xumar-xumar baxarsan.Heydər baba,sulu yerin düzündə Bulaq qaynar çay çəmənin gözündə Bulaqotu üzər suyun üzndə Gözəl quşlar ordan gəlib keçərlər Xəlvətləyib,bulaqdan su içərlər.” Şəhriyar və ordakı bütün dostlar məni dinləyirdilər.Şəhriyar dirsəyini bağdaş qurmuş dizinə söykəmiş,alnını əlinin içinə almış xəyala dalmışdı.Ancaq göz yaşları durmadan axırdı.Şəhriyarın bu durumuna hamının gözlərindən yaş axırdı.Şəhriyarla bir yerdə onun xəyal dünyasına dalmışdıq sanki.Şəhriyarın çocuqluq dünyası olan Xoşgünaba getmişdik.Mən susmuşdum.Ancaq Şəhriyar daldığı ruh halından hələ geri dönməmişdi.Başdan ayağa sevgi və eşq olan Şəhriyarı izləyirdik.Şəhriyar,min illərin yoğurduğu eşq heykəli.Onu görmək,yanında olmaq,nəfəs çəkməsinə tanıq olmaq,ona toxunmaq səadətini əldə etmişdik.Bəyaz saqqalı-saçları,qırışmış əlləri gözlərimizin önündə idi.Səsində o qədər kədər və kövrəklik var idi ki,dinləyənin qəlbini sevgi ilə doldururdu.Gəncliyində bir qızı dəlicəsinə sevib,ona qovuşa bilmədiyinin macərasını ayrıntıları ilə bilirdik.Sonra da sənət yolunda çəkdiyi əziyətlər və “Heydər babaya salam” əsərini yazdıqdan sonra Pəhləvi rejimi tərəfindən “pantürkist” olaraq tanınması,islam rejimi tərəfindən türkcə yazdığı üçün sayılmamasını bilirdik.Ancaq Şəhriyar bizim idi,bizim.Azərbaycanın və türk dünyasının.Azərbaycan həm quzeydə,həm güneydə onu sevmiş,hər bir kəs Şəhriyarı özəl həyatının bir parçası etmişdi.Səssizcə oturmuşduq,Şəhriyarın dalğınlığına baxırdıq.Nə qədər də ağır bir dalığınlıq.Şəhriyar öz ruhunun dərinliklərinə elə dalmışdı ki,sanki orada çocuqluq xatirələrini yenidən yaşayırdı.Mən “Heydər baba”dan bəzi bəndləri oxuduğumda Şəhriyarın sifətində çocuq gülücükləri peyda olurdu.Şəhriyarın doğulduğu Xoşgünabda unudulub qalmış çocuqluğundakı gülücüklər idi bu.Yenidən gəlib Şəhriyarın sifətinə qonurdu.Ustad kimsənin duya bilmədiyi bir şeylər pıçıldayırdı.Bəlkə anası ilə,çocuqluq dostlarının birisi ilə danışırdı öz içində.Nazlı ilə Yağmur Şəhriyara yaxınlaşıb hərəsi bir əlindən tutub,öpüb bağırlarına basdılar.Şəhriyarın göz yaşlarını sildilər.Nazlı:Ustad,siz bizim millətimizin bütün zərrələrində varsınız.Sizin sevginiz,eşqiniz daima Azərbaycan üçün qaynaq olacaq.Yolumuza işıq saçacaqdır,sizin müqəddəs ruhunuzun məhsulu olan əsərləriniz.www.BayBak.com üçün PDF formasına çevrilib 63 Yağmur:Milyonlarca insan bütün türk dünyasında öz milli kimliyini düşünərkən,sizinlə qürur duyurlar.Türkiyədə hər bir türkün bağrında sizin hörmətiniz yer etmişdir.Hər yerdə sizin sevginiz yolumuza işıq tutur.Şəhriyar qızların alnından öpdü.Hadi əlindəki podnisin içində çaylarla içəri girdi.Hər kəsin önünə çayları qoyub oturdu.Şəhriyar bir az özünə gəlmişdi.Üzünü Yüksələ və mənə tutub dedi:Siz əsgərsiniz eşitdim.Yüksəl:Bəli Ustad,əsgərlikdəyik.Şəhriyar:Bu savaşı nə haq çıxardılar.Cavanlarımız boşuna ölüb gedirlər.Yüksəl:Haqlısınız Ustad.Heç bir nəticəsi olmayan savaşdır.Şəhriyar:Bunlar deyirlər ki,Kərbəlanı alıb ordan da İsrailə hücum edəcəklər.Belə bir iş edə bilərlərmi? Yüksəl:Xeyir Ustad,belə bir iş mümkün deyil.Kərbəlanı ala biləcək gücləri yoxdur.Alsalar da bir gündən artıq saxlaya bilməzlər.Ayrıca,dünya şərtləri də buna izn verməz.Bu şüarlarla sadəcə millətin dini duyğularını sömürürlər.Şəhriyar:Haqlısan.Millətdə İmam Hüseynə böyük ehtiram olduğu üçün,bu ehtiramdan sui-istifadə edə bilərlər.Yüksəl:Tamamıyla doğrudur Ustad,Sizin söylədiyiniz kimidir.Şəhriyar:Belə olsa bu savaş gec bitər.Yüksəl:Bilirsiniz Ustad İraq tərəfi Birləşmiş Millətlərə barışdan yana olduğunu duyurmuşdur.Ancaq İran tərəfi barış istəmir.İran tərəfinin bir iç hesablaşması var.Bu hesablaşma bitdikdən sonra böyük ehtimalla barışı qəbul edəcək,ancaq o zamana qədər çox haqsız qanlar axıdacaq bu rejim.Şəhriyar:Deyirlər bu rejimin arxada İsraillə ilişkiləri varmış,bu mümkünmü? Yüksəl:Mümkündür Ustad.Biz qumbaraatan sahədə xidmətdəyik.Bizim qumbaraatanlarımız daha öncə Quzey Koreya məhsulu idi.Bunlar yalnız 180 dərəcə ön tərəfi vura bilirdi.Ancaq daha sonra ordunu İsrail məhsulu olan qumbaraatanlarla təchiz etdilər.İsrail məhsulu olan təzə silahlar Koreya məhsulundan daha əlverişli və yüngüldür.Ayrıca 360 dərəcəni vura bilir.Bunların hamısı İsraildən gəlir.Şəhriyar:Deməli bunlar üzdə İsrail düşmənliyi edir,arxada da alverlə məşğuldurlar.Yüksəl:Bəli Ustad,elədir.İranın israil düşmənliyi həm bu rejimə sərf edir,həm də silah tacirlərinə.Silah tacirləri ilə islam rejiminin əlbir olduqları bəllidir.Bütün silahlar israildən,ya da Qərb ölkələrindən idxal edilir,çünkü İranın bu ağır silahları istehsal edəcək texnologiyası yoxdur.Bunların hamısını Xumeyni özü də bilir.Şəhriyar:Xumeyni özü də bilirsə,niyə bunun qarşısını almır? Yüksəl:Ustad,bu savaş Xumeyniyə lazım idi.Xumeyni bəzi hədəflərinə çatmaq üçün bir xarici ölkə ilə savaşmaq istəyirdi.İlk öncə Türkiyəyə saldırmaq istədilər.Oraya inqilabı ixrac etmək istəyirdilər.Ancaq Türk ordusunun gücünü bildikləri üçün,ayrıca,Türkiyə NATOnun üzvü olduğu üçün,Türkiyədən vaz www.BayBak.com üçün PDF formasına çevrilib 64 keçib başqa bir ölkə seçdilər.İraqda da Səddam kimi bir ağılsızın olması Xumeyninin savaş çıxarmasına bəhanə oldu.Şəhriyar:Yaxşı təhlil edirsən.Yaxşı bu savaşın sonu necə olacaq? Yüksəl:Bu savaşda İran və İraq xalqları zərər çəkəcəklər.İki dəlinin cəzasını millətlər çəkəcək.Məncə savaşın axırı belə olacaq ki,bunlar silah tacirlərindən o qədər silah alacaqlar ki,hər iki ölkənin iqtisadiyatı tam çöküş halına gələcək.Artıq silah alacaq maddi imkan qalmadığında Xumeyni məcburən barışı qəbul edəcək.Çünkü o zaman barışı qəbul etməzsə iqtisadi böhran daxildə islam rejiminə qarşı yeni bir inqilab gerçəkləşdirmiş olar.Hər halda duruma baxılırsa savaş iki ildən artıq davam edə bilməz.Şəhriyar:Dünyadakı barış yanlısı təşkilatlar bunlara basqı göstərmirlərmi? Yüksəl:barış yanlısı dövlətlər və təşkilatlar əllərindən gələni edirlər.Ancaq dünyanın iki böyük dövləti Amerika və Sovetlər Birliyi hələlik barışdan yana deyillər.Sovetlər Birliyi də bu fürsətdən istifadə edib köhnə silahlarını İrağa satır.İrana da satır,İrağa da.Şəhriyar:Bu savaş milləti çox pərişan etmiş.Yüksəl:Haqlısınız Ustad.Yuz minlərcə cavan bu günə qədər boşuna öldürüldülər bu savaşda.Şəhriyar:Bunlar islama böyük zərbə vuracaqlar.Belə getsə,bu rejim islam dinini riya,böhtan,yalan,kin və nifrətlə dolduracaq.Dini siyasətə qatmamalıydılar.Yüksəl:Doğrudur Ustad,nə zaman ki,din siyasətə müdaxilə etmiş,insanlar daha çətin və qaranlıq istibdadla qarşı-qarşıya gəlmişlər.Dini istibdad dinin qutsal dəyərlərinə də böyük zərbələr vurmuşdur.Din bir vicdan məsələsi olmalıdır.Hətta dini pluralizm olmayan yerdə dinin özü də öz içində burxulub qalır.Hər kəs öz səviyəsinə və ehtiyacına görə bir din anlayışı ortaya qoymalıdır.Şəhriyar:Haqlisan Yüksəl,Təsəvvüfdə də bu var.Yüksəl:Ustad diqqət etsəniz Türkiyədə din siyasətdən ayrı olduğu üçün islam dünyasında ən yaşanılır ölkə Türkiyədir.Islamın da ən doğru şəkildə tətbiq edildiyi ölkə yenə də Türkiyədir.Dövlət fərdlərin din duyğusuna,inancına müdaxilə etmir.Şəhriyar:O zaman Atatürk sadəcə düşmənlərə qarşı savaşmadı.Dini siyasətdən ayırmasıyla çox böyük bir inqilab elədi.İranda Atatürkü kafir kimi,dindən dönmüş kimi göstərirlər.Əslində Atatürk islamı siyasətin əlindən qurtamış,islamı dörd-beş sözdə dindarın inhisarından qurtarıb,onu fərdlərin vicdanına buraxmışdır.Bu üzdən də islamiyət Atatürkə çox şeylər borcludur.İslamı peyqəmbərin dediyi kimi yaşamaq üçün Atatürkün qurduğu düzən bütün islam dünyasında hakim olmalıdır.Yoxsa islama böyük zərər verəcəklər.Yüksəl:Haqlısınız Ustad.Zatən bu yanlış siyasət üzndən İranda insanların islamdan uzaqlaşmasına şahid oluruq.Əgər belə getsə iranda geniş xristianlaşma meydana çıxa bilər.Gələcək tarixdə bu rejim də tarixə gömüldüyündə www.BayBak.com üçün PDF formasına çevrilib 65 missionerlər bu boşluqdan yararlanıb xristianlıq təbliğatını güclləndirə bilərlər.Mollalar islama böyük zərbə vurdular.Şəhriyar:Əslində islamda mollalıq deyə bir qurum yoxdur.Bunu sonradan çıxardılar.Islam hər kəsə təməl haq və özgürlük tanıyır.Nə Quranda mollalıq deyə bir qurum var,nə hədislərdə.Hətta peyqəmbərdən sonra da belə bir şey yox idi.Bu mollalıq qurumunu Səfəvilər başımıza dərd elədilər.Çünkü tanrı hər kəsə onu arayacaq bir imkan vermişdir.Ikinci bir qurum və ya molla fərdlə Tanrı arasında vasitəçi ola bilməz.İslamda təqlid də yoxdur.Bu təqlid də yenə Səfəvilərdən sonra yayqınlaşmışdır.İslami dövlət artıq heç bir zaman ola bilməz,olmamalıdır.Çünkü islamı tam olaraq tətbiq etmək üçün gərək peyqəmbər olasan,yəni Hz.Məhəmmədin özü yalnız bu təlimləri olduğu kimi tətbiq edə bilərdi.O da ən son peyqəbər olduğu üçün islam siyasətdən ayrılmalıdır.O zaman Ərəbistanda dövlət olmadığı üçün peyqəmbər onlara dövlət qurmaq zərurətini də hiss etdi.Ona görə də islamın o zamankı siyasi tərəfi Ərəbistandakı dövlətsizlik üzündən idi.1400 ildən sonra mərkəz tabeli din anlayışı ilə heç bir yerə varmaq olmaz.Toplumda dini pluralizmə imkan yaratmaq lazımdır.Dini doğruca yaşamanın yolu dini pluralizmdən keçər.Yoxsa bütün toplumu bir mollanın din anlayışına tabe etmək doğru deyil.Doğru olmadığını görürük.Təsəvvüf də bu üzdən yarandı.İslamı siyasətə alət etdilər,buna təpki olaraq bəzi təmiz müsəlmanlar təsəvvüfü şəkilləndirdilər.Siyasətin dışında bir din anlayışını meydana çıxardılar.Dinin metafizik tərəfləri də var,ancaq toplumun ehtiyacları metafizik deyil.İslami iqtisadla toplumu idarə etmək olmaz.Çünkü Quran bir iqtisadiyat kitabı deyil,bir inanc kitabıdır.İqtisadiyat daima gəlişməkdə olan insan ağlının məhsuludur.Tanrı iqtisadiyatın gəlişmə hökmlərini Quranda yazmamış,insan ağlında yazmış.Ağıla meydan verilməlidir.Ağıl sadəcə hakim çevrələrin din anlayışını təfsir etməməlidir.Bu gün problem toplum ağlının saxta din anlayışı içində həbs edilməsidir.İslamı cihad dini olaraq,savaş dini olaraq təfsir edirlər,bir tərəfdən də savaş silahlarını İsraildən alırlar.Belə din anlayışımı olur? Müsəlmanlar çox pis gündədirlər.Islamı savaş dini olaraq təfsir edənlər silah tacirlərinə xidmət edirlər.Çünkü islamın bu şəkildə təfsiri nəticəsində böyük silah şirkətlərinin silahları satılır və o silahlarla müsəlmanlar bir-birini öldürürlər.Bəlkə də islamı bir cihad və savaş dini olaraq təfsir edən bu ruhanilərə silah şirkətləri özləri para ödəyirlər.İslamın siyasətə müdaxiləsini imperialistlər də istəyə bilər.Müsəlmanlar bir-biri ilə savaşmasalar onların silahlarını kim alar? Çünkü müsəlmanların diqqət etsəniz cihad fəlsəfəsi müsəlman olmayanlara qarşı deyil ki,bir-birlərinə qarşıdır.İraq İranı,İran İrağı kafir sayır.Ortalıqda silah şirkətləri sahiblərinin cebləri dolur.Yurdumuz dini istismar edənlərin əlində viran olur.Mən özüm də mətəl qalmışam,bilmirəm nə edim.Millət gəlib məndən nələr olacağını soruşur,hər kəs pərişan durumdadır.Mən siyasəti bilmərəm.Ancaq millətin bu əhvalına ürəyim yanır.Millətin cavanları ölür.Hamı narahatdır.Allah bu savaşa tezliklə son versin.www.BayBak.com üçün PDF formasına çevrilib 66 Hadi bəy çaya işarə edərək:“Çaylarınız soymasın.”-dedi.Onun bu işarəsi ilə söhbətə bir az ara verildi və Şəhriyarda “çayınızı için!”-dedi.Sonra da üzünü qızlara tutub “Siz nə iş görürsünüz?”-söylədi.Nazlı:Ustad biz də İstanbulda təhsil alırıq.Mən diş həkimliyi oxuyuram,Yağmur da sosioloji oxuyur.Şəhriyar:Çox yaxşı,Türkiyədə oxumağınız yaxşıdır.Ana dilmizdə yazıb oxumağı da öyrənərsiniz.Bizim cavanlar nə qədər Türkiyədə çox oxusalar xeyirimizədir.Mənim “Türkiyəyə xəyali səfər” adında şeirim var,oxumusunuzmu onu? Yağmur:Bəli Ustad,oxumuşuq.Şəhriyar:Türkiyə gözəl ölkədir.Mən Türkiyədə olmadım,ancaq gedib gələnlər tərif edirlər.Əlifbamız fərqli olduğu üçün artıq Türkiyə ilə mənəvi irtibatımız kəsilmişdir.Yağmur:Haqlısınız Ustad,Türkiyədə böyük ədəbi gəlişmələr var,özəlliklə modern ədəbiyat orada çox gəlişmişdir.Batı ədəbiyatı yaxşı tərcümə edilmişdir.Hətta Sizin də əsərləriniz Türkiyədə bir neçə kərə basılıb yayılmışdır.Ancaq Sizin də söylədiyiniz kimi,nə yazıq ki,Türkiyə ilə mədəni və fikri irtibata keçə bilmirik.Yalnız mənə elə gəlir ki,gələcəkdə bu ilişkilər öz-özünə gəlişəcəkdir.Şəhriyar:İnşalla ki,sən deyən olar.Onlar da türkdür.Onlar birdən-birə Anadoluya girmədilər.Yüz illər boyunca Azərbaycanda yaşadılar,sonra Anadoluya getdilər.Onların əsil kökləri bu torpaqlardadır.Ona görə də onların ləhcəsi ilə bizim ləhcəmiz bir-birnə çox yaxındır.Yağmur:Ustad çox maraqlı sözlər söyləyirsiniz.Sizi həm keçmiş rejim həm də indiki rejim bir şəkildə türk və türkiyə düşməni kimi tanıtmış.Şəhriyar:Əllərində imkan var tanıdırlar.Hər zaman belə olub,məşhur adamlardan dövlətlər öz hədəfləri üçün faydalanmışlar.Onlar deyirlər,mən də susuram.Mənim adımdan çox şeylər deyirlər.Ancaq mən də sizlərə danışıram,sizlər gəncsiniz.Mən artıq çox yaşlanmışam,sayılı günlərim qalır həyatda.Sizlər yazın.Qələminizi işə salın.Mən öləndən sonra mənimlə olan xatirələrinizi yazın.Bu xatirələri yazsanız,millət və tarix gerçkləri bilmiş olur.Bu zaman fikirləşdim ki,Ustaddan yeri gəlmişkən bir neçə sual soruşum.Milli həyatımızla bağlı bir çox suallar dolaşırdı beynimdə.Ustadın keyfi yerində olduğu üçün bu sualları sormanın tam zamanı idi.Bu üzdən də Ustadla şair Səhənd arasındakı ilişki haqqında bir sual sormaq istədim:“Ustad,Sizin mərhum Səhəndlə yaxın münasibətiniz olmuş,çox səmimi dost olduğunuzu bilirik.Bu haqda bizlərə anladacağınız bir şeylər varmı?”-dedim Ustad Şəhriyar:Oğlum,Səhənd mənim çox yaxın dostum idi.Həm də o,mənim ilham qaynağım idi.Çünkü bəzi türkçə şeirlərimi o yazdırdı.O məni çox həvəsləndirdi.Çünkü onun xətrini çox istərdim.O mənə şeirlə məktub yazıb və “Özgə çırağına yağ olmaq bəsdir” demişdi.Onun bu şeiri məni o qədər təsirləndirdi ki,“Səhəndiyə” yarandı.Bilirsinizmi “Səhəndiyə” həm şeir səbki www.BayBak.com üçün PDF formasına çevrilib 67 olaraq,həm də türk dilində ilk yeni məzmun olaraq şahanə əsərdir.Mən bu şahanə əsəri yazmaqda Səhəndə borcluyam.Farsca şeirlərimdə “Səhəndiyə”də olan bu qüdrət,bu gözəllik,bu musiqi,bu təsvir yoxdur.“Səhəndiyə” başqa bir şeydir.Mənim yaradıcılığımın zirvəsi “Səhəndiyə”dir.Səhənd bizim milli kimliyimizin yüksəlişində çox böyük rol oynadı.Çox savadlı,bilgili adam idi.Oğuz türklüyünün kimlik qazanması üçün çox çabaladı.Bu üzdən də Oğuz türklərinin ortaq tarixi xatirəsi olan “Kitabi Dədə Qorqud”u nəzmə çəkdi və “Sazımın sözü” kimi şahanə əsər yaratdı.İranda türk kimliyinin yüksəlişində kimsə Səhənd qədər təsirli olmadı.Səhənd “Sazımın sözü” kitabı ilə bizim millət olaraq bilincaltımızda yatan gizlin xatirələrimizi oyatdı.O xatirələr ki,farslar daima onun basdırılmasını istəmişlər.Səhənd şüurlarda inqilab elədi.Mən qətiətlə deyə bilərəm ki,Səhəndin yaradıcılığından sonra artıq bizim milli kimliyimizə zaval olmaz.Çünkü O da mənim kimi Pəhləvilərin türk dilinə,türk kimliyinə çox qəddarca davrandıqları bir zamanda bu əsəri yazdı.Qaranlıqda birdən parlayan günəş kimi oldu.Əlbəttə o əsərlərin işıq üzü görməsində dostumuz Fərzanənin də əməyi keçdi.Ancaq Səhənd milli ədəbiyatımızda,ədəbiyat tariximizdə bənzərsiz bir şəxsiyətdir.Elə bənzərsiz bir şəxsiyət mənə “Səhəndiyə”ni yazdıra bilərdi.Səhənd çox önəmli bir qaynağa müraciət etmişdi.Qorqudçuluq bizim üçün dərin bir kimlik və kültür qaynağıdır.Ayrıca,Dədə Qorqud bizim dilimizin abidəsidir.Oradakı sözləri Səhənd Pəhləvilərin amansız dönəmində dilimizə yenidən gətirdi.Pəhləvilər geniş basqı və təbliğatla türklərdə aşağılıq kompleksi yaratmaq istəyirdilər.Elə indikilər də.Bir az da başarmışdılar.Ancaq Səhəndin yaradıcılığı cəsur bir şəkildə bu vəziyətlə mübarizəyə başladı.Səhəndin ədəbiyatımıza gəlişi ilə çox şeylər dəyişdi.Mən də dəyişdim.Dəyişməsəydim “Səhəndiyə”ni yaza bilərdimmi? Səhənd olmasaydı “Səhəndiyə” də olmazdı.Səhənd unudulmuş dəyərlərimizi yenidən zehnimizə,dilimizə daşıdı.Biz,millət olaraq Səhəndə çox şeylər borcluyuq.Mənim öz boynumda Onun haqqı var.Mən:Ustad,irfan haqqında da bizə bir az bilgi verə bilərsinizmi? Şəhriyar:İrfan qəlbin iç şüur axışıdır.İç müşahidənin doğurduğu təcrübələrdir.İrfanda “vardır” demək doğru olmaz,“olmaqdadır” demək doğrudur.“vardır” demək hardasa varlığı sınırlandırmaqdır.Bir yerə qoymaqdır.“olmaq” isə kəsintisiz bir sürədir.Sürə də bəlli bir yerdə deyildir,bitməyən “oluş”dur.İrfanın ən önəmli başarısı bu sürəni qavramasıdır.Sürəkli “oluş”u anlama gücünü iç dünyada oyatmaq irfan təlimlərinin əsas məqsədidir.Bunun da ortaya çıxması asan deyildir.Bu,insanın öz iç dünyasına dönməyi,təməl “mən”inin varlıq sahəsinə girməyi gərəkdirir.Bu təlaş da təbii təmayüllərin axışına qarşı olan bir təşəbbüsdür.Bu təşəbbüs isə çox güclü içə dönüş fəaliyətidir.Bu sürəc içində “iç təşxis” (iç sezgi)olayı ortaya çıxır.Iç sezgidə varlığı bir yerə qoyub tanımaq,tanımlamaq olmaz.Varlıq,bir axışdır.Axış,sonu və başlanğıcı olmayan bir uzamadır.Digər tərəfdən sürə,bölünməyən,ölçülə bilməyən bir oluşdur.Sürəklilik yaradıcı fəaliyətlərin həyata keçməsi üçün başlıca şərtdir.Yaradıcı fəaliyət,dəyişmənin faydalı bir vəziyət www.BayBak.com üçün PDF formasına çevrilib 68 qazanmasına ,bəlli bir yetişkinliyə varmasına bağlıdır.Dəyişmənin başqa bir xüsusiyəti də bir “fəaliyət”in olmasıdır.İrfanda dəyişmə bir durumdan başqa duruma keçmək deyil,yeni bir növ,bir tür ortaya qoymaqdır.Yeni bir tür ortaya qoymaq üçün yaradıcı bir irəliləmədə bulunmaqdır.Bu irəliləyiş daxili bir hərəkətlilikdir.İrfanın Tanrı anlayışı da burdan ortaya çıxır.Bu günkü islamçıların anlatdığı kimi Tanrı evrənin dışında durub savaşlara əmr verən,cihad hökmü çıxaran bir varlıq deyildir.Cihad hökmü islamda bitmişdir.Peyqəmbərlə gəlmiş və getmişdir.Yalnız Tanrısal iradə ilə bir şəkildə irtibatda olan peyqəmbərin “cihad” hökmü vermə haqqı var.Peyqəmbərlik də bitdiyi üçün,cihadın dönəmi sona çatmışdır.Nədən bilirsinizmi? Çünkü şiə islamın tamımı,bütünü deyildir,islam kültürünün bir parçasıdır.Bilirsiniz ki,şiə sünnini qəbul etməz.Tarix boyu şiə-sünni savaşları çox qanlar axıtmış.İslam bunların hansıdır? Heç birisi.Hər biri islam kültürüdür,ancaq tam olaraq islam deyil.Tam olaraq islam olmayan,islam dəyərləri əsasında necə cihad hökmü verə bilər? Xumeyni islamı tam olaraq təmsil etmir,etsə belə,şiə kültürünü təmsil edir.Zatən İrandakı şiə mərkəzli inqilab fəlsəfəsini sünni dünyası qəbul etməz.Durum bu şəkildə isə,Xumeyni islam adına necə cihad hökmü verə bilər? Fəqihlərin (din xadimlərinin)söylədiyi kimi Tanrı bir dini hüquq anlayışının yaradıcısı deyildir.Quran da bir hüquq kitabı deyildir.Dini hüquq deyə irfanda bir anlayış yoxdur.Ağıl var və ağlın düzənləmə yetkisi var.Yəni Tanrı konkret olaraq bir hüquq sistemini peyqəmbərlərə verməmişdir.Tanrı insana ağıl vermişdir.Verdiyi bu ağla da tükənməz səlahiyət yükləmişdir.Bir çox irfan əhli,fəqihləri Tanrının və islamın düşməni olaraq göstərmişdir.Baxın görün Nəsimi fəqihləri necə tənqid edir:“Haqqa düşməndir fəqih,gəl uyma ol şeytana kim Yoxdur ol cin xilqətin zaatında iqrar istəmə.” Bu gün xumeynizm adı ilə siyasətə dırmanmış olan fəqihlik irfanda şeytanlıq və iblislikdən başqa bir şey deyildir.Məhəmməd Füzuli fəqihlərin qeyri-insanı və cəlladca davranışlarına görə başına zünnar (xristianlıq rəmzi olan sarıq)sarıyıb xristian kimi görünmək istmiş ki,azad yaşaya bilsin.Bu istəyini bir çox şeirdə dilə gətirmişdir:“Qeydi islaam Füzuli sənə bir afətdir Bir hisar eylə sən ondan özünə zünnarı.” Bütün irfan əhli,dini siyasətə alət edən rəsmi din xadimlərinə qarşı çıxmışlar.Çünkü fəqihlər üçün din bir keçim,maddi nemətlərdən faydalanma qaynağı olmuş.İnsanların özəl həyatında necə yaşamaları ilə bağlı da hökm çıxarmışlar.Quran,təsbih,namaz və digər dinin zahiri tərəfi fəqihlər üçün zalimin yanında olma araclarına dönüşmüş.Əlbəttə ki,belə bir durumda Füzuli kimi ariflərin etiraz səsləri yüksəlməli idi.Görün Füzuli din adına çirkin işlərlə uğraşan din xadimlərinin əməllərini necə anlatmış:“Könül,ta vaar əlində cami mey,təsbihə əl vurma Namaz əhliinə uyma,onlar ilə durma,oturma!” www.BayBak.com üçün PDF formasına çevrilib 69 Hətta irfanda din xadimlərinin riya göstəricisi olan,namaz,təsbih,ümumi yerlərdə Quranoxuma kimi xüsusiyətlər yasaqlanmış.Çünkü irfan əhli görünürdə də din xadimlərindən fərqllənmək istəmişlər.Ayrıca,Tanrı evrənin dışında deyil,evrənə eşitdir.Evrən də sürəkli bir oluş içində olduğu üçün Tanrı da bir oluşumdur.Tanrı kəndisini evrəndə,insanın ağlında və duyğularında sürəkli oluşdurmaqdadır.Bu üzdən də irfanda Tanrını anlama,Tanrını bilmə və öyrənmə evrəni bilməyə,öyrənməyə özənməklə eşitdir.Çünkü Tanrı evrənin bütün zərrələrində vardır.Tanrı sadəcə bizə şah damarımızdan yaxın deyildir.Həm içimizdən,yəni iç evrəndən,həm dış evrəndən bizi çevrələmişdir.Evrəni öyrənən hər bir insan Tanrıya yaxınlaşmaqdadır,tanrılaşmaqdadır.Dini kitablarda keçən mələklər,cin kimi sözlər irfanda yoxdur.Dinin özündə də bunlar yoxdur.Cəbrail peyqəmbəranə zəkanın adıdır,onun varlığı yoxdur.İlahi şüur axışı bir fərdin,yəni peyqəmbərin varlığında elə mərkəzləşmiş ki,onun adına cəbrail deyilir.Dini kitablarda anladılan mələklər,cin,iblis bunların hamısı rəmzdir.Olayı adi insanların anlaya bilmələri üçün istifadə edilən mifik üslubdur.Çünkü insanların olayları mif şəklində anlaya bilmələri üçün uzun tarixi təcrübələri var.İrfanda isə bunlar yoxdur.Şəmsi Təbriz deyəndə ki,“Hətta Hz.Məhəmməd də mənə ehtiyatla yanaşmalıdır” bəlkə adi insanlar üçün,fəqihlər üçün anlaşılmır.Həllacı da bu üzdən öldürdülər.Çünkü Tanrısal iç şüur axışı Həllacda da mərkəzləşmişdi.Şəmsi Təbrizdə də.Bu mərkəzləşmənin iki nədəni var.Birincisi axışın özünün bəlli bir iç məkan seçməsidir,yəni tanrısal axış bir fərdin içini genişlədib orada özünə yer edir.İkincisi də o fərdin bu axışa uyğunlaşma çabasıdır.Bunlar ikisi bir yerdə olanda Şəmsi Təbriz kimi ərdəmlilər meydana çıxır.İrfandakı zaman fəlsəfəsi də fərqlidir.İrfan eyitimində zaman insan şüurunun oluşması və yaradıcı səviyəyə çatmasıdır.İndiki toplumsal statusumuzu siyasi islam elə bərbad etmiş ki,irfanın barış və mutluluq çağrıları eşidilmir.Bütün dərgilər,qəzetlər,kitablar,televizion və radio irfana qarşı təbliğat aparırlar.Xəyal dünyası çox geniş olan zavallı gəncləri cənnət umidi ilə aldadıb savaş meydanlarında ölümə göndərirlər.İrfanda isə cənnət-cəhənnəm deyə bir şey yoxdur.Cənnət insanların içindəki ümidin və cəhənnəm isə insanların içindəki qorxu instinktinin yaratdığı psixoloji bir olqudur.Bu günkü rejimin quruluş fəlsəfəsini də bu yalanlar təşkil etməkdədir.İnsanlar nə yazıq ki,öz ağıllarını tam olaraq qullana bilmirlər.İnsanları kütlə şəklində aldatmaq çox rahatdır.Ona görə də bunlar fərdiliyə və fərdiyətçiliyə qarşıdırlar.Ancaq irfan hər bir fərdə təməl haq və özgürlükləri tanımaqdadır.Nədən? Çünkü müstəqil bir insanı kütlələşdirmək,sürüləşdirmək olmaz.Ancaq öz əqli istiqlalını əldə etməmiş fərdlər kütlələşmək zorunda qalırlar.Kütləni də yalançı din anlayışı ilə,cihad hökmləri ilə aldatmaq çox asandır.Bir sözlə irfan hər bir fərdə tanınan düşünmə azadlığıdır.Azadlıq isə çox böyük bir məsuliyət duyğusudur.İrfanda qətiyən təqlid yoxdur.Çünkü tanrı hər bir fərddə var.Hər bir fərdin içində olan tanrı zərrələri ona düşünmə səlahiyəti də tanımaqdadır.Şiə kültüründə mövcud olan təqlid müstəqil fərdləri kütlələşdirmək,onların fərdi heysiyətini və ləyaqətini www.BayBak.com üçün PDF formasına çevrilib 70 məhv etməkdən başqa bir şey deyildir.Bunun islamla da heç bir əlaqəsi yoxdur.Quranda ərəb kültürünə xas olan bir sürü olaylar var.İrfan bunların hamısını ərəzi (kölgə kimi varlığı özündən asılı olmayan)olaraq qəbul edər.Yəni onlar irfan əhli olan insanı bağlamaz.Onların vaxtı keçmişdir.İrfanın Quranda önəm verdiyi qonu onun ərəblərə xitab etmədiyi,bütün insana xitab etdiyi bölümlərdir.Çünkü irfan bir millətə,bir kültürə xitab etməz.İrfanda kafir anlayışı yoxdur.İnsan var.Dinindən,inancından asılı olmayan insan var.Insan onuru,insan ləyaqəti irfanın başlıca qayəsidir.İrfan təlimində Xumeyni və Səddam eyni adamdırlar.Ikisi də savaş yanlısı olan qatillərdir.Xumeyninin irfan haqqında bilgisi var.Ancaq o bilgilər onun həyatında,davranışlarında yer etməmişdir.Bilgi az şeydir,onu tətbiq etmək önəmlidir.İnsan nəfsində iqtidar hərisliyi var.İqtidar insan nəfsini canavarlaşıdra bilir.Bu üzdən də həm Xumeyni,həm Səddam eyni tip adamlardılar.Ustad,başqa bir sualım da var:Çağdaş Azərbaycan ədəbiyatında sizin bu görüşlərinizin yansımaları varmı? Şəhriyar:Bir tək adam olmuş.O da Hüseyn Caviddir.Hüseyn Cavidin həm irfan eyitimi,həm də bu mövzular üzərinə geniş təcrübələri olmuş.Yazdıqlarından belə anlaşılır.Örnəyin “İblis” dram əsərində isbat edir ki,iblisin varlığı yoxdur.İblis,insan nəfsindəki birləşmiş mənfi ehtiyacların,mərkəzləşmiş kötü duyğuların adıdır.İrfan da bunu deyir.Ya da “Şeyx Sən´an” əsərində Sən´an quranı boynundan açıb atır atəşin içinə.Nədən? Çünkü müqəddəs olan insan həyatıdır.Yazılı kitablar deyil.Kitablar da insana heysiyət qazandırmaq üçündür.İnsanı heysiyətsizləşdirmək üçün deyildir.Ona görə də Hüseyn Cavidi yaxşı oxuyun.Çünkü o gerçək bir sənət adamıdır həm də.İrfan öz məzmununu sənət dili ilə yaxşı anlada bilir.Hüseyn Cavid bunu çox yaxşı başarmışdır.Ayrıca,Hüseyn Cavidin yaradıcılığında milli kimlik irfanla vəhdət halında meydana çıxdığı üçün çox cazibəlidir.Barış çağrışdırır.Nazlı:Ustad nədən Sizin ana dilimizdə yazdığınız əsərlərin genişmiqyaslı təbliği üçün imkan yaratmırlar? Şəhriyar:Qızım,siz bu farsları yaxşı tanımırsınız.Mən bunların bütün sinifləri ilə olmuşam,bütün aydınlarını tanıyıram.Onlar türk sözünü eşidəndə sinirlənirlər.Deyirlər İranda türk yoxdur.Bütün gücləri ilə türkləri bu ölkədən silib,söküb atmaq istəyirlər.Hələ aydınları belə düşünürsə,indi gör siyasiləri necə düşünər.Bu gün iqtisadi,siyasi,hərbi güc də onların əlindədir.Əllərinə fürsət düşüb və bizi əzirlər.Yəqin ki,bu zülmə qarşı gec-tez Azərbaycanda dirəniş hərəkəti başlayacaq.Azərbaycan əhalisi çox qeyrətlidir.Bu ədalətsizliyə dözməz.Sizin dördünüz də danışdığınızda mənim diqqətimi bir şey çəkdi.Türkçəmizi çox gözəl danışırsınız.Danışdığınız kimi yazsanız da bizim nəsr ədəbiyatımız da gəlişər.Yağmur:Bəli Ustad,bəzi mövzularda yazırıq.Şəhriyar:Mən nəsr yaza bilmirəm.Yazmaq istəyirdim,qoymadılar.Şəhriyar bu sözləri deyərkən yenə də kövrəldi və davam etdi:www.BayBak.com üçün PDF formasına çevrilib 71 Anamdan,nənəmdən,ağsaqqallardan eşitdiyim nağıllar əsasında roman yazmaq istəyirdim.Dilimizdə nəsr yazmaq fürsətini bizə tanımadılar.O qədər ədəbi yaradıcılıq içimdə dəfn oldu ki.Siz çox gəncsiniz və bir də tanınmırsınız.Tanınmış olsanız sizləri də əziyət edərlər.Qoymazlar ana dilinizdə yazasınız.“Heydər babaya salam” əsərinə görə məni çox incitdilər.Kimsə bilmir bunları.Həm incitdilər,həm də sosial imkanlardan məhrum etdilər.Ancaq mənim milli vicdanım o əsərləri yazmağa əmr çıxarməşdı öz içimdə.Mən əlimdən gələn xidməti dilimizə etdim.Bu qədərini başardım.Bəlkə ana dilmizdə az yazdım,bunun uzun səbəbləri var.Ancaq elə bir mərhələ gəlmiş ki,dilmiz nəsrdə də təcrübə qazanmalıdır.Bu nəsr və şeir haqqında sizə bəzi şeylər söyləyəcəm.Bəzi millətlər nəsrə çox gec keçirlər.Hətta bu gün də elə millətlər var ki,onların dili mənsur ədəbiyatda hələ təcrübə qazanmamışdır.Ancaq şeirdə demək olar ki,bütün dünya dillərinin təcrübəsi var.Bizim də dilimizin ən azından İran mühitində nəsr sahəsində təcrübəsi yoxdur.Çünkü şeirsiz yaşamaq olmaz.Nədən bilirsinizmi? Çünkü musiqisiz və rəqssiz yaşamaq olmaz.Bunu ən gözəl Şəmsi Təbriz anlatmışdır.Şəmsi Təbrizin eşq təsəvvüfü digərlərindən fərqlənir.Şəms elə böyük bir şəxsiyətdir ki,məsciddə yalnız moizə ilə məşğul olan Cəlaləddini Mövlana etdi.Şəms deyir ki,eşq təsəvvüfünün üç əsası var:Şeir,musiqi,rəqs.Bunlar üçü bir yerdə bir bütün təşkil edər.Şeirin içindəki vəzn və ritm rəqsdən gəlir.Sözcüklər şeirdə rəqs edirlər.Sözcüklər kimi insan da rəqs etməyi başarmalıdır.Rəqs,ruhi təmizlənmənin ən kəsə və düzgün yoludur.Ancaq hansı rəqs? Orda-burda oynayıb başqalarını əyləndirmək üçün olan rəqsləri demirəm.O da yaxşıdır.Ancaq yenə də Şəms deyir ki,insan öz yalnızlığında rəqs edərkən tanrıya qovuşmağa can atır sanki.Bu rəqsin bir görücüsü var yalnız,o da tanrıdır.Çünkü insan yalnız qaldığında kötü duyğular onun içini sarar.Bu duyğular insanın içinə dolduğu zaman adam ora-burasını əlləşdirməyə başlar,ya da ora-burasını qaşımağa başlar.Ona görə uzun zaman tək yaşamış adamlar bə´zən özlərini qaşıma xəstəliyinə tutulurlar.Alışarlar bu xəstəliyə özləri bilmədən.Şəms deyir ki,tənhalığı rəqs hərəkətləri ilə ortadan qaldırmaq olar.O üzdən şərqi və şeir söyləyib rəqs etmək kamilləşmə,insanın öz içində bütünləşmə yollarından biridir.Şəms bu üzdən bu gün daha çox Konyada görüntülənən “Səma´ zənlik”i sistematizə etdi.Mən uzun zaman irfanla məşğul oldum.Bu səbəbdən də öz yalnızlığımda çox rəqs etmişəm.Əgər o rəqslər olmasaydı mənim ruhum təmizlənib “Heydər baba” kimi əsərlər yaza bilməzdi.Ancaq artıq çox yaşlanmışam.Çox rəqs edə bilmirəm öz tənhalığımda.Tar çalıb muğam oxuyuram.Mərhum Əbulhəsənxan İqbal Azər yaxşı oxuyardı.Mən də ondan muğam öyrənmişdim.Ancaq İqbal Azər kimi oxuyan olmaz.Eşitmişəm Yüksəl,sən də yaxşı muğam oxuyursan.Ustad oğlu Hadiyə “Hadi,o setarı gətir mənə”-dedi.Setarı alıb köklədi və “Yüksəl,mən bir bayatı şiraz çalacam.Bir yerdə oxuyaq”-söylədi.Ustad setarda bayatı şiraz çalıb və öz qəzəlini oxumağa başladı:Çoxlar incikdi ki,sən onlara naaz eyləmisən www.BayBak.com üçün PDF formasına çevrilib 72 Mən də incik ki,mənim nazımı aaz eyləmisən.Etmisən naazı bu viraanə könüldə sultan Evin abaad ola,dərvişə niyaaz eyləmisən.Hər baxışda çalıban kipriyi mizraab kimi Bir qulaq ver,bu sınıq qəlbi nə saaz eyləmisən.Başdan aç yaylığı,əfşan elə susən,sünbül Sən bizim bayramımızsan,qışı yaaz eyləmisən.Sən gün ol,qoy qəmimiz dağda qar olsun ərisin,Mənim ancaq işimi suzogüdaaz eyləmisən.Mən bu mə´nada qəzəl yazmağa halım yox idi.Sən çocuq tək qocanı fırfıra baaz eyləmisən.Kəkili başda durub bağlamısan taac kimi,O qızıl saçdan ona güllü qotaaz eyləmisən.Sinə bir dəşti muğandı,quzu yan-yana yatıb,Mənim ağlar gözümü orda araaz eyləmisən.Bu gözəllik ki,cahanda sənə vermiş Tanrı,Hər qədər naaz eləsən eylə ki,aaz eyləmisən.Məni bir suzilə atdın,aralandın bilirəm,Aranı bir para namərdilə saaz eyləmisən.Dəstəmaz eylədiyin çeşmə məsiha qanıdır,Bilmirəm hansı klisadə namaaz eyləmisən.Mən “əşiran” oxusam,pəncə “iraq” üstə gəzər,Gözəlim türk olalı,tərki hicaaz eyləmisən.Təzə şair,bu dəniz hər nə baxırsan dibi yox,Çox uzatsan boğazı,ördəyi qaaz eyləmisən.Bəs ki,zülfu xətu xalın qopalığın götürüb,Zülfəlinin başını az qala daaz eyləmisən.Gəl,mənim istədiyim kə´bə yıxılmaz,ucalar,Başda da kəc gedəsən,dibdə taraaz eyləmisən.Xətu xalından alıb məşqimi Quran yazaram,Bu həqiqətlə məni əhli məcaaz eyləmisən.Məni dan ulduzu,sən yaxşı tanırsan ki,səhər,Üfüqü xəlvət edib razu niyaaz eyləmisən.Şəhriyarın dağılıb,dağda daşda daldalanıb,Özün insaaf elə Məhmudu Əyaaz eyləmisən.” Ustad bu qəzəli “mayə-i bayatı şiraz”da oxuyub və Yüksələ “Yüksəl,sən cavansan “bayatı isfahan” və “hüzzal” şöbələrini də sən oxu!”-dedi.Yüksəl də əlində qaval Ustadın setarla müşayiəti ilə yenə də Ustadın bir başqa qəzəlini bu şöbələrdə oxumağa başladı:Ulduz sayaraq gözləmişəm hər gecə yaarı,Gec gəlmədədir yar,yenə olmuş gecə yaarı Gözlər asılı yox nə qaraltı,nə də bir səs,Batmış qulağım gör nə düşürməkdədi daarı.www.BayBak.com üçün PDF formasına çevrilib 73 Bir quş ayığam söyləyərək,gahdan inildər Gahdan onu da yel deyə lay-lay huş aparı.Yatmış hamı,bir Allah oyaqdır,daha bir mən,Məndən aşağı kimsə yox,ondansa yuxaarı.Qorxum budu yar gəlməyə birdən yarıla sübh Bağrım yarılar,sübhüm açılma səni taarı.Dan ulduzu istər çıxa,göz yalvarı çıxma! O çıxmasa da ulduzumun yoxdu çıxaarı.Gəlməz,tanıram bəxtimi,indi ağarar sübh,Qaş böylə ağardıqca,daha baş da ağaarı.Eşqin ki,qərarında vəfa olmayacaqmış,Bilməm ki,təbiət niyə qoymuş bu qərarı? Sanki xoruzun son banı xəncərdi soxuldu,Sinəmdə ürək varsa,kəsib qırdı damaarı.Rişxəndilə qırcandı səhər,söylədi:durma! Can qorxusu var eşqin,uduzdun bu qumarı.Oldum qara gün ayrılalı,ol sarı teldən,Bunca qara günlərdir edən rəngimi saarı.Göz yaşları hər yerdən axarsa,məni tuşlar,Dəryaya baxar bəllidi çayların axaarı.Əz bəs məni yarpaq kimi,hicrində saraldıb,Baxsan üzünə,sanki qızıl güldü qızaarı.Mehrabi şəfəqdə özümü səcdədə gördüm,Qan içrə qəmim yox,üzüm olsun sənə saarı.Eşqi var idi Şəhriyarın güllü çiçəkli,Əfsuus qəza vurdu,xəzan oldu bahaarı.Ustadın və Yüksəlin səsini dərin bir ruh halı ilə dinlədik.Ustad özünü setara elə daldırmışdı ki,ruhundakı dəyişimlər sifət mimikalarında görünürdü.Yüksəl Muğamı bitirdikdən sonra Şəhriyar:Yüksəl,sən Üzeyir Hacıbəyli məktəbini çox yaxşı mənimsəmisən.Üzeyir Hacıbəyli çox böyük iş görmüşdür musiqimizdə.Muğamata həyat duyğuları yükləmişdir.Qərb tekniklərini də çox ustaca musiqimizə gətirmişdir.Üzeyir bəy musiqi ilə bizim ruhumuza və mənəviyatımıza bir yol açmışdır.Mən Azərbaycan muğamlarını dinlərəm,ən çox da tarı,kamanı dinlərəm.Nədənsə Bakılı muğam oxuyanlar qəzəli düz oxuya bilmirlər.Qəzəli yanlış oxuduqlarında çox əsəbləşirəm.Sənin sənətin budursa,sənətini niyə yaxşı öyrənmirsən? Qəzəlin vəznini pozurlar.Füzulidən qəzəl oxuyurlar,ancaq vəzni yerində deyil.Vəzn pozuqluğunu saxta boğaz hərəkətləri ilə doldururlar.Görünür ki,orada musiqi ilə şeir arasındakı duyğu və düşüncə bağları son zamanlar qopmuşdur.Şeiri doğru oxumaq üçün mütləqa əruzu bilmək lazım deyil.Şeirin musiqisini kəşf etmək lazımdır.Yüksəl,sən də əruzu bilmirsən,ancaq şeiri doğru oxuyursan.Ustad çox yorğun görünürdü.Üzünü qızlara tutub “qocalmışam artıq.Bir az çox danışanda yoruluram”-dedi.www.BayBak.com üçün PDF formasına çevrilib 74 Gerçəkdən də Ustad bir az çox danışanda nəfəsi çətin gedib gəlirdi.Dördümüz də bir-birimizə baxdıq.Artıq Ustadı çox yormayalım deyə,gözlərimizlə anlaşdıq.Nazlı:Ustad Sizin vaxtınızı daha çox almayaq,siz də istirahət edin.Bizə izn versəniz,gedərdik.Şəhriyar:Yox,xoşdur.Sizin kimi cavanlarla söhbət edəndə əhvalım yaxşılaşır.Mən ömrüm boyu belə söhbətlərə həsr etmişəm həyatımı.Sizlər yaxşı gənclərsiniz.Tanrı sizin kimi cavanları bu millətə çox görməsin.Çalışın yaxşı yerlərə yüksəlin,dilimizi,kimliyimizi unutmayın.İnsan öz millətinə xeyir verdiyi dərəcədə vicdanı rahatlayır,təmiz bir həyat sürür.Kiçik işlərlə məşğul olub tərəqqi yolunuzu tixamayın.Böyük hədəflər arxasınca gedin.Dördümüzdə ayağa dorduq.Şəhriyar bizi yola salmaq üçün ayağa qalxmaq istədi.Əlimizi çiyninə qoyub:“Ustad lütfən,siz qalxmayın biz gedərik.Hadi bəy bizi yola salacaq.”-dedik.Şəhriyarla,o mənəviyat heykəli ilə görüşüb ayrıldıq.Bilməzdik Ustadla bu bizim son görüşümüz olacaqmış.XIX Bir həftədən artıq idi Təbrizdə idik.Üç-dörd gün də gedib bizim kənddə qalmalı,sonra da geri dönüb Təbrizdən təkrar yollanacaqdıq savaş meydanı cəhənnəmə.Səhər saat on həndəvərində yuxudan oyandıq.Sürəyya xanım yolumuza yemək hazırlayıb qoymuşdu çantalara.Bəzəkli bir qutunu da mənə uzadıb:“Zəhmət olmasa bunu da alın.”-dedi.Mən:Sürəyya xanım,bu nədər? Sürəyya:Bunu sənin anan üçün hədiyə olaraq aldım.Bir-birimizi görməsək də balalarımız bir-birləri ilə dostdurlar.Sən də mənim bir başqa oğlumsan.Bilirəm ki,sənin də anan mənim Yüksəlimə eyni duyğuları göstərəcək.Mən:Çox sağ olun Sürəyya xanım.Sizin hədiyənizi anama çatdıracağam.Ancaq çox haqlısınız.Mənim anam çox sevimli birisidir.Yüksəli də çox sevəcək,qızları da.Əminəm ki,bu səfər həm Yüksəl,həm də qızlar üçün unudulmaz bir xatirəyə çevriləcək.Sürəyya:Mən də inanıram.Gedin gəzib dolanın.Bilmirsən ki,Yüksəlin əsgərlikdə sənin kimi bir dostunun olmasına nə qədər sevinirik.BU bir həftəni sənə elə alışdıq ki,sadəcə Yüksəlin deyil,bizim də dostumuz oldun.Tanrı ikinizi də qorusun.Sürəyya xanımın bu nəcib və gözəllik dolu davranışlarından ləzzət alırdım.Qaynanam olmasını bütün duyğularımla içimdən keçirdim.Bir an az qala “Sürəyya xanım,mən Nazlıya aşiq oldum”-deyəcəkdim.Mən bu sözü dilimə gətirmədim,ancaq sanki ürəyimdən keçəni Sürəyya xanım oxudu.Gülümsəyərək:“Hər şey yaxşı olacaq,təki sağlıq olsun.”-dedi.Yüksəl və Süleyman bəzi əşyaları arabanın baqajına yığırdılar.www.BayBak.com üçün PDF formasına çevrilib 75 Süleyman bəy:Bu çantada üç putulka vodka var.Muğanda içərsiniz.Bu da məndən sənin qardaşına hədiyə olsun.Mən:Tşəkkürlər Süleyman bəy.Sizin sağlığınıza içərik.Yüksəl:Qızlar hazırsınızmı? Nazlı:Hazırıq,ancaq bilmirəm nəyisə unutmuşam mən.Yağmur:Mən hazıram.Nazlı:Aha,yadıma düşdü.Saz! Sazı az qala unudacaqdıq.” Nazlı evə girib və köynəyində olan sazı gətirib arabanın baqajına qoydu.Sürəyya xanım:Yüksəl,xahiş edirəm arabanı yavaş sür! Yüksəl:Oldu ana,Ulaş,gəl bura görüm.Gəl səni bağrıma basıb öpüm.Bir-bir Ulaşı qocaqlayıb öpdük.Sürəyya xanım gəlininin və uşaqlarının üzndən öpdü.Mən də əlimi uzatdım Sürəyya xanıma görüşüb ayrılmağa,ancaq Sürəyya xanım mənim də üzümdən öpüb:“Ögey-doğmaçılıq etməyək,sən də bizim bir balamız.”-dedi.Eyni şəkildə Süleyman bəylə də bir-birimizə sarılıb arabaya mindik.Qızlar arxada,biz də öndə oturub Muğana yola düşdük.Arabanın aynasından arxamızda qalmış Süleyman bəy,Ulaş və Sürəyya xanım görünürdülər.Sürəyya xanımın arxamızca su atdığını gördüm.XX Təbrizdən Muğana doğru gedirdik.Yolda Ucan və Sarabdan keçəcəkdik.Hər tərəf yaşıllıq və çiçəklik idi.Tarlalarda çalışan əmək adamlarını,qoyun otaran çobanları görürdük.İçimiz sevgi və mutluluqla dolu idi.Azərbaycanən baharı,bahar duyğuları axıb dolurdu içimizə sanki.Qızlar arxada bəzi mahnıları mızıldayırdılar.Yanıldıqları yerdə yüksək səslə gülürdülər.Nazlı Yüksəlin,Yağmur da mənim arxa tərəfimdə oturmuşdu.Bir neçə dəfə Nazlı qardaşının keçəl başına əlini sürtüb gülməli sözlər deyirdi.Əsgərlikdə saçlarımızın uzamasına izn vermədikləri üçün keçəlləşmişdik.Nazlı şeytanlıq edirdi və Yüksəl də bacısının bu davranışlarından xoşlanırcasına gülümsəyirdi.Saraba yaxınlaşırdıq.Yağmur:Yüksəl,Sarabda bir yerdə saxlarsan enib qatıq alarıq.Nazlı gülə-gülə:Qatıq? Qatığı neynirsən ay qız? Yağmur:Sən bilmirsən Sarab dünyada qatığı ilə məşhurdur.Atam deyir ki,Sarabdan keçəsən,ancaq Sarab qatığı yeməyəsən,heç vaxt deyə bilməzsən ki,Saraba getmişəm.Deyirlər ki,Sarabın qatığını gərək bıçaqla kəsəsən.Nazlı:Yox əşi,bıçaqla yox,qılıncla,həm də misri qılıncla.Bunun harası qatıq oldu? De ki,pendir alacağıq,pendiri bıçaqla kəsərlər.Yağmur:İnanmırsan? Bir azdan sənə göstərərəm.Nazlı:“Dəməli sən Sarabdan keçməni bəlgələndirmək istəyirsən.Yüksəl,Sarabın ortasında saxla Yağmurun Saraba gəlmə bəlgəsini alaq.”-deyib yüksək səslə gülürdü.www.BayBak.com üçün PDF formasına çevrilib 76 Biz də Nazlı ilə Yağmurun danışıqlarına qulaq asıb gülürdük.Sarabın mərkəzindən keçərkən,Yüksəl arabanı saxladı.Yüksəllə bir yerdə enib bir dükandan qatıq almağa getdik.Qızların bir-birləri ilə zarafatlarının təsiri bizi də sevindirir,güldürürdü.Yekə bir şişə bardaqda qatıq almışdıq.Nazlının zarafatları davam edirdi:“İndi bu qatığı kəsəcək qılıncı hardan alaq biz? Bəlkə qılıncı da Ərədəbildən keçərkən ordan alarıq.” Hamımız başlamışdıq gülməyə.Hamımızı sevindirdiyini hiss edən Nazlı zarafatlarına davam edir,daha dadlı sözlər söyləyirdi.Ancaq qatığın dadına baxdıqdan sonra “Ay yağmur,sənin atan haqlı imiş.Gerçəkdən də Sarabın qatığı fərqli imiş.Çox dadlı imiş.Yağmurun hesabına biz də Saraba gəlişimizi bəlgələndirdik.”-dedi.Sarabdan Ərdəbilə doğru hərəkətimiz davam edirdi.Ərdəbilə yaxınlaşarkən Savalan dağı öz ehtişamı ilə görünür,hiss olunur.Yaşıllıqların arasından göylərə uzanmış Savalan dağının cazibəsi Nazlını da susdurmuşdu.Savalanın vüqarlı duruşu içimizi sirli ehtişamla doldurmuşdu.Nazlı da susmuşdu.Kimsə danışmırdı.Dərin bir dalğınlıq içində Ərdəbilə yaxınlaşırdıq.Arabadakı dostlarım bilirdilər Ərdəbil mənim üçün özəl bir şəhərdir.Kəndimizdə ibtidai sinifi bitirdikdən sonra Ərdəbilə gəlmişdim.Xatirələrimin şəhəri idi Ərdəbil.Savalanla çox uzaq olmayan bu şəhərdə mənim düşüncələrim formalaşmışdı.Bə´zən günbatan çağları çıxardım evimizin üstünə və Savalanın arxasında əriyən günəşi seyr edərdim.Gün batdıqdan sonra Savalan daha fərqli bir görüntü sərgilərdi.Alatoranda sanki dənizdəki dalğalar kimi görünərdi Savalan.Sonra da qaranlıqda görünməz olardı.Ancaq qışda bəyaz aylı-ulduzlu gecələrdə də görünərdi.Həm də çox yaxın görünərdi.Savalanla mənim gizli və sirli bir dostluğumuz var idi.Ona söylədiklərim çox şeylər olmuşdu.Bə´zən islam istibdadının əlindən Savalana gileylənərdim.Günbatan çağı yaxınlaşırdı.Bizim Ərədbilə tərəf səsizlik içində irəliləyişimiz davam edirdi.Birdən bu səssizlik Nazlının söylədiyi şeirlə qırıldı:“Bu gediş tərsə gedişdir,belə olmaz Savalan Böyləcə mutlu yarınlar ki,qurulmaz Savalan Uludağ,yüksəlişin qaynağı olsan bu vətən Qovuşar mutluluğa,bəlkə gələr yaz,Savalan.” Nazlının titrək səsi ilə söylədiyi bu misralar sanki,bizim ruh halımızı yansıdır,içimizdə Savalanla bağlı duyğuları əks etdirirdi.Nazlının söylədiyi şeirdən sonra yenə də səssizlik arabanın içini sarmaq üzrə ikən,Yağmur Savalana baxa-baxa başqa bir şeir pıçıldadı:“Dostumuzsan bizim,ey zirvəli daağım Savalan Könlümün mə´bədi,ey təkcə dayaağım Savalan Qurtuluş əmrini ver,ver buyuruq bizlərə sən Ey müqəddəs ulu yurd,əski ocaağım Savalan.” www.BayBak.com üçün PDF formasına çevrilib 77 Nazlı ilə Yağmurun söylədikləri şeir parçaları bizim ruh halımıza,Savalanla bağlı ideallarımza tam uyğun idi.Savalanla üz-üzə və qızların söylədikləri şeirlərin etkisi altında mənim xatirələr şəhərimə,Ərdəbilə girdik.Yağmur:Yüksəl,şəhərin içində arabanı yavaş sür.İstəyirəm şəhər baxam.Azərbaycan şəhərələrindən keçərkən bir şeylər yadımda qalsın istəyirəm Mən:O zaman mən yadında qalması üçün bir təşəbbüsdə bulunacağam.Qarşımızdakı göbəyin adı “Təzəmeydan”dır.Oraya çatmamış sol tərəfdə bir yeməkxana var,kiçik bir yeməkxana.Mən hər zaman orada yemək yeyərdim.Gedib orada “çilov-kabab” yeyəlim.Onun dadını heç vaxt unutmazsan.Hər zaman Ərdəbili xatırladığında bu yeməyin dadını da xatırlarsan.Nazlı:Haqlısan,Ərdəbildən elə-belə keçə bilmərik.Mən:Yüksəl arabanı uyğun bir yerdə park elə.Enib yemək yeyəlim.Yüksəl:Anamın qoyduğu yeməyi nə edəcəyik? Yağmur:Ay Yüksəl,ondan sarı narahat olma,onu da yeyərik.Yüksəl arabanı park etdi.Yerə endiyimizdə Ərdəbilimin havasını dərinliyimə qədər təkrar tənəffüs etdim.Ətrafdan keçən adamlara baxıb zövq alırdım.İçimdən belə bir duyğu keçirdi ki,bir-bir bu insanların önünü kəsib nə qədər sevdiklərimi onlara anladım.Yeməkxanaya girib çilov-kəbab istədik.Yeməkxanada çox adam var idi.Yeməyimizi yemək üzrə ikən əynində yırtıq-pırtıq paltar olan uzun saçlı-saqqallı bir gənc adam girdi yeməkxanaya və yüksək səslə monoloq söylərcəsinə dedi:Dinlər zindanından qurtuldu könlüm Tanrı sevdasına vuruldu könlüm İçimi doldurmuş din zülmətindən Axar sular kimi duruldu könlüm Mən şərab içəyim,sən namaza dur Mən haq söyləyəyim,sən yalan uydur Mən dinsiz haqlıyam,sən dinli haqsız Haqqı boğmaq üçün fətvalar buyur.Mənim bu dünyada bir görəvim var O dünya şeyxindir,o da riyakar Cənnət şərabını özləsin zahid Mənim bardağıma şərab süz ey yar Mən Babək Xürrəmdin inanclıyam yar Mənim içərimdə ulu şirvin var Köləlik,şəriət məndən uzaqdır Usum və ürəyim özgürlük arar.Eşşək olmayanı boğdu şəriət www.BayBak.com üçün PDF formasına çevrilib 78 Naxır-naxır eşşək doğdu şəriət Eşşəklər çoxaldı,insan azaldı Başını sarığa soxdu şəriət.Uzaq,şəriətdən və şərdən uzaq Cənnət yalanından,məhşərdən uzaq Bismillah söyləyib qan içənlərdən Düşsüz,düşüncəsiz bəşərdən uzaq.Dedim:içərimdə min türlü giz var Köksümdə çağlayan gizli dəniz var Söylədi:“Şərab iç,unut bunları Gəl də dodağımı nuş eylə ey yar.Ey gözəl süzülüb ışın-ışın sən İçimi işıqla doldurdun həmən İndi qaranlıqlar dəf olub getmiş Mutlu bir aydınlıq içindəyəm mən.Sonra da üzünü yemək yeyənlərə tutub:“Bu şeirə görə kimsə mənə bu restoranda yemək almaq istərmi?”-söylədi.Restoranın müdirinin səsi yüksəldi:“Bu dəlini restorandan çıxarın!” Dəli deyilən bu adam bir masanın başında oturdu.Iki restoranın işçisi dəli görünümlü bu adamın yaxasından tutub zorla dışarı atmaq istəyirdilər.O da masadan bərk-bərk yapışmış durmaq istəmir və bağıra-bağıra deyirdi:-Mənə yemək verin,mən acam.Dəli adamı az qala sürüyə-sürüyə dışarı atmaqdaydılar.Bu zaman gözlərinin yaşını tuta bilməyən Yağmur Yüksələ:“Yüksəl ona yardım et,yemək al!”-dedi.Yüksəlin bəm və qətiətli bağırtısı birdən yüksəldi:“Buraxın onu!” Yüksəlin qətiətli səsi dəlini zorla restorandan çıxarmaq istəyən adamları yerində durdurdu.Yüksəl ayağa qalxmışdı.Başqa masalarda yemək yeyənlər Yüksələ baxıb “Maşallah nə uzun boyu var bu yaraşıqlı gənc adamın!”-deyə pıçıldaşdılar.Yüksəl,dəli deyilən üstü-başı yırtıq-pırtıq olan bu gənc adamı onların əlindən alıb bir masanın başında oturtdu.Sonra da kassaya yaxınlaşıb bir kişi üçün daha yemək sifariş etdi.Dəlinin yemək parasını ödəyib gəlib oturdu yerində.Qızların gözü bu dəliyə tikilib durmuşdu.Dəli oturduğu yerdə qəribə hərəkətlər edir,öz-özünə deyinirdi.Bu zaman yaxındakı məsciddən əzan səsi gəldi.Dəli əzan səsini eşidər-eşitməz gözünü yumub yüksəsk səslə şeir oxumağa başladı:Duyduğun bu səda əzan səsidir Cahil nərəsidir,azan səsidir www.BayBak.com üçün PDF formasına çevrilib 79 Doğrunu,gerçəyi çağrışdıran səs Əzan səsi deyil,ozan səsidir.Sonra da başını aşağı salıb yeməyini yeməyə başladı.Birdən gözləri Nazlıya sataşdı.Bir az diqqətlə və heyran-heyran baxdıqdan sonra yenə də rübai söylədi:Ey gözəl süzülüb ışın-ışın sən İçimi işıqla doldurdun həmən İndi qaranlıqlar dəf olub getmiş Mutlu bir aydınlıq içindəyəm mən.Nazlını bu misralar çox təsirləndirdi.Bu necə dəlidir? Bu qədər şeirləri hardan bilir? Bu suallar ağlımızdan keçirdi.Dəli yeməklə məşğul idi.Biz də qalxıb getmək istərkən Yüksəl kasserdən “Bu dəli deyilən adam kimdir?”-sordu.Kasser:“Bu əslində dəli deyildi.Ozan idi.Çox da gözəl səsi var idi.Bir gün Məhərrəmlikdə saz çaldığını eşidiblər,yaxlayıb aparmışlar zindana.Zindanda başına vurub adamı dəli etmişlər.Əqli dəngəsini itirmiş yazıq adam.Sazını da əlindən alıb qırmışlar.İndi qış-yaz demədən küçələrdə yatır.Küçələrdə öz-özünə danışa-danışa gedir.” Restorandan çıxıb arabada oturduq.Çox əndişəli idik.Ərdəbilin “Təzəmeydan” göbəyinə doğru gedərkən,Yağmur üzünü mənə tutub dedi:O Şah İsmayəl deyilən qatilin məzarı deyirlər Ərdəbildə olur.Onun önündən keçə bilərikmi? Mən:Keçə bilərik.Ancaq o zaman önümüzdəki göbəkdən geri dönüb mərkəzi göbəkdən keçməliyik Yüksəl önümüzdəki göbəkdən geri döndü.Ərdəbilin ən məşhur yerlərindən biri olaraq bilinən və Səfəvilərdən günümüzə qədər “Aliqapu” tələffüz edilən meydana gəldik.Şah İsmayılın məzarı olan yeri göstərdim.Qapının önünə “Boqeyi Şeyx Səfi” yazmışdı.Mən:İstərsiniz keçib içinə də baxa bilərik.Nazlı:Mən istəməm.Yağmur:Bizi bədbəxt edən Şah İsmayıl olmuşdur.Yüksəl:Şah İsmayıldan sonra türk kimliyi üzərinə ideoloji sınır qoyuldu.Ayrıca Livanda acından ölən dərvişləri Şah İsmayl Təbriəz gətirib və şiənin xürafi fiqhini oluşdurdu.Yağmur:Şah İsmayılın əmri üzərinə vəhşi qızılbaşlar giridilər Təbrizdə evlərə.Kimin qızının,gəlininin,qadınının adı “Ayişə” olsaydı,bütün ailəni öldürürdülər.Ona görə də bütün ailə qətl edilməsin deyə,evdəki “Ayişə” adlı xanımı evin kişisi özü öldürmək zorunda qalırdı.Tarixin ən çirkin simalarından biri Şah İsmayıdır,məncə.Bakı radiosunda onun haqqında çox xoş şeylər söyləyirlər.Məncə bunu ruslar təşkil edir.Çünkü Azərbaycanda Türk kimliyi yüksəlişinin önünün kəsmək üçün Şah İsmayılı yaxşı amildir.www.BayBak.com üçün PDF formasına çevrilib 80 Nazlı:Verilərə görə Şah İsmayıl heç öz atasının oğlu olmamış.Ona görə də hər yerdə “mən Heydər oğluyam”-demiş.Atasının kim olduğu bəlli olmamış.Bu üzdən də bu haqda o zaman çox söz-söhbət ortaya çıxmış.Şah İsmayıl bu söz söhbətin hamısını zorla basdırmışdır.Ərdəbilin artıq dışına çıxmış v Germiyə doğru hərəkət edirdik.Qızların yuxusu gəlirdi.Arxa tərəfdə yuxuya dalmışdılar.Biz isə söhbətləşərək Germiyə tərəf axıb gedirdik.“Germi” sözü haqqında Yüksəl bəzi bilgilərə sahib idi.Yüksəl:Germi,Slcuqlar zamanında bir türk tayfasının adı olmuş.Türkistanda,Azərbaycanda,Anadoluda çox aktiv olmuşlar.Osmanlılar zamanında Anadoluda bir bəylik də qurmuşlar.Ancaq daha sonra Osmanlıya qatılıb imperatorluğun içində yox olmuşlar.Germinin içindən keçdiyimizdə hələ qızlar yuxudan oyanmamışdılar.Bizim kəndimizə yaxınlaşmaq üzrə ikən Yağmur və Nazlı yuxudan ayıldılar.XXI Qoynunda dünyaya gəldiyim Limli kəndi yüksək olmayan dağların arasında yerləşdirdi.Artıq kəndimizin örüşlərinə,tarlalarına çatmışdıq.Yüksəl sanki,mənim ruh halımı bilərcəsinə,çox yavaş sürürdü arabanı.Kəndimiz görünürdü artıq.Damların üstündə ocaqlardan çıxan tüstülər dumanlanırdı.Kəndimizin adamları tarlalarda çalışırdılar.Gün batmaq üzrə olsa da hələ tarlalarda çalışanlar var idi.Hər tərəf yaşllığın qoynunda qərq olmuş,yalnız kiçik kəndimiz fərqli görüntü sərgiləyirdi.Nazlı və Yağmur sanki xəyal dünyasındaymışlar kimi bu gözəllik qarşısında bayqınca görünürdülər.Nazlı:Nə qədər gözəl görüntülər! Yağmur:Gerçəkdən çox gözəl.Bu gözəlliklərin,yaşıllıqların,çiçəklərin içində gizlənməyim gəlir.Yüksəl:Darixmayın hələ beş gün burdayıq.Yəqin ki,bütün arzularınıza çatarsınız bu gözəlliyin içində.Mən:Mənim kəndim,mənim çocuqluq xatirələrim salam sənə.Salam çiçəklər,ağaclar,daşlar,yollar,təpələr.Mən gəldim.Sonra da bilmirəm necə oldusa bu misralar öz-özünə dodaqlarıma axıb gəldi:Yenə görüşünə tələsirəm mən Dağların zirvəsi,haça kəndimiz Keçmişin gözəldir,bu günün gözəl Ay cavan kəndimiz,qoca kəndimiz.Araba artıq kəndimizə çatmışdı.Əlimlə Yüksələ göstərirdim ki,hardan dönsün.Həyətimizə girdik.Anam həyətimizdə inəkləri sağırdı.Arabanı gördüyündə əlində bayda durub arabaya baxırdı.Arabadan endim.Bu an anam baydanı yerə qoyub mənə tərəf qaçmağa başladı:Anam:Oğlum! www.BayBak.com üçün PDF formasına çevrilib 81 Mən:Ana! Bir-birimizə sarılmışdıq.Anamın gözlərindən yaş axa-axa alnımı,üzümü öpürdü.Boynuma sarılmış sevincindən nə danışdığını bilmirdi.Anam bu şəkildə bir az boynuma sarılı olaraq qaldı.Anamın çiyinlərindən gözlərim Yağmura və Nazlıya sataşdı.Anamın bu durumuna onlar da ağlayır,yaylıqları ilə gözlərini silirdilər.Anam həsrət gedərdikdən sonra özünə gəldi.Mən:Ana,bunlar da mənim dostlarım.Tanış ol! Anam qonaqlara tərəf yeridi.Yüksəl uzun boyu ilə anama yaxınlaşıb “Gülqayıd ana,salam! Görürsənmi oğlunu da sənin üçün gətirdim.”-dedi.Anamın üzündə mutluluq,sevinc aşıb-daşırdı.Yüksəlin ona uzatmış əlini tutdu və “oğlumun uzun boylu dostu,əyil üzündən öpəcəm.”-dedi.Yüksəllə görüşdükdən sonra iki gözəl şəhər qızlarının da üzündən öpüb “Gəlin gedək evə.” Bu zaman artıq on yaşında olan Lalə mənə tərəf qaçırdı.Lalə,Həlimənin yadigarı olan Laləni qocaqlayıb bağrıma basdım.Sonra da bu gözəl kiçik qızla qonaqlar da görüşdülər.Anam bizi uzaqdan seyr edən qonşularımızın içindən bir xanımı çağırdı:“Ay Meyxanım,sən allah gəl bu inəkləri sağ,mənim qonaqlarım gəldi.”-dedi.Meyxanım gəlib baydanı götürüb inəkləri sağmağa getdi.Kəndlərdə elektrik olmadığı üçün yağ çıraq yaxılırdı.Anam içəri keçib çıraqları yaxdı.Sonra da qonaqlarımızı qonaq evinə keçməyə dəvət etdi.Mən:Ana,Ənvər hardadır? Anam:Ənvər örüşdədir,bir azdan gələr.Mən:ana,mən qonaqlarımıza yetişərəm,sən narahat olma.Anam:Mən gedim qonşumuz Dənizxana deyim gəlsin bir toğlu kəssin.Oğlum,sənə də qurban olum,qonaqlarına da.Qonaqlar keçib evdə oturmuşdular.Bu zaman həyətdən Ənvərin səsini eşitdim.Həyətdə atları bağladığını gördüm.Ənvər qardaşımla qocalaşıb öpüşdük.Sonra da dostlarımı tanışdırdım.Ənvər də Yüksəl kimi çox uzun boylu idi.Ənvər qonaqlarla bir-bir əl görüşdü.Bir az oturduqdan sonra Ənvər dedi:İstərsiniz siz evdə oturun,mən bəzi işlər görməliyəm.Nazlı:Ənvər bəy,izn versən biz də çıxaq həyətə,kənd həyatını ilk dəfədir görürük.Yaxından baxaq görək kənd həyatı necə olur? Ənvər:Necə istərsiniz.Məncə də evdə otursanız darıxarsınız.Bizim kəndin yaz havası çox gözəl olur.Çıxın həyətdə olun siz də.Həyətə çıxdıq.Ənvər bəy bir qoyun ayırıb bizə tərəf gələn Dənizxana “Dənizxan,sən bu işin ustasısan bu qoyunu hazırla,dərsini də bir az tez soy ki,qonaqlarımız ac qalmasınlar.”-dedi Dənizxan:Mənim gözüm üstə Ənvər bəy.Dənizxan öncə bizimlə görüşüb sonra da toğlunu apardı.Sarı köpəyim gəlib quyruğunu bulaya-bulaya ayaqqabımı yalayır,sanki “xoş gəldin!”-deyirdi.Mənim vəfalı sarıköpəyim.Sonra da məndən keçib Nazlının ayaqqabılarını yalamaq istədi.Nazlı bir az qorxmuşdu.Mən:Nazlı,qorxma,sarıköpək tanış olur səninlə.www.BayBak.com üçün PDF formasına çevrilib 82 Nazlı əli ilə köpəyin başını oxşamağa başladı.Sarıköpəyimin Nazlının bu davranışşından nə qədər məmnun göründüyünü gördüm.Mən həyətimizin digər tərəfində bağlanmış atlarımızın yanına getdim.İki atımızın ikisinin də boynuna sarılıb üzlərindən öpdüm.Nazlı və Yağmur da atların yanına gəldilər.Yüksəl Ənvərlə nəsə danışırdı.Anam qonaqlara yemək hazırlamaq üçün ocaq qalayırdı.Lalə də bizdən heç ayrılmırdı.Qızlar Lalədən çox xoşlanmışdılar.Ənvər məni çağırıb:“Bəlkə sən qonaqları çıxarıb kəndin yuxarısında gəzdirəsən.Gün batsa da bahar havasıdır.Hələ iki saat çəkər qaranlığın çökməsi.Bu vaxtlar təbiət çox sirli və gözəl görünür.Mən də bəzi işləri edəcəyəm siz dönənə qədər.”-dedi.Mən:Yaxşı,o zaman mən atın da birini açım özümüzlə aparaq,bəlkə qızlar ata minmək həvəsinə düşdülər.Yağmur:Hə,atı da aparaq.Nazlı:Ömrümdə ata minməmişəm.Kəhər atı açıb yüyənləyib yəhərlədim.Laləni atın üstünə mindirib kəndin “Çuxur” deyilən örüşünə tərəf yola düşdük.Yüksəl:Laləyə baxın,elə bil Həcərdir at belində oturub.Nazlı:Nə qədər də rahat oturub,heç bir qorxusu yoxdur.Yağmur:Lalə,mən də sənin kimi otura bilərəmmi atın üstündə? Lalə qonaqların at minməyi bu qədər çətin görmələrinə gülücükləri ilə cavab verirdi.Lalə atın üstündə,atın yüyəni mənim əlimdə kənddən bir az uzağa gedirdik.Örüşdən,tarlalardan evlərinə dönən kənd adamları bəziləri yaxından gəlib görüşüdülər,bəziləri də uzaqdan əl edib “xoş gəlmisiz!” deyib keçirdilər.Alatoran olmuşdu artıq.Yaşıl zəmiləri xəfif külək dalğalandırırdı.Yüksəl və Yağmur bizdən ayrılıb yaşıl zəmilərin içinə girib görünməz oldular.Mənsə Laləni endirib,Nazlını ata mindirməyə çalışdırdım.Bir türlü də mindirə bilmədim.Ona görə də yenə də Laləni ata mindirib və yüyən mənim əlimdə bahar qoxulu tarlalarda gəzməyə davam etdik.Yüksəl və Yağmurdansa xəbər yox idi.Hər halda bu qədər dərin gözəlliyin içində onlar da öz sevişmələri ilə məşğul olmalıydılar.Ay bədirlənmiş şəkildə göydə görünür və göylər ulduzlarla dolmuşdu.Səsizcə addımlayırdıq,yalnız ayağımızın altında tər otların səsi eşidilirdi.Nazlı hərdən uzaqlara baxırdı.Təpələrin başında nəsə şəbəh kimi görünürdü.İlk dəfə bu gözəlliyin içinə girmiş bu gözəl qız kəndimizin gözəlliyi qarşısında nə edəcəyini bilmirdi.Heyrətli baxışları ilə çevrəsini,yaxınları,uzaqları və bə´zən də ulduzlu-aylı göyləri süzürdü.Kəndlərdə dini polis olmadığı üçün qızlar hicablarını evdə buraxmışdılar.Ay işığı Nazlının bəyaz sifətində sirli görünüm oluşdururdu.Yüksəlin və Yağmurun zəmilərin içində görünməz olduqları yerdən xeyli uzaqlaşmışdıq.Dönüb kəndə tərəf baxdığımızda uzaqdan,bir-birilərinə sarılı şəbəh kimi gördük onları.Zəminin içindən cığıra çıxıb bizim geri dönüşümüzü bəkləyirdilər.Geri döndük.Yağmurun dodaqları şişkin görünür,sifətində xoşbəxtlik aşıb-daşırdı.www.BayBak.com üçün PDF formasına çevrilib 83 XXII Anam toğlunun ətindən türlü yeməklər hazırlamışdı.Yemək yediyimiz yerdə birdən vodkalar yadıma düşdü.“Ənvər,Yüksəl bəyin atası sənə yaxşı vodka hədiyə göndərmiş,mən onları gedim gətirim.”-deyib qalxıb arabadan vodkaları gətirdim.Ənvər bəyin davranışı və söhbət tərzi qonaqları çox məmnun etmişdi.Xüsusən Nazlı Ənvərin danışığından çox xoşlanırdı.Elektrik olmadığı üçün televeziona kənddə traktorun bateriasından faydalanıb baxırdıq.Ənvər “Bu gecə “Nəsimi” filmini göstərəcklər”-demişdi.Şamdan sonra qonum-qonşular da yığılıb gəlmişdilər bizə.Həm qonaqlar onlar üçün maraqlı idi,həm də filmə baxacaqdılar.Filmin axışında bir hürufi Əmir Teymuru təhqir edib “Teymur tülkü kimi qorxaqdır.”-demişdi.Film bitdikdən sonra bu sözə görə Yüksəl çox üzülmüşdü.Ənvər və Yüksəl ard-arda vodka içirdilər.Yüksəl Ənvər bəy,əsgərlikdə Sizin qardaşınızla tanış olub dost olduq.İndi onun vasitəsi ilə şəxsən sizinlə tanış olmağıma çox şadam.Çox gözəl ailəniz var.Gülqayıd ana,Siz,qızınız.Əmək və halallıq dolu bir həyatınız var.Sizin öz kişiyiliyinizdən də çox xoşlandım doğrusu.Bu badəni içək Sizin sağlığınıza.Nazlı:Mən də Ənvər bəyin kişiliyindən çox xoşlandım.Sanki uzun zamandır Ənvər bəyi tanıyıram.Ənvər:Çox sağ olun.Mən də Sizlərin gəlmənizə çox sevindim.Hər zaman Təbrizdən bir qonağım olsa mütləqa bir qurban kəsərəm.Mənim Təbrizə ayrıca sevgim var.Təbriz bizim bütövlüyümüzün rəmzidir.Böyük Səttarxanın qəhrəman şəhəridir.Özüm də ildə bir yol Təbrizə uğraram.Təbrizlə mənim aramda gizlin bir sevgi bağı var.Onu kimsə görməz.Nazlı:Ənvər bəy,bundan sonra Təbrizə uğradığınızda bizə də uğrarsınız.Atamın da sizdən xoşlanacağına əminəm.Ənvər:İnşalla,yalnız atanızı niyə gətirmədiniz? Nazlı:Atamın işləri çox idi.Dedi ki,bu dəfə siz gedin gələn dəfə biz də gedərik.Gələcəkdə gələcəklərinə əminəm.Gəlməsələr də mən gətirərəm.Ənvər gülərək:Hə,çox yaxşı olar.Gəlməsələr də gətirin.Özəlliklə Muğanın bu vaxtı çox gözəl olur.Yağmur:Ənvər bəy,Siz nə qədər təhsil almısınız? Ənvər:Mən Orta Məktəbi bitirmək üzrə idim atam rəhmətə getdi.Ona görə dərsi buraxıb kəndə mülkümüzün üstünə döndüm,ailəmizin işləri ilə məşğul oldum,mülkümüzü sahibsiz buraxa bilməzdim.Ancaq heç bir zaman mütaliədən uzaq qalmadım.Yağmur:Bəllidir,söhbətləriniz çox cazibəlidir.Ənvər:Sizlər də çox oxumuş gənclərsiniz.Özəlliklə ləhcənizdə bir az da İstanbul təsiri olduğu üçün dilimizi çox yaxşı danışırsınız.Mən daha çox Azərbaycan ədəbiyatı ilə maraqlandım.Özəlliklə muğamatı çox sevdiyim üçün qəzəllərdən xoşlanardım.Daha sonra ozan ədəbiyatı ilə də məşğul oldum.www.BayBak.com üçün PDF formasına çevrilib 84 Yüksəl çox əndişəli görünürdü.Nəyəsə fikri ilişib qalmışdı sanki.Nazlı:Yüksəl fikrin hardadır? Yüksəl:Görünür ki,Sovetlərdə də bizim bilmədiyimiz güclü bir türk düşmənliyi var.“Nəsimi” filmi Böyük Əmir Teymuru aşağılama zəminində çəkilmiş.Bu məni çox narahat etdi.Orda da millətimizin durumu iç açıcı deyil.Kimlikləri doğru-dürüst bəlli olmayan hürufiləri böyütmək üçün Əmir Teymuru aşağılamaq,onu qorxaq adlandırmaq doğru deyil.Yəni bizim baxışımızdan doğru deyil.Fars və rus tarixçiliyi baxımından doğru görünə bilər.Əmir Teymur tülkü kimi qorxaq olmamış,aslan kimi savaşçı olmuş,bütün savaşlarda da ön sıralarda olmuşdur.Bunlar nədən belə ədəbsizlik etmişlər? Ənvər:Yüksəl bəy,bizim əlmizdə heç yerdə imkan yoxdur.Belə anlaşılır ki,Bakıda da bizim kimliyimiz aşağılanır,burda olduğu kimi.Nazlı:Ənvər bəy,Sizin dünyagörüşünüz daha genişdir.Həm də zəhmətkeş bir insan olaraq olaylara baxırsınız.Bizim əzilməyimizi önləmək üçün nə etmək lazımdır? Ənvər:Nazlı xanım,bizim şəhərlərimizdə milli kimliyimizin yox olması üçün mərkəzi hökumətlər çox sərmayə yatırmışlar.Bir az da müvəffəq olmuşlar.Ancaq kəndlərdə təbii kimliyimiz və folklor dəyərlərimiz pozulmamışdır.Ancaq kənd həyatı ilə heç bir iş görmək olmaz.Çünkü heç bir hərəkətdə kəndlər öncül ola bilməmişlər.Ona görə də fədakar bir nəsl yetişməli və şhərlərdə milli kimliyimizin yüksəlişi yönündə hərəkət başlatmalıdırlar.Şəhərlərdə hərəkət başlarsa,kəndlərdən də dəstək gələr.Ancaq mərkəzi hökumət ölkədə elə iqtisadi plan gəlişdirmiş ki,Azərbaycan kəndliləri iş arxasınca daha çox fars şəhərlərinə köçsünlər.Nəticədə iki-üç nəsldən sonra bu köçənlər əriyib gedirlər,yox olurlar,farslaşırlar.Yüksəl:Çox haqlısınız Ənvər bəy,təsbitləriniz çox doğru və yerindədir.Ənvər:Bilirsinizmi Yüksəl bəy,sizlər daha gəncsiniz və dünya ilə irtibatınız genişdir.Təbrizdə yaşamanın özü bir məziyətdir.Bə´zən mən belə düşünürəm ki,hər bir təbrizli bütün Azərbaycanla bağlı düşünmək zorundadır.Bizim yerimizə sizlər düşünməlisiniz.Təbrizli olmaq,Təbrizdə yaşamaq bütöv Azərbaycanla bağlı məsuliyət daşımaq anlamındadır.Azərbaycanın qurtuluşunu kiçik bir kənddən gözləmək olmaz,bu savaşın mərkəzi Təbriz olmalıdır.Təbrizin tarixi də bunun üçün yatqındır.Yağmur:Afərin,Ənvər bəy,çox haqlısınız.Ənvər:Bunu demək istəyirəm ki,Təbrizin milli azadlıq yolundakı mübarizəsində bizim kimi halal və zəhmətkeş insanların da hər növ dəstəyi olacaqdır.Təbrizli olmanın,Təbrizdə yaşamanın tariximiz,gələcəyimiz üçün bir məziyəti var.Nazlı:Çox doğrudur.Lalə:Nənə,yuxum gəlir.Gülqayıd:Gəl aparıb səni yatırım,qızım.www.BayBak.com üçün PDF formasına çevrilib 85 Lalə:Yox nənə,burdakı söhbətlər xoşuma gəlir.Burda yatmaq istəyirəm.” Nazlı:Lalə,başını qoy dizimin üstünə uzan,yuxun gəldiyində elə burda da yatarsan.Lalə:Yaxşı.Gülqayıd:Nazlı,uşaq səni narahat edər,qoy mənim qucağımda yatsın.Nazlı:Yox,Gülqayıd ana,etməz.Mənim xoşum gəlir.Ənvər:Ana,olsun,qoy Nazlının qucağında yatsın.Sanki həm Nazlı xaşlanır,həm də Lalə.Yağmur:Ənvər bəy,bizim bəzi bilgilərimiz var bu haqda.Ancaq Sizin görüşləriniz şəxsən mənim üçün çox önəmlidir.Çünkü bizim bilgilər zəhmətin və gerçək həyatın içindən qaynaqlanmamış.Ancaq Siz halal bir zəhmət adamısınız.Ənvər:Bilirsinizmi yağmur xanım,bizim aydınlarımızın günahı çoxdur.Sizin bilgiləriniz milli həyatımızın içindən qaynaqlanmasa da önəmli deyil,önəmli olan budur ki,bu yolda düşünürsünüz.Zaman axışı içində bilgilərinizi milli həyatla tətbiq edə bilərsiniz.Əsas odur ki,ictimai düşüncəniz üçün milli bir hədəf müəyyən etmişsiniz.Önəmli olan budur.Bu hədəfə görə daha sonra təcrübə qazanmaq mümkündür.Yüksəl:Çox doğrudur.Ənvər:Bizim bir atalar sözümüz var.Deyir:“Niyət hara,mənzil ora.” Önəmli olan niyətimizi doğru-düzgün bəlli etməkdir.Bu günə qədər mənim bildiyim qədəriylə milli bir hədəf ortaya qoyulmadı.Nazlı:Milli hədəf ortaya qoyulmadı,çünkü zəhmətkeş insanları qurtarmaq adına təşkilatlar qurub boş xəyallar yolunda cavanlarımız ölümə getdilər.Ənvər:haqlısınız,ancaq burada yenə də bizim bir suçumuz var.Bizim aydınlarımız millətin cavanlarını milli hədəflər yolunda düşünməyə,təşkilatlanmağa sövq edə bilmədikləri üçün bizim milli enerjimiz farsların hədəfləri yolunda qullanılmışdır.Bizim cavanlar niyə kommunist,,mücahid,hizbullah oldular? Çünkü bu təşkilatlar saxta və xəyali ədalət anlayışı gəlişdirdilər,bu saxta ədalət və bərabərlik şüarları ilə bizim gənclərimizi aldatdılar.Bizim kəndimizin şəhərdə təhsil alan bir neçə gənc adamı bu təşkilatlara qatıldılar.Mən onlara deyəndə ki,bizim milli haqlarımızla bağlı nə düşünürsünüz? Əsəbləşirlər,deyirlər bizlərdə pantürkizmə yer yoxdur.Ona görə də bizim ictimai mühitimizdəki söyləm boşluğunu fars milliyətçiliyi mərkəzli təşkilatlar doldurmuş,gənclərimizi aldadırlar.Milli kimliyimizi ictimai ədalət yolunda bir mübarizə olaraq anlamalıyıq.Yəni adamlar deyirlər ki,ölkədə ədalət yoxdur.Yollarımız pozuq.Görürsünüz kəndimizdə sağlıqla ilgili heç bir mərkəz yoxdur.Bizim Lalənin anası bu üzdən öldü.Gənc adamlarımız bunları görüb və ədalət üçün mübarizə aparmaq istəyirlər.Ancaq bilmirlər ki,bütün bu bədbəxtliyimizin səbəbi bizim türk olduğumuz üçündür.Türk kəndlərinə,www.BayBak.com üçün PDF formasına çevrilib 86 şəhərlərinə diqqət etmirlər.Ancaq savaş çıxdığında deyirlər Azərbaycanın başı şir başıdır.Bir sürü yazıb-oxuması olmayan gənclərimizi aparıb savaş meydanlarında öldürürlər.Bu savaşın bizə nə xeyiri var.Məncə savaş meydanında gedib boşuna ölməkdənsə,Xumeyninin cəlladlıq duyğuları yolunda ölməkdənsə milli kimliyimizin yolunda savaşıb ölmək daha şərəfli bir işdir.Yüksəl:Ənvər bəy,o qədər doğru söyləyirsiniz ki,heç bir əksik buraxmırsınız.Ancaq millətimizin milli şüuru çox sönükdür.Hələ buna zaman lazım olacaq.Ancaq bu görüşünüzdə haqlısınız ki,bizdə geniş ölçülü bir aydınlanma hərəkəti başlamalıdır.Tamamən haqlısınız ki,bizdəki milli aydınlanmanın olmaması üzündən bizim gənclərimiz müxtəlif təşkilatların tərkibində,saxta ədalət anlayışı yolunda həyatlarını qurban vermişlər.Biz bir an öncə milli dildə aydınlanma hərəkəti başlatmalıyıq.Bax elə sizin kimi yüz insanımız olsa,biz qazanarıq.Yalnız məni bir şey maraqlandırır.Nədən Muğanda milli ruh çox yüksəkdir.Ənvər:Bəlkə bura Sovet sınırına yaxın olduğu üçündür.Oradakı musiqininin,ədəbiyatın təsirində çox qalırıq.Yağmur:Bu bir amil ola bilər,ancaq tam bu səbəbdən qaynaqlanmır bu məsələ.Başqa amillər də var hər halda.Bunun üzərinə geniş sosioloji bir araşdırma aprılmalıdır.Çünkü Muğanlıların dilləri də çox gözəldir.Ləhcələri fərqlidir və yaxşı məna da fərqlidir.Anamın gözlərini yuxu basmışdı.Hərdən başı sallanırdı.Qonşular da getmişdilər.Ənvər və Yüksəl bir az keflənmişdilər.Ənvər:İstərsəniz yataq,söhbətimizin qalanı qalsın başqa günlərimizə.Anam üzünü mənə tutub dedi:Bala,sən Yüksəllə həyətdə trelin içində yatın.İndi bu vaxtlar çöldə yatmaq çox göəzl olar.Ulduzların altında yatın.Qızlar evdə yatarlar.Gəl yorğan-döşəyi apar trelin içinə.Yüksəllə bir yerdə yoğran-döşəyi daşıdıq traktorun arxasına bağlı olan trelin için.Yüksəl çox sevinirdi ki,dışarıda yatacağıq.Həyətdə çəpərin içində qoyunlar,digər tərəfdə də inəklər,camışlar,danalar.Yorğan döşəyin daşınmasına Nazlı ilə yağmur da yardım etdilər.Yüksəlin yeri hazır olduqdan sonra Yağmurun bir ulduzlu göylərə,bir də Yüksəlin yerinə baxıb gizlincə gülümsədiyini hiss etdim.Bu göyün altında,yerin üstündə sevgilisi ilə burada yatmaq arzusunu hiss etdim.Ancaq mümkün deyildi.Bu arzusuna bu gecə çatması mümkün olmayacaqdı.Qızlar bizim yanımızda oturdular.Nazlı gözlərini ulduzlu göylərə zilləyib baxırdı.Birdən:“baxın,baxın,baxın ora! Göydən bir ulduz axı.Aaaaaxx,axdı kiminsə baxtı”-dedi.Yüksəl:Qızlar gedin yatın.Sabah Ənvər bəy tezdən yuxudan qalxacaq.Bunlar iş adamıdır.Biz də onlarla qalxıb tarlaya getməliyik.Gedib yardım etməliyik.Ənvər bəyə bir yardımımız toxunsun.Yağmur:Yüksəl,Ənvər bəy çox şərif insandır.Mən:Ənvər də sizlərdən xoşlanmış.Gəldiyinizə necə sevindiyini görürsünüzmü? www.BayBak.com üçün PDF formasına çevrilib 87 Nazlı:Ənvər bəy danışanda özümü elə güvəndə hiss edirəm ki.Sanki onun səsindən ruhuma işıq tökülür.Yüksəl:Halal zəhmət,adamı belə edir.Zəhmət çəkir və boş vaxtında oxuyur.Ona görə də bilgisi ilə halallığı iç-içə girmişdir.Qədim mərd ərənləri xatırladır Ənvər bəy mənə.Bu zaman qoyunları,malları yoxlayan Ənvər bizə yaxınlaşıb:“Gecəniz xeyirə qalsın! İnşalla ki,rahat istirahət edərsiniz.”-dedi.Bir yerdə dedik:Gecən xeyirə qalsın Ənvər bəy! Anam qızları çağırdı:Gəlin yerinizi göstərim qızlar.Qızlar ayrılmaq istəmirdilər.Ancaq anamın da yatmasını düşündüklərində treldən enmələrinə yardım etdik,yatacaqları evə getdilər.Yüksəllə bir yerdə bir az oyaq qaldıq.Gözlərimiz tikilmişdi ulduzlu göylərə.Kəndin təbiəti gecənin səsizliyində daha əsrarəngiz görünürdü.Bə´zən kəndin köpəklərinin səsi eşidirlirdi.Uzaqlardakı dağlar yuxu dolu gözlərimizə şəbəh kimi görünürdü.Nə zaman yatdığımızdan xəbərimiz olmamışdı.XXIII Sabah tezdən anamın inək sağarkən,söylədiyi şərqilərin səsi ilə oyandıq.Yüksəl məndən daha tez oyanmış anamın səsini dinləyirmiş.Mən də yuxudan oyanıb dərhal geyinib və Yüksələ “Sən anamın şərqilərini dinlə,mən anama yardım edəcəm.”-deyib anamın yardımına getdim.Buzovları tuturdum anam inəkləri sağırdı.Birdən gördüm ki,pəcərəmizdən Yağmurla Nazlı da baxıb anamın şərqilərini dinləyirlər.Anam şərqi söyləməsəydi inəklərimiz süt verməzdilər.Anamın şərqilərini dinləyən inəklərimiz balalarını yalaya-yalaya sakitcə durub süt verərdilər.Yüksəl trelin içindən enib arabasına tərəf gedirdi.Arabanın baqajından sazı çıxarıb köklədiyini gördüm.Sazı bağrına basıb “dilqəmi” çalmağa başladı.Sazın səsinə qonşunun uşaqları yığışıb gəlmişdilər.Ətrafda ilk dəfə eşitdikləri,gördükləri saz səsini dinləyirdilər.Ənvər atlarımızı bulaqda suvarıb həyətimizə gətirərkən,Yüksəlin saz çalmasını görüdü.Üzündə böyük sevinc var idi.Yüksəl sazı bağrına basmış davam edirdi.Sanki inəklərimiz də şaşırmışdılar.İlk dəfə idi,yaxından saz səsi eşidirdilər.Bu saz səsi radiodan gəlmirdi,canlı idi.Anam inəkləri sağıb işlərini bitirmiş və inəkləri qonşumuz oğluna buraxməşdı aparsın örüşə.Sonra da anam Yüksələ yaxınlaşıb “Çox sağ ol ay bala,inşalla toyunda çalarsan.”-dedi.Nazlı gülə-gülə yağmura baxıb “Sizin toyu deyir Gülqayıd ana”-dedi.Yüksəl saz havasını bitirmişdi.Anama yaxınlaşıb “gülqayıd ana,Sizin çox gözəl səsiniz varmış.İnanın ki,bizim milli dövlətimiz olsaydı Siz dünyanın tanınmış muğam ifaçılarından biri olardınız.”-dedi.Anam:Xoşun gəldimi səsimdən Yüksəl? Yüksəl:Çox xoşum gəldi.Anam pəncərədən baxan və üstlərində incə köynəklər olan qızlara dedi:Siz də xoşladınızmı? www.BayBak.com üçün PDF formasına çevrilib 88 Qızların ikisi də:Çox xoşlandıq.Anam:Hazırlaşın gəlin yemək yeyib gedək tarlaya.Ənvər Qızılgüllükdə dəryaz çalacaq.Ənvər:Yüksəl bəy,çox yaxşı saz çalırsınız.Yüksəl:Çox yaxşı sayılmaz,ancaq saz bizim milli musiqi alətimiz olduğu üçün onu öyrənməyi özümə borc bilirdim.Təbrizdə də əlimə bir fürsət düşdü öyrəndim.Anam qatığı nehrəyə doldura-doldura:“qızlar,gəlin sizlərə yaxşı qaymaq hazırlamışam.”-dedi.Qızlar anamın nehrəsinə yaxınlaşıb bununla nə etdiyini sordular.Anamsa “bununla qatığı çalxalayırıq,yağ bu şəkildə oluşur.Yağ və ayran.Ayranı çox dadlı olur.Tarlaya gətirəcəyəm içdiyinizdə görəcəksiniz necə dadlıdır.”-dedi.Yemək yedikdən sonra Ənvər atla Qızılgüllük adlı tarlamıza gedəcəyini söylədi.Anam mənə:“Sən gözlə yeməkləri hazırlaram sonra apararsan.”-dedi.Yüksəl:Biz də gəlmək istərdik.Biz ora necə gələcəyik.? Ənvər:O zaman Siz Laləni də alın arabanıza,Lalə harda olacağımızı bilir.Oraya araba yolu da var.Bir yerdə gələrsiniz.Yağmur:Ay nə gözəl,Lalə də bizimlə olacaq.Nazlı:Yüksəl,siz gedin,mən Gülqayıd ana ilə gələcəm.Yüksəl:Oldu,o zaman Lalə hazırlaş minək arabaya.Ənvər ata minib,dəryazı çiynəni qoyub yola düşdü.Ənvərin arxasınca da Yüksəl,Yağmur və Lalə getdilər.Anam yemək hazırladıqdan sonra başqa atımızla mən də yola düşəcəkdim.Onlardan təqribən iki saat sonra biz də tarlada olacaqdıq.Anam mətbəxdə bir az gecədən qalmış yeməkdən çantaya qoyurdu,bir də yeni yemək hazırlayırdı qonaqlarımız üçün.Axşama qədər tarlada olacaqdıq.Otaqları təmizləyib anama yardım edirdim.Nazlı bir az anamla bir yerdə oldu sonra da gəldi mənim yanıma.Mən:Nazlı,görürsən də kənd həyatı necə olur.Nazlı:Çox xoşlandım.Anandan da,Ənvərdən də çox xoşlandım.Mən:Hə,Ənvər çox sevimli biridir.Nazlı:Sənə bir şey söyləyimmi? Mən:Söylə! Nazlı:Mənim belə qaynanamın,qaynımın olacağına sevinirəm.Nazlının bu sözləri məni şok etdi.Əlimdə süpürgə donub qaldım.Sonra da yavaş-yavaş nazlıya yaxınlaşıb əllərimlə saçlarını tutdum.Nazlı da başını mənim köksümə söykəmişdi.Bütün gücümlə Nazlını sarmağa başladım.Dodaqlarını dodağımda hiss etdim.Nazlını bütün gücümlə öpümək,onunla öpüşmək istərkən sanki içimdən “bu yanlış hərəkətdir”-deyə bir səs duydum.O an Nazlının üzünü əllərimin içində tutub gözlərinə baxdım.Və “Nazlı,sənin atan-anan,Yüksəl mənə inanmışlar.Bəlkə mən doğru etmirəm.”-dedim.www.BayBak.com üçün PDF formasına çevrilib 89 Nazlı yerə oturub və mənim də oturmamı istəyib dedi:“Mən öncə anamla danışdım bu məsələni.Mən:Hansı məsələni? Nazlı:Səni sevdiyimi.Anama dedim.Anam da Yüksələ və Atama demiş.Mən:Onlar nə dedilər? Nazlı:Onlar dedilər ki,yaxşı oğlanmışsan.Ancaq qərar verməyi də mənim ixtiyarıma buraxdılar.Verəcəyim qərara da sayqı göstərəcəklərini söylədilər.Ancaq sənin də çox yaxşı biri olduğunu bildirdilər.Mən:Yüksəl nə dedi? Nazlı:Yüksəl dedi ki,islam istibdadı vurmuş ülkəmizdə belə gənclər az tapılar.Əgər gerçəkdən onu sevirsənsə,çəkinmədən söylə.Sonra da Yüksəl atama,anama dedi ki,mən şəxsən Nazlının bu qərarını təqdir edirəm.Mən:Sağ ol Yüksəl! Bu qədər mənə güvəndiyin üçün çox sağ ol.O zaman Nazlı sizin evdə bu məsələni hər kəs bilir demək.Nazlı:Hə,bilməyən yoxdur.Mən gəlib Sizin ailəni yaxından gördükdən sonra öz sevgimdə daha da qətiətli oldum.Mən:Nazlım,mənim Nazlım.Mən də bütün zərrələrimlə səni sevirəm.Heç bir zaman sənin atan,anan və Yüksəl bu inanclarından peşman olmayacaqlar,Nazlım.Mən özüm də Yüksəllə danışacağam.Nazlı:Öp məni! Mən:Mənim Nazlım,sevirəm səni.Nazlı:Lütfən,çox irəli getmədən öp məni! Nazlını öpə-öpə sevgidən ləzzət almaqla bərabər,içimə məsulıiyət duyğusunun da axışdığını hiss edirdim.Mən:Nazlım,mənim bir missiyam var bilirsən.Mən sadəcə ailə qurub ömrümü başa çatdıran türlərdən deyiləm.Yurdumuzun qurtuluşu üçün çalışacağam.Bu yolda zindan var,işkəncə var.Nazlı:O bizim ortaq missiyamız.Zatən elə bir missiyanın adamı olmasaydın səni bu qədər dəlicəsinə sevməzdim.Mənə də sənin kimi bir namuslu ər lazımdır.Mən qəlbimi hər kəsə vermərəm.Mən:Əsgərliyimiz bitməmiş hələ.Bu əsgərlikdə ölə də bilərik.Ölsək qanımız batacaq.Xumeyni kimi bir cəlladın,bir qatilin yemi olacağıq.Nazlı:Elə demə! İnşalla heç bir şey olmaz,sağ-salmat gələrsiniz.Ayrıca,üzdən iraq sənin başına bir iş gəlsə də mən hər zaman bu eşqimlə qürur duyacağam.Sən mənim kəşfimsən.Mən bu günə qədər heç bir kimsə ilə yaxın olmadım.Sən mənim ilkimsən Hər zaman da mənim olmanı istəyəcəm.Bu zaman Nazlı əllərini boynuma dolayıb çiçək qoxuyan saçları burnumun ucunda durdu.İçimdən bir şeir parçası keçdi.Bu şeiri Nazlının qulağına pıçıldadım yavaşça:Qəbrimin üstünə gələcək olsan Yüksələn tüstünü görəcək olsan Bilmiş ol,həsrətin canımı yaxmış www.BayBak.com üçün PDF formasına çevrilib 90 Gəl mənim yanıma,öləcək olsan.Nazlının gözləri doldu.Öncə ağlamasını önləmək istədi.Başarmadı.Sonra da hönkür-hönkür ağladı və “Nə sən,nə də Yüksəl ölməməlisiniz.”-dedi.Yerdə uzanmışdıq,Nazlinin başı mənim qolumun üstündə gözlərimə baxa-baxa ağlayırdı.Hönkürtüsünün səsi yüksəlmişdi.Birdən anam qapını açıb içəri girdi.Yerimizdən qalxıb oturduq.Anam hələ də ağlayan Nazlını görüb mənə “qızın qəlbinimı qırdın?”-dedi.Nazlı yerindən qalxıb anamın boynuna sarıldı ağlaya-ağlaya.Anam yaylığı ilə Nazlının gözlərini silirdi.Nazlı özünü toparlayıb “ana can,biz bir-birimizi sevirik.”-dedi.Anam da Nazlını bağrına basıb “Nə yaxşı,nə gözəl.Demək sən mənim gəlinim olacaqsan.Sənə gözüm qurban.Ay Allah,mən bu gözəl gəlinimə qurban olum.”-dedi.Anamla Nazlının bir-birinə sarılı durumlarına zövqlə baxırdım.Anam və və sevdiyim qız bir-birinə qovuşmuşdu.Hər ikisi üçün canımı fəda edəcəyim yaxınlarım.Anam sanki Nazlıdan ayrılmaq istəmirdi.Nazlının saçlarını tumarlayıb sakitləşdirdi.Nazlı anamın qucağndan ayrılıb evin küncündəki çantasını açdı.İçində fotoqraf makinasını çıxarıb verdi mənə və “Anamla bizim şəklimizi çək!”-dedi.Bir neçə şəkillərini çəkdim.Sonra da fotoqrafi məndən alıb çalışma mekanizmini anama öyrədib gəlib sarıldı mənə.Anam bizim bir neçə şəklimimizi çəkdi.Sonra da anam yenidən mətbəxə getdi və biz təkrar Nazlı ilə baş-başa qaldıq.Bu dəfə nazlı ilə sevişmək üçün gizlinlik duyğusu tamam ortadan qarxmışdı.Nazlının ata-anasının və Yüksəlin mənim haqqımdakı fikirləri vicdanımı rahatlatmışdı.O mənim idi və mən də onun idim.O,mənim Nazlım idi.Nazlıya “Hazırlaş səni bir yerə aparacam yarım saatlığına.”-dedim.Nazlının əlindən tutub kəndin ortasında yerləşən bulaqdan keçərkən bulaqdakı qızlar bizə baxırdı.Nazlını kəndimizdə bir dərə var idi oraya,oradakı “Qoyunbulağı”na aparırdım.Daşların arasından çıxan bulağa çatmışdıq.Dərə səssiz və heç kimsə yox idi.Nazlı:Məni buraya niyə gətirdin? Mən:Bir dəfə yuxumda görmüşdüm bu bulağın başında bir qızın dodağını bərk-bərk öpürəm.Qızın dodağından ağzıma bal zərrələri axırdı.Evdə səninlə öpüşərkən yalnız kiçicik bir zərrə ağzıma düşdü dodağından.Bu dadı neçə il öncə yuxumda görmüşdüm.Səni burada yuxumda gördüyüm kimi öpmək istəyirəm.İstəyirəm ağzım o yuxudakı dadla yenə də dolsun.Nazlı şirin gülüşləri ilə boynuma sarıldı.Yazın orta ayının son günlərinin günorta ərəfəsi günəşi Nazlının gözəl vücudunu isidirdi.Günəşin ışınları bir neçə dəfə Nazlının bəyaz üzündən əks olub gözlərimi qamaşdırdı.Hər şey unudulmuş və yalnız sevgi və sevişmə var idi.Gözlərimizi yumub bir-birimizə sarılmışdıq.İllər sonra yuxum gerçək olurdu.Nazlının dodaqlarından ağzıma bal kimi dad axıb dolurdu.Demək illər öncə röyamda gördüyüm qız Nazlı imiş.Hərdən dodağını ağzımdan çıxarıb:“Lütfən daha fazla irəli getmə,yalnız öpüşəlim.Toy gecəmizə də bir şeylər saxlayalım.”-deyirdi.Əslində mənim fazla irəli gedəcək fikrim də yox idi.Ancaq orada,uşaqlıq xatirəələrimin www.BayBak.com üçün PDF formasına çevrilib 91 qoynunda bu gözəl vücudu çıplaq olaraq bağrıma basmaq istəyirdim.Hər tərəfini qoxlamaq,dodaqlarımla ləms etmək istəyirdim.Nazlı da bu qədərini istəyirdi.Bir-birimizə toxunduqca daha çox bir-birimizə sahib olurduq.Yalnızca ruhumuz deyil,bədənimizdə bir-birinə uyğunlaşıb,tanışırdı.Dərədəki top bağçadan bülbüllərin,quşların səsi eşidilirdi.Öpüşə-öpüşə bir-birimizə axıb dolduq.Birləşirdik.İki bədənə yerləşmiş olan ruh kimi olurduq.Şişkin duruma gəlmiş Nazlının dodaqları daha da gözəl olmuşdu.Evə dönməli və anamla bir yerdə tarlaya,Ənvərin yanına getməli idik.Anam tarlaya gedəcək hər şeyi hazırlamış bizi gözləyirdi.Atımızı açıb gətirib yüyənini verdim Nazlıya.Hər şeyi yüklədim atın üstünə və Qızılgüllük tarlasına yola düşdük.XXIV Ənvər Yüksəllə danışa-danışa dəryaz çalırdı.Yağmurla Lalə Qızılgüllükdə qızılgül toplayırdılar.Bu tarlaya ona görə Qızılgüllük deyilirdi ki,burda çoxlu qızılgül bitirdi.Biz də Ənvər və Yüksəlin yanına vardıq.Tam zamanında çatmışdıq.Anam xiyar doğradı ayranın içinə və kasalara doldurub Ənvərlə Yüksələ verdi.Yüksəl ayranı içdikdən sonra “ömrümdə bu qədər dadlı ayran içməmişdim.”-dedi.Hər kəs bol-bol ayran içdi.Nazlı fotoqraf makinasını da gətirmişdi.Makinanı Yağmura verib “Yağmur,bir neçə pozisiondan bizim rəsmimizi çək lütfən!”-dedi.Ənvərlə Yüksəl biçilmiş otların üstündə oturmuşdular.Onların bir az daha bir-birinə yaxın oturmalarını xahiş etdi.Bir əlini Yüksəlin bir əlini də ənvərin boynuna salıb rəsim çəkdirdi.Bir neçə rəsmdən sonra Yağmur oturdu və mən rəsm çəkdim.Yağmur Lalənin yardımı ilə bəzi yeyiləcək bitkilər yığmışdılar.Yemlik,türşəng,qayaqəşəngi,təkəsaqqalı.Yağmur,özəlliklə turşənglə qayaqəşənginin turş dadlarını dadıb ləzzət almışdı.Üzünü Ənvərə tutub:“Ənvər bəy,bu bitkiyə niyə təkəsaqqalı deyirlər?” sordu.Ənvər:Təkə,yəni erkək keçi.Erkək keçinin gülməli saqqalı olur.Axşam evə döndüyümüzdə təkəni sənə göstərrəm.Bizim bir neçə təkəmiz də var.Bu bitki də təkənin saqqalına bənzədiyi üçün ona təkəsaqqalı demişlər.Anam:Qızlar mən sizlərə kətə və dovğa pşirmək üçün əvəlik və şomun yığacağam.Nazlı:Gülqayıd ana,əvəliklə şomunu bizə göstər.Anam biçilmiş otların içindən çox enli yarpaqlı yaşıl bitkini göstərdi və onunla çox dadlı dovğa düzəldiyini söylədi.Sonra da kiçik yarpaqlı şomunu göstərib,şomunla da yaxşı kətə düzəldiyini dedi.Nazlı əvəliyə bənzər enli yarpaq,ancaq rəngi bozyaşıl olan bir bitkini göstərib “Ana can,bu da mi əvəlikdir?”-dedi.Anam:Yox qızım,o kaldardı.Onu heyvanlar yaxşı yeyər,ancaq ondan dovğa düzəltmək olmaz.Yağmur:Yüksəl,gəl səni hamının yanında öpüb sənə təşəkkür edim.www.BayBak.com üçün PDF formasına çevrilib 92 Yüksəl:Niyə? Yağmur:Çox sağ ol ki,bizi bu cənnətə gətirdin.Elə bil yuxu görürəm.Bunun yuxu olmadığını kimsə mənə isbat edə bilərmi? Nazlı:Yağmur,çox haqlısan.Mənə də yuxu kimi gəlir.Bu gözəl günləri bizə yaşatdığı üçün yaşasın mənim igid qardaşım Yüksəl Birol.Gerçəkdən yüksəlib bir olmuş,bənzərsiz olmuş qardaşım.Yüksəl:O zaman bu günləri bizə yaşadan mənim əsgərlik dostuma təşəkkür edin.Bu zaman çiynində dəryaz mənim əmim oğlu Sadayın bizə tərəf gəldiyini gördük.Ənvər:Bu gələn adamın adı Sadaydır.Maraqlı adamdır.Ədəbiyat həvəskarıdır.Çoxlu şeir əzbər bilir və deyir ki,gələcəkdə Sovetlər dağılacaq,İranda dağılacaq və Azərbaycan birləşəcək.Saday gəlib kişilərlə görüşdü,qızlara da salam verdi.Anam Sadaya da içinə incə-incə xiyar doğranmış ayran verdi.Yüksəl:Saday bəy,Ənvər bəy deyir ki,siz ədəbiyat həvəskarısınız.İstərsiniz arabadan sazı gətirib,mən saz çalım siz şeir söyləyin.Yağmur:Hə Yüksəl,çox yaxşı olar.Nazlı:Sanki Muğanda ədəbiyat həvəskarı olmayan yoxdur.Saday:Olur,sizlərə bir şeir oxuyaram.Siz gedin sazınızı gətirin.Biz də bir saz havası dinləyək.Yüksəl sazını gətirib “Yanıqkərəm”də köklədi.Yüksəl saz çalır və Saday şeir oxuyurdu:Qaranlıq yurdumu çəkir kamına Günəşə çəkilən izlər ağlayır Fəlakət yaradır nicat namına Dərələr,təpələr,düzlər ağlayır.Baharın üstünə cumur,qara qış Gözəllik qəlbinə vurur yara,qış İgid ər oğlanlar çəkir dara,qış Gəlinlər yas tutur qızlar ağlayır.Devran qaranlığın,şəriətindir Vicdanlı yaşamaq,yaman çətindir Yurddaşım,yox olan,hürriyətindir Dilimdə əzilən sözlər ağlayır.” Sadayın bu şeiri hamımızı yerimizdə dondurmuşdu sanki.Saz havası da bitmişdi və heyrət içində donub qalmışdıq.Yüksəl sazı dizinə söykəyib susub durmuşdu.Yağmur:Saday bəy çox sağ olun! Gerçəkdən islam istibdadını çox yaxşı anlatmışdır bu şeir parçaları.www.BayBak.com üçün PDF formasına çevrilib 93 Nazlı:Millətin zəhmətkeş təbəqəsi nə qədər də doğru düşünür,doğru bucaqdan baxır dünyaya.Millətin tərsi olaraq düşünən sözdə bu “aydın”lardır.Gerçəkdən dilimiz əzilir,sözlərimiz ağlayır.İslam istibdadının bir tək hədəfi var,o da bizim milli kimliyimizi din adına tarixdən silmək.Ancaq madam ki,zəhmətkeş təbəqə öz kimliyinin fərqindədirsə,məncə,yaxın gələcəkdə milli mübarizəni başlatmaq çətin olmayacaq.Çünkü heç bir ideologiyanın milli mübarizə qədər insani qaynağı yoxdur.Təbrizdəki bir arxadaşımızın dediyi ki,Qarbaçovun gəlişi ilə İrandakı sol təşkilatların fikir qaynağı qurudu,nehilizmə uğradılar.Silinib tam yox olmaqdadırlar.Bu boşluğu millətin bağrından qaynaqlanan,halallığından qaynaqlanan milli mübarizə dolduracaq.Azərbaycan mərkəzli bir siyasi təşkilatlanmanın,fikri baxımdan təchiz olmanın zamanı gəlmişdir.Saday:Zəhmətkeş təbəqə ən yaxşı anladığını istər hər zaman.Bizim zəhmətkeş təbəqənin tam əksəriyəti yazıb-oxumaqdan məhrumdur.Ona görə ilk istədiyi şey anladığı dildə istəklərini anlada bilmək.Yəni ana dilimiz ilk öncə rəsmi status qazanmalıdır.Şəhərli yurddaşlarımız,gənclərimiz də bu yolda düşünməlidirlər.Bu bir milli heysiyət və şərəf məsələsidir.Məsələ burasındadır ki,bizim milli şərəfimiz ayaqlar altına sərilmiş.Həm ruslar,həm də farslar bizi təhqir edirlər.Sanki tarixdə biz artıq bir varlıqmışıq və bu artıq olanı tarixdən söküb atmağı özləri üçün bir missiya olaraq təyin etmişlər.Mən əsgər olduğum zaman bizi çox aşağılayırdılar.Yüksəl üzünü mənə tutub dedi:Çox sağ ol ki,bizim Muğana gəlişimiz üçün imkan sağladın.Çünkü Muğanda mən sanki yenidən dünyaya gəldim.Milli düşüncələrimin zəhmətkeş xalq içindəki dayanaqlarını gördüm.Milli mübarizə yolumuza olan inancım daha da möhkəmləndi.Ancaq hörmətli Saday bəy,Siz çox haqlısınız.Bizim millətimiz öz milli haqlarını almağa hər zaman hazır olmuşdur.Sadəcə bu millətə yol göstərmək istəyən üzdən iraq “aydın” öncüllər millətin duyğularını,ortaq istəklərini yanlış istiqamətə yönləndirmişlər.Yalnız “hər müsibətdə bir xeyir var” deyirlər.Bu təcrübələr yığınından dərs alıb qısa zamanda milli düşüncələri millətin bütün təbəqələri arasında yayqınlaşdıra bilərik.Saday:Şəhərlərimizdə hakim və yayqın olan görüşlərin təməlini fars dünyagörüşü oluşdurmaqdadır.Şəhərlərdə də işçi sinifi arasında milli görüş özünə yer etməlidir.İşçilər öz haqlarına,sinfi haqlarına çata bilmələri üçün milli düşüncəni mənimsəməlidirlər.Belə olmazsa onlar öz sinfi haqlarına da çata bilməyəcəklər.Çünkü Azərbaycan şəhərlərində heç bir sənayeləşmə getmir.Sənaye olmayan yerdə işçi sinifi də olmaz,ola bilməz.Saxta işlər ortaya çıxar.Siqaret satmaqla,ordan alıb burda satmaqla ölkəmizdə çətin işçi sinifi oluşa bilər.Mən özüm şəhərə köçmüşdüm.İşsizlik üzndən yenidən kəndimizə dönəsi oldum.Ənvər:Millətin birikmiş enerjisini islamçılıq və kommunizm adı altında bərbad etdilər.Hər ikisi cahanşümul ədalətdən dəm vurdu.İsrail-Fələstin savaşından bizə nə? O savaşın ortaya çıxmasında,elə bir problemin tarixə www.BayBak.com üçün PDF formasına çevrilib 94 girməsində bizim rolumuzmu olmuş.Kommunistlər də islamçılar kimi,toplumumuzun tarix yarada biləcək,milli yazqımızı çözəcək gəncliyin diqqətini və fəaliyət sahələrini yanlış yönə yönləndirdilər.Minlərcə cavanlarımız kommunist və mücahid adı ilə edam edildilər.Nəticə nə ldu? Yenə də bizim milli dilimiz,milli kimliyimiz basqı və zülm altında.Dini istibdad qorxunc şəkildə milli varlığımızı məhv edir.Anam:Dinləyin sizə bir neçə bayatı söyləyim.Nazlı:Söylə ana can,söylə! Anam:Bu dağlar qara dağlar Boz dağlar,qara dağlar Deyin bu dərd əlindən Biz gedək hara,dağlar.Hər aylar ay hər aylar Hər ulduzlar,hər aylar Dəryada bir gül bitmiş Susuzundan haraylar.Əzizim dərdə mərdim Düşməsin dərdə mərdim Mənə dərman neyləsin Uşaqkən,dərd əmərdim.Arazın dəştinə bax Sərbazın gəştinə bax Dərd əlindən oxuyuram Deyirlər eşqinə bax.Yüksəl:Çox sağ ol,Gülqayıd ana.Bayatılar bizim gerçəkdən də milli-mənəvi sərvətimizdir.Canlı tariximizdir.Bayatıların içində bizim sadəcə dilimizin gözəlliyi mövcud deyil.Bəzi bayatılar həm də milli keçmişimiz,gerçək tariximiz haqda bizə bilgi verir.Saday:Ancaq mənəviyatla,sevgi ilə,namuslu bir həyat duyğuları ilə dop-dolu olan bayatılarımız da digər dəyərlərimiz kimi unudulub gedir.Bunlar məktəblərdə çocuqlara dərslik halında tədris edilməlidir.Bu bayatıları söyləyənlər dəyərləndirilməlidirlər.Dar bir kənd mühitində bayatılar nə qədər davam gətirə bilər.Texnologiya inkişaf etdikcə bizim dilimizin,dəyərlərimizin də diriniş gücü get-gedə azalır.Ona görə də qısa zamanda bu millət öz milli yazqısı ilə bağlı kökdən bir iş görməzsə vəziyətimiz çox pis olacaq.Birdən Yağmur bağırıb “İlana baxın,ilan,ilan.”-dedi.Ənvər:Yağmur,qorxma! O ilan deyil,koramaldır.Koramal da ilana bənzər,ancaq əziyətsizdir.Onun zəhəri yoxdur.www.BayBak.com üçün PDF formasına çevrilib 95 Sonra da dəryazı kolun dibində burub yatan koramalın üstünə basıb əlləri ilə koramalı tutdu.Gətirib qızlara göstərdi.Koramalın boğazı Ənvərin əlində idi.Tez-tez koramal dilini çıxarırdı.Qızlar hürkə-hürkə yaxından koramala baxırdılar.Nazlı:Koramal niyə tez-tez dilini çıxarır? Ənvər:İlanlar dillərini belə tez-tez çıxarmazlar.Dilini tez-tez çıxarmaqla zərərli olmadığını anladır.Bilirsənmi,heyvanların da suçsuzluqlarını isbatlamaq üçün qullandıqları yöntəmləri və dilləri var.Bu da koramalın suçsuzluğunu göstərdiyi yöntəmdir.Toxunmaq istərsinizmi? Nazlı və Yağmur əlləri ilə koramalın başını sığalladılar.Koramal gözlərini yumub dili ilə yalmanırdı.Lalə:Ata,mən də tuxunmaq istəyirəm koralama.Ənvər:Gəl,gəl toxun qızım.Sonra da Ənvər koramalı otların içinə buraxdı.Koramal otların içində süzülüb axıb yox oldu.Saday dəryazını çiyninə alıb “Gündüzlər çox isti olur,istidə mən çalışa bilmirəm.Hava bir az sərinləmiş mən getməliyəm öz tarlamıza,orada çalışacağam.Mənim tarlam bu təpənin o üzündədir.Çox sevindim sizləri gördüyümə.Mən getməliyəm.”-dedi.Nazlı:Saday bəy,izn verin sizin əlinizi sıxım.Çox şərif insansınız.Çox şeylər öyrəndik Sizdən.Oxuduğunuz şeir də çox gözəl idi.İctimai durumumuz çox yaxşı tablovlaşdırmışdı.Çox minnətdaram.Saday gülümsəyərək,Nazlı ilə görüşüb bizdən ayrılarkən,Ənvər:“Saday,istərsən şama gəl bizə.Kəndin müəllimini də şama dəvət etmişəm.Bax gör uyğun olsan sən də gəl.”-dedi.Saday:Oldu Ənvər.Gəlməyə çalışacağam.Yaxşı qonaqlarınız var,onlarla həmsöhbət olmaq çox yaxşıdır.Ayranlar içilmiş,bolluca söhbətlər edilmişdi,şəkillər çəkilmişdi.Ənvər dəryaz çalır,mən də bir neçə gün öncə biçilib quruyan otları yaba ilə toplayırdım bir yerə.Daha sonra bu otlar trelə yüklənib kəndə daşınacaqdı.Ancaq o zaman artıq mən kənddə olmayacaqdım.Əsgərlik məzuniyətimizin sürəsi dolduqdan sonra getməli idik Xumeyninin yaratdığı cəhənnəmə.Anam yovşanlardan çay düzəldir və bir də bir az aralıda alça ağaclarından turş alça yığırdı.Yovşan çayını qızlar içdiyində heyrətlənmişdilər.“Gerçəkdən bu çaymı? Bu qədər dadlı çaymı olur? Burada həyatın dadı,ləzzəti başqadır.”-demişdilər.Sonra da Yağmur gülə-gülə Yüksələ “Yüksəlim,sənin də dadın dəyimiş bu gözəlliyin içində.Daha yaraşıqlı görünürsən.”-demişdi.Yüksəl isə sadəcə gülüb susmuşdu.Nazlı:Yüksəl,görüsənmi toplumun dərin qatlarında necə şərif insanlar və doğru düşüncələr var? Yüksəl:Haqlısan Nazlı.Bunları dinləyib çox şeylər öyrənirik.Çox yaxşıdır.Hamımız üçün gözəl oldu bu səfər.Ancaq bu qədər faydalı olacağını ağlıma gətirməzdim.www.BayBak.com üçün PDF formasına çevrilib 96 Günəş arxamızdakı təpənin arxasında ərimək üzrə idi.Anam evə dönüş üçün əşyaları toplayırdı.Ənvər də mənə səslənib:“Qonaqlarımız tarlada qalsalar darıxarlar,bir az tez gedək evə.”-dedi.Yenə də Yüksəl Yağmurla Laləni arabaya alıb evə getdilər.Ənvər tarlaya gəldiyi atı mındi.Mən də Nazlını boynuma alıb bir təhər ata mindirə bildim.Anam atın yüyənini çəkir,mən də atın yanında yeriyirdim ki,bu şəhər qızı birdən yıxılsa yardımçısı olum.Evə qədər Nazlı atın üstündə oturdu.Bunu özü üçün bir qələbə kimi görürdü.Evə çatdıqdan sonra qardaşına və gəlinlərinə “tarladan evə qədər atın üstündə tək-tənha oturmuşam.”-deyirdi.Yüksəl də gülə-gülə “Afərin sənə nazlı,çox böyük “qəhrəmanlıq” etmisən.”-deyirdi.XXV Anam mətbəxdə axşam yəməklərimizin tədarükünü görürdü.Qonaqlarla bir yerdə həyətdə idik.Ənvərlə mən həyətimizi yerbəyer edir,atların axırına örüşdən gətirilmiş tər otlar atırdıq.Qonaqlar da bizə baxırdılar.Bu zaman bizə gəlmək istəyən kəndin müəlliminin səsini eşitdik.Ənvər şama dəvət etmişdi müəllimi.Müəllim həyətimizə gəlib hamımızla əl görüşdü.Həyətdə bir az durduqdan sonra müəllimin astaralı olduğunu öyrəndik.Ənvər Yüksələ “istərsiniz siz keçin evdə müəllimlə söhbət edin biz də heyvanları yerbəyer edib gələk.”-dedi.Qonaqlar evə keçdilər.Nazlı da evə girdi.Evdə müəllimlə qonaqların şirin söhbəti başlamışdı.Hərdən pencərənin önündən keçib inəkləri,qoyunları yerbəyer edəndə onların səsini duyurdum.Yaxşı oldu ki,qonaqlar evə girdilər.Mən də Ənvərlə bir az baş-başa qalmaq istəyirdim.İşlərimizi bitirmişdik.Ənvər “gedəkmi evə?”-dedi.Mən:Yox,Ənvər səninlə söhbət etmək istəyirəm.Ənvər:“Həə? Mən:Hə.Ənvər:olsun bir az iki qardaş baş-başa qalsaq yaxşı olar.Mən:Bilirsənmi Ənvər mən və Nazlı bir-birimizi sev.Sözüm bitirməmişdim ki,Nazlının səsini eşitdik.Bizə tərəf gəlirdi.Gəlib yaxınlaşdı və “Bir az sizin yanınızad olmaq istəyirəm.”-dedi.Ənvər:Çox yaxşı,bizim yanımızda olsan biz də sevinərik.Mən:Nazlı,yaxşı ki,gəldin.Mən də istəyirdim Ənvərə deyim ki,biz bir-birimizi sevirik.Nazlının üzünə ay işığı yayılmış və bir az utanaraq gülümsərkən bəyaz dişləri sifətində ayrıca bir gözəllik yaradırdı.Ənvər:Nə gözəl,demək ki,bizim bu qədər gözəl və düşüncəli gəlinimiz olacaq.Buna çox sevindim.Gerçəkdən siz ikinizdə bir-birinizə çox uyğunsunuz.Hər ikinizdə çağdaş dünyagörüşlü.Çox xoşbəxt bir ailəniz olacaq.Sizin xoşbəxtliyinizdən bizlər də feyz-yab olacağıq.Bizim əlimizdən sizin xoşbəxtliyiniz üçün nə gəlsə edəcəyik.Anam bilirmi? Mən:Hə bilir.Bu gün Nazlı anama söylədi.www.BayBak.com üçün PDF formasına çevrilib 97 Nazlı sanki bir uşaq kimi Ənvərin əməkdən bərkimiş sağ əlini yumşaq əlləri ilə tutub danışırdı:-Ənvər bəy,mən hamınızı sevdim.Sizin özünüzün çox mərd təbiətiniz var.Bütün ailə üzvləriniz sevimlidir.Uzun-uzun sizlərlə bir yerdə olmaq istəyirəm.Halal,zəhmətkeş,milli kimliyinin şüurunda olan bir ailə.Ananız da,daha doğrusu artıq mənim də anam sayıldığı üçün anamız da o gözəl bayatıları ilə tam mənim təsəvvür etdiyim bir türk qadınıdır.Qızınız da çox sevimlidir.Ənvər bəy mənim də atam çox mərd və halallıq sevən kişidir.Bilirəm ki,gələcəkdə tanış olub bir-birinizdən xoşlanacaqsınız.Ancaq mən sizdə həm də öz atamın bəzi xasiyətlərini görürəm.Sizin yananınızda özümü çox güvəndə hiss edirəm.Sanki öz atamın yanındaymışam kimi gəlir mənə.Ona görə çox sevinirəm ki,özəl həyatımda sevdiyim adamın ailəsinə də bu qədər dərin ehtiram oyanmış qəlbimdə.Hər zaman sizi xatırlayacağam.İstanbuldan ancaq sizə məktub yazacağam,yəni Ənvər bəyin adına məktub yazacağam.Ənvər əllərini uzadıb Nazlının başından tutub alnından öpdü.Bu səhnə məni çox sevindirmişdi.Həyatımda mənim üçün mərdliyin,ərənliyin və dürüstlüyün rəmzi olan Ənvər qardaşımın Nazlı ilə bir-birini anlamaları,bir-birinə bu qədər gözəl sözlər söyləmələri məni sevindirirdi.O zamanlar ən böyük arzularımdan biri də sevəcəyim qızın qardaşım Ənvərə də böyük ehtiram duyğusu göstərməsi idi.Ənvər:Yüksəl və sənin kimi bir evladı olan atanız bəllidir ki,çox nəcib insan olacaq.Məndə də sizin atanıza böyük ehtiram duyğusu oyandı.Çünkü sizləri bir şəkildə güvənib bizə qonaq göndərindir.Sağ olsun.Ümid edirəm ki,onun bu böyük güvənini doğrulda bilərik.Burada rahat olmanız üçün əlimdən gələni edəcəyəm.Daha sonra atanızı da dəvət edəcəyəm.Nazlı:Gəldiyim gündən sanki xoşbəxtliyin zirvəsinə yüksəlmiş kimi hiss edirəm özümü.Daha nə edəcəksiniz ki? Sizin ailə mühitiniz özü-özlüyündə bir xoşbəxtlik ocağıdır.Təbiət də burda çox gözəldir.Dağlarınız,bulaqlarınız,tarlalarınız,hətta atlarınız,qoyunlarınız,inəkləriniz,həyətinizə səpələnmiş bu tər otlar da çox gözəldir.Gözəl görünməyən bir şey yoxdur,hər şey gözəl görünür.Kitablarda oxumuşdum belə halallıq və əməklə iç-içə olan xoşbəxt həyat haqqında.Ancaq özüm bu xoşbəxtliyin ortasına düşdüm.Daha sonra da gələcəyik.Bu son dəfə olmayacaq.Ənvər:Hər zaman gəlin.Canın sıxılsa yalnız da gələ bilərsən.Hər gəlişinə bir qoç qurban kəsərəm.Mən də sizlərin,özəlliklə sənin yanında özümü rahat hiss edirəm.Sənin kimi bir gəlinimizin olması çox yaxşı olacaq.Çünkü həm sən mənim dostum olacaqsan.Çox mövzular haqqında danışacağıq.Bilirsən ölkəmizdə qaranlıq şəriət istibdadı hakimdir.Sizin kimi admlara az rast gəlinir.İslam istibdadı hamısının kökünü kəsir.Bizlər də kənddə yaşadığımız üçün öz əməyimizlə yaşayırıq.Əslində istibdadın hakim olduğu bu dönəmlərdə kənddə yaşamaq şəhərdə yaşamaqdan daha yaxşı və təhlükəsizdir.Nazlı Ənvərin köksünə başını qoyub və “Nə qədər dəyərli insansınız Sız,Ənvər qardaşım”-dedi.www.BayBak.com üçün PDF formasına çevrilib 98 Ənvər çənəsinin altında olan Nazlının saçlarından öpüb “Tanrı sizi xoşbəxt eyləsin!”-dedi.Bu zaman Lalənin səsi eşidildi:Ata,ay ata,hardasan? Ənvər Lalənin yanına getdi və biz Nazlı ilə baş-başa qaldıq.Mən:Nazlı,çox sağ ol qardaşıma göstərdiyin bu böyük sayğıya görə.O mənim böyüyümdür.Mənim təhsil almamda,oxumamda onun böyük təsiri olub.Ürəyimdə Ənvərə tükənməyən,heç bir zaman sönməyən sevgi və sayqı var.Sənin də ondan bu qədər xoşlanmağın məni çox sevindirdi.Nazlı:Məncə,dünyada Ənvərdən xoşlanmayan adam tapılmaz.Onun təbiətində cəzb edici gözəl xüsusiyətlər çoxdur.Onun təbiəti sanki bütünü ilə cazibədir.Bizim ölkəmizdə böyük əksikliklər var.Ənvər bəy bu təbiəti,bu mərdliyi ilə bəlkə də qurtarıcı bir lider ola bilərdi.Azərbaycanın qurtarıcısı ola bilərdi.Çünkü yurdumuzun bu kimi ərmiş və vəfalı insanlara ehtiyacı var.Nazlının bu sözləri məni çox sevindirirdi.Hər an Nazlı öz sevgisinin arxasında yurd sevgisini yerləşdirirdi.Böyük bir idealı özəl sevgisinin arxasında görməsi məni ruhlandırırdı.Bir kişi bir qadın tərəfindən bu şəkildə sevildiyində nə qədər öz içində böyüdüyünü o an hiss edirdim.Nazlının bu sözləri ürəyimə qüvvət verirdi.Elə bilirdim dünyanın ən güclü insanı mənəm.Gerçəkdən güc sevgidə imiş.Tutarlı bir sevgi insanı bütün ümidsizlikdən qurtarıb xoşbəxtliyin zirvəsinə yüksəldirmiş.Yüksəlin nədən bu qədər güclü görünməsinin səbəbini anlayırdım.Onun gücü Yağmurdan qaynaqlanırmış.Yağmurun ona verdiyi dəstək,göstərdiyi nəzakət və sevgi Yüksəli yenilməz,özünə tam güvənən bir insan kimi göstərirdi.Mənim həyatımda bu sahə boş idi.Bu boşluğu indi Nazlı doldururdu.Nazlının gövərçin əlləri,iri gözləri,dadlı dodaqları və böyük bir cəsarət və güvənlə “səni sevirəm” deməsi içimi genişlədir,ruhumu dərinləşdirir,aydınlaşdırırdı.Sevginin bir aydınlanma hərəkəti olduğunu hiss edirdim,yaşayırdım.İnsan sevgidə aydınlanır yalnız.İnsanın içindəki bilinməzliklərə,dumanlıqlara,qaranlıqlara sevgi işıq saça bilirmiş.Kitablarda bir zamanlar oxumuşdum yadımda qalmışdı ki,“qəlbimin başına yazıb yapışdırdım “giriş yasaq!” Eşq gəlib içəri girmək istədi.Yazını göstərib,“oraya nə yazıldığını görmürsənmi?” sordum.Eşq üzümə baxıb gülümsədi və yazıb-oxumasının olmadığını söylədi.” Nə zamansa oxumuşdum və yadımda qalmışdı bu sözlər.Gerçəkdən də Nazlının sevgisi bütün içimi sarmışdı.Evdə qonaqlar söhbət edirdilər.Ənvər başqa bir otaqda Lalənin sorunlarını çözürdü,anam da mətbəxdə.Həyətdə inəklərimiz,atlarımız bizə baxır,bəlkə də başı açıq bu gözəl yabancının kim olduğunu düşünürdülər.Barmaqlarımı daraq edib Nazlının saçlarına saldım.Nazlı da boynuma sarılmışdı.Dodaqlarını dodaqlarımın arasına alıb bərk-bərk öpdüm.Çox heyrət bir dadla rastlandım.Nazlının dodaqları çox turş idi.Ağzım sulandı.Dilimin,ağzımın hər yerində qəribə turş dad oyandı.Mən:Nazlım,dodaqların niyə belə yetişməmiş alça kimi turşdur? www.BayBak.com üçün PDF formasına çevrilib 99 Nazlı gülə-gülə:Alça yemişəm,tup-turş alça yemişəm ona görə.Bayaq tarlada Gülqayıd ananın yığdığı alçalardan yemişəm.Ona görədir.Yəqin dadı qalıb dodağımda,dilimdə.Mən:Gərək anama deyəm ki,o alçadan sənə çox yedizdirsin,daha da dadlı olmusan.Nazlı:Sənin üçün istərsən alçadan başqa bir şey yemərəm.Mən:Ahhh alça,alça,turş alça.Heç bilməzdim ki,səndə sevginin də,mənim Nazlımın da dadı varmış.Nazlı:Bir dəfə də sən alça yeyərsən mən yemərəm.Görüm hələ öpüşəndə dodaqda,dildə qalmış alçanın dadı necə olurmuş? Mən:Yaxşı.O zaman sabah sən alça yemə.Anamın yığdığı alçanı təkbaşıma yeyərəm.Sonra sabah görərsən bu gün mən sənin dodağından nə zövqlər almışam.Dodağının şirinliyi ilə alçanın turşluğu qarşıb olub turşaşirin.Evdən saz səsi gəldi.Yüksəl yenə də saz çalır,Saday şeir oxuyurdu.Müəllimin də bir aşıq mahnısı oxuduğunu eşitdik.Gözəl səsi varmış müəllimin.Həyətdə tər otların içində oturub pəncərədən gələn səsi dinləyirdik.Gələcəklə bağlı bəzi xəyallarımızı da danışdıq,ulduzlu göylərin altında.Mən oğlumuzun adının Alpər olmasını pıçıldadım Nazlının qulağına.Nazlı da bəyəndi Alpər adını.Ərənlik çağrışdıran adların yurdumuzda daha çox olmasını istəyirdi Nazlı.“Alpər” adı o gecə içimizdə doğdu.Hər ikimiz üçün qutsal bir varlığa çevrildi bu ad.Mən otların üstündə uzanmış,Nazlı da başını köksümə qoyub evdən gələn səsi dinləyirdik.Evdən gələn səslər bizim eşqimizin səsi idi sanki.Bu kimlik uğruna canımızı əlimizdə tutub fəda etməyə hazır idiq.Biz bu kimlik əsasında tanış olmuş,bu mutluluğu yaxalamışdıq.Saz və oxuyan müəllimin səsini dinləyə-dinləyə toyumuza Qaradağ aşıqlarını gətirəcəyimizi də qərarlaşdırdıq.Toyumuzda Muğanın və Təbrizin iç-içə girəcəyini düşünürdüm.Bizim kimi.Toyumuz qurtuluşumuzun macərasını yazmalı idi.Nazlı:Toyumuzda Gülqayıd ananı yuxarı başda oturdacam xatun kimi,ancaq Ənvərin bizdən uzaqda olmasını istəmərəm.Arzular içimizdə aşıb daşırdı.Bir an öncə əsgərliyimin bitməsini və Alpərimizin dünyaya gəlməsini istəyirdik.Ancaq qarşımızda ölüm sərhəddi durmuşdu.Nazlı bu haqda heç düşünmək belə,istəmirdi.Pəncərədən gələn səs davam edirdi.Bəyaz gecədə mətbəximizin ocağının tüstüsü damın üstündə dumanlanırdı.Anam öz sevdikləri üçün şam hazırlayırdı.Mən həyatın bu qədər şirin və gözəl olduğunu bilməzdim.Nazlının sevgisi bir anda dünyaya baxışımı dəyişdirmişdi.Hər şey şeir kimi görünürdü mənə.Azadlıq bu imiş demək.Azadlıq,eşqdə kəşf olunan həqiqət imiş.Ulduzlu göylərin altında mutlu olmaq nə qədər asanmış.Nədən bu azadlığı bizim əlimizdən şəriət almışdır.Mən öz sevgilimin yanında qazandığım azadlığımı din dünyası nədən rəsmiyətə tanımır.Bunun ki,heç kimsəyə zərəri yoxdur.Xumeyni kimi bir cəllad və ya bütün dünyadakı dindar cəlladlar bizim həyatımızdan nə istəyirlər? Bizim xoşbəxtliyimiz nədən şəriəti və dindarları narahat edir,niyə qısqanırlar bu gözəlliyi.Füzulinin azad sevgi haqqında şeirlərini pıçıldayırdım Nazlının www.BayBak.com üçün PDF formasına çevrilib 100 qulağına.Nazlı isə “Mən bu şeirləri əzbər bilirəm.Ancaq bu an burada bu durumda yenidən anlayıram Füzulinin eşq fəlsəfəsini.Əzbər bildiyim şeirləri sanki ilk dəfədir eşidirəm.Demək ki,eşq halını yaşamadan Füzulini anlamaq da çətin imiş,əzbər bilmək lazımdır,ancaq yetərli deyilmiş.”-deyirdi.Sonra qulağıma “İstanbulda bir şeir oxumuşdum.Çox xoşlanmışdım.Qulaq as o şeiri sənin qulağına pıçıldayım:Aşktan yana söz duyunca Ben hep seni düşünürüm Uçsuz hayaller boyunca Ben hep seni düşünürüm Yıldızlar kayar yüceden Renkler sıyrılır geceden Yüreğim sızlar inceden Ben hep seni düşünürüm Aklın ucu değer hiçe Yol ararım içten içe Kainat uyur sessizce Ben hep seni düşünürüm Korkunun bittiği yerde Haz duyarım perde perde Bir mezar gördüğüm yerde Ben hep seni düşünürüm Zaman hep sonsuza akar Meyve dökülür,dal kalkar Çiçekler hep bakar bakar Ben hep seni düşünürüm Rüzgar eser ilden ile Sağlıkta bitmez bu çile “Var”dan öte “yok”ta bile Ben hep seni düşünürüm.* Nə qədər rahat idi yerimiz.Ətrafımızdakı atlarımızın,inəklərimizin,qoyunlarımızın da yerindən rahat idi oturduğumuz yer.Sevişmə,yerini dərin bir dalğınlığa və səssizliyə buraxmışdı.Pəncərədən gələn səs davam edirdi,ancaq bizim içimizi qəribə bir kədər sarmışdı.İçimizdən və dışımızdan şeiriyət bizi basqı altına almışdı.Nazlı çevrilib gözlərini gözlərimə zillədi.İkimizindən gözlərimizdən səssiz-səmirsiz göz yaşlarımız axıb gedirdi.Nazlının göz yaşları * Bu şeir Türkiyə Şairi Abdurrəhim Karakoç´undur.www.BayBak.com üçün PDF formasına çevrilib 101 sinəmə damlayırdı.Ey müqəddəs sevgi,ey ulu sevgi sənin üçün ağlayırıq,sənin önündə baş əyirik.Böyüklüyümüzü səndə kəşf etdik,sən bizi var etdin.Pəncərədən gələn səs davam edirdi.Müəllimin səsi gəlirdi.Tam eşidə bilmirdik,ancaq müəllim sanki Hüseyn Cavid yaradıcılığında eşq fəlsəfəsindən danışırdı.Hüseyn Cavidin adını duyduğumuzda ikimizin də vücudumuz titrəyirdi.Birdən bu sözlər dodaqlarımın arasında pıçıltıya dönüşdü:“Mənim tanrım gözəllikdir,sevgidir.” Müəllim çox önəmli adamlar tərəfindən dinlənildiyi üçün sabki ehtizaza gəlmiş və yüksək səslə Hüseyn Cavidi anladırdı:“Aşiq insanların birinci vəzifələri Cavidi oxumaqdır.Heç kimsə Cavid kimi eşqı anlada bilməmişdir.Çünkü cavidin dünyaya gəliş səbəbi bu olmuşdur.O,eşqin nə olduğunu bizə anlatdı.Bu üzdən öldürüldü.Çünkü o ictimai mühit eşq üçün yatqın deyildi.XX əsr Orta Şərqində yalnız bir tək böyük insan yetişdi,o da Cavid idi.” Sanki bizim üçün danışırdı.Bizim ruh halmızı anladırdı gənc müəllim.Eşitdiyimiz hər bir söz vücudumuzu başdan-başa sarıb dolaşırdı.Nazlı kədər dolu səsi ilə qulağıma pıçıldadı:-Bu “Alpər” haqqında bir az danışmaq istəyirəm.Dünya ölüm-itim dünyasıdır.Bəlkə həyat elə gətirdi ki,birimiz öldük,ya da başqa hadisə baş verdi.İstəyirəm ömrümüzün sonuna qədər “Alpər” aramızda müqəddəs sirr olsun.Bir zaman mənimlə də evlənməsən,bir başqası ilə evlənsən də oğlunun adını Alpər qoyarsan.Sənin də başına bir iş gəlsə mən də bu Alpər sözündən vaz keçməyəcəyəm.Sən güclü adamsan,qadınlar səndən xoşlana bilər.Ancaq kimsə səni mənim qədər sevməyəcək.Ona görə də mən ölsəm də ruhum səni xoşbəxt görmək istəyəcək.Anası-bacısı boşanmış qadınla evlənmə.Aşağılıq kompleksi içində məhv olmuş qadınlara heç vaxt yaxın düşmə,sənin böyük hədəflərin var,bunlar sənə əngəl olarlar.Belə qadınların ağzı pozuq olur.Ailə kültürü güclü olan qızla evlən,heç vaxt dul qadınla evlənmə! İstəmirəm kültürsüz bir qadın sənə sayqısızlıq etsin.Para-pul düşgünü qadınlar səni anlaya bilməzlər,həyatının çox həssas dönəmində səni yalnız buraxar,ruhuna böyük zərbə vurarlar.Səndən keçici olaraq xoşlanarlar.Ancaq sən hər zaman “Alpər” sözünü ağzında tələffüz etdiyində mən sənin yanında olacağam.Nazlının bu sözləri içimi kədərlə doldurmuşdu.Için-için göz yaşlarım axıb gedirdi.Boğazım elə tutulmuşdu ki,danışa bilmirdim.Özümü bir təhər toparlayıb Nazlıma bir şeylər söyləmək istədim:Mənim Nazlım,lütfən elə danışma,ikimizdə yaşayacağıq.Alpər də bizim öz yavrumuz olacaq.Sən mənim varlığımın bir parçasısan.Mən sənsiz heç bir.Nazlı barmağını dodaqlarıma basıb,pıçıldadı:Suuuss,sən ağlama,səni ağlar görmək istəmirəm,sən mənim güclü sevgilimsən.səssiz ol,bax göylərə,gör nə qədər ulduz var.Ay da göydədir.Gəl səssizcə bu göyləri seyr edək.bilirəm sən məni sevirsən,biz bir-birimizi sevmək üçün yaradılmışıq.Mən səni ruhumda gəzdirəcəyəm hər zaman.www.BayBak.com üçün PDF formasına çevrilib 102 Nazlımı üzməmək üçün səssizcə göz yaşlarım axıb gedirdi.Danışmaq da istəmədim.Səssizlik o anda hər şeydən yaxşı idi.Nazlının bədəninin çiçək qoxusu ilə tər otların qoxusu bir-birinə qarışmışdı.Anam yeməkləri hazırlamış olmalı idi ki,həyətə çıxıb bizi axtarırdı.Nazlı xəfif bir pıçıltı ilə anamı səslədi.Anam bizə yaxınlaşdı və yanımızda oturub saçlarımızı oxşayaraq:“mənim gül balalarım.” Dedi.Artıq sanki o əksik olan da tamamlandı.Eşq bütünləşdi,anamın varlığı eşqın daha geniş axışını sağladı.Eşq içimizi doldururdu.Evrəndən eşq yağırdı üstümüzə.Anam başımı qaldırıb dizinin üstünə qoydu.Nazlı da başını mənim köksümdən qaldırıb anamın digər dizinin üstünə qoydu.Anam bir əli ilə mənim,başqa əli ilə də Nazlının üzünü sığallayırdı.Ahh,ey xoşbəxtlik,ey həyat sən nə gözəlsən.Beləcə uzun-uzun orada qalmaq istəyirdik.Uzun zaman idi anamın dizlərinin üstündə beləcə rahatlamaq istəyirdim.Cəbhədə ölümlə qarşı-qarşıya gəldiyimdə anam dururdu gözlərimin önündə.Anamın gözlərindən axan damlalar üzümüzə damladı.Səssizcə anamın göz yaşlarına baxırdıq.Bir neçə söz pıçıldadı anam:“oğlum inşalla sağ-salamat dönüb gələrsən sizə gözəl bir toy tutaram.” Sonra da örpəyinin ucu ilə göz yaşlarını sildi.Əslində anam da sevincdən,xoşbəxtlikdən ağlayırdı.Saatlarca ordaca uzanıb anamın nəvazişini görmək istəyirdik.Artıq gec idi.Anam “yemək ocaqdadır,yanmasın.Alxın gedək evə.Qonaqlarımız da indi acıqmış olarlar.”-dedi.XXVI Yemək yeyilib süfrə yığışmış,ancaq vodka şişələri ortada idi.Ənvər bardaqlara ara-sıra vodka süzürdü.Ənvər:Müəllim,islam öncəsi türk kimliyində rənglər üzərinə araşdırmanız davam edirmi? O gün bu “şin” sözü ilə bağlı bir şeylər söyləmək istəyirdiniz.Müəllim:Ənvər bəy,“şin” şamançılıqda sonsuz olan Tanrı özəlliklərindən biri olmuş.“Şin” sözü həyat duyğuları ilə dolu olan bir mənanı ifadə edər.Yağmur:Necə? Müəllim:Nə zaman ki,“şin” bir rəngə artırılır,o rəngə həyat duyğularını doldurmuş olur.Çünkü şaman inancında “şin” Tanrının həyat bəxş edən özəlliklərindəndir.Bəzi rənglər var ki,“şin” ona artırılanda həyat duyğuları və gözəlliklə dolu anlam ifadə edər.Məsələn sarı” rəngi kimi.Sarı rəngi solğunluğun,yorğunluğun da əlamətidir.Payızda yarpaqlar saralır.Buradakı sarılıq ölüm rəngidir.Saralmış yarpaqları anlatdğımız zaman “sarışin” demərik.Çünki budaqlarından qopub saralmış yarpaqlarda artıq həyat yoxdur.Bir haldakı “sarışin” həyat duyğularını anladar.“Sarışin göəzl” söylədiyimizdə,həyat duyğularını canlandıran bir gözəl haqqında danışırıq.Yəni burada artıq sarılığın solğunluğundan heç bir əsər-əlamət yoxdur.Bu bayatıya diqqət edin:“Saralmışam,solmuşam www.BayBak.com üçün PDF formasına çevrilib 103 Bulud kimi dolmuşam Ağlamayım neyləyim Mən yardan ayrılmışam.” Buradakı sarılıq və solğunluq eyni anlamdadır.Ancaq “şin” gəldiyində solğuluğa yer olmaz.Nazlı:“Qaraşin” də eyni məntiqlə izah edilə bilərmi? Müəllim:Bəli edilə bilər.Çünkü qara rəngi də məchulluğun,bilinməzliyin və ölümün rəngidir.Ancaq “şin” artırıldığında qara rəngində olan bilinməzlik və ölümlülük aydınlığa qovuşur.Qara rəngində olan qorxunc bilinməzlik aydınlığa qovuşur.Qara rəngi həyatın içinə girir.Yəni “şin” qara rənginə həyat bağışlayır.Çünkü “şin” Tanrının həyat bağışlayan özəlliyidir.Yüksəl:Çox maraqlıdır.Bu unudulmuş və haqqında az bilgimiz olan qavramların yenidən dilimizə bu şəkildə gətirilməsi və içindəki dəriliyin açıqlanması həm dil bilgimizi artırar,həm də əski önəmli dəyərlərimizlə ilişkimizi sağlar.Demək olar ki,hər gün dilimiz üzərinə dərin basqılar nəticəsində bir çox qavramlar dilimizdən çıxarılır.Sizin bu kimi araşdırmalarınız insanların düşüncəsini hərəkətləndirə bilər.Yalınız bir şey sormaq istərdim.İslam öncəsi bizim tariximizə baxışınız necədir? Müəllim:Bilirsiniz ki,ərəblər əllərində gül-çiçək gəlib bizi islama dəvət etmədilr.İslam yayqınlaşdığı zaman ərəb milliyətçiliyi ilə özdeşləşmişdi.Hətta ərəb olmayan “mevali” deyirdilər.Mevali,yəni vəlisi və sahibi olan,yəni ikinci dərəcəli insan.Mevalilərin müsəlmanlığına da bir qədər inanmırdılar.Çünkü islamda müsəlmanlar qardaş sayılır.Ərəblər ərəb olmayanlarla qardaşlığı qəbul etmirdilər.Çünkü ərəb olmayanları kölə kimi satıb para qazanırdılar.Ən önəmli səhabilərin belə,onlarca,yüzlərcə kölələri var idi.Türk milləti bu şəkildə yayqınlaşan islama qarşı etiraz olaraq bir sürü yaradıcılıqda bulundu.Bu əsərlərin çoxunu tarixdən sildilər.Tarixdə təsadüfən qalanlar da var.“Kitabi Dədə Qorqud” onlardan biridir.Kitabi Dədə Qorqud türkün öz kimliyini unutmayaraq,öz kökü üzərində islamı qəbullənmə baxışını ortaya qoyar.“Qutatqu bilik” də o şəkildə.İslam o zaman qaliblərin əlində asimilasiya aracı idi.Bu gün olduğu kimi.Bilirsiniz bu gün də bizi farslarla ortaqlaşdıran şiə inancıdır.Əslində biz bu inancda ortaq deyilik.Biz yox oluruq,farslar var olur.Bizim Dədə Qorqudlarımızın milli islam oluşdurma girişimi zəfərlə sonuclanmadı.Özəlliklə Səfəvilərdən sonra bizim tarixi və sosial toxumuz alt-üst oldu.Çox şeylər itirdik və farslar çox şeylər qazandılar.Ancaq tam olaraq tarixdən silinmədik.Hələ həyatdayıq və qurtuluş imkanımız var.Saday:Qurtuluş imkanımız necə ola bilər ki,bütün imkanlar farsların əlində.Müəllim:Bir müddətdən sonra siyasi islam iflasa uğrayacaq.Zatən bu gün belə,toplumda sekular,yəni dinin siyasətdən tam olaraq ayrı olması duyğu planında meydana çıxmışdır.Ancaq bu gəlişmə düşüncə planına daşınmamışdır.Düşüncə planına daşınıb və öz ana dilimizdə ədəbiyatını oluşduran sekular dünya görüşü bizim qurtuluş açarımız olacaq.Zatən www.BayBak.com üçün PDF formasına çevrilib 104 Türkiyədə də bizi qurtaran bu görüş oldu.Yoxsa bütün Osmanlı qaranlığından on yarpaqlıq mənəvi miras qalmamışdı.Nazlı:Çox haqlısınız.Bu təsbitiniz tam yerindədir.Müəllim:Din anlayışı içində milli iradəmiz çökərtilmişdir.Yağmur:Milli iradəni necə dəyərləndirirsiniz? Müəllim:Milli iradə ortaqlaşmış,mərkəzləşmiş kollektiv istəkdir.Bu istəyin siyasi,tərbiyəvi və sosial amacları olur.Bu amaclara görə ortaq toplumsal duyğular və yaradıcı düşüncələr səfərbər olur.Bir millətin öz yapısı üzərində yüksəlməsi üçün ortaq milli iradəyə ehtiyac var.Milli iradəsi dağınıq duruma gəlmiş bir millət uzun zaman ayaqda dura bilməz.Mən:Milli iradənin şəkillənməsində milli dilin də bir önəmi varmı? Müəllim:Milli dil,milli kimliyin və milli iradənin təməlini təşkil edər.Əslinə baxsanız bizim çoxumuz sistemin əlində elə əsir olmuşuq ki,öz milli kimliyimizi və milli iradəmizi təxrib etməklə məşğuluq.Məsələn mən müəlliməm.Ancaq çocuqlara ana dillərini deyil,fars dilini öyrədirəm.Çocuqların dil öyrənmə sürəcində nə qədər ruhən əziyət çəkdiklərini hiss edirəm.Bu çocuqlar kimlərdir? Bunlar bizim gələcəyimizdir.Bu üzdən də öz əlimizlə öz gələcəyimizi məhv edirik.Varlığı biz necə öyrənirik? Varlığı öyrənmək üçün bir dil lazımdır.Əslində biz varlığı öyrəndiyimiz zaman,dili öyrənirik.Dilin dərinliklərini öyrənirik.Çünkü varlığı sözlərlə öyrənirik.Varlıq sözlər şəklində beynimizdə və duyğularımızda anlam qazanır.Varlıqdakı sınırlandırmalar sözlər vasitəsi ilə gerçəkləşir.“Su” və “dəmir” arasında bir sınır və ayrımlaşma var.Bu ayrımlaşmanı bu sözlər beynimizdə var edir.Ancaq sözlərimiz dar kənd mühitində və ya şəhər məişət səviyəsində həbs edilib.Varlığı öz dilimizdə öyrənə bilmədiyimiz üçün dilimiz öz dərinliyinin seyrinə dala bilmir.Nazlı:Sizcə bir aydınlanma hərəkəti bu sorunun çözülməsinə yardımçı ola bilərmi? Müəllim:Aydınlanma və azadlıq bir-birini tamamlayan iki qavramlardır.Azadlıq olmayan yerdə aydınlanma olmaz.Dini istibdadın hakim olduğu bir ölkədə aydınlanma hərəkəti mümkün olmamışdır.Zatən aydınlanma dini bir yana buraxıb ağılı öna çıxarmaqdır.Məncə aydınlamanın ən sadəcə tərifi “bilirəm”lə “inanıram” anlayışlarının fərqinə varmaqdır.Bizim toplum inanan toplumdur,bilməyə çalışan toplum deyil.Bu da dini istbdad üçün yararlı bir durumdur.Dini istibdadın qaranlığında bir tariximiz burxulub qalmışdır.Bu tıxanıqlığı ortadan qaldırmaq milli kimliyimizin yüksəlişinə zəmin yarada bilər.Zatən keçən əsrin əvvəllərindəki türkçülərin qərbləşmə istəkləri də burdan qaynaqlanmaqda idi.Din qaranlığında boğulmuş bu tarixi qurtamaq üçün Qərbdəki modern inqilab bizə lazım idi,yenə də lazımdır.İslam inqilabı bunun qarşısını kəsdi,ancaq islam istibdadı uzun vədə davam edə bilməz.Yüksəl:İslam inqilabı qaranlıqdakı sürülərin büdrəməsi idi.www.BayBak.com üçün PDF formasına çevrilib 105 Müəllim:Doğrudur.Pəhləvi istibdadı elə bir qaranlıq oluşdurmuşdu ki,o qaranlığın içindən islam inqilabı doğdu.Qaranlıq öz cinsini doğurdu.Çünkü heç bir aydınlama hərəkəti olmadi,çünkü heç bir azadlıq yox idi.Yüksəl:Sürülərin birinin arxasınca qaçması öndə olanın haqlı olduğunu göstərməz.Xumeyninin arxasınca gedən sürülər sizin də söylədiyiniz kimi “bilirəm” və “inanıram” anlayışlarının fərqinə varmamışdılar.Ancaq mənə elə gəlir ki,bu dini istibdadı da təcrübə etmiş olacaq millətin gələcəkdə bir tək alternativi olacaq.O da aydınlanma təlaşı içinə girmək olacaqdır.Müəllim:Ola bilər.Ancaq baxır aydınlanmadan məqsəd nədir? Yüksəl:Məncə,hər qavramın üzərinə dəyişik bucaqlardan və tarixi durumdan baxıb incələmədə,açıqlamada bulunmaq olar.Aydınlanma mənə görə nədir? Aydınlanma insan ağlının öz işığına bürünməsidir.Uzun əsrlər boyunca dinlər və törələr tərəfindən insan ağlının önünə bir sürü əngəllər qoyulmuşdur.Əsrlər boyunca insanın yaradıcı ussal (əqli)enerjisi məzara gömülmüşdür.Şəriət yasaları və törələr düşüncənin önünü kəsmişlər.İtaət və köləlik insanın biricik qurtuluş yolu sayılmışdır.Düşündürücü,insan ağlını dərinləşdirən fəlsəfi şübhələr susdurlmuşdur.Bu susduruluşla da insan ağlı qaranlıqlara gömülmüşdür.Bütün çağlarda insan usu (ağlı)bu qaranlıqlardan qurtulmaq üçün çabalamışdır.Çünkü ağlın soru sorma kimi bir özəlliyi var.Qaranlıq çağ dediyimiz dönəmlərdə soru sormaq yasaqlanmışdır.İnsan ağlının öz işığına bürünməsi soru sormaqla başlar.Şəriət və törələrin soruları öncədən hazır olmuşdur.Yüz illər boyunca hazır bulunan sorulara görə,əlbəttə ki,yüz illər boyunca dəyişməyən cavablar da verilirdi.Aydınlama demək,yeni soru-cavab dialektikasının yaranmasıdır.Aydınlama daimi dəyişiklik,sürəkli gəlişmədir.Dəyişimin olmadığı yerdə heç bir yeni düşüncə meydana çıxa bilməz.Gözümüzün önündə sonsuz varlıq var.Uzay (fəza)sonsuzdur.Uzayın (fəzanın)sonsuzluğu kimi insanın zehni və düşüncə olanaqları da sonsuzdur.Bu sonsuz imkanlar sonlu qıldığında zehn qaranlıqlara gömülür.Aydınlanma zehnin öz sonsuz uzayında devinməsidir (hərəkətliliyidir).Sürəkli dəyişim,sürəkli devingənlik.Ənvər:Yüksəl bəy,bunun milli yönünü necə anlamaq mümkündür? Yüksəl:Doğada hər nəsnənin varlığı bir başqası ilə qiyasda bəlli olur.Dağ-dərə,Dəniz-torpaq,alçaq-hündür,yol-uçurum.Bu örnəkləri artırmaq da mümkündür.Toplumsal (sosial)doğada da bu şəkildədir.Toplumsal sınıflər bir-biri ilə qiyasda mövcuddurlar.Uluslar da o şəkildə.Özəlliklə qonşu uluslar bir-biri ilə qarşılaşdıqlarında varlıqlarının bilıincinə vararlar.Daha doğrusu ulus doğanın bir ürünüdür,təbiətin dəyişik dillərdə şüurlanmasıdır.Kəndi varlığının bilincində olma ulusal aydınlanmanın təməl şərtidir.“Mən ulus olaraq varam”-deyildiyində bu,bir bilinclənmə sürəcinin göstərgəsidir.Ulusal bilinclənmə hər şeydən öncə dil üzərinə yenidən baxışla başlar,tarixi verilər bu şəkildə anlatmaqdadır.Hər dilin bir sınırı var.Bir dilin sınırları bitdiyində,başqa bir dilin sınırları başlar.Düşüncənin aracı dil olduğundan,həm də dilin də düşüncəni ürətən etkən olduğundan,aydınlanma www.BayBak.com üçün PDF formasına çevrilib 106 və düşünmə üçün ilk öncə bir dil gərəkməkdədir.Aydınlanma fəlsəfi bir olqudur.Fəlsəfənin konusu isə dil,düşüncə və varlıqdır.Bunlardan biri əksik olduğunda fəlsəfə yapılmaz.Buradakı dil konusu ulusal konudur.Dildəki sözcüklər ulusların ortaq mənəvi sərmayəsidir.Bu sərmayənin düşüncə yolu ilə varlığı bilmə aracına dönüşməsi ulusal aydınlanmanın başlanqıcıdır.Ulusun kəndinisini yenidən tanımlaması,şəriətin və törələrin qaranlığında sıxışdırılmış,həbs edilmiş olan sözcüklərə özgürlük tanıması,aydınlanma çabasıdır.Dildə var olan bir sürü sözlər törələrin,tarixin,dini basqıların zindanındadır.Bu sözcüklərin özgürlük qazanması,kəndini yenidən tanımlaması,yeni anlamlarla düşüncə dünyasına sıçraması zehni aydınlanmanın ürünüdür.Ulusal aydınlanmanın izləri dildə qalır.Aydınlanmanın ilkin görəvi,dili törələrin,şəriətin əsarətindən qurtarmaqdır.İndi burada müəllimin üzərində durdğu bir mövzu,önəmli bir mövzu var.Müəlləm deyir ki,azadlıq və aydınlanma bir-birini tamamlayan iki qavramdır.Ancaq qaranlıq nə qədər sərtləşirsə,bir o qədər də aydınlığa çox ehtiyac duyulur.İslam istibdadı ölkəni sardıqca əqli aydınlanmaya olan ehtiyac sosial bir zərurət kimi ortaya çıxacaq.Əlbəttə ki,azadlıq olmadan aydınlanma çox çətindir.İslam istibdadının siyasi fəlsəfəsinə görə sadəcə allahən minlərcə mələkləri bizim casusluğumuzu etməməli,həm də rejimin düşüncə qatili casusları da yurddaşı təqib etməlidir.Belə bir zamanda aydınlanma çox çətindir.Ancaq bizim bu gecəki söhbətlərimiz aydınlanma örnəyi deyilmi? Bizim milli yöndəki aydınlanmamız elə bu şəkildə başlayacaq.Öncə evlərdə,sonra da geniş toplum ölçüsündə.Müəllimin görüşlərindən bu gecə mən çox yararlandım doğrusu.Müəllim:Yüksəl bəy,bunlar geniş fəlsəfi mövzular.Yalnız günümüzdə bir gerçəklik var.Paranın,sərmayənin yaratdığı əxlaqi dəyərlər var.Bu para da,sərmayə də fars kimliyi əssında ölkədə yapılanmışdır.Yüksəl:Çox doğrudur,ancaq mənim anlatdığım aydınlanma axışı içində heysiyətli milli mübarizəyə başlamaq mümkün ola bilər,mümkün etmək lazım.Yəni qarşımızda ikinci alternativ yoxdur.Bir qurtuluş söz qonusudursa,onu bizə kimsə verməyəcək.Öz mücadiləmiz nəticəsində qazanacağıq.Gecə yarısını keçmişdi.Ancaq söhbətlər o qədər həyəcanla davam edirdi ki,kimsə zamanın keçişinin fərqində deyildi.Müəllim,qonaqların sevimli və aydın dostlarına dönüşmüşdü.Qısa sürəli tanışlıqda onun dünya görüşü açıqlanmış və geniş bilgilərindən faydalanmışdıq.Müəllim getmək üçün izn istədi.Onu yola salarkən,hər kəs ayağa qalxdı.Böyük bir dost və fikir adamı kimi hər kəs müəllimlə görüşüdü.Müəllim də çox sevinirdi bizlərlə tanış olduğu üçün.Müəllim getdikdən sonra artıq yatmaq zamanı gəlmişdi.Sabah tezdən qalxıb yenə də tarlaya gedəcəkdik.XXVII www.BayBak.com üçün PDF formasına çevrilib 107 Bu şəkildə günlər bir-birini sürətlə izləyirdi.Qızlar anamın pişirdiyi dovğadan və kətədən duymaq bilmirdilər.Anamın kətə pişirməsini qızlar yaxından izləyib və xəmirə su tökmə kimi bəzi işlərdə yardımçı oldular.Anam şomunu yaxşıcı qaynadıb sonra bərk-bərk sıxdı.Sıxılmış şomunu yağda bir azcıq qızardıb taxtanaın üstündə oxlola yaydığı xəmirin arasına qoyub üstünə başqa bir xəmir vərəqi çəkirdi.Daha sonra da bunları təndirdə yapırdı.Kətəni yeməkdən doymaq olmurdu.Baharın yeməyi sayılırdı kətə kəndimizdə.Günlər ard-arda keçdi və bizim kənddə qalma vaxtımız bitdi.Anam gecə yarısına qədər sabahkı səfərimiz üçün bəzi yeməklər hazırladı.Qızlar da anama yardım edirdilər.Həm Yağmur,həm də Nazlı sanki bu evin yavrularıymışlar kimi davranırdılar.Çox doğmalaşmışdılar.Anam öz əlləri ilə toxuduğu bir örpək şalı Yüksələ verib və “Bu şalı mənim tərəfimdən anana hədiyə verərəsən.”-dedi.Yüksəl şala baxıb:“Çox sağ olun Gülqayıd ana,Anam heç vaxt bu gözəlliyə şal görməmişdir sanıram.Payınız çox olsun.Anam sizin bu dəyərli hədiyənizdən çox sevinəcək.”-dedi.Qızlar o gecə heç yatmaq istəmirdilər.Anamla və Ənvərlə,Lalə ilə daha çox danışmaq istəyirdilər.Anam Yüksələ “Bala,sən araba sürəcəksən,get yat ki,sabah yuxusuzluğun üzdən iraq xata çıxarmasın.”-dedi.Yüksəl qəbul edib yatmağa getdi.Qızlar çox gec yatdılar.Anam səhər erkəndən qalxıb inəkləri sağıb öürüşə yola salmışdı.Ənvər də hələ tarlaya getməmişdi.Bizi yola saldıqdan sonra gedəcəkdilər.Ayrılma zamanı gəlmişdi.Anam bir-bir boynumuza sarıldı.Yüksəlin boynuna sarılarkən “Tanrı sizə kömək olsun.Oğlum,bir-birinizdən müğayət olun.”-dedi.Hamımızın içimizi bir kədər sarmışdı.Hamımız Lalə ilə də sarılıb öpüşdük.Lalə də çox dolğun idi,ağlamağa bəhanə axtarırdı.Sıra Ənvərlə görüşməyə gəlmişdi.Yüksəl:Ənvər bəy həyatımda çox insanlarla tanış olmuşam,ancaq sizin təbiətinizdə olan mərdliyi,şərifliyi çox az adamda görmüşəm.Gerçəkdən də çox məmnun oldum.Bizim üçün çəkdiyiniz zəhmətlər üçün də ayrıca təşəkkür edirəm.Sağlıq olsun,gələcəkdə tez-tez görüşərik.Bu əsgərlidən sağ-salamat qurtarsaq,bir yerdə çox xoş günlər yaşayacağıq.Ənvər:İnaşalla sağ-salamat qurtararsınız.Mən qardaşımın sağ-salam qurtarması üçün bir quzu qurban demişdim.Sənin də sağ-salamat qayıtman üçün bir başqa quzu qurbanlıq olaraq niyət elədim.Ənvərin bu sözləri Nazlı ilə Yağmuru çox təsirləndirdi.Bu zaman Yüksəl Ənvərin boynuna sarılıb dedi:Mən sənin qardaşınla tanış olduğumda bilirdim onun belə gözəl və nəcib ailəsi var.Sizi gördüyümdə də bu təsdiqləndi.Çox sağ ol Ənvər bəy.Bir yerdə gəlib qurbanlıqların ətini yeyəcəyik.Bu dəfə atamla anamı və kiçik qardaşım Ulaşı da gətirəcəyəm.Yağmur gözlərindəki nəmlə Ənvərlə görüşürdü.Ənvər onun əlini sıxmaq istədi,ancaq yağmur Ənvərin boynuna sarılıb “Sən mənim böyük qardaşımsan.Həyatımın unudulmayacaq anlarından biri də səninlə və sənin bu gözəl ailənlə tanışmaq oldu.Əsən qal Ənvər bəy,yenə də görüşərik.”-dedi.www.BayBak.com üçün PDF formasına çevrilib 108 Nazlı isə əlləri qoynunda gözlərindən yaş gilələri axaraq yağmurun görüşməsini gözləyirdi.Ənvərin üzündən öpüb boynuna sarıldı və “Ənvər bəy,sanki,dünyaya gəldiyim gündən bəri səni tanıyıram.Qəlbimin dərinliyində sənin özəl bir yerin var.Yenidən səninlə görüşmənin hesabını edəcəyəm.Əsən qal qardaşım mənim.Çəkdiyin zəhmətlər üçün çox sağ ol.”-dedi.Qızların bu davranışları çox ciddi görünüşü olan Ənvəri də etkiləmişdi.Duyğulanmışdı və uyğun sözləri tapmaqda çətinlik çəkirdi.Ona görə də “çox sağ olun,hər zaman bizə gəlin,bizi unutmayın,biz sizləri unutmayacağıq.”-dedi.Ən son da mən anamla və Ənvərlə bir-birimizə sarıldıq.Ənvər boynuma sarılarkən “Çox sağ ol ki,belə təmiz bir ailə ilə dost olmusan.Bu gözəl dostlarını qonaq gətirdiyin üçün çox sağ ol,ancaq unutma ki,hər zaman dostlarının yolunu gözləyəcəyik.”-dedi.Lalə ilə də görüşdükdən sonra artıq ayrılıq zamanı gəlmişdi.Arabaya minib yola düşdük.Qarşımıza çıxan kəndin adamlarına əl edib vidalaşırdım.Artıq kənddən çıxmışdıq və Təbrizə tərəf gedirdik.Hamımız susqun idik.Bir saata yaxın demək olar ki,kimsə heç bir söz danışmadı.Sonunda Yağmur bu səssizliyi qırdı və “Yüksəlim,sən çox sevimli insansan.Çox sağ ol ki,belə təmiz ailələrlə tanış olursan.”-dedi.Sonra da arxadan əlini mənim çiynimə qoyub:“Gözəl ailən var.Çox sağ ol ki,bizi də Muğana gətirdin.Yurdumuzun cənnət guşəsi.Siz olmasaydınız bu gözəl duyğuları yaşaya bilməzdik.”-söylədi.Yüksəl:Millətimizin içində Ənvər kimi insanları görəndə,adam düşünür ki,bu millətin yolunda savaşıb ölməyə dəyər.Ancaq nə yazıq ki,bizlər hələlik məhkum edilmişik.Öz millətimizin yolunda deyil,canavarlaşmış qatil Xumeyninin istəkləri yolunda savaşırıq.Bu tarixin yönünü dəyişdirməliyik,belə olmaz.Fars milliyətçiliyi yolunda nə zamana qədər türk gəncləri öləcəklər? Yüksəl son cümləni çox vurğu və şiddətlə söylədi.Yenə də səssizlik davam edirdi.Germini keçib gədiyi çıxdığımızda nazlı:“Yağmur,qarnım acıqdı.Gülqayıd ananın kətəsindən çıxar yeyək.”-dedi.Qızlar Təbrizə qədər heç bir restorana dönmədilər.Acıqdıqlarında yalnız kətə yedilər.Axşam çağı Təbrizə çatdıq.Sürəyya xanım anamın şal hədiyəsindən o qədər sevinirdi ki,Süleyman bəyə göstərib:“Süleyman,sən alla bax gör nə gözəldir.”-söyləyib dururdu.Qızlar Muğan səfərimizi təfərrüatı ilə anladır,anam,Ənvər və digər kənd adamlarımız haqqında danışır,çəkdikləri rəsimləri göstərirdilər.Mən,Nazlı və anam olan bir şəkili nazlı göstərib və “bax,bu rəsmi böyüdüb İstanbuldakı çalışma masamın üstünə qoyacağam.”-dedi.Yüksəl də böyük məmnuniyətlə danışırdı.Ancaq yağmur elə danışırdı ki,sanki “Nazlını verməkdə tərəddüd etməyin!” fikrini təlqin edirdi.Onların verdiyi bu bilgilər ata-ananı çox məmnun etmişdi.Mənə olan münasibətləri daha da səmimiləşirdi.Özəlliklə Yağmurun gülə-gülə:“Hələ bu kətədən bir az yeyin görün biz nə keflər çəkmişik Muğanda.”-deməsi hamını güldürürdü.www.BayBak.com üçün PDF formasına çevrilib 109 Sürəyya xanım da bəzi şeyləri hazırlamışdı bizim sabahkı kürdistana yolçuluğumuz üçün.Anamın qoyduğu bəzi əşyaları da Yüksəlin böyük çantasına yerləşdirdi.Artıq Sürəyya xanım bu dəfə sanki iki oğlunu ölümə yolçuluq edirdi.Süleyman bəylə bir yerdə çantalara bəzi əşyaları doldururdular.Yağmurun və Nazlının İstanbuldan gətirdikləri kitablar isə çox yer tuturdu.Saatlar irəlilədikcə Təbrizi tərk etmə zamanımız da yaxınlaşırdı.Nazlı mənim əlimdən tutub pillələrdən zerzəmilərinə tərəf çəkdi.Aşağıdakı gözəl bir otaqları da varmış.Nazlı və Yüksəl Təbrizdə dərs oxuduqlarında burda hazırlaşırmışlar.Otağa keçdik və Nazlı:“Otur burda gözlə,anamı da çağracağam.Sənin yanında,sən burdaykən bu məsələni bir dəfəlik çözəlim.”-dedi.Mən:Nazlı,bəlkə tələsməyək,əsgərliyi bitirim gəlim sonra.Nazlı:Yox,indi tam zamanıdır.Qoy atam-anam mənim qəti qərarımı görsünlər.Çünkü əminəm onlar da sevinəcəklər.Nazlı öncə anasını çağırdı.Anasına olayı anlatdıqdan sonra Sürəyya xanım:“Qızım siz getdikdən sonra atanla bu haqda çox danışdıq.Madam ki,bir-birinizi sevirsiniz.Gedib ailəsini də görmüşsən.Bizim sevinməkdən başqa bir işimiz qalmır.”-dedi və sonra da bütün ailə gəldi.Mən də utana-utana hamısına təşəkkür etdim.Hər zaman nazlı ilə dost olacağımızı söylədim.“Görəcəksiniz ki,heç bir zaman peşman olmayacaqsınız.”-dedim.Süleyman bəy:İnşalla peşman olmarıq.Yüksəlin dostları çox namuslu və şərif insanlar olur.Əsgərliyinizi qurtarın gəlin ikinizin də tuyunu bir yerdə edəcəyəm.Yüksəl də,Yağmur da bizi təbrik etdilər.Ulaş da əlində anamın bişirdiyi kətəni yeyə-yeyə söhbətləri dinləyirdi.Mən artıq ilk gündən ruhuma yaxın olan bu ailənin gerçək bir üzvü olmuşdum.Süleyman bəydən və Sürəyya xanımdan izn istədim ki,gedək Nazlı ilə şəhərdə bir az dolanaq.Etiraz etmədilər.Nazlı ilə bir yerdə çıxıb şəhərin mərkəzinə bir qızılçıya girdik.Nazlımın bəyəndiyi bir qızıl üzüyü alıb barmağına keçirib denədik.Tam uyğun idi.Üzüyü barmağına keçirdikdən sonra çıxıb şəhərdə dolaşmaq istədik.Təbrizin küçələri çox hay-küylü idi.Nazlı ilə belə anlaşdıq ki,Əsgərlikdən sonra mən də istabula gəlib orada təhsilimi davam edərəm.XXVIII Süleyman bəy əşyaları arabaya yükləmişdi.Bizi terminala aparacaqdı.Qızlara gəlməmələrini dedik,çünkü arabada yer olmayacaqdı.Əşyalardan içəri də yığmışdı Süleyman bəy.Onlarla sarılıb görüşdük.Ulaşla da görüşdük.Qızların gözləri yaşlı qaldı.Sürəyya öndə oturdu,biz arxada.Sürəyyanın göz yaşları durmaq bilmirdi.“Çox pis yuxu görmüşəm.Çox narahatam,allah bu savaşı çıxaranın evin yıxsın.”-deyirdi.Təkrar-təkrar “Bir-birinizə göz qulaq olun,sizə qurban olum.”-söyləyirdi.Biz isə Sürəyya xanıma ürək-dirək verirdik.Terminala çatmışdıq.Əşyaları Sənəndəcə gedən avtobusun anbarına yükləyib Sürəyya xanımla və Yüsif bəylə sarılıb ayrıldıq.Avtobus www.BayBak.com üçün PDF formasına çevrilib 110 hərəkət edərkən Süleyman bəyin də göz yaşlarının axdığını gördüm.Onlar Yüksəli son dəfə olaraq görürdülər.Bu uzun boylu,yaraşıqlı oğullarını bir daha görməyəcəkdilər.Sənəndəcdən Mərivana və ordan da hərbi yük maşınlarının arxasında xidmət sahəmizə getdik.Yol boyu yüzlərcə tankın təpələrin arxasında səf çəkdiyini,yeni yığınağın yığıldığını gördük.Xidmət yerimizə çatdığımızda “məzuniyətlərin ləğv olunduğunu” söylədilər.Bəlli idi ki,qarşımızdakı günlərdə bu istiqamətdən İrağa hücüm olacaqdır.İrağın əlində olan Kəlləqəndi adında bir təpə var idi.O bölgədə ən yüksək təpə idi.O təpəni əlində bulunduran tərəf,bölgəni yaxşı kontrol edə bilirdi.İndi bu bölgənin ən yüksəliyi İrağın əlində idi və İran onu almaq istəyirdi.Biz məzuniyətdə olduğumuz 18 gün ərzində dəstəmizə yeni əsgərlər gəlmişdi.Bu bölgənin alayları həm insan və həm də silah açısından təchiz edilmişdi.Bir neçə ay idi bölgəyə sürəkli yığınaq yapılırdı.XXIX Bölgəmizə o qədər silah,tank,top,piyadə ordu yığılmışdı ki,artıq hücumun başlayacağı an məsələsi olmuşdu.Sonunda da bu əmr gəldi.Piyadə ordunun gecənin qaranlığında sınırı keçib İraq torpaqlarına girdiyini dedilər.Kəlləqəndinin ətəklərində İran ordusu dayanmışdı.Biz,top,tank,qumbara ,katyuşa atışları ilə həm İraq piyadələrinin üzərinə atəş yağdıracaq,həm də daha öncədən yerləri bəlli edilmiş İraq topxanaları və tankları üzərinə atəş edib onların hərəkətlərini qeyri-mümkün edəcəkdik.Gecə saat 12-də atəş əmri gəldi.İran tərəfindən qumbaradan,toplardan,tanklardan,katyuşalardan atəş yağırdı İraq torpaqlarına.Səhərə qədər İraq tərəfinin müəyyən edilmiş hədəfləri vuruldu.İraq tərəfi elə qafil yaxalanmışdı ki,hələ özünü toparlayıb cavab atəşi verə bilmirdi.Səhər saat 8-də Kəlləqəndinin zirvələrini vurmağı durdurduq.Çünkü piyadələr hücuma keçmişdi.Ancaq İrağın arxa cəbhəsi sürəkli vurulurdu.Gün doğduqdan sonra İranın savaş uçaqları və dikuçarları da (helikopterləri də)hücuma keçdilər.Axşam saat 16 civarında Kəlləqəndinin İran ordusu tərəfindən “fəth” edildiyi bildirildi.“İslam ordusu”na moral vermək üçün gələn mollalar əsgərləri təbrik edib və həzrət “Mehdi”nin bu zəfərdə yardımı toxunduğunu deyirdilər.İran tərəfinin top atışları davam edir və tanklar da Kəlləqəndinin çevrəsini sarıb öncədən bəlli edilmiş uyğun yerlərdə yerləşib atışlarına davam edirdilər.Bir gün bu şəkildə davam etdi.Bir gün İraq tərəfindən heç bir qıpırdanış olmadı.İrağın piyadələri öldürülmüş,yaralanmış,əsir alınmış və topxanalarına sərt zərbə endirilmişdi.Bu sırada Kəlləqəndiyə yaxın olan Hələbçə şəhərinin İran ordusu tərəfindən ələ keçirildiyi xəbərini də radiodan duyduq.Tam dolu bir gün keçdikdən sonra İraq ordusu özünü toparlamış və əks hücuma keçmişdi.Miraj və MİG-23 savaş uçaqları İranın topxanlarını bombalayır,Kəlləqəndinin zirvəsinə həm bomba yağdırır,həm də əlaniyələri atırmışlar ki,əgər diri qalmaq istəyirsinizsə qaçın,yoxsa hamınız öləcəksiniz.www.BayBak.com üçün PDF formasına çevrilib 111 Bizim dəstəmizin bulunduğu yerə də savaş uçaqları bomba yağdırdı və bir neçə əsgər tikə-tikə oldu.Bizim qumbaraatanlarımız işdən düşmüşdü.Çünkü bomba qəlpələri qumbaraatnlara da toxunub dəlik-deşik etmişdi.Bu üzdən də artıq heç bir iş görə bilmir və istənilən hədəflərə atəş yağdıra bilmirdik.Mərkəzdən xəbər gəldi ki,qumbaraatan dəstənin hamısı Kəlləqəndiyə yönləndirilsin.Kəlləqəndinin zirvəsində gedib İrağın əks hücumuna qarşı dirənəcəkdik.Dəstəmizin komanderi irəliyə doğru hərəkət əmrini verdi.Bizim dəstə ilə bir yerdə minlərcə təqviyə qüvvə Kəlləqəndinin zirvəsinə doğru hərəkət edirdi.İraq savaş uçaqları da tam bu piyadələrin ortasına bomba yağdırırdı.Belə getsə idi Kəlləqəndinin zirvələrinə çıxacaq əsgər qalmayacaqdı.Bombaların içində gənc adamlar param-parça olurdular.Hamının sifətində ölüm qorxusu Kəlləqəndiyə tərəf dırmaşmağa davam edirdik.Axır ki,bir təhər Kəlləqəndinin zirvəsinə çatdıq.Yüksəkliyin zirvələrində dərin xəndəklər qazılmışdı və İran piyadə ordusu bu xəndəklərdə yerləşmişdi.Gerçəkdən də bu yüksəkliyin çox önəmi var imiş.Bölgədəki bütün hərbi hərəkətləri bu yüksəklikdən kontrol etmək mümkün idi.Kəlləqəndinin zirvəsindən Hələbçə şəhri də görünürdü.Bu şəhər tam dumanlığa bürünmüşdü və yavaş yavaş dumanlıq çəkildikcə şəhərin görüntüsü aydınca görünürdü.Yalnız havanın tər-təmiz olmasına baxmayaraq,bu dumanlığın hardan qaynaqlandığını bilmirdik.Bizim komander dedi İraq Hələbçəyə kimyəvi bomba yağdırmış.Daha sonra bildik ki,İraq savaş uçaqları İranın topları yerləşən mərkəzlərə də kimyəvi silah atmış.Bu,o demək idi ki,bir azdan kəlləqəndiyə də kimyəvi silah yağa bilər.Bu üzdən də çox qısa sürədən sonra geri çəkiləcəyimiz bəlli idi.Çünkü İraq savaş uçaqları İranın toplarını,tanklarını susdurmuşdu.Bu üzdən də İraq piyadələri heç bir top,tank,qumbara,katyuşa atışları ilə qarşılaşmadan hücuma keçmişdi.Zirvədən İraq əsgərlərinin zirvəyə tərəf tanklarla bir yerdə hücümu görünürdü.Qısa sürədən sonra İranın top və tanklarını susdurmaqdan əmin olan İraq topxanaları Kəlləqəndinin zirvəsinə top atəşi yağdırırdı.Bu dəfə də İran ordusunun piyadələri ölürdü.İran ordusunun əsgər leşləri ilə İrağınkılar bir-birinə qarışmışdı.Xəndəkdə əyilə-əyilə hərəkət edən bir neçə molla “Ey islam ordusunun əsgərləri qorxmayın ölsəniz şəhidsiniz,həzrət Mehdi sizə yardımçı olacaq,sizi cənnətə yönləndirəcək”-söyləyib ora-bura qaçırdılar.Ancaq get-gedə İrağın top atışları güclənir və ən alçaq məsafədən dikuçarları (helikopterləri),savaş uçaqları hər tərəfi bombalayırdı.Bizim komutanımız “əsgərlərə geriyə çəkilmə əmri gəlmiş,hazır olun,geriyə çəkiləcəyəik.”-dedi.Biz bu xəbəri duyar-duymaz gördük ki,İran ordusu qaçmağa başlamış.Əsgərlərin düzəni pozulmuş hər kəs canını qurtarmaq üçün var gücü ilə qaçır.Bu fürsətdən istifadə edib bayaqdan həzrət Mehdi haqqında danışan və indi isə hər kəsdən öncə qaçan mollaları İran ordsunun əsgərləri vururb öldürürdülər.Qaça-qaçda isə kimin molla vurduğu bəlli olmurdu.Mən də bu fürsətdən istifadə edib həyatımızın bəlkə də son anlarında bir molla öldürmənin zövqünü yaşamaq istədim.Bir az öncə önümüzdən keçən bir mollanı qaçarkən gördüm.Molla ilə bəlkə 50 metr www.BayBak.com üçün PDF formasına çevrilib 112 məsafəmiz var idi.Kürəyinin ortasına bir güllə sıxdım.Molla yüksəkliklədn dərənin dibinə tərəf yuvarlandı.Bu zaman Yüksəl:“yaxşı elədin,qoy getsin ağaları “mehdi”nin yanına.”-dedi.Öldürmək üçün molla axtarırdıq.Molla və bir də ordunun istihbaratına mənsub olan hifazət görəvliləri axtarırdıq.Çünkü bu savaşdan diri çıxamayacağımızı bilirdik.Bu üzdən də nə qədər hizbullah öldürsək,nə qədər xumeyniçi öldürsək bir o qədər yaxşıdır,deyə düşünürdük.Kəlləqəndinin zirvəsi İran ordusundan boşalırdı.Biz də xəndəkdən çıxıb qaçmaq istəyirdik ki,İraq səngərlərinin birindən türkçə zarıltı eşitdik.Zarıltıya tərəf yaxınlaşdıqca səsi daha da açıqca eşidilirdi:“Oyadar xəlqi əfqanım,qara bəxtim ouanmazı— fərəklər yandı ahımdan,qara bəxtim oyanmazmı.”-deyirdi.Yüksəl şaşıraraq “Füzulidən şeir oxuyur”-dedi.İkimiz də İraqlı əsgərlərin ölüb və ya yaralandıqları barınaq səngərə girdik.İçərini dışarıya açılmış və önünə bir naylon çəkilmiş baca işıqlandırırdı.Al qanına batmış bir İraq əsgəri ölüm ayağında Füzulidən şəeir oxuyurdu:“Fələklər yandı ahımdan qara bəxtim oyanmazmı?”-deyirdi.Yaralı əsgəri qaldırdıq.İçəriyə atılan bir əl qumbarası qarnını sökmüşdü.Yüksəl:Sən haralısan? İraq əsgəri yorğun,acı dolu gözlərini bizə tikib:“Mən Kərküklüyəm.Siz də Azərbaycanlı olacaqsınız.Qardaşlarım!”-dedi.Yüksəl:Adın nədir? İraqlı əsgər:“Yaşar Çingiz.” Mən:Yaşar,bu kitablar səninmi? Yaşar:Mənimdir.Yaşarın əlində qana batmış bir kitab var idi.Kitabın üzünü oxuyuram:“Füzulinin seçilmiş qəzəlləri,bağdad nəşri.” Yaşar son nəfəsində Füzulini oxumaq istəmiş.Yüksəl paltarını çıxarıb alt bəyaz köynəyi ilə Yaşarın qarındakı yaranı sarıdı və “Səni burda buraxmayacağıq Yaşar.Özümüzlə aparaq səni,yaralı əsirlər içində ölməzsən.”-dedi.Yaşar:Siz gedin burdan,mənim ölməyimə bir şey qalmir.Siz qaçıb canınızı qurtarın” Yaşarı dinləmədik.Mən Yaşarın qana boyanmış Füzulinin kiçik ceb kitabını alıb çantama qoydum.Sonra da Yüksəllə birlikdə Yaşarı səngərdən çıxarıb İrana tərəf aparmaq istədik.Səngərdən xəndəyə çıxar-çıxmaz məni işkəncə edən ordunun xəfiyə başçısı Haşimi ilə üz-üzə gəldik.O məni tanımadı.Ancaq mən arxadan “Haşimi!”-deyə bağırdım.Haşimi geri döndü və “qaçın,qaçın!”-dedi.Mən:Haşimi,səni öldürəcəyəm.Qaçmaqda olan Haşimi durumun nə olduğunu anlayıb geri döndü.Məni tanımışdı.Yaşarın yaralı bədəni mənə söykənib durmuşdu.Tüfəngimlə Haşimini hədəf almaq istərkən o da topançası ilə məni vurmaq istədi.Onun məndən daha tez atəş etmə fürsəti var idi.Bu zaman Yüksəlin tüfəngindən açılan atəş hizbullah Haşiminin dizinin qapağını dağıtdı.XƏndək demək olar ki,boşalmışdı.İraq ordusunun piyadələri 6-7 saatdan sonra zirvədə olacaqdılar.www.BayBak.com üçün PDF formasına çevrilib 113 Haşimi yerə yıxılıb və “Sizi and verirəm həzrət Mehdiyə məni öldürməyin.”-deyə yalvarırdı.Mən:Sənin o alçaq Mehdin gəlsin qoymasın biz səni öldürək.Alçaqlar,millətin gənclərini bir dəyyus “mehdi” adına ölümə verirsiniz,“Mehdi” gəlsin qoymasın biz səni öldürək.Xəndəyin içində arxa-arxaya sürünür və “Məni öldürməyin.”-deyə yalvarırdı.Ətrafdakı leşləri göstərib və “Sənin Qatil Xumeynin bu qədər adamı öldürə bilirsə biz səndən niyə intiqam almayaq alçaqlar! Harda qaldı sizin “mehdi”niz,niyə gəlib “islam ordusu”na yardım etmədi?”-deyə üstünə bağırırdım.Dizi dəlik— deşik olan Haşiminin gözləri kəlləyə çıxmışdı.Çünkü bizim sifətimizdəki intiqam duyğusunu görürdü.Tüfəngin mərmi çıxan lüləsini soxdum haşiminin ağzına və maşanı çəkdim.Beyni parçalanıb ətrafa səpələndi.Artıq adam öldürməyə biz də alışırdıq.İran ordusunda hizbulla axtarırdıq ki,bu fürsətdən istifadə edib öldürək.Hər bir hizbullahı öldürmək insanlığa xidmət imiş.Savaş sırasında bunu dərk etdik.Ətrafa bombalar yağışı davam edirdi.Yaşarı çiynimizə alıb sürünə-sürünə xəndəkdən çıxdıq.Yüksəkliyin İran tərəfinə aşdıqdan sonra üzüaşağı çiynimizdə Yaşar Çingiz sürətlə qaçırdıq.Gün batmışdı.Havanın sərinləməsi hərəkət etməmizi asanlaşdırmışdı.İran sınırına yaxınlaşdığımızda artıq qaranlıq çökmüşdü.Ancaq İranın arxa cəbhəsini İraq topları,savaş uçaqları bombalamağa davam edirdi.Yaşar Çəngiz çiynimizdə get-gedə ağırlaşırdı.Son pıçıltısını eşitdik:“Fələklər yandı ahımdan,qaraa bəxtim oyanmazmı?” İki alçaq təpənin arasında bombaların gəlmədiyi güvənli bir yerdə Yaşarı çiynimizdən endirdik.Yüksəl əlini şah damarına qoydu.Ölmüşdü.Sönmüş gözləri baxırdı.Nə edəcəyimizi bilmirdik.Bir dildaşımıza yardım etmək istəmişdik.Yaşar Çəngizin dodaqlarında son dəfə Füzulinin misraları səsləndi.Yüksəl hönkür-hönkür ağlamağa başladı.İkimizdə ağlayırdıq.Yaşar Çingizin yasını tutub ağlayırdıq iki od arasında.Mən əlimi uzadıb Yaşar Çingizin baxar gözlərini qapadım.Yüksəl çox yüksək səslə ağlayırdı.Sonra da ağlaması “zəminxara” muğamına dönüşdü,kəndiliyindən.Yüksəl gözlərindən yaş axa-axa,hönkür— hönkür ağlayaraq bu qəzəl oxumağa başladı “zəminxara” muğamında.Dərdim oldu aşikar,axırda dildar ağladı Kəhkəşan ərşində ol,saqiyi səyyar ağladı.Ay sifət cananə baxdım qönçə tək oldum xəzan,Qönçənin əhvalına,səhrada gülzar ağladı.Sevdiyim nazəndə yarın həsrətindən yanmışam,Yanmışam,yanmış bu könlüm için əğyar ağladı.Ey uğursuzluq sarıbsan çevrəmi zülmət kimi,Zülmətin bağrın dələn,bağrımdakı naar ağladı.Bir böyük sevdayə həsr etmək dilərdim ömrümü,www.BayBak.com üçün PDF formasına çevrilib 114 Olmadı,arxamca ol sevdalı dildar ağladı.Yüksəlişlər mən dilərkən,uğradım haqsızlığa Mutsuz olmuş könlümə ol çərxi bədkar ağladı.Üst-başımız Yaşar Çingizin qanı ilə boyanmışdı.Bölgədən İran ordusu geriləmiş,daha əskidən olduğu yerlərə yerləşmişdi.İraq ordusu sadəcə Kəlləqəndini geri almaqla yetyinmiş,İrana tərəf hücuma davam etməmişdi.Ancaq top atışları,qumbara atışları davam edirdi.Yaşar Çingizi öldüyü yerdə buraxıb daha öncə dəstəmizin olduğu yerə tərəf qaranlıqda hərəkət etdik.Yalnız mən idim və bir də Yüksəl.İki dost,iki arxadaş.Yaşar Çingizlə məşğul olmağımız bizi geri saxlamışdı.Dəstəmizdən ayrılmışdıq.İran ordusu fərar etməyə başladığında bütün dəstələr,alaylar bir-birinə girmişdi.Fərarda artıq komutan filan tanınmır.Hamı var gücü ilə qaçırdı.Bir çox komutanları əsgərlər öldürmüşdülər.Xumeyni zülmündən bezmiş əsgərlər bu şəkildə Xumeynidən intiqam alırdılar.Dəstəmizin bulunduğu qərargaha doğru hərəkət edirdik.Artıq İran torpaqları içinə girmişdik.Ancaq qərargaha çatmaq üçün iki saat daha yol getməli idik.Gözümüzün önündə minlərcə gənc adamın öldüyünü gördük.Heç birimiz danışa bilmirdik.Özəlliklə Yaşar Çingizin qucağımızda Füzulinin misralarını söyləyə-söyləyə can verməsi ikimizi də çox üzmüş,dərindən etkiləmişdi.Gənc ruhumuz bir anda Xumeyni zülmünə qarşı devrim duyğuları ilə dolmuşdu.Qaranlıqda yavaş-yavaş irəliyə doğru addımlayırdıq.Səssizlik içində.Birdən Yüksəl sanki tam mənim ağlımdan keçəni pıçıldadı:“Keşkə diri qalsaq,Xumeynizmin millətimizə etdiyi zülmə qarşı Azərbaycan mərkəzli milli mübarizə başlatsaq.” Mənim içimdən bu düşüncələr keçirdi.Çox yorulmuşduq.Bir daşın arxasında oturub bir az dincəlib və qumqumamızda bitməkdə olan son su damlalarını içdik.Ara-sıra partlayan top və qumbara mərmilərinin səsini eşidirdik.Qısa bir sürədə minlərcə gənc adam hər iki tərəfdə yaşamlarını itirdilər.Artıq müharibənin dəhşətini ayrıntıları ilə yaşamışdıq.Danışmağa söz tapa bilmirdik.Yüksəl bir az su içdikdən sonra ayaqlarını uzadıb dinlənmək istədi.Çox yorulmuşduq.Üç gecə idi doğru dürüst yatmamışdıq.“Yüksəl,başını qoy mənim dizimin üstünə yat istərsən.”-dedim.Yüksəl başını dizmin üstünə qoyub uzandı.Gözləri qaranlıq göylərə tikilmişdi.Öz-özünə pıçıldadı:“Yağmurum,yəqin ki,indi İstanbuldasan və şirin yuxudasan.Sevirm səni.” Sonra da Yuxuya daldı.Mən də arxamı daşa söykəyib yatdım.Bəlkə bir saat yatmışdıq.Bir dən yaxınımızda partlayan top gülləsinin səsinə diksinib oyandıq.Yuxumuz qaçmışdı.Bu bir saat yuxu yorğunluğu bir az canımızdan çıxarmışdı.Yenidən yola düşdük.Dəstəmizin bulunduğu yerə çatmaq üzrə idik.Çox yaxınımızda yenə bir top mərmisi partladı.Dərhal yerə uzandıq.Mərmi o qədər yaxınımzda partlamışdı ki,səsdən beynimin dağıldığını sandım.Partlayış səsi damarlarımdakı qanın hərəkətini də durdurmuşdu sanki.Bir an ayağa qalxmaq istədim.Gördüm ayaqlarım key kimi olmuş.Ayaq üstə qalxa bilmirdim.Qulaqlarım da bir anda kar olmuşdu sanki.Heç bir şey eşitmirdim.Düşündüm ki,yəqin bir yerim yaralanıbdır hələ hiss etmirəm.Uzanıq şəkildə yerdə qaldım.www.BayBak.com üçün PDF formasına çevrilib 115 Damarlarımın keyi açılır və qulağım da yavaş-yavaş ətrafi eşidirdi.Birdən düşündüm ki,Yüksəl də mənim yanımdadır.Diksinərcəsinə toparlanıb ayağa qalxdım.Yüksəl yerdə uzanmış və zarıltı səsi gəlirdi.Yüksəlin yanına qaçdım.Gözlərimə inana bilmədim.Yüksəlin sol qolu qopmuş və qarnını da bir qəlpə sökmüşdü.Özümü itirdim.Mənim dostum,Yüksəl.Yüksəlin qopmuş qolundan və qarnından qan fışqırıdı.Alt ağ can köynəyimi çıxarıb mərmilərimin başını söküb barıtlarını doldurdum köynəyin içinə.Sonra da başqa bir güllə ilə barıta atəş etdim.Barıt yavaşca partladı və köynək yanmağa başladı.Yanan köynəyimi basdım Yüksəlin qopmuş qoluna.Bəlkə bu şəkildə qan axışını durdura bilərdim.Ancaq Yüksəl qarnından da yaralanmışdı.Yüksəl yavaş yavaş özünə gəldi.Qolunun qopduğunu gördü.Sağ əli ilə qopmuş qolunu alıb və “Yağmurum”-dedi.Silahı itirmənin suç sayılmasına baxmayaraq bütün üstümdəki silahı,qumbaranı,mərmiləri buraxıb Yüksəli boynuma aldım.Dəsətəyə çatdıra bilsəydim oradan hərbi ambulansla xəstəxanaya aparmaq mümkün olardı.Yüksəli boynuma alıb hərəkət edərkən,mənə “xahiş edirəm qopmuş qolumu ver sağ əlimə”-dedi.Əyilib Yüksəlin qopmuş sol qolunu verdim sağ əli ilə tutdu.Göz yaşlarımı boğurdum.Ölüm ayağında Yüksəlin yanında ağlamaq istəmirdim.Yüksəlin qolundan və qarnından axan qan bədənimi isidirdi.Yüksəlin pıçıltılarını eşidirdim:“Yağmur,ana,Nazlı,Ulaş,ata” Hər bir söz bağrıma güllə kimi dəyirdi.Yüksəlin bədəni get-gedə ağırlaşırdı və daşımaqda zorlanırdım.Təkrar pıçıltılarını duydum:“yağmurum,sevirəm səni.Yazıq oldu bizim eşqimizə.Yaaağ.muuur.” Qərargaha az qalırdıq.Yüksəlin sağ əlində olan qopmuş qolu əlindən yerə düşdü.Demək gücü bitmiş.Qopmuş qolunu saxlaya biləcək gücü qalmamış.Yüksəlin qanı belimdən axıb ayaqqabılarımın içinə dolmuşdu.Ayağım ayaqqabının içində sürüşürdü.Son pıçıltılarını eşidirdim Yüksəlin.Ancaq nə söylədiyini anlamırdım.Birdən boynuma sarılmış olan sağ qolu sallanmağa başladı.Yüksəli yerə qoydum.Ölmüşdü.Qolundan artıq qan fışqırmır,damlayırdı.Çünkü bədəninin qanı axıb bitmişdi.“Yüksəl,Yüksəl”-deyə bağırdım.Cavab vermədi.Artıq hönkür-hönkür ağlaya bilərdim.O qaranlıq gecədə,hönkürtülərimin səsi dağlarda yanqı bulurdu.“Yüksəl,qardaşım,dostum,mən yağmura nə deyəcəm,mən Nazlının üzünə necə baxacam,Yüksəl,lütfən ölmə!” Yüksəldən səs çıxmırdı.Ətrafda bombalara partlayırdı.Bombalar partladığında yerə oturmurdum ki,bəlkə mənə də bir qəlpə dəysin dostumla bir yerdə,Yüksəllə bir yerdə ölüm.Saatlarca Yüksəlin yanında oturub ağladım.Artıq Yüksəl ölmüşdü.O uzun boylu,bilgin dostum həyatda deyildi.Yadigar saxlamaq üçün qolundakı saatını açdım.Ceblərinə baxdım.Köksündəki sol cebindən bir məktub və məktubun içində bir şəkil vardı.Qaranlıqda çətinliklə şəkli tanıdım.Yağmurun şəkli idi.Yağmurun bu rəsmi çəkdirdiyini xatırladım.Tarlada Yağmur “Yüksəl,bu çiçəkliyin içində mənim tək bir rəsmimi çək və rəsmi heç vaxt özündən ayırma!”-demişdi.Bəli,o rəsm idi.Rəsmi Yağmura yazdığı məktubun arasına qoymuşdu.Yüksəldən necə ayrılacaqdım? Mən Yüksəlsiz necə yaşayacaqdım? Uzaq üfüqlərdən ay doğurdu və ay işığında Yüksəlin sifətini görə bilirdim.Yüksəlin o iri ala gözləri www.BayBak.com üçün PDF formasına çevrilib 116 sönmüşdü.Hərkət etmirdi.Can dostumun gözlərini əllərimlə qapadım.Yüksəl cansız,nəfəssiz yanımda uzanmışdı.XXX Yayın son günləri idi.Son hücümdan altı ay keçirdi.Mənim əsgərliyim bitmişdi.Bəzi əşyalarımı təhvil verib mərkəzi qərargahdan Mərivana və ordan da SƏnəndəcə yola düşdüm.Savaş ruhumu çökərtmişdi.SƏnəndəcdən Təbrizə yola düşürkən keçən günləri xatırlayırdım.Yüksəllə bir yerdə getdiyimiz günləri.Çantamdan Yaşar Çingizin qanına batmış Füzulinin seçilmiş qəzəllərini çıxardım.Yaşarın qanı bəzi yerləri oxunmaz hala gətirmişdi.Ancaq o yerlərini əzbər bilirdim.Füzulinin seçmə qəzəllərinin arasına Yüksəlin Yağmura və ailəsinə yazdığı məktubu da qoymuşdum.Bir neçə dəfə bu məktubu göz yaşı içində oxusam da yenidən oxumaq istədim.Yüksəlin məktubu belə idi:“Yağmur,bu məktubu yazarkən düşünürəm ki,inşallah sənə çatmaz.Çünkü bu məktub sənə çatmasa mən yaşayacağam.Ancaq ölsəm bu məktubu dostumun sənə çatdıracağından əminəm.O da əgər bu savaşda ölməsə.Mənim ölümümün ailəm və sənin üçün necə çətin və dözülməz olacağını bilirəm.Tariximiz,millətimiz,dinçi faşızm əlində məhv olur.Gənclərimiz dəstə-dəstə Xumeyninin savaş niyətinə qurban olur.Mən çox istərdim ki,bu dinçi faşızmlə mübarizdə və millətimizin milli qurtuluşu yolundakı savaşda ölüm.Ancaq həyat hər zaman insanın istədiyi kimi getmir.Nə edə bilərik? Bəzi şeyləri zamanın axışına buraxmaq lazımdır.Mən əminəm ki,bir gün millətimiz ayağa qalxıb və öz təməl milli haq və özgürlükləri yolunda mübarizəyə başlayacaq.O zaman bizim gənclərimiz fars kimliyinə xidmət edən savaşlarda dəstə-dəstə ölməyəcəklər.Sevgili Yağmurum,bax o zaman sən də bu haqlı mübarizənin ön sıralarında olacaqsan və məni də öz yanında hiss edəcəksən.Farslar get-gedə faşıstləşirlər.Azərbaycan Türklüyü bu gedişə dur deməli və öz milli haqlarına tam olaraq çatmalıdır.Yağmur,mənsiz necə acılar çəkəcəyini bilirəm.Nə qədər ağlayacağını bilirəm.Ürəyinin od tutub yanacağını bilirəm.Mən sevdiyin zamanlarda necə mənim ruhumu böyütdüyünü sənə bildirmək istəyirəm.Mən səni xoşbəxt edə bilmədim.Bəlkə də ölkədən qaçmağı təkrar denəməli idim.Ancaq artıq bunlardan keçib.Əziz Yağmur,mənim səndən istəyim budur ki,həyatında qarşına çıxan ən uyğun adamla evlən.Evlən və dünyaya milli haqlarımız yolunda düşünəcək və savaşacaq oğullar,qızlar gətir.Oğlunun adını “Yüksəl” qoy ki,hər zaman məni səsləyəsən.Mənim ruhum səninlədir.Güclü olmanı istəyirəm.İstəyirəm daima milli qurtuluşumuzu düşünəsən.Yalnız bu şəkildə vətənimizin gənclərinin ölümünü önləyə bilərik.Bu yolda çox oxuyub kitablar yazmalısan.Nazlı ilə bir yerdə.Yalnız səndən bir xahişim var.Hər zaman anama,atama baş çək.Hər zaman özünü onların gəlini olaraq hiss etdir,hətta qocaldığın zaman.Onları yalnız buraxma.Çünkü əminəm onlar səni hər gördüklərində sevinəcəklər.Nazlı bacıma da bir şeylər söyləmək istəyirəm.www.BayBak.com üçün PDF formasına çevrilib 117 Mənim gözəl bacım Nazlı,yaxşı bir oğlanla nişanlandığın üçün sevinirəm.Bəlkə də həyatımda səninlə bağlı etdiyim ən gözəl iş səni dostumla tanış etmək olmuşdur.Bu baxımdan içim çox rahatdır.Mənsiz keçəcək olan günlərinizin çox acı olacağını bilirəm.Bağışlayın məni ki,sizləri üzəcəyəm.Gözəl bacım,səni nə qədər sevdiyimi bilirsən.Xahiş edirəm Ulaş qardaşımın eyitiminə diqqət edin.Gələcəkdə o da İstanbulda oxusa yaxşı olar.Anamın yanında bir az güclü görünməni istəyirəm.Yazıq anam və yazıq analar.Bu qədər zəhmət çəkib oğul böyüdürlər və sonra Xumeyni kimi bir cəllad onların evladlarını anlamsız bir savaşda dəstə-dəstə qırğına verir.Atama,anama nə yazım? Məni halal etsinlər.Onları sevirəm Və Təbrizimlə danışmaq istəyirəm.Mənim xatirələrimin,gəncliyimin yurdu Təbrizim.Hər qarış torpağını sevirəm.Bir gün,bir saat sənsiz yaşamadım.Harda olsam da ruhum,xəyalım daima səninlə oldu.Hər zaman da ruhum səninlə olacaq.Sən sadəcə mənim dərdimi çəkmirsən.Azərbaycanın minlərcə gənc oğulları bu savaşda öldürülürlər.Bu qorxunc durumdan qurtulmanın bir yolunu Təbrizin düşünən gənc nəsli tapacaqdır.Mən buna əminəm Əlvida mənim şəhərim.Əlvida Savalan dağı,Əlvida Təbrizin küçələri.Mən də yurdumuzun qurtuluşu yolundakı savaşlarda yenidən doğulacağam.Dostlarıma,ailəmə,vətənimə dərin sayqılarımla:Yüksəl Birol” Məktubu oxuduqca göz yaşlarımı tuta bilmirdim.Avtobus Təbrizə tərəf sürətlə irəliləyirdi.XXXI Avtobus Təbrizin Terminalında durdu və müsafirlər endilər.Çantamı alıb Terminaldan çıxdım.Çox pərişan durumda idim.Süleyman bəylə,Sürəyya xanımla necə qarşılacağımı bilmirdim.Onlar son dəfə bizi yola saldıqlarında Yüksəli mənə tapşırmışdılar.Kədərli,dərdli və pərişan durumda xiyabana çıxdım.Gördüm hamı kədərli,bir çox adam da ağlaya-ağlaya axın edirlər.Öncə fikirləşdim ki,mən dərdli olduğum üçün insanları belə görürəm.Ancaq get-gedə ağlayan insanların sayı çoxalırdı.Qarşıdan iki qız ağlaya-ağlaya gəlirdi.Onların qarşısında durub “Xanım,lütfən söyləyin niyə ağlayırsınız?”-sordum.Qızlardan biri “Heydər baba gözəllərin nec oldu— Ömür keçdi gələnmədim gec oldu”-deyib və ağlamalarının səbəbini söyləmədən ağlaya-ağlaya getdilər.Yaşlı bir qadın dizinə döyə-döyə ağlayıb gedirdi.Qaçıb önünü kəsdim “Xanım niyə ağlayırsınız?”-dedim.Qadın:“Qarı nənə gecə nağıl deyəndə Külək qalxıb qap bacanı döyəndə Qurd keçinin şəngülüsün yeyəndə Mən qayıdıb bir də uşaq olaydım www.BayBak.com üçün PDF formasına çevrilib 118 Bir gül açıb,ondan sonra solaydım”-deyib və ağlamasının səbəbini söyləmədən o da ağlaya-ağlaya yoluna davam etdi.Qalmışdım mat-mətəl.Bu millət niyə ağlayır? Nə oldu bu millətə? Hər kəsi dindirirsən “Heydərbaba”dan şeirlə cavab verir! Bu nə işdi? Bir yaşlı kişinin də ağlarkən yürüdüyünü gördüm.Dedim bu kişidən cavab almasam buraxmayacağam.Zatən mənim içimdə dərd aşıb-daşır,nə oldu Təbrizin əhalisi hamısı birdən-birə ağlamağa başladı,yasa girdi!?.Kəsdim ağsaqqal kişinin önünü “Əmi,niyə ağlayırsan?” dedim.Ağsaqqal kişi də dedi:“Göz yaşları hər yerdən axarsa,məsni tuşlar Dəryaya tərəf bəllidir,çayların axarı.” Ağsaqqal kişi göz yaşları axa-axa yoluna davam etmək istədi.Yapışdım yaxasından.“Qoymaram gedəsiniz,nə olduğunu mənə söyləyin.Niyə Təbrizdə millətin hamısı ağlayır.Lütfən mənə cavab verin,yoxsa dəli olacağam,bu şəhərə nə oldu belə?”-dedim.Yaşlı adam özünü toparlayıb “Ay oğul,bilmirsənmi,Şəhriyarımız öldü.Bu gün onu torpağa verəcəyik.”-dedi və ağlaya-ağlaya yoluna davam etdi.Demək Şəhriyar üçün imiş bu göz yaşları.Zatən mənim içim dərdlə dolu idi.Mən də Şəhriyarın dəfn mərasimində yüz minlərlə gözləri yaşlı insan selinə qatıldım.XXXII Günbatan çağı Yüksəl gilin qapısını çaldım.Küçədə divarlarda qalıb köhnəlmiş yas elanları görünürdü.Yüksəlin ölümünü bildirən elanlar.Qapını Ulaş açdı.Görmədiyim müddətdə Ulaş xeyli böyümüşdü.Məni tanıdı və üzünü anası olan otağa tutub “Ana,Yüksəlin dostu gəldi.”-deyib boynuma sarıldı.Sürəyya xanım içəridən qaça-qaça dışarı çıxdı.Məni gördüyündə heyrətdən gözləri kəlləsinə çıxmışdı.Bir az duruxub yerindəcə qaldı.Sonra da sanki özünə gəlmişcəsinə ağlaya-ağlaya boynuma sarıldı.İçəri keçdik.Sürəyya xanımın üzünə baxmağa utanırdım.Onun oğlunun diri qalmasına yardım edə bilməmişdim.Sürəyya xanım hönkür-hönkür ağlayırdı.Özünü toparlayıb bir şeylər sora bilmirdi.Evdə divarlardakı şəkillər gözümə dəyir.Yüksəllə mənim əsgərlikdə çəkdirdiyimiz rəsimlər.Evin küncündə üzərinə qara qumaş atılmış Yüksəlin sazı.Elə bil dünən idi burada Yüksəllə oturmuşduq.Bu ev mənim üçün nə qədər də əziz görünürdü.Səssizcə oturmuşdum.Gözlərimin yaşı axa-axa Sürəyya xanımın hönkürtülərinə baxırdım.“Yüksəl balam,qərib balam,yazıq balam,nakam balam,yazıq balam”-deyib ağlayırdı.Sanki yüksəl altı ay öncə deyil bu gün ölmüşdü.Sürəyya xanım boğazı tutula-tutula bayatı deyib ağlayırdı:“Bu dağlar ulu dağlar Çeşməli sulu dağlar Bir cavan oğlum ölmüş Göy kişnər,bulud ağlar” www.BayBak.com üçün PDF formasına çevrilib 119 Heç bir şey söyləyə bilmirdim.Sanki bütün sözlər yadımdan çıxmışdı.Səssiz-səirsiz oturmuşdum.Sürəyya xanım ağlamaqdan yorulub için çəkirdi.Sonra da “sənə yemək,çay hazırlayım.”-dedi.Mən:Lütfən,Sürəyya xanım,ac deyiləm,oturun yanımda yalnız.Sürəyya xanım:Biz sənin də öldüyünü sanmışdıq.Şükür ki,sən diri qalmısan.Mən:Mən indi ölü kimiyəm,Yüksəldən sonra mən də ölmüşəm əslində.Yeriyən cənazə kimiyəm.Sürəyya xanım:Yüksəlimdən danış bir az.Mən:Sürəyya xanım,bu haqda məndən bir şey sormayın lütfən.Sonra danışaram.Sürəyya xanım:Yazıq balam,cavan Yüksəlim.Yenə də için-için ağlamağa başladı.Ulaş da anasının yanında oturmuş və ağlamaqdan yorulmuşdu.Mən:Nazlı hardadır? Sürəyya xanım:Nazlı İstanbuldadı.O,sənin də öldüyünü sanmışdı.Biz də eləcə.Ona görə də o divardakı rəsmi Nazlı böyüdüb çərçivəyə saldı.Yüksəllə sənin rəsmini.Mən:Yəqin ki,Yağmur da İstanbuldadır.Sürəyya xanım:Hə,İstanbuldadır.Az qala dəli olmuşdu yağmur.Yeni getdilər İstanbula.Yağmur bizdən ayrılmırdı.Gecə-gündüz bizdə qalırdı,öz evlərinə getmirdi.Deyirdi Yüksəlin qoxusunu bu evdən alıram.Qızların ikisi də az qala dəli olmuşdular.Mən:Süleyman bəy dükandadırmı? Sürəyya xanım:Yox,Tehrana getmiş.Üç gündən sonra gələcək.Mən:Yüksəlin bir məktubu var məndə.Hamınıza yazıbdır.Məktubun kopisini çıxarıb yadigar olaraq saxladım.Bu məktubu sizə çatdırmalıyam.Məktubu Sürəyya xanıma verdim.Bir az da oturub Sürəyya xanımdan getmək üçün izn istədim.Sürəyya xanım:Hara gedəcəksən? Mən:Öncə gedib anamı görəcəyəm.Sürəyya xanım:İstanbula gedəcəksənmi? Mən:Sürəyya xanım görməm gərəkən çox işlər var.Yüksəlin intiqamını almalıyam.Sadəcə Yüksəlin deyil,günahsız yerə öldürülən gənclərimizin.Millətimizi öz çirkin mənafeyi yolunda qurban edən fars faşizmini devirməliyik.Bu yolda mənim də etməm gərəkən bir işlərin olduğuna inanıram.Tarixin axışı dəyişməli.Belə olmaz,olmamalıdır.Düşünürəm ki,bu mübarizədə mənim də edəcəyəm işlər var.Üzərimə düşən işləri yapmazsam Yüksəlin ruhu qarşısında özümü günahkar hiss edərəm.Doğrusu bu yolda ölüm-itim,zindan,işkəncə və sürgün var.Ancaq başqa yolumuz yoxdur.Millətimizin qutuluşu yolundakı savaşın çox önəmli bir parçası olmaq istəyirəm.www.BayBak.com üçün PDF formasına çevrilib 120 Sürəyya xanım:Allah bu cəlladların evin yıxsın.Nə deyim.Ağıllı adamsan.Ancaq bilmiş ol ki,sən bizim balamızsan.Yüksəlin dostu olaraq səni hər zaman xatırlayacağıq.Get Nazlını tap.Onu da sevindir.Sürəyya xanım və Ulaşla görüşüb ayrıldım.Muğan yolunda bütün fikrim,xəyalım milli mübarizəni düşüncələrdə necə başlatmaq mövzusuna kilitlənmişdi.22.02.2009