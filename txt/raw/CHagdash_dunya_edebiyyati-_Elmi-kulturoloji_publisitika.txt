Yeni Yazarlar və Sənətçilər Qurumu  
  http://www.kitabxana.net  
 - Milli Virtual Kitabxananın   
Azərbaycan Respublikası Prezidenti  
yanında Gənclər Fondunun  
(AzGF) maliyyə dəytəyi ilə 
 
 
 
 
 
 
 
 
 
 
Ədəbi-poetik,  
kulturoloji-kreativ  
tərcümə məqalələri 
 e-Antologiyası  
 
Beşinci buraxılış – V cild 
  
2013 
www.kitabxana.net – Milli Virtual Kitabxana 
Yeni Yazarlar və Sənətçilər Qurumu 
21.11.2013 
Çağdaş dünya 
ədəbiyyatı.  
Elmi-kulturoloji  publisitika 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
2 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
3 
www.kitabxana.net 
Milli Virtual Kitabxananın təqdimatında 
Bu elektron nəşr Yeni Yazarlar və Sənətçilər Qurumu   http://www.kitabxana.net  - Milli Virtual 
Kitabxananın  Azərbaycan Respublikası Prezidenti yanında Gənclər Fondunun (AzGF) maliyyə 
dəytəyilə  ―Dünya ədəbiyyatını gənclərə tanıdaq. Kreativ-innovativ e-akademiya‖ adlı kulturoloji 
ədəbiyyat layihəsini çərçivəsində nəşrə hazırlanıb və yayılır. E-kitab N 05 (157 - 2013) 
 
 
Kulturoloji layihənin bu hissəsini maliyyələşdirən qurum: 
 
Azərbaycan Respublikası Prezidentinin yanında   
Azərbaycan Gənclər Fondu: http://youthfoundation.az 
 
Çağdaş dünya ədəbiyyatı 
 
Elmi-kulturoloji publisitika 
 
Ədəbi-poetik, kulturoloji-kreativ  
tərcümə məqalələri e-Antologiyası  
 
Beşinci buraxılış - V cild 
 
Ədəbi redaktoru, toplayanı, işləyib hazırlayanı : Aydın Xan (Əbilov)  
Yeni Yazarlar və Sənətçilər Qurumu sentyabrın sonundan başlayaraq Azərbaycan Respublikası Prezidenti 
yanında Gənclər Fondunun (AzGF) maliyyə dəytəyilə  ―Dünya ədəbiyyatını gənclərə tanıdaq. Kreativ-
innovativ e-akademiya‖ adlı kulturoloji ədəbiyyat layihəsini həyata keçirərək çağdaş dünya ədəbiyyatının 
ən dəyərli nümunələrindən ibarət silsilə e-antologiya nəşrə hazırlayıb. Beşinci buraxılışda dünya 
ədəbiyyatının ən az işlənən ədəbi-fəlsəfi növü – müasir xarici müəlliflərin azərbaycancaya tərcümə 
olunmuş müxtəlif mövzuda məqalələri daxil edilib.  
Elektron kitaba XX və XXI əsrin görkəmli yazıçıların, filosofların, şairlərin, ədəbiyyatşünas alimlərin, 
tənqidçilərin, psixoanalitiklərin, ictimia-mədəni düşüncə sahiblərinin müxtəlif mövzulara həsr olunmuş 
modern, intellektual, populyar, postmodern  esse, araşdırma, məqalə, tədqiqat yazılarının elektron 
variantları daxil edilib. Peşəkar mütərcimlər və yazıçılar tərəfindən orijinal, eləcə də rus və başqa 
dillərdən tərcümə olunmuş bu intellektual-estetik fikir nümunələrinin əsas hissəsi ilk dəfə geniş oxucu 
kütləsinin diqqətinə çatdırılır. Bütün tərcüməçilərə, yaradıcı heyətimizə və dəstək verənlərə xüsusi 
minnətdarlığımızı bildirirk. 
 E-kitab YYSQ tərəfindən e-nəşrə hazırlanıb. AR ―Müəlliflik və Əlaqəli Hüquqlarla haqqında qanunu, 
beynəlxalq konvensiyalarla müəllif haqları qorunur. Bütün hüuqular Yeni Yazarlar və Sənətçilər 
Qurumuna, müəlliflər və mütərcimlərə, eləcə də e-nəşr hüququ http://www.kitabxana.net  - Milli Virtual 
Kitabxanaya aiddir: onların razılığı olmadan e-antologiyadan kommersiya məqsədi ilə hər hansı bir 
formada yayım və istifadə qəti qadağandır. 
  
YYSQ - Milli Virtual Kitabxana. Bakı – 2013. Elektron Kitab N 05 (157 – 2013) 
 
Virtual redaktoru və e-nəşrə hazırlayanı: Aydın Xan (Əbilov), yazar-kulturoloq 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
4 
 
Çağdaş Dünya ədəbiyyatı 
 
 
Elmi-kulturoloji publisitika 
 
 
Ədəbi-poetik, kulturoloji-kreativ  
tərcümə məqalələri e-Antologiyası  
 
 
Beşinci buraxılış - V cild 
 
 
 
 
BAKI – 2013 
 
 
Yeni Yazarlar və Sənətçilər Qurumu  
 
www.kitabxana.net – Milli Virtual Kitabxana 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
5 
Azərbaycan Respublikası Prezidenti yanında  
Gənclər Fondu dünya ədəbiyyatını dəstəkləyir 
 
Yeni Yazarlar və Sənətçilər Qurumunun ―Dünya ədəbiyyatını gənclərə tanıdaq. 
Kreativ-innovativ e-akademiya‖  kulturoloji ədəbiyyat layihəsi haqqında məlumat 
  
Yeni Yazarlar və Sənətçilər Qurumu sentyabrın sonundan başlayaraq Azərbaycan Respublikası 
Prezidenti yanında Gənclər Fondunun (AzGF) maliyyə dəytəyilə  ―Dünya ədəbiyyatını gənclərə 
tanıdaq. Kreativ-innovativ e-akademiya‖ adlı kulturoloji ədəbiyyat layihəsini həyata keçirməyə 
başlayıb. YYSQ sədri, yazıçı-kulturoloq Aydın Xanın (Əbilov) rəhbərlik etdiyi layihə iki ay 
ərzində İnternet vasitəsilə və sosial şəbəkələrüstü həyata keçiriləcəkdir. 
Layihənin qısa təsviri 
Layihə müasir dünya ədəbiyyatının ən maraqlı nümunələrini Azərbaycan dilinə tərcümə edilərək 
elektron formatda nəşrə hazırlanmasına, onları İnternetdəki milli resurslarda yerləşdirməsinə, 
gənclərə kreativ-estetik dəyərləri aşılamasına, virtual - sosial şəbəkələrüstü akademik məsafəli 
kurs və e-laborotoriya təşkil etməklə yaradıcı istedadların kulturoloji biliklərini artırılmasına, 
xarici müəlliflərin əsərlərindən ibarət azərbaycanca e-kitabların hazırlanmasına, bu rəqəmsal 
nəşrlərin İnternetdə sərgisinin və tanıtımının təşkilinə, yeni nəslin  bədii yaradıcılığını inkişafına, 
eləcə də müxtəlif ali təhsil ocaqlarında, başqa yerlərdə, kitabxanalarda real görüşlər vasitəsilə 
kulturoloji dəyərlərin təbliğinə yönəldilib.  
Problemin qoyuluşu 
Gənclər arasında kitab mütaliəsinin səviyyəsi aşağı düşüb, müasir dünya ədəbiyyatının ən 
maraqlı nümunələri dilimizdə yoxdur, İnternet və sosial şəbəkələrüstü məsafəli kulturoloji-
kreativ yaradıcılıq kursu, eləcə də estetik-innovativ e-labaratoriyaya ciddi tələbat var. 
Azərbaycanda deyil, bütün dünyada, xüsusən Türkiyə, Rusiya, İran, Gürcüstanda yaşayan 
soydaşlarımız, xüsusən də dil bilməyən yeni nəslin nümayəndələrinin intellektual-estetik 
səviyyəsini artırmaq vacibdir. Milli tərcümə sənətinə gənclərin diqqətini cəlb eləmək əsas 
məsələlərdən biridir. Yeni e-oxu və e-yazı mədəniyyətini formalaşdırmaq, virtual ədəbiyyat, 
şəbəkə yazarlığını təbliq eləmək, fərqli, qabaqcıl dünya düşüncə-estetik texnologiyaları haqqında 
geniş gəncliyin məlumatlanmasına böyük ehtiyac duyulur. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
6 
Mədəniyyət, ədəbiyyat və kitabla, İnternet texnologiyaları, şəbəkə resursları, elektron 
kitabxanalarla bağlı apardığı illik sorğu və monitorinqlərin nəticələrindən, eləcə də saytımıza və 
elektron ünvanlarımıza gələn müraciət, istək və təkliflərdən, təşkilatımız tərəfindən hazırlanaraq 
ictimai müzakirə və istifadəyə verdiyimiz  www.kitabxana.net – e-itabxanadan 2 ildə 2 260 000 
yaxın İnternet istifadəçilərinin şərhləri, müraciətləri əsasında müəyyənləşdirilib ki, oxucular, 
xüsusən də müasir gənclik yazını, kitabı, mətni, bilgini daha çox innovativ saydıqları İnternet 
resurslarından – elektron kitabxanadan alır. Kitabın tirajı min ədədi keçmədiyi vaxtda saysız 
insanın yararlandığı e-kitabların toplandığı İnternetdəki e-itabxananın dəyərini izah etməyə 
ehtiyac yoxdur. 
Layihənin məqsədi 
İnternet, eləcə də yatratmış olduğumuz elektron resurslar və sosial şəbəkələrdəki 20-yə yaxın 
səhifə, qruplarda apardığımız kulturoloji araşırmalar zamanı, eləcə də www.kitabxana.net - Milli 
Virtual Kitabxanaya gələn sorğular göstərir ki, yaradıcı gənclər, həmçinin, yeni nəsil oxucular 
Azərbaycan dilində dünya ədəbiyyatını, eləcə də elmi-mədəni, ədəbi-estetik fikrinin qabaqcıl 
nümunələri ilə tanış olmaq istəyirlər. Bu tanışlıq isə qiyməti baha olan kağız kitablar deyil, 
elektron resurslarda, e-kitabxanalarda sərbəst istifadəyə verilmiş e-kitablar formasında tələbat 
duyulur. Bədii yaradıcılıqla məşğul olan kreativ gənclər, xüsusən də bölgələrdə yaşayan və 
dünyaya səpələnmiş diasporumuzun gənc nümayəndələri üçün ana dilimizdə kreativ-kulturoloji, 
məsafəli-innovativ kursa, e-laborotoriyaya böyük ehtiyac hiss olunmaqdadır. Dünya 
ədəbiyyatından ibarət slsilə e-kitabların rəqəmsal nəşrinə ehtiyac duyulur, belə bir fəaliyyəti isə 
dəstəkləməklə həm də gənc tərcüməçilərin yetişməsinə şərait yaratmış oluruq. Layihə bu 
sahədəki boşluqları doldurmaqla eyni zamanda gənclər üçün müasir dünya ədəbiyyatı sahəsində 
mini-kitabxana, sosial şəbəkələrdə isə e-kitabların davamlı şəbəkə sərgisi təşkil edir. Kulturoloji 
kurs, e-laborotoriyada isə gənc kreativlər öz təcrübələrini bölüşür, muasir dünya estetik-
kulturoloji düşüncə texnolojiyalarını öyrənir, həmyaşıdları ilə şəbəkələşərək həm öyrənir, həm 
də öyrədirlər, istedadlarını inkişaf etdirirlər. layihə nəticəsində yeni nəsil kreativlər layihəsonrakı 
bilgilərini həmyaşıdları arasında yaymaqla ümumən cəmiyyətimizdə yüksək dəyərlərin təbliğinə 
xidmət etmiş olurlar...  
Layihənin vəzifələri 
1. Azərbaycan dilində "Çağdaş Dünya ədəbiyyatı elektron antologiyası" rəqəmsal nəşrə 
hazırlamaq. Elektron antologiya aşağıdakı cildlərdən və müxtəlif dillərdən azərbaycancaya 
tərcümə edilən cürbəcür ədəbi-elmi əsərlərdən ibarət olacaq: 
a) Çağdaş Dünya poeziyası; 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
7 
b) Çağdaş Dünya bədii nəsri; 
c) Çağdaş Dünya dramaturgiyası; 
d) Çağdaş Dünya essesi; 
z) Çağdaş Dünya publisistikası; 
q) Çağdaş Dünya elmi-filoloji düşüncəsi; 
y) Çağdaş Dünya ədəbi söhbətləri; 
f) Kulturoloji kurs materialları: virtual ədəbiyyat. 
2. İnternetdə - sosial şəbəkələrdə "Dünya ədəbiyyatını gənclərə tanıdaq" kreativ-innovativ e-
akademiya (innovativ kurs və e-laborotoriya) yaratmaq və fəaliyyətini genişləndirmək. 
3. www.kitabxana.net - Milli Virtual Kitabxanada ayrıca "Müasir Dünya ədəbiyyatı" bölümünü 
yaratmaq, oxucuların sərbəst istifadəsinə buraxmaq. 
4. Sosial şəbəkələrdə dünya ədəbiyyatı və mədəniyyətini təbliğ etmək. 
5. Gənclərə, o cümlədən uşaqlarla yeniyetmələrə yeni e-oxu və e-yazı vərdişlərini aşılamaq. 
6. Real tədbirlər silsiləsi vasitəsilə layihənin və kreativliyin təbliğini aparmaq, çağdaş dünya 
ədəbiyyatını, yüksək estetik dəyərləri tanıtmaq. 
Layihədən faydalananlar 
 Azərbaycanda, eləcə də xaricdə yaşayan gənclər və yeniyetmə soydaşlarımız, gənc və orta nəsil 
yazarları, tərcüməçilər, eləcə də İnternet istifadəçiləri, müxtəlif nəsil yazıçı və şairlər, 
tərcüməçilər, ədəbiyyatçılar, kulturoloqlar, mədəniyyət sahəsinin mütəxəsisləri, jurnalistlər, 
tələbələr, kitabxanaçılar, dilçilər, filoloqlar, ədəbiyyatı mütəxəsisləri, xalqşünaslar, sosioloqlar, 
siyasətçilər və b.  
Layihənin çərçivəsində görüləcək işlər 
1. Azərbaycan dilində "Çağdaş Dünya ədəbiyyatı elektron antologiyası" rəqəmsal nəşrə 
hazırlamaq. Elektron antologiya aşağıdakı cildlərdən və müxtəlif dillərdən azərbaycancaya 
tərcümə edilən cürbəcür ədəbi-elmi əsərlərdən ibarət olacaq: 
a) Çağdaş Dünya poeziyası; 
b) Çağdaş Dünya bədii nəsri; 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
8 
c) Çağdaş Dünya dramaturgiyası; 
d) Çağdaş Dünya essesi; 
z) Çağdaş Dünya publisistikası; 
q) Çağdaş Dünya elmi-filoloji düşüncəsi; 
y) Çağdaş Dünya ədəbi söhbətləri; 
f) Kulturoloji kurs materialları: virtual ədəbiyyat. 
2. İnternetdə - sosial şəbəkələrdə "Dünya ədəbiyyatını gənclərə tanıdaq" kreativ-innovativ e-
akademiya (innovativ kurs və e-laborotoriya) yaratmaq və fəaliyyətini genişləndirmək. 
3. www.kitabxana.net - Milli Virtual Kitabxanada ayrıca "Müasir Dünya ədəbiyyatı" bölümünü 
yaratmaq, oxucuların sərbəst istifadəsinə buraxmaq. 
4. Sosial şəbəkələrdə dünya ədəbiyyatı və mədəniyyətini təbliğ etmək. 
5. Gənclər arasında yeni e-oxu və e-yazı vərdişlərini aşılamaq. 
6. Real tədbirlər silsiləsi vasitəsi ilə layihənin və kreativliyin təbliğini aparmaq, çağdaş dünya 
ədəbiyyatını, yüksək estetik dəyərləri tanıtmaq. 
7. Gənclər üçün e-kitablardan ibarət mini elektron kitabxana – İnternetdə ədəbiyyat resursu 
yaradılacaq, sosial şəbəkədə gənc ədəbiyyatsevərlərin köməyilə dünya kulturoloji dəyərləri 
təbliğ olunacaq, orta və ali məktəblərdə, müxtəlif yerlərdə ictimai təqdimatları keçiriləcək. 
Yaradıcı gənclərimiz və soydaşlarımızı milli İnternet resurslarını zənginləşdirməyə 
həvəsləndiriləcək, çağdaş dünya mədəniyyəti, ədəbiyyatı, düşüncə texnologiyası ölkəmizdə və 
azərbaycandilli məkanlarda yaymaqda ən yeni texnologiyalardan yararlanacaq, yeni nəslin 
nümayəndələrində innovativ şəbəkə - elektron oxu və yazı mədəniyyətinin aşılanacaq, çağdaş 
estetik-bədii söz sənətimizin zənginləşməsinə təkan veriləcək, dünyanın ictimai-mədəni, 
kulturoloji-intellektual ictimaiyyətinin tanınmış nümayəndələrinin yaradıcılığı mili estetik-
intellektual, ədəbi-kulturoloji xəzinəsinə əlavə ediləcək.  
Layihənin monitorinqi və qiymətləndirilməsi 
Aktual kulturoloji-innovativ layihə ilə bağlı yekun hesabat həm yazılı və elektron KİV-də 
yayımlanacaq, həm də YYSQ-nin saytında yerləşdiriləcək. Azərbaycan Gənclər Fondu, Milli 
QHT Forumu, ARPY QHT-lərə Dövlət Dəstəyi Şurası, AR Mədəniyyət və Turizm, Gənclər və 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
9 
İdman, Təhsil Nazirliyi, AR Diaspora Komitəsi, AYB kimi qurumların ekspertləri tərəfindən 
layihənin qiymətləndirilməsinə şərait yaradılacaq. 
Layihənin yetərincə təbiği və ictimaiyyətə çatdırılması işi düzgün işlənmiş media-plan vasitəsilə 
gerçəkləşdiriləcəkdir. Layihənin təqdimi və təbliğinə xüsusi önəm veriləcəkdir: istər ölkə 
daxilində, istərsə də dünyada Azərbaycanın multi-mədəniyyəti geniş yayılmasına səbəb olacaq. 
Televiziyada və mətbuatda («525-ci qəzet», ―Ədalət‖, ―Bakı-xəbər‖, ―Mədəniyyət‖ kimi ölkənin 
nüfuzlu mətbu orqanlarında, ―Space‖ TV,  İctimai Televiziyada və digər KİV-də, İnternet 
saytlarında) kulturoloji layihə, Elektron Şəbəkə Resursu, Virtual Kİtabxana haqqında rəylər, 
fikirlər, məqalələr çap olunacaq, müzakirə xarakterli reportaj və süjetlər hazırlanacaqdır. 
Layihə başa çatdıqdan sonra Azərbaycan  Gənclər Fonduna və əlaqədar qurumlara layihənin 
nəticələri haqqında ətraflı hesabat-arayış təqdim ediləcək, Fondun mühasibatlıq sektoruna isə 
maliyyə hesabatı təqdim ediləcək. Eyni zamanda AR Maliyyə Nazirliyinə (maliyyə hesabatı), 
Vergilər Nazirliyinə (vergi hesabatı), Azərbaycan Yazıçılar Birliyinə, KİV, İnternet portalarına 
və ictimaiyyətin nümayəndələrinə geniş məlumatlar, hesabatlar təqdim ediləcək. 
Layihədən gözlənilən nəticələr və davamlılıq 
Ana dilimizə çevrilmiş və rəqəmsal formada hazırlanan elektron kitablar İnternetdə 
yerləşdirildiyinə görə gənclər və yeniyetmələrlə yanaşı, dünya ədəbiyyatı, çağdaş mədəniyyəti, 
estetik-mədəni düşüncəsi,  kitabıyla maraqlanan istənilən istifadəçi üçün açıq olacaqdır. 
Azərbaycan Yazıçılar Birliyində mətbuat və televiziyanın, habelə layihədə yaradıcı-texniki 
əməyi olan şəxsləri, tənqidçi və ədəbiyyatşünasların, kitabхana və təhsil işçilərinin, eləcə də 
QHT nümayəndələrinin, hökumət rəsmilərinin də dəvət olunduğu konfrans və təqdimat mərasimi 
keçiriləcək, ədəbi resurs geniş ictimaiyyətə təqdim olunacaq, M.F.Aхundov  adına Milli 
Kitabхanaya, Mədəniyyət və Turizm Nazirliyinin və Təhsil Nazirliyinin şəbəkələrində 
yaymaqdan ötrü, həmçinin, Bakı Dövlət Universitetinin, eləcə də AMEA-nın elmi-tədqiqat 
İnstitutlarının, Azərbaycan Dövlət Pedaqoji Universitetinin kitabхanalarına, xarici ölkələrin 
Bakıdakı səfirliklərinə, dünyanın aparıcı elm və ali təhsil ocaqlarına, Azərbaycanın xarici 
ölkələrdəki elçiliklərinə, diaspora qurumlarına layihə barədə geniş elektron məlumatlar 
göndəriləcəkdir. Kreativ kurs və e-laborotoriya İnternetdə, eləcə də sosial şəbəkələrdə onlayn-
oflayn yayımlanacaq - məsafəli fəaliyyət göstərəcəkdir. Elektron kitablardan ibarət virtual sərgi 
təşkil olunacaqdır.  Eyni zamanda ədəbiyyat mütəхəssisləri tərəfindən bu layihənin həm peşəkar 
ədəbi, həm geniş ictimai tərəfdən müzakirəsi, mətbuatda işıqlandırılmasına şərait yaradacaqdır. 
Gələcəkdə elmin və ədəbiyyatın müxtəlif sahələrinə aid sahə elektron kitabxanaları, eləcə də 
şəbəkə nəşrlərini özündə birləşdirəcək Portallar yaradılacaq, Milli Virtual Kitabxana daha da 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
10 
genişləndiriləcək, eyni zamanda ölkəmizin daxilində və xaricdəki anoloji İnternet Kitabxanaların 
şəbəkəsinə qoşulması, qarşılıqlı faydalı əməkdaşlığa xüsusi əhəmiyyət veriləcək. Layihənin 
sonrakı mərhələsində şeir, nəsr, elmi-kütləvi əsərlər, eləcə də tərcümə əsərləri, milli folklor 
nümunələri portalda xüsusi yer ayrlacaq. Sonuncu mərhələ kimi  kitablarınn elektron versiyası 
hazırlanır ki, bu layihə bitdikdən sonra gerçəkləşdirilir və saytın hazırlanması yerli resurslar 
hesabına gerçəkləkləşdirilir. Gənclər sektoru, müxtəlif nəsil gəncləri, gənclər QHT-lərini əhatə 
etməklə, təhsil müəssisələri, elm ocaqları, xarici ölkələrdəki diaspor və milli mədəniyyət 
mərkəzləri ilə geniş bilgi, e-kitab, ədəbiyyat, intellektual əlaqələr yaradılacaq, Azərbaycan 
haqqında, onun milli-mənəvi, ədəbi-mədəni, tarixi-kulturoloji dəyərlərinin, sərvətlərinin dünyada 
tanıdılması istiqamətində ən yeni texnologiyalardan bəhrələnərək geniş fəaliyyət göstəriləcək. 
Risklər 
Layihə həyta keçirilərkən kiçik risklər ola bilər, bu yaradılan resursların  dağıdılması, elektron 
kitabların pozulması və b. Buna görə də peşəkar İT xidmətlərindən yararlanılacaq. Eləcə də 
müəlliflik və əlaqəli hüquqlarla bağlı müəyyən beynəlxalq tələblər - standartlara riayət edilməsi 
lazım olacaq. 
YYSQ-nin fəaliyyət sahəsi və uyğun təcrübəsi 
YYSQ milli və dünya mədəniyyət və ədəbiyyat hadisələrinin,  təlim və kursların  təşkili, 
Azərbaycan ədəbiyyatını, mədəniyyətini inkişaf etdirmək, zənginləşdirmək və dünyada tanıtmaq 
istiqamətində yeni nəsil yaradıcı insanları səfərbər etmək və b. sahələrdə fəaliyyətini qurub.  
Təşkilat 15 ildir ki, respublika əhəmiyyətli və beynəlxalq səviyyəli mədəniyyət, ədəbiyyat, sənət, 
kitab nəşri və təbliği, qəzetçilik, yeni mass-media və İnternet fəaliyyəti ilə məşğul olur. 12 dəfə 
Bakı Kitab Bayramı – illik Milli Kulturoloji layihə həyata keçirmiş, 7 kitab nəşr etmiş, çoxsaylı 
mətbuat-ədəbiyyat layihələri həyata keçirmişdir. Hazırda İnternetdə və ictimai düşüncədə 
―Virtual Azərbaycan‖ Layihəsini gerçəkləşdirir. YYSQ-nun bu dəyərli layihəsi əsasında 
www.kitabxana.net ünvanlı Virtual Milli Elektron Kitabxana İnternet portalı yaradılıb və 
fəaliyyət göstərir. internetdə və sosial şəbəkələrdə 20-yə yaxın resursları fəaliyyət göstərir. 
İndiyəcən bir neçə kur yaradıb və 200-dən artıq elektron kitabı hazırlayaraq İnternet 
istifadəçilərinin azad istifadəsinə təqdim edib. 
 
YYSQ İctimai Qurumlarla Əlaqə və Analitik İnformasiya bölümü 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
11 
İçindəkilər 
1. Meri Klaqes. "Postmodernizm"  
2. Eyvaz Taha.  "Postmodernizm və arxadan atılan daş"  
3. Fayaz Çaqani. "Postmodernizm"  
4. Nərmin Kamal. ―Umberto Eko və Postmodernizm fəlsəfəsi‖   
5. Qorxmaz Quliyev. "Postmodernizm..."   
6. Umberto Eko. "Postmodernizm, istehza, əyləncəvilik." 
7. Dünyanın əsas ədəbi-sənət cərəyanları     
8. Düşüncədə inqilab edən qadın... 
9. Frensis Fukuyama. "Mədəniyyətin üstünlüyu"... 
10. "Bütün dünya ədəbiyyatı bir konspektdə - 36 dramaturji situasiya..." 
11. Jorj Polti. 36 dramaturji situasiya... 
12. İrina Nikitina. Postmodernst sənət... 
13. İlahə Ucaruh. Postateizm və Dünyaya Bütöv Baxış... 
14. Robert B.Rey. "Postmodernizm nədir?"... 
15. Samuel P. Hantinqton. Sivilizasiyaların toqquşması? 
16. Semuel Hantinqton. "İyirmi il sonra: uçüncü dalğanin gələcəyi" 
17. Selincerin özü - «Çovdarlıqda uçurumdan qoruyan» 
18. Haruki Murakami. Yaponun imtinası... 
19. Cavad Heyət. "İslam mədəniyyətinin Qərb mədəniyyətinin inkişafına 
təsiri"... 
20. Əlif Şəfəqin ―Ata və bic‖ romanının psixoloji alt qatları... 
21. Attila İlhan: Türk düşüncəsinin ustadı... 
22. Aleksandr Blok. ―Başqa şeylərin hamısı iblisanə hisslərdi‖ 
23. "Limonka" - Eduard Limonov... 
24. "Den Braunu qapalı bir bunkerdə çevirdim"... 
25. Mistikadan sinergetikaya və ya universal inam axtarışında... 
26. Azərbaycanda Prustu nə qədər adam oxuyub? 
27. Qismət. ―Postmodernizm‖ - Nədir bu postmodernizm? 
28. Fitsceraldın yoldaşı: ―Onunla yaşamaq vulkan üstündə oturmaq kimidir‖ 
29. Elmir Mirzəyev. Fürer hipnozu. Nasional-sosializmin anatomiyası... 
30. Frans Kafkanın son günləri: "Doktor, mənə ölüm verin..." 
31. Kafkanın "Vəsiyyəti", yoxsa Maks Brodun "Əmanətə xəyanəti"?  
32. Yalçın Küçük. Silivri həbsxanası və diktatorların məddahları... 
33. Zbiqnev Bjezinski. Yeni Dünya Düzəni uğrunda Şahmat Taxtası... 
34. ―Həyat bizi çobanyastığı ləçəkləri kimi yolur‖ 
35. Pol Osterin aforizmlərini təqdim edirik 
36. Vaxt darlığında oxumaq üçün nə etməli?.. 
37. Alman yazıçı Erix Mariya Remarkın əsərlərindən sitatlar... 
38. Rus yazıçısı Anton Çexovun ən maraqlı fikirləri... 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
12 
39. Kendzaburo Oe. Nobel Nitqi. Yaponiya, Çoxmənalılıq və Mən... 
40. Frensis Fukuyama. Tarixin sonu? (1989) 
41. Bertran Rassel. Dinin mahiyyəti... 
42. Gələcəyimiz oxumaqdan asılıdır - Niyə? 
43. Aydın  Dadaşov. Saspensin dirijoru -  Alfred Hiçkok 
44. Albert Eynşteyn. Din və Elmə dair... 
45. Vladimir Nabokov. Rus yazıçıları, senzorlar və oxucular... 
46. Lui Araqon.  "Nazim Hikmət üçün"... 
47. Mişel Monten. Esselər... 
48. Xorxe Luis Borxes. «Don Kixot»da gizli magiya... 
49. Orxan Pamuk.  ―Məsumiyyət muzeyi‖ romanı haqqında... 
50. Al Paçino. Sizə bir hekayə danışacam...  
51. Fərəh Pəhləvinin kitabı haqqında qeydlər... 
52. Pifaqorun ünlü deyimləri... 
53. S.Arran. ―Lolita‖ - bu, elə Vladimir Nabokov deməkdir... 
54. Herman Hesse.  Tanınmamış yazarlar. 
55. Paul Heyze. "Yanlış ideyanın klassiki" 
56. Nurullah Çətin. Atatürk dövrü türk şeri (1923-1940). 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
13 
Meri Klaqes 
 
"Postmodernizm" 
 
Mürəkkəb, qarışıq, tipoloji termin, yaxud ideyalar şəbəkəsi olan postmodernizm 
akademik elmin tədqiqat sahəsi kimi 1980-ci illərin ortalarından meydana gəlib. 
Postmodernizmi müəyyənləşdirmək olduqca çətindir. Ona görə ki, o, elmin və 
incəsənətin müxtəlif sahələrində - arxitekturada, musiqidə, filimdə, ədəbiyyatda, 
sosiologiyada, kommunikasiyada, modada, texnologiyada geniş şəkildə təzahür edir. Onu 
tarixi baxımdan da müəyyənləşdirmək çətindir. Çünki postmodernizmin dəqiq nə vaxt 
meydana gəlməsi aydın deyil. Amma postmodernizm haqqında fikirləşməyin ən asan 
yolu modernizm haqqında düşüncələrdən başlayır. Ola bilsin, postmodernizm tədricən 
ondan törəyərək inkişaf edib, yaxud da qəfil meydana çıxıb. Modernizmin izahının iki 
faseti və ya iki modeli var ki, bu iki üsulun da hər biri postmodernizmin dərkinə imkan 
verir.   
   Birinci faset və ya modernizmin izahı öz başlanğıcını "modernizm" markalı estetik 
cərəyandan götürür. Bu cərəyan Qərbin XX əsr incəsənət ideyalarına kobud surətdə 
laqeyd mövqe nümayiş etdirir. Özünü XX əsrdə geniş şəkildə büruzə verməsinə 
baxmayaraq, modernizmin müstəqillik qazanmış formalarına XIX əsrdə də rast gəlmək 
mümkündür. "Sənət necə olmalıdır, onun mahiyyəti hansı prinsiplər üzərində 
qurulmalıdır, istehlakçıya (dinləyiciyə, oxucuya, tamaşaçıya) necə təqdim edilməlidir" 
kimi nəzəri sual və müddəaları özündə birləşdirən, vaxtı keçmiş Viktoriyan standartlarını 
kəskin surətdə rədd edən modernizm vizual incəsənətdə, musiqidə, ədəbiyyatda və 
dramda yaranmış bir cərəyandır.  
   Təxminən 1910-cu ildən 1930-cu ilədək davam etmiş "yüksək modernizm" dövründə 
XX əsr modernizminin baniləri hesab olunan Vulf, Coys, Paund, Stevens, Prust, 
Mellarame, Kafka və Rilk kimi aparıcı simalar "poeziya və nəsr necə olmalıdır" 
suallarının yenidən nəzəri izah və şərhində son dərəcə böyük rol oynayıblar. Ədəbiyyat 
açısından modernizmin əsas xarakteristikasına aşağıdakılar daxildir:  
   1. Ədəbi əsərdə, habelə vizual incəsənətdə impressionizm və subyektivlik ön plana 
çəkilir; baş verənlərin NECƏ qavranılmasına və oxunmasına, ilk növbədə ən əsası 
NƏYİN dərk edilməsinə xüsusi əhəmiyyət verilir;  
   2. Gerçəkliyin dinamikadan uzaq, hər şeyi bilən təhkiyəçi - üçüncü şəxs tərəfindən nəql 
edilməsi, seçilmiş süjetin prizmasından moral mövqenin ümumi şəkildə təsvir edilməsi 
(Folknerin hekayələri modernizmin bu aspektinə uyğundur); 
   3. Janrlar arası fərqin pərdələnməsi (bu üzdən də poeziya daha çox nəsrə (T.S. Eliotun 
əsərləri kimi), proza isə daha çox poeziyaya oxşayır (Vulfun və Coysun əsərləri kimi);  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
14 
   4. Fraqment formalardan istifadəyə, təhkiyəni yarımçıq qoymağa, bir-biri ilə əlaqəsi 
olmayan materialları necə gəldi birləşdirməyə üstünlük verilməsi;  
   5. Yaradılmış hər bir yeni şeyin xüsusi üsulla istehlakı kimi istənilən incəsənət əsərinin 
də şəxsi statusuna fikir verilməsi üçün onu incələmək və dərk etmək tendensiyasının 
formalaşdırılması;  
   6. Diqqətlə işlənmiş, hazırlanmış müfəssəl, formal estetik nəzəriyyələrin minimalist 
modellər (Vilyam Karlos Vilyamsın poeziyasında olduğu kimi), yaradıcılıqda təhtəlşüuri, 
qeyri-iradi tapıntılar naminə rədd edilməsi;  
   7. "Yüksək" və "aşağı", yaxud populyar mədəniyyət arasındakı fərqin, üstünlüyün 
rəddi; hər ikisindən istifadə ilə ortaq incəsənətin yaradılması; nümayiş etdirmə, 
yayınlama metodları ilə incəsənətin istehlakı.  
   Modernizm kimi, postmodernizm də bu prinsiplərin əksəriyyətinə riayət edir. Belə ki, o 
da incəsənətin yüksək və aşağı formaları arasında mövcud sərhədi qəbul etmir; daşlaşmış, 
donub qalmış janr üstünlüyünü rədd edir; stilizasiyaya, parodiyaya, ironiyaya və 
məsxərəçiliyə xüsusi əhəmiyyət verir. Düşündürmək və özünüdərk, fraqmentasiya və 
xüsusilə təhkiyə, nəql etmə strukturunda təhkiyəni, nəqli yarımçıq qoyma, qeyri-
müəyyənlik, hadisələrin eyni zamanda baş verməsi kimi modernizmin "prinsiplərinə" 
əməl etməsinə baxmayaraq, postmodern incəsənət (və düşüncə) destruktiv, desenter, 
dehumanist mövzulara önəm verir. Postmodernizm yuxarıda sadalanan bir sıra 
cəhətlərinə görə modernizmə bənzəyir, amma özünün bir çox təmayüllərilə 
modernizmdən əsaslı şəkildə fərqlənir. Misal üçün, modernizm insana fraqment 
münasibətini subyektiv və tarixi prizmadan təqdim edir. Amma bu tendensiyanı və 
fraqmentasiyanı tragik, acınacaqlı, dərdli, iniltili fonda nəyinsə itkisi kimi çatdırır. 
Modern əsərlərin əksəriyyəti əsas bir ideyanı müdafiə etməyə çalışır: müasir həyatda 
itirilmiş birliyi, əlaqəni və dolğunluğu incəsənət əsərləri yenidən təmin edə bilər; insan 
institutlarının müvəffəq ola bilmədiyinə incəsənət müvəffəq ola biləcək. Bundan fərqli 
olaraq, postmodernizm isə fraqmentasiyaya, davamsızlıq və əlaqəsizliyə kədərlənmir, 
bunları dərdə çevirmir, ancaq onları kifayət qədər qeyd edir. Eyni zamanda da bildirir ki, 
dünya mənasızdır, gəlin özümüzü aldatmayaq ki, incəsənət onu dolğunlaşdıracaq, ona 
görə də, gəlin sadəcə cəfəngiyyatla oynayaq.  
   Başqa bir aspektdən modernizmlə postmodernizm arasındakı mövcud bağlılığa baxış 
bəzi fərqləri aydınlaşdırmaqda yardımçı rolunu oynayır. Fridrix Ceymsona görə, 
modernizm və postmodernizm kapitalizmin xüsusi mərhələlərini müşayiət edən mədəni 
formasiyalardır. Ceymson indiyədək incəsənətin və ədəbiyyatın təqdimatı da daxil 
olmaqla, zorla qəbul etdirilmiş mədəni praktikanı əhatə edən kapitalizmin üç əsas 
mərhələsinin konturunu çəkir. Və göstərir ki, birinci mərhələ XVIII əsrin sonu və XIX 
əsrdə Qərbi Avropanı, İngiltərəni və Birləşmiş Ştatları əhatə etmiş kapitalizm marketinqi 
mərhələsidir ki, bu birinci mərhələ buxar mühərriki ilə intişar tapmış spesifik texnoloji 
inkişafla realizm adlı xüsusi növ estetikanı özündə ehtiva edir.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
15 
   İkinci mərhələ XIX əsrin sonlarından XX əsrin ortalarınadək (təxminən II dünya 
müharibəsinədək) olan dövrü əhatə edir; özündə elektrik və yanacaq enerjisi ilə hərəkətə 
gələn mühərrikləri və modernizmi birləşdirir, getdikcə inhisarçı kapitalizm formasını alır. 
Üçüncü mərhələ isə indi biz içərisində olduğumuz çoxmillətli və ya marketinq, satış, 
istehlak malları üzərində qərarlaşmış istehlakçı kapitalizm mərhələsidir. Bu mərhələ də 
özündə nüvə və elektron texnologiyalarını postmodernizmlə nisbətdə cəmləşdirir. 
Məsələyə postmodernizmi termin kimi istehsalat və texnologiyalar bucağından 
səciyyələndirən Ceymson tək yanaşsaq, görərik ki, postmodernizmin ikinci izahı, yaxud 
faseti ədəbiyyat və incəsənət tarixindən daha çox tarixdən və sosiologiyadan gəlir. Belə 
yanaşma postmodernizmi başdan-başa sosial formasiya və ya sosial-tarixi münasibətlər 
sistemi kimi müəyyənləşdirir, daha dəqiq desək, bu yanaşma "postmodernlik" ilə 
"modernliy"i "postmodernizm"lə "modernizm"dən daha çox qarşı-qarşıya qoyur. Bəs fərq 
nədir? "Modernizm" məfhumu XX əsrin çoxşaxəli estetik cərəyanına məxsusdur, 
"modernlik" isə fəlsəfi, siyasi və etik ideyalar sistemi kimi modernizmin estetik 
aspektinin bazisini təşkil edir. "Modernlik" anlayışı "modernizm"dən qocadır. İlk dəfə 
"modern" istilahı XIX əsr sosiologiyasında indiki eranı (yəni XIX əsri - tərcüməçi) 
əvvəlki - "antik" adlanan eradan fərqləndirmək mənasında işlədilib. Adətən alimlər 
"modern" dövrün dəqiq hansı vaxtdan başladığının aydınlaşdırılması, eyni zamanda nəyin 
modern olub, nəyin modern olmadığının müəyyənləşdirilməsi ətrafında mübahisə edirlər. 
Hər dəfə tarixçilər bu problemi nəzərdən keçirərkən modern dövrün başlanğıc tarixini 
daha əvvəllərə aparırlar. Amma bütün bu tədqiqatlara rəğmən, bir şey danılmazdır ki, 
"modern" eranın yaranması XVIII əsrin ortalarından başlayan Avropa maarifçiliyi ilə 
əlaqədardır. Maarifçiliyin təməl ideyaları da humanizmin təməl ideyaları kimi 
cilalanmamış şəkildədir. Ceyn Flaks bu ideyaların ibtidai prinsiplərini bir məqaləsində 
yaxşı xülasə edib (mən onun bu xülasəsinə bir neçə şeylər də əlavə etmişəm):  
   1. Burada stabil, sistematik, bilgili "mən" var. Bu "mən" şüurlu, rasional, müstəqil və 
universaldır. Fiziki, cismani durumlar, yaxud dəyişkənliklər onun idarəsinə substantiv 
təsir göstərmir;  
   2. Bu "mən" özünü və dünyanı rasionalistcəsinə ya postulat kimi qəbul edilən yüksək 
mental (ruhi, əqli) funksiyalar formasında, ya da yalnız obyektiv formada dərk edir;  
   3. Rasional "mən" tərəfindən təqdim edilmiş dərk etmə modelinin mahiyyətini, dərk 
edənin individual statusunu nəzərə almadan dünyada universal həqiqəti təmin edə bilən 
"elm" təşkil edir; 
   4. Elm vasitəsi ilə təqdim edilən bilik "həqiqət" və əbədidir;  
   5. Elm vasitəsilə irəli sürülmüş bilik-həqiqət hər zaman proqresə və mükəmməlliyə 
istiqamətləndirir. Bütün insan institutları və onların əldə etdikləri təcrübələr elm (səbəb-
obyektivlik) prizmasından analiz edilə bilər;  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
16 
   6. Son hökmün səbəbi nəyin həqiqət, nəyin düzgün, nəyin yaxşı, nəyin leqal və nəyin 
etik olmasını müəyyənləşdirmək üçündür. Azadlıq mühakimə ilə müəyyənləşdirilmiş 
müvafiq qanunlara riayətdən ibarətdir;  
   7. Dünya səbəblə idarə olunur. Səbəbsiz heç bir şey baş vermir; həqiqət hər zaman öz 
xoş məramlı, haqlı və gözəl keyfiyyətlərini qoruyub saxlayacaq; nəyin haqlı, nəyin 
həqiqət və s. olması arasında konflikt ola bilməz;  
   8. Beləliklə, elm bütün sosial biliklərin faydalı təzahürləri üçün örnək olaraq qalır. Elm 
neytral və obyektivdir; bitərəf rasional qabiliyyətləri ilə elmi bilikləri təqdim edən elm 
adamları azad şəkildə elmi qanunauyğunluqları izləməli və bundan narahat olanların 
pulundan, gücündən qorxmamalıdır;  
   9. Elmi bilikləri çatdırarkən fikrin ifadə modeli dil də elmi olmalıdır; yəni aydın başa 
düşülməlidir. Onun vəzifəsi rasional zəka tərəfindən real-dərk olunan dünyanın 
müşahidəsinin təcəssümünü təmin etməlidir. Qavranılan obyektlə istifadə edilən sözlər 
arasında davamlı, sabit və obyektiv bağlılıq gözlənilməlidir.  
   Yuxarıda humanizmin və modernizmin bəzi fundamental prinsipləri ümumiləşdirilib. 
Bu prinsiplər demokratiya, qanun, elm, etika və estetika da daxil olmaqla, bizi əhatə edən 
bütün sosial strukturlara və institutlara haqq qazandırmağa və onları izah etməyə xidmət 
edir.  
    
   Modernlik başlıca olaraq, ağlamüvafiqlik, səmərələşdirmə, xaosdan kənar anlamında 
qaydalar sistemi kimi başa düşülür. O, sosial düzənin səviyyəsini daima izləyir və bildirir 
ki, modern cəmiyyətlərin sabitliyi hər cür düzənsizlikdən, qarışıqlıqdan mühafizə 
üzərində dayanır. Beləliklə, modern cəmiyyətlər daimi olaraq, "düzən" və "düzənsizlik" 
arasında qərarlaşan davamlı, ikiqat ziddiyyətlərə etibar edilir. Ona görə də, belə 
cəmiyyətlərin havadarları bundan çıxış edib, "düzən"in üstünlüyünü iddia edə bilirlər. 
Əslində modern cəmiyyətlərin aparıcı qüvvələri davamlı "düzənsizliy"i özləri yaradır. 
Bunun da səbəbi "düzənsizliy"i təcəssüm etdirən halları əldə əsas tutub, özlərinə bəraət 
və rəğbət qazanmaqdır.  
   Rasional modern cəmiyyət ağıldankənar hər bir halı "düzənsizliy"in tərkib hissəsi kimi 
göstərir və bunu düzənə əngəl adlandırıb aradan qaldırır. Yenə də əsas son məqsəd sosial 
sabitliyə nail olmaqdır. Françoys Lyotard belə sabitliyi (stabilliyi) "totalitarlıq" ideyası və 
ya totalitarizm sistemi ilə bərabər tutur. Və Lyotard inandırmaq istəyir ki, modern 
cəmiyyətlərdə totalitarlıq, stabillik və düzən mövcud siyasi sistemin tələbindən doğan 
"aparıcı mövzu"nun və ya "siyasi süjet-tematik mənzərə"nin əksini, praktika və inanc 
səviyyəsinə qaldırıb özündə sərgiləyən spesifik mədəniyyətlər vasitəsi ilə qoruyur. Əgər 
Amerika mədəniyyətində "aparıcı mövzu"nu nəql etmək istəsək, o zaman görərik ki, 
demokratiya dövlətin daha çox maarifləndirmə (rasional) modelidir və bu demokratiya 
bəşəriyyəti ümumbəşəri xoşbəxtliyə yönəldəcək. Ümumiyyətlə, Lyotarda görə, hər bir 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
17 
ideologiyanın və inanc sisteminin öz aparıcı mövzusu var. Məsələn, marksizmdə "aparıcı 
mövzu"nu özündə ehtiva edən ideya budur ki, kapitalizm özü öz içindən dağılacaq və 
utopik sosialist dünyası inkişaf edəcək. Aparıcı mövzunu meta-nəzəriyyə, yaxud meta-
ideologiya kimi başa düşmək lazımdır. Çünki onun özü elə hər hansı bir ideologiyanı 
izah edən ideologiyadır (marksizmdə olduğu kimi). Lyotard inandırmağa çalışır ki, 
biliyin ali forması olan elm də daxil olmaqla, modern cəmiyyətlərin bütün aspektləri belə 
aparıcı mövzulardan asılıdır. 
   Bunun əksinə olaraq, postmodernizm isə aparıcı mövzuların tənqididir. Eyni zamanda 
da postmodernizm belə doqmatların mövcud ziddiyyətləri və dayanıqsızlığı yalnız və 
yalnız maskalamağa xidmət göstərdiyini xəbər verir, başqa sözlə desək, həmişə "düzən" 
yaratmağa edilən hər bir təşəbbüsün, eyni dərəcədə də "düzənsizliy"in yaradılmasını tələb 
etdiyini göstərir. Amma "aparıcı mövzu" bu kateqoriyaların konstruksiyasını 
"düzənsizliy"in HƏQİQƏTƏN xaotik və zərərli, "düzən"in isə HƏQİQƏTƏN rasional və 
faydalı nəticələr verdiyini hökm şəklində əlində əsas tutub, bu istiqamətdən izah edərək, 
maskalayır.  
   Postmodernizm "aparıcı mövzular"ı rədd edib, "mini mövzular"a üstünlük verir və 
geniş miqyaslı, universal, qlobal məsələlərdən daha çox kiçik təcrübələri, lokal olayları 
əks etdirir. Postmodern "mini-mövzular" adətən situasional, ötəri, gözlənilməz və 
müvəqqəti olur. Belə mövzular ümumbəşəriliyi, həqiqəti, səbəbi və stabilliyi iddia etmir. 
Maarifçi fikrin digər mühüm aspektini (mənim əlavə etdiyim 9-cu bəndi) təşkil edən 
"sözlər fikrin və obyektin təcəssümünə xidmət göstərməli, onun (yəni sözün) arxasında 
heç bir başqa funksiya durmamalıdır" prinsipini müəyyənləşdirir. Ona görə də, modern 
cəmiyyətlər hər zaman proqnozlaşdırılmış ehtimallara bildirilən münasibətlərin reallığına 
əsaslanır.  
   Amma postmodernizmdə sözlə fikir və obyekt arasında əlaqə pozulur. Çünki burada 
daimi, sabit reallıq ideyası yoxa çıxır. Daha doğrusu, postmodern cəmiyyətlərdə yalnız 
mahiyyətsiz zahir, ehtimalsız münasibət bildirənlər olur. Bunu başqa yolla izah edən 
Cean Baundrillarda görə, postmodern cəmiyyətdə orijinallıq olmur, yalnız kopyalama, 
köçürmə, özünün dili ilə desək, "zahiri oxşarlıq" olur. Siz misal üçün, rəssamlıq və 
heykəltəraşlıq əsəri barəsində düşünüb, bir tərəfdə Van Qoqun orijinal bir əsərini, digər 
tərəfdə isə onun minlərlə surətini (kopyasını) təsəvvürünüzə gətirə bilərsiniz. Amma 
dəyər, xüsusilə valyuta dəyəri baxımdan orijinal əsər ən yüksəyi və ən qiymətlisidir. 
Əslində rəsm əsərlərinin üzü onları divardan asmaq və ya zirzəmidə saxlamaq üçün 
köçürülmür. Bunu cd-lər və lent yazıları ilə müqayisə etsək, eynən rəsm əsərlərində 
olduğu kimi görərik ki, onlar da orijinal deyil. Daha doğrusu, bu surətlərin hamısı 
eynidir, sadəcə, onların bəlkə də milyonlarla surətləri vardır və hamısı da (təxminən) eyni 
məbləğdə pula satılır. Baundrillardın başqa "zahiri oxşarlıq" versiyasına misal, virtual 
reallıq konsepsiyasıdır. O, əsaslandırmaq istəyir ki, burada da orijinal olmayan zahiri 
oxşarlıqla virtual "reallıq" yaradılır və o, buna dəlil kimi, xüsusilə kompüterlərdəki 
oyunları ("Sim Şəhərinin düşüncəsi", "Sim Qarışqa" və s.) göstərir.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
18 
   Postmodernizm biliyin təşkilatı məsələsi ilə də məşğul olur. Modern cəmiyyətlərdə 
bilik elmə bərabər tutulur və bədii əsərlərə qarşı qoyulur. Bildirilir ki, elm faydalı 
bilikdir, bədii əsər isə zərərli, primitiv və irrasionaldır. Çünki özündə qadınları, uşaqları, 
ruhi xəstə - qeyri-normal insanları, bir sözlə, primitivlikləri əks etdirir. Bunun əksinə 
olaraq, bilik isə öz məxsusi amacına görə faydalıdır. İstər əyani, istərsə də qiyabi təhsil 
alıb bilik qazanan birisi nəticədə bilikli, ümumiyyətlə, təhsilli şəxsə çevrilir. Liberal 
humanitar təhsilin idealı da məhz budur. Amma postmodern cəmiyyətdə bilik funksional 
rol oynayır. Belə ki, öyrənilən biliklər sadəcə, yadda saxlamaq üçün deyil, onlardan 
istifadə məqsədilə mənimsənilir. Sarapın qənaətinə görə, bugünkü təhsil siyasəti təhsilin 
anlaşılmaz, humanist idealından daha çox bacarıqlar və məşğələlər üzərində qərarlaşıb. 
Bu məsələ İngiltərədə xüsusilə aktualdır. Orada belə bir sual ciddi şəkildə tez-tez verilir: 
"Sən elmi dərəcənlə NƏ EDƏCƏKSƏN?"  
   Postmodern cəmiyyətlərdə bilik təkcə faydalılıq prizmasından xarakterizə edilmir. 
Burada modern cəmiyyətlərdən fərqli olaraq, bilik yayınlanır, qorunur və tənzimlənir. 
Unutmaq olmaz ki, elektron kompüter texnologiyalarının zühuru cəmiyyətimizdə biliyin 
istehsal, yayın və istehlakını kökündən dəyişdirib. Lyotard bildirir ki, postmodern 
cəmiyyətlər üçün mühüm məsələ nəyin bilik (və nəyin "skandal") olması qərarına 
gəlinməsi və nəyin lazımlı olması qərarının kim tərəfindən verilməsidir. Bilik barədə belə 
qərarlar verilərkən köhnə modern - humanist keyfiyyətlər buraya cəlb olunmur: misal 
üçün, biliyi həqiqət kimi texniki keyfiyyətinə, yaxşılığı və ədaləti etik dəyərinə, gözəlliyi 
estetik xüsusiyyətinə görə qiymətləndirmək. Vitgensteyn kimi, Lyotard da göstərir ki, 
kifayət qədər bilgi dil oyununun paradiqmasına gətirib çıxarır. Mən burada Vitgensteynin 
dil oyunları ideyasının təfərrüatına varmaq istəmirəm, ona görə ki, Sarap bir məqaləsində 
bu məsələnin geniş izahını artıq verib.  
   Postmodernizmlə bağlı çoxlu suallar verilir. Və ən əsası siyasət də buraya cəlb olunur. 
Ancaq verilən suallar arasında aşağıda qeyd etdiyimiz sual daha populyardır: 
Fraqmentasiyaya, davamsızlığa, performansa və qeyri-sabitliyə qarşı olan bu cərəyan 
xeyirlidir, yoxsa zərərli? Bunun müxtəlif cavabları var. Hətta danılmazdır ki, müasir 
cəmiyyətimizdə pre-postmodern dövrə (modern-humanist-maarifçilik) qayıtmaq 
arzusundan doğan meyllər mühafizəkar siyasi, dini və fəlsəfi qrupları postmodernizmə 
qarşı birləşdirir. Həqiqətən də, postmodernizm dini həqiqətin "aparıcı mövzular"ını şübhə 
altına alıb, dinə müqavimət şəklində təzahür edir. Ona görə postmodernizmin bir mənası 
da dini fundamentalizmə üsyan forması kimi başa düşülür. Bu məsələ Birləşmiş Ştatlarda 
bəlkə də ən açıq-aşkar, adi bir şeydir. Amma müsəlman fundamentalizminin hökm 
sürdüyü Yaxın Şərqdə dini, etik, gənələksəl və s. kimi dəyərləri - aparıcı mövzuları 
dekonstruksiya etdiyi üçün Salman Rüşdinin "Şeytan Ayələri" kimi postmodern kitablar 
qəti qadağandır. Mühafizəkarlıq və fundamentalizm ilə postmodern rədd arasındakı 
assosiasiya qismən də olsa, postmodern etirafın dolaşıq, fraqment meyllərinin nə üçün 
liberallara və radikallara cəlb olunmasının səbəbini izah edə bilər. Elə bu keyfiyyətlərinə 
görə də, Sarap, Flaks və Batler kimi bir çox feminist teoristlər postmodernizmi çox 
cəlbedici hesab edirlər. Postmodernizm qlobal mədəniyyətin istehlakına qoşulmaq üçün 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
19 
alternativlər təklif edən cərəyan kimi özünü göstərir. Amma burada istehlak malları və 
bilik formaları hər hansı bir fərdi nəzarətsiz şəkildə, güclə istehlakçıya təqdim olunur. 
Postmodernizm bu alternativləri hər hansı bir zəruri fəaliyyətin (və ya sosial 
mübarizənin) lokal, məhdudiyyətli və partiyalı (amma effektiv) düşüncəsi üzərində 
cəmləşdirir. "Aparıcı mövzular"ı rədd etməklə, spesifik məqsədləri bir yerə 
cəmləşdirməklə postmodern siyasət qlobal təmayüllərdən təsirlənmiş lokal situasiyaları 
ehtimalsız nəzəriləşdirməyin üsullarını təklif edir. Deməli, postmodern siyasətin devizi 
"qlobal düşünüb, lokal hərəkət et"məkdir. Heç bir böyük layihədən və aparıcı plandan 
narahat olmayın. 
       
   Müəllifin icazəsi ilə ingiliscədən çevirdi:  Elmar Vüqarlı 
 
 
 
 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
20 
Eyvaz TAHA 
 
"Postmodernizm və arxadan atılan daş" 
 
1- İnsan bimədiklərinin düşmənidir. Biz ara-sıra "postmodernizm" sözcüyünü ağızlardan 
eşidir, kağızlarda oxuyuruq. Bunda qəbahət yoxdur, buna sevinməliyik. Çağdaş dünyada 
özünü bütün ədəbiyyat, incəsənət, bilim, və düşüncə sahələrinə sıramış bu terminlə 
maraqlanmağımız, irələyişimizin yaşıl işığıdır. Amma burda önəmli bir məsələ var: Vaxt 
olur bilmədiyimiz işə başımızı soxur, anlamadığımız anlayışa qatlaşırıq. Bununla da 
böyük bir fikri təcrübəni qavramadan onu geyim, yemək və saç modası səviyyəsinə qədər 
alçaldırıq. Bu turist davranışıdır. Şeir kitablarının ön sözündə, ağız ədəbiyyatı 
toplularının başlağıcında, adda-budda müsahibələrdə və nəhayət çayxana danışıqlarında 
söz başına postmodernizmi dimdikləyirik. Sən demə bu sözü vurğulamadan yazıçının 
avanqard olduğu gerçəkləşmir. Xəstəlik də elə burasındadır. Bizdə postmodernizmə 
barmaq uzatmaq, çox vaxt onun hərfi anlamından uzağa getmir: postmodern yəni 
modernizmdən daha sonra, daha yüksək, daha yaxşı və daha avanqard! Biz isə bunların 
hamısıyıq, köhnə deyilik. Bu iddəa tövlədə yatmış aslanla, inəkdir deyə, cəsarətlə 
əylənməyə bənzəyir. 
 
2- Beş nəhəng düşünər, "Hüserl, Marks, Nitşe, Freyd və Haydeger"i anlamadan 
postmodernizm öz şərhini tapa biməyəcək. Bu ilkin dayanacaqdan hərəkətə keçdikdən 
sonra Frankfurt məktəbi, Quruluşçuluq (Strukturalizm), Post-quruluşçuluq, Yapısöküm 
(Dekonstruksia), feminizm, Üçüncü dalğa axımı və Multi-mədəniyyət kimi dayaqlar və 
qaynaqlarala qarşılaşırıq. Adlar tükənən deyil, hərəsi də bir hava çalır: İhab Həsən, Çarlz 
Cenkz, Lus İrigari, Fransua Lyotar, Jil Doloz, Jan Budriar , Mişel fuko, Feliks Gatari, və 
Riçard Rorti. Bu adlar qıraqda qalsın, irəli sürülən bəhslərin qaranlığında adamı dəhşət 
bürüyür: Çeşitli, qrmaqarışıq bəhslərin qatı və dərin qaranlığında. Postmodernizm söz 
oyunu deyil, bunu anlamağa Adorno və Horkhaymerrin modern dönəmə aid yazdıqları 
"aydınlamanın dialektıası" (Dialectic of Inlightenment) başlıqlı kitabları yetər. 
3- Bayaq dedim post modernizmə maraq sevindiricidir. Hardasa bu marağın özü 
azərbaycan uyğarlığına gərəkli olan qaynaqları axıdıb gətirəcək. Gec də olsa bu axın artıq 
başlanmışdı, başlıca göstəricisi isə mişel fukonun "Müəllif nədir?" və Rolan Bartın 
"Müəllifin ölümü" başlıqlı məqalələrinin çevrilməsidir. Ancaq bu çalışmalar və bu 
dartışmaların gedişində yol verilmiş səhvlər bizi üşündürməyə bilməz. Çünki məntiqi 
məcralardan qırağa çıxmış dartışmalar postmodernizm barəsində əyri, bəzən də tərsə 
baxış formalaşdırır. Beləliklə biz yenə də tarixin başqa bir dönüş nöqtəsində yeni fikirlələ 
özgün tanışlıq fürsətini itiririk. Belə ki, bu dönüş nöqtəsinin məhsulu sayılan yeni bir 
düşünüş tərzi barədə ya gözümüzü yumuruq, ya da arxadan topuğa daş atırıq. Söhbət bu 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
21 
məktəbin pis-yaxşılığından getmir, bu barədə ağzına gələni, ağlına batanı söyləyənlərdən 
gedir. Bizimkilərin çoxu postmodern bilginlərdən danışanda çılpaq pop ulduzları haqda 
deyilən dedi-qodular yadımıza düşür. Bu da yüksək və ciddi düşüncələrə yiyələnməyə 
can atan ulusumuzun zəif damarına çevrilir. Demək, postmodernizm tarixi axarından 
çıxaraq və öz ilkin anlamından boşalaraq Sovet dönəmi tapdalanmış royaların 
cövlangahına çevrilir. Bu da pərişanlığın, puçluğun və duyğusallığın başqa adıdır: 
Zahirdə duyğusallıqla döyüşən duyğusallın. İstanislav Andreski deyir: "Şəffaf və məntiqi 
düşüncə bilginin artmasına gətirib çıxarır. (elmin gəlişməsi bunun ən yaxşı örnəyidir.) 
bilginin artması isə gələnəksəl intizamı gec-tez laxladır. Əvəzində pərişan düşüncə bizi 
heç bir yerə aparıb çxarmır. Ona uzun sürə meydan verirsək yenə də heç bir etki 
bağışlamayacaq." 
4- Doğrudur, postmodernizm ağılın klasik anlamına inanmır, ciddi və saray sənətinə 
istehza gözü ilə baxır. Amma bu onun gülünc mahiyyətinə dəlalət etmir, insan 
toplumunda yayğın olan və klasik filosofların gözündən yayınmış fenomenlərə diqqətlə 
baxmağını göstərir. Karl Popper kimi ağılçı (rasionalist) bir filosofla Rolan Bartın ötəri 
müqayisəsində görürsənki klasik ağılçılıq ideoloji mahiyyət daşıyaraq nə qədər 
xolyalarda yaşayır. Elə bir filosof "liberalizm" deyə, kəsik baş kimi deyinərək gündəlik 
yaşamın acı gerçəklərindən uzaqlaşır. əvəzində Bart kimi bir düşünər hətta günaşıra 
yediyimiz yeməklərcə bizə yaxınlaşır.Unun yeməklərin quruluşuna göz qoyması təsadefi 
deyil. Baxmayaraq ki, bütün bunlar postmodernizmə bəraət qazandırmır, çünki bu 
anlayışda qəribə şarlatanlıqlar görənlər az deyildi. Örnəyin, Lu İrigari deyəndə ki, "Nitşe 
özünü (egonu) hər an partlayacaq atom çəkirdəyi timsalında görürdü," çoxları pıqqılti ilə 
gülüşürlər. Nə yazıq ki, bu görüşlərin bəzisi doğrudur, gülüşlər isə yersiz deyil. 
5- Postmodernizm barəsində danışmağa mənim səlahiyyətim geniş deyil. Hətta burda 
söylənməsi gərəkli olmayan nədənlərə görə, bu axımın bəzi öncüllərindən, örnəyin 
Budriar və ya Doluzdan xoşum gəlmir. Maraqlı düşüncəni daha çox Hans Gadamer, Pol 
Rikor, Riçard Rorti və Yürgen Habermasda görürəm. Bilirəm romantizmin ağlağan 
insani quruluşçuluq qəbristanlığında gömüldüsə, azadlıq və ixtiyar simgəsi olan öznə 
(subyekt) də unun xaçında çarmıxa çkildi. Başqa sözlə, tarixi irəli sürüyən insan, 
toplumun və toplumdakı quruluşların əsirinə çevrildi. Mişel Fuko zehnimizi 
barlandırmaq istəyirdi, bizi "həqiqəti qondaran güc" və "bağmsızlığımızı hədələyən 
ideologiya" önündə güllə batmaz etmayə çalışirdı. Lakin hərdən şaşıram ki, o böyüklükdə 
bir adamın fikri tapıntıları qismən də olsa niyə paradoks üzərində qurulmalıdır? Məcazi 
həqiqət (hiper nreality) barədə sevimli Budriarın su lilləndirməsi bizə dərin bəsirət 
bağışlasa da, öznənin yenilgisinə gətirib çıxarır. Ancaq Jak Derrida kimi nəhəng bir 
filisofdan xoşum gəlmir desəm, bu işim Don Kixotun yel dəyirmanı savaşına getməsinə 
bənzəyəcək. 
6- Postmodernizmə ögey yanaşmıram. əsasən Azərbaycan respublikasında 
postmodernizm baresində gedən ilk ciddi məqalə 1997-ci ildə başçılıq etdiyim Cahan 
dərgəsində yer alıb. O zaman bu məqalə vaxstından daha ertə işıq üzü gördüyü üçün 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
22 
qürbətə düşdüsə, 2000-ci ildən başlayaraq partlayış nöqtəsinə gəlmiş postmodernizm 
dartışmaları qızışmağa başladı. Hər şey də elə burdan korlandı. Ərsəyə gəlmiş yeni 
yazıçıların bəzisi düşmənlərini sıradan çıxarmaq üçün yazdıqları əsərin alnına 
postmodern möhürü basdılar. Postmodernizmlə əlaqəsi olmayan və ya onunla anlaşılmaz 
və gizli ilgilərdə! bulunan bu əsərlər çağdaş  bir axımla tanışlıq imkanını əlimizdən 
aldılar. Burda məqsədim H. Herisçinin postmodern damğasını daşıyan "Nekroloq" 
romanı deyil, çünki Azərbaycanda bu axımla tanış olan adamlara barmaq uzatmaq 
istəsəm onun da adını çəkərəm.  
Əlimizdən uçub getmiş imkana qayıdaq: postmodeernizm fəlsəfi, ədəbi və bədii bir axım 
olaraq Qərb uyğarlığının son elektron mərhələsinin özülündə dayanır. Belə bir önəmli 
fenomenə göz yummağın bahası faciə qədər böyük ola bilər. Qərb pratik baxımdan ağır 
sənaye mərhəsindən (yəni modernizmdən) yüngül informasia və bilgisayar mərhəsinə 
(yəni postmodernizmə) addımlamışdı. Bu adlayışın geniş nəzəri dayaqları var. 
Postmodernizmlə tanışlıqdan yan keçmək və ya onu yanlış, ötəri, sərsəri və dayaz 
biçimdə tanımaq bu nəzəri bazaya etinasız yanaşmaqdır. Açığını deyim: cəhlə etiraf 
etməyin qorxusu bizi pis günə qoya bilər. 
7- vaxtı itirsək də çıxılmaz yoldsa deyilik. Əxlaqi öyüd verməyə səlahiyyətim olmasa da 
deməliyəm: Bir az alçaq könüllü, bir az ciddi, bir az düşüncə hərisi, bir az da bəsirət 
vurğunu olsaq bəşərin fikri tapıntıları ilə tanışlıq o qədər də çətin olmayaca. Ancaq 
postmodernizm kimi geniş, çox şaxəli,  dərin və çox anlamlı axıma bir mənalı yanaşmaq, 
və onu gələcəyin düşüncəsi adına təpədən dırnağa mənimsəmək olduqca yersiz olacaq. 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
23 
Fayaz Çaqani 
 
"Postmodernizm" 
 
Son zamanlar hər kəs postmodernizm barəsində danışır. Tərəfdarlarının əksəriyyəti onu 
akademik düşüncədə azadlıq qüvvəsi kimi qarşılayır. Onlara görə, postmodernizm bizləri 
istənilən zəhlətökən rasionallıq, loqosentrizm, avrosentrizm və sairlərdən azad edə 
biləcək çoxdan arzulanan xilas yoludur. Lakin bununla bərabər postmodernizmin çoxlu 
opponentləri də vardır. Onlar postmodernizmi Qərb intellekt ənənəsinin naşükür körpə 
kabusu kimi dəyərləndirilər. Ona görə ki, postmodernizm relyativist (bütün bilikləri nisbi 
qəbul edən, buna görə varlığın obyektiv surətdə dərk oluna bilməsini inkar edən 
təmayül), nihilist mövqe ortaya qoyur və hər şeydən pisi budur ki, bütün adət-ənənələrə 
qarşı çıxır. Məqsədim burada postmodernizmin qısa və aydın izahını verməkdir. 
Yanaşmam ümumi götürdükdə təəssübkeşlik prizmasından  olacaq. Ona görə ki, mən 
postmodernizmin bir çox təmayülləri ilə razıyam və belə düşünürəm ki, postmodernizmin 
əksər əleyhdarları ona tələm-tələsik qiymət verirlər.  
Yaxşı, nədir postmodernizm? Bu son dərəcə çətin sualdır, çünki postmodernizm 
termininə çoxlu mənalar verib onu müxtəlif aspektlərdən izah edirlər. Postmodernist 
hesab olunan əksər ziyalılar belə bu adı qəbul etməyi öz üstlərinə götürmürlər. Hətta onu 
qəbul edənlərin də postmodernizmə yanaşma tərzi fərqlidir. Mən belə hesab edirəm ki,  
"nədir postmodernizm?" sualına qismən də olsa aydınlıq gətirmək üçün iki yol vardır. 
Birinci yol problemə yanaşmanın antipostmodern yoludur  və bu yol postmodernizmin 
tarixi inkişafını təsbitləyir.  Digər yol isə fəlsəfi (və ya antifəlsəfi) mövqeli kortəbii 
postmodernist hesab olunan düşünərləri müəyyənləşdirməkdir. Burada hər iki yolu 
birlikdə incələməyə cəhd edəcəyəm. 
 
Postmodernizmin geneologiyası 
 
Postmodern mütəfəkkirlərin əksəriyyəti  fransızdır. Bəziləri onun kökünü Əlcəzair 
Müstəqillik Müharibəsində və ya xalq arasında mini-inqilaba səbəb olmuş  1968-ci ilin 
may Paris  tələbə  iğtişaşlarında axtarır. Həqiqətən də, bu hadisələr əksər 
postmodernistlər üçün mühüm əhəmiyyət kəsb edir. Buna baxmayaraq, biz modernizmə 
(və onun dəlil ilə sübüt etmə, rasionallıq, elmilik, obyektivlik, proqres və s. kimi 
prinsiplərinə) hərtərəfli antipatiyanın Fridrix Vilhelm Nitsşenin əsərlərində 
formalaşdığını görürük. Burada Nitsşeni müzakirə etmək çox vaxt aparardı. Ona görə də  
daha yaxşı olar ki, "Zərdüşt belə demişdir" əsərindən onun antimodernizm mövqeyini 
ifadə edən sitat gətirək: 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
24 
"Ey insanların ən müdriki, səni nə vadar edir, səndə nə belə həvəs doğurur ki, sən 
"iradəni həqiqətə" çağırırsan? Bütün varlığın dərk edəni iradədir! Ona görə də mən sənin 
iradəni səsləyirəm! Hər şeydən öncə, sən sağlam inamsızlıqla, şübhələrinlə bütün varlığı 
dərk etmək istəyirsən, əslində, bu ağlasığandımı? Əslində, o gərək  bütün gücünü sərf 
edib özünü sənə uyğunlaşdırsın! Belə iradəyə iradən qabildir.  O gərək ağlın güzgüsü və 
əks etdirəni kimi cilalı, tabe olan ağıl olsun. Ey insanların ən müdriki, sənin  iradən belə 
olmalıdır. O, səni güclü olmağa aparan iradədir. O sənin yaxşılıq, pislik söhbətlərindən 
də cilalıdır. Sən qarşısında diz çökülə biləcək  dünya yaratmaq istəyirsən: bu sənin son 
məqsədin,  arzun və həvəsindir". 
Postmodernizmin spesifik geneologiyasının inkişafında mühüm rol oynamış 
mütəfəkkirlərdən biri də Martin Haydegerdir. Onun əsərləri modernist özündənəminliyə 
qarşı Nitsşe hücumlarının davamıdır: 
"...hər hansı bir şey barəsində fikir onun səbəbini biləndən sonra doğur, eşq olsun  
əsrlərə, düşüncənin inadcıl düşməninə". 
Migel Fukonun da yaradıcılığını burada nəzərdən qaçırmaq olmaz. Əsərlərini uzun-uzadı 
şərh etməkdənsə, ondan daha kəskin sitat gətirəcəm: 
"Ayinlərimizin nə üçün  tamamilə atributiv, istehzalı, yorucu oyunlarla dolu olmasının, 
çirkli, uzunsaçlı və saqqallı olmağın, oğlanın qıza bənzəməsinin yaxşı əlamət 
sayılmasının  səbələrini  bilməkdən ötrü onları nəzərdən keçirmək lazımdır. Biri gərək bu 
ayinləri məsxərəyə qoyub onları  ifşa hədəfinə çevirsin, onları kökündən dəyişdirib  bizi 
əsarətdə saxlayan bu sistemi ləğv etsin. Məni narahat edən elə  budur. Mən əsərlərimdə  
məhz buna nail olmaq üçün çalışıram". 
Haqqında danışacağım sonuncu şəxs bəlkə də postmodernizmin kuliminasıyası və 
mücəssəməsidir. O, J. Derridadır. Onun əsərlərinin əksəriyyəti mahiyyətcə  
anlaşılmazdır. Bunun səbəbi Derridanın dilin sonsuz məna oyunu və dinamikliyini nəzərə 
çarpdırmaq istəməsidir. Ümidvaram ki, Derridadan gətirdiyim aşağıdakı nümunə 
anlaşılan olacaq:  
"Metafizika – Qərb mədəniyyətini əks etdirən ağ mifologiyadır. Ağ kişi öz idiomu olan 
"mif"ə, Hind-Avropa mifologiyasına, "loqos"una yiyə durur. Bu  ümumbəşəri model 
üçündür. Lakin bunun üçün o, hələ də  Səbəbi geri çağırmağı arzulamalıdır". 
Derridanı poststrukturalist də adlandırırlar. Ona görə ki, bəziləri postmodernizmlə 
poststrukturalizmi sinonim hesab edir. Məncə, bunlar arasında bircə fərq vardır. Belə ki, 
postmodernizm modernizmin rasionalizm, elmilik və obyektivlik prinsiplərini kəskin 
surətdə inkar edir. Poststrukturalizm isə dilin universal strukturları vardır ki, həyat və 
düşüncə faktorunu köklü surətdə müəyyən edən də bu strukturlardır prinsipini iddia edən 
strukturalizmə qarşı çıxır. Derridaya görə, bu hər iki cərəyanın Qərb intellekt ənənsinin 
əksər prinsiplərini rədd etməklə gəldiyi nəticə qismən üst-üstə düşür. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
25 
Alan Mecilin təbirincə desək, bu dörd "peyğəmbərin  ekstremistliyi" hazırkı 
postmodernistləri modernizmə qarşı çıxmağa ruhlandırır. Bu geneologiya bizdə 
postmodernizmin kökləri barədə az da olsa, təəssürat yaradır, lakin postmodernizmin özü 
barədə az şey deyir.  Buna görə də biz kələfin ucunu postmodern yazarların əsərlərində  
axtaraq.  
 
Kələfin ucu 
 
Fikrimcə, kor-təbii postmodernist adlandırılan Nitsşedən tutmuş Derridaya qədər, 
həmçinin müasir postmodernistlər hesab olunan Cean Baundrill, Cean-Françoys Lyotard, 
Qayatri Spivak və Yuliya Kristeva kimi yazarları  birləşdirən ümumi cəhət onların anti-
essensialist və anti-fundamentalist olmalarıdır. Bundan çıxış edərək deyə bilərəm ki, 
onlar mahiyyəti, təbiəti və varlıqda bu və ya digər dərəcədə rol oynayan səbəb və mənanı, 
bir sözlə, istənilən universallığı inkar edirlər. Beləlkiklə, postmodernist perspektivdən 
baxdıqda üstünlük, transtarix və interpretasiya üçün vahid transmədəniyyət yoxdur. 
Radikal anti-essensialist postmodernistlər modernistlərin əsaslandırıb  rahatlıqla irəli 
sürdüyü bir çox anlayışları tənqid edib  fərdiliyi, orijinallığı aradan qaldırmağa çalışırlar. 
Bunların bir neçəsini burada Migel Fukonun əsərlərinə istinad edərək qeyd edəcəyəm. 
Anti-essensialistlərin izini aşkarlayan birinci konsepsiya əksər postmodernistlərin   
transsendent prizmadan dəyərləndirdiyi  insan təbiəti ideyasıdır. Misal üçün, tarixi 
qanunauyğunluğa görə biz belə güman edirik ki, bəşəriyyət keçmişdə də indiki kimi olub. 
Biz həmçinin belə fərz edirik ki, müxtəlif mədəniyyətlərə məxsus xalqlar içərisində öz 
mədəniyyətimizə uyğun gələn  insanlar vardır. Bu  fərziyyə insanların məqsəd və 
fəaliyyət cəhətdən bir-birinə keçmişdə uyğun gəlməsi inamını aşılayaraq tarixi 
araşdırmağa imkan verir. 
Lakin postmodernistlər sübut etməyə çalışırlar ki, bəşəriyyətin heç  bir ümumi 
essensiyası yoxdur. Bunun qəbulu yalnız fərdlərin müxtəlifliyini, özünəməxsusluğunu  
inkar etməyə gətirib çıxarır. Postmodernistlərə görə, dünya gərək  son dərəcə müxtəlif 
cinsli təsəvvür edilsin; keçmiş indidən tamamilə fərqlidir və bütün mədəniyyətlər bir-
birinə bənzəmir.  
Postmodernistlər faktla fantaziya  arasındakı fərqi qəbul etmirlər.  Onlara görə, söz və 
əşya, məna və mənalandıran, subyekt və obyekt arasında heç bir mühüm əlaqə yoxdur. 
Bu mülahizə tarix kimi reallığın da təsvirini tələb edir.  Postmodernizmdə həm tarixi, 
həm də bədii əsərlər onların yaxşı və pis nüsxələrindən daha çox reallıq üçün əvəzlənib 
yenidən işlənilir. Bu Migel Fukonun başqa bir tələbinin bazisidir: ―Yaxşı bilirəm ki, 
indiyədək fantastikadan özgə nəysə yazmamışam. Çox da uzağa gedib fantastika 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
26 
həqiqətin arxasındadır deməyi nəzərdə tutmuram. Mənə belə gəlir ki, həqiqətin içərisində 
fantastik əsər yaratmaq mümkündür‖. 
Tarixin fundamental kateqoriyası hadisə konsepsiyasıdır. Bu konsepsiya tarixi olayların 
xüsusiyyətinə əsaslanmağı nəzərdə tutur. Bundan fərqli olaraq postmodernistlər sübut 
etməyə çalışırlar ki, hadisə termini ümumi ilə nisbətdə aktual hadisələrin  spesifikliyini 
inkar edir. Onlar bildirilər ki, olayları bir-biri ilə bağlayan heç bir ümumi mahiyyət 
yoxdur  və hadisə ideyası dəyərsiz konsepsiyadır. Fuko hadisə terminini  çoxçalarlı 
nizamsız hadisələrin  ―fantaziya‖sı  kimi dəyərləndirir və bildirir ki, o, aktual olaylarda 
heç bir oxşarı olmayan mənanın effektidir. 
Postmodernistlərin anti-essensialist analizləri vasitəsilə inkar esdilən anlayışlar çoxdur. 
Lakin əsas nöqtə  budur ki, postmodernistlər mahiyyəti və təbiəti şübhə altına alırlar. 
Fikrimcə, bu, onların ən səciyyəvi  cəhətidir. 
 
Nəticə 
 
Postmodernizmin fəlsəfi və tarixi prinsipləri dəyərsiz hesab edib   nihililist mövqe 
nümayiş etdirməsindən bir çoxları narazılığını bildirir. Əksəriyyət isə postmodernizmin 
əxlaqi və mənəvi dəyərləri aradan qaldırmaq cəhdlərindən şikayətlənir. Fikrimcə, bu 
iradlar tutularkən bir şey nəzərdən qaçırılır.  Nəzərimcə, postmodernistlər əxlaqi və 
mənəvi dəyərlərə  lazımsız, qiymətsiz hökmünü israrla vermirlər.  Onlar sadəcə zəruri 
əsasların və bir şey  üzərində  konkret bir  mövqenin seçim zərurətinin yerini dəyişdirilər.  
Bu bizə şəxsi mövqeyimizi yaratmaqda  azadlıq imkanı verir. Lakin azadlıq elə bir 
meyardır ki, o bizim hamımızın arzusu ilə hesablaşmır və hesablaşması da  mümkün 
deyil.   
Fukonun aşağıdakı fikirləri ilə yazımı bitirmək istərdim: 
―Zəif, mütərəddid, xəyal və illüziya olmayan hər hansı bir cərəyan, fərdi bir zamanlar 
inandığı həqiqətdən ayırıb onu başqa qaydalar axtarmağa təhrik edir: bu,   fəlsəfədir. 
Düşüncə tərzinin, dəyərlərə, incəsənət əsərlərinə münasibətin yerdəyişməsi və 
transformasiyası fərqlənmək və daha artıq  nəyəsə nail olmaq üçün başqa cür düşünməyə 
gətirib çıxarır: bu isə daha çox fəlsəfədir... Bəzi insanların hazırkı boşluq və ehtiras 
əvəzinə, bir balaca məhdudiyyətdən sonra ideyalar dünyasında narahatçılıq keçirməsi 
başadüşüləndir. Mən inanıram ki, kimsə öz həyatında bir dəfə də olsa yeni ahəng, yeni 
baxış bucağı, yeni fəaliyyət üsulu tapıbsa, belə insanları dünyanın düzənsizliyi, tarixin 
lazımsız insanlarla dolu olması heç vaxt gileyləndirməyəcək‖. 
 
İngiliscədən çevirən: Elmar Vüqarlı   
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
27 
Nərmin Kamal 
 
―Umberto Eko və Postmodernizm fəlsəfəsi‖ 
 
Kitabın adındakı hər iki açar-söz – Umberto Eko və Postmodernizm fəlsəfəsi XX əsrin 
ikinci yarısının hadisələridir, deməli, zamanca müasirlərimizdir. Postmodernizm - 
Avropa fəlsəfi, bədii-estetik düşüncə tarixində keyfiyyətcə yeni mərhələ sayılır. Bizim 
Qərbə inteqrasiyamız yalnız onun klassik sistemləri çərçivəsində qala bilməz, Qərbə necə 
varsa, olduğu kimi yanaşmamız üçün onun ən yeni ideyalarını, ən yeni dünyagörüşünü 
öyrənməli və diqqətə almalıyıq.  
Umberto Eko bu fəlsəfənin daha çox akademik qanadına məxsus bir düşüncə adamıdır. 
O, çoxunuza ―Qızılgülün adı‖ roman-traktatı ilə tanışdır. U.Eko, Postmodernizm 
fəlsəfəsinin banilərindən biri kimi, onun hazırda həyatda olan azsaylı 
nümayəndələrindəndir. II Dünya Müharibəsindən sonrakı filosoflar nəslinin son 
nümayəndələrindən biri olaraq Eko öz ideyaları ilə yaşadığımız dünyaya birbaşa təsir 
göstərmək gücündə olan şəxsiyyət, mədəniyyətlərarası üfüqi dialoq, çoxkültürlülük, 
insansevərlik (humanizm), barış kimi bəşəri önəmli mövzularda aparıcı düşüncənin 
simvolu sayılan bir ideoloqdur.  
Hər bir ideya cərəyanına qarşı olduğu kimi Postmodernizmə də münasibət birmənalı 
deyil. U.Eko yazır: Bizim dövrümüzdə Postmodernizm termininə Avropada hər dəfə 
nəyisə tərifləmək istəyəndə müraciət olunur [87, 75]. Yəni bu termin bir növ ―yaxşı‖ 
sözünün sinoniminə çevrilib. Keçmiş Sovet ölkələrində və Azərbaycanda isə əksinə (bu 
ideyanı mənimsəmiş az sayda insanı çıxmaqla), o daha çox neqativ-ironik şəkildə 
yorumlanır. Postmodernin qəbul olunmamasının səbəbi onun mədəniyyətin alışılmış 
estetik mahiyyəti və ölçülərini dağıdan virus kimi təfsir olunmasıdır. Lakin bizim 
məqsədimiz elmi bir yanaşma olduğundan, bu başdan mənfi köklənmiş rəylərə önəm 
vermədən məsələlərin mahiyyətinə varmalıyıq. Son bir neçə ildə Postmodernizmin 
miqrasiyası nəticəsində bu fəlsəfə mövzusunda müzakirələr və eksperimentlər Avropadan 
Rusiya və Türkiyəyə, oradan isə Azərbaycan cəmiyyətinə, xüsusən bədii üslub kimi 
ədəbiyyat və sənət sahələrinə daxil olub. Ancaq Azərbaycanda bu müzakirə və 
eksperimentlərin əsaslandığı heç bir fəlsəfi-elmi tədqiqat olmadığı üçün, həmin bədii 
çalışma və dartışmalara bir kor-koranəlik xasdır. Postmodernistlər məzarları təhqir 
edənlər, vampirlər, özünü təsdiq edə bilməyən qrafomanlar, estetikanı etikadan üstün 
görənlər, əxlaqsızlar, ―modernizmsiz postlar‖ və s. kimi qınaqlarla sıxışdırılır. 
Azərbaycanda müasir ədəbi prosesi izləyənlərə məlumdur, bizim ölkəyə Postmodernizm 
müzakirələri son on ildə ədəbiyyat dəhlizindən ayaq açandan sonra mətbuatda çoxlu 
qeyri-peşəkar tənqidlə qarşılanıb, ilk aşamada dumanlı bir imaj qazanıb. Lakin, 
Postmodernizmi Azərbaycanda ilk dəfə fəlsəfə sahəsində elmi tədqiqata çəkərkən, ona 
ciddi hadisə kimi yanaşdığımı, bu gün dünya ensiklopediyalarında Postmodernizm 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
28 
kəlməsinin qarşısında ―müasir fəlsəfə və incəsənətin əsas istiqaməti‖ kimi sanballı 
təyinlər yazılmasını nəzərə alıb, ona Qərb fəlsəfə və bədii təfəkküründə göstərilən ciddi 
münasibəti davam etdirdiyimi burada ifadə etmək istəyirəm. ABŞ, Avropa elmi 
dairələriylə tanışlıq sırasında onlarda Modernizm və Postmodernizm fəlsəfəsi üzrə 
ixtisaslaşan alimlər olduğunu görürük. Postmodernizm sərlövhəsi altında onlar 
Postmodern dünyagörüşü, Postmodern feminizm, Postmodern estetika, Postmodern 
linqvistika kimi bir çox sahələrdə tədqiqat aparırlar. ―Postmodern‖ sözü Qərb alimi üçün 
mürəkkəb açar-söz, konsepsiya, xüsusilə bizim kimi ölkələri anlamaq funksiyası yerinə 
yetirdiyi halda, bizim yerli auditoriyada bu söz anlaşılmaz assossasiyalar doğurur. Biz 
keçid dövründən danışırıq, bu dövrün bütün problemlərini yaşayırıq, dünyanın 
virtuallaşdığını, informasiya hakimiyyəti dövrünün başladığını görürük və hiss edirik ki, 
ənənəvi binar dünyagörüşümüz, xeyir və şər, həqiqət və yalan anlayışlarımızla bu dövrü 
dindirə bilmirik, elə isə ənənəvi xeyir-şər, ağ-qara, həqiqət-yalan – anlayış aparatımızın 
özündə dəyişiklik etmək, müvafiq keçid dövrü fəlsəfəsi kimi Postmodernizmi 
mənimsəməliyik. 
Azərbaycan Postmodernizmin fikir budaqlarından olan, 1970-ci illərdə meydana çıxmış 
Postkolonializmin maraq dairəsinə daxildir. Postkolonializm vaxtilə müstəmləkə olmuş 
ölkələrə, Afrika və Asiyadakı üçüncü dünya dövlətlərinə, həmçinin keçmişdə konkret 
olaraq müstəmləkə olmasa da, bu günə qədər mədəniyyəti kölgədə qalmış cəmiyyətlərə 
işıq salan bir fəlsəfədir. Postkolonializm Modernizm dövründə Fransa, Britaniya, 
İspaniya, Rusiya kimi güclü dövlətlərin müstəmləkəsi olmuş ölkələrin mədəniyyətini 
tədqiq edir, ona özünü tanıtmaq imkanları verir və müstəmləkəçiliyin mirasıyla savaşır. 
Bu gün Britaniya, Fransa, ABŞ və s.-də incəsənət, elm kimi sahələrdə asiyalılar, 
afrikalılar, başqa sözlə, üçüncü dünya ölkələrindən olan incəsənət adamları, alimlər, 
filosoflar bir əsr əvvəlkindən fərqli olaraq, mədəniyyətin ən vacib tədarükçüləri 
arasındadır. Bu baxımdan, Azərbaycan mədəniyyətinin tərəqqi etməsi və özünü tanıtması 
üçün postmodern dövrdə heç vaxt olmadığı qədər münbit şərait yaranıb. Bu və digər 
amillər postmodern sözünə yad bir şey kimi baxmamağı, bu dövrün fəlsəfəsini öyrənməyi 
zəruri edir. 
Kitabda Postmodernizmlə yanaşı Modernizmə də yer verilib. Çünki dövrümüzün aparıcı 
fəlsəfəsi olan Postmodernizm ―özündə şey‖ deyil, onun digər fəlsəfələrlə ideya varislik 
əlaqəsi var. Postmodernizmin sələfi Modernizmdir, Postmodernizm Modernizmin 
nailiyyətlərini həm inkar, həm də inkişaf etdirir, üstünlüyü birinciyə verir. Bu iki mərhələ 
tarixən ard-arda müşahidə olunsa və bağlı olsa da, bir-birindən mütləq surətdə asılı deyil. 
Hər biri ayrılıqda hər hansı əsərin, şəxsin və ya cəmiyyətin mədəni inkişaf modeli ola 
bilər. Məsələn, fikrimizcə, Azərbaycan Postmodernizm fəlsəfəsinin əsas tezislərindən 
bəhrələnməlidir. Modernizm iki prinsip – yenilik və keçmişin inkarı prinsipləri üzərində 
qurulubsa, Postmodernizm fəlsəfəsinin başlıca prinsipi dəyərlərin yenidən 
dəyərləndirilməsidir. Azərbaycanlılar öz keçmişlərinə bağlı, bu gün unutqanlığı mənfi 
etik kateqoriya kimi görən bir xalq olduğundan, Modernizm fəlsəfəsinin əsas tezislərinin 
bizim ölkədə geniş bəraət alması inandırıcı görünmür. Postmodernizm isə keçmişi silib 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
29 
atmadan, köhnəlmiş stereotip və dəyərlərin yenidən dəyərləndirilməsi yolu ilə 
Azərbaycan cəmiyyətinin düşüncə sahəsindəki bir çox problemlərinə aydın çözümlər 
təklif edir. ―Postmodernizm plüralizmin əleyhinə olan hər şeyə qarşı yönəlib. O, monizm, 
unifikasiya, totalitarizm, utopiya və despotizmlərin gizli formaları ilə vidalaşır, əvəzində 
müxtəliflik və paradiqmaların rəqabətinə keçir‖. Bu sözlər alman Postmodernizm 
nəzəriyyəçisi Volfqanq Velşin ―Bizim postmodernist modern‖ (1987) əsərinin 
girişindəndir. Postmodernizmin uğrunda savaşdığı nemətlərdən biri mədəni yekcinsliyin 
(təkkültürlülüyün) əksi olan mədəni müxtəliflikdir (çoxkültürlülük). Mədəniyyətdə 
Postmodernizm – insan inkişafının əsası kimi mədəni müxtəlifliyin zərurəti ideyasına 
əsaslanır. O, alternativ seçimlər deməkdir. Universalizmə və eynicürlüyə meylli 
Modernizmdən fərqli olaraq, Postmodernizm fikir müxtəlifliyini alqışlayır. 
Postmodernizm Azərbaycan cəmiyyəti və mədəniyyətinin yenilənməsi, bir sıra düşüncə 
böhranlarından çıxarılması üçün bu və ya digər konkret mexanizmlərə malikdir ki, onlar 
haqda söz açacağıq. 
- Kitabda Postmodernizm ideyasının sələfləri, bu cərəyanın meydana gəlməsinin ictimai, 
siyasi, fəlsəfi, bədii gerçəkliyi araşdırılıb; 
- Postmodernizmin tarixi, mahiyyəti, bu fəlsəfənin əsas nümayəndələrinin ideyaları 
araşdırılıb; 
- U.Ekonun fəlsəfi dünyagörüşünün formalaşması, düşüncə qaynaqları, onun 
medievistikası, semiotikası, interpretasiya nəzəriyyəsinin əsas cizgiləri araşdırılıb; 
- Bütün bunların fonunda U.Ekonun Postmodernizm fəlsəfəsinin prinsipləri 
müəyyənləşdirilib, Ekonun romanlarındakı postmodernist spesifika təhlil olunub. 
Postmodernizm boş şüar, trafaret mülahizələr toplusu deyil, müasir varlıq üçün prinsipial 
əhəmiyyətə malik dünyagörüşü, həyat tərzi, fəlsəfə, gerçəkliyin fəlsəfi və bədii inikasının 
ən yeni metodologiyasıdır - kitab bu mövqedən çıxış edir. 
Çağdaş Qərb düşüncəsinin ayrılmaz parçası olan Postmodernizmi və U.Ekonu 
Azərbaycanda elmi cəhətdən araşdıran bu ilk işi yazdığım və artıq oxucuya çatdırdığım 
üçün özümü xoşbəxt hiss edirəm. Ən xoş arzularla, müəllif. 
 
P.S. Kitabın müəllifinin istəyi ilə onun adı kitabda göstərilmir. Postmodern düşüncəyə 
görə, yazan yox, yazılan önəmlidir. Mətn, mətn və başqa heç bir şey. Kitab haqda 
fikirlərinizi bu ünvana bildirə bilərsiniz: arashdirma@gmail.com 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
30 
Qorxmaz Quliyev 
 
"Postmodernizm..." 
 
XX əsrdə qlobal kataklizmlər şəklində özlərini büruzə verən inqilablar və dünya 
müharibələri ilə bağlı bəşər cəmiyyəti dərin böhranlara məruz qalmış, uzun yüzilliklər 
boyu cilalanmış əxlaqi prinsiplərin və mənəvi-ruhani dəyərlərin məhvi ilə səciyyələnən 
qeyri-sabit bir durumla üzləşmişdir. Bu arasıkəsilməz aşınma prosesi bir-birilə rəqabət 
aparan, ―həqiqət yalnız məndədir‖ deyə bir-birinin dünyaduyum prinsiplərini və 
dünyagörmə bucaqlarını və təbii ki, bədii təcəssüm üsul və vasitələrini qətiyyətlə inkar və 
rədd edən, bir-birini kaleydoskopik rəngarəngliklə əvəz edən modernist estetik 
konsepsiyaların meydana gəlməsinə və meydandan çıxmasına səbəb oldu. Bütün XX 
yüzillik ərzində modernist cərəyanların başgicəlləndirici sürəti uzun əsrlər boyu 
formalaşmış estetik dəyərlərin iyerarxiya sisteminin dağılması ilə nəticələndi. 
Mərkəzdənqaçma meylləri cəmiyyətin bütün səviyyələrində, o cümlədən insanlararası 
münasibətlər sahəsində labüd atomlaşmaya aparırdı. Bu prosesin qarşısını almaq üçün, 
nəyin bahasına olursa-olsun, klassik dəyərləri bərpa etmək zəruriyyəti meydana gəlmişdi. 
Bunun üçünsə ən kəsə yol, demək olar ki, bütün modernist estetik konsepsiyalarda 
aparıcı kateqoriyalara çevrilmiş eybəcərlik, disqarmoniya və sairədən imtina edib 
yenidən gözəllik, harmoniya kimi klassik kateqoriyalara qayıtmaqdan keçirdi. Lakin bu 
da bir həqiqətdir ki, müxtəlif modernist cərəyanların yaranmasına rəvac verən humanitar 
böhran XX əsrin sonlarında nəinki səngiməmişdi, bəlkə də burjua insan konsepsiyasının 
ardınca sosialist insan konsepsiyasının da süquta uğraması nəticəsində tarixi perspektivin 
birdəfəlik itməsi ilə bağlı daha da dərinləşmişdi. Əlbəttə ki, belə bir şəraitdə klassik 
estetik durumu bərpa etməkdən söhbət gedə bilməzdi. Odur ki, postmodernizm klassik 
ənənə ilə hadisələrə və insana modernist baxışları çulğaşdırmağa, klassik və modernist 
ovqatları bardırmağa məcbur idi.  
―Postmodernizm‖ anlayışının məzmunu ilə bağlı heç bir xüsusi təhlil aparmadan elə onun 
adı vasitəsilə mahiyyəti, əhatə dairəsi, funksional özümlüyü haqqında xeyli informasiya 
əldə etmək olar: söz özü haqqında çox şey deyir. Məlum olur ki, birincisi, 
postmodernizm humanitar fikrin inkişafında öz yerini modernizmdən sonrakı dövrə 
(―post‖) aid edir. İkincisi, postmodernizm modernizmlə münasibətlərinin dialektik 
xarakter daşıdığını bəyan edir: bir tərəfdən postmodernizm modernist ənənələri davam 
etdirir (əks təqdirdə tərkibindəki ―modernizm‖ sözündən imtina edərdi), digər tərəfdən o, 
modernist konsepsiyaların sıra fundamental müddəalarından imtina edir, yoxsa yenə də 
elə həmin ―post‖ sözü vasitəsilə özü ilə modernizm arasında məsafə yaratmaz, ondan 
fərqli statusa malik olduğunu nəzərə çapdırmazdı. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
31 
―Postmodernizm‖ anlayışı eyni zamanda birbaşa ifadə etməsə də, dolayısı ilə 
modernizmdən əvvəl mövcud olmuş konsepsiyalarla sələf-xələf münasibətində olduğunu 
ifadə edir. Yeri gəlmişkən, bəşər nəslinin bütün tarixi boyu yaratdığı dəyərləri saf-çürük 
etmədən həzm-rabedən keçirmək istəyi ən yeni postmodernist konsepsiyaların aparıcı 
xüsusiyyəti kimi özünü büruzə verir. 
Lakin anlayışda ―modernizm‖ sözünün xüsusi olaraq vurğulanması hər halda onun 
klassik ənənələrə nisbətən modernizmə daha yaxın olmasına, onunla daha sıx əlaqədə 
olmasına dəlalət edir. 
Heç də təsadüfi deyildir ki, postmodernizmin ən tanınmış ideoloqlarından biri olan 
J.Liotar ―Postmodern uşaqlara izah qismində‖ kitabında postmodernizmin modernizm 
içərisində gizlənərək onun tərkib hissəsinə çevrilməsi faktını vurğulayırdı. 
Bununla yanaşı, postmodernizmin ideoloqları öz proqram səciyyəli əsərlərində həm 
ümumfəlsəfi, həm də estetik fikir sahələrində həm klassik, həm də qeyri-klassik 
(modernist) dünyaduyum və dünyagörüş konsepsiyalarından fərqli prinsiplərdən çıxış 
etdiklərlni iddia edirlər. Lakin postmodernistlərin konseptual yönümlü mülahizələrinə 
fikir verdikdə məlum olur ki, postmodernizm dünyagörüş sistemi kimi genetik baxımdan 
ondan əvvəl bu və ya digər kombinasiyalar şəklində modernizmin nəzəri bünövrəsini 
təşkil etmiş poststrukturalizm, struktur psixoanaliz, semiotika, dialoq fəlsəfəsi kimi qeyri-
klassik konsepsiyalara əsaslаnır. 
Dünyaduyum və dünyagörüş kimi postmodernizmin modernizm ilə yaxınlığı onların 
ikisinin də eyni qaynaqdan - XX əsrin əvvəllərindən başlayaraq get-gedə dərinləşən və 
kəskinləşən insan böhranından bəhrələnməsi ilə bağlıdır. İntəhası, modernizm yeni-yeni 
özünü büruzə verən fəlakətə ilkin reaksiya qismində mübarizədir, barışmazlıqdır, 
dağılmaqda olan şəxsiyyəti hətta onu inkar edərək hər vəchlə xilas etmək cəhdidir. Bu 
baxımdan ―Ultramanifestlər‖ əsərinin müəllifi Q.Torrenin aşağıdakı deyimi səciyyəvidir. 
―Mən özüm. Sən özün. O özü. Cəm halı rədd edərək Mənəmliyi vəsf edək. Bizi təkrar 
etmək olmaz. Bizi məhdudlaşdırmaq olmaz. Başlıcası isə biz tayı-bərabəri olmayan 
Mənimizdən inadla yapışmışıq. Mən özüm özümün səbəbiyəm. Mən özüm özümün 
tənqidçisiyəm. Mən özüm özümün hüduduyam. Mən mənəmliyin yüksəkliyini və 
əvəzolunmazlığını təsdiq edirəm. Mənəmlik həmişə novatorun və üsyankarın mənəvi 
məziyyətlərindən birincisi olmuşdur və birincisidir‖. Bu deyimdə bütün modernist insan 
konsepsiyaları üçün səciyyəvi olan bir şəkildə, nəyin bahasına olursa-olsun, amansız 
kataklizmlər dönəmində ―Mən‖i qorumaq əzmi ilə bunun qeyri-mümkünlüyündən doğan 
ümidsizlik hissi birləşib üzvi vəhdət təşkil edir. 
Postmodernizm isə mübarizədən imtinadır, böhranla barışıqdır. Postmodernizmin insan 
konsepsiyasının mahiyyətini səciyyələndirərək A.Turen belə hesab edirdi ki, əgər 
modernizm ―Mən‖in müstəsna dəyərə malik olması ideyasını bəyan edirdisə, 
postmodernizm onun parçalanması fikrini ön plana çəkir. Postmodernistlərin fikrincə, 
―Mən‖ fenomeninin özü tarixin müəyyən mərhələsində meydana gəlmişdir və məhz buna 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
32 
görə də keçici xarakter daşıyır. Bununla bağlı M.Fuko özünün məşhur ―Sözlər və şeylər‖ 
əsərində yazırdı: ―Əgər biz nisbətən qısa xronoloji kəsimi və qısa coğrafi üfüqü - XVI əsr 
Avropa mədəniyyətini götürsək, inamla demək olar ki, insan bu yaxınlarda edilmiş 
kəşfdir. Yalnız bir əsr yarım bundan əvvəl başlanmış və ola bilsin ki, bu yaxınlarda başa 
çatacaq bir dövr insan obrazını ortaya qoymuşdur. Və bu heç də son dönəmlərin oyatdığı 
narahatlıq hissindən xilas olmaq, minillik qayğıdan gözqamaşdırıcı aydınlığa keçid 
deyildi. Bu, sadəcə, biliklərin məqsədlərinin dəyişməsinin nəticəsi idi. Əgər bu məqsədlər 
meydana gəldikləri kimi də yoxa çıxsalar, əgər hər hansı bir hadisə (bu hadisənin forma 
və məzmunu haqqında təsəvvürə malik olmadan biz yalnız onun mümkünlüyünü fərz edə 
bilərik), XVII əsrin sonlarına yaxın klassik düşüncə tərzi dağılıb məhv olduğu kimi, 
―Mən‖i ön plana çəkən məqsədləri yox edəcək və onda - buna tam zəmanət vermək olar - 
insan sahildə qumun üstündə çəkilmiş sima kimi silinib gedəcək‖. 
U.Eko özünün ―Yenilik və təkrar. Modern və postmodern estetikası arasında‖ 
məqaləsində modernizm və postmodernizm arasında estetik planda mövcud olan 
münasibətlərin dialektikasını mümkün qədər hərtərəfli açıqlamağa cəhd göstərmişdir. 
Özü həm sənətkar, həm də alim qismində dünyagörüş və dünyaduyum baxımından 
modernist kimi formalaşmış U.Eko sonralar böyük daxili sarsıntılar hesabına (bu həm 
adını çəkdiyim məqalənin, həm də yazıçının məşhür ―Qızıl gülün adı‖ romanının 
kontekstindən hiss olunur) tədricən postmodernist mövqeyə keçmişdir və öz elmi və 
yaradıcılıq prioritetlərini dəyişdirməsini ümumən estetik fikir sahəsində paradiqmanın 
dəyişməsinin labüdlüyü ilə izah etmişdir. 
İtalyan aliminin fikrincə, modernizmin əsas paradoksu onunla bağlıdır ki, bütün 
modernist bədii-estetik konsepsiyalar daim təkrarsızlığa, mütləq yeniliyə, nabələdlər və 
cahillər üçün qıfıllanmış, yalnız onların ifadə tərzlərinin bütün incəliklərinə bələdlər üçün 
açıq olan ezoterik dildə danışmağa cəhd edirlər, amma nədənsə onların kəşfləri dərhal ən 
bəsit dəyərlərin daşıyıcısı olan kitç tərəfindən bayağılaşdırılaraq mənimsənilir və elə bu 
şəkildə də istehlakçıya ötürülür. Zahirən yüksək sənət əsərini xatırladan, lakin daxilən 
bayağı olan, hər hansı bir dəyərdən məhrum məmulatlar istehsal etməklə məşğul olan kitç 
bütün modernist cərəyanların genetik mərəzidir, onların qanını soran tüfeylidir. Avanqard 
(modernizm) ağır-ciddidir, kitç yüngüldür, amma ciddilik iddiasındadır. Avanqard 
yaradıcıdır, kitç yaradıcılıqdan məhrumdur; o bunu gizlətmir, əksinə, bununla fəxr edir. 
Kitç avanqardın yaratdığı dəyərləri konsistensiyadan məhrum edir, yüngülləşdirir, ən 
geniş kütlənin başa düşməsi və çətinlik çəkmədən həzm etməsi üçün bəsit dilə çevirir. 
Lakin arada bədii nümunənin kvintessensiyası da yoxa çıxır - bir növ, F.Nitsşenin 
fövqəlbəşər insanı bayağı Amerikan filmlərinin supermen qəhrəmanına dönür. 
Avanqardla kitç daim qarşılıqlı şəkildə bir-birini rədd edirlər, amma bir-birisiz keçinə 
bilmirlər; kitç olmasa, avanqard insanlarla ünsiyyətini itirər, tədricən xarici impulsdan 
məhrum olub sısqalaşar və məhv olub gedər. Avanqard olmasa, kitç təqlidetmə 
qaynağından məhrum olar və yoxa çıxar. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
33 
Kitçin ciddilik iddiası onun bayağılığını qabarıq şəkildə üzə çıxarır, odur ki, intellektual 
auditoriya ikrah hissi ilə ona arxa çevirir.  
Avanqardın dəyərlər yaratmaq və kitçin bu dəyərləri kütləviləşdirmək qabiliyyətlərini 
nəzərə alaraq postmodernizm onları barişdırmağa, əl-ələ verib birgə fəaliyyətdə 
bulunmaqlarına rəvac verməyə çalışır. Məhz bu məqamda postmodernizmin öz 
qaynaqlarına ambivalent münasibəti ortaya qoyulur: postmodernizm bir tərəfdən 
avanqard ilə kitç arasında fərqi görür və bu fərqi vurğulayır, digər tərəfdən, onları 
barışdırmağa cəhd göstərir; bir tərəfdən avanqardı və kitçi təsdiq edir, digər tərəfdən 
inkar edir. Postmodernist istehzaya köklənmiş bu ambivalentlik postmodernizmə, kitçdən 
fərqli olaraq, intellektual auditoriyanın diqqətini cəlb etmək imkanı verir. Kitç kimi 
postmodernizm də bu və ya digər bədii nümunənin bu və ya digər səviyyədə mexaniki 
―hazırlanma‖ aktının nəticəsi olduğunu gizlətmir, əksinə, onun açıq və yaxud üstüörtülü 
sitatlardan, iqtibaslardan, işarələrdən ibarət olduğunu nəzərə çarpdırır, lakin bütün bu 
vurğulama, nəzərə çarpdırma prosesi istehza ilə müşayiət olunduğuna görə intellektual 
auditoriya bu üstüörtülü sitatların mənbəyini axtarıb tapmaqla bir növ intellektual 
krossvord həll edir və əylənir. 
Bu göstərir ki, postmodernizmi tamamilə modernizmə müncər etmək olmaz; bütün oxşar 
cəhətlərə baxmayaraq, bu iki konsepsiya arasında prinsipial fərqlər mövcuddur. 
Həqiqətdir ki, hal-hazırda tədqiqatçılar çoxsaylı faktlara əsaslanaraq belə bir nəticəyə 
gəlirlər ki, əgər müxtəlif modernist cərəyanlar klassik estetik fikrin çağdaş insanın 
durumuna adekvat olmayan süjet, personaj, melodiya, harmoniya kimi kateqoriyalarından 
qəti şəkildə imtina edirdilərsə, postmodernizm onları bərpa etməyə, yenidən dövriyyəyə 
buraxmağa cəhd göstərir. Bu baxımdan postmodemizm ən azı bədii-estetik fikrin inkişafı 
spiralının yeni burumunda klassik ənənəvi-estetik kateqoriyaların təsdiqi/inkarıdır. 
XX əsrin ikinci yarısında təşəkkül tapmış, bütün humanitar elmləri və incəsənət sferasını 
ehtiva etmək, eyni zamanda, təbiət elmləri sahəsində mövcud olan ən yeni 
konsepsiyalarla əl-ələ verib birlikdə maksimum geniş müstəvidə dünyanı izah etmək 
iddiasında olan və həqiqətən də son dövrlərdə sosial-siyasi qloballaşmanın analoqu 
qismində universal ümum-mədəni hadisəyə çevrilmiş postmodernizm haqqında ətraflı və 
müfəssəl məlumat vermək faktiki olaraq dünya və insanla bağlı bütün mövcud bilikləri 
əhatə etmək niyyəti kimi dəyərləndirilə bilərdi. Bu isə bir məqalənin çərçivəsində qeyri-
mümkündür və xüsusilə də məhdud görmə bucağına malik müəllifin imkanları 
xaricindədir. Məhz buna görə də bu yazıda postmodernizmin yalnız estetik məsələlərlə 
bağlı bəzi aspektləri işıqlandırılacaq. Lakin qeyd etmək lazımdır ki, bu 
özünüməhdudlaşdırma müəllifinizi iki çətinliklə üz-üzə qoyur: birincisi, 
postmodernizmin estetik konsepsiyası onun vahid dünyagörüşünün üzvi tərkib hissəsidir. 
Buna görə də istər-istəməz postmodernist şərhdə bəzi çağdaş fəlsəfi, sosioloji, psixoloji 
və sairə problemlərə toxunmaq lazım gəlir. İkincisi, postmodernizm diaxron kəsimdə 
bəşər nəslinin bütün bədii irsini özümlü şəkildə ehtiva etmək iddiasındadır. Əlbəttə ki, bu 
problemlərə hətta xülasə şəklində toxunmaq belə imkan xaricindədir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
34 
 
―Postmodernizm‖ anlayışına ilk dəfə R.Pankvistin ―Avropa mədəniyyətinin böhranı‖ 
(1917) əsərində təsadüf olunur. Müəllif bu anlayışı Birinci dünya müharibəsi ilə bağlı 
Qərb sivilizasiyasının onsuz da müharibə ərəfəsində ağır olan vəziyyətinin faciəvi 
xarakter kəsb etməsini nəzərə çarpdırmaq üçün işlətmişdir. Bu dövrdə ―postmodern‖ 
anlayışı əsasən sosioloji-ideoloji səciyyəyə malikdir və estetik fikirdə modernizm 
qeydsiz-şərtsiz hökm sürür. 
İngilis tarixçisi A.Toynbi 1947-ci ildə yazdığı ―Tarixin öyrənilməsi‖ əsərində yenidən 
―postmodernizm‖ anlayışına müraciət edir. Müəllif məşhur alman tarixçisi-filosofu 
O.Şpenqlerin sivilizasiyaların hermetik şəkiidə bir-birindən təcrid olunması və bu 
zəmində labüd şəkildə süquta uğraması konsepsiyasını din və mədəniyyət sahəsindən 
gətirdiyi misallarla sübuta yetirmək üçün postmodernizmə kulturoloji məna verir. 
Postmodernizmin bir anlayış kimi nə zaman və hansı kontekstdə yaranması haqqında 
bizdə dəqiq məlumat olsa da, onun bütün humanitar sferanı əhatə edən universal düşüncə 
tərzi kimi təşəkkül tapma məqamı və konkret şəraitini müəyyənləşdirmək böyük 
çətinliklərlə bağlıdır. 
Bir qayda olaraq, postmodernizmin bir dünyagörüş mövqeyi kimi təşəkkülünü və bir 
elmi-estetik konsepsiya kimi formalaşmasını 1950-ci illərin əvvəllərinə aid edirlər. Lakin 
bu prosesin ayrı-ayrı əlamətlərinə, müxtəlif təzahür formalarına 1930-cu illərdə, hətta 
ondan xeyli əvvəlki dövrlərdə təsadüf olunur: postmodernizm həqiqətən tədricən 
modernizmin içində yetişmişdir. Postmodernist ideoloqların öz konsepsiyalarına diaxron 
kəsikdə də universal xarakter vermək, onun dünyagörüşünün elementlərini mümkün 
qədər uzaq keçmişdə axtarıb tapmaq cəhdlərini çağdaş italyan alimi və ədibi Umberto 
Eko istehza llə ―Homerin özünü postmodernist elan etmək‖ niyyəti kimi 
dəyərləndirmişdir. Postmodernizmin keçmişə kök salmaq cəhdiəri iki səbəblə bağlıdır: 
bir tərəfdən ümummetodoloji planda onun ideoloqları təmsil etdikləri konsepsiyanın 
bütün ictimai, mədəni, fəlsəfi-estetik hadisələr klmi boş bir yerdə meydana gələ 
bilməsinin qeyri-mümkünlüyündən və tədricən özündən əvvəlki, bəzən hətta kardinal 
şəkildə təbiətinə yad hadisələrin içərisində yetişməsi müddəasından çıxış etmişlər. 
Onların fikrincə, aposteriori, yəni postmodernizm bir sabit dünyagörüş mövqeyi kimi 
təşəkkül tapıb formalaşandan sonra bu əvvəllər gözəgörünməz əlaqə və münasibətləri üzə 
çıxarmaq, onların postmodernizmin təşəkkülündə rolunu izah etmək mümkün olmuşdur. 
Digər tərəfdən, postmodernizm heç vaxt bəşər nəslinin bütün tarixi boyu əldə etdiyi 
nailiyyətləri həzm-rabedən keçirmək, özününküləşdirmək iddiasından imtina etməmişdir. 
Postmodernizm daim klassik dəyərlərə istinad edərək, onları yeni zəmində canlandırmağa 
çalışmışdır. Postmodernizmin erkən ideoloqlarından biri H. Arendt postmodemizm 
düşüncə tərzinin formalaşdığı mədəni şəraiti səciyyələndirərək yazırdı: ―Ənənənin ipi 
artıq qırılmışdır və çətin ki, bir də onu düyünləyib bərpa edə bilək. Keçmişin aramsızlığı 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
35 
məhv olub getmişdir. Lakin buna baxmayaraq, keçmiş yoxa çıxmamışdır; biz yenə də 
onunla üz-üzə durmuşuq. Fəqət bu, artıq fraqmentlərə parçalanmış tarixdir‖. 
Alman alimi burada bir tərəfdən XX əsrin sosial kataklizmlərinin, digər tərəfdən 
humanitar düşüncə sahəsində modernizmin inkaredici-dağıdıcı fəaliyyətinin nəticəsində 
klassik ənənələrə söykənən bütün dəyərlərin düşdüyü acınacaqlı vəziyyəti və belə bir 
şəraitdə fəaliyyətdə bulunmağa məcbur olmuş postmodernizmin bu duruma mümkün 
münasibətinin mahiyyətini açıqlayır. Müəllif əmindir ki, modernizm tərəfindən qapıdan 
qovulan, lakin elə həmin an pəncərədən geri qayıdan keçmişsiz keçinmək olmaz. Amma 
axı, keçmişin bu günə düşməsinin səbəbi təkcə modernizmin nəzəri fəaliyyətinin nəticəsi 
deyil, eyni zamanda XX əsrin ağır böhranlarına məruz qalmış insanın özünün artıq 
dünyanı bütöv kimi dərk etmək qabiliyyətindən məhrum olması ilə bağlıdır: artıq bu bir 
faktdır ki, çağdaş insan üçün keçmiş bütün məqamları bir-birinə pərçimlənmiş, bir-
birindən törəyən və bir-birini izah edən fasiləsiz və vahid bir proses kimi yox, 
aralarındakı bütün əlaqələr qırılmış, bir-birindən təcrid olunmuş qəlpələr kimi təzahür 
edir. Məhz buna görə də postmodernist dönəmdə keçmişin bütöv bərpası artıq mümkün 
deyil, sitat ona müraciətin əsas formasına çevrilmişdir. 
Moderndən sonrakı dövrdə həm diaxron-şaquli, həm də sinxron-üfüqi zaman 
müstəvilərində humanitar sferada bütün mövcud olmuş və mövcud olan hadisələri təhlil 
süzgəcindən keçirmək və təcəssüm etmək niyyəti postmodernizmin semantik dairəsinin 
sürətlə genişlənməsinə səbəb oldu; ümumiyyətlə, ekstensiv inkişaf postmodernizmin özəl 
xüsusiyyətlərindən biridir. Məhz bu cəhət konsepsiyanın tədqiqatçılarından biri olan 
Q.Künqə postmodernizmin tarixi-ədəbi və yaxud nəzəri-memarlıq kateqoriyası olmaqdan 
daha artıq ümumdünya-tarixi anlayışı olması nəticəsinə gəlməsinə əsas vermişdir. 
Problemi bir qədər başqa rakursdan işıqlandıran Z.Bauman postmodernizmi ―sosial 
gerçəkliyin inkişafında yeni dövr olmaqdan daha çox şüurun irəliləyişində yeni dönəm‖ 
kimi dəyərləndirmişdir. Göründüyü kimi, tədqiqatçı heç də postmodernizmin sosial 
gerçəkliklə bağlı olması faktını inkar etmir, lakin onu bir növ ―daxililəşdirərək‖ 
qnoseoloji aspektini ön plana çəkmişdir. 
 
*** 
 
Məlum həqiqətdir ki, bəşər nəsli bu günə qədər gerçəkliyin cəmisi iki - elmi və bədii dərk 
olunma formalarını kəşf etmişdir. Gerçəkliyin hadisələrinə müxtəlif yönümlərdən 
yanaşan bu izahetmə formaları bir qayda olaraq bu hadisələri fərqli şəkildə görmüş və 
işıqlandırmışlar; təbiət elmləri dəqiq-müşahidə, bədii dərk isə emosional münasibət 
prinsiplərindən çıxış etmişlər. Bu iki qütb arasında qalmış humanitar yönümlü elmlər bir 
tərəfdən dəqiqliyə meyl etmiş, digər tərəfdən emosional münasibət prinsipindən yaxa 
qurtara bilməmişlər. Bu isə gerçəkliyin eyni hadisələrinin müxtəlif, ziddiyyətli, bəzən bir-
birini rədd edən təqdimat formalarının yaranmasına səbəb olmuşdur. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
36 
 
Halbuki insanın nəzərləri qarşısında dayanan və insandan şərhini tələb edən dünya vahid 
və bölünməzdir. Dünyanın bütövlüyü ilə onun dərk olunması prosesi arasındakı zaman-
zaman özünü büruzə verən bu haçalanma gerçəkliyin adekvat izahına imkan 
verməmişdir. Əslində belə bir izah heç mümkün də deyil; gerçəkliyin dərk olunması 
prosesində insan onun dəqiq-doğru izahına maksimum yaxınlaşa bilər, lakin heç vaxt tam 
şəkildə ona nail ola bilməz. Mən burada, əlbəttə ki, nisbi adekvat izahı nəzərdə tuturam. 
Dünyanın dərkolunma formaları arasındakı bu antinomiyanı aradan qaldırmaq üçün hər 
iki - həm elmi, həm də bədii fikir tərəfindən təşəbbüslər olmuş, onların dünyanı görmə və 
izahetmə bucaqları arasındakı fərqi tamam yox etmək mümkün olmasa da, hələ 
postmodernist konsepsiya təşəkkül tapmazdan əvvəl və onun kontekstindən kənarda 
onları maksimum yaxınlaşdırmaq, bu zəmində də gerçəkliyin adekvat təcəssümünə nail 
olmaq cəhdləri mövcud olmuşdur. XIX əsrin ortalarından başlayaraq bu meyl daha da 
güclənmişdir. 
Düzdür, xüsusilə ilk dövrlərdə dünyanı dərk etmənin bu iki mövcud forması arasında 
qarşılıqlı meyl yox idi və onların münasibətləri birtərəfli hərəkət üçün nəzərdə tutulmuş 
yolu xatırladırdı: təbiət elmləri tərəfindən bədii fikrin nailiyyətləri hesabına zənginləşmək 
meyli çox da hiss olunmurdu. Halbuki, əks istiqamətdə - dünyanın obrazlı dərkindən elmi 
dərkə doğru intensiv hərəkət niyyəti nəzərə çarpırdı. Bədii fikrin təbiət elmlərinin metod 
və prinsipləri hesabına öz dünyanı dərk imkanlarını genişləndirmək əzmini ifadə edən 
Q.FIober yazırdı:.‖Mənə elə gəlir ki, böyük sənət elmi və şəxssiz olmalıdır‖. 
Q.FIoberin bu müddəasını bədii fikrin qeydsiz-şərtsiz prinsipi, harada isə zəmanənin 
imperativi kimi qəbul edən naturalizmin banisi və nəzəriyyəçisi E.Zolya təbiət 
hadisələrini bütün dolğunluğu ilə araşdırmağa can atan elmlərdən, xüsusilə biologiya və 
fiziologiyadan nümunə götürməyə, insanı və cəmiyyəti həmin-elmlərin metod və 
prinsiplərini rəhbər tutaraq maksimum hərtərəfli şəkildə öyrənməyə və inikas etməyə 
çağırırdı. Naturalizmin ―eksperimental roman‖ anlayışı təcrübəni, hərtərəfli təsviri 
dünyanı dərkin yeganə adekvat forması hesab edən elmi təsəvvürlərin təsiri altında 
formalaşmışdır. 
Zaman keçdikcə bədii-obrazlı fikrin elmi prinsiplərə yiyələnməsi prosesi genişlənmiş və 
şaxələnmişdir: bir qayda olaraq modernist cərəyanlardan hərəsi özünü elmin və 
texnologiyanın bilavasitə konkret bir sahəsi ilə bağlanmış elan edirdi. Belə ki, futurizm 
özünün timsalında bədii fikri müasir texnologiyanın əlavəsi hesab edir, sürrealizm poetik 
dünyaduyumu psixoanalizin təhtəlşüur konsepsiyası təməlində dərk etməyə çalışır, əsl və 
yeganə gerçəklik hesab etdiyi fövqəlgerçəkliyi məhz şüuraltının adekvat inikası əsasında 
mümkün olması ideyasını təsdiq edir, kubizm isə artıq öz adında həndəsə elmi ilə 
bağlılığını ön plana çəkirdi. 
XX əsrin aparıcı modernist cərəyanları arasında ekzistensializm bəlkə də yeganə bədii 
konsepsiya idi ki, dünyanın elmi dərk formalarını qətiyyətlə rədd edirdi. Lakin bu da bir 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
37 
həqiqətdir ki, ―təmiz‖ ekzistensialist bədii ədəbiyyatın nümunələri, məsələn, J.-P.Sartrın 
romanları və pyesləri ekzistensialist fəlsəfənin bədii illüstrasiyasından başqa bir şey 
deyildilər, yəni əslində tətbiqi səciyyəyə malik idilər. 
Lakin ümumiyyətlə XIX əsrin ortalarından başlayaraq həqiqətən də dərin böhrana məruz 
qalmış insanı adekvat şəkildə təcəssüm etmək iqtidarında olmayan bədii fikrin özü uzun 
əsrlər boyu formalaşmış, cilalanmış, öz sahəsində həqiqətən kamil dünyanı dərk alətinə 
çevrilmiş prinsiplərindən imtinası və onları elmi-texnoloji prinsiplərin surroqatı ilə əvəz 
etmək cəhdi göz qabağındadır. Eyni zamanda, XX əsrin ortalarına kimi təbiət elmləri 
dünyanın bədii dərkini, habelə humanitar elmləri, onların özümlü xüsusiyyətləri ilə bağlı 
təhlil prosesini riyazi metodları prinsipial şəkildə tətbiq edə bilmədiklərinə görə qeyri-
elmi hesab edir, onlara yuxarıdan aşağı baxırdı. 
Düzdür, bununla yanaşı A.Eynşteynin özünün bir mütəfəkkir və bir alim kimi 
formalaşmasında dövrünün məşhur fiziklərinin elmi konsepsiyalarından daha artıq 
F.Dostoyevski ədəbi yaradıcılığının təsir göstərməsi haqqında etirafı və yaxud N.Borun 
kosmik harmoniyalarını təcəssüm etməyin dəqiq elmlərə yox, incəsənətlərə nəsib olması 
ilə bağlı mülahizəsi mövcud idi. Lakin bu tipli gəlişigözəl deyimlər incəsənətin təbiət 
elmləri ilə bərabər hüquqlu, adekvat dünyanı - dərk üsulu olmasını təsdiq etməkdən daha 
çox, ona tərəf bir reverans idi, şikəst balanı oxşayaraq onun könlünü almaq idi. Hətta 
bədii ədəbiyyatsız keçinə bilməyən psixoanaliz də bədii nümunələrdən illüstrativ material 
kimi istifadə edirdi. Belə ki, Z.Freyd və K.Yunq bədii nümunələrə bol-bol müraciət 
edərək öz konsepsiyalarının bu və digər müddəasını sübuta yetirmək məqsədini 
güdürdülər. 
Alman filosofu V.Vindelband gerçəkliyi dərk etmənin metodları baxımından təbiət 
elmlərinin və humanitar elmlərin diametral şəkildə bir-birindən fərqli olmasını nəzərə 
alaraq göstərir ki, birincilər hadisələr arasında sabit və təkrar olunan əlaqələrin 
mövcudluğu faktından çıxış edərək ümumi qanunları üzə çıxarmaq iddiasındadır, 
ikincilərsə yalnız ayrı-ayrı faktları bir-birindən təcrid olunmuş şəkildə təsbit etmək 
məqsədini güdürlər. V.Vindelbandın dediklərini inkişaf etdirərək Q.Rikkert təbiət 
elmlərinin ümumiləşdirici metodlara, humanitar elmlərin isə fərdiləşdirici metodlara 
söykəndiyini iddia edirdi. Klassik təbiətşünaslıq özünün metodologiyası əsasında vahid, 
təkrarolunmaz, fərdi səciyyəli hadisənin mümkünlüyü ideyasını istisna edir və onu 
humanitar elmlərin müstəsna səlahiyyəti hesab edirdi. 
Bütün humanitar yönümlü elmlərin metodoloji məhvəri rolunu oynayan tarixə münasibət 
xüsusilə mənfi idi. Q.Rikkertin fikrincə, tarix əsl elm deyil; elm ilə tarix dünyanı dərkin 
iki bir-birinə zidd qütbüdür. Belə hesab olunurdu ki, hər hansı bir elmi qanunauyğunluq 
yalnız eyni şərtlər gözlənildikdə təkrar-təkrar aparılan eksperimentlər həmişə eyni 
nəticəni verdiyi halda üzə çıxarıla və tətbiq oluna bilər. Məsələyə bu nöqteyi-nəzərdən 
yanaşdıqda tarix sözün mütləq mənasında elm deyil. Tarixin təbiət elmləri kimi 
eksperiment aparmağa imkanı yoxdur, çünki o, yalnız bircə dəfə baş vermiş hadisələri, 
bircə dəfə dünyaya gəlib dünyadan köçmüş şəxsiyyətləri təsvir və tədqiq etməklə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
38 
məşğuldur. Əgər bu belədirsə - bu bir həqiqətdir! - tarixi faktlar əsasında 
ümumiləşdirmələr aparmaq, hansı isə bir qanunauyğunluq üzə çıxarmaq mümkün deyil. 
―Tarixin bircə dərsi var, o da onun heç bir dərs verə bilməməsidir‖ aforizmi də tarixə 
məhz bu münasibət əsasında formalaşmışdır. 
Qəribə burasındadır ki, naqislik kompleksi xəstəliyinə yoluxmuş humanitar elmlər 
metodoloji-nəzəri imkanlarına olan bu nihilist münasibəti nəinki dəf etməyə cəhd 
göstərməmiş, əksinə, yeri gəldi-gəlmədi, insanla və cəmiyyətlə bağlı faktların 
mahiyyətini aydınlaşdırmağa kömək etdi-etmədi, itaətkarcasına təbiət elmlərinin dünyanı 
dərk etmə metodologiyasına uyğunlaşmağa, ağına-bozuna baxmadan riyazi düsturlardan 
istifadə etməyə çalışırdılar. Bu halda humanitar elmlərin tədqiqat obyektinin spesifikliyi 
və onların araşdırılması prosesində məhz özünəməxsus metodoloji prinsiplərin tətbiq 
olunması zəruriyyəti yaddan çıxırdı. Bu isə, sözsüz ki, səmərəli nəticələrin əldə 
olunmasına mane olurdu. Təbiətinə yad olan metodlardan istifadəyə uyan humanitar fikir 
nəinki uğur qazana bilmir, əksinə, dəqiqləşmək əvəzinə yayğınlaşır, ənənəvi üsullarla 
əldə etdiyi mövqelərini də itirirdi. 
Lakin keçən əsrin 70-ci illərində, demək olar ki, eyni zamanda həm təbiət, həm də 
humanitar elmlərdə paradiqma, yəni müəyyən tarixi dövr ərzində elmi ictimaiyyət 
tərəfindən müxtəlif yönümlü problemlərin qoyuluşunun və həllinin aparıcı modeli 
dəyişdi. Bu, dünyanı dərkin bütün sahələrində köklü inqilabi dəyişikliklərin başlanğıcı 
idi: son dərəcə yaxın, bəzən hətta analoji metodoloji prinsiplərə əsaslanan sinergetikanın 
və postmodernizmin təşəkkülü və inkişafı gerçəkliyin bütün hadisələrinə eyni mövqedən 
nəzər salmağa, onları tamamilə yeni rakursdan araşdırmağa və dəyərləndirməyə gətirib 
çıxartdı. Əsasən təbiət hadisələrində özünütəşkil prosesləri və açıq şistemlər haqqında 
elm olan sinergetika təbiət elmlərində, cəmiyyətlə və bədii-estetik fikirlə bağlı bütün 
elmləri əhatə edən postmodernizm humanitar düşüncədə tədricən hakim mövqe tutmağa 
başladılar. Gerçəkliyin hadisələrinə metodoloji münasibət baxımından yaxın olan bu elmi 
konsepsiyalar çox zaman çulğalaşır, əməkdaşlıq və tərəfdaşlıq prinsiplərini rəhbər tutaraq 
əvvəlki modernist paradiqmanın əsasında həlli qeyri-mümkün olan bir sıra mürəkkəb 
problemlərin mahiyyətini aydınlaşdırmağa nail olurlar. Gerçəkliyin elmi və bədii-obrazlı 
dərki tarixində ilk dəfə vahid paradiqma və yaxud ona çox yaxın olan münasibət tipi 
yarandı. M.A.Mojeyko həm sinergetika, həm də postmodernizm üçün müştərək olan və 
onların ümumi paradiqmasından ötru zəmin yaradan ilkin şərtləri aşağıdakı kimi 
müəyyənləşdirmişdir: 
1. Hadisənin unikal xarakter daşıması (kosmologiyada T0 zamanda ―Böyük partlayış‖ın 
baş verməsi, biologiyada həyatın əmələ gəlməsi fenomenlərinin analoqunun olmaması, 
çağdaş ekzistensializm və personalizm konsepsiyalarında fərdiyyətin unikallığının 
təsdiqi); 
2. Dünyanın statik dərkindən onun dinamik dərkinə keçid; 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
39 
3. Subyekt-obyekt qarşıdurmasında həm təbiət elmlərində, həm də humanitar elmlərdə 
subyektin aparıcı rolunun vurğulanması; bədii əsərin qavranılması prosesində oxucunun 
ön plana çıxarılması; 
4. Subyekt-obyekt münasibətlərində sərt və barışmaz qarşıdurmanın aradan götürülməsi; 
5. Obyektin təsviri dillərinin plüralizm zəminində həyata keçirilməsi; ―varlığın vahid 
düsturu‖ axtarışlarından imtina; 
6. Gələcəkdə bu və ya digər hadisənin məruz qala biləcəyi durum və formanın 
əvvəlcədən dəqiq şəkildə müəyyənləşdirilməsi cəhdləri ideyasından onların mümkün 
proqnozlarının verilməsi ideyasına keçid; 
7. Həm təbiət, həm də humanitar elmlərdə bu və ya digər hadisənin izahı üçün 
kontekstdən istifadənin rolunun artması. 
Dünyanı dərkin, nəhayət ki, vahid paradiqmasının yaranması humanitar yönümlü elmlərə 
də təsir etdi; onlarda bir yaxınlaşma, bir sıxlaşma meyli hiss olundu: predmetin 
ümumiliyi ilə bir-birilə üzvi şəkildə bağlı olan, yalnız analitik metodologiyanın labüd 
təzyiqi nəticəsində bir-birindən aralı düşmüş bir sıra elmlər vahid postmodernist 
paradiqma əsasında bir araya gəldilər. Məhz bunun nəticəsində müxtəlif problemlər vahid 
görmə bucağından araşdırılmağa və izah olunmağa başladılar. ―Postmodernist fəlsəfə‖, 
―postmodernist kulturologiya‖, ―postmodernist sosiologiya‖, ―postmodernist dilçilik‖, 
―postmodernist estetika‖ anlayışları meydana gəldi. Vahid paradiqmanın təsbiti ilə bağlı 
baş vermiş iki köklü dəyişikliyi xüsusilə qeyd etmək lazımdır. Birincisi, müəyyən 
spesifik məqamlar kənara çıxmaqla bütün humanitar elmlər eyni anlayışlar sistemi 
əsasında, demək olar ki, eyni dildə danışmağa başladılar. Bu isə onların yaxınlaşması, əl-
ələ verib müştərək problemləri birgə həll etmək üçün zəmin yaratdı. İkincisi, həm 
sinergetik, həm də postmodernist dünyadərkin əsasını təşkil edən ―asentrizm‖ 
(‖mərkəzyoxluğu‖) prinsipinə tam uyğun olaraq hər hansı bir elmi istiqamətin 
hegemonluq iddiası əsassız hesab olundu. Dünya vahid mərkəzdən məhrum olduğu üçün, 
yaxud onun hər bir nöqtəsi eyni zamanda həm mərkəz, həm də periferiya olduğuna görə, 
bu mərkəzsiz dünyanı tədqiq edən elmlərin də müəyyən bir iyerarxiya prlnsipi əsasında 
düzülüşü qeyri-məqbul hesab olundu. 
 
*** 
 
Bəs bütün XX əsr ərzində get-gedə güclənən mərkəzdənqaçma meyllərin təsiri altında 
sürətlə bir-birindən aralanan, getdikcə qarşılıqlı təmas nöqtələrindən məhrum olan bu 
müxtəlif istiqamətli elmləri bir araya gətirən paradiqma nə üçün məhz XX əsrin sonu - 
XXI əsrin əvvəllərində meydana gəlmişdir? Mənə elə gəlir ki, bu prosesin bir-birindən 
doğan, bir-birini şərtləndirən, bir-birini tamamlayan səbəbləri çoxdur. Yəqin ki, bu, hər 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
40 
şeydən əvvəl hərə öz yolu ilə gedən elmlərin müəyyən inkişaf səviyyəsinə nail olandan 
sonra gerçəkliyi daha geniş perspektivdə görmək ehtiyacları, dar rakurslarından çıxıb bir-
biri ilə çulğalaşmaları ilə bağlıdır. Artıq bu dövrdə ən müxtəlif elmlər vahid və bütöv 
dünyanın analoji, ən azı yaxın və oxşar metodlarla maksimum geniş perspektivdə tədqiq 
və izah olunması zərurətini hiss edirlər. 
İkincisi, keçən əsrin sonunda təkcə ayrı-ayrı avanqardist cərəyanların deyil, 
ümumiyyətlə, modernist dünyanıdərk konsepsiyasının dərin böhrana məruz qalması, 
cəmiyyətdə mövcud olan son dərəcə qarışıq və dolaşıq münasibətlərin keçmişin total 
inkarı əsasında yalnız indiki zaman müstəvisində təqdim olunması və yozulması, insan 
böhranının səbəblərinin kənara qoyularaq yalnız onun nəticələrinin vurğulanması 
mədəniyyətin özünü ―postmodern‖, yəni çağdaş dönəmdən sonrakı gerçəklik kimi dərk 
və təqdim etməsinə səbəb oldu. Bu, postmodernizmə total inkara əsaslanan modernist 
konsepsiyalardan məsafələnmək və bütün XX əsr ərzində klasslk ənənələrlə qırılmış 
əlaqələri yeni, fraqmentar əsasda bərpa etmək imkanı verdi. 
Lakin bu, hər şeydən əvvəl, XX əsrin ortalarından başlayaraq bəşəriyyətin guya taleyinə 
təsir göstərə biləcək hər hansı köklü qlobal hadisə ilə üz-üzə gələ bilməsi ehtimalının 
sıfıra düşməsi ilə bağlı tarixin öz hərəkətini başa vurması va onun posttarix (tarixsonrası) 
mərhələyə qədəm basması haqqında müxtəlif kontekstlərdə mülahizələr söylənilməsi ilə 
nəticələndi. Fransız postmodernist fikrinin erkən nümayəndələrindən olan M.Blanşo 
yazırdı: ―Biz bu və ya digər dərəcədə ömrünü başa vurmuş tarixin kontekstində yaşayırıq, 
hamımız yanımızdan axıb keçmiş, artıq qurumuş çayın qırağında hərəkətsiz oturmuşuq‖. 
Postmodernistlərin fikrincə, tarix təbiətləri etibarilə yayğın, blr-birilə əlaqəsi olmayan 
dağınıq hadisələri bir araya gətirməyə və onları süni şəkildə bir-birinə calamağa cəhd 
göstərən mifdən başqa bir şey deyildir. Bədii fikir sahəslndə isə roman analoji funksiyanı 
yerinə yetirir və bir növ tarixin gerçəkliyin bütün hadisələri arasında məntiqi bağlılıq 
olması haqqında illüziyasını bədii obrazlar vasitəsilə əsaslandırmağa çalışır. Məhz buna 
görə də ―tarix əsri eyni zamanda roman əsri‖ (J.Bodriyar) hesab oluna bilər. Bundan belə 
bir nəticə çıxarmaq olar ki, tarixin və romanın məhz XIX əsrdə - bəşər nəslinin ən çox 
illüziyaya qapıldığı yüzillikdə - iInkişaf etməsi təsadüfi deyildir. 
Bu baxımdan tarixsonrası anlayışı sosial dinamikanın xətti şərhindən, tarixi prosesin hər 
hansı bir məntiqə və məqsədə malik olması ideyasından qəti imtinadır. 
Müasir amerikan filosofu F.Fukuyama bir qədər də qabağa gedərək belə hesab edir ki, 
əgər tarix dövründə brounvari, xaotik, bir-birini tarazlaşdırmayan, heç bir məntiqə 
sığmayaraq gah gözlənilmədən bir-birini inkar, gah da təsdiq edən hadisələrin cərəyan 
etməsi müşahidə olunurdusa, tarixsonrası dönəm ümumiyyətlə tam durğunluğun hökm 
sürməsi ilə xarakterizə olunur. Alimin fikrincə, indən belə bəşər nəslinin taleyinə 
əhəmiyyətli şəkildə təsir göstərə biləcək hər hansı bir hadisənin meydana gəlməsi 
ehtimalı istisna olunur. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
41 
Postmodernizm zaman nöqteyi-nəzərindən ümumbəşər mədəniyyət tarixini üç mərhələyə 
bölür: birincisi, mifologiyanın hökm sürdüyü mənəvi dövr; ikincisi, elmi təsəvvürlərin 
formalaşdırdığı dövr və nəhayət, üçüncüsü, postmodernist dövr. 
Birinci dövrdə insanın zaman haqqında təsəvvürləri çevrə boyu hərəkəti xatırladır; eyni 
hadisələr dönəm-dönəm, il-il, fəsil-fəsil təkrar olunur. Mifoloji dövrdə zaman çevrəsinin 
hüdudlarını aşmaq, bir-birini təkrar-təkrar izləyən hadisələrin təsbit olunmuş nizamını 
qırmaq qeyri-mümkündür. 
İkinci dövrdə bəşər nəslinin zaman haqqında təsəvvürləri xətt boyu hərəkəti yada salır; 
hər bir hadisə cəmisi bircə dəfə baş verir və heç vaxt təkrar olunmur. Bir-birini ardıcıl 
şəkildə izləyən hadisələr muncuq sayağı düz xətt kimi uzanıb gedən sapın üzərində 
düzülür. 
Üçüncü - postmodernist dövrdə, klassik ənənəvi dönəmdə oldugu klmi, bəşər nəslinin 
keçmişin tabeçiliyində olması iddia olunur, lakin indi zaman qırılmış sap kimi təsəvvür 
olunur; keçmişdə baş vermiş muncuq-hadisələr hara gəldi səpələnir, ―əvvəl-sonra‖, 
məntiqi ardıcıllıq prinsipinə tabe olmaqdan imtina edirlər. Onlar bir-birinə qarışır, xətti 
düzümü bərpa etmək - zamanın qırılmış sapını düyünləmək qeyri-mümkün olur. 
Bu, əlbəttə ki, keçmişdən total imtinaya söykənən modernist zaman təsəvvürlərinə uyğun 
deyil. Eyni zamanda, postmodernizmin ənənəvi zaman konsepsiyasından imtinası 
mifoloji çevrə təsəvvürlərinin də bərpası deyil. Faktiki olaraq postmodernizmdə keçmişə 
münasibət ayrı-ayrı, bir-birindən təcrid olunmuş, bir-birilə əlaqəsi olmayan hadisələri 
şərh etmək, onları sitata çevirmək şəklində özünü büruzə verir ki, bu da onun zaman 
konsepsiyasının elmi-ənənəvi və modernist konsepsiyaları arasında orta mövqe 
tutmasından xəbər verir. 
Ardıcıl şəkildə bir-birini izləyən, məntiqi ardıcıllıqla bir-birinə bağlı olan hadisələrdən 
ibarət keçmişi itirmiş postmodernist zaman konsepsiyası şaquli məhvərdən məhrum olur, 
indiki zaman hüdudları ilə kifayətlənməyə məcbur olur. Çağdaş dövrdə insan ―diaxron 
yox, sinxron zamanda yaşayır‖ (Ceymison). 
Postmodernistlər belə hesab edirlər ki, tarixilik ideyası təkcə zamanın xəttilik prinsipinin 
təsdiqi deyil; bu konsepsiya labüd şəkildə teleoloji (tarixi gedişin mütləq bir sonu olması) 
prinsiplərinin təsbit olunmasına gətirib çıxarar. Bu isə zamanın vahid tarixi məntiqə 
malik olması ideyasının təsdiqi ilə nəticələnir. 
Halbuki, postmodernist konsepsiyaya görə gerçəklikdə həm diaxron, həm də sinxron 
kəsimlərdə vahid məntiq axtarmaq, guya zamanın dünyanın həm keçmişini, həm də 
gələcəyini bütövlükdə ehtiva edərək əvvəlcədən müəyyən edilmiş istiqamətə aparmasını 
iddia etmək kökündən səhvdir. Fransız postmodernist fikrinin ən görkəmli 
nümayəndələrindən biri olan M.Fuko yazırdı: ―Dünya bir-birindən doğmayan, bir-birini 
izah etməyən, bir-birini tamamlamayan hadisələrin çulğalaşmasıdır. Onun əvvəlini-
axırını, mahiyyətini axtarmaq əbəsdir. Bizə elə gəlir ki, bizim bugünkü durumumuz 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
42 
dəruni niyyətlərə, əbədi zəruriyyətlərə söykənir. Tarixçilərdən də tələb edirik ki, bizi 
buna inandırsınlar. Bu qətiyyən mümkün deyil; biz, əslində, ilkin koordinatlardan 
məhrum saysız-hesabsız hadisələrin içərisində yaşayırıq‖. 
Heç bir məntiqə tabe olmayan saysız-hesabsız hadisələrin içərisində yaşamağa, daim 
onlarla üzləşməyə məhkum olan insan nahaq yerə onların mahiyyətini dərk etməyə 
çalışır. 
Sadəcə olaraq belə bir mahiyyət mövcud deyil. Belə olan halda bəşər nəslinin artıq 
keçdiyi və bundan sonra keçəcəyi yolun əsas istiqamətini, məqsədini, hədəfini müəyyən 
etmək qeyri-mümkündür. 
Vaxtı ilə Hegelin ―dünya idrakının hiyləgərliyi‖ kimi dəyərləndirdiyi ―tarixin istehzası‖ 
fenomeni, postmodernistlərin fikrincə, zaman-zaman bəşər övladının tarixi proseslərə 
əvvəlcədən düşünülmüş və məntiqi baxımdan götür-qoy edilmiş şəkildə müdaxilə etmək 
cəhdləri, prosesləri istədiyi istiqamətə yönəltmək niyyətləri daim boşa çıxır. 
Tarixi hadisələrin guya hansı isə düşünülmüş bir məqsədə xidmət etməsi illüziyasından 
heç cür yaxa qurtara bllməyən insan belə hesab edir ki, onları istədiyi şəkildə idarə edə 
bilər. Platondan bəri saysız-hesabsız utopiyalar, XX əsrdə yaranmış bütöv bir 
futurologiya elmi məhz bu zəmində təşəkkül tapmışdır. Halbuki tarix bizi daim 
barmağına dolayır, hadisələr təşəkkül tapan kimi dərhal nəzarətimizdən çıxır, əvvəlcədən 
onlara sırıdığımız məntiqə tabe olmayaraq gözlənilmədən, bəzən bir-birini təsdiq, bəzən 
də inkar və rədd edir, ağlımıza belə gəlməyən kombinasiyalar əsasında bir-blrilə 
birləşirlər. Tarixi hadisələrin gedişi heç vaxt insanların onlara bəslədiyi ümidləri 
dogrultmur, heç vaxt sonda əldə olunan nəticələr bizim ilkin niyyətlərimizlə üst-üstə 
düşmür. Beləliklə, bəşər nəslinin üzləşdiyi bu və ya digər problemin həllinin 
mümkünlüyü ilə bağlı əvvəlcə illüziya yaradan tarix, sonra bizim planlarımızı alt-üst edir 
və gözlənilməz gedişlə məqsədlərimizin gerçəkləşməsinin qarşısını alır. 
Tarixsonrası labüd şəkildə çağdaş dövrdə hər hansı yeni bir ideyanın, yaxud 
konsepsiyanın yaranmasını qeyri-mümkün edir: bütün hadisələr artıq baş vermiş, bütün 
sözlər deyilmiş, bütün insan düşüncələri və hissləri ifadə olunmuşlar. Biz təkrar-təkrar 
vaxtı ilə artıq baş vermiş hadisələri yaşamağa, keçirilmiş hissləri keçirməyə, deyilmiş 
sözləri deməyə məhkumuq. Bu isə postmodernist dönəmdə yaşayan insanı keçmişdən 
tam asılı vəziyyətə salır. 
Çağdaş postmodernist fikrin öncüllərindən olan Umberto Eko belə hesab edir ki, 
postmodernizm modernizmdən fərqli olaraq keçmişdən imtina etmir və onu qəbul edir; 
əgər bu gün baş verən və yaxud sabah baş verə biləcək hər hansı bir hadisəni dəyişdirmək 
və hətta ləğv etmək olarsa, keçmişi məhv etmək qəti qeyri-mümkündür… Belə olan 
halda, keçmişi nəzərə almamaq, onun təsir dairəsindən yan keçmək olmur. Keçmiş daim 
bizim həyatımıza müdaxilə edir, hisslərimizi və düşüncələrimizi istədiyi kimi dəyişdirir. 
Onun təcavüzündən yaxa qurtarmaq, onu neytrallaşdırmaqdan ötrü həzm-rabedən 
keçirmək, onu özününküləşdirmək lazımdır. Bu isə yalnız keçmişi eyni zamanda həm 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
43 
inkar, həm təsdiq etmək, ona həm ciddi, həm də qeyri-ciddi münasibət bəsləmək əsasında 
mümkündür. Deməli, keçmişə münasibət yalnız istehza əsasında köklənə bilər. İstehzanın 
postmodernist fəlsəfi-estetik və bədii fikirdə struktur və münasibət formalaşdıran 
funksiyası bununla izah olunur. 
Bəşər övladının mürəkkəb və ziddiyyətli gerçəkliyi dərki üsulu kimi hələ Sokrat 
tərəfindən geniş şəkildə istifadə olunan istehza zaman-zaman transformasiyaya uğramış, 
hadisələrə ikili, haçalanmış münasibət prinsipinə riayət etmək şərtilə müxtətif, bəzən 
diametral şəkildə bir-birinə əks məqsədlərin həyata keçirilməsinə xidmət etmişdir. 
Postmodernist istehza onların hamısı ilə bu və ya digər dərəcədə baglıdır və həmin 
ənənələrə əsaslanır. Lakin bununla yanaşı, postmodernist istehza ilk növbədə XVIII əsrin 
əvvəllərində alman estetik fikrində təşəkkül tapmış romantik istehza konsepsiyasının 
bədii-fəlsəfi inkişaf spiralının yeni, çağdaş burumunda qayıdışı kimi dəyərləndirilə bilər. 
Məlum olduğu kimi, alman romantizmində (Şlegel qardaşlarının, müəyyən mənada 
Zolgerin konsepsiyalarında) istehza gerçəkliyin mahiyyətinin açıqlanmasının və 
həmçinin guya antik dövrdə mövcud olmuş, lakin sonralar Avropa sivilizasiyası 
tərəfindən itirilmiş şəxsiyyət bütövlüyünün və universallığının bərpa olunmasının əsas 
bədii vasitəsi hesab olunurdu. 
Yeri gəlmişkən, artıq həmin dövrdə Hegel konseptual planla ―romantik istehza‖nın 
əleyhinə çıxış edərək belə hesab edirdi ki, istehza son nəticə etibarilə ―mən‖in özünə 
qapanması, onun bütün ətraf aləmlə əlaqələrinin qırılması vasitəsinə çevrilir. Həm 
dünyaduyum forması, həm də bədii təcəssüm üsulu kimi postmodernist istehza fəlsəfi-
estetik fikirdə tamamilə yeni hadisə olsa da, Hegelin vaxtı ilə romantik istehzanın 
özgələşdirici təbiəti ilə bağlı söylədiklərini ona da şamil etmək olar. Əhatə dairəsi 
etibarilə daha qlobal xarakter daşıyan, sinxron və diaxron kəsimlərdə mövcud olan bütün 
dəyərlərə təsdiqedici - inkaredici mövqedən yanaşan postmodernist istehza total 
özgələşmə üçün şərait yaradır. 
Postmodernist istehza konsepsiyasının hadisələrə təsdiqedici-inkaredici münaslbəti bəzən 
ilk baxışdan onunla heç bir əlaqəsi olmayan bədii-estetik hadisələri izah və həll etməyə 
yardım edir. Esselərinin birində Kamal Abdulla Füzulinin qəzəllərinin son beytinə 
ənənəvi olaraq öz adı ilə ―möhür basması‖nı sənətkar şəxsiyyətinin ikiləşməsi kimi 
yozur. Mən isə bir vaxtlar bu faktı şairin özünütəsdiqi kimi izah etməyə çalışmışdım. Bu 
ilk baxışdan bir-birinə zidd mülahizələrdən görəsən hansı dogrudur? Axı həqiqətən də 
sənətkar bir tərəfdən öz adını çəkməklə konkret olaraq bu qəzəlin başqasına yox, məhz 
ona - Füzuliyə məxsus olduğunu vurğulayır. Lakin digər tərəfdən bu əməllyyatla şair iki 
cür düşünən, iki müxtəlif dünyagörüş mövqeyində dayanan, biri müraciət edən, digəri 
birincisinə qulaq asan iki şəxsiyyətə haçalanır - özünütəsdiq özünüinkara çevrilir. 
Göründüyü kimi, hər iki konsepsiyada həqiqət var, lakin eyni zamanda, onlar bir-birinə 
ziddir. Yalnız postmodernist istehza işığında bu iki mövqe arasında ziddiyyət yoxa çıxır; 
onlar çulğalaşır, birləşir. Məlum olur ki, Füzuli özünə postmodernist ruhunda istehzalı 
münasibət bəsləyir. Məhz sənətkarın özünə bu cür münasibəti ona aciz, məhdud Füzulini 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
44 
ilahi məhəbbətin yaratdığı yüksək mənəvi-gərginlik sahəsində təsvir etmək imkanı verir. 
Yeri gəlmişkən, Füzuli yaradıcılığının postmodernist konsepsiya baxımından şərhi onun 
ilk baxışdan birölçülü və birtərəfli ciddi görünən əsərlərində tamamilə yeni semantik 
ovqat laylarının aşkarlanmasına gətirərdi. 
U.Eko postmodernist situasiyanı, daha doğrusu, postmodernnizmin dünya mədəniyyətinə 
diaxron-sinxron planda münasibətini komplekssiz intellektual kişinin intellektual qadına 
məhəbbətini izhar etməsinin mümkün formasının timsalında izah etməyə cəhd edir: ―Kişi 
bilir ki, qadına ―mən səni dəlicəsinə sevirəm‖ sözləri ilə müraciət edə bilməz. Çünki o 
bilir ki, bu sözlərin artıq Liala tərəfindən yazıldığından qadının xəbəri var. (Qadın da bilir 
ki, kişi bundan məlumatsız deyil.) Amma buna baxmayaraq, bu vəziyyətin özündə də 
çıxış yolu mövcuddur. Kişi deyə bilər ki, ―Liala demişkən, mən səni dəlicəsinə sevirəm‖. 
Bax, beləcə kişi saxta məsumluqdan yan keçərək və aydın şəkildə indən belə məsum 
söhbətlərin alınmayacağını ifadə edərək eyni zamanda qadını sevdiyini, hətta 
məsumluğun yoxa çıxdığı zamanda belə sevməkdə davam etdiyini bildirir. Onların hər 
ikisi bir vaxtlar kiminsə tərəfindən deyilmiş və artıq məhv edilməsi qeyri-mümkün olan 
keçmişin onlara meydan oxumasını qəbul edirlər. Onların hər ikisi şüurlu şəkildə və 
məmnuniyyətlə istehza oyununu oynayırlar. Lakin bununla onlar bir daha məhəbbət 
haqqında danışmaq imkanı əldə edirlər‖. 
Beləliklə, postmodernist sənətkar dünyaya total istehza münasibət üsulundan istifadə 
edərək oxucunu iqtibas etdiyi yaxud sitat gətirdiyi mənbələr haqqında 
məlumatlandırmağa, hər halda, dediklərinin ona məxsus olmadığını bildirməyə, həm də 
eyni zamanda, həm sitat gətirdiyi yaxud iqtibas etdiyi müəllifi, həm potensial 
oxucularının hamısını, həm də xüsusilə özünü barmağına dolayıb ələ salmalı olur. Oxucu 
da bütün sözü gedən mənbələrə və özünə analoji münasibət bəsləməyə məcbur olur. 
Bununla ciddilik müasir dünyanın strukturundan sıxışdırılıb çıxarılır və total istehza 
bərqərar olur. 
Postmodernist istehza heç zaman satiraya, yəni birdəfəlik və qəti inkara çevrilmir. Məhz 
buna görə də satiradan fərqli olaraq, postmodernizm dağıdıcı deyil, əksinə, yaradıcı 
potensiala malikdir. 
Əgər yeni söz demək, yeni fikir ifadə etmək mümkün deyilsə, əgər biz vaxtı ilə 
kimlərinsə dediklərini sitat gətirməyə məhkumuqsa, onda bu və ya digər bir əsərin bu və 
ya digər müəllifə məxsus olması haqqında təsəvvürlərin özləri də köklü şəkildə 
dəyişməlidir. Ənənəvi tənqiddə əsərin müəllifi onun bütün məzmununu, bütün mümkün 
məna variantlarını müəyyənləşdirən, özü isə əsərin hüdudlarından kənarda yerləşən xarici 
instansiyadır, bir növ yaratdığı ―bədii dünyanın Allahıdır‖ və eyni zamanda, əsərinin bu 
gün və gələcəyin istənilən məqamında çıxarılan və çıxarıla biləcək bütün nəticələr üçün 
məsuliyyət daşıyır. Məhz sənətkarın əsərə nisbətən xarici instansiya rolunu oynamasını 
və Allah statusunu nəzərə alaraq R.Bart yazırdı: ―Xarici səbəb bütün başqa səbəblərdən 
daha artıq səbəbdir‖. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
45 
Bu isə qətiyyən mümkün deyil, çünki hər hansı bir əsər oxucu (sonralar öz əsərini 
yenidən nəzərdən keçirən sənətkar daxil olmaqla) tərəfindən qiraət və qavrayış 
prosesində yeni, son dərəcə rəngarəng məna çalarları, ağlasığmaz məzmun kəsb edib 
gözlənilməz assosiasiyalara rəvac verə bilər. 
Postmodernist konsepsiyaya görə, yaradıcı demiurq statusundan məhrum olmuş sənətkar 
əslində əsər yox, mətn yaradır. Mətnin oxucu tərəfindən qavranılması postmodernizmin 
aparıcı kateqoriyalarından biri olan dekonstruksiya əsasında həyata keçirilir. J.Derrida 
tərəfindən təklif olunan bu neologizm ―destruksiya‖ (‖dağıtma‖, ―sökmə‖) və 
―konstruksiya‖ (‖quraşdırma‖, ―tikmə‖) anlayışlarının blr-birilə çulğalaşması nəticəsində 
meydana gəlmişdir. Dekonstruksiya prinsipi oxucuya mətni bütün mümkün müstəvilərdə 
- kompozisiya, süjet, üslub, psixologiya və sairə baxımdan sökmək və özümlü şərh 
əsasında yenidən yığmaq imkanı verir. Əslində hər bir oxucu mətnin yaradıcısı statusunu 
qazanır. Məhz buna görə də ―hər bir mətn daim (oxucu tərəfindən. - Q.Q.) burada və indi 
yazılır‖‗. (R.Bart). 
Postmodernistlərin fikrincə, mətn heç vaxt avtonom şəkildə mövcud olmur. Əslində, 
postmodernizmin mətnə bu konseptual münasibətinin əsası M.Baxtin tərəfindən 
qoyulmuşdur; tədqiqatçı F.Dostoyevskinin ―polifonik‖ (çoxsəsli) romanı konsepsiyasını 
təhlil edərkən onun əsərlərinin mətnlərinin ondan əvvəl və onunla eyni zamanda mövcud 
olan mətnlərlə dialoqa girməsi fenomenini üzə çıxarmışdır. Çağdaş hermenevtikanın ən 
görkəmli nümayəndəsi H.Gadamer də özünün ―Həqiqət və metod‖ əsərində göstərirdi ki, 
hər bir deyim öz-özlüyündə yox, ondan əvvəl deyilmiş və hələ deyilməmiş deyimlərlə bir 
yerdə həqiqəti ortaya qoyur. Filosofun terminologiyasında ―deyim‖ və ―mətn‖ sinonim 
anlayışlar olduqlarına görə, onun da mətnin yalnız başqa mətnlərin kontekstində mövcud 
olması ideyasından çıxış etməsi nəticəsinə gələ bilərik. Bu faktların əsasında fransız 
postmodernist fikrinin nümayəndəsi Y.Kristeva ―intertekstuallıq‖ anlayışını irəli sürmüş 
və göstərmişdir ki, ―hər bir söz (mətn) başqa sözlərin (mətnlərin) kəsişdiyi yerdir‖. 
Tədqiqatçının mətnə verdiyi bu tərifdən məlum olur ki, mətn digər mətnlərin eklektik 
toplusu yox, onların bir-biri ilə mübarizə apardığı, bir-birini təsdiq və inkar etdikləri 
meydandır. Məhz bu mübarizə, bu qarşılıqlı inkar və təsdiq əsasında mətn müxtəlif 
semantik qəlpələrin çulğalaşıb üzvi vəhdət təşkil etdir...  
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
46 
Rahid Ulusel 
 
―TƏNQİDİN METODOLOJİ PROBLEMLƏRİ‖ 
 
Tənqid haqqında hədsiz rəylər ixtilafını nisbətən modelləşdirilmiş halda aşağıdakı 
müddəalar şəklində qruplaşdırmaq mümkündür: I. Bir sıra tədqiqatçıların fikrincə, tənqid 
- "ədəbiyyatdır", onun "tərkib hissəsidir", "komponentidir". Y.Borev "Ədəbi prosesdə 
tənqidin rolu haqqında" məqaləsində yazır: "Bədii tənqid ədəbiyyat və incəsənətin tərkib 
hissəsidir, o, xüsusi tələbat əsasında və cəmiyyətin incəsənəti xüsusi istehlakı əsasında... 
bədii prosesin özündən törəyir". V.Kocinov da bu fikrin tərəfdarı kimi çıxış edir: "Ciddi 
desək, "tənqid və ədəbiyyat" qarşıqoyulması düzgün deyildir. Tənqid və söz sənətini 
əlaqələndirmək olar, ancaq tənqid və ədəbiyyat ayrılmazdır, çünki tənqid ədəbiyyatın 
özünün tərkib hissəsi, cəhəti, komponentidir, həm də "aparıcı", təşkiledici 
komponentidir".  
     II. Başqa bir fikrə görə, tənqidi fəaliyyətin əsasını yalnız publisistika təşkil edir və 
hətta o, publisistikanın növüdür. Məsələn, Y.Surovtsev "tənqidi fəaliyyətin təbiətini", 
"elmi-publisistik şəkildə" müəyyənləşdirir və qeyd edir ki, tənqidçi "məhz publisistcəsinə 
yazır". Tənqidi ədəbiyyatın komponenti hesab edən V.Kocinov da "tənqid və publisistika 
arasında prinsipial fərq" görmür və belə bir fikir irəli sürür: "gtənqidi publisistikanın 
növü kimi, əxlaqi-etik, elmi, fəlsəfi, pedaqoci, iqtisadi, siyasi, hüquqi publisistika və 
sairlə bir cərgəyə daxil olan "ədəbi publisistika" kimi müəyyənləşdirmək, ümumən tam 
düzgündür". Y.Surovtsev və V.Kocinovun tənqid üçün irəli sürdükləri elmi-publisistik 
konsepsiyasının yarımçıqlığını S.Əsədullayev "Prometeylə Orfeyin ittifaqı" adlı 
məqaləsində haqlı olaraq tənqid edib. Bu konsepsiya həm də ona görə bitərəflidir ki, o, 
tənqidin yalnız bir diqqətəlayiq xassəsini əsas tutur. Çünki tənqiddə publisistik keyfiyyət 
var. Bunu heç cür inkar etmək olmaz. Lakin həmin keyfiyyət tənqidi fəaliyyətin müəyyən 
məqamlarında özünü qabarıq büruzə verir, amma tənqidin bütün təzahür formalarında, 
tənqidi idrak prosesində həlledici amil ola bilmir. Y.Surovtsev və V.Kocinovun nöqteyi-
nəzəri həm də ona görə düzgün deyildir ki, onlar tənqiddə yalnız ictimai bünövrəni əsas 
tuturlar. V.Kocinov yuxarıdakı fikirlərinə onunla haqq qazandırmağa çalışır ki, incəsənət 
ictimai hadisədir, publisistika da ictimai hadisəyə münasibətdir. Ona görə də ictimai 
hadisə olan incəsənətə münasibət tənqidi də publisistikanın bir növünə çevirir. Fəlsəfə 
psixologiya və bir çox digər elm sahələri də ictimai hadisələri öyrənmirlərmi?! Onda belə 
çıxır ki, bunlar hamısı publisistikanın növləri imiş...  
      Yeri gəlmişkən, bir məsələyə də münasibətimizi bildirək. V.Kocinov tənqidin 
ictimai-ədəbi həyatdakı rolunu qiymətləndirərkən ifrata varır: "Əgər birdən tənqid 
mövcudluğunu dayandırsaydı, onda ədəbiyyat da yox olardı". Buradan belə çıxır ki, biz, 
tutalım, "XII əsr ədəbiyyatı" deməkdə və onun tarixən var olduğunu təsdiq etməkdə 
haqsızıq, çünki bu dövrdə "ədəbiyyat" yox, "ədəbiyyatın materialı", "sırf söz sənəti" 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
47 
olmuşdur. Belə çıxır ki, Nizami haqqında əsil ciddi elmi-tənqidi fikir 700-800 il sonra 
söylənildiyi üçün o dövrün ədəbiyyatını "ədəbiyyat" adlandırmaq qeyri-mümkündür. 
      III. Üçüncü fikrə görə, "tənqid - elmdir" (vaxtilə A.S.Puşkin də belə hesab edirdi), 
"ədəbiyyatı öyrənən elm sahələrindən biridir". 
      IV. Lap yaxın vaxtlara qədər belə bir dördüncü fikir də mövcud olmuşdur ki, 
ədəbiyyat nəzəriyyəsi, ədəbiyyat tarixi və ədəbi tənqid ədəbiyyatşünaslıq "üçlüyünü" 
təşkil edir. Çox acınacaqlı haldır ki, indi artıq heç kimin təsdiq etmədiyi, üstündə təkid 
etmədiyi bu müddəa Azərbaycanda buraxılan orta və ali məktəb dərsliklərində heç bir 
dəyişiklik edilmədən, son dərəcə doqmatik, sxematik halda tədris edilir. 
      V. Beşinci fikrə görə, tənqid həm elm, həm də ədəbiyyatın xüsusiy-yətlərini özündə 
birləşdirir, bədiiliyin və elmiliyin qovuşuq nöqtəsi olur. Hətta məsələnin belə qoyuluşu 
bəzən çox metafizik tezis şəklini alır: "Tənqid ədəbiyyatın növüdür. O özünün analiz 
obyekti kimi emosional olmalıdır. Bununla yanaşı o, estetikanın, daha doğrusu, elmin 
növüdür". Qeyd edək ki, tənqidi ədəbiyyatın bir hissəsi sayan bir çox alimlər, eyni 
zamanda, tənqiddə bədiilik və elmiliyin vəhdətini də təsdiq edirlər. V.Kubilyus belə 
hesab edir ki, "tənqid bədii yaradıcılıq, elmi analiz və qəzet felyetonunun (ənənəvi 
mənada) qovuşuğunda yaranmışdır". "Tənqidi əsərin stilistikası bədii yaradıcılıq, elm və 
publisistikanın sintezi nəticəsində meydana çıxmışdır". Prof. S.Əsədul-layev də yazır: 
"...Bizcə, tənqidi elmin və incəsənətin qovuşması və birliyi sa-yan konsepsiya həqiqətə 
daha çox yaxındır. Tənqidin mahiyyəti cüttər-kiblidir, o, elmin və ədəbiyyatın 
xüsusiyyətlərini özündə birləşdirir. Ədəbi tənqid ədəbiyyat, elm və estetikanın qovuşduğu 
nöqtədə inkişaf edir". 
      ...Bəli, tənqid haqqında müxtəlif fikirlərin ən ümumi mənzərəsi, təxminən, belədir və 
ən ümumi aspektdə baxdıqda, tənqidin dəyərləndiril-məsi yolunda həmin təhlillərdəki 
əsas müddəaların bitkin forması kimi üç mərhələni görmək mümkündür: 
      1. Tənqid - incəsənətdir, ədəbiyyatdır, bədiidir. 
      2. Tənqid - elmdir, ədəbiyyatşünaslıq hissəsidir, elmidir. 
      3. Tənqid bədiiliyi və elmiliyi özündə birləşdirən a) ədəbiyyatdır; b) elmdir; c) 
publisistikadır. 
      1-ci və 2-ci mərhələdə bir-birilə nisbi əkslikdə olan cəhətlər qarşı-qarşıya qoyulur, 3-
cü mərhələdə isə bu ifrat qarşıqoyulma aradan qaldırılır, tənqidin mahiyyəti vəhdət 
halında dərk olunur. Y.Borevin "tənqid elmi və bədii təfəkkürün birləşmə sahəsidir" 
tezisi tənqiddə bədiiliyin və elmiliyin vəhdətini təsdiq edən konsepsiyanı dəqiq, müxtəsər 
elmi model formasında əks etdirir... 
      Lakin tənqidin mahiyyəti barədə irəli sürülən bütün bu fikir, tezis və konsepsiyaların, 
demək olar ki, əksəriyyəti üçün xas olan ümumi bir çatışmazlıq var; o da tənqidi nəyə isə 
bağlamaq, nəyin isə tərkib hissəsi, kom-ponenti hesab etmək cəhdidir. Düzdür, tənqidin 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
48 
özünəməxsusluğu haqqında çox danışılır, lakin müəlliflər bu özünəməxsusluğu təqdir 
etsələr də, yenə də onu gah ədəbiyyatın, gah ədəbiyyatşünaslığın, gah estetikanın, gah da 
publi-sistikanın tərkib hissəsi sayırlar. Olsa-olsa, ona nəyin tərkibindəsə, nəyin 
daxilindəsə muxtariyyət verilir. Halbuki tənqid nə ədəbiyyatın, nə ədəbiyyat-şünaslığın, 
nə estetikanın, nə də publisistikanın növüdür. Əksinə, elə həmin bu sahələrlə və digər 
təfəkkür hadisələri ilə yanaşı mövcuddur; onlarla tam bərabər hüquqlu münasibətlərdədir. 
Xüsusilə son yüzillikdə ümumidrak sistemində öz yerini fərdiləşdirən, özünəməxsus 
nəzəriyyə və metodologiya-sını yaratmaqda olan tənqid spesifik idrak hadisəsi kimi bu 
gün tamamilə formalaşmış və şübhəedilməz dərəcədə müstəqilləşmişdir...  
      Məlumdur ki, hələ bədii və fəlsəfi şüurun vəhdətdə olduğu zamanlarda onların ilkin 
birgəliyində sonralar müstəqil inkişaf yolunu müəyyənləşdirmiş estetika, ritorika, 
sosiologiya, filologiya və s. kimi tənqidin də rüşeymləri olmuşdur. Təkcə elə bu fakt 
göstərir ki, tənqid qnoseoloci mənşəyinə görə də digər ictimai şüur hadisələri ilə asılı 
münasibətdə yox, bərabərhüquqlu münasibətdə olmuş və bu şəkildə də inkişaf etmişdir. 
Lakin bununla belə, yalnız "rüşeymlərin" təzahür etdiyi dövrü - tənqidin əsaslı yaranma 
dövrü yox, olsa-olsa bünövrətapma, özülyaratma dövrü hesab etmək olar... Bu dövrün 
tənqidçi tipi, şərti desək, filosof-tənqidçi idi. 
      Tənqidin yaranışında və özünümüəyyənləşdirməsində ən davamlı mərhələ - ictimai-
fəlsəfi elmlərin ikinci diferensiasiyası zamanından, yəni vahid elmi sistemdə estetikanın 
və filologiyanın müstəqilləşməsi nəticəsində onların özünün də budaqlanması 
zamanından başladı. Artıq bu mərhələdə tənqid, ümumfəlsəfi fikrin tərkib hissəsi kimi 
yox, xeyli dərəcədə spesifik-ləşmiş ümumestetik fikrin tərkib hissəsi kimi özünü təzahür 
etdirir. Tənqid bu mərhələdə öz tədqiqat obyektinə - ədəbiyyata və incəsənətin digər növ-
lərinə daha uzaqdan - fəlsəfədən deyil, bir qədər yaxından - estetikadan "baxır". Və bu 
mərhələnin tənqidçi tipi, estetik-tənqidçidir (şərti deyimdə). Fikrimizcə, tənqidin elmi 
sistemdəki tarixi inkişaf prosesinin ən ümumi hərəkət istiqaməti XIX əsrin I yarısınadək - 
Belinski tənqidi dövrünədək, demək olar ki, belə olmuşdur. 
      ...XIX əsrin I yarısından etibarən tənqid öz inkişafının yeni mərhə-ləsinə qədəm 
qoydu. Sözün müasir mənasında yeni tənqidin yaranmasının ilkin zəruri şərtləri var idi: 
elmi-fəlsəfi, estetik-tənqidi mübahisələrin Avropa "inhisarından" çıxıb bütün dünyaya 
yayılması; bədii idrakın öyrənilməsində yeni təhlil metodunun meydana çıxması və s. Bu 
mərhələdə estetik elmlər sistemində yeni bir şaxələnmə baş verdi və tənqid də ictimai-
fəlsəfi elmlərin, filologiyanın, ədəbiyyatın özünün sürətli tərəqqisi və fəal təsiri ilə estetik 
idrakın inkişafı nəticəsində meydana gələn bu şaxələnmədən törədi. Ədəbi-ictimai 
ziddiyyətlərin son dərəcə gərginləşməsi, zidd konsepsiyaların açıq-aşkar ideoloci-estetik 
mübarizəsi bu prosesə güclü təkan verdi. "Belinski tu-fanı", "ədəbi qasırğa", "ideoloci 
fırtına" tənqid "gəmisinin" möhkəm, onun heyətinin - tənqidçilərin isə dözümlü, 
döyüşkən olmasını tələb etdi. Tənqid, bəlkə də özündən xəbərsiz halda özünün 
müstəqilliyi uğrunda döyüşə girdi, bütün incəsənəti "öz əlində" birləşdirən estetika ilə, 
həmçinin, ədəbiyyat-şünaslıq və ədəbiyyatla həmhüquq idraki sahəyə çevrildi. İctimai-
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
49 
ideoloci aləmə, ədəbi-estetik həyata bir fəallıq, bir döyüşkənlik, bir mübarizlik, bir 
cəsarət gətirdi, bədii sistemə daha reflektiv münasibət göstərməyə başladı, estetika və 
sənətşünaslığı hətta bir sıra hallarda ortodoksallıq və sxematik-likdən təmizlədi. İndi artıq 
bu sahənin nümayəndələrinə "filosof-tənqidçi", "filoloq-tənqidçi" və s. yox, məhz 
"tənqidçi" deməyə başladılar. Sənətkarlar, estet və filosoflar tənqidçiləri "dinləməyə" və 
sözün yaxşı mənasında tənqid-çilərdən "ehtiyat etməyə" başladılar. Tənqidi fikrin 
inkişafında bu yeni mər-hələdən sonra tənqidə nəyinsə tərkibində muxtariyyət vermək 
mümkün deyildi. Axı, Belinski tənqidi Belinski fəlsəfəsindən doğan tənqid deyildi. 
Əksinə, Belinski fəlsəfəsi Belinski tənqidindən doğmuşdur - demokratizm ideyaları da, 
fəlsəfi-estetik, ictimai-sosioloci ideyalar da Belinski tənqidindən doğmuşdur. 
      Tənqidin spesifikləşməsi prosesi həm də onun öz-özünü təhlilə başlaması ilə, 
özünəmünasibətlə bağlıdır ki, bu da yalnız yeni mərhələnin məhsuludur... 
      Beləliklə, tənqidin ən ümumi tarixi inkişaf prosesini izlədikdə və filologiyada, bədii 
sistemdə də inkişaf məqamlarını nəzərə aldıqda, onun, şərti olaraq, üç mərhələdən 
keçdiyi aşkar olur:  
      İlkin mərhələ - "rüşeym dövrü" (ümumfəlsəfi sistemdə inkişaf) 
      Orta mərhələ - tənqidin estetik-ədəbi, filoloci, bədii fikrin tərkib hissəsi olduğu dövr 
(ümumestetik sistemdə inkişaf). 
      Yeni mərhələ - tənqidin öz sferasında müstəqil təfəkkür hadisəsi kimi formalaşdığı 
dövr (ümumidrak sistemində spesifik inkişaf). 
 
      * * * 
      Çoxdandır ki, tənqidə "bədii tənqid" deyirlər. Lakin açığını desək, bu termindəki 
"bədii" istilahı araşdırıcıları bir qədər çaşdırır. Bu nöqtədə onlar tərəfindən tənqidlə bədii 
ədəbiyyat arasındakı, daha dəqiq desək, elmi-estetik idrakla bədii idrak arasındakı 
hüdudlar tam silinir və hər iki təfəkkür sahəsi eyniləşdirilir. Bu məsələ ilə bağlı prof. 
S.Əsədullayevin qənaəti belədir: "O (yəni tənqid - R.U.) özündə bədii-obrazlı təfəkkürün 
ünsürlərini toplayaraq nəinki bədii obrazlarla əməliyyat aparır, həmçinin obrazlarla 
"düşünür" ki, bu da onu ədəbiyyata (incəsənətə) yaxınlaşdırır". S.Vayman isə "Min dənə 
ev dovşanı - hələ fil demək deyil" polemik məqaləsində yazır ki, "mənim dərin inamıma 
görə, tənqid yalnız bu şərtlə tam şəkildə obyektiv ola bilər; əgər o bədiidirsə, əgər o, 
yazıçı və onun auditoriyası ilə incəsənət dilində söhbət etməyi öyrənirsə". Fikrimizcə, 
tənqidi bədii-obrazlı idrakın məhsulu hesab etmək qətiyyən düz deyildir. Axı, görəsən, 
tədqiqatçılar "tənqid bədiidir", "tənqid incəsənət dilində danışır" deyərkən, konkret olaraq 
məhz nəyi nəzərdə tuturlar? Tənqidin bütün mövcud mahiyyəti - onun daxili strukturu, 
təhlil-araşdırma qanunauyğunluqları, fikri prosesin dinamikası, obyektiv 
dəyərləndirməyə meyli, nəzəri-metodoloci xassəsi... bu tezislərin doğruluğuna inamı 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
50 
azaldır. Bəlkə müəlliflər burada tənqidin obrazlı dilə meylini, emo-sional-polemik 
keyfiyyətini nəzərdə tuturlar? Lakin yenə də saysız-hesabsız faktlar həmin konsepsiyanın 
xeyrinə olmayacaqdır... Bu faktlardan birisi: XVII əsrdə Qərbi Avropa fəlsəfəsində 
elmşünaslıq üçün ciddi metodologiya hazırlandığı bir vaxtda F.Bekon elmdə idrakın üç 
yolunu - "hörümçək yolu", "qarışqa yolu", "arı yolu" obrazlı ifadələri ilə 
müəyyənləşdirmişdir. Özü də təsəvvür edin ki, söhbət elmi metodologiyanın 
sistemləşdirilməsindən gedirdi. Həm də bu xüsusiyyətə təkcə F.Bekonda - rasional 
fəlsəfənin nü-mayəndəsinin yaradıcılığında rast gəlmirik. Bu xüsusiyyət ictimai elmlərin, 
demək olar ki, hamısında özünü qabarıq şəkildə göstərir. Obrazlı mühakimə və deyim 
tərzi mütəfəkkir şəxslərin yaradıcılığının daxili mahiyyətindədir. 
      ...Deməli, ictimai elmlərdə nə dərəcədə bədiilik varsa, onlar nə dərəcə "bədiidirsə", 
tənqiddə də eyni dərəcədə bədiilik vardır və o da eyni dərəcədə "bədiidir". Və əsas 
məsələ budur ki, tənqid varlığın obrazlı qavranılması deyildir. Tənqidi fikrə olan tələbatın 
əsasında obrazlı təfəkkür hadisəsinə - bədii ədəbiyyata və incəsənətə münasibət 
göstərmək zərurəti dayanır. Prof. M.S.Kaqan isə bu tələbatın xarakterini başqa şəkildə 
izah edir. O belə hesab eləyir ki, bədii əsəri qavrayan insanın şüurunda "özünüifadə", 
özünütəcəssü-metdirmə tələbatını doğuran "kommunikativlik fermenti" (Kaqanın 
fikrincə, bu "ferment" bədii şüurun təbiətindədir) real həyatiləşmə yolları arayır və "bunu 
məhz bədii formada edə bilməyəndə, o, bədii-tənqidi formada, inter-pretasiya formasında 
həmin məqsədin həyata keçməsinə nail olur". Professorla razılaşmaq heç cür mümkün 
deyil... Çünki incəsənətə tənqidi reaksiya, onun tənqidi-estetik dəyərləndirilməsi bədii 
təfəkkür prosesindən yox, tənqidi-idraki fəaliyyətin öz daxili qanunauyğunluqlarından 
törəyir. Doğrudanmı, tənqidçi məhz bədii əsər yaza bilmədiyindən, öz fikirlərini bədii 
formada ifadə edə bilmədiyindən tənqidi formanı seçir?! Xeyr. Bu, tənqidin sırf 
subyektiv dəyərləndirilməsidir. Axı, tənqidçi, demək olar ki, heç vaxt belə bir zərurət, 
alternativ qarşısında qalmır. Bəzən elə olur ki, tənqidçi yenicə oxuduğu bədii əsərdə 
indiyəcən heç üzərində düşünmədiyi yeni bir problemlə qarşılaşır və həmin problemi 
öyrənərək, mənimsəyərək öz baxışlarını irəli sürür. Tənqidi fikrə, tənqidi özünüifadəyə 
olan daxili estetik tələbat bədii özünüifadənin mümkün olmadığı yerdə meydana çıxmır. 
Onun təzahür səbəblərini belə bir alternativdə axtarmaq təşəbbüsünün özü yanlışdır və 
tənqidi bədii idrak hadisəsi saymağın ifrat nəticələrindəndir... Çünki tənqidi fikir bədii 
özünüifadə zərurətindən deyil, sosial-estetik fenomen olan tənqidi idrakın qnoseoloci 
özülündəki özünüifadə (subyektiv əsas) və ictimai fikri ifadə (obyektiv əsas) zərurətindən 
törəyir. Bədii hadisə bu mürəkkəb psixoloci "struktura" təsir edir, "qıcıqlandırır" və 
tənqidi idrakın fəaliyyətə başlamasına təkan verir. Bu elə bir reflektiv prosesdir ki, biz 
onun cürbəcür təzahür formalarını varlığın predmet və hadisələrinə münasibət göstərmək 
istəyən müxtəlif idrak fəaliyyəti növlərində də (fəlsəfi, sosioloci, estetik, elmi və s.) görə 
bilərik... 
      "...Tənqid - elmdir" deyən konsepsiya ilə yalnız o mənada mübahisə etmək olar ki, o, 
tənqiddəki elmi mahiyyətin seçilənliyini əsaslandırmır, onu digər ictimai elmlərlə, hətta 
dəqiq elmlərlə eyni cərgədə qoyur. Halbuki tənqiddə elmi xassə yalnız bir həlledici 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
51 
məqamda təzahür edir - bədii hadisə dəyərləndirilərkən obyektiv tənqidi təhlil və baxışın 
həyatiləşməsində. Tənqidin nəzəri və metodoloci strukturunda isə (bu, tənqidi-idraki 
fəaliyyətin özəyini təşkil edir) elmi-tədqiqi analiz metodu öz yerini, mövqeyini müxtəlif 
səviyyələrdə təzahür edən emosional, polemik, interpretativ tənqidi təhlilə güzəştə gedir. 
Dərketmə formasındakı digər fərqlərlə yanaşı, həm də belə fərqli metodoloci 
istiqamətlərinə görə də tənqidi ədəbiyyatşünaslığın tərkib hissəsi saymaq mümkün 
deyil... 
      Çoxlarının üzərində təkid etdiyi, ifrat birtərəfliliklərdən xilas olmuş ən populyar 
konsepsiya - tənqiddə bədiiliyin və elmiliyin vəhdətini təsdiq edən konsepsiyadır ki, bu 
barədə yazımızın əvvəlində qısaca məlumat vermişdik. Lakin bu konsepsiya ilə də 
xüsusən iki cəhətinə görə razılaşmaq olmaz. Əvvələn, burada tənqidin bədiiliyi və 
elmiliyi vəhdət halında dərk olunsa da, yenə də o, spesifik idrak hadisəsi kimi yox, 
müvafiq şəklində gah ədəbiyyatın, gah da publisistikanın növü kimi təqdim edilir. 
İkincisi, "tənqid - bədiiliyin və elmiliyin sintezidir" tezisinin özündə nə isə bir mexaniki 
qovuşdurma, sxematizm vardır. Bu, dünyanın mənimsənilməsinin iki fərqli üsulunun, 
yəni gerçəkliyin obyektiv qanunlarını öyrənən elmin və varlığın obrazlı dərki olan 
incəsənətin hüdudları barədəki antitezanın tənqiddə birləşdirmə, calaq formasında təkrarı 
kimi görünür. Məsələ burasındadır ki, tənqiddə elmilik özünü bilavasitə elmdə olduğu 
kimi, bədiilik isə bilavasitə incəsənətdə olduğu kimi təzahür etdirmir. Tənqiddə elmi 
mahiyyət də spesifikdir, başqa cürdür, bədiilik də. Xüsusilə tənqidin sol tərəfinə artırılan 
"bədii istilahı və onun daşı-dığı mahiyyət tənqiddə tamamilə özünəməxsusdur, onun 
məhz incəsənətdəki obrazlılığa qətiyyən aidiyyəti yoxdur. Çünki "bədii" tənqid 
incəsənətin bədiiliyindən törəmə deyil, onun hətta başqa şəkildə təzahürü də deyil. O, 
həmçinin, elmin və incəsənətin mexaniki birləşdirilməsi, qeyri-təbii hibridi, "xəlitəsi" də 
deyil. Halbuki onun mahiyyətini bəzən məhz elə bu şəkildə izah edirlər. - M.Boyko yazır 
ki, "...tənqid-elmdir" demək, burada nöqtə qoymaq olmaz. Tənqid - kompleksli hadisədir; 
o, mürəkkəb üzvi xəlitəyə daxil olan elementlər çoxluğundan ibarətdir". V.Kubilyus isə 
tənqidin "qapılarını" "müxtəlif elementlərin sintezi, canrların diffuziyası üçün açıq" hesab 
eləyir. Qəribədir, görəsən müəlliflər nəyin xatirinə "tənqid xurcununa" bu qədər 
"elementləri" doldururlar? Bu süni sintetizm kimə lazımdır?.. Axı, tənqid mahiyyətcə 
belə yığnaq xarakterli deyildir; bədiilik, elmilik və s... cəhətlər, müxtəlif elementlər 
birləşərək, sintez təşkil edərək "tənqid" deyilən bir şeyi quraşdırıb mövcudlaşdırmırlar. 
Əksinə, tənqiddə təzahür edən nə varsa (ən müxtəlif formalar, canrlar, təhlil yönləri, 
idraki təmayüllər...), bütün bunları elə onun öz daxili mahiyyətindən doğan xüsusiyyətlər 
kimi başa düşmək lazımdır, daha onları hardansa, hansı elm sahəsindənsə gəlmə 
xüsusiyyətlər, elementlər hesab etmək gərək deyil. Bir də, görəsən, niyə bizə elə gəlir ki, 
müəyyən bir idrak hadisəsi ya mütləq elm olmalıdır, ya mütləq incəsənət olmalıdır, ya da 
mütləq onların sintezi. Əslində, belə qəti fərqləndirmə üsulu sonsuz dərəcədə mürəkkəb 
olan ümumidrak hadisəsinə metafizik - imperativ yanaşmadır. Budda kanonları, 
"Bibliya", "Quran" yalnız dini kitabələrdirmi? Volterin nəsri, Dostoyevskinin 
"İdiot"undakı İppolitin və Mışkinin, "Karamazov qardaşları"nda Abid Zosimin, İvanın 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
52 
monoloqları yalnız bədii təfəkkürün məhsuludurmu; Platonun dialoqları, 
M.F.Axundovun "Kəma-lüddövlə məktubları", A.Kamyunun esseləri yalnız fəlsəfi       
əsərlərdirmi! Vaqnerin "Bethoveni ziyarət"i yalnız xatirə-oçerkdirmi?! Xüsusilə müasir 
ictimai-fəlsəfi şüurda axı heç bir mütləq ayrıntı nəzərə çarpmır... İndi təfəkkür prosesində 
"ümumelmi, inteqrativ proseslər" gedir və bu müasir idrakın "xarakterik əlaməti" (Qott, 
Ursul, Semenyuk) olur. Deməli, tənqidin də özünəməxsusluğunu onun yalnız elmi, yalnız 
bədii olmasında, yaxud yalnız elmi-bədii sintetizmdə, elementlər xəlitəsində deyil, 
tənqidi idrakın öz qnoseoloci tipində, real daxili qanunauyğunluqlarında axtarmaq 
lazımdır. Nümunə üçün Yaşar Qarayevin "Tənqidi realizm: estetik ideal və müsbət 
qəhrəman" məqaləsinə müraciət edək: "...Mirzə Cəlil təsvir etmək üçün kəndlinin də 
qeyri-adisini, qəhrəmanını, igidini yox, ən adisini, "naturalını", "novruzəlisini" seçir. 
Zəmanənin qəhrəmanı kimi seçilən Novruzəlidə zamanın intellektual və ictimai 
həyatından bir iz, əsər-əlamət belə yoxdur. Məhz əsrlə Novruzəli arasındakı əlaqə və 
təzad baxımından Mirzə Cəlil Novruzəliyə daxili bir nəzər salır, bir həməsr, vətəndaş 
kimi onun varlığında sağlam, normal fəlsəfi-hüquqi mənada "şəxsiyyət" axtarır və 
tapmadığı bir keyfiyyətin olmadığı bir boşluğu təhlil edir... İctimai məzmunu cəhətdən bu 
qədər müflis Novruzəliyə ədibin marağının səbəbi də elə budur: hər bir real Novruzəlidə 
potensial bir müsbət qəhrəman mürgüləyir". Belə klassik tənqidi təhlildə elmi analizin 
harda başladığını, bədiiliyin harda qurtardığını, elmi və bədii aspektlərin necə vəhdət 
tapdığını, onları bir-birindən ayıran və qovuşduran nöqtələri müəyyənləşdirmək 
mümkündürmü?! Onları ağlın nəzəriyyə zoru ilə ayrı-ayrı anlayışlar kimi təqdim edəndə 
və tənqid konteks-tində birləşdirəndə, ortaya qəribə müddəalar çıxır; məsələn, 
V.Kubilyus "Tənqidin təbiəti ziddiyyətlidir" qərarına gəlir... Axı nə üçün?! Ona görə ki, 
V.Kubilyusun fikrincə, tənqid "həm elmi anlayışlara doğru qaçır", həm də "subyektiv 
əsaslarsız ötüşə bilmir", tənqid, eyni zamanda, "bədii yaradıcılıqla elmi analiz arasında 
rəqs eləyir" ...Tənqidi "bədii yaradıcılıq, elm və publisistikanın sintezi" sayan Litva 
tənqidçisinin bu son nəticələri tamamilə əsassızdır. Yaşar Qarayevin məqaləsindən 
götürdüyümüz parçada və saysız-hesabsız dəyərli tənqidi əsərlərdə biz belə bir 
ziddiyyətlə, bədii yaradıcılıqla elmi analiz arasındakı tərəddüdlə, "rəqslə", görəsən, niyə 
rastlaşmırıq?!. Uzun illər ədəbiyyat haqqındakı elmlərin metodologiya problemləri ilə 
məşğul olan A.S.Buşmin təhlil prosesində bədiiliyin və elmiliyin süni sinte-zinin qeyri-
mümkünlüyünü, səmərəsizliyini, həm də qondarma olduğunu sübut etmişdir: "Bədii 
obrazı məntiqi anlayışlara calamaq olmaz, onu ancaq məntiqi anlayışların dilinə 
köçürmək olar. Elmi formada incəsənətin dərk edilməsi haqqındakı məsələni, bədii 
obrazların məntiqi anlayışlarla birləş-dirilməsi haqqındakı məsələ ilə eyniləşdirmək lazım 
deyil..." 
      ...Yox, tənqidin özünəməxsusluğu heç bir sintez və diffuziyada, təsadüfi məqamlarda, 
hansısa bir canr paradoksunda deyil, onun öz daxili-idraki strukturunda, sabit, 
uzunömürlü və eyni zamanda, daim inkişaf edən dialektik qanunauyğunluqlar 
sistemindədir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
53 
      Tənqidin çox mürəkkəb psixologiyası vardır. Burada təfəkkür fəaliyyəti ən özünəxas 
qaydada "işləyir". İbtidai, bəsit mühakimə xarakterli tənqidi təfəkkür insan şüurunun 
inkişafı prosesində formalaşaraq, fərdi-ləşərək, heç nəyə bənzəməyən, özünəməxsus 
mükəmməl, "tənqid orqanına" çevrilmişdir. Bu fəaliyyət növündə obyektivliklə 
subyektivliyin, hissi və rasional amillərin çox oricinal təzahür xüsusiyyətləri vardır. 
Adətən, idrak fəaliyyətində hissi-emosional amilin subyektiv mənbə ilə, rasional amilin 
isə obyektiv mənbə ilə bağlı olduğunu güman edirlər. Ən ümumi nöqteyi-nəzərdən 
varlığın obrazlı dərkində (incəsənətdə) ilkin idraki fəaliyyətin (hissi-emosional amil - 
subyektiv mənbə), elmi dərkində isə daha çox ikinci fəaliy-yət tipinin (rasional idrak - 
obyektiv mənbə) müəyyənedici olduğu şübhəsiz-dir. Bax, elə burada tənqidin elmdən və 
incəsənətdən fərqli cəhətləri meydana çıxır. Çünki tənqiddə biz həmin idraki fəaliyyət 
prosesinin başqa təzahürünü - yəni hissi-emosional aspektin obyektivliklə, rasional 
aspektin isə subyektivliklə qırılmaz bağlılığını müşahidə edirik. Bu paradoksdurmu? 
Xeyr. Tənqidin təfəkkür texnologiyası məhz belə qurulmuşdur; onda hissiyyatın 
obyektivliyi, rasional dəyərləndirmənin isə subyektivliyi xassəsi vardır; tənqidi təhlil 
prosesində rasional qiymətlər, meyarlar fərdiləşir, özünəoxşar olur, subyektiv məzmun və 
forma kəsb edir, bununla da, tənqidi ideya özünəməxsusluğu yaranır, ümumi nəzəri 
model özününküləşir, ona fərdiyyətin möhürü vurulur; subyektiv duyum və hissiyyat isə 
məhz incəsənətdə olduğu kimi obrazlı inikas formasında deyil, hissi-obyektiv, emosional 
dərketmə şəklində reallaşır. 
      Tənqidin spesifik idrak hadisəsi olmasının ən həlledici şərti isə, yəqin ki, onun öz 
metodoloci sistemini yarada bilməsidir. Tənqidin öz metodoloci sistemini yaratması 
zəruri təbii-tarixi qanunauyğunluqdur ki, fikrimizcə, bu proses hələ tam başa çatmamış və 
o tam mükəmməlləşməmişdir. Bu sistem indi fəal formalaşma prosesi keçirir. 
      Tənqidi metodun xarakterini müəyyənləşdirməyə çalışarkən, özü-müzü dağa-daşa 
salmağa, hansı bir sahəninsə metod sistemini tənqidə tətbiq etməyə ehtiyac yoxdur. 
Çünki tənqidin metodoloci əsasını elə ən ümumi halda estetikanın nəzəri bünövrəsinə, 
onun qanun və prinsiplərinə söykənən tənqidi metod - tənqidi düşüncə texnologiyası 
təşkil edir.  
      Tənqidi metodun xarakterinin üç əsas müəyyənləşdiricisi vardır: dövrün və 
tənqidçinin fəlsəfi-ideoloci mövqeyi (bəzən bunlar ziddiyyətdə də ola bilirlər...); bəşər 
mədəniyyəti tarixinin əsrlərcə hazırlayıb yaratdığı ümumestetik meyarlar və konkret bir 
dövrün bədii sistemi. Tənqid və onun metodu bu ümumi kontekstdə (tarixi və müasir 
mədəniyyət) öz mövqeyini qərarlaşdırır. Təsadüfi deyil ki, hər hansı bir konkret dövrün 
tənqid metodo-logiyasının öz ideoloci platforması, əsaslandığı fəlsəfi-estetik 
konsepsiyası olmuşdur. Bundan əlavə, müasir dövrümüzdə elmi metodologiyada baş ve-
rən yeniləşmənin tənqidin metoduna da bilavasitə dəxli vardır. "Ümumelmi, inteqrativ 
proseslərin" getdiyi bir şəraitdə, tənqid digər elmlərlə həmrəyliyini daha da 
möhkəmləndirir. V.S.Çernyak yazır: "Metodologiyaların müxtəlif növlərinin qarşılıqlı 
əlaqələnmə hərəkəti - təkcə dialektikanın prinsip və qanunlarının spesifikləşməsi prosesi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
54 
deyil, o, eyni zamanda, ümumelmi metodologiya anlayışlarının universallaşması 
prosesidir". Belə bir proses həm tənqidin universallaşmış ümumelmi metodlardan da 
istifadə etməsinə imkan verir, həm də onun öz metodoloci sistemini daha fundamental 
şəkildə təşəkkül etdirməsinə kömək eləyir. Belə bir istiqamətdə tənqidin özündə də 
metodoloci monizm həyatiləşir - tənqidi metod əhatəli xarakter kəsb edə bilir və bütöv 
bədii sistemə vahid tənqidi münasibət göstərməyə, incəsənətin daxili inkişaf 
xüsusiyyətlərini - onun qabaqcıl və mühafizəkar cəhətlərini, ideoloci-estetik rolunu, bədii 
prosesi və ümumiyyətlə, incəsənətin morfoloci dina-mizmini, bu günün sənət axtarışlarını 
tənqidi aspektdə öyrənməyə qadir olur. Bax, bu mənada tənqidi nə məhz nəzəriyyədən 
yaranan fikir, nə də məhz nəzəriyyənin yaradılmasına qədərki fikir hesab etmək olar. 
Tənqid klassikası həm kamil estetik nəzəriyyəni yaradan, həm də belə bir bünövrə 
üzərində təşəkkül tapıb daha da inkişaf edən, qüdrətlənən tənqiddir...  
 
 
 
 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
55 
Umberto Eko 
 
"Postmodernizm, istehza, əyləncəvilik" 
 
 
1965-ci ildən bu günə qədər iki fikir, ideya aydınlaşır. Onlardan biri budur ki, süjet , 
digər süjetləri sitat gətirmək adıyla təzədən dirilə bilər, ikincisi isə -- bu sitat gətirmədə 
konformizm (uyğunlaşma qabiliyyəti- İ.U.) sitat gətirilən, süjetlərdən daha az olacağı 
fikridir.  
1972-ci ildə ―Bompyaninin illik salnaməsi‖ndən (1) biri ―Süjetin revanşı‖ 
adlandırılmışdır. Bu revanşın əksər hissəsi Ponson dü Terraylın (2) və Ejen Syunun (3) 
və eləcə də A.Dyumanın ən yaxşı səhifələrinə (minimal istehza ilə) ironik, eyni zamanda 
da heyrətləndirici, yenidən dərkinə həsr edilmişdir.  
Həm non-konformist, həm də kifayət qədər problemli və heç bir şeyə baxmayaraq 
maraqlı, əyləncəli bir romanı özümüz üçün təsəvvür etmək mümkündürmü? 
Bu mürəkkəb qatqını (qarışığı və nəinki süjeti, həm də əyləncəliyi təzədən kəşf etmək 
vəzifəsi, postmodernizmin Amerikalı nəzəriyyəçilərinin qarşısında durmaqdadır.  
Təəsüflər olsun ki, ―postmodernizm‖ hər cür vəziyyətə yararlı olan bir termindir. Mənə 
elə gəlir ki, indiki zamanda hansısa bir  şeyi tərifləmək istəyəndə bu sözə müraciət 
olunur. Bir də ki, bunu qətiyyətlə uzaq keçmişə, qədim zamanlara itələyirlər. İlk əvvəl bu 
termin yalnız XX əsrin ikin yarısının yazarları və rəssamlarına tətbiq edilirdi; sonra 
yavaş-yavaş XX əsrin əvvələrinə də keçdi; sonra daha da dərinə getdi; dayanacaq nöqtə 
görünmür, və tezliklə postmodernizm kateqoriyası Homeri də öz daxilinə alacaq. 
Bunu deməliyəm ki, şəxsən özüm bu fikirdəyəm ki, postmodernizm təsbit edilmiş 
xronoloji hadisə yox, bir ruhani haldır, təsviri iradəylə bir yanaşmadır. Bu mənada hər bir 
dövrün öz xüsusi manyerizmi olduğu kimi, hər dövrün xüsusi postmodernizmi də var. 
Postmodernizm, sadəcə metatarixi kateqoriya kimi manyerizmin yeni adı olub-
olmamasını özüm də hələ həll etməmişəm. Ola bilsin ki, F.Niçşenin (4) ―Vaxtsız 
düşüncələr‖ində ətraflı təsvir etdiyi böhranın astanasına hər dövr öz zamanında 
yaxınlaşır. 
Keçmiş basır, sıxır, şantajlayır. Tarixi avanqard (indi avanqardı bir tarixi kateqoriya kimi 
də götürürəm) keçmişdən yaxa qurtarmaq istəyir. Futuristlərin ―Rədd olsun ay işığı!‖ 
şüarı hər bir avanqardın tipik proqramıdır: ― ay işığı‖nı digər uyğun ismlə əvəz etmək 
lazımdır. Avanqard keçmişi dağıdır,  deformasiya edir. Pablo Pikassonun ―Avinyon 
xanımları‖ (1907) avanqarda xas olan tipik hərəkətdir. Avanqard dayanmır: obrazı 
dağıdır, ləğv edir, abstraksiyaya, eybəcərliyə, təmiz kətana, kətanda yırtığa, yandırılmış 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
56 
kətana çatır; memarlıqda minimalizm tələbələri bağça hasarına, qutu evə, parallelepipedə 
dətirib gətirib çıxardır; ədəbiyyatda - diskursun son həddə qədər dağıdılmasına - 
Berrouzun kollajlarına (5) və daha uzağa – lallığa, ağ səhifəyə aparır. Musiqidə həmin bu 
tələbələr atonallıqdan- səsküyə , sonda isə - mütləq süküta gedib çıxır. Bu mənada 
Keycin ilk dönəmləri modernistikdir. Sənətçi, ― 4 dəqiqəyə 33 saniyə‖ əsərinin bəstəkarı, 
ifaçısı və müəllifi, bu vaxt ərzindı musiqiçi alətə toxunmadan oturur. (6) Lakin son hədd 
yaranır ki, bu zaman avanqard (modernizm) yaratdığı ağılagəlməz məntnlərini (yəni 
konseptual incəsənəti) təsvir edən bir metadil ilə hara gedəcəyini artıq bilmir. 
Postmodernizm modernizmin cavabıdır: keçmişi məhv etmək mümkün deyilsə, (çünki 
onun məhvi lallığa aparır), onda onu təzədən dərk etmək gərəkdir: ironik, 
sadəlövhlüksüz. Postmodernist mövqeyi mənə çox savadlı qadına aşiq olan insanın 
vəziyyətini xatırladır. o anlayır ki, ―səni dəlicəsinə sevirəm‖ sözlərini deyə bilməməyinin 
səbəbi bunu anlamağındadır ki, o qadın anlayır ( qadın isə kişinin anladığını anlayır) ki, 
belə ifadələr Lianaya (7) məxsusdur. Lakin çıxış yolu var. O, ―Liananın sözü olmasın, 
səni dəlicəsinə sevirəm‖,-- deməlidir. Bu halda o adam süni sadəlikdən qaçıb birbaşa 
göstərir ki, onun sadə danışmaq imkanı yoxdur; və buna baxmayaraq, qadına çatdırılası 
sözləri, yəni onu sevdiyini, lakin sevgisi sadəliyin itirildiyi dövrdə yaşayır. Bu oyunu 
davam etməyə hazır olan qadın sevgi etirafı sevgi etirafı olaraq qaldığını anlayır. 
Müsahiblərin heç birində sadəlik alınmır, hər ikisi keçmişin, onlardan əvvəl inkaredilməz 
deyimlərin basqısına sinə gəlir, şüurlu surətdə və həvəsnən istehza oyununa daxil 
olurlar... Buna baxmayaraq, onların eşq haqda söhbətləri alınır.  
İstehza, metadil oyunu. Kvadratda olan mülahizə. Buna görə də əgər avanqard sistemində 
oyunu başa düşməyən üçün yeganə çıxış yolu oyundan imtinadırsa, postmodernizm 
sistemidə bu oyunda, əsəri anlamadan da, tamamilə ciddi qəbul edərəkdən də iştirak 
etmək olar. 
İstehzalı yaradıcılığın fərqli cəhəti (həm də hiyləgərliyi) elə bundadır. İstehza diskursunu 
ciddi qəbul edən adam hər zaman tapılacaq. Ola bilsin ki, P.Pikasso, Xuan Qris (8) və 
Brakın (9) kollajları modernizmdir, çünki normal adamlar onları qəbul etməmişdilər. 
İçinə XIX əsrin qravüra hissələri yerləşdirilmiş Maks Ernstin (10) kollajları isə 
postmodernizmdir; bunları, sadəcə qravüralar, oyma, həkk etmə, hətta, ola bilsin ki, bu 
kollajın özü haqda sehirli nağıl, yuxu nəqli kimi də oxumaq olar. ― Postmodernizm‖ elə 
budursa, onda Sterni və Rableni və, sözsüz ki, Borxesi postmodernist adlandırmaq səbəbi 
və eyni bir rəssamda modernizmin postmodernizmlə necə ― yola getmələri‖, 
növbələnmələri aydın olur. C.Coysu götürək. ―Rəssamın gənclik portreti‖ modernizmə 
tərəf hərəkət haqda hekayətdir. Bundan əvvəl yazılmış ―Dublinlilər‖ ―Portret‖dən daha da 
modernist əsərdir. ―Uliss‖—  sərhəddə dayanandır. Və nəhayət, ―Finneqanın yası‖— 
artıq postmodernizmdir. Əsərdə postmodern söylənmə tərzi kəşf edilib: burada mətnin 
dərki üçün əvvəl deyilənlərin inkarı yox, onun istehzalı yenidəndərki tələb olunur. 
Postmodernizm haqqında hər şey, demək olar ki, lap əvvəldən danışılmışdır. Con Bartın 
1967-ci ildə yazılan Amerikan postmodernizminə həsr olunmuş ―Kalibano‖ dərgisinin 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
57 
yeddinci buraxılışında indi təzədən dərc olunmuş ―Tükənmə ədəbiyyatı‖ məqaləsini 
nəzərdə tuturam. (11) Hansı yazıçı və rəssamların postmodernist olub-olmamasını 
müəyyən etmək üçün postmodernizm nəzəriyyəçiləri (Bart daxil olmaqla) tərəfindən 
təbiq edilən ―rütbə cədvəli‖ ilə yalnız qismən razıyam. Amma bu cərəyan 
nəzəriyyəçilərinin ilk şərtləri ilə sübut etdikləri nəzəriyə maraq doğurur. ―Məncə, ideal 
postmodernist yazıçı XX əsrdəki atalarını və XIX əsrdəki babalarını təqlid etmədiyi 
qədər onları rədd də etmir. Əsrin birinci yarısını o öz belində yox, mədəsində gəzdirir: 
onu həzm etməyə gecikmir... O, ola bilsin ki, heç Ceyms Miçenerin (12) və İrvinq 
Uollesin (13) pərəstişkarlarını silkələməyi ümid belə eləmir. Ancaq o, barı nə vaxtsa 
Mannın ilk xristianlar adlandırdığı, yəni ali incəsənətin peşəkar xadimlər dairəsindən 
daha geniş müəyyən publika təbəqəsinə təsir buraxmaq və onu maraqlandıra biləcəyinə 
ümid bəsləməlidir. (...) Postmodernizmin ideal romanı bir yol taparaq realizmlə 
irrasionalizmin, formalizmlə ―məzmunluğun‖, təmiz (xalis) incəsənətin dəvət olunmuş 
incəsənətlə, elitar nəsrlə kütlə nəsri arasında gedən vuruşmadan üstün olmalıdır.(...) 
Məncə, burada yaxşı caz və ya klassik musiqi ilə müqayisə lap yerinə düşür. Musiqini 
təkrar dinləyərkən, partitura ilə izləyərkən, ilk dəfə diqqətindən yayındıqlarını hiss 
edirsən. Amma bu ilk dəfə, özü də yalnız ixtisasçıların nəzərində yox, o qədər sarsıdıcı, 
heyrət doğurucu olmalıdır ki, onu təkrar dinləmək istəyəsən.‖ 
1980-cı ildə Bartr həmin mövzunu bu dəfə ―Tamamlama ədəbiyyatı‖ adıyla davam edir. 
Əlbəttə, eyni düşüncələri Lesli Fidler (14) kimi daha da paradoksal xülasə etmək olar. 
1980-cı ildə ―Salmaqundi‖də L.Fidlerin bir neçə Amerika yazarları ilə diskussiyası dərc 
olunur. Fidler onlara açıqca sataşır. O, ―Sonuncu mogikan‖ı, sərgüzəştlər romanistikasını, 
qotik romanlarını, tənqidçilərin nifrət etdiyi, lakin əsatirlər yarada biləcək və bir neçə 
nəslin xəyallarını əyləndirən bir çox əsərləri tərifləyir. Fidler, həm mətbəxtə, həm qonaq, 
həm də uşaq otaqlarında eyni maraqla oxunan ―Tom dayının daxması‖ ilə müqayisə edilə 
biləcək bir ədəbi əsərin yaranacağını guman edir. O, Şekspiri ―əyləndirməyi bacaranlar‖ 
siyahısına daxil edir və ―Küləklə aparılanlar‖la bir cərgəyə qoyur. Fidleri çox nəcib 
tənqidçi tanıyanlara, bilənlərə bu fikir inandırıcı görünmür. Sadəcə o, incəsənəti 
əyləncədən ayıran divarı uçurmaq istəyir. O, instinktiv olaraq duyur ki, geniş kütləyə 
çatmaq və onun röyalarını ələ almaq heç də insanları yatızdırmaq deyil fikrinə gəlib 
çatmağımıza bütöv bir imkan yaradır. Bəlkə də əksinə: röyaları ələ almaq — müəmma, 
sirr yollamaqdır.  
 
1.Lalmanacc Bompiani, 1972. Ritorno dellintreccio. 
2.Ponson dü Terrayl P.-A. (1829-1871) —―Rokambolun sərgüzəştləri‖ və s. roman-
felyetonların popular müəllifi. 
3.Syü E. (1804-1857) - fransız yazarı, ―Paris sirləri‖, ―Əbədi yəhudi‖, ―Yeddi 
bağışlanmaz günah‖ və s. çox maraqlı romanların müəllifi. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
58 
4.Nişçe F. (1844-1900) - alman filosofu, ―Həyat fəlsəfəsi‖nin banislərindən biri, ―Vaxtsız 
düşüncələr‖ kitabının müəllifi. 
5.Berrouz U. (1914) hər hansı bir təhkiyə, hekayə və s. quruluşunun dağıdılmasına can 
atan Amerikalı yazar-superavanqardist. 
6.Keyc C.(1912). Postmodernist musiqiçi, alim.  
7.Liala, XX əsrin 30-40-cı illərində tanınmış İtalyan yazarı Liana Neqrettinin ləqəbidir. 
8.Qris X. (Qonsales X.V.) (1887-1927) – İspaniyalı kubist rəssam. 
9.Brak C. (1882-1963) - Fransalı kubist rəssam. 
10.Ernst M. (1892-1976)-Almaniya rəssamı, dadaistlər dəstəsinin yaradıcılarından biri. 
11.Barth C. The Literature of Exhaustion.-Athlantic Monthly, aug. 1967, p. 29-34. 
12.Miçener C. (1907) - tarixi  populyarlaşdıran romanların müəllifi, Amerika yazarı 
13.Uolles İ. (1916) - Amerika kütlə mədəniyyətinin klassiki, Hollivud həyatı haqda 
saysız romanların müəllifi. 
14.Fidler L. (1917) - ―Ədəbiyyat nə idi‖ essesinin müəllifi, freydist yönlü tanınmış 
Amerika yazarı və ədəbiyyatşünası. 
 
Çevirəni:  İlahə Ucaruh  
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
59 
Dünyada əsas ədəbi-sənət cərəyanları 
(estetik istiqamətlər, məktəblər, qruplar)   
 
Hazırlayanı, toplayanı və redaktə:  
Aydın Xan (Əbilov)  
 
Dadaizm 
 
(fr. dadisme; dada - mənasız ahəngdarlıq)  
 
 Qərbi Avropa ədəbiyyatı və rəssamlığında modernist cərəyan. Birinci dünya müharibəsi 
illərində İsveçrədə yaranmış, Fransa və Almaniyada geniş yayılmışdı. Dadaistlər burjua 
ədəbiyyatı və incəsənətinə qarşı çıxsalar da, alogizmi (fikir və forma pərakəndəliyinin 
yaradıcılıq prosesində əsas götürülməsi) əsas sayır, ideyalılığı, obrazlılığı inkar edirdilər. 
T.Tsara, R.Gülzenbek, Q.Alp dadaistlərin ən görkəmli nümayəndələridir. XX əsrin 20-ci 
illərində dadaistlər başqa dekadent cərəyanlara qoşulmağa başladılar. J.Qross və 
C.Hartfild bu qəbildən olan dadaistlərdən idilər. 
 
Ekspressionizm 
 
(fr. expressionnisme-ifadə) 
XX əsrin əvvəllərində Avropa ədəbiyyatı və incəsənətində bədii cərəyan. Xırda burjua 
təbəqələrinin insan həyatını və onun mənəvi aləmini eybəcərləşdirən ictimai 
ədalətsizliyə, müharibəyə qarşı anarxist-fərdiyyətçietirazının ifadəsi kimi meydana 
gəlmiş, Birinci Dünya müharibəsindən sonra Almaniya və Avstriyada xüsusilə geniş 
yayılmışdı. 
Subyektiv idealizmə əsaslanan ekspressionizm nümayəndələri sənətkarın fərdi aləminin 
ifadəsini obyektiv varlığın real təsvirinə qarşı qoyurdular. Bu isə xarici aləmin, obrazların 
təhrif olunmasına, bədii forma eybəcərliyinə gətirib çıxarırdı. 
Poeziyada ekspressionizm (İ.Bexer, F.Varfel) mücərrəd obrazlar, sözlərin bəzən mənaca 
mahiyyətini itirməsi, dilin ifadəliliyinə həddindən artıqaludəçiliklə xarakterizə olunur. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
60 
Nəsrdə (məs. F.Kafkanın roman və hekayələri) əsasən ağlasığmaz təsvirlər, məntiqi 
əlaqəsi olmayan, yuxunu xatırladan hadisələrin təsviri əsas yer tutur. 
Cərəyan məşhur dramaturqlar V.Hazenklever, G.Kayzer, K.Şternheym, E.Toller və b.-
nın yaradıcılığına böyük təsir göstərmişdir. 
 
Ekzistensializm 
 
(lat. exsistensia-varlıq)  
 XX əsrdə fəlsəfədə ziyalıların baxışlarına cavab verə biləcək yeni dünyagörüşü yaratmaq 
cəhdi kimi meydana gəlmiş irrasionalist, subyektiv idealist fəlsəfi cərəyanlardan biri. 
Əsas nümayəndələri Haydegger, Yaspers (alman məktəbi), Alber Kamyu, Jan Pol Sartr 
(fransız məktəbi) və s. 
Ekzistensializm Birinci Dünya müharibəsindən sonra Almaniyada, İkinci Dünya 
müharibəsi dövründə Fransada, sonralar isə bir çox ölkələrlə yanaşı ABŞ-da meydana 
gəlmişdir. Müasir Qərb incəsənət və ədəbiyyatına bu cərəyanın çox böyük təsiri özünü 
göstərir. Bu cərəyan bədii istiqamət kimi həyatın absurdlarına əsaslanır. Ekzistensializm 
əsas qəhrəman kimi emosional coşqunluqdan əzilən, ehtiraslardan parçalanan dünyanın 
şəxsiyyətini irəli çəkir. 
Ekzistensializmin ideya kökləri həyat fəlsəfəsi, Qusserlin fenomenologiyası və 
Kyerkeqorun dini-mistik təlimidir. Ekzistensializmdə özünün səthi-nikbin anlayışı ilə, 
mövcud cəmiyyətin mütərəqqi inkişafına inamı ilə birlikdə liberalizmin böhranı əks 
olunmuşdur. Ekzistensializm pessimizm dünyagörüşü kimi meydana gəlmiş və məsələni 
belə qoymuşdur: tarix fəlakətlər qarşısında liberal-mütərəqqi ideyalarını itirmiş insan 
necə yaşamalıdır? Ekzistensializm maarifçilik və Klassik alman fəlsəfəsi dövrünün 
rasionalizminə, həmçinin, XIX əsrin sonu və XX əsrin əvvəllərində geniş yayılmış 
kantçı-pozitivist fəlsəfəyə cavab idi. Ekzistensialistlərin fikrincə, rasional təfəkkürün əsas 
cəhəti ondan ibarətdir ki, o, subyekt və obyektin əksliyi prinsipindən çıxış edir. Buna 
görə də, rasionalist bütün gerçəkliyə, o cümlədən də insana yalnız elmi-tədqiqat nöqteyi-
nəzərindən baxır, bu baxımdan həmin yanaşma "simasız" xarakter daşıyır. Əksinə, 
ekzistensializm şəxsiyyətdən kənar, "obyektiv" elmi fikrin əksliyi kimi çıxış etməlidir. 
Beləliklə, ekzistensializm fəlsəfə və elmi bir-birinə qarşı qoyur. Məsələn, M. 
Haydeggerin dediyi kimi, fəlsəfənin predmeti varlıqdan ibarət olmalıdır. Halbuki, elmin 
predmetini "mövcudluq" təşkil edir. Varlıq vasitəli deyil (mücərrəd təfəkkür vasitəsilə), 
yalnız vasitəsiz dərk olunur, insana onun varlığı, şəxsi mövcudluğu, yəni, ekzistensiyanın 
vasitəsi ilə açılır. Ekzistensiyada məhz subyekt və obyektin nə şüurli-elmi, nə də 
spekulyativ təfəkkürə müəssər olmayan hissələsə parçalanmış bütövlüyü mövcuddur: adi 
həyatda insan özünü heç də həmişə ekzistensiya kimi dərk etmir; bunun üçün onun 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
61 
sərhəd (trasdentental) situasiyada olması zəruridir, özünüdərk prosesində insanın ölümlə 
üz-üzə gəlməsindən əhəmiyyətli heç nə ola bilməz. Ekzistensiya olan insan ilk dəfə öz 
azadlığını da tapmış olur. Ekzistensiya termini ilk dəfə S. Kyerkeqor tərəfindən 
işlədilmişdir; cərəyanın nümayəndələrinə görə bu termin insanın "Mən"inin elə bir 
mərkəzi nüvəsidir ki, onun sayəsində insan empirik fərd kimi deyil, konkret, 
təkrarolunmaz şəxsiyyət kimi çıxış edir. Ekzistensializmə görə azadlıq ondan ibarətdir ki, 
insan təbii, yaxud sosial zərurətin təsiri altında formalaşan bir əşya kimi çıxış etməsin, 
özü-özünü seçsin, özünü hər bir hərəkəti, davranışı ilə formalaşdırsın. Bununla da azad 
insan elədiyi hər şeyə görə məsuliyyət daşıyır, "şəraitlə" özünü bəraətləndirmir. Ətrafında 
baş verən hər şey üçün günah hissi-azad insanın hissidir (Berdyayev). Tarixdə baş verən 
hər şey üçün insanın məsuliyyət daşıması barədə ekzistensialistlərin fikri məhz buradan 
çıxır. Lakin, azadlığın subyektiv planda şərhi sırf etik baxımdan dəyərləndirilir. 
Cərəyanın bədii konsepsiyası haqqında tam təsəvvürü E.Munkun "Haray" şəkli verir. 
Abstrakt-urbanist məkanda qorxu ekstazında, dəhşətli qışqırıqla ağzını açmış insan təsvir 
olunub. Uçuruma bənzəyən nəhəng qışqıran ağız şəklin kompozision mərkəzidir. Niyə, 
hansı səbəbə görə bu insan qışqırır? Rəssam onun üçün heç bir təhlükə göstərmir. Kişi və 
ya qadın olmasına baxmayaraq insanın əzabının Böyük səbəbini tamşaçı özü hiss 
etməlidir. Aləm bütövlükdə cinsindən və keyfiyyətindən asılı olmayaraq, şəxsiyyətə 
düşməndir. Bizim qarşımızda "cinssiz insan" durur, onun dünya ilə yeganə əlaqəsi 
dünyanın qeyri-mükəmməlliyi, disharmoniyası, insana düşmənliyi qarşısındakı dəhşətli 
qorxudur. Bağıran ağız ətrafındakı boşluq elə verilib ki, tamaşaçı qəlb parçalayan haraya 
elə bil ki, konsentrik dalğalarla bütün dünyaya yayılmasını və doldurmasını hiss edir. 
Lakin dünya kar və laldır; o dəlicəsinə harayı sezmir, qorxulu həqiqət qarşısında aciz 
qalan şəxsiyyətin ağrısına qarşı biganədir. Munk öz şəkli ilə demək istəyir ki, insana bu 
qərib dünyada ancaq öz ağrısından bağırmaq, can verən canlı orqanizmin instinktiv 
qışqırığı kimi, yardıma ümid bəsləməyən qışqırıq qalır. 
E.Munkun "Haray" rəsmiEkzistensialistlər üçün insan cəmiyyəti və insanların həyatı 
başdan-başa "anlaşılmazlıq" və absolyut absurddan ibarətdir. İnsanlar arasında sevgi və 
bağlılıq yoxdur, ancaq seks var, adamlar arasında bütün insani münasibətlər qırılıb. 
Kişilər və qadınlar prinsipial şəkildə özlərinə qapanıblar, qarşılıqlı başadüşməməzliyə 
məhkumdurlar. Hər bir insan bir dünyadır. Ancaq bu dünyalar bir-biri ilə əlaqə 
saxlamırlar. İnsanların ünsiyyəti ancaq səthidir və qəlbin dərinliklərinə toxunmur. Dünya 
insanının ekzistensialist modeli belədir. 
XX əsrin 50-ci illərin sonunda Fransa ədəbiyyatında (M.Sarrot, A.Rob-Qriyye, M.Byutor 
və b.) "yeni roman" istiqaməti yaranır. Həyatın absurdluğu, real hadisələrdə nəticə 
əlaqələrinin yoxluğu, "dağıdılmış" xaotik dünya haqqında ekzistensializm baxışlarından 
faydalanan "yeni roman" məktəbinin davamçıları öz əsərlərilə bütün ənənəvi 
kompozision elementlərinin təşkilatçı-konseptual mənasını dağıdaraq süjetdən kənar 
nəqli prinsip səviyyəsinə qaldırdılar. Roman həyati fakt və hadisələrin hekayə 
edilməsindən qəhrəmanların mənəvi həyatının faktlarının zərif-esseist impreissionist 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
62 
hekayəsinə çevrildi. Psixologizm mütləqləşdirildi. "Şüur seli" real dünya ilə əlaqəsini 
tamam kəsdi, əgər əvvəllər real ədəbiyyatda qəhrəmanların şüuru "informasiyada yarıq" 
ilə əlaqədar olaraq, bir faktdan başqa fakta və ya hipotezə, miras qalan təcrübəyə, 
gələcəyə, ehtimallara atılaraq, həyati proses ilə əlaqəni saxlayırdısa, indi bu sel reallığın 
üstündən aramsız uçub keçir. "Şüur seli" "özüdərketmə selinə" çevrildi. Şüurun 
subeyktivliyi onun subyektlivizminə çevrildi. Təfəkkürün özü eqosentrik şəxsiyyəti üçün 
psixi proses kimi başa düşülməyə başlandı. Hekayə tez-tez sözü bitirməmiş, qəfil və 
motivsiz kəsilir. Əsərlərin ümumi şəklini itirdilər: nəinki təkcə süjet zəiflədi və pozuldu, 
sonluq qaranlıq qaldı, açılma artıq əsərin bədii nəticəsi olmadı. Əsər psixoloji 
vəsiyyətinin tez-tez dəyişdiyi personajın və onun ruhunun hərəkətlərinin naturalist 
şəklinə çevrildi. 
N.Sarrotun "Naməlumun portreti" romanında qadın və kişi arasında çətin hiss olunan və 
mənası bilinməyən münasibətlərin çox incə çalarları və yarımtonları açılır. Oxucu üçün 
kimliyi bilinməyən kişi şəhər bağından tez-tez keçərkən hər dəfə tanış olmayan bir qıza 
baxır. Kişinin qəlbində yaranan sevgi və şəfqət və onun təkidli baxışlarına qarşı qızın 
qəlbində yaranıb tez-tez dəyişən cavab reaksiyaları zamanın məzmununa çevrilir. Heç bir 
açılma yoxdur, yaranan süjet xətləri qırılır. 
Yazıçı bununla göstərmək istəyir ki, bədii təsvirin və analizin əsil predmeti həyat 
hadisələri deyil, qadın və kişilərin arasındakı hisslərin çalarları, daxili həyəcanlardır. 
"Şüur seli" ədəbiyyatı şəxsiyyətin daxii aləmini mütləqləşdirir. 
 
Futurizm 
(lat.futura-gələcək)  
XX əsrin 10-20-ci illərində Avropa ədəbiyyatında avanqard cərəyan. ―Gələcəyin 
incəsənətii‖ni yaratmağa cəhd edən futuristlər mədəni irsi, xüsusilə onun estetik, bədii, 
mənəvi-əxlaqi sərvətlərini rədd, urbanizmi təbliğ edir, poeziyada təbii dilin əleyhinə 
çıxırdılar. Futurizm ilk dəfə İtaliyada meydana gəlmiş, sonra Rusiya və digər Avropa 
ölkələrində yayılmışdı. Bu cərəyanın banisi sonralar faşizmin fəal təbliğçisi, futurizm 
manifestinin (1909) müəllifi F.T.Marinetti idi. Estetik prinsiplərinin ümumiliyinə 
baxmayaraq, futurizm ayrı-ayrı ölkələrdə müxtəlifideya meyilləri ilə fərqlənmişdir. 
 
Klassisizm 
 
Ədəbiyyatda köhnə Yunan və Roma sənətini təməl alan tarixi yanaşma və estetik 
tutumdur. 1660 məktəbi olaraq da bilinər 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
63 
Yenidən doğuş deyə adlandırılan İntibah dövründə inkişaf etmişdir. Bu axının izləri bir 
əvvəlki dövrdə Rebelais və Montaignedə, hətta Aristoteldədir. 
Klassisizmin təməl elementləri öz içində soyluluq, ağılçılıq, uyğunlaşma, açıqlıq, 
məhdudluq, universallıq, idealizm, tarazlıq, ölçülülük, gözəllik, görkəmlilikdir. Yəni bir 
əsərin klassik sayıla bilməsi üçün bu xüsusiyyətləri saxlaması lazımdır. Qısaca klassik bir 
əsər, bir üslubun ən yetişkin və ən uyğun ifadəsini tapdığı əsərdir. Klassisizm təməllərini 
İntibah aristokratiyasından götürür. Klassisizm bir baxıma aristokratiyanın məhsuludur. 
 
Klassisizm cərəyanının xüsusiyyətləri 
XVII əsrin II yarısında Fransada meydana gəlib.  
Mövzuları Qədim Yunan və Latın mifologiyasından götürüb.  
Mükəmməlliyətçidir və ana dili əsas götürür.  
"Sənət, sənət üçündür" anlayışı mənimsənmişdir.  
Sənətkarlar əsərlərində şəxsiyyətlərini gizləmişlər.  
Əsərlərdə klassik, dəyişməyən tiplər yaradılmışdır.  
Fiziki və ictimai ətraf əhəmiyyətli deyil, çünki dəyişəndir.  
İstifadə edilən dil, seçmələrin dilidir. İzahat bəzəksiz və sadədir. Xüsusilə şeir, teatr və 
sınaq növlərində inkişaf etmişdir.  
Ən əhəmiyyətli nümayəndələri; Dekart, Molyer  
 
Hərfçilik 
 
(letrizm də deyilir)  
Bir ədəbi axındır. İkinci Dünya Müharibəsi sonunda ortaya çıxmışdır. Rumıniyalı şair 
İsidore İsou tərəfindən başladılmışdır. 
Şeirlərə istiqamətli bir ədəbi axındır. Xüsusiyyəti, şeirdə sözlərin deyil hərflərin təməl 
alınmasıdır. Məqsədi, hərflərin təməl alınması yoluyla fərqli tərzdə bir şeir yazılmasıdır. 
Ədəbiyyatda klassik axınlara qarşı çıxan bir qarşı-axındır. 
Axının qurucusu Isidore Isou hərfçiliyi "Hərf olmayan və ya hərf olmayacaq heç bir şey 
mənəvi olaraq da var ola bilməz" formasında yekunlaşdırmışdır. Maurice Lemaitre və 
François Dufrêne, Letrizmin qabaqda gələn şairləridir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
64 
Letrizm bir ədəbi axın olaraq doğulmuş olmasına qarşı kino başda olmaq üzrə dövrün 
musiqi və rəqs axınları üzərində də təsirini göstərmişdir. 
 
Maarifçi realizm 
 
 XVII—XVIII əsrlərdə Avropa cəmiyyətində əsasını realizm təşkil edən mənəvi inkişaf. 
Romantiklər öz tarixilik duyğularına və həyatı tarixi baxımdan göstərməyə meyllərinə 
görə bir-birindən fərqlənirdilər. Ona görə romantizm epoxasının özündə yazıcılar iki 
cəbhəyə ayrılırdılar. Onların bir hissəsi həyata fəlsəfi yüksəklikdən baxırdı. Digər hissəsi 
isə konkret həyat faktlarına, tarixiliyə daha artıq meyl edirdilər. Birincilər romantiklər, 
ikincilər isə maarifçi realistlər sayıla bilər. Lakin bu bölgü çox şərtidir. 
Maarifçi realizm termini sovet elmində 60-70-ci illərdə daha ətraflı əsaslandırılmışdır. Bu 
maarifçilik epoxasına marağın artması və maarifçi ədəbiyyatın spesifik tarixi mərhələ 
kimi təqdimi ilə bağlı idi. Bu realizmin əsas xüsusiyyətləri XVIII əsr maarifçilərinin 
Volter, Didro kimi müəlliflərin nəsrində özünü göstərmişdir. Lakin maarifçilər teatr və 
dramaturgiyaya da əsas sosial tərbiyə janrları kimi baxırdılar. Azərbaycan maarifçiliyinin 
də əsas janrı dramaturgiya olmuşdur. 
Bu realizmin əsas əlaməti onun müsbət, şüurlu insanı tərbiyənin və təhsilin məhsulu kimi 
anlamasıdır. Elə buradan da maarifçi realizm termininə yaxın olan pedaqoji roman 
anlayışı yaranmışdır. Maarifçi yazıçılar öz əsərlərində düzgün tərbiyə sistemini və onun 
nəticəsi olan şüurlu vətəndaşların obrazlarını yaratmağa çalışırdılar. 
İlkin maarifçilik mərhələsində hələ Burjua cəmiyyətinin qəddar və yırtıcı təbiəti ortaya 
çıxmamışdı. Onu görə sosial ədalətsizliyin azalmasında düzgün tərbiyə amilinə xüsusi 
əhəmiyyət verilirdi. Maarifçi realizm üçün cəmiyyətin ziddiyyətlərini, insanların 
qüsurlarını tərbiyəsizliyin, savadsızlığın nəticəsi kimi təqdim olunması səciyyəvi idi. 
Azərbaycan ədəbiyyatında maarifçi realizmin ən bariz nümayəndəsi A.A.Bakıxanov və 
M.F.Axundov idi. Sonuncunun pyeslərinin finalında Çar üsul idarəsinin jandarmları gəlib 
konfliktə müdaxilə edir və yerli əhalidən daha Maarifli qüvvə kimi ədaləti bərpa edirlər, 
qanunsuz hərəkətlərin qırçısını alırlar. 
Beləliklə, sivilizasiyalı adam daha ədalətli hesab olunur. Bu xalis maarifçi təsəvvür idi, 
ədalət problemini birbaşa savad və tərbiyə ilə bağlayırdı. M.F.Axundov pyeslərində Çar 
məmurları həm də birmənalı mütərəqqi qüvvədirlər. Böyük ədib inanırdı ki, Rusiya 
tərkibinə daxil olmaq Azərbaycan xalqının sürətli tərəqqisinə xidmət edəcək. 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
65 
Müsəlman şərqində maarifçi realizm 
Müsəlman şərqində maarifçilik dünyagörüşünün ayrılmaz tərəfi Qərb xalqlarının siyasi, 
mədəni və iqtisadi tərəqqi yoluna nümunə kimi baxmaq, Avropa sənaye inqilabları 
istiqamətində inkişafın qaçılmazlığına inam idi. Sovet hakimiyyəti qurulana qədər 
Azərbaycanda bu qərbçi maarifçilik üstünlük təşkil edirdi. Lakin islami maarifçilik də var 
idi. 
 
Azərbaycanda maarifçi realism 
 
Sovetləşmədən sonra Azərbaycanda marksist maarifçilik yayılmağa başladı. Terminoloji 
fərqlərə baxmayaraq marksist maarifçilik də Avropanın ateist maarifçiliyinin bir forması 
idi. Birmənalılıq, ümumiyyətlə, maarifçi realist qəhrəman konsepsiyasının mühüm 
əlaməti idi. Maarifçi realizmdə romantiklərdə olduğu kimi mənfi surətlər canlı adamdan 
çox müəyyən əxlaqi qüsurların birmənalı timsalıdırlar. Hacı Qara xəsislik rəmzidir. 
Maarifçi qəhrəmanlarda mənfi sifətlər müəyyən şəxsi motivlərlə deyil, mütləq bir 
keyfiyyət kimi, mütləq ideyanın timsalı kimi mövcuddur. Kapitalist cəmiyyəti inkişaf 
etdikcə, Burjua inqilabları qanlı proses kimi davam etdikcə maarifçi müsbət 
qəhrəmanların məhdudluğu ortaya çıxdı. Aydın oldu ki, maarif sosial tərəqqiyə də, sosial 
şərə də xidmət edə bilər. Rusiyada və sonradan Azərbaycanda marksizmin yayılması 
mütərəqqi hadisə idi. Amma marksist maarifçiliyin hər iki ölkədə qanlı nəticələri də oldu. 
Ona görə maarif və düzgün tərbiyə sosial tərəqqi yaradan mühüm prosesdir. Lakin 
maarifin çiçəklənməsi birbaşa cəmiyyətdə sosial ədalətin artmasına səbəb olmur. 
Maarifçiliyin böhranı insanın və cəmiyyətin inkişaf mexanizmi barədə belə sadəlövh 
təsəvvürlərin dağılmasının nəticəsioldu. Şər işlər görməkdə savadlı adamların 
savadsızlardan daha təhlükəli olduğu aydınlaşdı. 
Azərbaycan ədəbiyyatında maarifçi realizmin prinsipləri C.Məmmədquluzadə, 
N.Nərimanov, N.B.Vəzirov kimi ədiblərin də yaradıcılığında özünü göstərmişdir. Yalnız 
Birinci Dünya müharibəsi başlanandan sonra cəbhələrdə milyonlarla adamlar qırıldı və 
bu, müsəlman maarifçilərin gözündə Avropa sivilizasiyasının müsbət obrazını məhv etdi. 
Avropa tərəqqi yoluna inam sarsıldı və maarifçi dünyagörüşü az-az aradan çıxdı. 
Modernizm 
 
(fr.modernisme, moderne-yeni, müasir) 
Ədəbiyyatda və incəsənətdə cərəyan. Modernizmin nəzəriyyəçisi ispan filosofu Orteqa-i 
Qasetin fikrincə modernizm köhnə ədəbiyyatın və incəsənətin bütünlükdə inkarından 
ibarətdir. Bu cərəyanın başlanğıcının fransız dekadentliyi dövrünə, yaxud kubizm (1907-
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
66 
14) dövrünə aid edilməsi məsələsi indiyədək mübahisəlidir. Araşdırmalara görə 
modernizm Birinci dünya müharibəsi ərəfəsində meydana gəlmiş və sonralar sosial 
fəallığını daha da artımışdır. Müxtəlif tarixi mərhələlərdə ekspressionizm, kubizm, 
futurizm, abstraksionizm, atonal musiqi və s. realizmə zidd cərəyanlara ayrılmışdır. 
odernizm P.Elüar, B.Brext, P.Neruda, N.Hikmət, E.Hemenquey, U.Folkner və Q.Qrinin 
yaradıcılığına ciddi təsir göstərmişdir. Onların əsərləri forma və mündəricə etibarilə 
modernist cərəyanın tələblərinə uyğun gəlir. Hazırda Qərb ədəbiyyatşünasları C.Coys, 
M.Prust və F.Kafkanın (yaradıcılıqlarındakı kəskin ziddiyətlərə baxmayaraq) da 
yaradıcılığına əsasən modernizm haqqındakı təsəvvürlərə yenidən baxır və onları 
dəqiqləşdirmək üçün tədqiqat aparırlar. 
 
Naturalizm 
 
(fr. Naturalisme) 
XIX əsrin 2-ci yarısında Avropa və ABŞ ədəbiyyatında formalaşmış cərəyan. 
Naturalizmin estetikası təbiətşünaslığa, başlıca olaraq, fiziologiyaya əsaslanırdı. 
İtaliyadakı verizm cərəyanı da naturalizmə yaxın cərəyanlardandır. Naturalizm XIX əsrin 
60-cı illərində Fransada yaranmış, 70-80-ci illərdə başqa ölkələrdə əd geniş yayılmışdı. 
Onun ilk əlamətləri Q.Flober, xüsusilə Qonkur qardaşlarının yaradıcılığında əksini 
tapmışdır. Lakin naturalizmin formalaşması onun nəzəriyyəsini işləyib hazırlamış Emil 
Zolyanın adı ilə bağlıdır. G.Mopassan, H.Hauptman, F.Norris, A.Strindberq, H.İbsen, 
K.Hamsun və başqalarının yaradıcılığına ciddi təsir göstərmişdir. 
Şüurlu surətdə ədəbi obrazın fərdiliyinə meyl XIX əsrdə Fransada realizmin naturalizm 
deyilən bir qolunun yaranmasına gətirib çıxardı. Naturalistlər realist yaradıcılıq üçün 
ədəbi materialın və obrazın fərdiliyinin prinsipial xarakterini nəzərə alaraq rəssamlıqda 
naturadan şəkil çəkmə prinsipinə bənzər bir ədəbi təsvir üsuluna meyl etməyə başladılar. 
Bir sıra fransız realistləri yazıcıdan obyektivlik, elmilik və s. tələb edirdilər. Bunlar da 
tarixilik məsələsinin aspektləri idi. Naturalizmin ədəbi manifestini 1880-ci ildə Emil 
Zolya ―Eksperimental roman‖ adı ilə çap etdirdi. Buradakı eksperiment anlayışı o zaman 
darvinizmin əsas üsulu olan canlı müşahidəni əks etdirirdi. Belə müşahidə konkret və 
fərdi faktın həm bədii, həm də elmi mənasını ortaya qoyurdu. Yeni cərəyan Avropanın 
digər ölkələrində də özünə tərəfdarlar tapdı. E.Zolya müəyyən tibbi və genetik 
fərziyyələri təsvir edən, tibbi eksperimenti proses kimi təsvir edən əsərlər də yazmışdır. 
Naturalistlər həm də coşqun inkişaf edən təbiətşünaslığın, xüsusilə darvinizmin müşahidə 
yolu ilə təbiəti öyrənmək metodunun təsiri altında idilər. Onlar da obrazın, xüsusilə insan 
obrazlarının dəqiq təsvirini, müşahidə vasitəsi ilə göstərilməsini, hətta fərdlərin genetik 
xüsusiyyətlərini belə dəqiq qələmə almağı tələb edirdilər. Təbiət mənasına gələn natura 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
67 
sözü də bununla əlaqədar idi. Ədəbi təsvirin dəqiqliyi elmi fakt dəqiqliyi ilə müqayisə 
olunurdu və yazıçıdan elmi obyektivlik tələb edilirdi. 
Naturalizmin əsas prinsipindən – həyati konkret müşahidə ilə öyrənmək və göstərmək 
prinsipindən Balzak da istifadə etmişdi və bu yolla böyük məhsuldarlığa nail olub 
doxsandan artıq roman yazmışdı. Lakin Balzak üçün həmişə bədii ümumiləşdirmə üsulu 
daha əsas idi. O konkret müşahidələrdəki ən fərdi, ünvanlı cəhətləri atırdı. Lakin Emil 
Zolya və onun davamçıları canlı müşahidəni məqsədə çevirirdilər. O özü şaxtaçıların 
həyatını öyrənib ən yaxşı romanlarından birini ― Jerminal‖ əsərini yazmışdı. 
Əlbəttə, naturalizmin proqramında və təcrübəsində ədəbiyyatın inkişaf tarixi üçün mütləq 
yenilik yox idi, bu realizmin ümumi inkişaf məcrası daxilində olan bir hadisə idi. Emil 
Zolya sadəcə öz zəmanəsində coşqun inkişaf edən elmi prinsip və informasiyadan, elmin 
nəticələrindən ədəbi yaradıcılıqda istifadə etməyə çağırırdı. Bu isə əslində onun həyata 
qiymətləndirici münasibətinin Balzaka nisbətən yoxsulluğunu doldurmaq üçün idi. Bu 
mənada naturalizm realizmin tarixi inkişaf üsullarından və yollarından biridir və öz 
proqramı və prinsipi ilə dünyanı ədəbi təsvirin əsas fundamental əlamətinə – dünyanı 
fərdi görümdə təsvir prinsipinə bir qədər zidd idi. Aydındır ki, naturalistlər elmin 
nailiyyətlərindən istifadə yolu ilə özlərinin dünyaya qiymətləndirici münasibətlərini 
fərdiləşdirmək üçün istifadə edirdilər. 
Naturalizm çox inkişaf etmədi: çünki onun təsvir prinsipi naturalistlərdən əvvəl də, 
onlardan sonra da olmuşdur. Sosialist realizmində, bədii publisistikada, sənədli kinoda, 
foto sənətində, neorealist kinoda naturadan təsvir prinsipindən geniş istifadə edilmişdir və 
edilir. Müasir bədii kinoda müəyyən fərdi tibbi xəstəlik tarixçələrini ssenariləşdirən kino 
janrı da naturalist sayıla bilər. Əslində hər bir yazıcı az-çox naturalistdir. E.Zolya öz 
naturalistliyini prinsip kimi təbliğ edirdi, amma sonralar yazıcılar bu təbliğatda aktual 
məntiq görmədilər 
Neoklassisizm 
 
Ədəbiyyatda neoklassisizm məhdud bir dövrü (1890-1900-cü illərin ortası) əhatə edən 
cərəyan kimi götürülür. Neoklassisizm antik obraz və motivlərdən, süjet və 
konfliktlərdən istifadəyə əsaslanan ideya-üslub prinsipidir. Ötən əsrin 30-cu illərində 
ABŞ ədəbiyyatındakı "yeni humanizm" də neoklassisizmin bir növü idi. 
 
Parnas 
(fr. "Parnasse") 
 XIX əsrin ikinci yarısında Fransada ədəbi cərəyan, məktəb. Fransız şairləri Ş.Lekont De 
Lil, T.Qotye, Ş.Bodler, A.Sülli-Prüdom, P.Verlen, S.Mallarme və başqaları tərəfindən 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
68 
yaradılmışdır. Parnasizmdə "sənət sənət üçündür" ideyası müdafiə olunur, ədəbiyyatın 
ictimai-siyasi rolu qəbul olunmur, bədii forma əsas götürülür. 
 
Personalizm 
 
 (lat.persona-şəxsiyyət) 
Şəxsiyyəti ilkin reallıq və ali ruhi sərvət, bütün aləmi isə ali şəxsiyyətin (Allahın) 
yaradıcı fəallığının təzahürü hesab edən cərəyan.P.Leybnitsin monadologiyası ilə ilə 
əlaqədardır və XIX əsrin sonu XX əsrin əvvələrində yaranmışdır. Aləmin elmi-materialst 
anlayışına qarşı çıxan personalizmin konsepsiyasına görə təbiət ruh-"şəxsiyyətlərin" 
məcmusundan ibarətdir (Plüralizm), "Ali şəxsiyyət"-hər şeyə qadir Allahdır (Teizm). 
B.Boun, R.Flüellinq, E.Braytmen,E.Munye, J.Lakrua bu cərəyanın görkəmli 
nümayəndələri hesab olunurlar. 
 
Postmodernizm 
 
Postmodernizm - XX əsrin ikinci yarısında fəlsəfədə, incəsənətdə, ədəbiyyatda inkarı 
inkar nəticəsində yaranmış cərəyan. 
Bir vaxtlar modernizm klassik, akademik dəyərləri inkar edib yeni bədii formalar 
yaratdığı kimi postmodernizm (almanca "moderndən sonra gələn") də modernizmi inkar 
edərək ədəbiyyatda xaos, elementlər müxtəlifliyi yaradır. Postmodernist amerika yazıçısı 
Con Bartın fikrincə, postmodernizm - keçmişin mədəniyyətindən şirə çəkən bədii 
təcrübədir. Postmodernizm nəzəriyyəsi məşhur filosof J.Liotarın, Jak Derridanın və 
digərlərinin fəlsəfi konsepsiyası əsasında yaranıb. Onun fəlsəfəsinə görə "dünya-
mətndir", "mətn-reallığın yeganə mümkün modelidir". Postmodernizmin əsasında duran 
ideya mənbələrindən bri olan Poststrukturalizmin nəzəri əsaslarının hazırlanmasına 
filosof-kulturoloq Mişel Fukonun və başqalarının böyük rolu olmuşdur. C.Bart, T.Pinçon, 
C.P.Danlivi, D.Bartel ("Qara yumor məktəbi"nin nümayəndələri), D.Delillo, J.Dölöz, 
F.Qatari, U.Eko, U.Gibson,C.Barns, İ.Kalvino və b. postmodernizmin görkəmli 
nümayəndələri hesab olunurlar. 
 
Müxtəlif sahələrdə postmodernism 
Fəlsəfənin, ədəbiyyatın, sənətin, arxitekturanın və bir çox başqa sahələrin öz 
postmodernizm anlayışları mövcuddur, və intellektual əməyin ən müxtəlif sahələrində 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
69 
postmodernizm barədə ciddidən tutmuş anekdot səviyyəsinə qədər söz-söhbətlər, 
mübahisələr aparılmaqdadır. Riyaziyyatda modernizm hərəkatı 20-ci əsrin əvvəllərində 
başlayıb, bu hərəkatın nəticəsində çoxlu sayda çox böyük, uzun, o vaxt üçün vərdiş 
edilməmiş bir dərəcədə abstrakt nəzəriyyələr meydana gəldi, və deyək ki, günün bu 
günündə də bizim Bakı universitetlərində həmin bu qrandioz nəzəriyyələrin elementləri 
belə tədris olunmur (funksional analiz istisna olmaqla). Amma 20-ci əsrin sonlarından 
başlayaraq riyaziyyatçılar uzun nəzəriyyələri yox, daha çox konkret nümunələri 
öyrənməyə meylləndilər. 
Ədəbiyyatda postmodernizm fəlsəfi mənada postmodernizmlə və daha geniş sosial 
mənada işlənən "postmodernizm"lə sıx bağlıdır. "Biz postmodern insanlarıq", "biz 
postmodern dövrdə yaşayırıq" kimi cümlələr işlədə bilərik, və həqiqəti demiş olarıq. 
Postmodernizm ədəbi janr yox, müxtəlif ədəbi janrları, stilləri özündə birləşdirən geniş 
bir ədəbi hərəkatdır. Intertekstuallıq, haşiyə çıxma, imitasiya, eklektisizm, dekonstruksiya 
postmodernizmin ÇOXLU SAYDA xarakterisitkalarından bir neçəsidir, amma 
postmodernizm həm də müxtəlif çox ciddi ədəbi janrları əhatə edir. Bu janrlardan biri də 
sehrli realizmdir (magical realism). Terminin tarixi qədimdir, amma daha çox Markesin 
əsərlərindən sonra populyarlaşdığı üçün bəzən müəyyən dövr Latın Amerikası 
ədəbiyyatına aid edilisə də, əlbəttə, bir ciddi ədəbi janr kimi ayrıca tərifi verilir, və təbii, 
hər hansı məkana və zamana məhdudlaşdırıla bilməz. Horhe Borhes, Toni Morrison, 
Salman Rüşdü kimi məşhur sehrli realist yazıçılar həm də məşhur postmodern 
yazıçılardır. 
Postmodernizm haqda bir-iki kəlmə 
 
Azərbaycan ədəbi mətbuatında postmodernizm haqda ən yaxşı halda olduqca qəribə və 
anlaşılmaz, ən pis halda isə gülməli və uğunub getməli fikirlər ara vermir. Məsəlçün, 
tənqidçi Esəd Cahangir 525-ci qəzetdə hansısa əsərin postmodern olduğunu 3 müddəayla 
"əsaslandırır" ki, bunlardan biri tamamilə anlashılmaz və mənasız, o birisi dibindən 
yanlışdır; 3-cü müddəa isə budur: "əsər çap olunmamışdan əvvəl onun müxtəlif 
kanallarla reklamı aparılır". Yaxud, dünyanın ən məşhur postmodern müəlliflərindən 
çoxunun öz əsərlərinin postmodern olub-olmadığı haqda "bu barədə nəsə demək mənə 
çətindir" kimi yazıçıya yaraşan təvazökarlıqla (və əslində əsl həqiqəti əks etdirən) 
cavablar verdiyi bir zamanda Azərbaycanda hansısa müəllif daha o yer qalmayıb car 
çəkməsin ki, bunun əsəri postmoderndir, və bu hansısa bir coğrafi məkanda guya 
postmodernizmin bansidir. Iş o yerə gəlib çatıb ki, mən - riyaziyyatçı baba və həvəskar 
yazıçı - nəzəri hazırlığımın çox aşağı olmasına baxmayaraq indi də durub tənqidçilik 
eləmək fikrinə düşmüşəm və bu yaxın vaxtlarda, inşallah, "Ədəbiyyatda postmodernizmə 
dair" məqaləni diqqətinizə çatdırmağı ciddi düşünürəm.  
525-ci qəzetdə və "Nar"da qarşılıqlı sayğısızlıqla müşaiyət olunan konfliktin təcililiyini 
nəzərə alıb öncədən, qısaca da olsa, aşağıdakıları demək istərdim:  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
70 
Elm tarixində ən böyük şəxsiyyətlərdən olan (riyaziyyatda topologiyanın, fizikada 
nisbilik nəzəriyyəsinin banisi) fransız alimi-filosofu Anri Puankare yazırdı:" bəzən elə 
olur ki, bir söz, tək bircə söz ixtira edirsən və sonra həmin söz özü bir ixtiraçıya 
çevrilir…" Puankare buna misal olaraq fizikada "enerji", riyaziyyatda "qrup" sözlərini 
diqqətə çatdırırdı. Zənnimcə "postmodernizm" belə sözlərdəndir! "Post" + "modern" kimi 
ilk baxışda aydın bir mənası olan bu söz hər bir təhsilli adamın diqqətini bir maqnit kimi 
çəkir, düşüncələrini sonsuzluğa qədər məşğul etmək gücündəymiş kimi görünməkdədir.  
Fəlsəfənin, ədəbiyyatın, sənətin, arxitekturanın və bir çox başqa sahələrin öz 
postmodernizm anlayışları mövcuddur, və intellektual əməyin ən müxtəlif sahələrində 
postmodernizm barədə ciddidən tutmuş anekdot səviyyəsinə qədər söz-söhbətlər, 
mübahisələr aparılmaqdadır. Hətta, mən özüm, bir riyaziyyatçı kimi, riyaziyyatda 
postmodernizm nə deməkdir mövzusunda mənasız spekulyasilyalar edə bilərəm. Bir şeyi 
demək yerinə düşür ki, riyaziyyatda modernizm hərəkatı 20-ci əsrin əvvəllərində 
başlayıb, bu hərəkatın nəticəsində çoxlu sayda çox böyük, uzun, o vaxt üçün vərdiş 
edilməmiş bir dərəcədə abstrakt nəzəriyyələr meydana gəldi, və deyək ki, günün bu 
günündə də bizim Bakı universitetlərində həmin bu qrandioz nəzəriyyələrin elementləri 
belə tədris olunmur (funksional analiz istisna olmaqla). Amma 20-ci əsrin sonlarından 
başlayaraq riyaziyyatçılar uzun nəzəriyyələri yox, daha çox konkret nümunələri 
öyrənməyə meylləndilər. Və təsəvvür edin, Azərbaycanda da həmin o qrandioz 
nəzəriyyələrdən heç bir anlayış olmadan, onların üstündən adlayıb ayrı-ayrı nümunələrin 
öyrənilməsinə başlansa, bu, Qərbdəkindən fərqli bir mənzərə yaradacaq! Bu təxminən 
ona bənzəyəcək ki, Iran hökumətindən kimsə deyirmiş ki, Qərb bizi modern olmamaqda 
suçlaya bilməz, çünki biz postmodernik!  
Ədəbiyyatda postmodernizm fəlsəfi mənada postmodernizmlə və daha geniş sosial 
mənada işlənən "postmodernizm"lə sıx bağlıdır. "Biz postmodern insanlarıq", "biz 
postmodern dövrdə yaşayırıq" kimi cümlələr işlədə bilərik, və həqiqəti demiş olarıq.  
Postmodernizm ədəbi janr yox, müxtəlif ədəbi janrları, stilləri özündə birləşdirən geniş 
bir ədəbi hərəkatdır. Intertekstuallıq, haşiyə çıxma, imitasiya, eklektisizm, dekonstruksiya 
postmodernizmin ÇOXLU SAYDA xarakterisitkalarından bir neçəsidir, amma 
postmodernizm həm də müxtəlif çox ciddi ədəbi janrları əhatə edir. Bu janrlardan biri də 
sehrli realizmdir (magical realism). Terminin tarixi qədimdir, amma daha çox Markesin 
əsərlərindən sonra populyarlaşdığı üçün bəzən müəyyən dövr Latın Amerikası 
ədəbiyyatına aid edilisə də, əlbəttə, bir ciddi ədəbi janr kimi ayrıca tərifi verilir, və təbii, 
hər hansı məkana və zamana məhdudlaşdırıla bilməz. Horhe Borhes, Toni Morrison, 
Salman Rüşdü kimi məşhur sehrli realist yazıçılar həm də məşhur postmodern 
yazıçılardır. Cənubi Amerika ədəbiyyatında duyulan ruhca bizə yaxınlıq ona görə deyil 
ki, bu əsərlər sehrli realist janrdadır, bu sadəcə latın mentaliteti, latın ruhu ilə 
azərbaycanlı menatliteti arasındakı yaxınlığa görədir. Eynilə, postmodernizm Qərbin 
janrıdır demək ona bənzər ki, durub deyək, sərbəst şer Qərb şeridir, gəlin biz qoşma, 
gəraylı və məsnəvi yazaq. Bundan əlavə ( və daha vacibi!), postmodernizm məhz 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
71 
universal dəyərləri (və universal səviyyədə təqdim olunan Qərb dəyərlərini) rədd edir, 
lokal dəyərlərə, subyektiv dəyərlərə ayrıca tək bir şəxsin dəyərlərinə inanır. 
"Postmodernizm" termininin (ədəbiyyat çərçivəsində) hələ öz məna yatağına tam yerləşib 
oturmadığı, mübahisələrin, müzakirlərin belə qızğın bir çağında "xaricdə postmodern 
ədəbiyyat olur" demək ("xaric" deyiləndə hara nəzərdə tutulur?!) qəzet səhiflərində Mark 
Tveni vaxtından əvvəl öldürməyə bənzəyir. Yalnız sənətdə postmodernizmin indi az 
populyar oldughunu eşitmişəm, amma anlayışım olmadığı üçün (bəli, mənim ədəbi 
postmodernism haqda yalnız anlayışım var!) bu barədə nəsə deyə bilmərəm.  
Və son olaraq, əgər Azərbaycanda yazıçının kimliyini müəyyən etmək küçədəki adamın 
umuduna qalıbsa (bir "xalq yazıçı"sı fəxrlə deyirdi ki, rayonlara gedəndə onun ayağının 
altında qoyun kəsirlər), onda demək lazımdır ki, küçədəki adam modernist ədəbiyyat 
tərbiyəsi görməyib əsla, və onun postmodern ədəbiyyat haqda fikir yürütməsi yuxarıda 
riyaziyyatdan və Irandan gətirdiyim misallara bənzəyir. Bəlkə bu küçədəki adamların 
təsirindəndir ki, məndə olan təəssürata görə, elə nə yenidirsə postmodern hesab olunur, o 
cümlədən "kitabın çap olunmasından əvvəl müxtəlif kanallarla reklamının aparılması". 
 
Müəllif: Azər Əhmədov 
 
Realizm 
 
Həyat həqiqətinin bədii yaradıcılığın bu və ya digər növünə məxsus spesifik təsvir 
vasitələrilə əks etdirilməsi. Ədəbi termin kimi XIX əsrin 50-ci illərindən fransız 
ədəbiyyatının "realist məktəb" adlanan cərəyan nümayəndələrinin fəaliyyəti sayəsində 
yayılmağa başlamışdır. Adətən realizmə XIX əsrdə romnatizmi əvəz etmiş, naturalizmə, 
müxtəlif modernist cərəyanlara qarşı yönəlmiş bir cərəyan kimi baxılır. Yaradıcılıq tipləri 
kimi realizm və romantizm bədii-estetik cəhətdən bir-birinə qarşı durmur, vahid tamın iki 
cəhətini təşkil edirlər; bədii həqiqət həyat həqiqəti ilə estetik idealın vəhdətində təzahür 
etdiyindən, adətən, romantik əsərlərdə realist, realist əsərlərdə isə romantik ünsürlər 
özünü göstərir. Dünya ədəbiyyatında O.Balzak, Q.Flober, G.Mopassan, Ç.Dikkens, 
M.Y.Dostoyevski, L.Araqon, P.Nerudanın, Azərbaycan ədəbiyyatında isə M.F.Axundov, 
M.Ə.Sabir və C.Məmmədquluzadənin əsərləri realist ədəbiyyatın. parlaq nümunələridir. 
 
Romantizm 
(fr.romantisme)  
XVIII əsrin sonu-XIX əsrin əvvəllərində Avropa və Amerika mədəniyyətində ideya-bədii 
cərəyan. Romantizm ədəbi-estetik anlayış kimi Almaniyada "Yena məktəbi" 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
72 
nümayəndələrinin ( Şlegel qardaşları, F.Novalis, L.Tik, V.Vakkenroder) fəaliyyəti (1798-
1802) sayəsində yayılmağa başlamışdır. Romantizmin estetik əsasını "bədii 
ideallaşdırma" prinsipi, müstəsna şəraitdə müstəsna xarakterlərin yaradılması, həyatın 
olduğu kimi kimi deyil, "olmalı olduğu kimi" təsviri təşkil edir. 
Puşkin, M.Y.Lermontov, A.Hofman, C.Q,Bayron, P.B.Şelli, C.Kits, 
V.Hüqo,F.R.Şatobrian, A.Vinyi, C.Leopardi, A.Mandzoni, Ş.Petöfi, K.Maxi, 
M.Eminesku, T.Şevçenko, Azərbaycan ədəbiyyatında isə H.Cavid, M.Hadi, A.Səhhət və 
b. romantizmin ən görkəmli nümayəndələri hesab olunurlar. 
 
Sentimentalizm 
 
Əxlaqi həyatın ölçüsü olaraq duyğunu əhatəyə alan təlimlərin ümumi adı. Fəlsəfə və 
ədəbiyyatda daha geniş rast gəlinir. Çox vaxt rasionalizmə qarşı çıxma olaraq qəbul 
edilir. 
Ədəbi termin kimi ilk dəfə Lessinqin təsiriylə J.J. Bode tərəfindən 1868-də istifadə edilib. 
Duyğunu əsas alan bir ədəbiyyat janrında duyarlığı və romantikliyi əsas və ölçü sayan 
sənət anlayışını ifadə edir. İçə bağlanma, dəymədüşərlilik, gözü yaşlı bir duyğululuq, 
gedərək xoşbəxtliyi ümidsizlik, heç nə etməmək kimi yollarda axtarır. 
 
Simvolizm 
 
(fr. symbolisme, yun.-symbolon-işarə, rəmz)  
XIX əsrin sonu XX əsrin əvvəlində Avropa ədəbiyyatında cərəyan. XIX əsrin 2-ci 
yarısında naturalist romanında realist prinsiplərin təhrifi ilə bağlı olaraq meydana 
gəlmişdir. Simvolizmin estetik əsasları fransız şairləri P.Verlen, A.Rembo, 
Q.Hofmanstal, H.İbsen və A.Blokun yaradıcılığına ciddi təsir göstərmişdir. Oxucunu 
dövrün mühüm ictimai-siyasi məsələlərindən uzaqlaşdıran ifrat fərdiyyətçilik və 
mistikanın təbliği, ədəbiyyatın ictimai vəzifələrinin inkarı, gerçəkliyin mücərrəd 
simvollarla şərti və təhrif olunmuş inikası, pessimizmin, həyata nifrət hissinin və ölümün 
(əsasən intihar yolu ilə) tərənnümü simvolizmin səciyyəvi cəhətləridir. 
Sosialist realizmi 
 
Sosialist realizmi termini SSRİ-də bolşevik inqilabından sonra sovet hakimiyyətinin 
rəsmi himayə etdiyi ədəbiyyatın adı kimi yaranmışdır. 1917-ci il Oktyabr inqilabından 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
73 
sonra Rusiyada 20-ci illərdə proletar ədəbiyyatı (proletkultçuluq) konsepsiyası meydana 
çıxdı. Bu konsepsiyaya görə, hakimiyyəti almış fəhlə sinfi yeni mədəniyyət və ədəbiyyat 
yaratmalıdır. Ən qəribəsi isə yeni ədəbiyyat kadrlarının mütləq inqilabçı fəhlələr 
arasından çıxacağı ümidi idi. Bu nəzəriyyəyə əsaslanaraq varlı siniflərdən olan qələm 
adamları sinfi düşmən elan edildi və onların əsərləri irticaçı hesab edildi. 
Lakin tezliklə bolşevik ideoloqları özləri də anladılar ki, sosial siniflərin xüsusi 
ədəbiyyatı ola bilməz, bu ədəbiyyat və mədəniyyət anlayışının təbiətinə ziddir. Proletar 
ədəbiyyatı konsepsiyası V.Lenin tərəfindən hazırlanmışdı və sözün hərfi mənasında 
ədəbiyyatın proletariatın inqilabını və hakimiyyətini, daxili siyasətini himayə etməsini 
nəzərdə tuturdu. Proletar ədəbiyyatı anlayışı inqilabçı maarifçiliyin bir şəkli idi. 
Maarifçilər ədəbiyyatdan pedaqoji tərbiyə üçün, marksistlər isə sosial tərbiyə üçün 
istifadə edirdilər. 
Bolşeviklərin ədəbi siyasəti partiyanın yuxarı orqanları tərəfindən ədəbiyyata dair qəbul 
edilən xüsusi direktiv qərarlar əsasında aparılırdı. Bu qərarlar ehkam kimi tətbiq 
olunurdu. Nəticədə proletar ədəbiyyatı burjua maarifçiliyi ilə dini maarifçilik arasında 
olan bir hadisə kimi meydana çıxdı. Bu ədəbiyyat bir tərəfdən şüurlu, qabaqcıl fəhlə 
tərbiyə etməli idi və bu burjua maarifçilərinin ağıl qanunları ilə yaşayan insan 
nəzəriyyəsinə uyğun idi. İkinci tərəfdən, proletar ədəbiyyatı proletar dünyagörüşünü, 
marksizmi yayan və tərbiyə edən bir vasitə sayılırdı və bu da onu dini maarifçiliyə, din 
təbliğinə yaxınlaşdırırdı. 
30-cu illərin əvvəllərində proletar ədəbiyyatı termini guya daha dəqiq olan sosialist 
realizmi termini ilə əvəz edildi. Bu termin sosializm quran cəmiyyətin realizmi anlamına 
gəlirdi. Ad dəyişsə də, proletar ədəbiyyatı anlayışındakı əsas prinsiplər dəyişməz olaraq 
qaldı. Sosialist realizmi termini ilə bu anlayışda rəsmi ədəbiyyat elementləri də 
qüvvətləndi. Yazıçılar İttifaqı. Hakimiyyət yaranandan saraylarda məddah şairlərin 
olması ənənəsi olmuşdur. Onlar kralı və sultanı tərifləməklə əsasən onun insanlar 
arasında nüfuzunun artmasına və bu yolla hakimiyyətinin möhkəmlənməsinə xidmət 
etməli idilər. Rəsmi ədəbiyyatın əsas əlaməti onda müəllif başlanğıcının, istedad və daxili 
istəklərin ikinci dərəcəli olmasıdır. Yəni rəsmi şair özünü ifadə etmir, o sifarişi yerinə 
yetirir və pul qazanır. Onun istedadının əsas əlaməti də bədiilik yaratmaqda yox, 
yaltaqlıqda, hakimiyyətə yarınmaqda, hakimiyyəti təmsil edən adamların şəxsi 
ambisiyalarına maksimum xidmət göstərməkdədir. Rəsmi ədəbiyyatın əsas siması yazıçı 
yox, sifarişçidir, haqq ödəyən hakimiyyətdir. Sovet dövründə rəsmi ədəbiyyat Yazıcılar 
İttifaqı vasitəsi ilə yaradılırdı. Bu ittifaq formal olaraq seçkili ictimai birlik idi. Amma 
əslində Yazıcılar İttifaqı dövlət büdcəsindən maliyyələşən hakimiyyət qurumu idi. 
İttifaqın bütün işçiləri dövlət büdcəsindən əmək haqqı alırdı. İttifaqın rəhbərliyində DTK-
nın məxfi zabiti işləyir və hamıya göz qoyurdu. Rəhbər işçilər, xalq yazıcıları 
Kommunist partiyası MK-nın üzvləri, Ali Sovetin deputatları idi, onlar dövlətin xüsusi 
güzəştlər sistemindən, xüsusi mağazalardan, istirahət evlərindən, xəstəxanalardan istifadə 
edirdilər. İttifaqın rəhbərləri, xalq yazıcıları, qəzet və jurnalların redaktorları partiyaçı 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
74 
idilər və partiyanın ədəbi siyasətini, sosialist realizmi ədəbiyyatının prinsiplərini həyata 
keçirən adamlar idilər. Buna görə onlar nəşriyyatlarda dövlət planlarına daxil olan 
əsərlərin, müəlliflərin siyahısına baxıb onu təsdiq edir və çıxan kitabların ideoloji 
təmizliyinə görə cavabdeh idilər. Onlar nəşriyyatlarda çıxan kitabları üçün adi, titulsuz, 
vəzifəsiz yazıçılardan 3-6 dəfə artıq haqq alırdılar. Bu qonorar fondunun 80 faizindən 
çoxunu təşkil edirdi. 
Rəsmi tənqid. Yazıcılar İttifaqının rəhbərləri, titullu yazıçılar və ədəbi orqanların rəhbər 
işçiləri rəsmi partiyalı, sinfi ədəbi tənqidin hegemonluğunu təmin edir və özləri də 
qələmləri ilə buna xidmət edirdilər. Rəsmi tənqid dövlətin və partiyanın ədəbi siyasətini 
təmsil edən qələm adamlarının mövqeyi idi. Bu da müəllif yaradıcılığını yox, partiyanın 
baxış nöqtəsini təmsil edən bir hadisə idi. Rəsmi tənqid 1934-cü ildə SSRİ Yazıçılar 
İttifaqı yaranandan sonra formalaşmış bir hadisə idi. Deyilənlərə görə, sovet vaxtı 
tənqidlə məşğul olmuş qələm əhlinin çoxu rəsmi tənqidin xidmətçiləri idi, onların öz 
tənqidi görüşlərindən danışmaq çətindir. Rəsmi tənqidçi dövlətin ədəbi tələblərini 
konkret yazıçıya və əsərə tətbiq edirdi. Onun əsas vəzifəsi sovet həyatındakı qüsurların 
ədəbiyyatda göstərilməsinin qarşısını almaq idi. 
Sovet quruculuğunu və partiyanı tərənnüm. Sosialist realizminin əsas vəzifəsi sovet 
dövlətinin və kommunist partiyasının üstünlüklərini və yaxşılığını tərənnüm etmək idi. 
Bu təkcə poeziyadan yox, bütün janrlardan tələb olunurdu. Həmin tələbdən də sosialist 
realizmi ədəbiyyatının şüarlara və plakatçılığa bağlılığı onun marksist maarifçilik forması 
olduğunu ortaya qoyurdu. Beşillik planlar, İ.Stalinin və V.Leninin şəxsiyyəti, kommunist 
partiyasının siyasətindən gələn bütün kampaniyalar ədəbiyyat tərəfindən himayə 
olunmalı böyük uğurlar, əmək adamlarına qayğı və s. kimi təqdim edilməliydi. Hələ 
proletar ədəbiyyatı dövründən yazıçıdan həyatı inqilabi inkişafda göstərmək tələb 
olunurdu. Bunun üçün xüsusi bir tipiklik konsepsiyası yaradılmışdı. Bir milyon fakt qeyri 
tipik sayıla bilərdi, amma inqilabi inkişafı göstərən bircə fakt isə əksinə, tipik elan 
olunurdu. Həyata belə yanaşmaq tələbi yazıçının istedadına qarşı zorakılıq idi, çünki o öz 
bildiyi və duyduğu şeyləri ədəbiyyata gətirə bilməzdi. Əgər belə təşəbbüs edilsə belə, 
rəsmi tənqid silahlanıb həmin yazıçını sovet gerçəkliyini təhrif etməkdə ittiham edilirdi. 
Belə yazıçılar rəsmi partiya sənədlərində pislənirdi və bu yolla onların nəşriyyatda kitab 
buraxdırmaq imkanları əldən gedirdi. Ümumən Yazıçılar İttifaqı şəraitində təsadüfi 
adamların, bu qurumla bağlı olmayan və orada işləməyən adamların ədəbiyyata gəlməsini 
və yaradıcılıqla məşğul olmasını praktiki olaraq qeyri-mümkün edirdi. Bütün üzdə olan 
yazıcıların müəyyən dövlət vəzifələri var idi. Bu sovet dövründə ədəbiyyatın ideya 
istiqaməti baxımından birmənalı və eybəcər bir vəziyyətə gəlməsinə səbəb olmuşdur. 
Müsbət qəhrəman. Sosialist realizminin əsas estetik prinsiplərindən biri sovet həyatının 
yaxşılığa doğru inkişafını göstərən, sosializmə xidməti həyat idealı sayan insanların 
obrazlarını yaratmaq idi. Əslində həyatda belə adamlar yox idi, bəlkə çox az və qüsurlu 
adamlar var idi. Partiya və dövlət orqanlarında karyera edən adamların əksəriyyəti 
simasız, tamahkar, yaltaq insanlar idi. Amma partiya onları ideal insanlar kimi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
75 
göstərməyi tələb edirdi. Bu tipik müsbət qəhrəman əmək adamı idi. Ədəbiyyatda 
yaradılmış bu qəhrəman şəxsi mənafe və maraq hissindən məhrum, istehsalatda çalışan 
fəhlə idi. Bu fəhlənin belə heç bir şəxsi qüsuru ola bilməzdi. Əslində müsbət qəhrəman 
konsepsiyası sosialist realizmində cəmiyyəti müsbət planda təqdim etmək üsulu idi. Buna 
isə sovet ədəbiyyatının təsdiq pafosu adı verilmişdi. 
Lakin sosialist realizmi ədəbiyyatının içində milli əqidəli, istedadlı, vicdanlı yazıcılar da 
olmuşdur. Məhz onlar – C.Cabbarlı, C.Vurğun, M.İbrahimov, İ.Əfəndiyev, B.Vahabzadə 
kimi yazıcılar sovet dövrü Azərbaycan ədəbiyyatında milli bir ədəbiyyat xətti yarada və 
qoruya bilmişlər. Ona görə sosialist realizmi ədəbiyyatının içində həqiqi bir milli 
ədəbiyyat yarandığını da inkar etmək doğru deyildir.*Sosialist realizmi termini SSRİ-də 
bolşevik inqilabından sonra sovet hakimiyyətinin rəsmi himayə etdiyi ədəbiyyatın adı 
kimi yaranmışdır. 1917-ci il Oktyabr inqilabından sonra Rusiyada 20-ci illərdə proletar 
ədəbiyyatı (proletkultçuluq) konsepsiyası meydana çıxdı. Bu konsepsiyaya görə, 
hakimiyyəti almış fəhlə sinfi yeni mədəniyyət və ədəbiyyat yaratmalıdır. Ən qəribəsi isə 
yeni ədəbiyyat kadrlarının mütləq inqilabçı fəhlələr arasından çıxacağı ümidi idi. Bu 
nəzəriyyəyə əsaslanaraq varlı siniflərdən olan qələm adamları sinfi düşmən elan edildi və 
onların əsərləri irticaçı hesab edildi. Lakin tezliklə bolşevik ideoloqları özləri də anladılar 
ki, sosial siniflərin xüsusi ədəbiyyatı ola bilməz, bu ədəbiyyat və mədəniyyət anlayışının 
təbiətinə ziddir. Proletar ədəbiyyatı konsepsiyası V.Lenin tərəfindən hazırlanmışdı və 
sözün hərfi mənasında ədəbiyyatın proletariatın inqilabını və hakimiyyətini, daxili 
siyasətini himayə etməsini nəzərdə tuturdu. Proletar ədəbiyyatı anlayışı inqilabçı 
maarifçiliyin bir şəkli idi. Maarifçilər ədəbiyyatdan pedaqoji tərbiyə üçün, marksistlər isə 
sosial tərbiyə üçün istifadə edirdilər. 
Bolşeviklərin ədəbi siyasəti partiyanın yuxarı orqanları tərəfindən ədəbiyyata dair qəbul 
edilən xüsusi direktiv qərarlar əsasında aparılırdı. Bu qərarlar ehkam kimi tətbiq 
olunurdu. Nəticədə proletar ədəbiyyatı burjua maarifçiliyi ilə dini maarifçilik arasında 
olan bir hadisə kimi meydana çıxdı. Bu ədəbiyyat bir tərəfdən şüurlu, qabaqcıl fəhlə 
tərbiyə etməli idi və bu burjua maarifçilərinin ağıl qanunları ilə yaşayan insan 
nəzəriyyəsinə uyğun idi. İkinci tərəfdən, proletar ədəbiyyatı proletar dünyagörüşünü, 
marksizmi yayan və tərbiyə edən bir vasitə sayılırdı və bu da onu dini maarifçiliyə, din 
təbliğinə yaxınlaşdırırdı. 
30-cu illərin əvvəllərində proletar ədəbiyyatı termini guya daha dəqiq olan sosialist 
realizmi termini ilə əvəz edildi. Bu termin sosializm quran cəmiyyətin realizmi anlamına 
gəlirdi. Ad dəyişsə də, proletar ədəbiyyatı anlayışındakı əsas prinsiplər dəyişməz olaraq 
qaldı. Sosialist realizmi termini ilə bu anlayışda rəsmi ədəbiyyat elementləri də 
qüvvətləndi. 
Yazıçılar İttifaqı. Hakimiyyət yaranandan saraylarda məddah şairlərin olması ənənəsi 
olmuşdur. Onlar kralı və sultanı tərifləməklə əsasən onun insanlar arasında nüfuzunun 
artmasına və bu yolla hakimiyyətinin möhkəmlənməsinə xidmət etməli idilər. Rəsmi 
ədəbiyyatın əsas əlaməti onda müəllif başlanğıcının, istedad və daxili istəklərin ikinci 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
76 
dərəcəli olmasıdır. Yəni rəsmi şair özünü ifadə etmir, o sifarişi yerinə yetirir və pul 
qazanır. Onun istedadının əsas əlaməti də bədiilik yaratmaqda yox, yaltaqlıqda, 
hakimiyyətə yarınmaqda, hakimiyyəti təmsil edən adamların şəxsi ambisiyalarına 
maksimum xidmət göstərməkdədir. Rəsmi ədəbiyyatın əsas siması yazıçı yox, 
sifarişçidir, haqq ödəyən hakimiyyətdir. Sovet dövründə rəsmi ədəbiyyat Yazıcılar 
İttifaqı vasitəsi ilə yaradılırdı. Bu ittifaq formal olaraq seçkili ictimai birlik idi. Amma 
əslində Yazıcılar İttifaqı dövlət büdcəsindən maliyyələşən hakimiyyət qurumu idi. 
İttifaqın bütün işçiləri dövlət büdcəsindən əmək haqqı alırdı. İttifaqın rəhbərliyində DTK-
nın məxfi zabiti işləyir və hamıya göz qoyurdu. 
Rəhbər işçilər, xalq yazıcıları Kommunist partiyası MK-nın üzvləri, Ali Sovetin 
deputatları idi, onlar dövlətin xüsusi güzəştlər sistemindən, xüsusi mağazalardan, istirahət 
evlərindən, xəstəxanalardan istifadə edirdilər. İttifaqın rəhbərləri, xalq yazıcıları, qəzet və 
jurnalların redaktorları partiyaçı idilər və partiyanın ədəbi siyasətini, sosialist realizmi 
ədəbiyyatının prinsiplərini həyata keçirən adamlar idilər. Buna görə onlar nəşriyyatlarda 
dövlət planlarına daxil olan əsərlərin, müəlliflərin siyahısına baxıb onu təsdiq edir və 
çıxan kitabların ideoloji təmizliyinə görə cavabdeh idilər. Onlar nəşriyyatlarda çıxan 
kitabları üçün adi, titulsuz, vəzifəsiz yazıçılardan 3-6 dəfə artıq haqq alırdılar. Bu qonorar 
fondunun 80 faizindən çoxunu təşkil edirdi. 
Rəsmi tənqid. Yazıcılar İttifaqının rəhbərləri, titullu yazıçılar və ədəbi orqanların rəhbər 
işçiləri rəsmi partiyalı, sinfi ədəbi tənqidin hegemonluğunu təmin edir və özləri də 
qələmləri ilə buna xidmət edirdilər. Rəsmi tənqid dövlətin və partiyanın ədəbi siyasətini 
təmsil edən qələm adamlarının mövqeyi idi. Bu da müəllif yaradıcılığını yox, partiyanın 
baxış nöqtəsini təmsil edən bir hadisə idi. Rəsmi tənqid 1934-cü ildə SSRİ Yazıçılar 
İttifaqı yaranandan sonra formalaşmış bir hadisə idi. Deyilənlərə görə, sovet vaxtı 
tənqidlə məşğul olmuş qələm əhlinin çoxu rəsmi tənqidin xidmətçiləri idi, onların öz 
tənqidi görüşlərindən danışmaq çətindir. Rəsmi tənqidçi dövlətin ədəbi tələblərini 
konkret yazıçıya və əsərə tətbiq edirdi. 
Onun əsas vəzifəsi sovet həyatındakı qüsurların ədəbiyyatda göstərilməsinin qarşısını 
almaq idi. Sovet quruculuğunu və partiyanı tərənnüm. Sosialist realizminin əsas vəzifəsi 
sovet dövlətinin və kommunist partiyasının üstünlüklərini və yaxşılığını tərənnüm etmək 
idi. Bu təkcə poeziyadan yox, bütün janrlardan tələb olunurdu. Həmin tələbdən də 
sosialist realizmi ədəbiyyatının şüarlara və plakatçılığa bağlılığı onun marksist 
maarifçilik forması olduğunu ortaya qoyurdu. Beşillik planlar, İ.Stalinin və V.Leninin 
şəxsiyyəti, kommunist partiyasının siyasətindən gələn bütün kampaniyalar ədəbiyyat 
tərəfindən himayə olunmalı böyük uğurlar, əmək adamlarına qayğı və s. kimi təqdim 
edilməliydi. Hələ proletar ədəbiyyatı dövründən yazıçıdan həyatı inqilabi inkişafda 
göstərmək tələb olunurdu. Bunun üçün xüsusi bir tipiklik konsepsiyası yaradılmışdı. Bir 
milyon fakt qeyri tipik sayıla bilərdi, amma inqilabi inkişafı göstərən bircə fakt isə 
əksinə, tipik elan olunurdu. Həyata belə yanaşmaq tələbi yazıçının istedadına qarşı 
zorakılıq idi, çünki o öz bildiyi və duyduğu şeyləri ədəbiyyata gətirə bilməzdi. Əgər belə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
77 
təşəbbüs edilsə belə, rəsmi tənqid silahlanıb həmin yazıçını sovet gerçəkliyini təhrif 
etməkdə ittiham edilirdi. Belə yazıçılar rəsmi partiya sənədlərində pislənirdi və bu yolla 
onların nəşriyyatda kitab buraxdırmaq imkanları əldən gedirdi. 
Ümumən Yazıçılar İttifaqı şəraitində təsadüfi adamların, bu qurumla bağlı olmayan və 
orada işləməyən adamların ədəbiyyata gəlməsini və yaradıcılıqla məşğul olmasını 
praktiki olaraq qeyri-mümkün edirdi. Bütün üzdə olan yazıcıların müəyyən dövlət 
vəzifələri var idi. Bu sovet dövründə ədəbiyyatın ideya istiqaməti baxımından birmənalı 
və eybəcər bir vəziyyətə gəlməsinə səbəb olmuşdur. 
Müsbət qəhrəman. Sosialist realizminin əsas estetik prinsiplərindən biri sovet həyatının 
yaxşılığa doğru inkişafını göstərən, sosializmə xidməti həyat idealı sayan insanların 
obrazlarını yaratmaq idi. Əslində həyatda belə adamlar yox idi, bəlkə çox az və qüsurlu 
adamlar var idi. Partiya və dövlət orqanlarında karyera edən adamların əksəriyyəti 
simasız, tamahkar, yaltaq insanlar idi. Amma partiya onları ideal insanlar kimi 
göstərməyi tələb edirdi. Bu tipik müsbət qəhrəman əmək adamı idi. Ədəbiyyatda 
yaradılmış bu qəhrəman şəxsi mənafe və maraq hissindən məhrum, istehsalatda çalışan 
fəhlə idi. Bu fəhlənin belə heç bir şəxsi qüsuru ola bilməzdi. Əslində müsbət qəhrəman 
konsepsiyası sosialist realizmində cəmiyyəti müsbət planda təqdim etmək üsulu idi. Buna 
isə sovet ədəbiyyatının təsdiq pafosu adı verilmişdi. Lakin sosialist realizmi 
ədəbiyyatının içində milli əqidəli, istedadlı, vicdanlı yazıcılar da olmuşdur. Məhz onlar – 
C.Cabbarlı, C.Vurğun, M.İbrahimov, İ.Əfəndiyev, B.Vahabzadə kimi yazıcılar sovet 
dövrü Azərbaycan ədəbiyyatında milli bir ədəbiyyat xətti yarada və qoruya bilmişlər. 
Ona görə sosialist realizmi ədəbiyyatının içində həqiqi bir milli ədəbiyyat yarandığını da 
inkar etmək doğru deyildir. 
 
Sürrealizm 
 
 (fr.surrerealisme-realizmin fövqü)  
XX əsrin bədii mədəniyyətində avanqard cərəyan. Ötən əsrin 20-ci illərində Fransada 
təşəkkül tapmışdır. Yazıçılardan G.Appoliner ("sürrealizm" terminini ilk dəfə o, 
işlətmişdir), L.Araqon, P.Elüar, R.Desnos və başqaları bu cərəyanın baniləri hesab 
olunurlar. Sürrealistlər instinktləri, xəstə əhvali-ruhiyyəni, sayıqlama, dəhşətli qarabasma 
və eybəcər röyaları bədii yaradıcılığın başlıca mənbəyi və estetik prinsipi sayırdılar. 
Sürrealizmin banilərindən birinin fikrincə "ruhi xəstələr əsil sürrealistlərdir". Sürrealistlər 
dünyaya qarma-qarışıq hadisələr meydanı kimi baxır, hadisələr arasındakı məntiqi 
bağlılığı subyektiv assosiasiyalarla əvəz edirdilər. XX əsrin 30-cu illərində ədəbiyyatda 
sürrealizm tənəzzülə uğramış, L.Araqon, P.Elüar ondan uzaqlaşmışdılar. 1940-cı ildə 
sürrealizmin mərkəzi ABŞ olmuş, A.Breton, M.Düşan, S.Dali, İ.Tanki və b. sürrealistlər 
buraya köçmüşdülər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
78 
Transsendentalizm 
 
 1830-1860-cı illərdə ABŞ-da ədəbi-fəlsəfi hərəkat. 
1836-cı ildə ABŞ-da Transsendental klubun əsasını qoymuş idealist filosof və yazıçılar 
qrupuna Ralf Uold Emerson (1803-1882), C.Ripli (1802-1880), T.Parker (1810-1860), 
M.Fuller (1810-1850), Henri Devid Toro (1817-1862) və başqaları daxil idi. 
Transsendentalistlər sensualizmə mənfi münasibətini bildirir, Kant və Fixtenin, 
Yakobinin və Şleyermaxerin fəlsəfəsi ilə öz əlaqəsini qeyd edirdilər. 
Onların dünyagörüşünə Amerikan puritanizminin etik-sosial ideyaları, Platonun, ingilis 
romantik şairlərinin – C.Kolric, U.Vordsvortun "Göl məktəbi", Karleylin və Jan Jak 
Russonun baxışları dərin təsir göstərmişdir. 
Romantizm və xırda burjua demokratizmi mövqelərindən kapitalizmin amansızlığını 
tənqid etmiş, sosial münaqişələrin həllində mənəvi özünütəkmilləşdirməyə diqqət 
yetirmiş, təbiətlə yaxınlaşmağa çağırmışlar. 
Bir çox transsendentalistlər ABŞ-da köhnəliyə qarşı fəal çıxış etmişlər. 1841-ci ildə 
C.Ripli yazıçı H.Qotorn və başqaları ilə birlikdə Boston yaxınlığındakı "Bruk Farm" 
(1847-ci ilə qədər mövcud olmuşdur) adlı furyerist koloniya təşkil etmişlər. Baxışları 
Ralf Uold Emersonun "Təbiət" əsərində tam şəkildə ifadə olunmuş transsendentalistlər 
Amerika ədəbiyyatı və fəlsəfəsinin inkişafında müəyyən iz qoymuşlar. 
 
Tənqidi realizm - ədəbi cərəyan 
 
XIX əsrin birinci yarısında Fransada romantizmlə eyni vaxtda tənqidi realizm cərəyanı da 
inkişaf etdi. Qısa bir vaxtda tənqidi realizmin Stendal və Balzak kimi klassikləri meydana 
çıxdı, Qərbi Avropada və Rusiyada realist cərəyanın inkişafına mühüm təsir göstərdi. O 
zaman Avropada realizmə natural məktəb də deyirdilər, əslində natura və reallıq sözləri 
eyni mənaya gəlirdi və bunlar sinonim terminlər idi. Realizm sözünün mənası da ilk 
növbədə yaradıcılığın real dünya həqiqətlərinə əsaslanması və bədii uydurmaya verilən 
yerin azlığı mənasını daşıyırdı. Lakin sonradan realizm termini daha artıq işlənməyə 
başladı. 
Tənqidi realizm ifadəsindəki tənqid sözü kapitalist gerçəkliyinə aid idi. Balzak kimi 
tənqidi realistlər insanın bədii təsvirində sentimentalizmin və romantizmin nailiyyətlərinə 
prinsipial bir şey əlavə etməmişdilər. Onların əsas yeniliyi burjua cəmiyyətini təhlil və 
tənqid etmək, insanların qüsur və problemlərini, qəddarlığını açıb göstərməklə bağlı idi. 
Məhz bu xüsusiyyətlər tənqidi realistlərin ədəbi tərəqqiyə verdikləri əsas töhfələr idi. 
Əlbəttə, böyük tənqidi realistlərin hamısı ilk növbədə, müasir insanın obrazını 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
79 
yaratmaqda böyük istedad göstərmiş sənətkarlar idilər. Sadəcə onların bu sahədəki işində 
ancaq nisbi yeniliklər var idi və onlar prinsipial xarakter daşımırdı. 
Balzak ədəbi proqramını şərh edərkən özünü fransız cəmiyyətinin katibi adlandırırdı. 
Burada katib sözü daha çox araşdırıb dəftərə salmaq, cəmiyyətin bütün təbəqələrinin və 
sosial qruplarının obrazlarını yaratmaq mənasına gəlirdi. Balzakın əsas əsərləri sosial-
psixoloji oçerklər xarakteri daşıyırdı. 
Əlbəttə, romantiklərdə də parlaq sosial təsvirlər tapmaq olar. Lakin bütünlükdə cəmiyyəti 
təhlil etmək, onun dərin qatlarına, siniflərinə, bütün peşə adamlarına bədii işıq salmaq 
yaradıcılıq məqsədi kimi romantiklər üçün maraqsız idi. Onlar üçün həyatın prozası, 
adiliyi qeyri-estetik bir material sayılırdı. Lakin romantiklərin qeyri-estetik, ədəbiyyat 
üçün maraqsız saydıqları həyat materialı realizm epoxasının əsas bədii hədəfi oldu. 
Marksist nəzəriyyədə realizm bir qayda olaraq tipikliklə əlaqələndirilir. Şübhəsiz ki, 
tipiklik romantiklərdə də kifayət qədər var idi və onu realist ədəbiyyatın əsas əlaməti 
saymaq olmaz. O biri tərəfdən tipikliyin özü nisbi bir anlayışdır. Bir-iki halı da, milyon 
variantda təkrarlanan variantı da tipik adlandırmaq olar. 
Tənqidi realizmin ümumi əlaməti onun bütün böyük nümayəndələrinin içində yaşadıqları 
cəmiyyətə qarşı mənəvi (siyasi yox) müxalifətdə olmaları idi. Bu müxalifətçilik 
L.N.Tolstoy, F.M.Dostoyevski, İ.S.Turgenev, A.P.Çexov kimi rus tənqidi realistlərində 
daha güclü idi. Bu Rusiya cəmiyyətindəki faciəli ziddiyyətlərlə bağlı idi. 
Tənqidi realizm epoxası üçün ədəbiyyatın, xüsusilə nəsr və dramaturgiyanın tamam 
tarixilik prinsipinə keçməsi səciyyəvi idi. Zaman və məkan konkretliyi, birmənalı milli 
zəmində durmaq realizmin ilkin əlamətlərindən biri idi. Ona görə realizm epoxası hər 
xalqın ədəbiyyatında özünə xas tarixi və milli həqiqətləri əks etdirən bir hadisə kimi daxil 
olur, xalqların milli həyatının və tarixinin bədii mənzərəsi və salnaməsi kimi meydana 
çıxır. Romantizmdə bədii həqiqətin belə milli konkretliyi prinsip səviyyəsində yox idi. 
İntibah, klassisizm, romantizm epoxaları ədəbi obrazın məzmunca tarixiləşməsi 
baxımından ardıcıl bir prosesin mərhələləri idilər. Məhz realizm epoxasında ədəbi obraz 
vasitəsi ilə tarixi həqiqətlərin əks etdirilməsinin təkmilləşmə prosesi tamamlanır. 
Realizmin əsas janrı olan iri nəsr – roman janrı milli bir janr olmağa və adlanmağa 
başlayır. Milli tarixilik zəminində yazılan romanlarda bədii obraz sistemi birmənalı milli 
və konkret tarixi məzmun daşıdığından roman əsas milli janr hesab edilməyə başladı. 
Realist obraz sosial və milli əlamətləri əks etməklə yanaşı həm də fərdi həqiqətləri əks 
etmədə də ədəbi tərəqqinin yüksək səviyyəsi oldu. Realizm epoxasına qədər ədəbi 
obrazın fərdiliyi və ədəbi yaradıcılıq üçün prinsipial və köklü mənası ən qədimlərdən 
yazıcı tərəfindən aydın dərk olunmayan bir prinsip idi. Yəni realizmə qədər ədəbi obrazın 
fərdi yaddaşla bağlılığı və fərdi yaddaş baxışı kimi özünü büruzə verməsi kortəbii, 
mexaniki şəkildə baş verirdi. Lakin realist yaradıcılıqda ədəbi obrazın fərdiliyi 
müəlliflərin şüurlu ədəbi prinsipi kimi özünü büruzə verir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
80 
İmressionizm 
 (fr.impressionisme, impression-təəssürat)   
XIX əsrin 60-70-ci illərində Fransada təşəkkül tapmış incəsənət cərəyanı. Ədəbiyyatda 
impressionizm geniş mənada XIX əsrin son rübündə yaranmış, müxtəlif əqidə və 
yaradıcılıq metoduna malik yazıçıları birləşdirən üslub, məhdud mənada isə XIX əsrin 
sonu XX əsrin əvvəllərində dekadentliyə meyl göstərən cərəyandır. Dəqiq düşünülmüş 
formanın olmaması, ani təəssüratların ötəri, lakin daxili vəhdət və əlaqədə verilməsi 
impressionist üslubun səciyyəvi cəhətləridir. Təhkiyənin ilk təəssürat, təsadüfi detallar 
üzərində qurulmasına baxmayaraq, o, özünün "dolayı" həqiqəti ilə bu və ya digər 
hekayətə qeyri-adi parlaqlıq verir. 
Cərəyanın K.Hamsun, M.Prust, O.Uayld, G.Bar kimi görkəmli nümayəndələri var. 
Ədəbiyyatda imressionizm metodu XX əsrin ortalarında aradan çıxmışdır. 
 
 
 
 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
81 
Düşüncədə inqilab edən qadın 
 
 
“Xilasını başqa birində görmək, yıxılmağın ən kəsə yoludur”  
(Simona de Bovuar) 
 
 
Qənirə Paşayeva ―Tarixə adını yazan Qadınlar‖ silsiləsini yazır 
 
Düz 102 il əvvəl iyunun 9-da dünyaya bir qızcığaz gəldi. Hələ kiçik yaşlarında ona 
―uşaq‖ deyənlərə hirslənirdi. Fəlsəfi nəzəriyyəsinin əsasını elə o vaxtdan ətrafındakılara 
göstərirdi: ―Mən mənəm!‖.  
Onu sevənlərlə yanaşı lənətləyənlər də oldu, anlamayanlar da, anlamaq istəməyənlər 
də… Hətta bəzi kişilər iddia etdilər ki, əgər bəşəriyyət Simona de Bovuarın dediklərini 
qəbul edərsə, elə bu bəşəriyyətin sonu deməkdir. Bir çoxları isə bunun tam tərsini daha 
ciddi arqumentlərlə sübut etdilər və edirlər…  
Ona qarşı səsləndirilən bütün iddialar, əleyhinə söylənilənlər Onun düşüncəsi, fəlsəfi 
baxışı, əsərləri ilə sözün əsil mənasında inqilab etdiyi həqiqətini dəyişə bilmədi. İllər 
keçdikcə onu anlayanların sayı ilə yanaşı davamçıları da siyahı artdı. İllər adını tarixə 
yazmış bu qadının düşüncələri ilə bağlı müzakirə və mübahisələri unutdura bilmədi. Bu 
qadın əsərlərini böyük maraqla oxuduğum Simona de Bovuardır. Feminizmin anası! 
―Sartrla qarşılaşanda hər şeyi qazandığıma inanmışdım. Onun yanında özümü təsdiq 
etməyə çalışarkən, uğursuzluğa düçar olmaq ehtimalım yox idi. İndi isə öz-özümə belə 
deyirəm: Xilasını başqa birində görmək, yıxılmağın ən kəsə yoludur.‖  
 
Simona de Bovuar 
 
... Onlar iki bacı idilər, atası isə həmişə oğlunun olmasını istəyirdi. Allah yəqin ki ona 
yaxşı bir dərs verdi. Qız övladı özü ilə yanaşı atasının da adını tarixə yazdı. Dünya 
Simone ilə yanaşı onun atasını da tanıdı.  
Simonanı tanımaq üçün onun həyatından bir neçə epizoda diqqət yetirmək kifayət edir.  
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
82 
O, sevgilisi Sartrla birlikdə xüsusilə 1940-50-ci illərdə həm həyat, həm də düşüncə 
tərzində sərbəstlik cərəyanının lideri oldu.  
O, ―Seks, iş, sərbəstlik‖ kimi qavramların yetişkinlərin ―cansıxıcı ehtiyacları‖ olduqlarını 
deyib, bu üç mövzuda tabuları yıxmağa çalışaraq ―feminizmin anası‖ statusunu qazana 
bildi.  
Onun 1949-cu ildə yazdığı ―İkinci cins‖ (Le Deuxieme Sexe) kitabı beynəlxalq miqyasda 
bestsellerə çevrildi.  
O, 1970-ci illərdəki qadın hərəkatının təşviqatçılarından idi.  
O, 50 illik məhəbbəti və ən yaxın dostu Sartrı itirəndə belə demişdi: ―Onun ölümü bizi 
bir-birimizdən ayırdı. Mən öləndən sonra yenidən birləşəcəyimizə də inanmıram. Amma 
onsuz da əsas məsələ bu həyatı mükəmməl bir ahəng daxilində yaşamağımız idi.‖  
―Mandarinlər‖ kimi metafizik mövzulu romanlarıyla şöhrət qazanmağa başlayan bu 
xanım ―Mandarinlər‖ adlı əsəri ilə Fransanın ədəbiyyat sahəsində ən böyük mükafatı olan 
Prix Goncourt ödülünə layiq görüldü.  
Onun 1949-cu ildə qələmə aldığı ―İkinci cins‖ adlı tədqiqat əsəri, qadınların məruz 
qaldığı zülmün və təzyiqin təfərrüatlı analizindən ibarət idi. Bu əsər çağdaş feminizm 
cərəyanında önəmli bir addım oldu.  
O dünyadan köçəndə Fransanın bütün televiziyaları və radiostansiyaları yayımlarını 
yarımçıq kəsərək, onun vəfat xəbərini verdilər. Ömrü boyu qeyri-adi bir məhəbbətlə bağlı 
olduğu Sartrın yanında dəfn edildi.  
Onu anlamaq çox da asan deyil. Bunun üçün mütləq ―İkinci cins‖, ―Qonaq qız‖, 
―Başqalarının qanı‖, ―Kim öləcək‖, ―Hər kişi ölümlüdür‖, ―Bəlirsizlik əxlaqı üzərinə‖, 
―Gün gün Amerika‖, ―Uzun yürüyüş‖, ―Bir gənc qızın xatirələri‖, ―Yaşlılıq‖, ―Səssiz bir 
ölüm‖, ―Hesab tamam‖... Və vəfatından sonra işıq üzü görmüş ―Sartra məktublar‖ı 
(1990), bir də ―Eşq məktubları (Nelson Algrenə)‖ (1998)... əsərlərindən heç olmasa bir 
neçəsini oxumaq lazımdır. Onu diqqətlə oxumadan, bir neçə cümlə və ifadəsinə 
əsaslanıb, ittiham edənlər də az olmayıb. Elələri bu gün də var. Əslində onların 
ittihamlarının bütün cavabları Simonenin əsərlərində öz əksini tapır.  
2006-cı ildə memar Ditmar Fayxtinqer tərəfindən məşhur Sena çayı üzərində dizayn 
edilən, mürəkkəb quruluşa malik, qadın bədəninə xas qıvrımları olan və yeni fransız milli 
memarlıq üslubunun əsas örnəklərindən hesab edilən körpüyə onun adının verilməsi isə 
dünyanın onun düşüncə və fəlsəfəsini daha geniş anladığını və ya anlamağa çalışdığını 
göstərir. Bu, onun ən böyük qələbəsidir.  
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
83 
Qoşa çəkilən adlar 
Simona de Bovuar! 
 
Onu böyük məhəbbəti, dostu, sirdaşı, məhşur filosof Jan Pol Sartrdan ayrı fikirləşmək 
mümkün deyil. Onlar dünya mədəniyyəti, incəsənəti, siyasəti tarixində öz ictimai 
fəaliyyətləri ilə yanaşı sevgiləri ilə də iz buraxmış cütlüklərin ən maraqlıları 
arasındadırlar. O, Sartrla ―vəhdət‖ təşkil etmiş və nəticədə yüzilliyə öz damğasını vuran 
Varoluşçuluq cərəyanı meydana çıxmışdı. Dərindən bağlandığı məhəbbətiylə burjua 
dəyərlərini zibilliyə ataraq yeni fəlsəfə yaratmağa girişən bu qadın, ömrü boyu geniş 
kütlələrin qəbul etməkdə çətinlik çəkdiyi ―azadlıq‖ anlayışını müdafiə etdi. ―Qadın 
doğulmaz, olunur!‖ kimi cümlələri, (―She Came to Stay‖) ―Qadın qalmaq üçün gəldi 
(Qadın olmağa gəldi)‖ və (―The Second Sex‖) ―İkinci cins‖ kimi fərdiliyi, qadınlığı 
ənənəvi dəyərlərdən daha uca tutan və Vatikan tərəfindən müəllifinin lənətlənməsinə 
səbəb olan kitablarıyla feminizm cərəyanının memarlarından oldu.  
… Lənətləndi, ancaq cazibəsi, sevgisi də əskik olmadı… Qeyri-adi düşüncələr, qeyri-adi 
fikirlər, yanaşmalar, xarakter və tale... Bir nəslin düşüncə tərzində inqilab eləmək 
qabiliyyəti! 
Simona de Bovuar fəlsəfi, siyasi və ictimai mövzularda romanlar, monoqrafiyalar, 
esselər, bioqrafik və avtobioqrafik əsərlər yazıb. Lakin o, özünü filosof və yazıçıdan daha 
çox Sartr ekzistensializminin doğulmasının köməkçisi kimi təqdim edirdi. Beavoir 
fəlsəfədəki yeri, son zamanlar daha geniş və dərindən dərk edilməyə, anlaşılmağa 
başlanılıb.  
 
―Mən uşaq deyiləm, Mən Mənəm!‖ 
 
Simone böyük bir bankın müdiri olan babanın ailəsində sabiq vəkil, həvəskar aktyor olan 
ata və Verdenli ananın qızı olaraq Parisdə dünyaya göz açmışdı. Simone sonralar 
xatirələrində yazırdı ki, atası həmişə oğlunun olmasını istəyirmiş, amma Allah ona iki qız 
bağışlamışdı. Simonanın bacısı Elena de Bovuar daha rəssam olmuşdu. Həmişə oğul 
arzulayan atası Simonaya ―Səndə kişi beyni var‖ deyirmiş... 
Xanım filosofun həyatı, yaradıcılığı ilə az-çox maraqlanan hər kəs təsdiq edər ki, ona 
bəslənən bu münasibət (bəlkə bəzən normal münasibət çizgisini keçən fərqli bir şey, 
məsələn, münasibətsizlik) ona qadın ola-ola kişi keyfiyyətləri daşımaq kimi 
özünəməxsusluq ―qazandırmışdı‖… Bu onun həm mənəviyyatına, həm də fizikasına 
çökmüşdü…  
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
84 
İnadkar, cəsur 
 
Uşaqlıq illərindən çox fərqli və seçilən şagird olan Simona yaxşı məktəblərdə təhsil 
almışdı. On beş yaşına çatanda yazıçı olmağa qərar verdi. O, bir çox sahədə uğur qazana 
bilərdi, ancaq özəlliklə Paris Universitetindəki fəlsəfə məşğələləri onu özünə cəlb edirdi. 
Simona bu dövrdə Jan Pol Sartr kimi cavan ziyalılarla tanış olmuşdu. Riyaziyyat və 
fəlsəfə sahələrində imtahanlarda uğur qazanandan sonra Simona Katolik İnstitutunda 
riyaziyyat, Santa-Mariya İnstitutunda dil və ədəbiyyat, Sarbon Universitetində isə fəlsəfə 
sahəsində təhsil aldı.  
Sarbonda oxuyanda Simona ömrü boyu istifadə edəcəyi ləqəbini qazanmışdı: ―Kastor‖ 
(Castor). Fransızca ―qunduz‖ anlamına gələn bu adı Simonaya qunduz kimi 
inadkarcasına işlədiyi və onunla eyni fikirdə olanlarla uyum içində çalışdığı üçün 
vermişdilər. Digər tərəfdən, Simonanın soyadı ilə ingilis dilindəki ―beaver‖ (qunduz) 
sözü arasındakı oxşarlıq da ona belə bir ləqəbin verilməsinə səbəb olmuşdu.  
1929-cu ildə Sarbon Universitetində olanda Leybnits haqqında bir təqdimat edən 
Simonanın Jan Pol Sartrla yaxın əlaqələri quruldu. Bu əlaqə, Simonanın daxilindəki 
―fəlsəfə qumbarasının fitilini çəkən‖ hadisəyə çevrildi.  
İyirmi bir yaşına çatanda Simona fəlsəfə sahəsində bilgili adam olmuşdu. O, axırıncı 
imtahanda göstərdiyi nəticəyə görə ikinci yeri tutmuşdu, 24 yaşındakı Sartr isə birinci 
yerə çıxmışdı. Dirdri Beirinin Simone de Beavoirlə bağlı yazdığı əsərdə göstərilir ki, jüri 
üzvləri birinci yerə Sartrın, yoxsa Simonanın layiq görülməsi barədə xeyli mübahisə 
edəndən sonra birinciliyə Sartrı layiq görüblər. Çünki o kişiydi və bu imtahan onun ikinci 
imtahanıydı! Bununla belə jüri Bovuarın həqiqi bir filosof olduğunu da vurğulamışdı.  
"Kişinin fərdiləşməsi nə qədər güclü olarsa, kişinin həmin fərdiləşməyə ehtiyacı da bir o 
qədər böyük olur və o, bir o qədər də tez öz qadınının fərdiləşmə və azadlıq hüququnu 
etiraf edir". Kişinin əsl müstəqilliyi o vaxt təmin olunur ki, həmin azadlıq, müstəqillik və 
imkanlar qadında da olsun. 
 
Simona de Bovuar 
 
Onun ―Qadın: Əfsanə və Həqiqət‖ (―Woman: Myth and Reality‖) adlı əsəri çapdan çıxan 
zaman böyük mübahisələrə səbəb olmuşdu. Simone de Bovuar iddia edirdi ki, kişilər 
qadınları, özlərini səhv, yanlış yola çəkən, yanlış havalara salan ―sirli yad varlıqlar‖ kimi 
görürlər. 
Bovuara görə, kişilərin qadınları və onların problemlərini başa düşə bilməmələrinin, 
onlara kömək etməmələrinin, hətta onların üzərində təzyiq mexanizmi fikirləşmələrinin 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
85 
səbəbi də elə bu ―yad varlıqlar‖ barədə fikirdir. Bovuar, bütün cəmiyyətlərdə eyni 
sistemin özünə yer elədiyi, güclülərin həmişə gücsüzləri ―yad varlıqlar‖ adlandıraraq 
onları ətraflarında fırlanan qaranlıq kölgələr kimi gördükləri fikrini müdafiə edirdi. 
Bovuar deyirdi ki, eyni vəziyyət siniflər arasındakı münasibətlərdə, dini və irqi 
fərqliliklərin mübarizəsində, yəni bütün ziddiyyətlərdə müşahidə edilir, fəqət bu 
ziddiyyətlərin heç birində ―yad varlıqlar‖ qavramı və ―yad varlıqlar‖a qarşı münasibət 
qadın-kişi ziddiyyətindəki qədər qəlibləşməyib və həyatın mövcud düzəninə səbəbi kimi 
göstərilmir. 1949-cu ildə Bovuar, böyük əks-səda doğuran və feminizm tarixində 
müstəsna yeri olan ―İkinci cins‖ adlı kitabını nəşr etdirdi. O «İkinci cins» əsəri ilə kişi 
hakim düzəninə qarşı savaş elən etdi. Bovuarın bu əsərində freydçi tərəfi ağır basan 
feminist bir Varoluşçuluq anlayışı diqqəti cəlb edirdi. Bovuar, ekzistensializmdə olduğu 
kimi, ―var olmağ‖ın ―mahiyyət‖dən (özdən) öncə gəldiyini təməl prinsip kimi qəbul edir 
və belə deyirdi: ―Qadın doğulmaz, olunur!‖ Yeni bir cığır açan bu əsərində Bovuar 
özəlliklə ―yad varlıqlar‖ qavramının üstündə dayanırdı. Onun fikrincə, qadınların ―yad 
varlıqlar‖ kimi qəbul edilməsi və mövcud ictimai-sosial mövqeləri, onların qarşı-qarşıya 
qaldıqları təzyiqin əsasını təşkil etməkdədir.  
"Bütün dünyaların Tanrısına xeyir-dua olsun ki, O, məni qadın yaratmayıb" - yəhudilər 
səhər duasında belə deyirlər, onların qadınları isə itaətlə pıçıldayırlar: "Tanrıya xeyir-dua 
olsun ki, Öz iradəsilə məni yaradıb". 
 
Simona de Bovuar "İkinci cins" əsəri 
 
Bovuar bununla da kifayətlənməyərək, tarix boyu qadının yolunu azmış və anormal bir 
canlı kimi görüldüyünü iddia etdi. O, Fransa inqilabı dövründən məşhur qadın hüquqları 
müdafiəçisi Meri Wollstonecraftın belə, ―kişiləri, qadınların çatmağı gərəkən ideal 
örnək‖ kimi təqdim etdiyini deyirdi: ―Bu hal, qadınların özlərini anormal, normaldan 
sapmış, normalın xaricində qalan, kənarda qalan və normala çatmağa çalışan canlılar 
kimi hiss etmələrinə səbəb olmuş və onların uğur qazanmaq şanslarını 
məhdudlaşdırmışdır.‖ Bovuar artıq bu fikirdən əl çəkmək lazım gəldiyini, bu 
düşüncələrin zibil qutusuna atılması gərəkdiyini deyir və mübahisəyə axırıncı nöqtəni 
belə qoyurdu: ―Qadınlar da kişilər qədər seçmək və ayırd etmək istedadına malikdir. 
Beləliklə, onlar özlərini təkmilləşdirmək yolunu seçə bilər, olduqları vəziyyətdən daha 
yüksək səviyyəyə irəliləyə bilər, öz həyatlarının və dünyanın məsuliyyətini öz çiyinlərinə 
götürə bilərlər‖.  
Bovuar yetmişinci illərdə Fransada qadınların sərbəstlik əldə etmək uğrunda 
mübarizələrində iştirak etdi. 1971-ci ildə o, ―343 manifestini‖ imzaladı. Bu siyahıdakı 
məşhur qadınların əksəriyyəti qadınlara abort etmək hüququ verilməsini tələb edirdi. 
Əslində isə Bovuar heç bir vaxt aborta müraciət etməmişdi. Katrin Denev, Delfin Seyriq 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
86 
və Bovuarın bacısı Pupetin imzalarıyla 1974-cü ildə Fransada qadınlara abort hüququ 
verildi.  
―Heç bir şeyin mənə ehtiyacı yoxdu, heç bir şeyin heç kimə ehtiyacı yoxdu, çünki heç bir 
şeyin var olmağa ehtiyacı yoxdu.‖  
 
Simona de Bovuar 
 
Simona de Bovuar ―Kinayənin əxlaqı‖ (―Pour Une Morale de L ambiguite‖) adlı əsəri ilə 
bəlkə də fransız ekzistensializmində ən çox qəbul edilən nöqtəni tapdı. O, Sartrın ―varlıq‖ 
və ―heçlik‖ qavramları arasındakı təbii ziddiyyəti sadə və asan başa düşülən formada izah 
etdi, Sartr da daxil olmaqla, bəzi filosofların ―varlıq‖ və ―heçlik‖ qavramları arasındakı 
uyğunsuzluğu açıqca göstərdi. Onun 36 yaşında yazdığı "Pirr və Sineas‖ (Pyrrhus et 
Citeas) əsəri, Amerika və Çin səyahətlərindən sonra yazdığı populyar səyahət qeydləri bu 
gün də maraqla oxunur. Onun ən maraqlı kitablarından biri 1981-ci ildə qələmə aldığı və 
Sartrın həyatının əzab-əziyyətlərlə dolu olan axırıncı illərini təsvir edən ―Vida 
mərasimi‖dir. Kitabın giriş hissəsində müəllif bildirirdi ki, ilk dəfə hansısa böyük əsərini 
Sartra başdan-ayağa oxumamış nəşrə vermək məcburiyyətində qalır. Sartr və Bovuar bu 
iki filosof həmişə bir-birilərinin kitablarını öncədən – kitab nəşrə getməmiş oxuyur sonra 
nəşrə göndərirlərmiş. Bu Sartırın Simonanın fikirlərinə və düşüncələrinə, rəyinə nə qədər 
böyük bir önəm verdiyinin kiçik bir örnəyidir. Bu həm də Sartırın bir qadının gücünün, 
böyüklüyünün, intellektinin etirafının örnəyidir.  
Sartrın ölümündən sonra Bovuar, onun məktublarını və Sartrın öz dünyalarında, öz daxili 
aləmlərində yaşayan adamlarla bağlı duyğularının əks olunduğu qeydlərini nəşr etdirdi. 
Bovuarın ölümündən sonra isə Sartrın övladlığa götürdüyü qızı və ədəbi varisi Arlet 
Elkaim, Sartrın çoxlu sayda məktublarını orijinalını oxuculara təqdim etdi. Bovuarın 
övladlığa götürdüyü qızı və ədəbi varisi Silviya le Bon isə Sartra və Alqrenə göndərilmiş 
məktubların orijinallarını gün üzünə çıxardı.  
Hətta ənənəvi filosof imicinə heç cür uyğun gəlməyən bəzi adətləri, məsələn, rəngli 
maqazin jurnallarından və yüngül romanlardan xoşlanması, həmişə başına bağladığı 
rəngarəng ipək şərfləri ilə diqqət çəkən Simona de Bovuar 1986-cı ildə sətəlcəmdən vəfat 
etsə də, şöhrəti getdikcə daha da artmaqdadır. Xüsusilə akademik mühitdə feminizmin 
anası kimi qəbul edilən Bovuar qətiyyən yaddan çıxarılmır. O, hələ də böyük bir 
mütəfəkkir və ekzistensialist filosof kimi qəbul edilir.  
Dünyadan köçənə qədər Sartrın küllərinin dəfn edildiyi Monparnas qəbiristanlığına baxan 
evdə yaşayan Semonanın adı böyük məhəbbətlə sevdiyi insanla eyni məzar daşında alt-
alta yazılıb. O, Sartlı bir qəbirdə olmaq istədi…  
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
87 
... Fransada XX əsrin ən müəmmalı, qalmaqallı və məşhur ədəbi cütlüyünün məzar daşını 
ziyarət edib, Simona De Bovuar və onun böyük sevgisi, fəlsəfəsi barədə düşüncələrə 
dalmışdım. Sart və Simona… Onlar həm də dünyanın dilindən düşməyəcək böyük bir 
məhəbbət dastanının müəllifləri kimi tarixə adlarını yazdılar.  
Ölümündən sonra Simona de Bovuarın məşhurluğu daha da artdı. Sadəcə, 1968-lərin 
post-feminizminin qurucusu olduğu üçün deyil, eyni zamanda alim olaraq və varoluşcu 
düşüncə insanı olaraq da ünü geniş yayılır.  
Bu gün qadın və fəlsəfə tarixində sarsılmaz bir yerə sahib olan Simona de Bovuar, 
qadınları çağdaş həyatın tərkib hissəsinə çevrilməklə, onların həyatında çox şeyin 
dəyişilməsinin səbəbkarlarından oldu. Onun ideyalarını bəyənsələr də, bəyənməsələr də, 
o bir VAR OLUŞdu, REALLIQDI və özünə təbii bir yanaşma, MÜNASİBƏT tələb edir. 
Onun 22 əsərindən sadəcə bir neçəsini xatırlayaq: ―Qonaq qız‖ (1943), ―Başqalarının 
qanı‖ (1945), ―Kim öləcək‖ (1945), ―Hər kişi ölümlüdür‖ (1946), ―Bəlirsizlik əxlaqı 
üzərinə‖ (1947), ―Gün gün Amerika‖ (1954), ―Uzun yürüyüş‖ (1957), ―Bir gənc qızın 
xatirələri‖ (1958), ―Yaşlılıq‖ (1960), ―Səssiz bir ölüm‖ (1964), ―Hesab tamam‖ (1972)... 
Və vəfatından sonra işıq üzü görmüş ―Sartra məktublar‖ı (1990), bir də ―Eşq məktubları‖ 
(Nelson Algrenə)‖ (1998)... Baxın, Simona de Bovuar kimliyi onun əsərlərinin adı ilə, 
heç şübhəsiz böyük ölçüdə əsərlərin mahiyyəti ilə necə də şəkillənir, necə də açılır!.. 
Burada, belə demək mümkünsə, düzxətli, bərabərsürətli adlanma, yaxud adlandırılma, 
yanaşma yoxdur! Hər bir əsər müəllifin mürəkkəb şəxsiyyətini, unikal daxili aləmini, 
universal dünyagörüşünü əks etdirir. O dünyada öz yaratdıqlarına bu qədər çox bənzəyən 
nadir filosoflardandı. Bəzən adama elə gəlir, o, sanki ilham alaraq yox, intiqam alaraq 
yazıb... 
... Və bütün bu külliyyatda Simonanın bircə cümləlik hökmü var: ―Məni oxumadan keçə 
bilməzsən!‖  
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
88 
Frensis Fukuyama 
 
"Mədəniyyətin üstünlüyu" 
 
"Journal of Democracy", 1995-ci il . 
Frensis Fukuyama Vaşinqtonda "RAND" şirkətində böyük elmi işçi vəzifəsində çalışır. 
ƏwəllərABŞ Dövlət departamentinin Siyasi Planlaşdırma İdarəsinin direktor müavini 
olub. "Tarixin Sonu və Sonuncu İnsan" kitabının (1992) müəllifidir. Sosial kapital və 
iqtisadiyyat problemlərinə həsr olunmuş digər bir kitabı 1995-ci ildə işıq üzü görüb. 
Aşağıdakı yazı 1994-cü ildə Tayvanın Taybey şəhərində Milli Siyasət Araşdırmaları 
İnstitutu tərəfindən keçirilən konfransda oxunmuş məruzənin mətnidir. 
Gələcəkdə demokratiya üçün daha çox hansı əsas ideoloji və siyasi rəqiblərin meydana 
çıxacağı güman edilə bilər? Belə zənn edirəm ki, ən ciddi rəqib hazırda Asiyada doğulur. 
Mən, həmçinin elə bilirəm ki, ideologiya səviyyəsində baş verənlər vətəndaş cəmiyyəti 
və mədəniyyət səviyyəsində baş verənlərdən asılı olacaqdır. Bunun səbəblərini izah 
etmək üçün qısa metodoloji şərh vermək lazım gələcəkdir. 
Demokratiyanın, üzərində möhkəmlənməli olduğu dörd səviyyə mövcuddur və hər bir 
səviyyə müvafiq təhlil tələb edir. 
Səviyyə 1: İdeologiya. Bu, demokratik institutların və onları dəstəkləyən bazar 
strukturlarının düzgün olub-olmaması barədə normativ qəti fikirlər səviyyəsidir. Aydın 
məsələdir ki, əgər insanlar demokratiyanın legitim idarəçilik forması olduğuna 
inanmazlarsa, demokratik cəmiyyətlər uzun ömürlü ola bilməz. Digər tərəfdən, 
demokratiyanın legitimliyinə geniş yayılmış inam demokratik institutlar yaratmaq və ya 
onları səfərbər etmək qabiliyyətinin yoxluğu ilə yanaşı da mövcud ola bilər. Birinci 
səviyyə rasional şüur sferasıdır və burada legitimliyin qəbul edilməsi ilə bağlı 
dəyişikliklər tamamilə gözlənilmədən baş verə bilər. Demokratiya və bazar iqtisadiyyatı 
üçün əlverişli olan belə dəyişikliklər son 15 ildə bütün dünyada baş vermişdir. 
Səviyyə 2: İnstitutlar. Bu sferaya konstitusiyalar, məhkəmə sistemləri, partiya sistemləri, 
bazar strukturları və s. daxildir. İnstitutlar legitimlik ideyalarından fərqli olaraq o qədər 
də tez dəyişmirlər, amma dövlət siyasəti vasitəsilə onlarla manipulyasiya etmək olar. Son 
vaxtlar siyasi mübarizə məhz bu səviyyədə gedirdi: yeni demokratik dövlətlər, əwəllər 
meydana gələnlərin köməyilə dövlət müəssisələrini özəlləşdirməyə, yeni konstitusiyalar 
yazmağa, partiyaları möhkəmləndirməyə və s. can atırdılar. Neoklassik iqtisadiyyatın 
təmsilçilərinin əksəriyyəti bu səviyyədə İkinci Dünya müharibəsindən sonrakı dövrdəki 
politoloqların çoxu kimi təhlillər əsasında çalışırlar. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
89 
Səviyyə 3: Vətəndaş cəmivvəti. Bu, dövlətdən ayrı olan və demokratik siyasi institutların 
əsasını təşkil edən, öz-özünə törəyən sosial strukturlar padşahlığıdır. Bu strukturlar siyasi 
institutlardan da ləng təşəkkül tapır. Onlar dövlət siyasəti tərəfindən daha az 
manipulyasiya edilə bilirlər və çox vaxt dövlət hakimiyyət orqanlarından əks asılılıqda 
olurlar: dövlət geri çəkildikcə güclənirlər və ya əksinə. Bu yaxınlara qədər vətəndaş 
cəmiyyəti çox nadir hallarda təhlil predmetinə çevrilirdi. Qərbdə çox vaxt onu 
modernləşmənin qaçılmaz yol yoldaşı kimi təbii bir hal kimi qəbul edirdilər, Şərqdə isə 
marksistlər onu saxta bir şey kimi inkar edirdilər. Vətəndaş cəmiyyəti kommunizmin 
süqutundan sonra yenidən dəbə mindi. Çünki, etiraf olundu ki, post-totalitar cəmiyyətlər, 
stabil demokratik institutların meydana gəlməsinin məcburi ilkin şərti olan sosial 
strukturlar sarıdan xüsusilə kasaddır. Son iyirmi il ərzində həmin təhlil səviyyəsində 
politologiya sahəsində böyuk həcmdə maraqlı işlər görülmüşdür və bunun da nəticəsində 
müasir vətəndaş cəmiyyətinin demokratik institutlara münasibətinin təsviri üçün zəngin 
taksanomiya və dil işlənib hazırlanmışdır. 
Səviyyə 4: Mədəniyyət. Bu, ən dərin səviyyə, öziində ailə strukturu, din, mənəvi 
dəyərlər, etnik şüur, "vətəndaşlıq" və partikulyarist tarixi ənənələr kimi təzahürləri əks 
etdirir. Demokratik institutlar sağlam vətəndaş cəmiyyəti üzərində qurulduğu kimi, 
vətəndaş cəmiyyəti də, öz növbəsində, mədəniyyət səviyyəsində öz sələflərinə və ilkin 
şərtlərinə malikdir. Mədəniyyəti ənənə vasitəsilə ötürülən arasional etik vərdiş kimi 
müəyyən etmək olar. O, tez təsir altına düşə bilsə də və digər üç üst səviyyədə baş verən 
hadisələrin təsiri altında öz şəklini asanlıqla dəyişsə də, yalnız ən ləng dəyişikliklərə 
meyllidir. Təhlil baxımından bu, sosiaologiya və antropologiya sferasıdır. Politologiya 
sahəsində mədəniyyət səviyyəsi və bu səviyyənin vətəndaş cəmiyyətinə təsiri ilə bağlı 
araşdırmalar vətəndaş cəmiyyəti ilə bağlı araşdırmalarla müqayisədə çox az aparılmışdır. 
Samuel P.Xantinqtonun demokratiyaya keçidin "üçüncü dalğası" adlandırdığı şey bir çox 
cəhətdən birinci səviyyə - yəni, ideologiya səviyyəsi səbəbindən doğmuşdur. Legitimliyin 
qavranılması bu və ya digər səbəbdən 70-ci illərin sonlarında və 80-cı illərdə sürətlə və 
ciddi şəkildə müsbət dəyişikliklərə uğramağa başladı və bu da, məsələn, ona gətirib 
çıxardı ki, bazar iqtisadiyyatına meyl göstərən maliyyə nazirləri Latın Amreikasında 
hakimiyyətə gəldilər, keçmiş kommunist dünyasında demokratiya tərəfdarı hərəkatlar 
meydana çıxdı və həm sağda, həm də solda avtoritarizm tərəfdarları ümumən ruh 
düşgünlüyünə uğradılar. İdeologiyadakı bu cür dəyişikliklər ikinci səviyyədə, yəni 
institutlar səviyyəində böyük dəyişikliklər baş verməsini sürətləndirdi və məsələn, 
"qradualizmlə" "şok terapiyası" arasında, "əwəlcə iqtisadi islahatlar" və "əwəlcə 
demokratiya" tezisləri arasında seçim zamanı olduğu kimi daha münasib strategiyalar 
barədə çoxsaylı debatlar doğurdu. İnstitutsional möhkəmlənmə prosesi başa çatmaqdan 
hələ çox uzaq olsa da, 80-ci illərin inqilablarının baş verdiyi biitiin regionlarda həmin 
səviyyədə xeyli nailiyyətlər əldə edilmişdir. 
Üçüncü səviyyədə, yəni vətəndaş cəmiyyəti səviyyəsində dəyişikliklər xeyli ləng baş 
verdi. Bax burada, dəyişikliklərin tempi açıq-aşkar xeyli dərəcədə dördüncü səviyyənin -
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
90 
mədəniyyət səviyyəsinin xarakteristikalarından asılı olur. Vətəndaş cəmiyyəti Polşa, 
Macarıstan, Çex Respublikası və Baltikyanı ölkələrdə nisbətən daha sürətlə meydana 
gəldi, çünki burada güclü alternativ elitalar var idi və onlar, həm də, köhnə kommunist 
elitasını bir kənara atmağa hazır idi. Sağlam özəl sektorun meydana çıxması ilə bu 
ölkələrdə iqtisadi böhranın daha da dərinləşməsinə son qoyuldu, siyasi həyat isə tanış 
Qərbi Avropa nümunələrinə doğru irəliləməyə başladı. Vətəndaş cəmiyyəti Belarus, 
Ukrayna və Rusiyada daha ağır əzab-əziyyətlə doğuldu: bu ölkələr yeni (bəzən isə çox da 
yeni olmayan) institutlardakı boş vəzifələri doldurarkən köhnə kommunist elitalarından 
hələ xeyli dərəcədə asılı idi. Bu fərqləri mədəniyyətə qədərki səviyyədə izləmək 
mümkündür. Üçüncü və dördüncü səviyyələr arasında qarşılıqlı təsirin spesifik 
mexanizmlərinin izahı demokratikləşmə prosesinin gələcək tədqiqatçılarının əsas vəzifəsi 
olacaqdır. 
Qətiyyətlə demək olar ki, son dörd və ya beş il ərzində dünyanın hər yerində "üçüncü 
dalğa"nın" tənəzzülə uğramasının müşahidə edilməsi, bu dörd səviyyədə baş verən 
dəyişikliklərin tempindəki fərqlərlə izah olunur. Normativ düşüncələrdə, demək olar ki, 
bir an içərisində baş verən dəyişikliklərin doğurduğu böyük ümidlər, ardıcıl olaraq daha 
dərin səviyyələrdə dəyişikliklərə qarşı müşahidə edilən böyük müqavimətlər nəticəsində 
özünü doğrultmadı. Bəzi ölkələrdə bu müqavimət demokratiyaya doğru irəliləyişi, hələ 
bu institutların yaranma imkanı meydana çıxmamışdan əwəl yerində saymağa məcbur 
etdi. Ümidlə reallıq arasındakı uçurum digər ölkələrdə institutların möhkəmlənməsi 
nəticəsində əldə edilən əsl tərəqqini təhdid etməyə başladı, çiinki o, demokratik 
inqilabların əsasını təşkil edən normativ düşüncələrə nüfuz edirdi. 
Liberal demokratiyanın gələcəkdə üzləşməli olacağı əsas çətinliklərə, çox güman ki, 
üçüncü və xüsusilə də dördüncü səviyyədə rast gəlinəcəkdir. Hazırda birinci və ikinci 
səviyyələrdə böyük fərqlər mövcud deyil: mümkün ideoloji rəqiblərin adını çəkmək çox 
çətindir və hansısa entuziazm doğura biləcək alternativ institutların sayı olduqca azdır. 
Bu səviyyələrdə mübahisələr marginal xarakter daşıyır, çünki bu zaman yalnız ümumi 
rifah dövlətinin imkanlarını necə genişləndirmək və yaxud məhdudlaşdırmaq, prezident 
idarəçiliyinin parlament idarəçiliyindən üstünlükləri və s. kimi məsələlər müzakirə 
olunur. Əslində, mən, hətta bunu təsdiqləməyə cəsarət edərdim ki, institutlar 
səviyyəsində sosial quruculuq daşdan tikilmiş möhkəm divara dirənmişdir. Ötən 
yüzilliyin təcrübəsi demokratik dövlətlərə əyani surətdə göstərmişdir ki, institutların 
iddialı şəkildə yenidən qurulması çox vaxt nəyisə həll etmək əvəzinə böyük gözlənilməz 
problemlər törədir. Əksinə, müasir demokratik dövlətlərin həyat keyfiyyətlərinə təsir 
göstərən real çətinliklər sosial və mədəni normadan yayınmalara aiddir: görünür onlar 
institutsional qərarların imkanları xaricində qalırlar, deməli, dövlət siyasətinin də 
imkanları xaricindədir. Belə olan halda, mədəniyyət məsələsi dərhal önə çıxır. 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
91 
DEMOKRATİYANIN RƏQİBLƏRİ 
 
Demokratiyanın ən aşkar sistematik rəqiblərindən biri sürətlə qüwə toplayır və deyəsən 
doğma ərazisində belə ona meydan oxumaq iqtidarındadır. Bu yeganə ciddi rəqib -Asiya 
avtoritarizminin paternalist formasıdır. Digər güman edilən mümkün rəqiblər isə: 1) ifrat 
millətçilik və ya faşizm; 2) islam; 3) dirçəlmiş neobolşevizmdir. Bu son üç hərəkatın hər 
biri ümumdünya miqyasında ideoloji hərəkata çevilməyə cəhd göstərərkən ciddi 
çətinliklərlə üzləşirlər. Nəzərə çarpan odur ki, bu hərəkatların hər üçünün müasir təbiyyət 
elmlərinin tələblərinə uyğunlaşmaq qabiliyyəti məhduddur və deməli, onlar, texnoloji 
cəhətdən getdikcə daha da qloballaşan iqtisadiyyata inteqrasiya olunmaqdan imtina 
etməyə məcburdurlar. 
Misal üçün faşizmi nəzərdən keçirək. Son illərdə etnik münaqişələr və miqrasiyalar 
ənənəvi liberal siyasət nəzəriyyəsində iri dəliklər üzə çıxarmışdır: vətəndaşları yalnız 
fərdlər kimi nəzərdən keçirməklə liberal dövlət real dünya xalqlarının qrup 
oriyentasiyasına məhəl qoymur, halbuki, onlar, pis və ya yaxşı olmasına baxmayaraq, 
mənşə ümumiliyi əsasında özlərini başqaları ilə eyniləşdirməkdən böyük məmnunluq 
duyurlar. Ancaq, bu heç də o demək deyil ki, həmin problem liberal dövlətlər üçün dəf 
edilməz bir şeydir. Onların əksəriyyəti, qlobal şəkildə fərdi hüquq prinsiplərinə 
istiqamətlənmiş bir mühitdə qrup plüralizminə əsaslanan institutlara müəyyən qədər yer 
ayırmağı bacarmışdır. Əksinə, məsələn, Serbiya kimi millətçiliyin daha ifrat təzahürlərinə 
meyl göstərən və dözümlülüyün fundamental liberal prinsiplərini pozan dövlətlər heç 
nəyə müvəffəq olmadılar. Belə ölkələrdə əhali bircinsli olmadığından, onların etnik 
təmizləmə aparmağa can atmaları faktı münaqişələrə, müharibələrə və müasir dövlətin 
iqtisadi əsaslarının dağılmasına gətirib çıxarır. Buna görə heç də qəribə görünməməlidir 
ki, Rusiya, Moldova və Macarıstan kimi ölkələrdəki bir neçə marginal narazı insan 
qrupundan savayı, Serbiya nə Şərqdə, nə də Qərbdə heç kim üçün nümunəvi cəmiyyət ola 
bilmədi. Etnik münaqişələrin yaxın zaman kəsiyində demokratiya üçün ciddi təhlükə 
olmasına baxmayaraq, bunun ötəri bir təzahür olacağını guman etməyə əsas verən bütöv 
bir səbəblər silsiləsi mövcuddur. Eynilə də, islam fundamentalizmi dalğası alovunun 
Yaxın Şərqin marginallaşmış qrupları arasında hələ də sönməməsinə baxmayaraq, heç bir 
fundamentalist dövlət industrializasiya prosesinin öhdəsindən gəlməyə qadir olduğunu 
sübut edə bilməyib. Hətta, zəngin təbii resurslara irsən yiyənməkdə bəxti gətirən 
dövlətlərdə belə, onlar, hakimiyyəti ələ keçirmələrinə kömək edən sosial problemləri 
səmərəli şəkildə həll edə bilməyiblər. İndiki İranda narazılıq səviyyəsi son dərəcə yüksək 
olaraq qalır. Elə bircə bu cəhət islam mədəniyyəti ənənəsi ilə bağlı olmayanların 
hamısında islam fundamentalizminə ikrah hissi oyadır. 
Liberal demokratiyanın bütün ideoloji rəqibləri adasında nisbətən ən az ciddi olanı 
kommunizmin yeniləşmiş formasıdır. Doğrudur, keçmiş kommunistlər Litvada, Polşada, 
Macarıstanda və Şərqi Almaniyada hakimiyyətə qayıdıblar və bununla bərabər keçmiş 
kommunist dünyasının digər hissələrində onlar hakimiyyəti müəyyən mənada, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
92 
ümumiyyətlə, heç zaman əldən verməyiblər. Lakin bu qruplar yalnız kapitalzmə keçid 
tempini bir qədər aşağı salmağa çalışır və geniş sosial sığorta sisteminin yaradılmasını 
tələb edirlər. İctimai rəy sorğularının nəticələri göstərir ki, onları başlıca olaraq 
təqaüdçülər, keçmiş kommunist elitasının üzvləri və köhnə sistem tərəfdarları olan digər 
xırda qruplar müdafiə edirlər. Neobolşeviklərin, iqtisadi proqramlarının perspektivdə 
uzunmüddətli iqtisadi yeniləşmə vəd etmədiyini isə heç xatırlatmamaq da olar. 
Faşizm, islam və neobolşevizmin qlobal ideoloqiyaya çevrilişi üçün kifayət qədər 
əsaslara malik olmamaları faktı, heç də o demək deyil ki, onlar öz reqional sferaları 
çərçivəsində yayılmaqda davam etməyəcəklər. Burada onlar yerli əhalinin həyat 
keyfiyətinə xeyli ziyan vuracaq və işlək demokratik siyasi sistemlərin birləşməsini 
geçikdirə və yaxud bəzi hallarda isə qeyri-mümkün edəçəklər. Lakin, onların bu 
regionların hüdudlarından kənarda etibar qazanaçaqlarına və hakimiyyətə gələçəklərinə 
ümid çox azdır. 
Nətiçədə paternalist Asiya avtoritarizmi özunun hansı formasındasa liberal 
demokratiyanın yeganə ciddi rəqibi olaraq qalır. Aydındır ki, Asiya avtoritarizmi də 
faşizm və ya islam kimi reqional hadisədir. Şimali Amerikada və ya Avropada heç kim 
konfusiyaçılığı milli ideologiya kimi qəbul etmək haqqında çiddi düşünmür. Lakin Asiya 
təçrübəsi, Qərb insanlarını Qərb cəmiyyətlərinin çatışmazlıqlarını elə bir həddə dərk 
etməyə məçbur etdi ki, buna yuxarıda sadalanan üç ideoloqiyadan heç biri nail ola 
bilməmişdir. Yalnız asiyalılar muasir texnologiya dünyasina uyğunlaşmağı və Qərblə 
rəqabət apara, özu də, demək olar ki, bir çox munasibətlərdə hətta, Qərbi üstələyə bilən 
kapitalist çəmiyyətləri qurmağı baçardılar. Asiyanın qlobal hakimiyyətdə payının 
durmadan artdığını güman etmək üçün təkcə bu fakt kifayətdir. Lakin Asiya dünyaya 
həm də ideoloji cəhətdən meydan oxuyur. 
Asiya alternativinə verilən məlum təriflər müasir Qərb siyasi fəlsəfəsinin sosial-siyasi 
sistemlərə yalnız institutsionalizm terminləri vasitəsilə tərif vermək həvəsinin ifratçılığı 
səbəbindən axsayır. Buna görə də tez-tez belə bir fikir eşitmək mümkündür ki, "yumşaq" 
Asiya avtoritarizmi nisbətən azad bazarı nisbətən güçlü siyasi hakimiyyətlə -fərdi 
hüquqlar hesabına qrup konsensusunu dəstəkləyən hakimiyyətlə birləşdirir. Bu cür təhlil 
müəyyən ölçüdə doğrudur, ancaq onda Asiya cəmiyyətlərinin əhəmiyyətli bir xüsusiyyəti 
nəzərdən qaçırılır. Ənənəvi Asiya mədəniyyətlərində siyasi hakimiyyət, institutların 
düzgün qurulmasından daha çox fundamental sosial strukturların uzlaşmasını təmin edən 
geniş kütlə mənəvi tərbiyəsinə əsaslanır. (Bu mənada konfusiyaçılığın oriyentasiyası 
klassik Qərb siyasi fəlsəfəsi oriyentasiyasını xatırladır). Başqa sözlə, müasir Qərb siyasi 
düşüncəsi birinci və ikinci səviyyələrə söykənərək, yuxarıdan aşağıya ədalətli sosial 
quruluş qurmağa çalışdığı halda, ənənəvi Asiya mədəniyyətləri dördüncü və üçüncü 
səviyyələrdən başlayaraq yuxarıya doğru irəliləyir. Buna görə də, konfusiyaçılıq fərdi 
individualizmi ailəyə - Çin cəmiyyətinin fundamental tikinti blokuna tabe etdirmək üçün 
fərdləri sosiallaşdırır. Daha iri siyasi strukturlar daha aşağı səviyyəli bu cür 
elementlərdən təşkil olunmuşdur: nəsil ailələrin ailəsini təmsil edir, bütün Çin imperiya 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
93 
sistemi isə bütövlükdə Çin xalqının ailəsi deməkdir, özü də imperatorun hakimiyyəti 
ailələr atasının hakimiyyəti nümunəsi üzərində qurulur. 
Asiya cəmiyyətləri dördüncü səviyyədən başladığına və sonra yuxarı irəlilədiklərinə görə 
onların yaratdıqları və yaxud bir araya sığışa bildikləri siyasi strukturlar tipi bir qədər 
qeyri-müəyyən olaraq qalır. Buna görə də modernləşmiş Asiya cəmiyyətləri iyirminci 
yüzillikdə konfusi alimi Du Veyminin "Siyasi konfusiyaçılıq" adlandırdığı şeyi "adi 
həyat" konfusiyaçılığından ayıra bilməyə müvəffəq oldular. Müfəssəl işlənib hazırlanmış 
mandarinlər və xeyirxah alimlər iyerarxiyasına malik imperiya sisteminin mövcudluğunu 
diqtə edən ənənəvi siyasi konfusiyaçılıq nisbətən xeyli asanlıqla bir kənara atıla və 
cəmiyyətdəki fikir birliyinə heç bir ziyan vurulmadan müxtəlif formalı siyasi institutlarla 
əvəz edilə bilərdi. Buna görə də, Asiya alternativini parlamentin mövcudluğu kimi 
konkret institutların varlığı və yaxud bəzi fərdi hüquqların yoxluğu ilə eyniləşdirmək 
doğru deyildir. Asiya alternativinin mahiyyəti ondan ibarətdir ki, o, fərd əsasında 
hüquqlar deyil, güclü sosial strukturların və ictimai həyatın özülünü təşkil edən dərindən 
kök atmış mənəviyyat kodeksi əsasında qurulmuş bir cəmiyyətdir. Belə cəmiyyət həm 
demokratik (Yaponiya), həm də yarıavtoritar (Sinqapur) dövlətdə mövcud ola bilər. Bəzi 
institutların bu tip sosial quruluşla (məsələn, kommunizm) bir araya sığmadığı aydın 
görünsə də, o, institutlara görə deyil, sosial strukturlara və onların mədəni fikir birliyinə 
əsasən müəyyən edilir. 
 
ASİYA VƏ AMERİKADA VƏTƏNDAŞ CƏMİYYƏTİ 
 
Əgər Asiya alternativinin bu cür qeyri-institutsional formaya malik olması fikrilə 
razılaşsaq, onda bütün dünyada demokratiyanın gələcəyi üçün bəzi maraqlı nəticələrin 
onunla bağlı olduğunu dərk edə bilərik. Əwələn, konfusiyaçılığın və digər ənənəvi Asiya 
mədəniyyəti elementlərinin Asiyada liberal demokratiyanın genişlənməsinə ciddi 
maneələr törədə biləcəyi çox şübhəlidir. Onların belə bir maneə təşkil edəcəyini, 
Sinqapurun keçmiş baş naziri Li Kvanyu kimi asiyalılar və Qərbin Samuel P.Xantinqton 
kimi nümayəndələri iddia edirlər. Li Kvanyunun fikrincə bunun əksini düşünmək 
konfusiyaçılığı bilərəkdən, tamahkarcasına təhrif etməkdir; o, konfusiyaçılığı, 
hakimiyyətdə olduğu konkret vaxtda Sinqapurda qurmağı münasib saydığı siyasi 
quruluşla eyniləşdirir. Tayvan və Koreya kimi digər Asiya cəmiyyətləri son on il ərzində 
yaxşı tanınan Qərb demokratiyası istiqamətində irəliləmiş və bununla yanaşı öz 
konfusiyaçı xarakterlərini itirməmişlər. Burada, Yaponiyanın yarıkonfusian 
mədəniyyətinin iki nəslin həyatı boyunca demokratik institutlara tamamilə uyğun 
gəldiyini xatırlatmamaq da olar. 1993-cü ilin iyulunda, liberal-demokrat partiyası öz 
hakimiyyətini itirərkən başlayan siyasi həcrmərclik bir müddətdən sonra Yaponiyanı, 
indikindən daha da çox amerikan tipli demokratik dövlətə çevirəcək prosesin başlanğıcı 
demək idi. Son illərdə Qərb və demokratiya əlehinə Sinqapurda və Malaziyada rəsmi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
94 
şəxslər və intellektuallardan eşidilən təcavüzkar ritorika daha çox Li və Malaziyanın baş 
naziri Datun Seri Maxatir kimi xadimlərlə bağlıdır. Onları yeni liderlər nəsli əvəz edəndə, 
çox güman ki, hər iki cəmiyyət demokratiyanın yapon-tayvan-koreya versiyasının əksinə 
deyil, elə o istiqamətdə hərəkətə başlayacaqdır. 
Xantinqtonun səhvi təbiəti etibarilə konseptual səhvdir. O, konfusiyaçılığın mahiyyətini 
siyasi konfusiyaçılıq kimi müəyyən edir, halbuki konfusiyaçılıq daha aşağı səviyyədə ailə 
və digər sosial münasibətlər haqqında təlimdir. Nəzəri cəhətdən, konfusian sosial 
strukturlara demokratik siyasi institutlarla birgə və çox uyumlu şəkildə yaşamağa imkan 
verməyəcək heç bir səbəb mövcud deyil. Əslinə, qalsa hətta bunun əksini, son illərdə 
sonuncuların məhz birincilər sayəsində daha da gücləndiyini sübut etmək olar.  
Digər tərəfdən, konfusiyaçılığın müasir demokratiya ilə uyuşa bilməsi faktı heç də o 
demək deyildir ki, demokratiya hökmən Asiyaya nüfuz edəcəkdir. Gələcəkdə Asiyada 
demokratik institutların nüfuzu, burada Qərb institutlarının səmərəli cəhətlərinin deyil, 
Qərb cəmiyyəti və mədəniyyətinə xas problemlərin necə qəbul ediləcəyindən asılı 
olacaqdır. Bu nüfuz son iyirmi ildə xeyli sönükləşmişdir: təkcə ona görə yox ki, müasir 
kommunikasiya vasitələri Asiya əhalisini ABŞ-da nələr baş verdiyi ilə daha yaxşı tanış 
etdi, həm də ona görə ki, Amerikanın sosial problemlərinin (adətən zorakılıq halları, 
narkotika, irqi gərginlik, yoxsulluq, natamam ailələr və s. kimi tez-tez sadalanan 
problemlər) özü daha dərinləşmişdir. Başqa sözlə, amerikalılar birinci və ikinci 
səviyyələrdə müqayisə zamanı asiyalılara həqarətlə yanaşarkən, asiyalılar da üçüncü və 
dördüncü səviyyələrdə öz cəmiyyətlərinin Amerika üzərində müəyyən sayda başlıca 
üstünlüklərə malik olduqlarını dərk edirlər. Li Kvanyu kimi ABŞ-ın asiyalı tənqidçiləri 
belə güman edirlər ki, birinci və ikinci səviyyə üçüncü və dördüncü səviyyə ilə qırılmaz 
şəkildə bağlıdır, yəni fərdi hüquqlara əsaslanan liberal institutlar vətəndaş cəmiyyətinə və 
mədəniyyətə dağıdıcı təsir göstərir və demokratiya hökmən sosial strukturların iflasına 
gətirib çıxarır. Bu səbəbdən Asiyada liberal demokratiyanın taleyi xeyli dərəcədə ABŞ-ın 
nisbətən xırda instititsional problemlərin deyil, daha sərt sosio-mədəni problemlərin 
öhdəsindən nə qədər uğurla gələ biləcəyindən asılı olacaqdır. 
Doğrudan da, bir tərəfdə birinci və ikinci səviyyələr, digər tərəfdə isə üçüncü və 
dördüncü səviyyələr arasında müəyyən əlaqə mövcuddur, lakin bu əlaqə, Li və 
digərlərinin təsəwür etdiklərindən də xeyli qarışıq əlaqədir. Fərdi hüquqlara əsaslanan 
liberalizm, icma xarakterli güclü sosial strukturlar və dissiplinli mədəni vərdişlərlə 
tamamilə bir araya sığa bilər. Əslində, belə bir fikri təsdiq etmək olar ki, müasir 
demokratik dövlətdə vətəndaş cəmiyyəti və mədəniyyətin əsl əhəmiyyəti məhz elə 
onların həm siyasi, həm də iqtisadi ənənəvi liberal doktrinaya xas olan ayırıcı 
fərdiyyətçiliyi tarazlaşdırmaq və yaxud səngitmək qabiliyyətindədir. Amerika 
cəmiyyətinin Tokvil, Veber və bu kimi digər araşdırmaçılarının qeyd etdikləri kimi, 
Amerika heç vaxt bir-birindən ayrı düşmüş fərdlərin "qum yığını"na bənzəməmişdir, 
çünki digər amillər (amerikan protestantizminin təriqət xarakteri kimi) qrupların sıx 
birləşməsinə tarazlaşdırıcı təsir göstərmişdir. Yalnız son 50 ildə fərdiyyətçi istiqamət 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
95 
icma istiqamətini üstələmişdir. Amerikan sisteminin belə bir nəticəyə gəlib çıxması 
təsadüfi deyil. Ancaq onu heç cür qaçılmaz adlandırmaq olmaz, və o, heç də 
demokratiyanın məcburi nəticəsi deyildir. Konstitutsiyaların tədqiqatçısı Meri Enn 
Qlendonun qeyd etdiyi kimi, ABŞ, yalnız özünəməxsus bu cür Avropa 
demokratiyalarından tamamilə fərqli olan, "hüquqlar dilinə" malikdir. Bu liberal 
amerikan dialekti asiyalıların çoxunun ağlında per se demokratiya ilə səsləşməyə 
başlamışdır. 
Beləliklə, liberal demokratiyanın taleyini müəyyəndirməyə kömək edəcək mübarizə 
institutların hansı təbiətdə olmasına görə aparılmayacaqdır, çünki artıq bu məsələ barədə 
bütün dünyada xeyli dərəcədə konsensus əldə edilmişdir. Əsl mübarizə vətəndaş 
cəmiyyəti və mədəniyyət səviyyələrində gedəcəkdir. Öz avtoritar keçmişlərindən doğulan 
yeni demokratik dövlətlər üçün bu sferaların tənqidi əhəmiyyət kəsb etdiyi çoxları 
tərəfindən etiraf olunur. Ancaq, hazırda ABŞ-da baş verən "mədəniyyət müharibələri" 
göstərir ki, vətəndaş cəmiyyətinin sağlamlığı və dinamikası çoxdan mövcud olan və açıq-
aşkar stabillik dövrünü yaşayan demokratik dövlətlərdə də problematik məsələ olaraq 
qalır. 
 
Dilimizə çevirdi: T.İmranoğlu 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
96 
Jorj Polti 
 
"Bütün dünya ədəbiyyatı bir konspektdə - 36 dramaturji situasiya..." 
 
 
Səlim Babullaoğlu. ―36 dramatik situasiya‖ və ya bəşər günahlarının təsnifatı ..." 
 
Poltinin adı sənət tarixinə qızıl hərflərlə yazılıb. O, "36 dramaturji situasiya" adlı 
tədqiqatında 1200-dən çox dram əsərini sərf-nəzər eləmişdi. Jorj Poltinin əsəri zamanında 
və demək olar bütün proqressiv dünyada olduqca böyük diqqət cəlb eləmişdi. O, bütün 
ədəbiyyatda mövzu və süjetlərin 36-dan çox olmadığını söyləyirdi... 
 
POLTİ KİMDİR?  
 
Bizim hamımız bu dünyaya təcrübə qazanmağa və onu bölüşməyə gəlmişik: təcrübənin 
işarəsi, lazımlılığı dartışıla bilər.  
Bunu həyatıyla yanaşı əyani fəaliyyətə çevirənlər, dolayı yolla, bu işi iki dəfə görənlər 
yazıçılardır. 
Və bizim hamımız dəfələrlə hər bir yazıçının təkcə həyat və mütaliə təcrübəsinin bədii 
əsərdəki əksi ilə deyil, həm də yazıçılıq, yazı, ―mətbəx təcrübəsini‖ bölüşən yazılarıyla da 
rastlaşmışıq.  
Nüfuza çevrilmış, təsdiqini tapmış bir çox yazıçı və şairlər olub ki, ―kitabı necə 
oxumalı‖, ―gənc yazıçıya tövsiyyələr‖, ― düzgün oxu qaydaları‖, ―dünya ədəbiyyatı 
kitabxanası‖ və sair bu kimi esselər, məqalələr yazıblar.  
Belə yazıların praktik tərəfi bir yana, amma etiraf edək ki, onlar ən azı sevdiyimiz 
yazarlarla daha yaxın tanış olmaq imkanı verib bizə.  
 
―Təsnifləşdirmə-dərketmənin ən ali növüdür‖ 
          M.Plank 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
97 
―Təzə söz yazsan,  
onun təzəliyinə inansan,  
sonra da təzə sözlər olmur deyib  
gülsən, ağlasan,  
görəcəksən ki, sən daha maraqlısan…‖ 
 
           Bir şeirdən 
 
Məsələn, yəqin bir çoxumuz Hessenin, Borxesin və Brodskinin tərtib etdikləri ―Dünya 
ədəbiyyatı kitabxana‖larını maraqla oxumuşuq, bəlkə müqayisə belə eləmişik.  
Bu tip yazılar, bizi ən azı ―lazımsız kitabları oxumaq‖ yükündən qurtarıb, yaxud da ―əsas 
kitabları müəyyənləşdirməkdə‖ əvəzsiz kömək göstərib.  
Siyahını uzatmaq olarsa da bunu hər kəs qoy, oxucu kimi və fərdi qayda da eləsin.  
Hər bir adam ya şüurlu, ya da intuitiv olaraq ―əvəzolunmazlığını‖ hiss edir, bu hissin 
təminatçısı onun diriliyi, yalnız ona aid olan ömrüdür.  
Yazıçını isə həmin o ―hər bir adamdan‖ fərqləndirən bu əvəzolunmazlığı, təcrübəni dilə 
gətirmək imperativinin gücüdür.  
Yaradıcılığın erkən çağında bu güc yazanın gözlərini o qədər tutur ki, o, özündən əvvəlki 
irsin fərqində olmur(hərçənd tərsini düşünür), yaxud olmaq belə istəmir. 
Sonra isə nağıllardakı kimi üç yol ayrılır: biri qrafomaniyaya, biri susqunluğa, o biri isə 
ecazkar və yeni üsluba aparıb çıxarır.  
Bütün izmlər, konsepsiyalar, cərəyanlar, məktəblər həmin sonuncu yolboyu baş 
verənlərdir.  
Yalnız o yolun yolçuları şüurlu şəkildə anlayırlar (bu yerdə mən çox sevdiyim fikri bir 
dəfə də sitat gətirmək məcburiyyətində qalıram) ki, bir şey heç nəyə bənzəmirsə - o 
yoxdur (Pol Valeri) və bizim hamımızı əlifba kitabından plagiatda nə qədər desən ittiham 
eləmək olar. 
Görünür, dünya teatr tarixində dərin iz buraxmış, fyabların (fiabe) yaradıcısı olan Karlo 
Qozzini də ( Carlo Gozzi -1720-1806; görkəmli italyan dramaturqu, teatrşünası, məşhur 
əsəri ―Turandot‖ ) həmin bu məsələ ciddi şəkilə düşündürübmüş.  
Əks-təqdirdə, Höte (Johann Wolfgang von Goethe - 1749-1832; görkəmli alman şairi, 
filosofu və dövlət xadimi) o vaxta qədərki bədii-dramaturji irsi nəzərdə tutaraq bu sözləri 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
98 
deməzdi- onun vəfalı katibi Ekkerman yazır: ― ...Sonra Höte Qozzi və onun Venesiya 
dell‘arte teatrını xatırladı, orda aktyorlar müəllifdən yalnız süjeti alırlar, qalanı 
improvizədi.  
Qozzi hesab edir ki, yalnız 36 faciəvi situasiya var; Şiller (Johann Christoph Friedrich 
Schiller (1759-1805); görkəmli alman şairi, filosofu) daha çox olduğunu sübut eləmək 
üçün xeyli əziyyət çəkdi, amma heç 36-nı belə müəyyənləşdirə bilmədi‖ (bax: 
İ.P.Ekkerman ―Höteylə söhbətlər‖, Academia-1934 (Moskva) , səh. 495, 803). Venesiya 
teatrının tamaşaçısı olan Höte Qozziylə görüşmüşdümü? Və bu məsələ şəxsi söhbətdəmi 
danışılmışdı?  
Bəlkə Höte Qozzinin hansısa tədqiqatını oxumuşdu? Bu sullara indi cavab vermək 
çətindi. Amma bir şey yəqindi ki, problem çoxlarını düşündürüb və bu gün də rahat 
buraxmır. 
Məsələn, 2003-cü ildə Rusiyanın Bates VİAG agentliyinin reklamçıları müasir reklam 
reallıqlarını-çarxları, xəbərləri araşdırıb bu qənaətə gəldilər ki, bütün reklamları ―30 süjet 
və mövzu‖ deyə ümumuləşdirmək olar.  
Düşünülə bilər ki, reklamçıların məsələyə nə dəxli var? Amma sənət olub-olmamasını 
kənara qoysaq, reklam filmləri və ya çarxlarının kinodan ayrılmış bir qol olduğu kimsə 
də şübhə doğurmaz; kino isə özünə qədər poeziya→dramaturgiya→nəsr yolunu 
keçmişdi.  
Günümüzdən bir az əvvələ qayıdaq. 1972-cı ildə, Qozzidən 150 il sonra bu məsələdə ən 
təəccüblü mövqeni Borxes (Jorge Luis Borges -1899-1986; görkəmli argentina şairi, 
nasiri, esseisti , publisisti) ortaya qoymuşdu, adını ―Dörd hadisə‖ kimi də tərcümə etmək 
mümkün olan ―Los cuatro ciclos‖ başlıqlı kiçik hekayəsində o yazırdı: ― Cəmi dörd 
əhvalat var.  
Onlardan biri, ən qədimi istehkama çevrilmiş şəhər haqqındadı : şəhərə hücum edirlər və 
qəhrəmanlar onu qoruyur (Troya- S.B)... İkinci birinci ilə bağlıdı, qayıdış haqqındadı 
(Odissey- S.B.)...Üçüncü- axrarışdı, onu əvvəlkinin başqa variantı saymaq olar (Yason- 
S.B.) ... 
Üçüncü müqəddəsin intiharı, özünü qurban verməsi haqqındadı (Odin, Atis- S.B.)...  
Əhvalatlar cəmi dörddü. Və nə olur olsun, biz yalnız həmin hadisələri bu və ya başqa 
şəkildə nağıl edəcəyik.‖ 
İndisə daha əvvələ qayıdaq. Qozzi tərəfindən ilk dəfə söylənilən, bəlkə də yazılan, 
zamanında Höte tərəfindən lazımınca qiymətləndirilən, əslində elə ―Höteylə söhbətlər‖ 
kitabıyla unudulmayan, uzun onillər sonra yenidən dövriyyəyə buraxılan məsələ Jerar de 
Nervalı (Gerard Labrunie de Nerval -1808—1855; romantik məktəbə mənsub tanınmış 
fransız yazıçısı, şairi və dramaturqudur) da məşğul etmışdi, amma Nervalın da 
hesablamaları 30-dan o yana keçməmişdi, hətta bəzi mənbələrə görə 24-dü.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
99 
 
Problemi adını sənət tarixinə qızıl hərflərlə yazmış Polti çözmüşdü. O nəyi müəyyən 
etmişdi? Hələlik həyatı və bioqrafiyasıyla bağlı onsuz da kasad məlumatlar olan müəllifi 
bir kənara qoyub onun bütün ədəbiyyatın süjet- mövzu təsnifatını vermiş ―36 dramatik 
situasiya‖ əsərinə , daha doğrusu əsərdən çıxarışa- qısa siayhıya nəzər salaq: 1) yalvarış; 
2) xilas; 3) cinayət əvəzinə intiqam; 4) bir qohumdan digər qohuma və ya qohumlara 
görə intiqam; 5) təqib; 6) qəfil bədbəxtlik; 7) özgə qəddarlığının və bədbəxtliyinin 
qurbanı; 8) qiyam; 9) cürətli cəhd; 10) qaçırılma; 11) sirr, və ya tapmaca; 12) bir şeyin 
əldə olunması və ya məqsədə çatma; 13) yaxınlara nifrət; 14) yaxınların rəqabəti; 15) 
qətlə aparıb çıxaran adyülter ( zina, vəfasızlıq) ;16) ağılsızlıq və ya dəlilik; 17) nəhs tale 
yazısı ; 18) məhəbbbətə görə biixtiyar cinayət; 19) zorən yaxın adamın qatilinə 
çevrilmək; 20) ideal naminə özünü qurban, fədailik; 21) yaxınlarına görə özünü qurban 
vermək; 22) ehtiras üçün hər şeyi qurban; 23) qaçılmazlıq və vacibat üzündən yaxın 
adamın qurban verilməsi; 24) bərabər olmayanların rəqabəti; 25) yenə adyülter (zina, 
vəfasızlıq, xəyanət); 26) məhəbbət cinayətləri; 27) doğma və ya sevimli insanın 
şəərəfsizliyindən xəbər tutmaq; 28) sevgi maneələri və ya əngəlləri; 29) düşmənə sevgi; 
30) şöhrətpərəstlik və hakimiyyət sevgisi; 31) Yaradana üsyan; 33) məhkəmə səhvi; 34) 
vicdan əzabı; 35) itirilən və tapılan; 36) yaxınların itkisi 
 
İndisə gəlin təsnifata uyğun bəzi əsərləri xatırlayaq: Şekspir -―Hamlet‖(4) ; Şiller-
―Quldurlar‖ (5); Molyer -―Don Juan və ya Esxil- ―Zəncirlənmiş Prometey‖(5,31); Zolya-
―Pul‖və ya Anfons Dode -―Tartarenin sonu‖(6) Şiller-― Vilhelm Tepl‖ və Zolya -
―Jerminal‖ (8); Esxil- ―Prometey-od oğrusu‖, Jül Vernin bir çox macəra romanları (9); 
Mopassan- ―Pyer və Jan‖ (14); Qonkur -―Əxlaqsız Eliza‖(16); Esxil, Sofokl, Kornel və 
Volterin ―Edip‖i(18) ; Hüqo- ―Kral şənlənir‖ (19); Tolstoy -―Dirilmə‖(20); Qonkur- 
―Zemgano qardaşları‖(21); Şekspir- ―Antoni və Kleopatra və ya Puşkin- ―Misir 
gecələri‖(22) Esxil- ―İfiqeniya‖və ya Hüqo ―93-cü il‖ (23); Şiller- ―Mariya Stüart‖(24); 
Flober- ―Madam Bovari‖ və ya Tolstoy- ―Kreyser sonatası‖ (25); Sofokl - 
―Fedra‖(26);Şekspir- ‖Romeo və Cülyetta‖(29), Şekspir- ‖Maqbet‖ və ―III Riçard(30); 
Şekspir-.‖Otello‖ (32) ;Dostoyevski- ―Cinayət və cəza‖ (34); Jül Vern- ―Kapitan Qrantın 
uşaqları (35) 
Bu siyahıya əlbəttə ki müvafiq bölmələrə uyğun olaraq, Servantesin ―Don Kixot‖unu, 
Dümanın ―Üç müketçi‖sini, Rablenin ―Qarqantua və Pantaqrüel‖ini, Dostoyevskinin 
―Anna Karenina‖sını, Tolstoy, ―Tövbə‖sini, Çexovun ―6 saylı palatasını‖, Qorkinin 
―Ana‖sını, Strinberqin ―Tənha‖sını, Hessenin ―Yalquzağ‖ını, Hamsunun ―Viktoriya‖ və 
―Pan‖ını, ―Kafkanın ― Hökmü‖nü, Bekketin ―Qodonu gözlərkən‖ini, Kamyünün 
―Yad‖ını, ―Sartrın ―Divar‖ını, Oruelin ―1984‖ünü, Nabokovun ― Edam kötüyü‖ və 
―Lolita‖sını, Pinterin ―Məşuq‖unu, daha nələri və nələri əlavə eləmək olar. Hətta bütün 
dünya ədəbiyyatını. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
100 
Şəxsən mən mövzu və ya situasiya başlıqlarına təkrar baxdıqca, kursoru aşağı yuxarı 
çəkdikcə yaddaşımı zorlamadan milli ədəbiyyatımızdan bir çox nəsr və dram əsərlərini, 
filmləri xatırlayırdım: ―Nadanlıq‖, ―Şamdan bəy‖, ―Nadir Şah‖, ―Xırs Quldurbasan‖, 
―Hacı Qara‖, ―Sevil‖, ―Almaz‖, ―Oqtay Eloğlu‖, ―Dağılan tifaq‖, ―Ölülər‖, ―Topal 
Teymur‖, ―Şeyx Sənan‖, ―İblis‖, ―Leyli Məcnun‖ və ümumiyyətlə Nizaminin ―Xəmsə‖si 
, ―Əli və Nino‖, ―Qətl günü‖, ―Qılınc və qələm‖, ―Məşhər‖, ―Ömür urası‖, ―Babək‖, 
―Nəsimi‖, ―Bizim Cəbiş müəllim‖, ―Gün keçdi‖, ―Dədə Qorqud‖,―Beşmərtəbəli evin 
altıncı mərtəbəsi‖, ―Qayınana‖, ―Əhməd haradadır‖, ―Onu bağışlamaq olarmı?‖ və sair və 
ilaxır... Siyahını hər kəs daha böyük, daha intizamlı təsəvvür edə bilər deyə qaıyıdıram 
Poltiyə. 
―36 dramatlk situasiya‖ dan başqa daha bir məşhur tədqiqatı- ―Rəmzləri kəşf etmə sənəti‖ 
ilə xatırlanan fransız yazıçısı, sənətşünası və teatr xadimi Jorj Polti ( Georges Polti ) 
1868- ci ildə anadan olub, zamanında kifayət qədər tanınıb, xüsusən sürrealistlərlə 
yaxınlığı ilə seçilib.  
Ölüm tarixi haqqında dəqiq olmayan müxtəlif məlumatlar var .  
Qardaşı Jülyen Polti ( Julien Polti ; 1877-1953) dünya çapında tanınmış memar olub. 
1896-cı ildə fransızca çap olunan ―36 dramatik situasiya‖ 1916-cı ildə ilk dəfə ingilis 
dilində çap olunub. Sonradan Fransanın, İngiltərənin və ABŞ-ın ―Fayard‖, ―Gallimard‖, 
―Penguin‖, ―Ridgewood-New Jersey‖ və başqa nəşriyyatları, elmi mərkəzləri tərəfindən, 
eləcə də onlarla dildə və interpretasiyada, gah ―situasiyalar‖, gah ―süjetlər‖, gah 
da―motivlər‖ deyə nəşr olunur, xatırlanır.  
Hərçənd akademik ədəbiyyatşünaslıq ―situasiya‖, ―süjet‖, ―motiv‖ kateqoriyalarnı dəqiq 
sərhədlərlə ayırsa da onların arasında şərti bərabərlik işarəsi qoymaq da olar. Amma yenə 
də ―dramatık situasiyanın- personajdan güclü vəziyyət‖ kimi səciyyəsi nəzərə alınaraq 
məhz ―sitauasiya‖ sözünə üstünlük verilib, necə deyərlər, məhz ―situasiyada hər şey 
özünü faş edir‖.  
Başqa tərəfdən, bu təsnifatın banisi hesab olunan Qozzinin Höte tərəfindən sitat olunan 
fikrində ―faciəvi situasiyadan‖ danışılırdı ki, görünür ―dramatik‖ sözüylə Polti bir 
tərəfdən faciəviliyi, digər tərəfdən isə bütövlükdə ―janrı‖ nəzərdə tuturdu .  
Hər halda o öz tədqiqatında 1200-dən çox dram əsərini sərf-nəzər eləmişdi. 
Jorj Poltinin əsəri zamanında və demək olar bütün proqressiv dünyada olduqca böyük 
diqqət cəlb eləmişdi. Voloşin ( Maksimilian Voloşin (1877-1932); görkəmli rus 
şairi,tərcüməçisi, rəssamı, ədəbiyyatşünası və ictimai xadim) ölümünə bir neçə ay qalmış 
qeydə aldığı gündəliklərində 1916-20 –ci illərə təsadüf edən Paris günləri və Jorj Polti 
haqqında yazırdı: ―...  
O axşam, daha əvvəllər ―36 dramatik situasiya‖ əsərinin müəllifi kimi tanıdığım Jorj Polti 
ilə tanış oldum.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
101 
 
Bilirdim ki, bu adam ―Hötenin Ekkermanla söhbətləri‖ kitabına əsasən bir mətləbin izinə 
düşmüş , onu tapmış və sübut eləmişdi. Belə ki, həmin kitabda Höte Qozziyə istinad 
edərək bütün ədəbiyyatda mövzu və süjetlərin 36-dan çox olmadığını söyləyirdi.  
Amma Karlo Qozzinin işləri arasında belə bir araşdırmaya heç kim rast gəlməmişdi.  
Polti bunun doğru olduğunu sübut etmişdı və belə çıxırdı ki, həmin yazıları tapmışdı...  
Polti mənə həm də ―Merkür‖ün köhnə saylarındakı "gemographia‖- qanın təsviri və 
təhlili ilə bağlı yazılarından danışdı. O axşam biz görüşdük.  
Şekspirdən, Bodlerdən, dramatirji təcrübədən danışdıq, o mənə bəzi yazılarının surətini 
hədiyyə elədi...‖ 
İnqilaba qədərki ―Teatr və incəsənət‖ jurnalında, ―Paris məktubları‖nın birində 
A.V.Lunaçarski (Anatoli Vasilyeviç Lunaçarski (1875-1933; rus-sovet yazıçısı, 
tərcüməçi, publisist, sənətşünas, akademik, maarif naziri, siyasi xadim) 
yazırdı : ―Hötenin Ekkermanla söhbətləri‖ndə ― Qozzi, cəmi 36 faciəvi situasiya 
olduğunu iddia edir, özü də Şiller də bunun üzərində çox baş sındırıb və nəhayət 
razılaşıb‖. Bu olduqca impozant məqamdı . Qozzi XVIII əsrin ən itizəkalı, hazırcavab 
yazıçılarındandır.  
Və birdən Höte, Şiller kimi dramaturqlar ilk baxışdan məhdud görünən bu rəqəmlə 
razılaşırlar. İndi Polti bunu təsdiq edir, adlarını verir, özü də xeyli sayda keçidlər və 
variantlar sadalayır.  
O bunu necə hesablayıb? Bütün dövrlərdən və ədəbiyyatlardan olan 1200 dramaturji əsəri 
təhlil edib, bölmələrə, başlıqlara ayırıb, 8 000 -ə yaxın personajın taleyini 
izləyib,ümumiləşdirmə aparıb. 
Əlbəttə, o burda heç bir mistik və kabbalistik bir şey görmür və bilir ki, onunla asanlıqla 
razılaşmamaq da olar, bəzi variant və varisasiyaları birləşdirmək olar.  
Hər necə olur-olsun, deməli bütün dəyişmə cəhdləri 36 rəqəminin ətrafında baş verəcək.  
Mən Poltinin siyahısını göz atıb onu yoxlamaq istədim. Amma təxəyyülümü necə zora 
salmağa cəhd etdimsə də başa düşdüm ki, yeni şərait deyə tapdığım təzə situasiya artıq 
müəllif tərəfindən başqa bir əsas variantın törəmə variasiyası kimi nəzərə alınıb.Şiiler 
təvazökarlıqla tapdığı əsas situasiyaların heç 30-a çatmadığını deyirdisə, Polti onu 
ustalıqla, bəzən bir məqamı, notu iki, hətta üç dəfə bu və ya başqa variantda qeyd edir. 
(...) Bütün ziddiyyətli tərəfləri ilə yanaşı kitab olduqca diqqətəlayiq və lazımlıdı.‖ .  
Polti təsnifatının ixtisarla təklif olunan rus variantını təqdim etməmişdən əvvəl Belyanski 
və Vdovenko bunları da qeyd eləməyi unutmurlar: ―  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
102 
Nəzərə almaq lazımdır ki, Poltinin təqdim etdiyi süjetlər yox, motivlər, şəraitlər, 
situasiyalardır... 
Polti tədqiqatının zəif yeri məncə onu tarixdənkənar, tarixilikdən kənar olmasındadır.  
Ona görə də bu gün elə şəraitlər var ki, onlar, necə deyərlər, ya ―səslənmirlər‖, ya da 
başqa keyfiyyətdə, özgə cürə görünürlər. İnsan, onun dünya görüşü, qanunlar, ailə və 
nigah münasibətləri, onu tənzimləyən hüquq indi tamam başqadır.  
İşin digər zəif yeri,Lunaçarski tərəfindən doğru qeyd olunan kimi, vahid təsnifat 
prinsipinin olmamasıdır, təsnifatında o olduqca azad davranıb, bəzən bir situasiyanın 
variantları özləri müstəqil variantlar kimi çıxış edə bilərlər.‖ 
―İstənilən təsnifatdakı səhvlər əşya və hadisələrin təbiətinə, səciyyəsinə təsir etmirsə də, 
nəzəriyyənin və onun dərkinin də inkişafına mütləq təsir edir‖ (A.Mirzəcanzadə) - bu 
məqam nəzərə alınmaqla Poltinin günümüzədək dartışılan tədqiqatı böyük ehtimalla 
ədəbiyyat durduqca, yazıldıqca öz aktuallığını saxlayacaq, imrpovizə olunacaq, təsdiq və 
inkar ediləcək, ixitisar və əlavələrə məruz qalacaq.  
Çünki bəşər yaradıcılığı olan ədəbiyyatın məhvərində elə insanın özü dayanır.  
Səhvləri və günahlarıyla. Əlbəttə Poltinin əsəri bədii və analitik təfəkkür üçün yeni 
ideyalar və perspektiv vəd edir amma şəxsən mənim üçün Polti ―bölgüləri‖ yalnız bir 
əsas məqamıyla maraqlı oldu. Anladım ki, bir çox məsələlərlə olduğu kimi bu bölgünün 
də əsasında yenə üç böyük səmavi kitabda əksini tapan, həzrəti Musaya Sinada bəxş 
olunmuş qadağa-qanunlar (dekaloq), həzrəti İsanın ―Dağdakı moizələri‖, həzrəti 
Məhəmmədin insanları tez-tez saqındırdığı böyük günahlar durur. Və Polti tədqiqatının 
doğru adı bəlkə ―Bəşər günahlarının təsnifatı‖ ola bilərdi. 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
103 
Jorj Polti 
 
36 dramaturji situasiya 
 
1. Yalvarış. 
 
Siutasiyanın elementləri: 1) təqibçi; 2) təqib olunaraq kömək, sığınacaq və bağışlanmaq 
istəyənin yalvarışları; 3) müdafiənin, özü də müdafiə üçün ilk başdan qərarlı olmayan, 
tərəddüd edən, özünə əmin olmayan və elə buna görə də yalvarışları, situasiyanı həm 
emosional olaraq,həm də kəmiyyətcə gücləndirən, köməyə tələsməyən güc;  
 
Nümunələr: 1) təqib olunanlar, qaçanlar düşməndən qorunmaq, xilas olmaq üçün hər 
hansı bir gücə,nəhəngə yalvarırlar;2) qadağan olunmuş dini borcunu yerinə yetirmək 
istəyənlər kömək istəyirlər;3) ölmək və canını tapşırmaqdan ötrü sığınacaq üçün 
yalvaranlar; 4) gəmidə qəzaya uğrayaraq sığınacaq axtaranlar; 5) ölkəsini biabır etmiş və 
ordan qovulmuşların yalvarışları və mərhəmət istəmələri; 6) bağışlanma:əfv üçün, şəfa və 
xilas üçün yalvarışlar; 7) bədənin və ya cəsədin, xatirə olan əşyaların, tutyaların 
qaytarılması üçün xahiş və yalvarışlar;8)iqtidar sahiblərinə əziz adamların və qohumların 
bağışlanması üçün yalvarışlar;9) bir qohuma digəri üçün ağız açma və yalvarışlar; 10) 
məşuqun anasına onun adından xahiş və yalvarma;  
«36 dramatik situasiya» fransız yazıçısı və sənətşünası Jorj Polti tərəfindən hazırlanan, 
xəyalən və ya real təhkiyədə mümkün hər bir dramatik stiuasiyanı indeksləşdirmək və 
qətiləşdirmək məqsədi güdən təsviri siyahıdır.  
 
Bunun üçün Polti 1200-dən artıq klassik yunan mətnlərini, eləcə də fransız klassikasını 
və dövrünün çağdaş ədəbiyyatını təhlil edib. 
 
Qismən də digər Avropa ədəbiyyatlarını. Tədqiqatına giriş yazısında Polti yazır ki, artıq 
ona qədər bu işi görmüş olan və yenə 36 rəqəmi və ya 36 stiuasiya üzərində dayanan 
Karlo Qozzinin işini davam elətdirib. Yaxud təkmilləşdirib. Bu siyahı daha böyük 
nümunələr və izahların yer aldığı eyniadlı kitabdandır.  
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
104 
Tədqiqatın fransızca olan orijinal versiyası 1896-cı ildə nəşr olunub. Əksər 
ədəbiyyatçıların, xüsusən (kino+) dramaturq və senaristlərin stolüstü kitabı olan ingilis 
variantının ilk nəşri 1916-cı ildə mümkün olub və indiyədək də təkrar-təkrar nəşr 
edilməkdədi. Əvvəl və sonralar da oxşar, xüsusən də çağdaş reallıqları nəzərə alan 
yeniləmə cəhdləri çox olub, amma Poltinin təsnifatı ən populyar və uzunömürlüdür 
desək,yalnız 100 ilə yaxındır ki, təsdiqini tapan həqiqəti bir daha dilə gətirmiş olacağıq. 
 
2.Xilas. 
 
Situasiyanın elementləri: 1) bədbəxt;2) hədələyən və təqib edən;3) xilaskar; 
 
bu situasiya əvvəlkindən onunla fərqlənir ki,əvvəlkində təqib olunan tərəddüd edən, 
yalvarılan gücə sığınırdı, burda isə xilaskar qəfil peyda olur və heç bir tərəddüd etməyən 
bədbəxti xilas edir 
 
Nümunələr: 1) məhkumların xilası; 2) uşaqların taxt-tacda valideynlərini əvəz  
etməsi;3) dostlar və ya yadlar, gözlənilməz kəslər tərəfindən nə vaxtsa edilmiş  
yaxşılıq və ya qonaqpərvərlik müqabilində xilas; 
 
3.Cinayət əvəzinə intiqam. 
 
Situasiyanın elementləri: 1) qisasçı; 2) günahkar;  
 
Nümunələr: 1) öldürülmüş valideyn və ya başqa bir qohum üçün inkişaf edən xətlə 
cərəyan edən intiqam; 2) varis və ya övlad üçün intiqam; 3) təhqir olunmuş uşaq üçün 
intiqam; 4) qadınına, namusuna qəsd və ya qəsdə cəhd üçün intiqam; 5) sevgilinin qətli 
üçün intiqam; 6) qətl edilmiş və yaralanmış dost üçün intiqam; 7) yoldan çıxarılmış 
bacıya görə intiqam; 8)bilərəkdən vurulmuş ziyana görə intiqam; 9) zorlanmaya görə 
intiqam; 10) məxsus olduğun şeydən məhrumiyyətə görə intiqam; 10) bütün cinsdən 
onun bir nümayəndəsinin yalanına görə intiqam; 11) cinayətkarların peşəkar təqib 
olunması; 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
105 
4. Bir qohuma digər qohuma və ya qohumlara görə intiqam. 
 
Situasiyanın elementləri: 1) bir yaxın adamına vurulan ziyan, inciklikləri  
xatırlama, 2) yaxın adamlar üçün verilən qurbanlar; 3) qisas alan qohum;  4)bu  
incikliklərin səbəbkarı, ziyankar qohum;  
Nümunələr: 1) atadan anaya, anadan ataya görə intiqam; 2) qardaşlardan  
öz oğluna görə intiqam; 3) atadan öz ərinə görə intiqam; 4) ərdən ataya görə  
intiqam;  
 
5. Təqib. 
 
Situasiyanın elementləri: 1) törədilmiş cinayət və tale əhəmiyyətli səhv, gözlənilən cəza, 
əvəz; 2)səhv və ya cinayətə görə cəzadan və hesabdan qaçan, gizlənən şəxs; 
 
Nümunələr: 1) siyasi cinayətə və ya quldurluğa görə məhkəmə təqibi; 2) sevgidəki səhvə 
görə təqib; 3) qəhrəmanın ondan üstün olan güc tərəfindən təqibi; 
4) yalançı dəlinin, özünü dəliliyə qoymuş şəxsin psixiatrla mübarizəsi; 
 
6. Qəfil bədbəxtlik. 
 
Situasiyanın elementləri: 1) məğlub güc; 2) qalib düşmən və ya carçı; 
 
Nümunələr: 1)məğlubiyyət; 2) dağıdılmış yurd, vətən; 3) bəşəriyyətin süqutu; 4) təbii 
fəlakət; 5) monarxın devrilməsi; 6) naşükürlük; 7) ədalətsiz cəza və ya düşmənçilik; 8) 
qəzəb; 9) sevgilinin və ya ərinin gedişi; 10) valideynlərin uşağını itirməsi; 
 
7. Özgə qəddarlığının və bədbəxtliyinin qurbanı. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
106 
Situasiyanın elementləri: 1) başqasına zülm edən və ona bədbəxtlik gətirən adam; 2) 
bədbəxtliyin və başqa birisinin qurbanı olan gücsüz; 
 
Nümunələr: 1) günahsız şəxsin təkəbbürlü intriqaların qurbanı olması; 2) günahsız şəxsin 
haqq sahibi və ya qorumağa borclu olan şəxs tərəfindən müflisləşməsi və ya istismarı; 3) 
gücün iqtidarını itirməsi; 4) əvvəllər sevilən və əziz olan adamın onu unutduqlarını dərk 
etməsi; 5) bədbəxtlərin bütün ümidlərini itirməsi; 
 
8.Qiyam. 
 
Situasiyanın elementləri: 1) tiran; 2) sui-qəsdçilər; 
 
Nümunələr: 1) bir nəfərin hazırladığı sui-qəsd; 2) bir neçə adamın hazırladığı sui-qəsd; 3) 
bir adamın başqalarını da cəlb etdiyi üsyanı; 4) çoxluğun üsyanı 
 
9. Cürətli cəhd. 
 
Situasiyanın elementləri: 1) dikbaş; 2) dikbaşın qarşı çıxdığı obyekt ; 3)düşmən və ya 
qarşı tərəf; 
 
Nümunələr: 1) müharibəyə hazırlıq; 2) müharibə, döyüş; 3) obyektin qaçırılması; 4) 
qaçırılmış obyektin qaytarılması; 5) təhlükəli və macəralarla dolu hadisələr; 6) sevimli 
qadını ələ keçirmək üçün təhlükəli işlər; 
 
10. Qaçırılma. 
 
Situasiyanın elementləri: 1)qaçıran, ələ keçirən; 2)qaçırılan; 3) qaçırılanı qoruyan, qaçışa 
mane olan, müqavimət göstərən;  
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
107 
Nümunələr: 1)qadının öz razılığı olmadan qaçırılması; 2) qadının öz razılığı ilə 
qaçırılması; 3) qadının onu qaçırdanı öldürmədən qaytarılması; 4) qadının onu qaçırdanı 
öldürülməsi ilə müşayiət olunan qaytarılması; 5) dostun, yoldaşın əsirlikdən və 
həbsxanadan qaçırılması; 6) qaçırılmış uşağın geri qaytarılması; 7) yolunu azmış qəlbin 
islahı və ya geri qaytarılması; 
 
11. Sirr, və ya tapmaca. 
 
Situasiyanın elementləri: 1) sirri yaradan və ya nəyisə gizlədən; 2)sirri tapmağa və nəyisə 
öyrənməyə çalışan; sirin canı, sirli olan; 
 
Nümunələr: 1) ölüm qorxusu altında bir adamın və ya əşyanın axtarılması; 2) ölüm 
qorxusu altında sirrin çözülməsi; 3) təhdid edilən qadının təklif etdiyi sirr; 
4 ) müxtəlif hiyləgər üsullarla bir admı gizlətməyə çalışdığını (adını, cinsini, ruhi 
vəziyyətini və s.) açmağa məcbur etmək; 
 
12. Bir şeyin əldə olunması və ya məqsədə çatma. 
 
Situasiyanın elementləri: 1) əldə etməyə çalışan; məqsədə çatmaq üçün köməyin və ya 
razılığın asılı olduğu şey, kömək edən, rədd edən, vasitəçi olan; 3) bir də məqsədə 
çatmağın əleyhinə olan tərəf; 
 
Nümunələr: 1) sahibindən bir əşyanı və ya həyat əhəmiyyətli bir şeyi almağa cəhd, nigah, 
vəzifə, pul almaq üçün hiylə və güclə razılığın alınmasına çalışmaq;2) bir şeyin əldə 
olunması, alınması üçün sahibinə, hakimlərə, o şeyi vermək haqqı olan kəslərə 
müraciətən bəlağətli nitq söyləmək; 
 
13. Yaxınlara nifrət. 
 
Situasiyanın elementləri: 1)nifrət edən qohum; 2) nifrət edilən və ya qarşılıqlı nifrət 
olunan qohum; 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
108 
Nümunələr: 1) qardaşların bir qardaşa nifrəti; 2) qardaşlar arasında qarşılıqlı nifrət; 3) 
maddiyyat üzündən yaxınlar arasında bir-birinə nifrət; 4) oğulun ataya nifrəti; 5) ata və 
oğul arasında qarşılıqlı nifrət; 6) qızın atasına nifrəti; 7) babanın nəvəyə nifrəti; 8) 
qayınananın gəlinə nifrəti; 9) qayınatanın yeznəyə nifrəti; 10) uşaq qatilliyi 
 
14. Yaxınların rəqabəti. 
 
Situasiyanın elementləri: 1)yaxınlardan biri-üstünlük verilən; 2)o biri-xor baxılan və 
unudulan; 3) rəqabət predmeti ( üstünlük verilənin xor baxılana və tərsinə dəyişməsi də 
mümkündür) 
 
Nümunələr: 1) qardaşların rəqabəti; 2)bacıların rəqabəti; 3) dul qadın uğrunda ata-oğul 
rəqabəti; 4)ərli qadın uğrunda ata-oğul rəqabəti; 5) atanın arvadı uğrunda ata-oğul 
rəqabəti; 6) ana-qız rəqabəti; 7) əmi uşaqlarının (xala, dayı,bibi uşaqlarının da)rəqabəti; 
8) dostların rəqabəti; 
 
15. Qətlə aparıb çıxaran adyülter (=vəfasızlıq). 
 
Situasiyanın elementləri: 1) ailə cütlüyünün nigaha sədaqətli olmayanı; 2)cütlüyün digər 
aldadılan üzvü; 3) vəfasızlığın səbəbkarı olan məşuqə və ya məşuq; 
 
Nümunələr: 1) ərini öldürmək və ya məşuqa bunu etməyə icazə vermək; 2) öz sirrini 
verən məşuqu öldürmək; 3) şəxsi mənfəət və ya məşuqəyə görə arvadını öldürmək; 
 
16. Ağılsızlıq və ya dəlilik. 
 
Situasiyanın elementləri: 1) dəli; 2) dəlinin qurbanı; 3) dəliliyin gerçək və saxta, xəyali 
səbəbi; 
 
Nümunələr: 1) dəlilik tutması altında qohumunu öldürmək; 2) dəlilik tutması altında 
sevgilisini öldürmək; 3) dəlilik tutması altında öz işini və özgəsinin işi olan sənət əsərini 
yandırmaq, məhv eləmək; 4) ağılsızlıq üzündən özünü biabır eləmək; 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
109 
5) ağılsızlıq nəticəsində yaxınlarını itirmək 6)yaxınlarını itirmək nəticəsində ağılsızlıq; 7) 
irsi ruhi xəstəlik qorxsusu ilə dəli olmaq; 
 
17. Nəhs ehtiyatsızlıq və ya tale yazısı bədbəxtlik. 
 
Situasiyanın elementləri: 1) ehtiyatsızlıq edən; 2) ehiyatsızlığın qurbanı və ay itirilən şey; 
 
Nümunələr: 1) ehtiyatsızlıq şəxsi bədbəxtçilik səbəbi kimi; 2) ehtiyatsızlıq şəxsi 
şərəfsizlik səbəbi kimi ; 3) yaxın adamın ölümünə səbəb olan ehtiyatsızlıq; 4) 
başqalarının ölümünə və bədbəxtliyinə səbəb olan ehtiyatsızlıq; 5) qohumun ölümünə 
səbəb olan ehtiyatsızlıq; 6) hər şeylə maraqlanmaq şəxsi bədbəxtçilik səbəbi kimi; 7) hər 
şeylə maraqlanmaq sevimli adamı itirəcək səbəb kimi; 8) yüngülməcaz və zəif inam 
yaxın adamların ölümünə səbəb kimi; 
 
18. Eşqin biixtiyar cinayəti. 
 
Situasiyanın elementləri: 1) məşuq;2) məsuqə; 3) yaxın qohumluq bağlarının gec faş 
olunması və qanunlara, mənəvi prinsiplərə görə yaxın münasibətlərin mümkünsüzlüyünü 
dərk; 
 
Nümunələr: 1) izdivaca girdiyi qanının öz anası olduğunu bilmək; 2)məşuqəsinin bacısı 
olduğunu bilmək; 3) izdivaca girdiyi qanının öz bacısı olduğunu bilmək; 4) izdivaca 
girdiyi qanının öz bacısı olduğunu bilmək və üçüncü bir adamın fitnəkar niyyəti 
sayəsində baş verdiyini anlamaq; 5) doğma bacısını bilməyərəkdən məşuqəyə 
çevirmək;6) bilməyərəkdən öz qızının namusuna toxunmaq; zorən ailə sədaqətini 
pozmaq; 
 
19. Zorən yaxın adamın qatilinə çevrilmək. 
 
Situasiya elementləri: 1) qatil; 2) naməlum qurban; 3) ifşa, tanınma, faş olma; 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
110 
Nümunələr: 1) ilahi təqdir və ya sirli başqa səbəbdən öldürməyə hazırlaşdığın adamın 
qızın olduğunu bilməmək; 2) vacib siyasi səbəbdən öldürməyə hazırlaşdığın adamın qızın 
olduğunu bilməmək; 3) məhəbbətdə rəqabət üzündən 
 
öldürməyə hazırlaşdığın adamın qızın olduğunu bilməmək; 4) məşuquna nifrət üzündən 
qızının qətlinə biixtiyar sövq edilmək; 5) öldürməyə hazırlaşdığın adamın oğlun 
olduğunu bilməmək; 6) hazırlaşdığın adamın qardaşın olduğunu bilməmək; 7) atanı 
tanımadan onu öldürmək; 8) ananı tanımadan onu öldürmək; 9)sevimli qadını istəmədən 
öldürmək; 10) sevimli insanı tanımadan onu öldürməyə qalxmaq; 11) tanıya bilmədiyin 
oğlunu xilasa uğursuz cəhd eləmək; 
 
20.İdeal naminə özünü qurban, fədailik. 
 
Situasiyanın elementləri: 1) qurban- qəhrəman; 2) ideal: verilən söz, borc, inam, əqidə və 
s. 3) verilən qurban; 
 
Nümunələr: 1) verilən sözə görə həyatın qurban edilməsi; 2) xalqının xoşbəxtliyi və 
uğuru üçün öz həyatın qurban edilməsi; 3)oğlunun hörmət və etimadını qazanmaq üçün 
həyatın qurban edilməsi; 4) inam və əqidə üçün həyatın qurban verilməsi; 5)eşqdən və 
həyatdan inam naminə vaz keçmək; 6) bir iş, hədəf naminə eşqdən və həyatdan vaz 
keçilməsi; 7) dövlət maraqları naminə eşqi qurban vermək; 8) borc naminə şəxsi rifahı 
qurban vermək; 9) şərəf idealından inam -ideallarına görə vaz keçmək; 
 
21.Yaxınlarına görə özünü qurban vermək. 
 
Situasiyanın elementləri: 1) özünü qurbanedən qəhrəman ; 2) qəhrəmanın özünü uğrunda 
qurban verdiyi yaxını; 3) qəhrəmanın qurban verdiyi şey; 
 
Nümunələr: 1) doğma və ya sevimli adam üçün həyatın qurbanverilməsi; 2) doğma və 
yaxın adamın xoşbəxtliyi üçün həyatın qurban verilməsi;3)şəxsi izzəti-nəfsini 
valideynlərin xoşbəxtliyi üçün qurban vermək; 4) şəxsi izzəti-nəfsini valideynlərin həyatı 
üçün qurban vermək; 5) valideynin həyatına görə məhəbbətin qurban verilməsi;6) 
məhəbbətdən övladın xoşbəxtliyi üçün vaz keçmək; 7) məhəb-bətdən sevimli adamın 
xoşbəxtliyi üçün vaz keçmək; 8) həyatını və şərəfini vali-deynlərinin və ya sevimli 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
111 
adamının həyatı naminə qurban vermək; 9) bakirəli-yini sevimli və ya doğma adamın 
həyatı naminə qurban vermək; 
 
22 .Ehtiras üçün hər şeyi qurban. 
 
Situsiyanın elementləri: 1)aşiq; 2)nəhs eşq predmeti; 3) qurban verilən şey; 
Nümunələr: 1) dini bakirəlik qadağasını şəhvətin məhv etməsi; 2) namus öhdəliyini 
ehtirasın pozması; 3) ehtirasın gələcəyi məhv etməsi; 4) ehtirasın hakimiyyət və gücü 
məhv etməsi; 5) ehtirasım ağıl,sağlamlıq və həyatı məhv etməsi; 6) ehtirasın varidat, 
həyat və şərəf hesabına ödənməsi; 7) borc, məsuliyyət və həmdərdlilik hissini məhv edən 
şəhvani aldanış; 8) mal-mülkü,həyatı və şərəfi məhv edən erotik tərbiyəsizlik; 9) yarışlar, 
qumar və şərab ehtirası kimi başqa mərəzlərin şərəfi, mal-mülkü və həyatı məhv etməsi 
 
23. Qaçılmazlıq və vacibat üzündən yaxın adamın qurban verilməsi. 
 
Situasiya elementləri: 1) yaxın adamını qurban verən qəhrəman; 2) qurban edilən yaxın 
şəxs; qurbanın vacibliyi; 
 
Nümunələr: 1)ictimai maraqlar naminə qız övladının qurban edilməsi; 2) mistik 
qüvvələrə verilən anda görə qız övladının qurban edilməsi; 3) yaxınların və ya 
tərəfdarların əqidə və inam naminə qurban verilməsi; 4) başqasına bəlli olmayan 
övladının şəraitin təzyiqi altında qurban verilməsi; 5) şəraitə görə qohumun qurban 
verilməsi ; 6) ictimai rifah naminə qohum ilə rəqabətin vacibliyi; 7) dostla rəqabətin 
aparılmasının vacibliyi. 
 
24. Bərabər olmayanların rəqabəti. 
 
Situasiyanın elementləri:1) daha güclü,ali rəqib; 2) daha zəif rəqib;3) rəqabət mövzusu; 
 
Nümunələr: a) kişilərin rəqabəti: 1) öləri və əbədi arasında; 2) sehrbaz və adi şəxs 
arasında; 3) qalib və məğlub arasında; 4) şahənşah və vassal şahlar arasında; 5) şah və 
əsilzadələr arasında; 6) güclü ilə bambılı arasında; 7) varlı və kasıb arasında; 8) hörmətli 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
112 
adamla şəxsiyyəti şübhəli arasında; 9) demək olar ki, bərabərlərin rəqabəti; 10) biri nə 
vaxtsa xəyanətdə suçlanmış, amma bərabərlər arasında; 4) boşanmış qadının ərləri 
arasında; 
b) qadınların rəqabəti: 1) caduğərlə adi qadın arasında; 2) qalib və məğlub arasında; 3) 
şahbanu və rəiyyət arasında; 4) şahbanu ilə qul arasında; 5)sahibə və xidmətçi arasında; 
6) əsilzadə qadınla daha sadə təbəqədən olan qadın arasında;7) biri əri tərəfindən atılmış 
demək olar ki bərabər mövqeli qadınlar arasında; 8) üstün qadının xəyalları və ya 
idealıyla xidmətçinin rəqabəti; 9) öləri və ölməz arasında; 
c) ikiqat rəqabət: A B-ni sevir, B C-ni sevir, C isə D-ni sevir, D-nin isə A-nı sevib 
sevmədiyi bilinmir; 
d) şərq rəqabəti: 1) iki ölməz,əbədi arasında; 2) iki öləri arasında; 3) iki qanuni ər-arvad 
arsında;  
 
25.Adyülter (vəfasızlıq, xəyanət). 
 
Situasiyanın elementləri: 1) aldadılmış qadın və ya kişi; 2) vəfasız qadın və ya kişi; 3) 
məşuq (ə) 
 
Adyülterin öz-özlüyündə situasiya yaratmaq imkanı olmadığ qənaətində olan Polti, bunu 
satqınlıq nəticəsində ağırlaşan, situasiya şəkli alan oğurluq hadisəsiylə müqayisə edir və 
belədə 3 mümkün varianta təsnifləşdirir :1) məşuq(ə) aldadılmış həyat yoldaşından daha 
xoşagəlimlidi, amma onun qədər möhkəm deyil; 2) məşuq(ə) aldadılmış həyat 
yoldaşından daha az xoşagəlimlidi; 3) aldadılmış məşuq(ə) intiqam alır. 
 
Nümunələr:  
a)məşuqəyə vəfasızlıq:1) başqa məşuqəyə görə; 2) həyat yoldaşına görə;3) uşağa görə; 
b)qadına vəfazılıq: 1) qarşılıq göstərməyən qulluqçuya görə;2) kef üçün;3) başqasının 
həyat yoldaşına görə; 4) ikiarvadlılıq niyyəti ilə; 5) qarşılıq göstərməyən cavan və 
qısqanc məşuqəyə görə;6) gözəgəlimli olamayan qanuni arvadla daha qəşəng məşuqə 
arasında rəqabət;7) ağayana qadınla ehtiraslı məşuqə arasında rəqabət; 
c) ərə xəyanət:1)qaba, kobud, davakar ovqatlı ərə xoş məşuqla xəyanət; 3) əlmüş hesab 
edilən ərin rəqibə görə unudulması; 4)sadə əri yaraşıqlı məşuqla dəyişmək; 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
113 
5) ləyaqətli ərə miskin rəqiblə xəyanət edilməsi; 6) ləyaqətli ərə gülünc rəqiblə xəyanət 
edilməsi;7) ləyaqətli ərə əclaf məşuqla xəyanət edilməsi; 8) ləyaqətli ərə pozğun xislətli 
qadınının sıradan məşuqla xəyanət edilməsi; 
d) 1) aldadılmış ərin xəyanəti; 2) qısqanclıq hər hansı bir işə görə qurban verilir; 
e)məşuq(ə) rədd edilmiş rəqibi tərəfindən təqib olunur;  
 
26. Məhəbbət cinayətləri: 
 
Situasiyanın elementləri: 1)aşiq olan kişi və ya qadın; 2) sevilən kişi və ya qadın; 
 
Nümunələr: 
a) Valideyn/övlad: 1)valideyn öz uşağına aşiq olur;2)uşaq öz valideyninə aşiq olur;3) 
valideyn öz uşağını zorlayır; 
b) ögey valideynlər/ögey və götürmə uşaqlar: 1) ögey valideyn götürmə uşağa aşiq olur; 
2) ögey uşaq ögey valideynə aşiq olur; 3)uşağın ögey valideyni tərəfindən zorlanır; 4) 
ögey valideyn eyni zamanda həm uşağın, həm doğma valideynin məşuqudur/məşuqəsidir 
və bunu hər bir iştirakçı bilir; 
c)bacı/qardaş: 1)ögey bacı və ya qardaş ilə əlaqə; 2)bacı və qardaş bir-birlərini sevirlər; 
d)bircinsli eşq: 1)yetkin adamlar arasında;2) yetkin adamla uşaq arasında; 
e)zoofillik; 
f)pedofillik; 
 
27. Doğma və ya sevimli insanın şəərəfsizliyindən xəbər tutmaq 
(bəzən elə olur ki,xəbər tutan kəs həmin yaxın və ya doğma adamı cəzalandırır, hökm 
verir). 
 
Situasiyanın elementləri: 1) xəbər tutan ;2)günahkar doğma; 
 
Nümunələr:  a)şərəfsizin ailə üzvü olduğunu bilmək: 1) ana olduğunu; 2) ata olduğunu; 
3) bacılar olduğunu; 4) qardaş olduğunu bilmək; 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
114 
b) 1)adaxlının ailəsinin şərəfsiz olduğunu bilmək: 2) həyat yoldaşının toydan əvvəl 
zorlandığını bilmək; 3) həyat yoldaşının toydan sonra zorlandığını bilmək; 4) həyat 
yoldaşının əvvəllər səhv etdiyini öyrənmək; 5) həyat yoldaşının əvvəllər fahişə olduğunu 
öyrənmək; 6) əvvəllər fahişə olan qadınının və ya məşuqənin yenə də əvvəlki həyat 
tərzinə qayıtdığından xəbər tutmaq;7) məşuqənin şərəfsizliyindən xəbər tutmaq; 
8)məşuqənin və ya həyat yoldaşının alçaq olduğunu öyrənmək; 
c)öz övladının qatil olduğundan xəbər tutmaq; 
d) şərəfsizlikdən xəbər tutanın günahkarı cəzalandırmaq borcu: 1) vətənə xəyanət etmiş 
övladın cəzalandırılması; 2) öz həmfikirlərini satmış qardaşın cəzalandırılması; 3) atalıq 
haqqı ilə istənilən şərəfsizlik üçün övladların cəzalandırılması; 4) tiranın öldürülməsi 
andına görə öz atanı öldürmək məcburiyyəti; 5) qatil qohumu cəzalandırmaq borcu; 6) bir 
valideynə görə digərinin cəzalandırılması; 
 
28. Sevgi ənəglləri. 
 
Situasiya elementləri: 1) məşuq; 2) məşuqə; 3) əngəl; 
 
Nümunələr: 
a)qeyri-bərabərlik üzündən pozulan nigah: 1) sosial qeyri-bərabərlik üzündən; 
2)mülk məsələsindəki qeyri-bərabərlik üzündən; 
b)təsadüfi hadisələr və ya düşmənlər tərəfindən pozulan nigah; 
c)qadağan olunmuş niğah: 1) başqasına və əvvəllər verilmiş vədə görə; 2) başqasına və 
əvvəllər verilmiş vədə və sonrakı saxta nigaha görə;3) bir-birini sevən iki nəfərdən 
birinin daha əvvəldən başqasıyla nigahda olmasına görə; 
d) ailə-maneə kimi; 1) hər iki tərəfdən valideynlər arasında olan düşmənçilik üzündən 
pozulan nigah; 2) gənc ailə rifahının qayınana və qayınatalrın müdaxiləsi hesabına 
pozulması; 
e) xasiyyət uyğunsuzluğuna görə nigahın pozulması; 
f) sevgi(sizlik) üzündən pozulan nigah; 
j) Cinsi münasibət pozğunluğu üzündən nigahın pozulması; 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
115 
29. Düşmənə sevgi. 
 
Situasiyanın elementləri: 1) sevgi oyadan düşmən; 2)düşməni sevən kəs; 3) düşmənə 
nifrət edən kəs; 
 
Nümunələr: 
a)sevilənə onu sevənin qohumları nifrət edir: 1) seviləni sevənin qardaşları təqib edir; 2) 
sevilənə onu sevən kəsin ailəsi nifrət edir; 3)sevilənin uşağınə sevənin valideynləri nifrət 
edir; 4) sevilən- sevənin mənsub olduğu xalqın və partiyanın düşmənidir; 
b) sevilən sevən şəxs üçün əhəmiyyətli olan adamın ölümüylə əlaqəlidir: 1) sevilən onu 
sevən qadıının valideyninin qatilidir; 2)sevən qadın sevdiyi kişinin valideyninin qatilidir; 
3) sevilən kişi-onu sevən qadının qardaşının və ya başqa bir qohumunun qatilidir; 4) 
sevilən qadın-onu sevən kişinin qardaşının və ya başqa bir qohumunun qatilidir; 5) 
sevilən kişi-onu sevən qadının ərinin qatilidir; 6) sevilən kişi-onu sevən qadının ərinin 
qatilidir, qadın isə intiqam üçün and içib; 7) sevilən qadın-onu sevən kişinin ərinin 
qatilidir;8) sevilən kişi-onu sevən qadının əvvəlki sevgilsinin qatilidir; 9) sevilən kişi-onu 
sevən qadının əvvəlki sevgilsinin qatilidir, qadın isə qisas üçün and içib; 10) sevilən 
qadın -onu sevən kişinin əvvəlki sevgilsinin qatilidir; 11) sevilən onu sevən qadının 
valideyninin qatilidir; 
 
30. Şöhrətpərəstlik və hakimiyyət sevgisi. 
 
Situasiyanın elementləri: 1) şöhrətpərəst; 2) onun arzusu; 3) onun rəqibi və ya düşməni; 
 
Nümunələr: 1) şöhrətpərəstə yaxınının, dostunun, qohumunun, tərəfdarının mane olması; 
2) üsyana aparıb çıxaran şöhrətpərəstlik;  
 
31. Yaradana üsyan. 
 
Situasiyanın elementləri: 1) insan; 2) Yaradan; 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
116 
Nümunələr: 1)Yaradanla mübarizə; 2) Yaradana sadiq olanlarla mübarizə; 3) Yaradanla 
deyişmə; 4) Yaradana qarşı çıxdığına görə cəzalanma;5) Yaradana qarşı təkəbbürə görə 
cəzalanma; 6) Yaradanla ədəbsizcəsinə yarışma; 7) Yaradanla ağılsızcasına rəqabət; 
 
32. Yalnış qısqanclıq, həsəd. 
 
Situasiyanın elementləri: 1)qisqanan, həsəd aparan; 2) qısqanclıq və həsəd səbəbi; 3) 
ehtimal olunan rəqib, iddiaçı; 4) yalnışlığa aparan səbəb və ya satqın səbəbkar; 
 
Nümunələr: 1)yalnışlıq qısaqncın şübhəkar düşüncəsində doğulur; 2) qısqanclıq uğursuz 
şərait və səbəblərə görə doğulur; 3) qisqanclıq platonik məhəbbətdən doğur; 
4)qısqanclığa toxumu öz mənafeyi üçün və ya qısqanclığı üzündən üçüncü adam 
tərəfindən səpilir; 5) qısqanclıq bədxah şayiələr tərəfindən törənir; 6) qısqanclığa səbəb 
üçüncü adamın nifrəti səbəb olur; 7) rəqiblər tərəfindən alovlandırılan ikitərəfli 
qısqanclıq; 8) ərin qısqanclığı arvadı tərəfindən rədd edilən rəqibi tərəfindən 
alovlandırılır; 9) ərin qısqanclığını aldadılmış rəqibi törədilir; 10) ərin qısqanclığı ona 
aşiq olmuş qadın tərəfindən alovlandırılır; 11) xoşbəxt məşuqun qısqanclığı aldadılmış ər 
tərəfindən törənir; 
 
33. Məhkəm səhvi. 
 
Situasiyanın elementləri: 1) səhv edən; 2) səhvin qurbanı; 3) səhvin məğzi; 4) həqiqi 
cani; 
 
Nümunələr: 1) inamın olması gərəkən yerdə haqsız şübhələrin mövcudluğu; 2) səbəb 
olmadan məçuqəylə bağlı haqsız şübhələrin doğulması; 3) sevimli adamın düzgün 
anlaşılmayan davranışı üzündən doğan haqsız şübhələr; 4) dostunu xilas naminə haqsız 
şübhələri öz üzərinə çəmləmək; 5) laqeydlik üzündən doğan haqsız şübhələr; 6) günahı 
olmayan şəxsdən əsassız şübhələnmələr; 7) şübhələrin günahkar qadının günahsız ərinin 
üzərində cəmlənməsi; 8) cinayətkar niyyəti olsa da cinayət törətməyən adamdan 
şübhələnmələr; 9) həqiqətdə cinayət eləməyən amma günahkar niyyəti olduğuna görə 
özünü günahkar hesab edən adamdan şübhələnmələr; 10)cinayət şahidi sevdiyi adama 
görə elə edir ki, şübhələr günahsız adamın boynuna düşür; 11) və yaxud düşmənin 
boynuna; 12) düşmənin fitnəsi üzündən doğulan yalan; 13) qurbanın qardaşının fitnəsi 
üzündən doğulan yalnışlıq; 14) həqiqi cani tərəfindən öz düşməninə yönləndirilən 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
117 
şübhələr; 15) rəqib tərəfindən artırılan və yönləndirilən yalnış şübhələr; 16) cinayətdə 
iştirakçı olmaqdan boyun qaçırdığına görə günahsız birinə yönləndirilən əsassız şübhələr; 
17) ərini aldatmaq istəmədiyi üçün rədd olunmuş məşuqənin onu rədd edən məşuquna 
yönləndirdiyi əsas şübhələr; 18) bilərəkdən buraxılmış məhkəmə səhvinə görə intiqam, 
şəxsi bəraəti üçün mübarizə; 
 
34. Vicdan əzabı. 
 
Situasiyanın elementləri: 1)günahkar; 2) günahın və ya səhvin məğzi; 3) günahkarı təqib 
edən və onu ifşa etməyə çalışan; 
 
Nümunələr: 1)yad adamın ölümünə,qətlinə görə vicdan əzabı; 2) ata və ana qətlinə görə 
vicdan əzabı; 3) qətlə görə vicdan əzabı; 4)ərin və ya arvadın qətlinə görə vicdan əzabı; 
5) məhəbətdə səhvə görə vicdan əzabı; 6) ər-arvad xəyanətinə görə vicdan əzabı;  
 
35. İtirilən və tapılan. 
 
Situasiyanın elementləri: 1) axtaran 2) tapılan; 
 
36. Yaxınların itkisi. 
 
Situasiyanın elementləri: 1) Ölmüş, qəzaya düşmüş yaxın adam; 2) yaxın adamını itirmiş 
kəs; 3) yaxın adamın ölümünün səbəkarı; 
 
Nümunələr: 1) yaxınlarının xilası üçün bir şey etməyə gücü çatmayan, ölümə şahidlik 
edən; 2) peşəkar sirri qorumağa məcbur şəxsin (həkim və ya din adamı) yaxınlarının 
bədbəxtliyinə şahidlik etməsi; 3) yaxının ölümünü hiss eləmək; 4) yaxınının və ya 
müttəfiqinin ölüm xəbərini almaq; 5) sevimli adamın ölümündən təşviş və ya həyəcan 
keçirmək, həyata marağı itirmək, düşkünləşmək. 
 
Bu material ”Dünya ədəbiyyatı” jurnalının sifarişi ilə Esmira Serova tərəfindən ingilis 
dilindən rus dilinə çevri əsasında Səlim Babullaoğlu tərəfindən hazırlanıb. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
118 
İrina Nikitina 
 
POSTMODERNİST SƏNƏT 
 
Birinci hissə: Postmodernizmin incəsənət və mədəniyyətdə formalaşması 
 
Postmodernizm ötən əsrin 50-ci illərindən etibarən modernizmi əvəz edən sənət 
təmayülüdür. O, 1950-ci illərdə əvvəlcə amerikan ədəbiyyatında meydana çıxaraq sonra 
arxitekturaya da keçib. D.Fokkema və U.Ekoya görə, postmodernizmin ilk təzahürlərini 
hələ Coysun "Finneqansayağı təziyə" (1939) əsərində görmək olar. Sonralar o, bəlkə də 
heç amerikan ədəbiyyatının təsiri olmadan Qərbi Avropa ölkələrinə də yayılıb. Amerikan 
postmodernistlərinə D.Houks, D.Bartelm, K.Vonnequt, R.Syukenik, B.Nabokov, 
X.Kortasar, X.L.Borxes və başqaları aiddir. 
Fokkemanın fikrincə, postmodernizm dünyaya xüsusi estetik baxış olub, ictimai, zehni 
fəaliyyət və bədii yaradıcılıqda kilsənin təsirindən uzunmüddətli azadolma prosesi, eləcə 
də insanın dünyada mərkəzi mövqeyi ideyasından imtinanın məhsuludur. İntibah 
dövründə antroposentrik universum - insan ətrafında fırlanan dünya barədə təsəvvür 
formalaşmağa başlamışdı. Amma XIX-XX əsrlərdən etibarən insanmərkəzçi təsəvvürləri 
dəstəkləmək getdikcə çətinləşir, zaman keçdikcə bu təsəvvürlər daha əsassız və hətta 
cəfəng görünməyə başlayırdı. Artıq tam aydın idi ki, "insan təbiətin şıltağından başqa bir 
şey deyil, bu üzdən də Kainatın mərkəzi ola bilməz". 
Postmodernizm Amerika və Avropanın bəzi inkişaf etmiş ölkələrində eyni zamanda zahir 
olur, modernizmin həm davamı, həm də inkarını göstərən bədii cərəyan kimi meydana 
çıxır. Yeni dövr sənətinə qəti zidd olan postmodernizm öz sələfi modernizmə daha 
yaxındır. 
"Postmodernizm" termininə ilk dəfə R.Panvisin "Avropa mədəniyyətinin böhranı" (1917) 
əsərində təsadüf olunur. F.de Onis bu termindən 1934-cü ildə modernizmə çağdaş 
münasibəti bildirmək üçün istifadə edib. O, postmo-derniz-mə ədəbiyyatın inkişafında 
aralıq mərhələ (1905-1914) kimi baxır. A.Toynbi isə özünün "Tarixin dərki" (1947) 
kitabında bu terminə belə kulturoloji anlam verib: postmodernizm din və mədəniyyətdə 
qərb ağalığının sonudur. Sonralar Y.Habermas, D.Bell kimi sosial filosoflar 
postmodernizmi neokonservatizmin mədəni mirası, postindustrial cəmiyyətin rəmzi, öz 
ifadəsini total konformizm və estetik eklektizmdə tapan dərin sosial dəyişikliklərin 
simptomu kimi izah ediblər. 
Ç.Cenksin "Postmodernist arxitekturanın dili" (1977) kitabından sonra postmodernizm 
estetikada da populyarlıq qazanıb. Kitabda bu termindən ifrat ədəbi eksperimentləri deyil, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
119 
ekstremizm və avanqard nihilizmdən imtinanın ifadəsi üçün istifadə olunur, onun 
arxitekturadakı kommunikativ rolu xüsusi vurğulanır. 
Postmodernist sənət lap başlanğıcından çoxyönlü, dağınıq və ziddiyyətlidir. Əvvəlki 
onillərin sənətindən fərqli olaraq, postmodernist enerji elə bir vahid məcraya yönəlməyib 
ki, onu "mücərrəd ekspressionizm", yaxud "minimalizm" kimi hər şeyi özündə ehtiva 
edən hansısa terminlə ifadə etmək mümkün olsun. 
Bədii "cərəyan" ideyasının əsasında duran kollektiv fəaliyyət və sənətkarların birliyi 
anlayışlarının əksinə olaraq, postmodernizm özünün rəngarəngliyi ilə fəxr edir. Hətta 
bəzən ona "cərəyanötəsi sənət" terminini də tətbiq edirlər. Çeşidlərin rəngarəngliyi 
müasir sənət cərəyanlarının bütöv bir siyahısında öz əksini tapır: video; performans; 
bodi-art; konseptual incəsənət; rəssamlıqda fotorealizm; heykəltəraşlıqda hiperrealizm; 
təhkiyə sənəti; monumental mücərrəd heykəltəraşlıq (lend-art, torpaqla iş və s.); əsas 
səciyyəsini ciddiyyət yox, mötədil eklektikada tapan mücərrəd rəssamlıq. 
Bu çoxyönlü cərəyanların prototipi kimi şəxsi azadlıq obrazı çıxış edir. Bu gün 
imkanların elə rəngarəngliyi meydana çıxıb ki, iradə azadlığına malik sənətkar istənilən 
seçim haqqına malikdir, halbuki əvvəllər bədii (tarixi) üslubun repressiv anlamı bu 
imkanlara aparan yolun qarşısına sədd çəkmişdi. 
I.1. Postmodernizm mədəni cərəyan kimi 
İlk dəfə bədii mədəniyyət, hər şeydən öncə ədəbiyyat və memarlıqda meydana çıxan 
postmodernizm tezliklə fəlsəfə, estetika və digər humanitar elmləri özündə birləşdirən 
geniş mədəni cərəyana çevrildi. 
N.B.Mankovskaya yazır ki, postmodernist əhvali-ruhiyyə İntibah və Maarifçiliyin 
tərəqqiyə inam, ağlın təntənəsi, bəşəri imkanların sonsuzluğu kimi etiqad və dəyərlərinə 
ümidsizliklə aşılanıb. Esxatoloji (qiyamət gününün, dünyanın sonunu yaxınlaşması, onun 
dağılacağına inam - tərcüməçi) əhval, estetik mutasiya, "böyük" bədii üslubların ləğvi, 
bədii dillərin eklektik qarışması ilə diqqəti çəkən çağdaş dövr "yorğun", "entropik" 
mədəniyyətlə səciyyələnir. Yeniliyə avanqard münasibət dünya bədii təcrübəsini ironik 
sitatlaşdırma yoluyla çağdaş sənət orbitinə salmaq cəhdinə qarşı çıxır. Dünyanı xaos 
sayan modernist təsəvvürlər bu xaosun oyun kimi mənimsənilməsi təcrübəsi və insan 
məskunlaşan mühitə çevrilməsinə gətirib çıxarır. Keçmişə nostalji maraqlar dairəsini 
"estetika və siyasət" mövzusundan "estetika və tarix" problemi üzərinə keçirir. 
Postmodernizmdə tarix özü haqqındakı stereotip laylarından keçərək görünür. 
Postmodernizmin görkəmli nəzəriyyəçilərindən J.F.Liotara görə, cəmiyyətin 
postindustrial, mədəniyyətin isə postmodern adlandırılan bir dövrə keçməsi ən azı ötən 
əsrin 50-ci illərinin sonundan - İkinci dünya müharibəsindən sonra Avropanın bərpasının 
başa çatmasıdan başlayır. Bu zaman modern layihə unudulmamış, amma "məhv 
olunmuş", darmadağın edilmişdi. Bu hadisəni ifadə etmək üçün Liotar "Osvensim" söz-
simvolundan istifadə edir. Alimin fikrincə, postmodernizm postçağdaşlığa yol açan 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
120 
cinayətdən - Osvensimdən başlayır. Razılıq, konsensus yox, ayrılıq, fərqli diskurs və "dil 
oyunların"a imkan verən fikir müxtəlifliyinin təsdiqi düşüncə sahəsində onun əsas 
özəlliyidir. Bizim çağdaşlıq İntibah dövrü ilə başlayır və postçağdaşlıq özündən əvvəlki 
hadisələrin davamıdır. Buna görə, postmodernizm modernə antiteza olmayıb onun 
daxilindədir, artıq çoxdan bəri onun implisit tərkib hissəsidir. 
Liotar "post" sözönünə geri qayıtmaq kimi yox, sənətin əvvəlki dövrdəki inkişafını yada 
salmaq və ona yenidən baxmaq kimi yanaşır. Terminə moderinin antitezası kimi 
yanaşmaq ehtimalından qaçmağa cəhd edərək, o, hətta postmodernə "redaktə olunmuş 
modern" kimi yeni ad vermək fikrinə gəlir. Onun fikrincə, "post" sözönü geriyə hərəkət, 
dönüş, təkrar anlamını vermir, daha çox konversiyanı - özündən əvvəl mövcud olan 
istiqamətin dəyişməsini göstərir. Postmodernizm modernizmin sonu və yeni dövr deyil, 
özünün növbəti yeniləşmə mərhələsinə qədəm qoyan modernizmdir. Modernin antitezası 
postmodern yox, klassikadır. 
Terminin "post" sözönündəki uğursuzluq amerikan ədəbiyyatşünası İ.Hassanı da narahat 
edir və o yazır: "Bu terminin romantizm, klassisizm, barokko, rokoko anlayışları üçün 
səciyyəvi olmayan daxili düşməni var". Postmodernizm anlayışına modernizmi əvəz 
edən, yeni, müstəqil bədii üslub kimi baxılacağı təqdirdə bu narahatlıq daha aydın olur. 
Çünki postmodernizm hələ o qədər yenidir ki, meydana çıxmasından keçən bir neçə on il 
ərzində onun o qədər də uğurlu ad almayan müstəqil bədii üslub olmasından ciddi 
danışmaq mümkünsüzdür. 
"Postmodernizm" termini ilə bağlı daha bir problem də var: onun zaman çərçivələri daimi 
olaraq genişləndirilir, özü də bu hər hansı tutarlı əsas olmadan edilir. U.Eko 1983-cü ildə 
yazırdı ki, "postmodernizm" istənilən hal üçün yararlı termindir. Bundan istifadə edənlər 
hər dəfə nəyisə tərifləmək istəyəndə bu terminə üz tuturlar. Əvvəllər o, ancaq iyirminci 
əsrin yazıçı və rəssamlarına tətbiq olunurdu, sonra yavaş-yavaş əsrin əvvəli, bunun 
ardınca isə bir az da o tərəfə getdilər. "Dayanacaq görünmür, tezliklə postmodernizm 
kateqoriyası Homeri də fəth edəcək". 
Postmodernizm həmişə mövcud olmayıb, yaxud da əksinə, o, istənilən yeni bədii üslubun 
labüd mərhələsidir məsələsi ətrafında mübahisələr söz oyunundan başqa bir şey deyil. 
Postmodernizmin çoxdan tarixə qovuşmuş manyerizm (süni forma elementləri, 
maneralardan istifadə - tərcüməçi) olmasına dair gözlənilməz təkilflə çıxış edən Ekonun 
özü də buna aludə olur. 
I.2. Bədii və fəlsəfi postmodernizm 
Beləliklə, postmodernizm termini iki başlıca məna ifadə edir: 
1) müasir sənət təmayülü; 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
121 
2) çağdaş dövr haqqında ümumi təsəvvür, bir növ əhval-ruhiyyə, ötən əsrin sonu və yeni 
dövrə məxsus ruhu mücərrəd anlayışlarda ifadə etməyə, onun intellektual və emosional 
komponentlərini təsvir və izah etməyə çalışmaq. 
Birinci anlamdakı postmodernizmə "bədii", ikinci anlamdakına isə "fəlsəfi 
postmodernizm" demək olar. Fəlsəfi postmodernizm bir neçə elmi fənnin - linqvistika, 
fəlsəfə, estetika, psixologiya, tarix, sosiologiya və sairənin sərhədində yerləşən kompleks 
konsepsiyanın daşıyıcısıdır. 
Bədii postmodernizm 1950-ci illərin sonu, 1960-cı illərin əvvəllərində yaranmağa 
başlayıb; fəlsəfi postmodernizm bir qədər sonra - 1970-ci illərin sonlarına doğru meydana 
çıxıb. Fəlsəfi postmodernizmin formalaşmasında J.Derrida, M.Fuko, J.Delez, J.F.Liotar, 
J.Bodriyar, F.Qvattari, Y.Kristeva, P.de Mann və digərləri əsas rol oynayıblar. Rus 
ədəbiyyatında fəlsəfi postmodernizm problemləri və onun əsasında bədii 
postmodernizmin bu və ya digər özəlliyinin izahına dair N.B.Mankovskaya, İ.P.İlin, 
M.K.Rıklin, B.M.Dianova və başqalarının tədqiqləri var. 
Postmodernizmin təkcə sənət cərəyanları yox, bütün çağdaş mədəniyyəti özündə ehtiva 
edən müəyyən bir əhvali-ruhiyyə olmasıyla bağlı genişləndirici izahlar ciddi narazılıq 
doğurur. E.Giddens təklif edir ki, postmodernizm termini "əsas etibarilə 3 
ədəbiyyat, rəssamlıq, heykəltəraşlıq və arxitekturadakı müəyyən üslub, yaxud 
istiqamətlərə aiddir". Postmodernist təsəvvürlərin iqtisadi, siyasi və sosial münasibətlər 
sahəsinə doğru genişləndirilməsinin qanunauyğunluğunu inkar edən Giddens səslənmə 
baxımından yaxın, amma məzmunca fərqli "modernite" və "postmodernite" 
anlayışlarından istifadə edir. "Postmodernite" çağdaş dövrün çoxlu sayda əlamətlərini 
bildirir ki, bunların da sırasına aşağıdakılar aiddir: "heç bir şeyi yəqin etmək olmaz, çünki 
epistemologiyanın əvvəlki "əsaslarının" əsassız olduğu aydın olub; tarix teleologiyadan 
məhrum olub və buna uyğun olaraq "tərəqqinin" heç bir versiyasını qətiyyətlə müdafiə 
etmək olmaz..." 
"Postmodernite" koncepsiyasını bölüşənlər dünya liderliyində qərb modelinin inkişafına, 
ötən əsrin birinci yarısından etibarən birqütblü dünyanın formalaşmasına inanırlar. 
Amma onda fəlsəfi postmodernizmin irəli sürdüyü hansısa fikir, quruluş, mövqe 
plüralizmi haqqında gərək danışmayasan. 
Postmodernizm zamanın ruhu, dövrün intellektual və emosional qavrayışının adekvat 
ifadəsində daxilən ardıcıl deyil. O, ayrı olanları birləşdirməyə cəhd edir. Bu, bir yandan 
çağdaş dövrün tam dərkinə şüurlu can atmaq, digər tərəfdən isə çağdaş (açıq) toplum və 
onun fərdlərinin həyatına dair təsəvvürlərin əzəli fraqmentarlığının aydın dərkindən irəli 
gəlir. 
Fəlsəfi postmodernizm fəlsəfədə özəl istiqamət deyil. Onun vahid ideyalar kompleksi 
yoxdur. O, yeni fəlsəfi istiqamətin inkişafına əsas ola biləcək əlaqələndirici 
konsepsiyadan məhrumdur. Ayrı-ayrı müəlliflər arasındakı fərq o qədər böyükdür ki, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
122 
bunlardan hər hansı birini "postmodernist" adlandırsan, bütün yerdə qalanları az qala 
gərək postmodernizmdən kənar edəsən. 
Postmodernizm Qərbdə öz zirvəsinə 1980-ci illərdə çatıb. Bu dövrdə bir tərəfdən 
postmodernist təsəvvürlərin tükənməsi hiss olunur, digər tərəfdən isə onları əvəz edə 
biləcək nəsə bir şey meydana çıxmırdı. Hətta belə təəssürat yaranırdı ki, postmodernizm 
getdikcə və getdikcə daha çox mədəniyyət sahələrini özünün təsir dairəsinə salır. 1990-cı 
illərdə postmodernizmin elmi-idraki imkanlarının saf-çürük edilməsinin başlıca və əsasən 
neqativ yekunu isə belə oldu: o, yalnız nihilist tənqidə yönəlib və heç bir suala pozitiv 
cavab vermir. 
Fəlsəfi postmodernizm təkcə müasir mədəniyyət yox, müasir sənətin şərhində də ardıcıl 
olmağa iddialıdır. Və son onillərin sənəti haqqında onun maraqlı fikirləri, doğrudan da, 
az deyil. Amma çağdaş sənətin vahid, əlaqəli və ardıcıl postmodernist estetik 
konsepsiyası yoxdur. Buna görə, müasir sənət haqqında ayrı-ayrı qənaətləri nə qədər 
maraqlı olsa da, fəlsəfi postmodernizm bədii postmodernizmin estetikasına çevrilə bilmir. 
I.3. "Dekonstruksiya" haqqında 
Əvvəllər fəlsəfi postmodernizmin vacib, amma yanlış izah olunan simulyakr (stereotip, 
yalançı şey, boş forma - tərcüməçi), yaxud qeyri-peprezentativ (gerçək əsası olmayan - 
tərcüməçi) obraz anlayışından artıq danışılıb. Guya bu anlayış çağdaş (açıq) cəmiyyətin 
böhranı və o qədər də aydın dərk olunmayan "postçağdaşlıq", "postmədəniyyət"in 
yaxınlaşmasına dəlalət edir. 
Bu məsələdə bir nümunəyə - postmodernist estetikanın mərkəzi anlayış-larından olan 
dekonstruksiya anlayışının fəlsəfi postmodernizmdəki təhlilinə üz tutmaq kifayətdir. 
J.Lakanın 1964-cü ildə irəli sürdüyü dekonstruksiya prinsipi sonralar J.Derrida tərəfindən 
təfərrüatlarına qədər inkişaf etdirilmişdir. Dekonstruksiyanın digər - ədəbi əsərlərlə bağlı 
nisbətən məhdud şərhi isə P.de Man tərəfindən verilib. 
Ən ümumi çizgiləri etibarilə dekonstruksiyanı çoxlaylı, çoxmənalı mətnin özü-özünə 
qeyi-bərabərliyi və digər mətnlərlə səsləşdiyini göstərən özəl tekstoloji təhlili kimi 
səciyyələndirmək olar. Derridaya görə, dekonstruksiya şüurun daxili ziddiyyətlərini 
aşkarlamaq və müxtəliflikləri əks etdirən yeni yazıya köçürmək tələbindən doğub. 
Dekonstruksiyanın heç bir universal, ümumi metodu yoxdur. Çünki mətnin özünə qeyri-
bərabərliyinin mənbəyinin hər konkret halda öz axtarış imkanı var. Bundan istifadə 
edərək bütün sistemi hərəkətə gətirmək, qarşıdurmaları özündə əridən həllolunmaz 
şeylərin məntiqsiz birliyini yaratmaq, anlayışları düzxətli surətdə qarşı-qarşıya qoymaq 
olar. 
Amma dekonstruksiyanın bu izahını şişirtmək də lazım deyil. Məsələn, Derridaya görə, 
dekonstruksiya anlayışı özünün bir metod, prosedur, strategiya, akt kimi şərhini istisna 
edir. Dildə dekonstruksiya sözünə adekvat olan hər hansı aydın və birmənalı söz 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
123 
axtarmaq sadəlövhlük olardı. "Destruksiya" sözü dağıtmaqla bağlıdır, dekonstruksiyanın 
qrammatik, linqvistik və ritorik anlamı isə başqa bir yerə transport etmək üçün bütöv bir 
maşını hissələrinə bölməyə uyğun gəlir. Amma bu metafora da dekonstruksiyanın radikal 
mənasını tam ehtiva etmir. Çünki onu heç bir linqvistik-qrammatik modelə, özəlliklə də 
maşına müncər etmək olmur. Dekonstruksiyada söhbət dağıtmaqdan daha çox, bərpadan 
(rekonstruksiyadan), rekompozisiyadan (əsərin kompozisiyasının bərpası - tərcüməçi) 
gedir ki, bundan da məqsəd hansısa bir bütövün əvvəlki quruluşunu əldə etməkdir. 
Derridaya görə, dekonstruksiya təhlil deyil, çünki o, heç bir dekonstruksiyaya əl yeri 
qoymayan sadə, bölünməz bütövü vermir. Amma o, tənqid də deyil, belə ki tənqidin 
özünün dekonstruksiyaya ehtiyacı var. O, metod da deyil və ola da bilməz - metoda 
məxsus ümumi tətbiqolunma imkanı onda yoxdur. Onun hər tətbiqi unikal, özünəməxsus 
və təkrarolunmazdır. Dekonstruksiyanı akt, yaxud əməliyyatla da müqayisə etmək olmur, 
çünki onu obyektə, mövzuya, mətnə tətbiq edən fərdi və ya kollektiv subyekt yoxdur. Hər 
şey və hər yer, hətta onun özünün tətbiqi belə dekonstruksiyaya məruz qalır. Bu üzdən 
Derrida dekonstruksiyaya istənilən müəyyənləşdirici baxışın yanlış olması qənaətinə 
gəlir. Çünki belə baxış fasiləsiz bir prosesi dayandırmaq demək olardı. 
Dekonstruksiyanın fərqləndirici cizgisi onun marginal, lokal, periferik olanlara marağıdır 
ki, bu da onu postmodernist sənətə yaxınıaşdırır. 
Dekonstruksiyanın anlaşılmasının de Man tərəfindən inkişafı bütün mövcudiyyətin 
perspektivliliyi ilə bağlı Nitşe ideyasına gedib çıxır. De Manın qənaətincə, mətni oxumaq 
həm də ona yeni anlam verməkdir, özü də bu anlam birüzlü deyil. Nəticədə, ədəbiyyat və 
tənqidin vəzifələri üst-üstə düşür. Heç bir son, yekunlaşdırıcı şərh yoxdur və tədqiqatçı-
tənqidçi-oxucunun vəzifəsi mətnin tam izahında bu çoxmənalılığı üzə çıxarmaqdır. 
Dekonstruksiya idrak mexanizmi haqqında neqativ, demistikləşdirici bilgi, yaxud da 
özünü dağıdan, illlüziyanı alleqoriyaya çevirən varlıq haqqında bilgilər toplusudur. 
"Dekonstruktivizm" terminini çox vaxt "poststrukturalizm" və "postmodernizm" 
terminlərinin sinonimi kimi qəbul edirlər. Bəzən ona daha geniş hərəkat kimi anlaşılan 
poststrukturalizmin tərkib hissəsi kimi də baxılır. Xüsusən də, F.Lyuisin 
"poststrukturalizm" termini əvəzinə "tənqidi strukturalizm" terminini irəli sürməsi 
göstərir ki, dekonstruktivizm "tənqidi strukturalizmin" tərkib hissəsi kimi qəbul olunur. 
Nə analiz, nə metod, nə akt olmayan, təqribi olsa belə nə iləsə müyyənləşdirilə bilməyən 
dekonstruksiya fəlsəfi postmodernizm tərəfindən çağdaş sənətin təhlilində artıq otuz ilə 
yaxındır ki tətbiq olunur. Amma dekonstruksiya anlayışından istifadə prinsipial olaraq 
hər hansı yeni nəticə və məlum problemlərə yeni baxışa gətirib çıxarmayıb. 
Təsadüfi deyil ki, amerikan filosofu R.Rorti dekonsturksiya haqqında deyir: "Məncə, 
dekonstruksiya amerikan yaradıcılığının məhsuludur. Bu termindən geniş istifadə olunsa 
da, onun mənasını bir Allah bilir. Əslində, o, Derridadan daha çox, Pol de Man tərəfindən 
tətbiq olunub, amma mən bilən de Manın üslubunda ədəbi tənqid ümumən mövcud deyil. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
124 
Bununla belə, Amerika ali məktəblərində bu təlimi tədris edən yüz minlərlə ingilis dili 
professoru var". 
Estetika ilə məşğul olan digər bir amerikan filosofu A.S.Danto isə dekonstruksiyanın 
adamlar üçün sadəcə bir şüara çevrildiyini deyir: "Onun nə ifadə etdiyini bilmək çox 
çətindir. Qəti əminəm ki, onun böyük hissəsi yalan bir şey olmalıdır. Məsələn, mən 
dekonstruksiya ilə bağlı yozumların sonsuzluğu ideyası və həqiqətin inkarını nəzərdə 
tuturam". Dantoya görə, Derrida dekonstruksiyanın yozumunda lap əvvləldən yanlış 
mövqe tutub. Bəzən o, mətnlərə, sadəcə olaraq, yarlıq yapışdırır - mümkün qədər 
dumanlı mətn götürür, dekonstruksiya edir və yeni mətnə keçir, amma heç vaxt nəyisə 
söküb yenidən yığmır. Özündən soruşmaq lazımdır ki, axı bunu nə üçün edirsən və 
bununla nəyə nail olmaq olar? Derrida belə suallara cavab verməyi lazım bilmir. 
Fuko, Derrida və Lakanın strukturalizmdən poststrukturalizmə keçməsi barədə Dantonun 
belə bir qeydi var: "Qənaətlərinin dərinliyinə baxmayaraq, onların öz ideyalarını necə 
davam etdirəcəklərini bildiklərini güman eləmirəm. Paradiqma anlayışı, şüur və tarixin 
mətn kimi dərki dərin ideyalardır, amma çətin ki, kimsə bunlardan nəsə bir şey yarada 
bilsin". 
Dekonstruksiya anlayışı fəlsəfi postmodernizmin bədii postmodernizmdən kifayət qədər 
uzaq olduğunu aydın göstərir və çətin ki ona (fəlsəfi postmodernizmə - tərcüməçi) bədii 
postmodernizmin adekvat və perspektivli nəzəriyyəsi kimi baxmaq mümkün olsun. 
Fəlsəfi postmodernizm paradoksal, bəzi məqamlarda isə ziddiyyətlidir. O, elmi metodun 
bir sıra köklü prinsiplərindən imtina edir. Bunların sırasına səbəbiyyət, rasionallıq, 
tarixilik və s. daxildir. Diqqətini qeyri-sabit, ziddiyyətli, təsadüfi şeylər üstündə 
cəmləşdirən fəlsəfi postmodernizm Yeni dövrün köhnəlmiş metodologiyası ruhundakı 
bütün həqiqət, quruluş və qənaətlərə münasibətdə epistemoloji şübhə prinsipindən çıxış 
edir. O, fəlsəfi relyativizm (bütün bilgiləri nisbi sayan, varlığın obyektiv dərkini inkar 
edən idealist fəlsəfi nəzəriyyə. - tərcüməçi) və skeptisizmin rolunu şişirdir, istənilən 
bilgini hakimiyyət münasibətlərinin məhsulu kimi izah edir. Bütün bu əlamətlər isə 
müasir sənətin fəlsəfi postmodernizm çərçivəsində izahının uzun sürəcəyini düşünməyə 
ciddi əsas vermir. 
Fəlsəfi postmodernizm daxilən həddən artıq çoxcinslidir. İndiyə qədər söhbət onun daha 
çox dekonstruktiv postmodernizm adlandırıla biləcək variantından getdi. Ənənəvi 
dünyagörüşünü əmələ gətirən Allah, subyektivlik, məqsəd, məna, gerçək dünya, 
təfəkkürün öz obyektinə uyğunluğu anlamında həqiqət və s. kimi "müasirliyi" 
dekonstruksiyanın yolu üstündən götürmək onun səciyyəvi xüsusiyyətidir. Bu versiya 
birbaşa relyativizm və nihilizmə aparıb çıxarır. 
Amma fəlsəfi postmodernizmin ilkin rüşeymlər şəklində olsa da, konstruktiv 
postmodernizm adlandırıla biləcək versiyası da var. O da modernizmin aradan 
qaldırılması istiqamətində gedir, amma buna nəsə sirli bir dekonstruksiya yox, çağdaş 
təfəkkürün analizi, modernizmin ilkin, müqəddəm şərtləri və onun sələfi olan Yeni dövr 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
125 
dünyagörüşünü saf-çürük etmək yolu ilə nail olmaq istəyir. Konstruktiv postmodernizmə 
görə, elm çağdaş təfəkkürün gerçəkliyə qeyri-adekvat nümunəsidir, amma buna 
baxmayaraq, o, cəmiyyətin yeni dərkinin əsasını məhz elmdə görür. O, ekoloji saflıq və 
sülh uğrunda mübarizəyə, feminizmə, ümumən, bizim dövrün müxtəlif azadlıq 
hərəkatlarına ümid bəsləyir. Cəmiyyətin ümumi tənqidi ilə kifayətlənməyən konstruktiv 
postmodernizm qeyd edir ki, müasir dövr bir çox müsbət nailiyyətlərə də gətirib çıxarıb. 
İnsan bütün bunlardan nəinki imtina etməməlidir, sadəcə, onun belə imtina imkanı 
yoxdur. Elmi, etik, estetik intuisiyanın yeni vəhdətini irəli sürən konstruktiv 
postmodernizm, özünə bədii postmodernizmin yeganə analiz üsulu kimi baxmır. 
Bədii postmodernizm nisbətən qısa vaxtdır ki, mövcuddur. O, həddindən artıq çoxcinsli 
bir meyil olub intensiv, gur inkişaf prosesindədir və bu inkişaf hələ ki qeyri-müəyyən xətt 
üzrə gedir. Postmodernist sənətkarlarla onların nə dediklərini anlamayan auditoriyanın 
əlaqələri zəifləyib. Bu amil postmodernizm estetikasını sistemləşdirməyə köklü surətdə 
mane olur. 
I.4. Postmodernizmin ilk tədqiqləri 
 
Sənət sahəsində postmodernizmin analizi ötən əsrin 50-60-cı illərində sənətdə baş verən 
kəskin dəyişmələri duymayan sənət fəlsəfəsi yox, sənətin öz təmsilçiləri tərəfindən 
başlayıb. 
D.Bart "Üzgünlük ədəbiyyatı" (1967) adlı məqaləsində qeyd edir ki, postmodernizmin 
ideal yazıçısı özünün XIX əsrdəki babaları və XX əsrdəki atalarının surətini çıxarmır, 
amma onları inkar da etmir. "O, əsrin birinci yarısını öz kürəyi yox, mədəsində daşıyır, 
artıq onu həzm edə bilib... İdeal postmodernist roman gərək hansı yollasa realizm və 
irrealizm, məzmunun forma üzərində prioritetinə israrlı incəsənət və formalizm, xalis 
sənət və dəb, elitar və kütləvi nəsr arasındakı toqquşmanın fövqündə dursun". 
Postmodernist incəsənətin ilk sistemli analiz cəhdlərindən biri ədəbiyyatşünas L.Fidlerə 
məxsusdur. O elitar və kütləvi mədəniyyət, real və irreal arasındakı sərhədləri aradan 
qaldırmaq problemini irəli sürür. Ədəbiyyata daha geniş yer ayıran Fidler yazıçını 
texnikiləşmiş dünyanın reallıqları və mif (möcüzə, uydurma) arasındakı əlaqəni üzə 
çıxarmağa, həm elitar, həm də kütləvi zövqə cavab verməyə borclu olan "ikili agent" 
adlandırır. Fidlerə görə, sənət əsəri gərək çoxmənalı olsun, sosioloji və semantik 
səviyyədə ikili sturktur qazansın. Belə bir quruluş modernizmin əksər formalarına 
məxsus elitar istiqamətin birbaşa ziddinədir. 
Fidler C.F.Kuperin "Sonuncu mogikan"nını, macəra romançılığını, qotik romanı, 
tənqidçilərin həqarətlə baxdığı, amma mifə çevrilmiş, neçə-neçə nəsil oxucunun 
təxəyyülünü məşğul etmiş hər cür yüngül oxunan əsəri tərifləyərək bir çox amerikan 
yazarları ilə diskussiyaya girir, açıq-aşkar surətdə onlara ilişir. O, xəyala dalaraq deyir ki, 
ədəbiyyatda H.B.Stounun "Tom dayının koması"na bənzər bir əsər, nəhayət, meydana 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
126 
çıxacaqmı ki, həm mətbəx, həm qonaq otağı, həm də uşaq otağında eyni ləzzətlə oxuna 
bilsin? Şekspir onun tərəfindən "əyləndirməyi bacaranlar" çərgəsinə daxil edilir, "Küləklə 
sovrulanlar" müəllifi ilə yanaşı qoyulur. Fidlerin qəsdi-qərəzi aydındır: sənəti əyləncədən 
ayıran divarı aradan götürmək. O geniş kütləyə çatmaq və onun yuxularını doldurmaq 
zərurətini intuitiv olaraq duyur, amma bunu da unutmur ki, yuxulara hökm etmək heç də 
adamalara laylay calmaq deyil. 
Fidlerin ideyasını inkişaf etdirən memar Ç.A.Cenks sənətkarın eyni zamanda həm kütlə, 
həm də professionallara müraciətinin zərurətini nəzərdə tutan "ikili kodlaşma" anlayışını 
irəli sürür. Cenksə elə gəlir ki, tipik postmodernist memarlıq nümunələrində dərk 
olunmuş şizofreniya adlandırıla biləcək ikilik var. O, postmodernist "klassikanın" on üç 
əsas xüsusiyyətini qeyd edir: 
- qeyri-mütənasib gözəllik, yaxud qeyri-ahəngdar ahəng; 
- -plüralizm və radikal eklektizm; 
- urbanistik kontekstualizm; 
- antropomorfizm; 
- tarixin parodik mənimsənilməsi və ona nostalji; 
- intertekstuallıq; 
- ikili kodlaşma; 
- ironiyadan istifadə; 
- çoxmənalılıq və ziddiyyət; 
- çoxvalentlilik; 
- şərtiliklərin yeni izahı; 
- yeni ritorik fiqurların işlənib hazırlanması; 
- yoxluğun varlığı. 
Sonuncu əlamət postmodernizmin yerdə qalan bütün cəhətlərini inteqrasiya edir. O, hər 
şeydən öncə, parodik bir üsul olub postmodernist əsərdə eyni zamanda həm olan, həm də 
olmayan, necə deyərlər, özünün varlığı hesabına yox olan ənənədən parodik, ironik 
istifadəni nəzərdə tutur. 
F.Ceymison postmodernizmin meyadana gəlməsi və inkişafının mədəni şərtləri, sənət 
yaradıcılığının əzəli ikinciliyi, postmodernist şüurun rabitəsizliyi məsələlərini təhlil 
etmişdir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
127 
Postmodernist estetikanın formalaşmasına nəzərə çarpacaq təsiri olan J.F.Liotar forma, 
üslub və baxış bucaqlarının plürazmini çağdaş sənət, eləcə də ümumən bütün 
mədəniyyətin əsas əlaməti hesab edir. Baş tutmayan "modernizm layihəsinə" görə isə o, 
təəssüflənmir. 
Liotarın postmodernist sənət haqqında mühakimələri postmodernizm haqqında ümumi 
fəlsəfi mühakimələrlə olduqca tez-tez çulğalaşır, beləcə sosial-fəlsəfi ekskursların nə vaxt 
qurtarıb, özəl olaraq sənət fəlsəfəsinin nə vaxt başladığı bəzən qətiyyən aydın olmur. 
İkinci hissə: Postmodernizmin əsas cizgiləri 
Postmodernizmin tədqiqi nəticəsində əldə olunanlara söykənərək, onun əsas 
xüsusiyyətlərini seçib-ayırmaq olar. Əgər qısa şəkildə desək, bu xüsusiyyətlər 
aşağıdakılardır: 
- plüralizm, estetik dəyər, forma, üslubların relyativləşməsi və hər hansı bir ədəbi 
mövqenin digəri ilə müqayisədə hakim statusunun son nəticədə qeyri-mümkünlüyünə 
inam; radikal eklektizm; qanunlar və nüfuz sahiblərindən imtina, klassiklərə hər cür 
yarınmaqdan uzaq, azad və ironik münasibət; 
- qeyri-müəyyənlik, antisistemlilik, antimetodologizm, estetik kriteriyaların qapalılıq və 
sərtliyinin yoxa çıxması; sənət əsərinin yaradılmasında hansısa müqəddəm qayda-qanuna 
tabe olmamaq; qaydanın əsərin yaranması prosesində meydana çıxması və əsərin 
hadisəyə çevrilməsinin məhz bu amillə bağlı olması; 
- fraqmentarlıq, ümumiləşdirici, "total" şeylərə, sintezin sosial, koqnitiv, hətta estetik 
olsun, istənilən növünə inamsızlıq; montaja, kollaja həvəs, metafora və metonimiyanın 
bir-birinə qarışması, paradoksa meyil, dağıdıcılığa, motiv-ləşdirilməmiş ifrat hallara can 
atmaq, əvvəlcədən nəzərdə tutulmayan təhkiyə xaosu, dünyanı dağılmış, özgələşmiş, 
məna, qanunauyğunluq və nizamdan məhrum olmuş şəkildə qavrayan fraqmentar diskurs 
effekti yaratmaq; 
- yozumun çoxvariantlılığı, sənət əsərinin vahid, yeganə düzgün izahının olmamasına 
dair tezis, onun çoxmənalılığı, ikibaşlılığı, çoxqatlılığı, yozum imkanlarının sonsuzluğu 
ideyası; 
- "mən"in itkisi, klassik fəlsəfə üçün səciyyəvi olan fərdin tam özünüdərk imkanı və 
"mən"in imtiyazlı mövqeyindən imtina; subyektdəki ən başlıca şeyin ancaq 
özünürefleksiya yox, həm də fəlsəfi baxımdan şüuraltını təmsil edən "başqasından" 
gəlməsinə inam; müəllfin öz əsərində özünü yox etməyə cəhd etməsi və bundan doğan 
"müəllif maskası" və ya "müəllifin ölümü"; 
- səthiliyin prinsip kimi götürülməsi, varlığın dərin problem və proseslərini tədqiq etmək 
cəhdindən imtina; sənət əsərində gerçəkliyin sadə, aydın, səthi, amma sintetik əksinə can 
atmaq, dünyanı dərk yox, qəbul etmək cəhdi; həyatı dəqiq məqsəd və aydın mənadan 
məhrum, xaotikcəsinə üst-üstə qalaqlanmış zidd meyllər kimi qavramaq; dünyanı üstündə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
128 
sürüşən insana etinasız və ögey bir məkan kimi təsəvvür etmək; sənət əsərinə labirint və 
yarımqaranlıq, güzgü və tutqunluq, mənasız sadəlik kimi baxmaq; 
- immanentlik, modernizmə məxsus dərinlik və transsendentdən imtina, insana, onun 
artan imkanlarına müraciət, transsendentliyi immanentlikdə (daxili mkanlarda) axtarmaq; 
- mimesisdən, təsvirçilikdən imtina, kompozisiyanın düşünülmüş xaotikliyi; dünya və 
idrakın o üzünə, müstəsna vergi sahibləri üçün nəzərdə tutulmuş ezoterik, gizli, qapalı 
bilgilərə maraq; yeni forma və məzmunla bağlı daimi eksperimentlər aparmaq; 
gerçəkliyin açıqlanmamış hər hansı bir parçasının xammal şəklində, kollaj texnikasıyla 
bədii mətnə daxil edilməsində saxta fakt və sənədlərə üz tutmaq; gerçəkliyi əks 
etdirməyən, "gerçəklikdə oyun" illüziyası yaradan qeyri-reprezentativ obrazlardan 
(simulyakr) daimi istifadə; 
- konstruktivizm, məcazlar, dil fiqurları, sətiraltı mənalarla gərgin iş; 
- ironiya, yumşaq gülüşdən kəskin tragifarsa qədər rişxənd; heyranlıqdan qurtarmaq, ən 
aşkar təsəvvür və ən dərin inamların təsadüfi səciyyə daşıdığını başa düşmək yolunda 
ironiyaya zəruri vasitə kimi baxmaq; insanların sosial həmrəyliyinə ciddi sistematik 
refleksiya yox, ironiyanın alçaldıcı təbiəti hesabına nail olunacağına inam; ironiyanı 
plüralizm və hər hansı mütləq həqiqqət axtarışının mümkünsüzlüyü şəraitinin vasitəsi 
kimi başa düşmək; 
- parodiyalılıq, bütün bəşər tarixini parodik və eyni zamanda nostalji ilə qavramaq; heç 
nəyi əvvəlcədən məlum reaksiyalar doğuracaq, standartlar yaradacaq düşüncə 
stereotipinə çevirməyə çalışmamaq; 
- sənətin oyun səciyyəsi, sənətin oyuna yaxınlaşması və bəzən hətta onunla 
eyniləşdirilməsi; bu oyunun adi yox, əvvəlcədən müəyyən qaydası, udan və uduzanların 
gediş üstünlükləri olmayan qeyri-klassik xarakteri; insanın və cəmiyyətin tragik 
durumunu ironiya ilə yanaşı, həm də oyunla maskalamaq; 
- karnavalçılıq, sənət və onun qavranılmasının karnaval, maskarad səciyyəsi; karnavalı 
bütün diskursların qarışdığı kontekst saymaq; karnavallaşmış sənətin transistorist 
xarakter daşıması; şou-biznesin hər şeyi özündə ehtiva edən bir şey kimi sənət həyatına 
daxil olması; 
- epatajçılıq, sənətkarın gözlənilməz hərəkətlərlə auditoriyanı heyrətə salmaq qəsdi, 
ümumi görünən norma və qaydaları pozması; auditoriyanı bütün mümkün vasitələrlə 
aktiv dialoqa çəkən, mübahisəyə çağıran, gözlənilməz reaksiyalara təhrik etmək istəyən 
"müəllif maskasının" aqressivliyi; 
- teatrallıq, auditoriyaya xüsusi diqqət, tamaşa çıxarmağa meyl; sənətin muxtarlığının 
onun müstəqilliyi yox, mühitdən tədric olunması olduğunu etiraf etmək; 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
129 
- plagiat və sitatçılıq, artıq mövcud obrazları ironiya və parodiya yolu ilə açıq 
mənimsəmə, implisit və eksplisit sitatçılıq, akkumulyasiya və təkrar; sənət üçün ənənəvi 
səciyyə daşıyan orijinallıq anlayışından imtina cəhdi; subyektsiz və nəzarətsiz proses 
nəticəsində yaranan formaların anonimliyinə inam, sənətkarın kreativliyinə şübhə, 
müəllifin yaradıcı olmaması, eyni zamanda da müəllif olaraq qalması ideaysı; öz 
zallarına müstəsna, dahiyanə və auratik şeylər yox, kənarda it-bata düşə biləcək adi, 
diqqəti çəkməyən, anonim şeylər toplayan muzeyin funksiyasının dəyişməsi; 
- yuxarı və aşağı mədəniyyətin qarışması; elitar və kütləvi mədəniyyət arasındakı 
sərhədlərin silinməsi, yüksək mədəniyyətin kütləvi mədəniyyət şablonlarını qəbul etməsi, 
kütləvi mədəniyyət şablonlarının muzey məkanına daxil olması; janr və diskursların 
əvvəlki kateqoriyalarının pozulması; 
- performativlik, bədən, cism, zahiri görünüş, sənətkarın davranışından sənət dili kimi 
istifadə etmək; tamaşaçının şüur və davranışına birbaşa təsir etməyə qabil sənətkarın 
aktyorluq etməsi; 
Postmodernist sənətin özəlliklərinin sadalanmasını davam etdirmək də olardı. Amma 
onun bütün yerdə qalan sənət cərəyanları, xüsusən də öz sələfi modernizmdən nə qədər 
fərqlənməsi bu deyilənlərdən də aydın görünür. 
Göstərilən bu əlamətlərdən bəzilərinə amerikan ədəbiyyatşünası İ.Hassan postmodernist 
sənətin özəlliklərini sistemləşdirməyə çalışdığı "Bir daha postmodernizm haqqında" 
(1985) məqaləsində ilk dəfə diqqət yetirmişdir. Bununla belə o, postmodernizm 
fenomenini dəqiq təyin etmək iddiasında olmadığını da vurğulayır. Ötən dövr ərzində 
postmodernist sənətə məxsus əlamətlərin nisbətən dəqiqləşməsinə baxmayaraq, sözün 
tam mənasında belə bir dəqiq təyinatdan danışmaq indinin özündə də çətin ki mümkün 
olsun. 
II.1. Plüralizm 
Bədii üslub və cərəyanların bir-birinə zidd iki qütbü var: sənətin vəzifələri və onlara 
çatmaq yolundakı metodlar baxımından cərəyan sistemindəki bütün təmsilçilərin 
birliyinə əsaslanan monist tip; müəyyən istiqamət yaradan sənətkarların 
dünyagörüşündəki vəhdəti, onların yaradıcılıq prinsiplərinin üst-üstə düşməsini nəzərdə 
tutmayan plüralist tip. 
Orta əsrlər, İntibah, klassisizm dövrünün sənəti monist üslubun səciyyəvi nümunələri idi. 
Qapalı cəmiyyət sənətinin üslubu kimi sosrealizim də monist xarakter daşıyırdı. Amma 
yanaşma tərzlərinin müxtəlifliyi və yekdil qəbul olunmuş yaradıcılıq nümunələrinin 
aradan qalxması faktı hələ özünü klassik realizmdə büruzə verməyə başlamışdı. 
Yaradıcılığın əsas istiqaməti konusunda müxtəlif meyllər arasında kifayət qədər kəskin 
polemikanın getdiyi modernizm isə daha plüralist idi. Lakin modernist yenilik axtarışları 
bədii yaradıcılığın hamını özündə qapsayan radikalcasına yeni tipinin kəşfi yox, hər hansı 
prioritetdən ümumən imtinayla nəticələndi. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
130 
Mərkəzi nöqtənin, hamı tərəfindən məqbul sayılan obrazların itkisi, hər hansı sosial və 
təbii ierarxiyanın mövcudluğunun inkarını D.Fokkema "qeyri-ierarxiya" prinsipi 
adlandırır. Bu prinsip əsərin yaranması prosesində bədii vasitələrin əvvəlcədən müəyyən 
olunmuş seçimindən (seleksiya) imtinanı bildirir. Əsəri postmodernist üsulla deşifrə 
etməyə hazır auditoriyaya gəldikdə isə bu prinsip ona təklif edir ki, mətni öz 
təsəvvüründə qurduğu əlaqəli izah vasitəsilə açıqlamaqdan əl çəksin. Postmodernist 
mühakimələri işarələmək üçün Fokkema "güzgü" (kim baxırsa, ancaq onu göstərir), 
"labirint" (çıxılması mümkün deyil, çıxış yolu onun içində yaşamaqdır), "xəritə" (heç bir 
mərkəzi yoxdur və heç bir istiqaməti göstərmir), "ensiklopediya" (istənilən səhifəsindən 
açıb oxumaq olar), "reklam", "televiziya", "qəzet", "fotoqrafiya" və s. kimi tipik söz-
obrazlardan istifadə edir. 
Yalnız postmodernizm ən yüksək səviyyəli və öz-özlüyündə az qala məqsədə çevrilmiş 
bir plüralizm nümunəsi göstərir. Plüralizm fərqli bədii metodların birgə 11 
mövcudluğunu tələb edir. O, realizmi də istisna etmir, amma realizm deyərkən XIX əsrin 
tənqidi realizmindən daha çox, bədii yaradıcılığın xalis zahiri realist manerasını nəzərdə 
tutur. 
Postmodernizm elitar və kütləvi sənət arasındakı qarşılıqlı münasibətlərdə dəyişiklik 
yaradıb. Bir vaxtlar sənətdən kənar sayılan çox şey indi tez-tez özünü uca səslə və 
cəsarətlə bəyan edir, az qism adamlar tərəfindən başa düşülən dərin, problemli sənəti 
özünün kütləviliyi və geniş auditoriyaya təsiri baxımından geridə qoyur. 
Postmodernizmin çağdaş yozumunda realizm səthi həyatauyğunluq olub, həyatın ən dərin 
meyllərini üzə çıxarmağa cəhd etmir, həyatın öz formasına əsaslanır. Hər şeydən öncə, 
əyləncə məqsədi güdən bu növ realizm kütləvi ədəbiyyat, kino və sənətin digər 
növlərində geniş yayılıb. Elmi fantastika, detektiv, casus saqaları, macəraçı-avantürist 
əhvalatlar, sentimental və xırda məişət süjetəri - postmodernizmə görə, bütün bunlar tam 
hüquqlu sənət əsərləridir. Amma bununla yanaşı, postmodernizm bu növ əsərləri daimi 
parodiya predmeti, onun auditoriyasını isə gülüş obyektinə çevirir. Təhkiyənin xəttiliyi, 
personajların davranışının psixoloji əsaslandırılması, səbəb-nəticə əlaqələrinin ciddi-
cəhdlə izlənilməsi postmodernisti özündən çıxarır. 
Ötən əsrin əvvəllərində bir çox modernistlər Puşkin, Dostoyevski, Tolstoyu "çağdaşlıq 
gəmisindən" düşürməklə təhdid edirdilər. Postmodernistlərin nəinki belə məqsədi yoxdur, 
əksinə, onlar "klassikanı" mənimsəmək istəyir, amma buna klassikanı təqlid etmək yox, 
onu ironik sitatlaşdırma, yenidən mənalandırma yolu ilə nail olmaq fikrindədirlər. 
Onların fikrincə, əgər keçmiş də daxil olmaqla hər şey üçün dəyər ola biləcək vahid baxış 
bucağı yoxdursa, onda keçmişin nailiyyətlərini inkar etməyə əsas da yoxdur. 
Bəzən deyirlər ki, plüralist postmodernist sənət dünyanın elmi və gündəlik mənzərəsini 
xaotikləşdirməyə yönəlib. Guya ki, İ.Priqojinin "Xaosdan doğulan nizam" əsəri buna 
görə postmodernistlərə xoş gəlir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
131 
Postmodernist plüralizmin xaosla eyniləşdirilməsinin, şübhəsiz ki, əsası yoxdur. Çünki 
postmodernizm xaosu təsdiq etmir, hər şeydən öncə, sənətdə, conra isə həyatın bütün 
yerdə qalan sahələrində bədnam ad çıxarmış "vertikal hakimiyyəti", diktaturanı inkar 
edir. Burda xaos yox, bədii yaradıcılığın fərqli paradiqmalarının yanaşı mövcud olduğu, 
onlardan hər hansı birinin digərini sıxışdırıb aradan çıxarmaq, özəlliklə də məhv etməyə 
cəhd göstərmədiyi özünəməxsus plüralist nizamdan söz gedir. Bu zaman hər hansı inkar 
və zorakılıq həqiqətə təkbaşına malik olmağın qeyri-qanuni, əsassız iddiası kimi qəbul 
olunur. Heç bir prinsip zidd olanları məhv etmək həddinə gəlib çatmamalıdır - 
postmodernizmin estetik sülhsevərliyinin məğzi bundadır. 
Priqojinin ideyalarının isə postmodernist sənətə birbaşa dəxli yoxdur. Priqojin göstərir ki, 
bu və ya digər sistemdəki xaos vəziyyəti gec-tez nizam halına keçir. Öz ideyasını idrak 
nəzəriyyəsinə şamil edən alim belə nəticəyə gəlir ki, bu və ya digər epoxaya mənsub 
insan idrakındakı xaosun hökmranlığı zaman keçdikcə öz yerini nizamın hökm sürdüyü 
digər epoxaya verməyə bilməz. O, təsdiq edir ki, "qanun" və "nizam" konsepsiyasına da 
bir dəfə verilən və əbədi bir şey kimi baxmaq olmaz, qanunlar və nizamın xaosdan 
törəməsi mexanizminin özünü də tədqiq etmək lazımdır. Bir yandan plüralist 
dünyaduyumuna doğru gedir, digər tərəfdən isə 12 
təcrübəmizin açıq-aşkar zidd cəhətləri daxilində yeni vəhdət axtarırııq. Uzaqbaşı xaos 
kimi görünən plüralizm ideyası daha yüksək səviyyəli nizama keçid üçün zəruri keçid 
mərhələsidir. 
Postmodernist çoxüzlülüyü ümumi mədəniyyət nəzəriyyəsinə müncər etməyə ilk dəfə 
J.Delez və F.Qvattari cəhd etmişlər. Onlar bizim dövrdə yanaşı mövcud olan "ağac 
mədəniyyəti" və "kök mədəniyyəti"ni qarşı-qarşıya qoyurlar. Mimesis (təqlid - 
tərcüməçi) nəzəriyyəsi tərəfindən dəstəklənən birinci tip mədəniyyət klassik surətdə 
movcuddur. Bu əsasda yaranan sənət təbiəti təqlid edir, dünyanı inikas etdirir, onun 
qrafik surəti, kalkası, fotoqrafiyası kimi meydana çıxır. Dünya obrazını özündə təcəssüm 
etdirən ağac bu tip mədəniyyətin simvolu sayıla bilər. "Ağac mədəniyyəti" əsasında 
yaranan bədii dünyanın tipik təcəssümü kitabdır. Ağac tipli mədəniyyətin gələcəyi 
yoxdur, o öz ömrünü başa vurub. 
Çağdaş mədəniyyət gələcəyə can atan "kök" mədəniyyətidir. Kök-kitab dünyanın artıq 
kalkası yox, xəritəsi olacaq, xəritənin mərkəzi olmadığı kimi onun da məna mərkəzi 
olmayacaq. Düşünüldüyünün əksinə olaraq bu, kitabın ölümü demək olmayacaq, sadəcə, 
yaradıcılığın, kitabın və buna uyğun olaraq mütaliənin yeni tipi yaranacaq. Kök-kitab 
prinsipial baxımdan yeni tip əlaqələrin gerçəkləşməsi demək olacaq: onun bütün 
nöqtələri öz aralarında əlaqələnəcək, amma bu əlaqələr struktursuz, qarmaqarışıq olacaq, 
gözlənilmədən kəsiləcək. Əlaqələrin belə qeyri-xəttiliyi yeni oxunuş, yeni mütaliə tipi 
yaradacaq. Fikirlərini əyaniləşdirmək üçün Delez və Qvattari "İsveç masası" anlayışından 
istifadə edirlər - hər kəs bu masadan istədiyi kitab-boşqabı götürə bilər. Buna uyğun 
olaraq "kök" anlayışını "minlərlə boşqab" kimi təsəvvür etmək olar. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
132 
Oxşar fikirləri kitabı ensiklopediya ilə müqayisə edən U.Eko da söyləyib. Xətti, ardıcıl 
təhkiyənin olmadığı bu kitab-ensiklopediyanı oxumaq üçün oxucu özünə lazım olan 
istənilən səhifədən başlaya bilər. Hər istifadəçinin öz versiyasını yazdığı və gələcəkdə 
inkişaf etdirilsin deyə digər istifadəçilərə göndərdiyi kompyuter şəbəkəsi sistemində 
hipermətnlər (bir neçə, bəzən də sonsuz sayda mətnləri özündə birləşdirən mətn okeanı 
anlamına uyğun gəlir - tərcüməçi) məhz belə yaranır. 
Postmodernist sənətdə plüralizmə ilkin şərt kimi baxılması çağdaş açıq cəmiyyət 
mədəniyyətində formalaşan "metatəhkiyə", yaxud narrativə inamsızlıq doğurur. Ən 
ümumi şəkildə götürsək, narrativ - digər təhkiyə zamanı izahedici prinsip kimi götürülə 
biləcək nəsə əhəmiyyətli bir şey, məsələn, mədəniyyət, tarixin mənası, insan, Qərb, 
mütləq ruh və s. haqqında təhkiyə deməkdir. Tarixi tərəqqinin kəsilməzliyi, cəmiyyətin 
inkişafında çağdaş elm və texnikanın müstəsna səmərəli rolu, din və incəsənətin 
dünaynın obyektiv inikası olması və s. kimi bu qəbil izahedici sistemlər özünün əsaslı 
olmasına getdikcə daha çox şübhə doğurur. Tarixin mənası və insanın mövcudluğu 
məsələsində hər hansı ümumi, universal izahlara iddialı olmayan, müyyən sosial qrup və 
mədəniyyətlərlə bağlı "minihekayətlər" tendensiyası meydana çıxır. 
İncəsənətdəki mərkəzdənqaçma meyli hələ ötən əsrin ikinci yarısında amerikan 
rəssamlığında all over termini ilə ifadə olunmuşdu. Modernizmdə bir çox sələflərinin 
olmasına baxmayaraq, bu meylin banisi D.Pollok sayılır. P.Mondrianın neoplastikası da 
bəzən Pollakın rəssamlığındakı keyfiyyətləri özündə əks etdirir: mərkəzi nöqtənin, 
müəyyən sərhədlərin yoxa çıxması, aşağı və yuxarının qarşı-qarşıya qoyulması və s. 
Radikal eklektizm, bütün diskurs və istiqamətlərin bərabər ölçüyə malik olması, əsas 
mövzunun qeyri-mövcudluğu ideyası D.Corcun müxtəlif dövr və bədii üslublara aid 
şəkillərin repreduksiyalarından istifadə etdiyi, onların tamaşaçıya istədiyi mərkəzi 
nöqtəni seçmək imkanı yaratmaq məqsədilə heç bir seçim edilmədən qarışdırıldığı 
"(Orta) statistik mənzərə" kompozisiyasında da nümayiş etdirilir. 
II.2. Kanonlardan imtina 
Monist cərəyan sənətdə müəyyən sayda və kifayət qədər möhkəm kanonlar tələb etdiyi 
kimi, plüralist istiqamət, o cümlədən də postmodernizm hər hansı kanon, avtoritet, 
"klassiklərdən" nümayişkaranə surətdə imtina edir. 
Əsrlərcə öz gücünü saxlayan, sarsılmaz kanonlara əsaslanan sənətə nümunə kimi orta 
əsrlər sənətini göstərmək olar. Dini görüşlərin vəhdəti, sənət əsərinin ritual rolu, orta 
əsrlər həyatının ənənəviliyi orta əsrlər sənətinin zamana sinə gərən tələblər sisteminə 
qeyd-şərtsiz tabe olmasını göstərirdi. Kanonlara tabeçilik orta əsrlər sənətinin 
müəyyənedici özəlliklərindən biri olub, hər şeydən öncə, onun monist xarakteri ilə 
şərtlənir, yaradıcı sənətkarın azadlığının məhdudlaşdırılması və sıxışdırılması kimi 
qavranılmırdı. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
133 
Orta əsrlər sənətkarı təsvir predmetini seçməkdə azad deyildi: bu, həmişə əsrlərcə əvvəl 
yazılmış və ənənə ilə işıqlandırılmış mətn, yaxud zamanın təsdiqindən keçmiş əvvəlki 
təsvirlərlə müəyyən olunurdu. 
Sənətkarın vəzifəsi ümumi əhəmiyyətli və məlum-məşhur ideya və obrazları ənənəvi 
priyomlar vasitəsilə ifadə etmək idi. Qəribə olsa da, bu onu ənənəvi mövzu və obrazların 
yozumu zamanı üz tutduğu sabitləşmiş priyomlara ixtiraçı münasibətdən tam məhrum 
etmirdi. Eləcə də, bu, kanon və ənənə mövqeyində duran əvvəlki nəslin nümayəndələrinə 
çağdaş sənətkarın dili ilə danışmaq imkanı verirdi. 
Orta əsrlər sənətinin kanonikliyi düşüncənin realizm və korporativliyində, hissə və 
elementləri daha vacib və real sayılan bütövə tabe etmək meylində ifadə olunurdu. Orta 
əsrlər adamı həmişə müəyyən qrup və ya konkret təbəqəyə mənsub olur və bu qrupun 
adından danışırdı. 
Kanonlara sadiq orta əsrlər mədəniyyəti və hər hansı kanondan sanki imtina edən 
postmodernist mədəniyyətin tutuşdurulması göstərir ki, kanonlara münasibət, əvvəla, 
sənətkarın şıltaq və özbaşınalığı olmayıb mürəkkəb mədəniyyət sistemi tərəfindən diktə 
olunur, ikincisi isə, bədii yaradıcılığın azadlığı və kanonlara sədaqət bir-birini qətiyyən 
istisna etmir. 
Məsələn, sərt kanonlara bağlı A.Rublyov görkəmli əsərlər yaradıb, hər hansı kanondan 
imtina edən əksər postmodernist sənətkarların yaratdıqları isə vur-tut birgünlük şeylər 
təsiri bağışlayır. Yeri gəlmişkən, postmodernist əsərlərin çoxu hər hansı uzunmüddətli 
mövcudluğa hesablanmayıb. 
Məsələn, Y.Boyesin "Piyli künc" əsəri tamaşaçıları cəmi bir sərgidə heyrətləndirdi, 
amma sonra bir daha nümayiş etdirilmədi. Rəqqasə D.Hey bir dəfə səhnəyə çıxaraq 
bəyan etdi ki, adətən olduğunun əksinə, rəqs yox, tamaşaçılarla söhbət edəcək. Rəqqasə 
çaş-baş qalmış rəqs həvəskarlarına bir saatdan artıq sakit, təmkinli, amma təsirli bir 
məruzə etdi. Məruzənin məğzində belə bir fikir dururdu ki, həmişə olduğu kimi o, yenə 
də özünü tamaşaçıya təqdim edir, sadəcə, bu dəfə təqdimat hərəkətsizdir. Çünki rəqqasə 
hərəkətə bəraət qazandıracaq hər hansı priyomu daha tapa bilmir. Heyin sözlərinə görə, 
onun rəqsdə axtardığı ilham gərək bədəninin hər bir hüceyrəsini çulğalasın. Və 
tamaşaçıların da şahid olduğu kimi, belə bir ilham öz ifadəsini indi onun nitqində tapır. 
Bu qəbil tamaşaya baxmaq (daha doğrusu, qulaq asmaq) olsun ki, maraq doğura bilərdi, 
amma çox yox, cəmi bir dəfə. Yeri gəlmişkən, bu tamaşa da ikinci dəfəyə 
hesablanmamışdı. 
II.3. Qeyri-müəyyənlik 
 
Sənət əsərinin müəyyən sərt qaydalara əməl olunması nəticəsində yaranmasına inam 
metodologizm adlanır. Buna qarşı antimetodologizm - sənətin öz təbiəti etibarilə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
134 
antisistematik və antidoqmatik səciyyəsi, onun aydın qaydalara tabe olmaması qənaəti 
durur. 
Metodologizm və antimetodologizm sənətin inkişafında qaydaların əhəmiyyəti 
baxımından iki zidd qütbdür. Metodologizm qaydalara əməl olunmasını "əsil sənətin" 
yaranmasında həlledici şərt sayır və qaydalara uyğunluğu bədii əsərin obyektivliyi, yəni 
zamanın ruhuna uyğunluğu ilə eyniləşdirir. Antimetodologizm əsərin 
qiymətləndirilməsində standart qaydalardan istifadə imkanını inkar edir və özünün ifrat 
halında hətta hər hansı qaydanın mövcudluğu fikrini ümumən yaxına qoymur. 
Metodologizm, xüsusən də dramaturgiyada "zaman, məkan və hərəkət vəhdəti" tələbi 
qoyan və buna cavab verməyən hər hansı pyesi diqqətə layiq bilməyən klassisizm özünün 
bu tələbindən əzab çəkir. 
Öz mənşəyi etibarilə Aristotel və Platona gedib çıxan "klassik metodologizm" bədii 
yaradıcılığın universal qaydalarının mövcudluğu fikrini irəli sürür. XIX əsrin ortalarından 
etibarən yaranamğa başlayan "kontekstual metodologizm" qaydaların bədii yaradıcılıq 
kontekstindən asılılığını qəbul edir və bəyan edir ki, heç bir qayda universal olmasa da, 
müəyyən yaradıcılıq durumu (kontekst) ilə bağlı şərti qaydalar ola bilər. Metodologizm 
və antimetodologizm arasında orta mövqe tutan modernizm isə təsdiq edir ki, sənətin 
hətta şərti qaydalarının belə öz hüdudları var və onlara əməl olunması bəzən əks 
nəticələrə gətirib çıxara bilər. 
Metodologizm bədii yaradıcılığı sabitləşmiş qaydalar sistemi, bədii mətnin yaranmasını 
isə texniki qaydalara tabe edir. Fəaliyyət azadlığından məhrum olan sənət bu zaman artıq 
canlı və axıcı olmur, sənətkardan asılı olmayaraq mövcud olan, "əl dəyməmiş", 
"işlənilməmiş" şeyləri və dəyişkən dünyanı görmək qabiliyyətini itirir. Metodologizm 
sənətkarın dəqiq qaydalar üzrə yerinə yetirdiyi kor-koranə əməliyyatlara yaradıcı 
əhəmiyyət verir: guya onlar estetik təxəyyül və sənətkar qavrayışındakı dünyanı 
formalaşdırır. İfrat antimetodologizmi isə 15 
"metodoloji anarxizm" adlandırmaq və onun mahiyyətini vur-tut bircə prinsiplə vermək 
olar: istənilən qaydadan istifadə etmək olar. 
Postmodernizm ilk baxışdan "metodoloji anarxizm" kimi görünsə də, əslində, istər 
metodologizm, istərsə də antimetodologizmə məxsus ifratlardan qaçmağa çalışır. 
Postmodernizmə görə, universal qaydalar olmasa da, ümumən qaydalar lazımdır və onlar 
sənətkara kömək edir. Çünki hər hansı qaydanı rədd edənlər istər-istəməz digərinə üz 
tutur, nəticədə qaydalar həmişə qalır. Beləliklə, bu məsələdə postmodernizmin özəlliyi 
bədii yaradıcılığın universal qaydalarının qeyri-mövcudluğu və onları axtarmağın 
mənasızlığına inamındadır. 
Şübhəsiz ki, bədii yaradıcılığın qaydaları var, amma bunlar hər bir sənətkarın hökmən 
yerinə yetirməli olduğu göstərişlər deyil. Bu qaydaların hətta ən gözə çarpanlarından belə 
fərqli şəkildə istifadə etmək olar və onlar çoxsaylı istisnalara malikdir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
135 
Qaydalar bir yaradıcılıq sahəsindən digərinə, bir dövrdən başqasına keçə bilər. Müəyyən 
konkret zamana mənsub sənətkarın əsaslandığı qaydalar həm də sənət tarixinin əvvəlki 
dövrünün nəticə və yekunu kimi meydana çıxır. Hər hansı qaydanın sözsüz yerinə 
yetirilməsi tələbi sənətin müəyyən tarixi durumunu mütləq və əbədi standart səviyyəsinə 
qaldırmaq olardı. 
Sənətkarın hər yeni əsəri təkcə məlum formaların sadəcə tətbiqi yox, həm də bu 
formaların bir daha sınaqdan keçirilməsidir. Sənətkar hər hansı köhnə formanı tətbiq 
etdiyi kimi, onun tətbiqini konkret halda lazımsız da saya bilər. Əvvəllər qəbul edilmiş 
qaydaların tətbiqi bəzən uğura səbəb olduğu kimi, bəzən əksinə, bu uğur məhz hansısa 
sabitləşmiş standartlardan imtina hesabına əldə olunur. Sənətkarlar təkcə qaydalara tabe 
olmur, həm də onu tənqid edir və yeni qaydalar sistemi yaradırlar. Postmodernizm 
məsələnin məhz bu tərəfinə qol qoyur. 
Postmodernist sənətin qeyri-müəyyənliyi, onun antisistem və antidoqmatik xarakteri 
postmodernist sənətkarın ümumən heç bir qaydaya riayət etməməsi demək deyil. Həmişə 
olduğu kimi, qaydalar yenə də var, amma, əvvəla, onlar qapalı və sərt deyil, ikincisi, 
postmodernizm başa düşür ki, yeni qayda yeni əsərlə birlikdə doğulur və əgər belə 
deyilsə, əsər auditoriya üçün hadisəyə çevrilə bilməz. 
II.4. Sənət əsəri mətn kimi 
Qeyri-müəyyənliyin postmodernist dərkinin özünəməxsusluğu sənət əsəri və mətn 
arasındakı anologiyada da öz əksini tapır. Amma bütün anologiyalar kimi bu 
anologiyanın da inandırıcı gücünü şişirtməyə, yəqin ki, ehtiyac yoxdur. 
Belə demək olar ki, sənət öz-özlüyündə daha geniş, "böyük mətnin" - mədəniyyətin bir 
fraqmenti kimi zahir olan mətndir. Sənət əsəri təkcə roman, povest, poemalar və s. yox, 
şəkil, simfoniya, heykəltəraşlıq, memarlıq abidələri və s. də daxil olmaqla sənət 
mətnlərinin cəmindən ibarət bir mətndir. 
Ənənəvi anlamda mətn hər hansı bir dilin qaydalarına uyğun daxili struktur və 
təşkilolunmaya malik bitkin, vahid və bütöv yazıdır. Hər hansı kitab, onun bir hissəsi və 
ya ayrılıqda götürülmüş fraqmenti mətn ola bilər. Diskursiv janrdan asılı olaraq gündəlik 
həyatı təsvir edən adi, ədəbi, elmi, fəlsəfi, tibbi, hüquqi, dini və s.mətnləri seçib-ayırmaq 
mümkündür. 
60-cı illərin sonlarından etibarən poststrukturalizmin təmsilçiləri (J.Derrida, Y.Kristeva, 
R.Bart və s.) mətnin vahid orqanizm və qapalı sistem olması baxımından şübhə və 
təkzibə məruz qalması ilə bağlı yeni konsepsiya yaratdılar. Kristeva mətnin mozaika kimi 
sitatlardan qurulması, digər mətnin həzm və transformasiya olunması nəticəsində 
yaranmasını nəzərdə tutan intertekstuallıq prinsipini irəli sürdü. "Hər hansı bir mətn digər 
mətn üzərində yazılıb" (U.Eko). 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
136 
Yeni yanaşma mətn anlayışına münasibəti radikal surətdə dəyişir. Əvvəlkindən fərqli 
olaraq artıq mətnə qəti müəyyən olunmuş, tam bitmiş, daxili struktur və təşkilolunmaya 
malik bir şey kimi baxılmır. Yeni baxışa görə, bütün mətnlər çıxışsız labirint yaradaraq 
bir-birinə dolaşır, kəsişir və öz aralarında əlaqələnirlər. "Hər mətn özünün bir neçə başı 
ilə digər mətnləri oxuyan maşındır" (J.Derrida). İntertekstuallıq göstərir ki, hansısa ilkin 
və orijinal mətni seçib-ayırmaq mümkünsüzdür, çünki mətnin təkcə əvvəli və sonu deyil, 
müəllifi və yaradıcısı da yoxdur. 
R.Bart əsəri ənənəvi - nyutonsayağı, mətni isə çağdaş - eynşteynsayağı anlayış adlandırır. 
"Əsərin əksinə olaraq, əvvəlki kateqoriyaların hərəkət və yenidən təşkili nəticəsində 
yaranan yeni obyektə ehtiyac meydana çıxır. Beləliklə də, mətn yaranır". Əsər kitab 
məkanının (məsələn, kitabxana) müəyyən hissəsini tutan əşyavi fraqment, mətn isə 
metodoloji əməliyyatlar sahəsidir. Əsər ələ də yerləşə bilər, mətn isə dildə qərar tutur, o 
ancaq diskursda mövcuddur. "Mətn əsərin dağılmasının məhsulu deyil, əksinə, əsər 
təxəyyülə gələnlərin mətn ardınca sürünən ətəyidir". Başqa sözlə desək, mətn ancaq iş 
prosesində, istehsalda duyulur. Burdan belə çıxır ki, mətn hərəkətsiz qalıb dona bilməz 
(məsələn, kitab rəfində), o öz təbiəti etibari ilə nədənsə, məsələn, əsərdən və ya əsərlər 
silsiləsindən keçib getməlidir". 
Barta görə, mətn üçün çoxmənalılıq səciyyəvidir. Bu çoxmənalılıq, sadəcə, yolverilən, 
mümkün olan yox, qarşısıalınmaz bir şeydir. "Hər bir mətn digərinə münasibətdə 
beynəlmətndir (yəni intertekstual və ya mətnarasıdır- tərcüməçi), amma bu 
intertekstuallığı mətnin hər hansı mənbəyə malik olması kimi başa düşmək lazım deyil. 
Bütün bu "mənbə" və "təsir" axtarışları bədii əsərlərin ardıcıllığı, əlaqəliliyi haqqında 
mifdən başqa bir şey deyil. Mətn isə anonim, ələkeçməz və bununla birgə artıq oxunmuş 
- dırnaqsız sitatlardan yaranır. 
Əsər ardıcıllıq, əlaqə prosesinə qoşulub. O, sosiomədəni surətdə gerçəkliklə şərtlənir. 
Əsərlər bir-birinin ardınca yaranır, hər biri atası və sahibi sayılan müəllifə mənsubdur. 
Mətndə isə atalıq haqqında qeyd yoxdur. Əgər əsəri böyüməkdə, inkişaf etməkdə olan 
orqanizmə təşbeh etmək olarsa, mətnin bənzətməsi şəbəkədir: mətn genişlənirsə, bu, 
elementlərin kombinasiyası və sistemli təşkili nəticəsində baş verir. Mətndə hər hansı 
üzvi bütövlüyə "hörmət" yoxdur. Onu orta əsrlərdə iki yüksək dərəcədə nüfuzlu mətnlə - 
Müqəddəs yazılar və Aristotellə davranıldığı kimi parçalamaq olar. Mətni müəllifin 
iradəsini nəzərə almadan da oxumaq olar. "Müəllif kabusu mətndə, əlbəttə ki, zahir ola 
bilər, amma sadəcə qonaq qismində: müəllif öz romanında personajlardan biri, xalça 
üzərinə toxunmuş sima kimi təcəssüm olunur; onun burda hər hansı atalıq imtiyazına 
malik olması bir oyun, necə deyərlər, "kağız üzərində müəlliflikdir". Müəllifin bəhs 
edilən hadisədən qaynaqlanan həyatı əsərlə rəqabətə girən müstəqil tarixə çevrilir; 
əvvəllər olduğunun əksinə olaraq, yazıçının həyatı onun yaradıcılığına yox, əksinə, 
yaradıcılığı həyatına iz salır. 
Əsər adətən istehlak predmeti olur. Mətn isə özü ilə istehlak yox, oyun tələb edir. "Mətn 
özü oynayır, oxucu da oynayır, amma ikitərəfli; o, mətndə oynayır (oyunda olduğu kimi), 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
137 
təkrar istehsal üçün praktika forması axtırır, amma həm də gərək bu praktika passiv daxili 
mimesisə (mətnin mahiyyətini məhz belə əməliyyata qarşı müqavimət təşkil edir) aparıb 
çıxarmasın". Kəsəsi, mətn oxucudan işgüzar əməkdaşlıq tələb edir. Bu, prinsipial bir 
yenilikdir: çağdaş musiqidə ifaçı partituranın həmmüəllfi olmağa necə vadar olunursa, 
əsəri elə oxumalı, yəni onu "yenidən istehsal etməməli", özündən tamamlamalısan. 
Çoxları çətin oxunan mətnlər, avanqard film və şəkillərdən bezir. Bunun günahı mətni 
oxumağı istehlak kimi anlamaq vərdişindədir: insan özü mətn yarada bilməyəndə, onu 
oynaya bilməyəndə, hissələrinə bölə bilməyəndə, əməli fəaliyyətə çevirə bilməyəndə 
darıxır. 
Əsər zövq verə bilər, amma bu zövq istehlakçı bir şey olaraq qalır, belə ki, oxucu 
oxuduğunu yazmağa (istehsal etməyə - tərcüməçi) qadir olmadığını bilir. "Mətnə gəlincə 
isə o nəşə ilə, yəni heç bir zorakılığa dəxli olmayan, öz-özünə yaranan ləzzətlə bağlıdır". 
Mətn və əsər arasındakı maraqlı mühakimələrini Bart mətn nəzəriyyəsi perspektivləri 
haqqında qeydləri ilə yekunlaşdırır: "Mətn haqqında söz ancaq mətn vasitəsilə, onun 
axtarışıyla, mətn üzrəində işlə bağlı olmalıdır, çünki mətn elə bir məkandır ki, heç bir dilə 
sığınacaq vermir, heç bir danışan subyektə hakim, sahib, təhlilçi, keşiş, şifrə açan rolu 
qoymur. Mətn nəzəriyyəsi hökmən yazı praktikası ilə birləşir." 
Bart ancaq ədəbi əsər və ədəbi mətndən danışır. Aydındır ki, əsər və mətn arasındakı 
fərqi sənətin bütün növlərinə şamil etmək olar. Üstəlik də, postmodernizmin bir çox 
nümayəndələri mədəniyyətin müəyyən mənada qlobal intertekstual səciyyə daşıması 
fikrini irəli sürürlər. Barta görə, hətta dünyanın özü də nəhəng, daim dəyişən bir mətndir. 
Mətnin üç özəlliyi var: 
- onun müəllifi (yaxud da heç olmasa "müəllif maskası") olur; 
- onun həmişə oxucusu olur (hətta ola bilər ki, yeganə oxucu müəllfin özü olsun); 
- o, həmişə müəyyən janra aid olur, yeri gəlmişkən, fərqli janrlar arasında keçilməzlik 
münasibəti var (şeiri, yaxud musiqini nəsrlə vermək ağlasığmazdır) 
Ədəbi mətn sözün müstəqim, şəkil, yaxud heykəl isə məcazi mənasında mətndir: heç bir 
ədəbi mətn şəkil və ya heykəli əvəz edə bilməz. O, uzağı, bütün bu şeylər haqqında 
müəyyən təsəvvür verə bilər. 
Amma bütün xüsusi mətnlərin qovuşduğu "böyük bir mətn" kimi mədəniyyət hələ ədəbi 
mətndən uzaq dayanır. Çünki onun nə müəllif, nə də oxucusu yoxdur. O, sənət dilinə cüzi 
bir şəkildə çevrilib. Müəyyən bir mədəniyyət çərçivəsində yaşayan adamlar özlərini 
qətiyyən adekvat dərk etmirlər; hətta hər sonrakı nəsil keçmiş mədəniyyət haqqında tam 
və aydın təsəvvürə belə malik olmur. Beləliklə, aydın deyil ki, nə müəllif, nə oxucu, nə 
də tərcüməyə malik olmayan mədəniyyət hansı mənada mətndir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
138 
Dünyanı bütövlükdə mətn hesab etmək fikrinin təsdiqi isə daha qəliz məsələdir. Çünki 
dünyanın nə müəllif, nə də oxucusu var, onun hansısa başqa dilə çevrilməsindən 
danışmaq ümumən mənasızdır. 
Postmodernizmə məxsus qeyri-müəyyənliyin izahında mətn anlayışı, şübhəsiz ki, 
faydalıdır. Buna baxmayaraq, mətn anlayışının genişləndirilmiş izahına həvəslə üz tutan 
fəlsəfi postmodernizm çıxılması lazım gələn "metafizik bir dumana" bürünür. 
Üçüncü hissə: Sənət oyun kimi 
Oyun insan həyatının elementar funksiyasıdır və insan mədəniyyətini bunsuz təsəvvür 
etmək mümkünsüzdür. İnsanın hətta dini kulta yanaşmasında belə oyun elementi 
olduğunu qeyd edən Y.Heyzinqa və P.Qvardini bu məsələyə ilk dəfə diqqət yetirmişlər. 
Q.Q.Qadamer oyun anlayışından istifadə edərək sənət və əsər anlayışlarnı izah etməyə 
çalışıb. 
Oyun anlayışı sonucu duman və qeyri-müəyyənliyə bürünmüş geniş və çoxcinsli bir 
sahəni əhatə edir. Biz təkcə insan yox, heyvanlar, hətta kortəbii təbiət qüvvələrinin də 
oyununu nəzərdə tuturuq. Əgər ancaq insan oyununu götürsək, şahmat, tennis, futbol, 
aktyorun səhnədəki çıxışı, musiqi əsərinin ifası, uşaqların səliqəsiz surətdə ora-bura 
vurnuxması, bizim qardaş, ana, vətəndaş və s. kimi ailə və cəmiyyətdəki rollarımızla 
bağlı standart vəzifələrimizin icrası - bütün bunlar hamısı oyundur. "Ciddi" icra 
edilməyən, "oyun" kimi təsəvvür edilən işlər də oyuna daxildir. 
Oyun anlayışı təkcə növ yox, məzmununa görə də qeyri-müəyyəndir. Hər cür oyun 
müəyyən qaydalara malik olmalıdırmı? İstənilən bir oyunda udan və uduzan üzə 
çıxmalıdırmı? Bu kimi suallara qəti cavab vermək çətindir. 
Sözün ən ümumi mənasında oyun praktik məqsəd güdməyən hərəkətlərin ritmik 
təkrarıdır ("dalğaların oyunu", "alovun oyunu" və s.). "İnsan oyununun özəlliyi ondadır 
ki, - deyə Q.Q.Qadamer qeyd edir, - o, öz ağlının - insana məxsus bu müstəsna 
qabiliyyətin gücünə qarşısına məqsəd qoyur və ona doğru can atır, amma həm də bu 
məqsədəuyğunluq cəhdini cilovlamaq istəyir". İnsana məxsus oyunun insaniliyi ondadır 
ki, nəsə bir məqsəd varmış kimi burda hərəkətlər özləri özlərini nizamlayır". Bundan 
əlavə, oyun qətiyyətlə, xüsusi bir şərəf işiymiş kimi ciddi-cəhdlə yerinə yetirilir. "Nəticə 
etibarilə, oyun müəyyən hərəkətlərin özünütəqdimindən başqa bir şey deyil". Oyun 
həmişə onun iştirakçısı olmağı tələb edir. Hətta oyunu müşahidə edən tamaşaçı da ona 
etinasız qalmır. O, sadəcə müşahidəçi yox, oyunun tamhüquqlu üzvü, onun tərkib 
hissəsidir. 
Həmişə etiraf olunmasa da, sənət bütün zamanlarda oyun səciyyəsi daşıyıb. 
Postmodernizmin özəlliyi ondadır ki, o, sənətdə əvvəllər rast gəlinməyən xüsusi oyun 
tipidir və özündə oyun təcəssüm etdirdiyini açıq-aşkar bəyan edir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
139 
Bütün oyunları iki tipə bölmək olar: klassik və qeyri-klassik oyunlar. Klassik oyunlar 
üçün aşağıdakı əlamətlər səciyyəvidir: oyunun gedişi üçün lazım olan qaydalar 
toplusunun mövcudluğu; bu qaydaların oyuna başlamazdan əvvəl qəbul olunması, oyun 
prosesində sabit qalması və qeyd-şərtsiz əhəmiyyət daşıması; qaydaların bir-birindən 
kəmiyyətcə və real surətdə fərqlənən gedişlərin çoxluğuna uyğun olaraq oyun prosesini 
nizama salması; oyunun müddəti, oynayan tərəflərin vəziyyətiylə bağlı məhdudiyyətlər, 
qələbə və məğlubiyyətin mötəbərliyinin qaydalarla müəyyən olunması. Başqa sözlə, 
klassik oyun əvvəlcədən müəyyənləşdirilmiş qeyd-şərtsiz qaydalara malik olur. Bu 
qaydalar oyunun gedişini istiqamətləndirir, hərəkətlərindən asılı olaraq oyunçuların 
şanslarını göstərir, eləcə də oyunun sonu və qalibi müəyyən edir. 
Qeyri-klassik oyun əvvəlcədən müəyyən olunmuş qaydalara malik deyil, oynayan 
tərəflərdən hər biri öz qaydalarını prosesin gedişindəcə kəşf və tətbiq edir. Burda qələbə 
üçün şansların bölgüsü yoxdur, oyunun müddəti və qalibin üzə çıxması heç cür müəyyən 
olunmur. 
"Qaydasız, qalib və məğlubsuz, çevrə boyu qaçışdan ibarət, təcrübə və təsadüfün artıq 
fərqlənmədiyi bu oyun, - deyə J.Delez qeyd edir, - belə çıxır ki, qeyri-realdır. Və çətin ki 
o kimisə əyləndirsin". Delez hətta qeyri-klassik oyunun nə insan, nə də allah tərəfindən 
oynanıla bilməyəcəyini zənn edir. Alimin qənaətincə, onu ancaq bir nonsens (cəfəngiyyat 
- tərcüməçi) kimi təsəvvür etmək olar və məhz buna görə, o, düşüncənin özünün 
gerçəkliyi, xalis fikrin şüuraltısıdır. 
Delezin qeyri-klassik oyunun mümkünsüzlüyü fikri əsaslı görünmür. Məsələn, uşaq 
oyunları bunun tamamilə real və ən yaxşı örnəyidir. Belə ki uşaqların kommunikativ 
fəaliyyətdəki eqosentrizmi onların oyunlarında da üzə çıxır. Böyüklərin oyununda hamı 
məlum qaydalara riayət edir ki, düzgün yarış ruhu hökm sürsün və qaydalara əsasən 
kimsə qalib, digərləri isə məğlub çıxsın. Kiçik uşaqlar başqasının nə etdiyinin fərqinə 
varmayaraq və digərlərinin hərəkətlərini yoxlamayaraq, özünün oyun anlayışına əsasən 
oynayır. Ən başlıcası, bu oyunda heç kəs məğlub olmur və həm də hamı qalib gəlir, çünki 
oyunun məqsədi hamının oyundan fərdi zövq alması və eyni zamanda, bütün qrup 
tərəfindən şirnikləndirilməsidir. 
Ənənəvi sənət klassik oyuna yaxın idi. Modernizmdən başlayaraq sənət öz yerini qeyri-
klassik oyuna tərəf dəyişməyə başladı. Postmodernist sənət əvvəlcədən müəyyən, 
toxunulmaz qaydaların olmadığı, qalib gəlmək şanslarının qətiyyən bilinmədiyi, nə qalib, 
nə də məğlubların üzə çıxmadığı özünəməxsus bir qeyri-klassik oyun nümayiş etdirir. 
Postmodernizm qələbə eşqiylə alışıb-yanan böyüklər və ciddi adamlar yox, oyunda 
iştirak etmək naminə oynamağın özündən kifayət qədər stimul alan uşaq oyunlarına 
bənzər şəkildə zahir olur. 
"İfrat insaniliklə yüklənmiş" ənənəvi sənətdə həyata xüsusi ciddi münasibət əks olunur. 
Onun hətta insan nəslini xilas etmək iddiasına düşdüyü məqamlar da (Şopenhauer, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
140 
Vaqner, bura Dostoyevskini də əlavə etmək olar) olub. Bu problem ətrafında geniş 
gəzişmələr, nəhayətdə belə bir ideyaya gətirib çıxarıb ki, "dünyanı gözəllik xilas edəcək". 
Çağdaş sənət isə açıq-aşkar məzhəkəçilikdən tutmuş güclə hiss olunan ironik 
gözvurmalara qədər komizmlə aşılanıb. Məzmunundan asılı olmayaraq bu günkü sənət 
bir oyuna çevrilir. Onun ciddi adamlar tərəfindən fars kimi qavranılması və başlıca 
missiyasının mümkünsüzlüyü qənaəti yeni əsərlərin dərkini mürəkkəbləşdirir. 
Əgər çağdaş sənətkar keçmişin "ciddi" sənəti ilə rəqabətə girsə və mücərrəd kətan 
tamaşaçıda Mikelancelonun heykəli kimi dini, patetik həyəcan doğurmağa hesablansaydı, 
sənət, doğrudan da, fars ola bilərdi. Amma bizim dövrün sənətkarı, deyə X.Orteqa-i-
Qasset qeyd edir, sənətə oyun, nəticə etibarilə özünə gülüş aləti kimi baxır. Kimisə ələ 
salmaq yerinə, çağdaş sənət özü-özünə gülür. 
Əvvəllər sənət iki anlamda transsendent idi: insan həyatının ən ciddi problemlərini əks 
etdirən mövzularına görə; öz-özlüyündə insana ləyaqət vermək və onu bəraətləndirmək 
qabiliyyətinə görə. Yeni üslub isə idman oyunları və əyləncələrin təmtərağına yaxındır. 
"Sənət insanı xilas edəcək qənaəti yalnız insanı ciddi həyatdan xilas etmək və ondakı 
şuxluğu oyatmaq anlamında qəbul olnua bilər", - deyə Orteqa-i-Qasset fikrinə yekun 
vurur. 
Çağdaş sənətin özünə dalması, patetikanı itirməsi, ironiya və oyunla zənginliyi və s. 
göstərir ki, müəyyən bədii üslubun əbədi mövqeyi şübhəlidir. Hər dövr öz sənətinə 
ehtiyac duyur və ötən dövrlərin sənətinə kifayət qədər etinasız yanaşır. Köhnə sənət nəsə 
donmuş, monoxron (eyni, birrəngli - tərcüməçi), həyatımızla birbaşa əlaqəsi olmayan, 
yəni mötərizəyə alınmış və artıq gerçək yox, kvazisənət kimi görünür. Əgər keçmişə 
məxsus sənət əsəri maraqlı görünürsə, bu, onun məziyyətindən çox, qüsurundan irəli 
gəlir. Keçmiş sənət artıq sənət deyil, o, nə vaxtsa sənət olub. "Keçmiş sənətdən alınan 
zövq özəl olaraq zövq deyil, çünki ironiya ilə səciyyələnir. Məsələ burasındadır ki, bu 
zaman özümüzlə əsər arasında keçmiş həyatı, yəni o dövrdə yaşamış insanı yerləşdirir, öz 
dünyagörüşümüzdən başqa dünyagörüşünə üz tutur, beləliklə də, nəsə uydurulmuş bir 
şəxsə çevrilirik. Keçmişin sənətindən zövq alan da məhz içimizdəki həmin ikinci şəxsdir. 
Şəxsiyyətin bu cür ikiləşməsi şüurun ümumən ironik durumunu göstərir". 
Orteqa-i-Qasset keçmiş sənətin çağdaş tamaşaçıya xalis estetik təsir imkanını inkar etsə 
də, kvazisənətin daha böyük həyati önəmi olduğunu da unutmur. Onun fikrincə, keçmiş 
sənətin qavranılması hesabına alınan zövq bu sənətin estetik yox, daha çox həyati 
məzmunundan irəli gəldiyi halda, çağdaş sənəti əsasən estetik baxımdan qavrayırıq. 
Amma keçmiş sənətin çağdaş tamaşaçıya estetik təsirini tam inkar etmək də olmaz. İfrat 
özünəməxsusluq, keçmişə dair müəyyən bilgilər, "kənar baxış" tələb etməsinə 
baxmayaraq, belə təsir, şübhəsiz ki, mövcuddur. 
Q.Q.Qadamerin dediyi kimi, ötən günlərin sənəti bizə çağdaşlıq süzgəcindən, qoruyan və 
yenidən yaradan canlı ənənədən keçib çatır. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
141 
Dördüncü hissə: Postmodernizmin versus modernizmi 
Postmodernizmə modernizmin yeni sosial-mədəni şəraitdə davamı kimi baxmaq olar. 
Bununla yanaşı postmodernizm və modernizmin bədii təcrübəsi bir-birindən köklü 
surətdə fərqlənir. Postmodernizm modernizmin əsasında duran bir çox vacib məsələləri 
inkar mövqeyində durur. 
Bunu əyani surətdə göstərmək üçün modernizm və postmodernizm estetikalarını bir sıra 
əsas məqamlarda qarşılaşdıraq: sənətkar haqqında təsəvvür, sənət əsərinin təhlili, 
auditoriya və sənətin dərki. 
IV.1. Sənətkar 
Modernizm sənətkarın şəxsiyyətini açıq-aşkar surətdə idealizə edir. Belə təsəvvür olunur 
ki, o, unikallıq, ardıcıllıq və transsendentlik ölçülərini rəhbər tutaraq öz əsəri üzərində 
ciddi-cəhdlə çalışır. 
Özünü ümumən hər hansı bir insan kimi bütöv şəxsiyyət sayan modernist sənətkar, 
yaradıcı olaraq elə şeylərə cəhd edir ki, seçdiyi üslubun təkrarsızlıq və yeganəliyini 
göstərə bilsin. 
Modernizmə görə, həqiqətlə yalan arasındakı hüdudu hiss edən, daxili gerçəklik və 
həqiqət kompleksi ilə əndişələnən sənətkar "dərin olmalıdır". Modernist roman bəzən 
tarixi və psixoloji realizm səviyyəsinə də qalxa bilər. Modernist yaradıcı proses 
sənətkarın tam nəzarətində olduğundan müəllif fikri əsərin yeganə mümkün izahı sayılır. 
Sənətdə şərtiliklərlə oynayan postmodernist sənətkar həqiqət və yalan arasındakı hüdudu 
aradan qaldırır. Postmodernistlər sənətkarı təkcə bütövlük yox, həm də fərdilikdən, onun 
işini isə ortaya daim nəsə yeni və dərin bir şey qoyan mötəbər sənət əsəri statusundan 
məhrum edirlər. 
Postmodernistlərin dəyərləri çoxüzlülük, keçicilik və anonimlikdir. Onlar "dayaz" 
olmağa, üzdə sürüşməyə və ancaq zahiri şeyləri qeydə almağa çalışırlar. Təsadüfi deyil 
ki, postmodernistlər rəngarəng və dəfələrlə işlənmiş üslubların kollajı üzərində işləyirlər. 
İndividuallığın, fərdiliyin yeni anlamından çıxış edən postmodernistlər "ədəbi düha" 
haqqında təsəvvürlərdən əl çəkir və yaradıcılıq prosesini mexaniki proseslər, sosial 
məsxərə və simasızlığın tətbiqi həddinə endirirlər. Postmodernist sənətkar özünü qabağa 
verməkdən, gözə soxmaqdan əl çəkir, qəsdən kölgəyə çəkilir, təsadüfi faktlar, 
kommersiya dəyərləri və kütləvi şüura tabe olur. 
Əgər modernist sənətkar hər şeydə bir vəhdət axtarırdısa, mədəni rəngarənglik uğrunda 
çıxış edən postmodernist nə yolla olursa-olsun, plüralizm ardınca qoşur. 
Rəngarənglik prinsipi aparıcı bir dəyər kimi özünü üslubi baxımdan da büruzə verir. 
Postmodernist sənət vahid üslub yox, müxtəlif üslubların qarışığı kimi meydana çıxır. 
Məsələn, çağdaş cəmiyyətdə fövqəladə rol oynayan televiziya təkcə obrazların alabəzək 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
142 
qarışığı yox, həm də ideyalar və üslubların qarışığını verir. Postmodernist sənət hamısı 
birlikdə hansısa bir qeyri-real mənzərə fonunda toplaşmış Bottiçelli Venerası (İntibah 
üslubu), yunan atleti (antik sənət üslubu) və Mikki Mausla (pop-art) stilizə olunur. 
Postmodernist ruhda tikilmiş inzibati bina modernist şüşə və polad, fantastik görkəmli 
novdan borularının orta əsrlərə məxsus lüləkləri və barokko üslublu naxışların 
birləşməsini özündə təcəssüm etdirə bilər. 
J.Derridaya görə, postmodernist özünüifadənin əsas forması kollajdır. Onun fikrincə, 
dağınıq obrazlar və uyuşmaz şeyləri sintez edən postmodernist sənət "nə birmənalı, nə də 
stabil ola bilməyəcək yeni bir anlam" yaradır; özünün üslubuna görə qeyri-müəyyən və 
çoxmənalı olur. 
F.Ceymison əmindir ki, postmodernist sənətin üslubi rəngarəngliyi çağdaş sosial həyatın 
əksidir. Çağdaş cəmiyyətdə vahid standartlar yoxdur, hər qrup özünməxsus dəyərlər, dil 
və üsluba malikdir. Plüralist cəmiyyətdə - çağdaş cəmiyyət məhz belədir - üslubi 
çoxluqlar yanaşı mövcud olmalıdır. Onlar hamısı bərabərdir, biri digərindən üstün deyil. 
Üslubi rəngarənglik həm də tarixin dərkinə öz möhürünü vurur. 
Ceymisonun dəlillərini davam etdirərək bəzən deyirlər ki, üslub və dəblərin 
gur inkişafı, reklam və kütləvi informasiya vasitələrinin getdikcə artan gücü, ümumi 
standartlaşmanın başlanmsı və yaşıl inqilab da daxil olmaqla postmodernist cəmiyyətin 
əsas çizgiləri sönməkdə olan tarixilik duyğusunun təzahürüdür. Nəticədə bütün bu 
cizgilər şizoid kompilyasiya vəziyyətinə gəlib çatır. Çağdaş sosial sistem (söhbət müasir 
açıq cəmiyyətdən gedir) "əbədi indidə" yaşamağa önəm verərək, özünü dərinlik, 
müəyyənlik və şəksiz identiklikdən (yəni özünü nə iləsə bərabərləşdirməkdən - 
tərcüməçi) məhrum edərək, keçmişlə əlaqəni sonacan itirmişdir. 
Amma "əbədi indidə" yaşamaq həm də keçmişin qapılarını paradoksal bir surətdə 
üzümüzə açır. Modernist sənətkar bu gün üçün yararsızlığını əsas götürərək keçmişə 
etinasız yanaşırdı. Postmodernizmdə keçmiş bu gün haqqında mövcud təsəvvürlərin 
tərkib hissəsi kimi görünür. Məsələn, televiziya bir axşam ərzində XIX əsr həyatından 
bəhs edən film, XV əsrə aid nağıl motivi üzrə çəkilmiş çizgi filmi, yaxud da Böyük 
fransız inqilabından bəhs edən tamaşa göstərə bilər. Televiziya özünün özəl tarixini də 
ehtiyatla qoruyur. Yeni verilişlərə baxmağa ehtiyac duymursansa, kanalı populyar şou 
proqramları, yaxud da 1960-80-ci illərin kinolentlərinə çevirə bilərsən. 
Postmodernizm üçün səciyyəvi olan keçmişə açıqlığın mənfi nəticələri də var. Bunlardan 
biri tarixin cilalanması, hamarlanması, yəni özünəməxsus şəkildə "şizoid popurriyə" 
çerilməsidir. Teleekran və kinoda sayrışan, heç bir anlam və hər hansı əlaqəsi olmayan 
keçmiş nəticədə sonsuz bir indiyə çevrilir. Postmodernist sənətkar tarixi dövrlərin yerini 
dəyişərkən auditoriyaya indini anlatmaq məqsədi güdmür. Əgər modernistlər tarixə 
nisbətdə nəsə yeni bir dəb fikirləşməyə cəhd edirdilərsə, tarixə üz tutan 
postmodernistlərdə bu münasibət bitib-tükənməz, heç nəyə aparıb çıxarmayan və 
əyləncədən başqa heç nəyə xidmət etməyən retroya çevrilir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
143 
Tarixçi-alimlər keçmişin hadisələrini müəyyən mövqedən çıxış edərək şərh edir, tarixin 
təkcə zahiri siması yox, mentalitetini də bərpa etməyə çalışırlar. Postmodernist sənətdə 
tarix indinin qarşısında duran sadəcə bir güzgüdür. Keçmişə üz tutan postmodernist 
sənətkarda "tarix hissi" yoxdur, təsvir olunan bütün hadisələr isə çağdaşlıq və şərtiliklərlə 
aşılanıb. 
Modernist əgər dərinlik axtarışına cəlb olunurdusa, postmodernist sənətkar üçün səthilik, 
yaxud F.Ceymisonun dediyi kimi, "dərinliyin süni yoxluğu" səciyyəvidir. 
Postmodrnistcəsinə işlənmiş portretlərdə hər hansı daxili həyatdan məhrum fəaliyyətsiz 
şəxslər təsvir olunur. Mənzərələr bəsitləşdirilir və çizgi filmlərindəki kadrlara bənzəməyə 
başlayır. Tənqidçilərdən birinin dediyi kimi, çağdaş romançılar "ən simasız personajları 
ən adi yerlərdə və ən zövqsüz bir manera ilə" təsvir edirlər. Amma bu səthilikdən çağdaş 
cəmiyyətin necə bayağı bir şeyə çevrildiyinə gülmək üçün ironik məqsədlərlə istifadə 
olunur. Ona görə zövqsüzlük sənətkar tərəfindən nəinki mühakimə olunmur, bəzən hətta 
estetik ideal kimi tərənnüm olunur. 
Postmodernist sənət əsərinin uğuru çox vaxt sənətkarın cəsarəti, daha dəqiq desək, 
qabalığı ilə, onun publikanı sadəcə təəccübləndirmək yox, həm də şoka salması ilə 
müəyyənləşir. Fotorəssam Ş.Levayn hansısa bir fotoqrqafın şəkillərinin üzünü çıxarmış 
və öz fotoları kimi təqdim etmiş, özü də bu zaman əsil müəllifin adını gizləməmişdi. 
Yeni fotoşəkillər də eynilə öz orijinalları kimi görünürdü. Tənqidçilərdən birinin dediyi 
kimi, onun fikri müəllif şəxsiyyəti kultunu şübhə altına almaq idi. Ş.Levayn bununla 
təkcə şəxsiyyət və insana postmodernistcəsinə etinasızlıq göstərmir, özünün də bəyan 
etdiyi kimi, həm də "əmlak və hüququn kapitalist anlamına" qarşı çıxır və üstəlik də 
əlavə edirdi ki, "müəllf hüququna dair patriarxal konsepsiya kişi özündənrazılığı ilə 
bağlıdır". Çoxdan çəkilmiş, amma altına yeni və naməlum imza qoyulmuş şəkillərə 
gəlincə isə, adi tamaşaçılar onları heyrətlə qarşıladı və açıq plagiat kimi qəbul etdi. 
Sənətkar haqqında postmodernist təsəvvür özünün ən parlaq ifadəsini performans 
sənətində tapır. Burda sənətkar və auditoriya eyni bir sənət əsərinin tərkib hissəsi kimi 
zahir olur. 
Alman sənətkarı Y.Boyes "bir dəfə istifadəlik" və reproduksiya etmə (surət çıxarma - 
tərcüməçi) sənətinin təşəbbüskarına çevrilib. O öz imzasını ən adi predmet və kağız 
parçaları üzərinə qoyurdu. Beləliklə, unikal, özünəməxsus və müəyyən dəyərə malik 
sənət əsərinin müəllifi olan sənətkarın bir insan kimi ənənəvi və modernist dərki sadəcə 
şübhə altına alınmır, həm də gülüş hədəfinə çevrilirdi. "İstənilən bir şey sənət ola bilər" 
devizini təsdiqləyən Boyes müəyyən miqdarda sənaye mallarına da imza qoyur və onları 
satışa buraxırdı. 
Bu təkcə sənət əsərinin ənənəvi dərki yox, sənətkar statusu və fərdiyyətinə də vurulan 
zərbə idi. Üslub, texnika, əmək, yaradıcılıq və s.kimi bütün bədii şərtiliklərdən imtina 
edən Boyes yalnız bir bədii şərtiliyi saxlayırdı: sənətkar imza qoymaq və istəsə, öz işini 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
144 
satışa buraxmaq hüququna malikdir. O, özünün hazırlamadığı predmetlərin altına imza 
qoymaqla sənətkarın rolu barədə stereotip təsəvvürləri darmadağın etdiyini zənn edirdi. 
Boyes sonra öz əsərləri ilə "birləşmək" qərarına gəldi. O üzünə bal və qızıl suyu çəkib 
xahiş etdi ki, onu muzeyə salsın və qapını bağlasınlar. Bağlı qapı arxasında, qoltuğunda 
dovşan leşi o baş-bu başa gedib gələn rəssam muzeydəki şəkillərin mənasını ölü heyvana 
izah edirdi. Beləliklə, bədii əsərin üç- sənətkar, əsər və auditoriyadan ibarət zənn edilən 
yaranma və qavranılma situasiyası elementindən yalnız biri- sənətkar özü saxlanılırdı. 
Amma onu sözün vərdiş olunmuş mənasında "sənətkar" adlandırmaq çətin idi, çünki heç 
bir əsər yaratmır (sadəcə üzünü bal və qızıl suyu ilə boyayırdı) və nəinki insanlar, hətta 
digər canlılardan ibarət hansısa audutoriyaya birbaşa iddiaçı olmurdu. 
"Mən Amerikanı sevirəm, Amerika isə məni sevir" adlı digər bir əsərdə sənətkarı keçəyə 
bürüyür, təyyarəyə əyləşdirir və Nyu-Yorka çatdırırdılar. Uçuş başa çatdıqdan sonra onu 
keçəyə bürünmüş halda təyyarədən çıxarır, muzeyə aparır və canlı koyotla (çöl canavarı - 
tərcüməçi) eyni kameraya salırdılar. Sənətkarın fikrincə, bu səhnə amerikan hinduları və 
ümumən "amerikan totalitarizminin bütün digər qurbanlarının" acınacaqlı durumunu 
rəmzləşdirirdi. Keçəyə bürünmüş sənətkar vəhşinin əhatəsində gəzir, özünə göstərilən 
təzimləri rədd edir, hərdən vəhşiyə çubuqla toxunduqdan sonra saman yatağa uzanırdı. 
Bədii əsərin yaranma və qavranılma vəziyyəti burda yenə də paradoksaldır: heç bir əsər 
yaratmayan və onu publikaya təqdim etməyən bir adam keçəyə bürünür və sənətkar adına 
iddia edir. 
Postmodernist sənətkarın birinci dərəcəli vəzifəsi şok və hiddət doğurmaq, auditoriyanı 
naqolay vəziyyətə salmaq, cəmiyyəti isə düşməncəsinə münasibətə vadar etməkdir. 
Sənətkar burda təkcə sənət haqqında ənənəvi təsəvvürləri və özünü ələ salmır, həm də 
cəmiyyətin dayaqlarını şübhə altına alır, çünki onun törətdiyi şoka təxribat xarakterli 
siyasi akt kimi də baxmaq olar. 
Postmodernizmdə sənətin mimetik (təqlid- tərcüməçi) funksiyası, əgər o, doğrudan da 
varsa, açıq-aşkar surətdə arxa plana keçir. O, sənətin digər aparıcı funksiyası - 
auditoriyanın verdiyi qiymət və ona müəyyən hisslər təlqin etmək niyyəti tərəfindən 
qətiyyətlə sıxışdırılır. Fəaliyyətə sövq edən bu qiymətləndirmənin də, hisslərin təlqininin 
də əhatə dairəsi son dərəcə genişdir: onlar sənətkar, sənət əsəri, sənətin həyatda rolu, 
sənətdən olsun ki, çox uzaq olan durğun həyati stereotiplər haqqında təsəvvürləri özündə 
birləşdirir. 
Modernizm böyük bir məqsədə - sənətkar və əsərin vəhdətinə can atır, həqiqət axtarır, 
sənətkarın missiyasını çox ciddi qəbul edir, buna görə sənətin avtonomiyasına (sosial-
siyasi hadisələr, ümumən həyatla müqayisədə sənətin nisbi müstəqilliyi, muxtariyyəti - 
tərcüməçi) israr edirdi. Postmodernizm sənəti ciddi qəbul etmir, onunla oynayır və bu 
üzdən də həqiqətə can atmır. O, müəlliflik, "yaradıcı düha", "istedadın təkrarsızlığı" və s. 
barədə köhnə konsepsiyanı şübhə altına alır və auditoriyanı tamhüquqlu həmmüəllif 
etməyə calışır.Bununla bərabər, postmodernist sənətkarın ayağına modernist sənətkardan 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
145 
qat-qat geniş hüquq və vəzifələr yazılır. Onun şoka salmaq, biabır etmək, qıcıqlandırmaq 
və dağıtmaq ixtiyarı var. Digər tərəfdən, "sənət əsəri" yaratmaq kimi qeyri-adi yolla 
sivilizasiyanın travmalarına diaqnoz qoymaq və onları mülaicə etmək də onun 
öhdəliklərinə daxildir. 
Bəzən əsassız olaraq təxribatçı və qalmaqalçı adlandırılan Amerika aksionist rəssamı 
C.Tunik meqapolislərin küçə və ya meydanlarına çılpaq adamların böyük bir dəstəsini 
toplayır. Belə bir açıq-aşkar eksqibisionizm seksual deviasiyalardan (istiqamətin 
dəyişməsi - tərcüməçi) biri kimi meydana çıxsa da, özünün şok doğuran aksiyalarını 
keçirmək üçün Tunik müntəzəm olaraq rəsmi icazə alır. Bu aksiyaların təşəbbüskar və 
təşkilatçıları qismində sənətkarın çox ciddi və ağrılı sosial problemləri çözməsi 
qənaətində olan muzeylər və çağdaş sənət institutları çıxış edirlər. 
Meqapolis sakinləri bir-birindən ayrı düşüb və izolə olunublar, 1960-cı illərin seksual 
inqilabları, jurnal səhifələrində əks olunan nəticələrindən də göründüyü kimi, onlardan 
yan keçib. Saysız-hesabsız yasaq və göstərişlərlə əl-qolu bağlanmış bu adamlar bütün 
günlərini korporasiyalarda şəxsən onlar üçün qətiyyən maraqlı olmayan üzücü əməklə 
keçirirlər. Buna görə postindustrial cəmiyyətin "intellektual proletariatı"ının 
nümayəndələri sənətkarın çağırışına minlərlə gəlirlər. Onun göstərişi ilə adamlar soyunur 
və öz çılpaq bədənlərindən mürəkkəb naxışlar düzəldirlər. Onlar mahiyyətcə E.Uorxolun 
məsləhətini yerinə yetirirlər: hər kəs ömründə heç olmasa on beş dəqiqə məşhur 
olmalıdır. Bundan başqa onları cəlb edən fotorəssamın heç olmasa bir əsərinin müəyyən 
ölçüdə həmmüəllifi olmalarıdır. 
 
IV.2. Sənət əsəri 
Modernizm bədii əsərin daxili vəhdəti və bütövlüyünün möcudluğunu tələb edir, onun 
hissələrinin bir-biri ilə birləşərək vahid bir tamı yaratmasına böyük diqqət verirdi. 
Postmodernizm vəhdətə can atmır, üslubi və tematik müxtəlifliyə qol qoyur, əsərin 
linqvistik və ideoloji ziddiyyətlərini açıqlayır. 
Postmodenist sənətkarlar bəzən vəhdətdən düşünülmüş surətdə məhrum olunan əsərlər 
yaradırlar. Bu müxtəlif planlar və uyuşmaz baxış bucaqlarını özündə daşıyan romanlar, 
bir araya gəlməyən üslublarda çəkilmiş şəkillər və s. ola bilər. 
Modernistlər sənətə zamanın fövqündə duran bir şey kimi baxır və sənət əsərinin daimi 
dəyərlərini yüksək qiymətləndirirdilər. Sənət əsərini öz-özlüyündə qiymətli, az qala 
müqəddəs bir obyekt səviyyəsinə qaldıran modernistlər onu ətraf dünya, təbiət, tarix və 
insan həyatından düşünülmüş şəkildə ayırırdılar. Əsərin mənası ətraf dünya, xüsusən də 
publikanın mühakimələri yox, onun özündən hasil edilirdi. Sənət yalnız estetik məzmunu 
ilə maraq doğurur, əxlaqi, siyasi, fəlsəfi və dini problemlər bir kənara qoyulurdu. Hətta 
təbiətin gözəlliyi və estetik duyğuları əks etdirən əsərlər də "xalis" sayılmırdı. Sənəti 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
146 
xalis estetikaya müncər etmək naminə rənglərin palitrası və həndəsi formalardan xüsusi 
intensivliklə istifadə olunan abstrakt sənət bu baxımdan səciyyəvidir. 
Müvafiq olaraq, modernist tənqid sənət əsərini istisnasız olaraq daxili struktur 
mövqeyindən çözür və ona özü-özünə kifayət edən artefakt kimi baxırdı. 
Postmodernizm isə diqqəti sənətin zahiri tərəflərinə yönəldir. Sənət əsərinin bir mətn 
kimi kontekstdənkənar mənasının olmadığına əmin olan postmodernizm onun hər hansı 
təcrid olunmuş, yaxud imtiyazlı obyekt olmasına dair ideyanı rədd edir. O, özünün estetik 
ölçüləri ilə baxdığı insan həyatını çıxmaq şərtilə sosial gerçəklik, təbiət və ümumən hər 
şeylə qırılmaz surətdə bağlıdır. Postmodernistlər sosial konstruksiyanı gerçəklik hesab 
etdiklərindən, onların əsərləri, hər şeydən öncə, siyasi, sonra isə əxlaqi, yaxud fəlsəfi 
çalara malik olur. 
Sənəti ətraf dünya ilə əlaqələndirən bəzi postmodernist sənətkarlar əsərin mövcud olduğu 
mühiti onun tərkib hissəsinə çevirirlər. Amerikanın ən qədim göydələninin damında 
Kinq-Konq görkəmində şarlar qurulur. "Torpaq" sənətkarları buldozerin köməyi ilə 
səhrada palçıqdan tığ vurular və s. 
"Çölün ortasında, - deyə P.Kraus təsvir edir, - o qədər də böyük olmayan bir yüksəklik, 
səthin nahamarlığı fərq olunur: elə təkcə bunun özü artıq burda postmodernist əsərin 
olduğunu büruzə verir. Yaxına gedib aşağı düşmək üçün pilləkənin sallandığı böyük bir 
dördkünc çala görürük. Beləliklə, iş torpaqdan aşağıda yerləşir: bu, yeraltı qazma, ya da 
tunel, daxili ilə xaricinin sərhəddi, kövrək ağac konstruksiyasıdır. Meri Missin 1978-ci 
ildə yaratdığı "Tələnin perimetrləri" adlı bu iş heykəltəraşlıq nümunəsi, daha dəqiqi 
"torpaqla işdir". 
Kraus qeyd edir ki, son onillər "heykəltəraşlıq" anlayışı ən gözlənilməz şeylərə tətbiq 
olunur: sonunda televiziya monitoru olan dar dəhlizə; dağ mənzələrəini əks etdirən 
nəhəng fotoqrafiyalara; ən adi otaqlara qəribə şəkildə qoyulan güzgülərə; səhra 
torpaqlarını kəsib keçən relyef zolaqlarına. "Tənqidçilərin səyləri hesabına heykəltəraşlıq 
və rəssamlıq anlayışları elastikliyin möcüzələrini göstərərək dartılır, burulur, əyilir və 
bununla da, istənilən bir mədəniyyət termininin mənasını hər şeyi özünə sığışdıracaq 
qədər genişləndirməyin mümkünlüyünü üzə çıxarır". 
Sənətdə postmodernizmin ən parlaq ifadəsi sənət əsəri barədə təsəvvürlərin dəyişməsini 
xüsusi bir əyaniliklə nümayiş etdirən performans sənətinin inkişafıdır. Performans həm 
də onunla maraqlıdır ki, o, sənətkar və sənət əsərinin təqdim olunduğu audutoriyanın 
reaksiyası barədə təsəvvürləri radikal surətdə dəyişir. 
Moskva rəssamı O.Kulik öz əsərlərinin özünəməxsusluğunu müxtəlif sərgilərdə dəfələrlə 
nümayiş etdirib: sərgi salonunda rəssamın sutkalarla yaşadığı, tam çılpaq şəkildə 
iməkləyərək gəzdiyi və hürdüyü it damı qoyulurdu. Sürix və Stokholmda müştəriləri 
bərkdən dişlədiyi iki sərgi Kulikə xüsusi şöhrət gətirib. Hər iki halda sərginin 
təşkilatçıları polis çağırıb və rəssamı bölməyə aparıblar. Sürixdəki təhqiqat zamanı Kulik 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
147 
tam bəraət qazanıb, çünki müqavilədə göstərilib ki, o, xüsusi bir status - rus iti statusunda 
dəvət alıb və çağdaş Rusiyadakı "it gününü" göstərən belə bir heyvanın sərt, qapağan 
olması təbiidir. "Stokholmdakı polis bölməsinə düşən Kulik lal it ampluasından imtina 
edib və öz davranışı ilə bağlı tamam ağlabatan izahatlar verməyə başlayıb, çalışıb ki, 
məsuliyyətin bir hissəsini ona sözün həqiqi mənasında it kimi baxan publikanın üstünə 
yıxsın: onu qıcıqlandırmış, hətta kobudcasına təpikləmişdilər və s. Bundan başqa, Kulik 
belə bir dəlilə əsaslanırdı ki, sərginin təşkilatçıları onun boynuna "Ehtiyatlı olun! 
Qapağan it var!" xəbərdarlığı ilə nişanlanan ərazinin kənarına çıxmağa imkan verən uzun 
bir zəncir bağlayıb... Kulik-it, - deyə P.Salesl məsələyə yekin vurur, - qərb bədii 
səhnəsində onunla maraqlıdır ki, o, "rus itidir". 
İtlə performansın yaratdığı problem göz qabağındadır: heyvan və insan arasındakı fərqin 
kökü nədədir? Derrida demişkən, yoxsa bu, dekonstruksiyaya gəlməyən sonunucu, 
metafizik fərqin özüdür? Məlumdur ki, bu sual itdə təqlid ediləsi obraz görən və onu 
həyati praktikaya tətbiq etdiyindən ətrafdakıların kəskin qıcığına səbəb olan antik filosof 
Diogen tərəfindən hələ neçə min il əvvəl qoyulmuşdu. 
Kulik "Manifest-1" biennalında nümayiş etdirdiyi "Pavlovun iti" perfor-mansında bütöv 
bir elmi testi öz üzərində sınaqdan keçirərək bir aydan artıq dilsiz-ağızsız it kimi yaşadı 
və performans zidd rəylər doğurdu. "Bütün paradoks bundadır ki, Pavlovun iti rolunu 
oynamaq istəyən Kulik, əslində, Pavlovun özünü oynayır. O, it olmaq istəyir, amma belə 
çıxır ki, Pavlovdur. Kulik öz nəzəriyyəsinin doğruluğunu sübut etmək üçün itə artıq 
ehtiyacı olmayan ailm kimi çıxış edir... Əgər Kulik eksperiment zamanı öz mövcud-
luğunu ancaq eksperimentator keyfiyyətində sübut edirsə, onda bu perfor-mansın nə 
ləzzəti var və o, publikanı nə ilə cəlb edə bilər?" 
Y.Boyes artıq xatırlatdığımız "Piyli künc" performansında sərgi salonunun bir küncünə 
konusabənzər paketlə örtülmüş, adətən marqarindən ibarət bir parça piy qoyurdu. 
Ritualın mənası piyin bir neçə gün ərzində əriməsi və xarab olmasına imkan verməklə 
bağlıydı. Beləliklə də, sənət əsəri piy, onun tədrici əriməsi və tamaşaçıların buna 
reaksiyası kimi meydana çıxırdı. Bu reaksiya heyrət, çaşqınlıq, hətta nifrət və ya ikrahdan 
ibarət ola bilərdi. Əgər sənətkarın əsas vəzifəsi publikanı şoka salmaq, sənətkarın 
fəaliyyəti və sənət əsəri haqqında tamamilə yeni və vərdiş olunmamış təsəvvürlər təlqin 
etməkdirsə, tamaşaçıların konkret reaksiyası artıq o qədər də önəmli deyil. Ən vacibi 
necə olmasından asılı olmayaraq, bu reaksiyanın sənətin bir hissəsi olduğunu 
göstərməkdir. 
Həyat anlayışına münasibətdə tamam fərqli mövqelərdə dursalar da, bütün 
postmodernistlər sənətin həyatla əlaqəsində israrlıdırlar. Onlar sənət əsərinin imtiyazlılıq 
statusuna qarşı çıxaraq, hər şeydən öncə, gözəlliyin şərtiliyini nümyaiş etdirmək və əgər 
mümkün olarsa, gözəllik və eybəcərlik arasındakı sərhəddi pozmaq istəyirlər. Böyük bir 
cidd-cəhdlə hazırlanmış pivə butulkası, xizək, motosikl, yaxud ayaqyolu kimi ən adi 
şeylər sənət predmeti kimi nümayiş etdirilir. Bir rəssam hətta özünün ayaqyolunda olması 
səhnəsini təsvir etmişdi. Yetmiş yaşı artıq tamam olmuş məşhur bir rəssam isə özünü 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
148 
ayağında köhnə başmaqlar, çılpaq halda, molbert arxasında, üzü tamaşaçıya tərəf fikrə 
dalmış vəziyyətdə göstərirdi. 
Aniliyə, keçiciliyə söykənən postmodernistlər üçün sənət əsəri ancaq müəyyən zamanda 
mövcud ola bilər. Bu üzdən təəccüblü deyil ki, postmodernist sənətkar dəbə qeyri-adi 
dərəcədə həssasdır. O yaxşı başa düşür ki, hər şeydə olduğu kimi, sənətdə də heç nə əbədi 
deyil. "Əbədi" sənət əsərləri əvəzinə postmodernist sənətkarlar yalnız müəyyən zamana 
hesablanmış efemer (ötəri, keçici - tərcüməçi) sənət yaradırlar. 
Bəzi sənətkarlar nə vaxtsa mövcud olmasına dəlil kimi ancaq tarixi sübutlar saxlayıb 
nəyisə məhz o andaca məhv etmək üçün yaradırlar. Bəzən isə onlar obyekti ümumən bir 
kənara atır və "bədii akt" adlandırdıqlarını sadəcə təsəvvür etməklə kifayətlənirlər. 
Nyu-Yorkda bir usta başlıca vəzifəsi doğulan kimi özü-özünü məhv etmək olan sənət 
əsəri yaratmışdı. Sənət və psevdosənət (yalan, saxta sənət - tərcüməçi) arasındakı 
sərhəddin qeyri-müəyyənliyini göstərməyə cəhd edən sənətkar Kristo tarixi binanı 
parçaya bürümüş və çəmənliyin ətarfına əskidən hasar çəkmişdi. Şou geniş reklam 
olunmuş, sonra parça çıxarılmış və sənət əsəri yox olmuşdu. Amma televiziya və kinonun 
imkanları bu prosesin bərpası və bunun ardınca sonsuz sayda sənət əsərlərinin bir dəfəyə 
məhvinə şərait yaradır. Berlində reyxstağın nəhəng binasının rekonstruksiyadan öncə qısa 
müddətə parçaya bürünməsi xüsusi pezonans doğurmuşdu. 
Çağdaş qalereyaların tamaşaçıları bəzən şəkil əvəzinə "konseptual sənətin" nümunələri 
kimi təqdim olunan makina səhifələri və fotoşəkillər görürlər. Sənətkar "sənədləri" - öz 
ideyalarının yazılı şərhi və özünün yaradıcılıq prosesinin fotoqrafiyalarını da sərgiyə 
çıxarır. Bəzən isə sərgidə sənət əsəri ümumən olmur, sənətkar özünün əsər 
"konsepsiyası"nın publikaya təqdiminin sadəcə təsviri ilə kifayətlənir. 
 
IV.3. Auditoriya 
Modernizmdə auditoriya sənət əsərinin passiv seyrçisi idi. Aktiv tərəfdə təkcə əsəri 
yaratmaqla qalmayıb, həm də onun izahı üçün açar verən sənətkarlar dururdu. 
Postmodernizmdə vurğu sənətkarın üstünə düşmür və bu, auditoriyanın əhəmiyyətini 
labüd olaraq dəyişir. Burda auditoriya sənətkarın təqdim etdiyi əsərin qavranılması 
prosesnin fəal tərkib hissəsi olmaqla qalmayıb, həm də sənət əsərinin yaranması aktının 
birbaşa və fəal iştirakçısıdır. Buna imkan verən odur ki, postmodernist əsərin müəllif və 
onu dəstəkləyən tənqidçi tərəfindən müəyyən olunan yeganə, qəti anlamı yoxdur. Əgər 
"mütləq anlayışlar" yoxdursa, məna ifrat dərəcədə subyektivləşir və nisbiləşir, auditoriya 
tərəfindən müəyyənləşməli və dəyişməli olur. Sənət əsərinin əhəmiyyətini sənətkar, 
yaxud tənqidçi yox, auditoriya müəyyənləşdirir. Mütləq kateqoriyaların olmadığı 
durumda dəyişməz estetik standartlar da yoxdur. Tənqidçilərdən birinin dediyi kimi, 
"postmodernizm tamaşa haqqında ancaq tamaşaçı rəyinə əsasən mühakimə yürüdə bilər". 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
149 
Modernist sənət adi adamalara çatmır, amma bu, modernist sənətkarları o qədər narahat 
etmirdi. Onlar özlərini seçilmişlər üçün yazıb-yaradan elita sayırdılar. Yalnız yüksək 
dərəcədə savadlı və "agah olanlar" onların əsərlərinin məzmununu anlaya bilərdilər. 
Postmodernistlər sənətin elitarlığa iddiasını rədd edir, xüsusi ehtiram göstərmədikləri adi 
adama üz tutur, populist effektə can atırlar. Postmodernistlərin sənət dünyasının 
şərtiliklərinə gülməsi, hətta bəzən həyata və sənətə istehlakçı münasibəti də buna xidmət 
edir. 
Postmodernist ideologiyaya uyğun olaraq, auditoriyadan özgə münasibət tələb olunur. 
Burda gözəlliyə sevgi, yaxud əsərin gizli sirlərini açmaq kimi sənətkarın özünə də 
axıracan məlum olmayan məsələlərdən artıq söz belə gedə bilməz. Əsərə qıcıqlanma, 
qəzəblənmə və ikrah da daxil olmaqla istənilən cür münasibət ola bilər. Auditoriya ən azı 
təəccüblənməli, əgər mümkün olsa, hətta şoka düşməlidir. Ən başlıcası budur ki, əsərin 
doğurduğu hiss güclü və davamlı olsun, bunun estetik hiss olub-olmaması isə ikinci 
dərəcəli məsələdir. 
Bəzən deyirlər ki, postmodernist sənət humanizm üzərinə məqsədyönlü hücuma keçir, 
çağdaş texnologiyalar vasitəsilə yaradılmış kütləvi sənəti göylərə qaldırmaqla istər 
sənətkar, istərsə də onun işini dehumanizasiyaya məruz qoyur. Amma məsələ heç də belə 
deyil, sadəcə belə görünür. Postmodernist rəssam E.Uorxolun fəaliyyəti fikrimizin əyani 
sübutudur. 
Uorxol öz studiyasını "fabrik" adlandırır və Merilin Monro, Elvis Presli, Lenin, Mao Tse-
dun və digər məşhur personajların rəngli şəkillərinin üzünü çıxarıb artırmaq üçün işçi 
heyəti tutmuşdu. Postmodernist konsepsiyaya uyğun olaraq, şəkillərin unikal olmaması 
sadəcə mümkün deyildi. Uorxol bayağı və mürəkkəb şeyləri qəsdən eyni səviyyəyə 
qoyurdu. Onun məşhurlarının şəkilləri kütlənin pərəstiş etdiyi "dünyəvi müqəddəslərin" 
ikonaları kimi bir şey idi. O, koka-kola və konservləşdirilmiş şorba kimi adi istehlak 
malları, elektrik masası və maşın qəzası təsvir olunmuş şəkillər də buraxmağa başlamışdı. 
Bəzən isə ikrah hissi doğuran səhnələr təsvir edirdi: avtomobil qəzasında eybəcər hala 
düşmüş insan bədəni paza keçirilən kimi telefon dirəyinə oturdulurdu və s. Bütün bu 
obrazlar pop-mədəniyyət ulduzlarının parlaq, bəzəkli şəkilləri ilə eyni üslubdaca tərtib 
olunur, tragik və adi şeylər eyni dərəcədə bayağı müstəviyə gətirilirdi. Televiziya və kino 
insanı zorakılığa öyrətdiyi kimi, Uorxol da öz tamaşaçılarında düşünülmüş surətdə 
amansızlıq tərbiyə edirdi. Dostlarının şəhadətinə görə, rəssam öz sənətindən insanı 
ümumən istisna etmək istəyirmiş. Deyilənlərə görə, o hətta öz şəxsi həyatında belə 
individuallığı inkar edirmiş: qəsdən zövqsüz görünməyə çalışır, ancaq adi, bayağı 
mövzularda söhbət edir və öz sənəti haqqında hər hansı bəyanatlardan qaçırmış. "Mən 
belə çəkirəm, - deyirmiş, - çünki maşın olmaq istəyirəm". 
Bununla belə, Uorxol insan davranışının istənilən formasında valehedicilik tapır, səmimi 
qəlbdən inanırdı ki, eybəcər və maraqsız adam ümumən yoxdur və əgər heç olmasa bircə 
nəfər belə gözəl sayılırsa, onda hamını gözəl hesab etmək lazımdır. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
150 
Rəssamın işləri muzeylər və özəl kolleksionerlər tərəfindən böyük bir sürətlə alınırdı. 
Leonardo da Vinçinin cəmi on yeddi əsəri var, amma bu gün istənilən muzeydə Uorxolun 
"orijinalını" tapmaq çətin ki, mümkün olmasın. 
Uorxolun yaradıcılıq nümunəsi göstərir ki, postmodernizm antihumanizmə çağırış deyil. 
Əksinə, avtoritetlər əleyhinə qiyam prinsipi ilə hərəkət edən postmodernist sənətkar adi 
adamı göylərə qaldırır, onu istənilən bir adam, eləcə də "böyük"lərə bərabər tutur. 
Avtoritetlər əleyhinə qiyam həm də müəllif nüfuzuna qarşı çıxmaq, sənətkarın rolunu 
aşağılamaq deməkdir. Belə bir özünüaşağılama hansısa xüsusi psixoloji səbəb yox, 
tamaşaçı ilə hüquqca bərabərləşmək kimi açıq-aşkar niyyətdən doğur. "Mədəniyyət 
yaradıcılarının" rolunu azaltmaqla postmodernizm demokratik mədəni dəyərləri 
müəyyənləşdirmək imkanı yaradır. Çünki "mədəniyyət yaradıcısı", yəni sənətkar və ya 
müəllif hörmətdən düşməlidir ki, kütlənin, tamaşaçının rolu artsın. Kütlə ondan uzaq 
salınmış sənət əsərinin sadəcə seyrçisi olaraq qalmamalı, mədəni dəyərlərin 
yaradılmasının aktiv iştirakçısına çevrilməlidir. Sənətkarın rolu xammalı yalnız bazara 
çıxarmaqdır ki, istehlakçılar onu istədikləri kimi emal edə bilsinlər. 
Sənət əsərinin modernist idealı diqqəti müəllif üzərində cəmləşdirmək idi. Müəllifin 
şəriksiz nüfuzunu darmadağın edən postmodernizm sənət əsərinin yaradılmasında müəllif 
və auditoriyanın həmmüəllifliyi idealını əks etdirir. 
"Postmodernist antihumanizm" adlandırılan bir şey mahiyyətcə demokratiya 
prinsiplərinin sənət sahəsinə də yayılmasından başqa bir şey deyil. Bu prinsipləri 
mədəniyyətin spesifik sahələrinə nə dərəcədə tətbiq etmək olar sualının isə aydın cavabı 
yoxdur. 
Auditoriyaya müstəsna diqqət yetirən postmodernistlər estetik məsələlərdən daha çox, 
estetikadışı suallar ətrafında düşünürlər. Sənətkarın vəzifəsi gözəllik, ülvilik və sairənin 
təqdimi yox, daha çox ritorika, auditoriya ilə manipulyasiya etmək və arzu olunan 
reaksiyaya - heyrət, qıcıq, şoka nail olmaqdır. Məsələn, sənətkar (A.Serrano) xaçın öz 
sidiyinə batırılmasını sənət əsəri kimi təqdim etməklə məhz istədiyinə - şok və ictimai 
qalmaqala nail olmuşdu. 
Modernist teatr və film rejissorun şəxsiyyəti üzərində cəmləşmişdi. Rejissor, yaxud 
prodüsserin diktəsinə qarşı çıxan postmodernizm isə bəzən elə uzaqlara gedir ki, əsərin 
özünü belə dağıdır. Auditoriyanın pyes və filmə quruluş verilməsi prosesinə 
postmodernistcəsinə qoşulması zamanı hadisələrin necə davam edəcəyi və 
qəhrəmanlardan kimin haqlı çıxacağını müəyyən etmək bəzən tamaşaçılara həvalə 
olunur. Əgər film və ya pyes tamaşaçıların rəyinə uyğun bitirsə, əsər özünün süjetindən 
məhrum olur və sənətkar tərəfindən qondarılmış intellektual müəmma öz-özünə dağılır. 
Sənət əsərinin daxili bütövlüyə malik olması fikrindən çıxış edən modernist tənqid onun 
hissələrinin birləşərək vahid bir tamı necə əmələ gətirməsini üzə çıxarmaq vəzifəsini 
qarşıya qoyurdu. Bunun əksinə olaraq, postmodernist tənqid birliyin yoxluğunu fərz edir 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
151 
və diqqəti sənətkar tərəfindən təsvir olunanların üslubi və tematik rəngarəngliyi üzərində 
cəmləşdirir. 
 
IV.4. Sənət 
"Sənətkar", "sənət əsəri" və "auditoriya" anlayışlarının ənənəvi mənasının 
postmodernizmdə dəyişməsi nəticədə ümumən sənət və onun mənasının da dəyişməsinə 
gətirib çıxarır. 
Təkcə ənənəvi estetika yox, modernizmdə də sənətin vahid bir orqanizm olması fikri 
hökm sürürdü. Belə hesab olunurdu ki, yeni sənət uzun inkişaf tarixi boyu əldə 
olunanların birbaşa varisi, inkişafı və davamıdır. Hər konkret janrın inkişafı öz 
başlanğıcını tarix boyu mövcud olan ənənələrdən götürür və əvvəlki nailiyyətlərlə 
qırılmaz surətdə bağlı olur. 
Sənət-orqanizm anologiyası əvəzinə postmodernizm sənətin tikinti, quruculuq obrazını 
irəli sürür. Bu bənzətməyə illüstrasiya kimi R.Bart tədricən və labüd olaraq dağılan 
"Arqo" gəmisində allahın hökmüylə uzunmüddətli səyahət edən arqonavtlar hekayətini 
misal çəkir. Arqonavtlar səyahət boyu dağılan gəminin hissələrini təzələməli olurdular. 
Forması və adı dəyişməsə də, gəmi axırda tamamilə yeni bir şeyə çevrilmişdi. "Arqo" 
hekayəti çox ibrətamizdir, - deyə R.Bart qeyd edir. O, struktur obyektə məxsus 
alleqoriyanın meydana çıxmasının düha, ilham, səbəb-nəticə əlaqəsi, yaxud inkişaf yox, 
iki nəzərə çarpmayan amillə (bunların yaradıcılıq mistikası ilə heç bir əlaqəsi yoxdur) 
bağlılığı ehtimalını doğurur: 
- əvəzetmə (dil paradiqmasında olduğu kimi, bir hissə digərini əvəz edir); 
- advermə (hər hansı dəstin hissələrinin dəyişməsi ilə adın heç bir əlaqəsi yoxdur) 
Eyni bir ad çərçivəsində həyata keçirilən kombinasiyalar nəticəsində orijinaldan heç bir 
əsər-əlamət qalmır: "Arqo" yeganə səbəbi adından, yeganə identikliyi formasından ibarət 
predmetdir". 
Sənətin inkişaf prosesinin adından başqa heç nəyi qalmayan obyektin lazım olduqca daim 
yenidən qurulmasına bənzədilməsi, postmodernizmə imkan verir ki, sənətə hansısa 
inkişaf və təkamülün nəticəsi yox, sinxron sistem kimi baxsın. Nəticədə ənənəvi tarixi 
düşüncə üçün çox vacib olan "ilkin mənbə", eləcə də sənət əsərinin yaradılmasını 
şərtləndirən "düha", "ilham", "səbəb-nəticə əlaqələri" və "təkamül" kimi anlayışlar 
terminlər siyahısından çıxır. Əvvəllər tədqiqatın vacib sahələri kimi görünən bədii niyyət, 
bioqrafik kontekst, yaradıcılığın bioloji modeli və s. kimi məsələlər bir kənara qoyulur. 
Bütün bu sahələr bu və ya digər sənət əsərinin meydana çıxmasının temporal şəraitini 
göstərir. Onlar sənət əsəri ilə yaradıcı arasında anologiyaya əsaslanan şərh modeli 
yaradırlar. İnsanın zahirində onun daxili, yəni əsil "mən"i olduğu kimi, işin səthi də onun 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
152 
"dərinliyi" ilə birbaşa əlaqələnir. Sənətin bir hissəsini digəri ilə əvəzləmək üçün, onları 
müstəvi səth üzərində sadəcə qarışdırmaq da olar. 
Postmodernist estetika sənət əsərinin hansı yolla məna qazanmasının dərkində tarixdən 
bir üsul kimi istifadə olunmasını inkar edir. Buna görə P.Kraus qeyd edir ki, "müəllif", 
"yaradıcılıq", "əsər" anlayışlarının avtonomluq və birliyi gerçək, maddi tarix məkanında 
"Arqo" gəmisi kimi əriyir. 
Amma postmodernist estetikaya qədər geniş istifadə olunan səbəbiyyət, sosial tendensiya, 
tarixilik və obyektivlik anlayışları elmi metodun həlledici ka-teqoriyalarıdır. Onlardan 
imtina etməklə estetika özünün elmi səciyyəsinin itirir, sənət haqqında hər hansı ümumi 
prinsiplə hüdudlanmayan və öz üzərinə heç bir öhdəlik götürməyən yüngül söhbətə 
çevrilmək təhlükəsi qarşısında qalır. 
J.F.Liotarın fikrincə, postmodernizm modernizmin antitezası deyil, modernizmə daxildir 
və çoxdan bəri onun implisit (daxili - tərcüməçi) tərkib hissəsi kimi mövcuddur. Bu 
ideyanın dəqiqləşdirilməyə ehtiyacı var. Postmodernizm doğrudan da, modernist sənətin 
inkişafının təbii yekunu, mədəniyyətin dəyişməsi ilə bağlı meydana çıxan gerçəkliklərə 
uyğunlaşma qabiliyyəti kimi zahir olur. Amma, modernizm və postmodernizmin 
tutuşdurulmasından da göründüyü kimi, postmodernizm ən həlledici məqamlarda 
modernizmi inkar da edir. 
Məhz buna görə, postmodernizm modernizmdən fərqli, bir çox məsələlərdə isə ona zidd 
olan yeni üslubun meydana çıxmasının göstəricisidir. Amma postmodernizmin sənətdəki 
tarixi o qədər qısadır ki, onun perspektivləri haqda müəyyən bir qənaət irəli sürmək 
çətindir. Onun gələcəyi hələ ki qeyri-müəyyən qalır. 
Postmodernist estetika sənətin inkişafında "müəllfin ölümü", tarixilik və səbəb-nəticə 
əlaqlərinin inkarını bəyan edir. Buna görə onun haqqında bircə söz demək qalır: estetika 
haqqında təsəvvürlərə qətiyyən uyğun gəlməyən bu qədər radikal ideyaları əasalandırmaq 
üçün postmodernizmin tarixi çox qısadır. 
Beşinci hissə: Çağdaş sənətin özünəməxsusluğu 
Modernizm və postmodernizm eyni bir mədəniyyətə - çağdaş açıq cəmiyyətə mənsub iki 
cərəyandır. Onlar ikisi birlikdə çağdaş sənəti əmələ gətirirlər. Bütün fərqlərinə 
baxmayaraq, təbiidir ki, onlar müəyən daxili yaxınlığa da malikdirlər. 
Çağdaş sənətin mürəkkəbliyi və özünəməxsusluğu həm də ondadır ki, XX əsrdə açıq 
cəmiyyət sənəti ilə yanaşı spesifik qapalı, totalitar cəmiyyət sənəti də mövcud idi. Qapalı 
cəmiyyət sənətini bəzən avanqardizm, yaxud radikal modernizmlə yaxınlaşdıır və ya 
eyniləşdirirlər. Belə münasibətin hər hansı əsası yoxdur. Bu, totalitar sənətin məğzinin 
başa düşülmədiyinə, terrorist məqsədlərdən sənətdə də istifadə edən qapalı (totalitar) 
cəmiyyət haqqında təsəvvürlərin bəsitliyinə dəlalət edir. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
153 
V.1. Çağdaş estetik görüntülər 
XX əsrin ikinci yarısında açıq cəmiyyətin istehlak cəmiyyətinə çevrilməsi və sənət 
əsərlərinin texniki yayımının kəskin yüksəlişi hesabına sənət də kütləvi istehlak 
məhsuluna çevrildi. 
Çağdaş sənətin inkişafının hazırkı durumdakı səciyyəvi özəlliklərini xüsusi bir parlaqlıqla 
ifadə etmək rəssam E.Uorxola (1928-1987) nəsib oldu. O öz yaradıcılığını axmaq zövqün 
təcəssümü sayır, amma bu növ zövqü məhdudluq yox, çağdaş həyta dair dərin fəlsəfi 
düçüncələrin nəticəsi zənn edirdi. Amerika tezliklə xalis istehlak cəmiyyətinə çevriləcək 
deyən Uorxol belə bəyan edirdi: "Mən istəyirəm ki, hamı eyni cür düşünsün". 
Bizim sələflərimiz ilkin mənbə zamanında, müəllif dövründə yaşayırdılar. Məhz 
sənətkarın orijinal işi hər muzeyin ən bahalı daş-qaşı, məhz müəllifə məxsus nəsə bir şey 
hər hansı kolleksiyanın ən qiymətli incisi sayılırdı: təkrarolunmaz, yeganə nüsxəsi olan 
və sənətkarın nəfəsi dəyən bir şey. Çağdaş sivilizasiya orijinaldan praktik olaraq 
fərqlənməyən surət yaratmaq və onu istənilən miqdarda artırmağın texniki imkanlarını 
nümayiş etdirir. Əgər əsəri asanlıqla və istədiyin sayda təkrar etmək mümkündürsə, onun 
orijinalın nə əhəmiyyəti var? 
Rəssam deyir: "Siz koka-kola içə-içə, televizora baxır, koka-kolanın reklamını görür və 
bilirsiniz ki, prezident özü də koka-kola içir... ". Dünya başdan-başa koka-kolaya qərq 
olub. Təbiidir ki, bu üzdən məhz koka-kola sənətin məna və məzmununa çevrilməlidir. 
Onun fikrincə, qətiyyən əhəmiyyətsiz görünən hər hansı bir şey sənətkarın istedadı 
hesabına ön plana çıxmalıdır. 
Uorxol molbert arxasında bitib qalmır, saatlarla naturadan poza götürməklə model qızlara 
əzab vermirdi. O, "Polaroid"lə bir andaca çıxardığı şəkilləri böyüdür, ipək üzərinə 
köçürür, sonra eyni süjeti müxtəlif variantlarda tirajlayırdı. Rəssam öz əsərlərini "şedevr" 
adlandırırdı. Onlar doğrudan bayağılıqdan uzaq idi və ən adi şeyləri elə orijinal baxış 
bucağlndan təqdim edirdi ki, yaddaşa həkk olurdu. Uorxol ipək üzərinə şəkil köçürmə işi 
ilə çoxlu sayda adamın məşğul olmasını istəyirdi ki, təqdim olunan şəklin müəllifi və 
orijinalını heç kəs müəyyən edə bilməsin. 
"Mən, - deyə Uorxol yazır, - "O qız gözəldir!", yaxud "O yaraşıqlı kişidir!" və ya "Necə 
bir gözəllik!" sözlərini tez-tez işlədirəm, amma nə dediyimi heç vaxt bilmirəm. Doğrudan 
da, mən "gözəllik" və xüsusən də "gözəl qadının" nə olduğunu bilmirəm. Və beləcə çətin 
vəziyyətdə qalıram, çünki bütün günü "o gözəldir", "bu gözəldir" dediyimi hamı bilir. 
Bütün il ərzində jurnallar yeni filmimin "Gözəllər" adlanacağından yazdı. Reklam əla 
gedirdi, amma filmə məhz kimin çəkiləcəyi ilə bağlı qərara hələ də gələ bilməmişdim. 
Əgər hamı gözəl deyilsə, onda heç kəs gözəl ola bilməz və mən "Gözəllər"dəki qızların 
gözəl, digər filmlərimdəki qızların gözəl olmadığına işarə etmək fikrində deyildim. 
Beləcə, bu layihədən adına görə imtina etməli oldum. O, mənə çox yararsız göründü". 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
154 
Öz yaradıcılığı haqqında mühakimələrində Uorxol, şübhəsiz ki, paradokslara meyl edir, 
amma bu paradokslar çağdaş sənətin ənənəvi sənətdən nə qədər fərqləndiyini bütün 
çılpaqlığıyla göstərir. "Mən kvadrat müstəvidə yazmağı sevirəm, - deyə rəssam qeyd edir, 
- çünki onu hansı tərəfə çevirmək haqqında düşünmək lazım gəlmir - bu, sadəcə, 
kvadratdır. Həmişə istəmişəm ki, şəkillərim hamısı eyni ölçüdə olsun, amma hökmən 
kimsə gəlib deməlidir: "Gərək bunu bir az böyük edəsiniz", yaxud da, "bir az kiçik". 
Məncə, bütün şəkillərin ölçüsü və rəngi eyni olmalıdır ki, bir-birini əvəz edə bilsin və heç 
kəs öz şəklinin digərlərindən yaxşı və ya pis olduğunu fikirləşməsin. Bundan başqa, hətta 
süjetlər müxtəlif olsa da belə, hamı həmişə eyni şəkli çəkir". 
Bir şəklin yaxşı olacağı təqdirdə bütün şəkillərin yaxşı olması və pis şəklin olmamasına 
dair ideyasını Uorxol kəmiyyətin ən yaxşı meyar olması ilə əsaslandırır: hətta başqa iş 
gördüyünü zənn eləsən də, həmişə eyni işi görürsən. "Pikasso öləndə jurnaldan oxudum 
ki, o, ömrü boyu dörd min şedevr yaradıb və 33 
düşündüm: "İşə bax, mən bunu bir gündə edərəm". Və işə başladım. Sonra belə bir kəşf 
etdim: "İşə bax, dörd min şəkil düzəltmək üçün bir gün bəs eləmir". Onları öz texnikamla 
necə düzəldəcəyimi nəzərə alaraq, başa düşdüm ki, bir gündə dörd min şəkli doğrudan 
da, düzəldə bilərəm. Və bunlar hamısı şedevr olacaqlar, çünki hamısı eyni şəkil olacaq. 
Sonra işə girişdim, beş minə çatdım və dayandım. Amma buna hardasa bir ay vaxtım 
getdi". 
Uorxolun mühakimələri çağdaş rəssamlıqda bir istiqamətə - pop-arta aiddir, amma bu 
mühakimələri ümumiləşdirmək də olar. Çağdaş mədəinyyət sənətkar, bədii yaradıcılıq, 
sənət əsəri, orijinal və surət, gözəllik və s. haqqında təsəvvürləri radikal surətdə dəyişib. 
Nəticədə istər çağdaş bədii zövq, istərsə də dünyanın çağdaş estetik görüntüsü başı üstə 
çevrilib. 
 
V.6. Totalitar cəmiyyətdə sənət 
Paralel, amma prinsipcə fərqli sivilizasiyalarda sənət tamamilə müxtəlif üslublarda 
inkişaf edə bilər. Məsələn, XX əsrdə modernizm və postmodernizmlə yanaşı mövcud 
olan, amma bunların heç birinə qətiyyən bənzəməyən daha bir özəl bədii üslub - sosialist 
realizmi də varıydı. Onun mahiyyətində belə bir ideya durudu ki, sənət sosialist 
dövlətinin xidmətçisi, hakimiyyət uğrunda mübarizədə yeganə hakim (totalitar) partiya 
və onun başçılıq etdiyi dövlətin güclü təbliğat alətidir. 
Biz indiyə qədər açıq cəmiyyət sənətindən danışmışıq. Modernizm və postmodernizm 
açıq cəmiyyət sənətinin üslublarıdır. Sosialist realizmi qapalı - kommunist və milli-
sosialist cəmiyyətinin sənət üslubudur. 
Sosialist realizmi kommunist ölkələrində yaranan sənət üzərində şəriksiz hökmranlıq 
edirdi. Hətta ən xırda təfərrüatlarına qədər sosialist realizminə oxşar və onunla praktik 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
155 
olaraq onunla eyni vaxtda meydana çıxan digər üslub isə alman milli-sosial cəmiyyəti 
üçün səciyyəvi idi. Kommunist cəmiyyətinə məxsus sənətlə üslubu anologiyada onu 
milli-sosialist realizmi adlandırmaq olar. Alman milli-sosialist üslubu sosialist realizmi 
ilə müqayisədə o qədər də uzun ömür sürmədi (on ildən az) və özünü kifayət qədər 
büruzə verə bilmədi. Bununla belə, o özünün sosialist (kommunist) realizmi ilə dərin 
qohumluq əlaqələrini nümayiş etdirə bildi. Mahiyyətcə, söhbət çağdaş sosialist 
cəmiyyətinə məxsus sənət üslubundan gedir. Detalları bir kənara qoysaq, sosialist 
realizmi hər iki halda qapalı cəmiyyət sənətinin üslubudur. Sosializmin hansı formasında 
mövcud olmasından asılı olaraq isə bu üslub, sadəcə, öz cildini dəyişə bilər. 
Qapalı cəmiyyətdə yeni üsluba - sosialist realizminə yol açmaq üçün əvvəlki cəmiyyətin 
çərçivələrində yaranan modernizmi, hər şeydən öncə isə onun ən radikal və parlaq 
təzahürü kimi avanqardı sıxışdırıb aradan çıxarmaq lazım idi. 
Rusiyada avanqardçıların əsərlərinin son böyük nümayişi 1923-cü ildə - "Bütün 
təmayüllər üzrə Petroqrad rəssamları şəkillərinin (1918-1923) sərgisi"ndə olmuşdu. 
Sonra avanqardçıların şəkilləri sərgi zalları və muzey ekspozisiyalarından tədricən yoxa 
çıxmağa başladı. Avanqarddan yaxa qurtarmaq üçün cəza ölçüləri götürməyə ehtiyac 
yoxuydu. İ.Qolomştakın da yazdığı kimi, dövlət bədii həyatın bütün vasitələrini 
monopoliyaya alır, sənətkarın yeganə sifarişçi və alıcısına çevrilirsə, özünün 
administrativ maşınındakı təchizat kanallarını sadəcə bağlamaq kifayət edirdi. Bütün bu 
"təbiilik" işığında rus avanqardının sonu şübhəsiziydi. Tatlinin III İnternasional qülləsini 
almağa, Melnikov və Leonidovun memarlıq layihələrini həyata keçirməyə, Maleviçin 
supermatik kompozisiyalarını kommersiya məqsədilə sərgiyə çıxarmağa dövlətdən başqa 
heç kimin gücü çatmazdı. Bütün bunlar hamısı "gələcək din" (müəllf kommunizm 
ideyasını nəzərdə tutur - tərcüməçi) atmosferində yaradılırdı. Amma elə bir an gəlib çatdı 
kı, avanqarda bir az "dincəlmək" və öz mövqelərinə yenidən baxmaq təklif olundu. Bu 
"tənəffüs" Tatlin üçün ta ölümünə - 1953-cü ilə qədər davam etdi. "Avanqardın məhvi 
sudan çıxarılmış balığın ölümü kimi təbii idi; elə ki, dövlət inqilabi şırnağın qabağını 
kəsdi, o, yeni dövr atmosferində iylənməyə başladı". 
Hitler modernist, xüsusən də avanaqard sənəti kəskin mühakimə edirdi: "Onlar nə yaradır 
axı? Xaraktersiz düdəmələr, idiotlar, ancaq dəhşət təlqin edən qadınlar, adamdan çox 
vəhşiyə oxşayan kişilər, sanki məhkum olunmuş və bundan sonrakı həyatları Allah cəzası 
olan uşaqlar! Və islaholunmaz diletantlar bu cür şeyləri bizim dövrün sənəti, yəni 
dövrümüzün ovqatını ifadə edən, ona öz təsrini göstərən sənət kimi təqdim etməyə 
cəsarət edirlər". Avanqard rəssamlıqdan bəhs edəndə Hitlerin mühakimələri xüsusilə 
qızğın səciyyə alırdı. O, irqi müqəvva olan afrikalıdan başqa, "çağdaş" sənətə məxsus 
başqa bir obrazı da göstərirdi: idiot, debil, iflic olmuş, yaxud adamdan çox qorillaya 
bənzəyən adamabənzər bir məxluq. İstər saxta sənətkarlar, istərsə də degenarativ 
(cismani və ruhi pozğunluq əlaməti olan adam - tərcüməçi) sənətin digər carçılarından 
söz gedəndə Hitler bunların arxasında yəhudilərin durduğuna əmin idi. Onun fikrincə, 
sənətkar adlanan bu adamlar əslində küt və cəfəng bəhanələrdən başqa bir şey olmayan 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
156 
saxta, şişirdilmiş şüarlar ətrafında toplaşırlar. Bu yekə ifadələr axı nəyə dəyər: "daxili 
təcrübə", "dərin inam", "güclü iradə", "qəhrəman pozası", "yaşanılan dövr", "qədim 
bəsitlik" və s. Yeni dövrün mərkəzində, - deyə Hitler qeyd edir, - heç də ədəbiyyatçılar və 
rəssamlar yox, xalqı təşkil etmək və öz ardınca aparmağı doğrudan da bacaran hərbcilər 
dururlar. Xalqın irəliyə doğru təntənəli yürüşündə sənətin yeri aryerqard (arxa cəbhə - 
tərcüməçi) deyil, o, canlı irəliləyişin rəmzi olmalıdır. 
Sərgi katoloqlarından birində o dövr avanqardının ümumiləşdirilmiş portreti verilmişdi. 
Təqdim olunan sxemin şəksiz məziyyəti, - deyə F.Sers qeyd edir, - onun sadəlik və 
inandırıcılığındadır. Avanqardçıların əsərlərindən gətirilən nümunələr avanqard 
istiqamətin axtarışlarını dəqiq səciyyələndirir, şəkillər kateqoriyalar üzrə təcnif olunub. 
Birinci qrup əsərlər dünyanın avanqard təsvirinin varvar xarakterini illüstrasiya edir: irqi 
nəzəriyyənin terminlərində neqroid və yəhudi tipinin üstünlüyü qeyd olunur. İkinci 
qrupda dini süjetlərin yozumundakı deformasiyalar təqdim olunur, bunlara dağıdıcı 
ehtiramsızlıq kimi baxılır, bununla yanaşı, sözügedən ehtiramsızlığın yəhudi dininə 
toxunmadığı xüsusi qeyd olunurdu, çünki hələ "Əhdi-ətiq" zamanından təsvir qadağan 
olunduğundan yəhudi sənəti fiqurativ (insan, ümumən canlı fiqurların - heyvan və 
quşların təsviri - tərcüməçi) deyil. Üçüncü qrup anarxiya və sinfi mübarizədən danışır, 
fəhlə sinfini qəzəbləndirmək və amansızlığa sövq etmək istəyir. Dördüncü qrup müharibə 
əleyhinə təbliğata həsr olunub: burda hərbi dəyərlərə və o cümlədən də bu dəyərlərlə 
yaşayan alman xalqına qarşı gülüş var. Növbəti bölümdə mənəvi düşkünlük və 
fahişəliyin tərənnümü verilir. Altıncı qrup aşağı irqlərin ideallarını mədh edir. Yeddinci 
eybəcərliyi, pozğunluğu təbliğ edir. Səkkizinci yəhudilərin təsəvvüründə olan yeni 
insandan danışır. Doqquzuncu qrupda dövlətin kifayət qədər böyük məbləğdə pul verdiyi 
tamamilə məntiqsiz, mənasız, yöndəmsiz əsərlər toplanılıb (kubofuturistlərin tabloları, 
K.Şvittersin şəkilləri və Bauxasın üzvlərindən biri olan O.Şlemmerin abstrakt lövhələri 
və s.) 
Rus kommunizmi və alman milli-sosializminin əsasında duran ideoloji konsepsiyalar 
müxtəlif, bəzən hətta tamam zidd görünürdü. Bu özünü istər avanqard sənətə (və 
bütövlükdə modernizmə) qarşı çıxmaq, istərsə də yeni cəmiyyət və onun məqsədlərinə 
uyğun yeni sənətin dəstəklənməsində büruzə verirdi. Amma bununla yanaşı istər 
kommunist, istərsə də milli-sosialistlər üçün avanqard qəbulolunmaz idi. 
Yekun olaraq qeyd etmək olar ki, ötən əsr Avropa və Amerika regionu sənətində bir-biri 
ilə daimi qarşıdurmada olan tamam fərqli bədii üslublar paralel şəkildə mövcud idi. Bu 
qarşıdurmanın bir tərəfində modernizm və postmodernizm, digər tərəfində isə sosialist 
realizmi durudu. 
 
Tərcümə edəni: Əsəd CAHANGİR 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
157 
İlahə Ucaruh 
 
Postateizm və Dünyaya Bütöv Baxış 
 
Çox dindar bir inancsızam mən… 
Başqa cür, yeni bir dinə inanıram mən. 
Albert Eynşteyn 
 
Çağdaş fəlsəfə din istibdadına qarşı çıxmış ateizmin özünün də sonralar bir növ doqmaya, 
dinə dönüşdüyünü, K.Marks, Z.Freyd kimilərinin ateizmin peyğəmbərlərinə çevrildiyini 
iddia edir.  
Ateizmə qarşı tutulan ən böyük irad onun məntiqcə ziddiyyətli olmasıdır: ateizm, tanrı 
mövcudluğunun sübut edilməzliyi tezisini irəli sürərkən tanrının olmamasının da 
sübutunu göstərə bilməmişdi. İnsan zəkasının bütün təbiət sirlərini çözə biləcəyinə inam 
XX əsrin ikinci yarısında ümumi fundamental fizika adı altında bir yox, iki elm üzə 
çıxdığında bir qədər sarsılmışdı. Bu elmlər bir-birinə uyuşmayan mikrodünya fizikası və 
astrofizikanın prinsiplərinə əsaslanan fərqli fiziki reallıqları təsvir edir. Belə gözlənilməz 
kəşflərdən sonra ateizmin zəfərli addımları 1970-ci illərdən sonra bir qədər yavaşıdı. 
Ateizm fikir tarixində, insan tərcümeyi-halında haqq qazandırılan və xeyirli hal sayılsa 
da, 2000-ci ildən etibarən onun zacibə gücü azalmağa, yerini aqnostika tutmağa başladı. 
Hal-hazırda yaşanılan bu dönəm və hal postmodernizm və ya postateizm (post-sekulyar) 
dövr adlandırılır. (―Post-‖ anlayışı bir klassik hərəkatın növbəti aşamasını, mərhələsini 
ifadə edir.) Bu dövr üçün səciyyəvi olan pluralizm ―mütləq meyyar yoxdur, hər şey 
nisbidir‖ şüarlarını ortaya atıb, bütün mədəniyyətlərə, din və dünyagörüşlərə eyni sayğı 
göstərmə, liberal və ya neytral yanaşmanı davranışların ümumi və əsas prinsipinə 
çeviribdir. Bu elm və dünyagörüş dalanı, əfsuslar, Qərb dünyasını ―kubar biganəliyə‖, 
dəyərsizliyə bürüyb, istiqamətsizliyə sürükləyibdir. 
 
Sosioloji hesablamalara görə, dindarların sayı bütün yer kürəsində yenə də əksəriyyət 
təşkil etməkdədir. Örnəyin, elm və texnikanın, yənı ateizmin önərdiyi rasionalizmin 
indiyədək görünməmiş uğurlarına nail olan çağdaş Yaponiyada dindarların sayı bu ölkə 
əhalisinin sayından iki qat artıqdır (!). Bunun izahı belədir: sintoizm eyni zamanda 
hansısa başqa etiqadlara da qoşulmağa etiraz etmədiyindən buddizmi, xristianlığı və ya 
başqa dini qəbul edən hər yapon özünü sintoist sayır. Axı sintoist olmaq onlar üçün 
yapon olmaq deməkdir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
158 
Allahsız dinlər ölkəsi (bəzən də dinsiz ölkə) sayılan, iqtisadi-texniki sıçrayışıyla dünyanı 
təşvişə salan Çində də bir qədər buna bənzər durum izlənilməkdədir: ―Çin Ocaq evlərində 
(məbədlərində) Konfutsinin, Lao-tszyunun (daosizmin yaradıcılarından biri), Buddanın 
təsvirləri yanaşı qoyulur, bu azmış kimi: Çinin quzeyində bu sıraya İsa Məsihin, 
güneyində isə Məhəmməd peyğəmbərin təsvirlərini də qoşurlar.‖ (Maslov A. A. 
―Bükelərin bəzəyi‖ kitabından, Araz Gündüzün tərcüməsində.) Burada ingilis 
riyaziyyatçısı və filosofu Bertran Rasselin bir fikri yerinə düşür: ―Rasionalizm və 
antirasionalizm Yunan mədəniyyətinin lap başlanğıcından yan-yana yaşamış, hər dəfə də, 
biri digərini üstələyən kimi onun tamam tərsi olanın yeni inkişaf burumu başlayır.‖ 
Modern ölkələrdə ateistlərə nisbətən qeyri-ateist namizədlər prezidentliyə və b. dövlət 
idarəçiliyi qurumlarına seçkilərdə daha çox səs qazanır. Göründüyü kimi, XVIII əsrdən 
gələn Maarifçilik, sekulyar cəmiyyət ideyalarının, elm və texnikanın, rasionalizmin və b. 
inkişafı insanın inam məsələsinə çox az qarışa bilmişdi. (Maraqlananlar üçün əlavə 
məlumat: din və inancların mütənasibliyi toplumşünaslar tərəfindən belə görünməkdədir : 
2008-ci ildə: xristianlar – 33,3 % (2 231,4 miljon), müsəlmanlar – 21,1% (1 412,3 
miljon), hinduistlər – 13,2% (887,9 miljon), heç bir din və ya etiqadlara daxil olmayanlar 
-11,4% (764,4 miljon), buddistlər – 5,8% (391,1 miljon), Çin ənənəvi inanclar – 5,7% 
(387,4 miljon), milli dinlər – 3,9% (261,5 miljon), ateislər – 2,2% (147,7 miljon), yeni 
dinlər -1,6% (106,7 miljon), sikhilər – 0,3% (23 miljon), yəhudilər – 0,2% (15 miljon), 
başqa – 0,9% (60 miljon) 
2025-ci ildə dünya: xristianlar – 36% (3 000 061 insan), müsəlmanlar – 22% (1 000 871), 
heç bir din və ya etiqadlara daxil olmayanlar – 21% (1 000 786), hinduistlər – 10% (850 
000), buddistlər – 2% (170 000), ateistlər – 4% (349 000), yeni dinlərin tərəfdarları – 4% 
(332 000), digər dinlərin tərəfdarları – 1% (85 000). (Mənbə: İnternational Bulletin of 
Missionary Research. Vol. 32, № 1, Jan 2008, 27-30) 
İrrasional duyğulara bürünməyi sevən Şərq dünyasını qoyaq bir qırağara, bəs 
rasionalizmin zirvəsinə çatmış Qərb ölkələrində, ABŞ kimi dövlətlərdə dindarların sayı 
niyə azalmaq bilmir? Dini duyğuların səbəbi ateizmin təsbit etdiyi kimi sadəcə və yalnız 
cahillik ola bilərmi? Bu məsələylə bağlı aparılan araşdırmaların bir ucu insanın tarixi-
sosial səbəblərə gedib çıxırsa, o biri ucu daha dərinə — insan mövcudluğunun psixiki və 
psixoloji şərtlərinə qədər uzanmaqdadır. Dinin tarixdəki universal oluşu insanların 
istiqamət sisteminə və ibadət (xidmət) obyektinə ehtiyacını kifayət qədər təsdiqləyir. Bu 
haqda daha ətraflı E.Frommun ―Psixoanaliz və din‖, K.Yunqun ―Arxetip və simvol‖ 
əsərlərini oxumağa dəyər. 
Əvvəllər din – tarixinin qaranlıq dönəmlərindən gələn ―bəşəriyyətin uşaqlıq nevrozu‖ 
sayılırdısa, çağdaş zamanda inama ehtiyac ilkin həyat tələbatları siyahısında gedir. Dinin 
tanrıçılıq, peyğəmbərlik, müqəddəslik (sakrallıq), mərasim və dualar kimi institutları 
diqqətlə öyrənilir. Son vaxtlara qədər dinşünaslıqda müxtəlif cəmiyyət və mədəniyətlərdə 
dinin rolu və funksiyalarını araşdıran sosioloji yanaşma hakim idisə, dinin psixoanalitik 
konsepsiyalarının gəlişməsiylə (Z. Freyd, K.Q.Yunq, E.Fromm), habelə transpersonal 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
159 
psixologiyanın nümayəndələri tərəfindən əldə edilən bir sıra maraqlı nəticələrdən sonra 
(S.Qrof və onun məktəbi) dinin mahiyyətini anlamaqda sosioloji yanaşmanın 
məhdudluğu aydın oldu. 
Müxtəlif toplumsal konsepsiyalar dinin yalnız zahiri təzahürlərini, doqma və kultların 
ictimai mənasını aşkarlayarkən, dinin mahiyyətini – insanın bir növ psixiki (ruhsal-
mənəvi) transformasiyasını, ruhani dəyişilməsini, aydınlanmasını və şüurunun 
oyanmasını özündə daşıyan dini təcrübəni diqqətsiz qoyurdular. Terminoloji qeyri-
aydınlığın dinin hər cür müzakisinə əngəl olmasını vurğulayan E.Fromma görə, 
ümumbəşəri fenomen — religia (din) — bu və ya digər bir din növüylə asosiasiya 
(bənzətmə) yaradır. Dildə başqa sözün olmamasından dolayı bir toplum tərəfindən 
bölüşülən, mənalı ömür sürməyə imkan yaradan və sədaqətli xidmət etməyə obyekt verən 
insan dəstələrinin paylaşdığı hər bir düşüncə və hərəkət sistemini bu alim ―din‖ 
adlandırmağa məcbur olur. 
Hermnevtikanın köməyi ilə dini mətnlərin təzədəndərki psixoloqlarda belə qənaət yaradır 
ki, dinlərdə insan məqsədi narsizmi (özünə vurğunluğu, qeyri-tənqidiliyi) ötməkdir. 
Bütün dinlərin əsasında bir ümumi ideya durur – insan inkişafının son istiqaməti, onun 
özündən, öz hüdudlarından çıxması — ozünütransdentensiya. Tarix boyu gözlə görünən 
aləmin arxasında insan evladının hansısa bir ruhani ölçü duymasını, başqa bir aləmi 
düşünmək bacarığını onun ağlının ən möcüzəvi xüsusiyyətləri sayılır.. 
Son 50 ildə dünya humanitar fikrində bir-birinə zidd gələn iki fənnin – elm fəlsəfəsi və 
din fəlsəfəsi sərhədlərində araşdırmalar izlənilir. Maraqlıdır, alimlərlə teoloqlar arasında 
dialoq hansı əsaslarla mümkündür? Elm və din, bilik və inam, məntiq və ritorika, 
nəzəriyyə və metaforalar, faktlar və fantaziyalar bir-biriylə uğurla hərəkət edib vahid 
konseptual və dəyər sistemləri yarada bilərmi? Fizikaçılar, bioloqlar, psixoloqlar, 
sosioloqlar, filosoflar, teoloqlar, dilşünaslar bu qənaətə gəlirlər ki, dar çərçivələrdən 
çıxma vaxtı müxtəlif səbəblərdən gəlib çatıb. İndi bilim adamları öz tədqiqatlarında 
dinlərdəki dünyagörüşü tədqiq edir; teoloqlar dini görüşlərini müasirləşdirmək üçün elmi 
dəlillərə ehtiyac duyur; dinşünaslar elmi fəlsəfənin zərif yanaşmalarına üz tutur; filosoflar 
mədəniyyət hadisələrinin analitik metodologiyasının üzərində işləyir və qlobal fikir 
sintezinin mümkün olub-olmamasını düşünür. 
Hələ İmanuil Kant o vaxt belə qənaətə gəlmişdi ki, biliklərin inkişafına baxmayaraq insan 
həyatında inamın yerini anlamaq üçün dərketmənin, anlağın bəlli bir sərhədləri var. Onun 
fikrincə, insan hər zaman bilgi və bilgisizlik sınırlarında yaşamağa məhkumdur. Kant real 
imkanlara uyğun gəlməyən insanın dünya haqda düşünmə xüsusiyyətinin sonsuz gücünə, 
universallığına güvənmənin təhlükəlılıyindən xəbərdarlıq edirdi. 
―Dünyaya bütöv baxış‖ adlı panteizməbənzər təlimin atası sayılan Vladimir S. Solovyova 
görə, gələcəkdə gerçəklik keyfiyyətcə yeni yollarla öyrəniləcək. Bu üsul fəlsəfənin, elmin 
və teologiyanın ayrı-ayrı metodlarının sintezindən yaranacaq. Sonralar filosofun ―bütöv 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
160 
dünyagörüşü‖ (və ya dünyaya bütöv baxış) ifadəsi yüzlərcə müəllif tərəfindən öz intuitiv 
anlayışlarına uyğun, müxtəlif səbəblərlə işlədilmiş. 
Hans-Qeorq Qadamerin hermenevtikasında müxaliflər qismində elmi idrak idealıyla sıx 
bağlı olan qərbi Avropa fəlsəfəsinin məhsulu — Maariflənmə çağı daimi iştirak edir. 
Qadamer Sağlam məna təlimiylə silahlanıb maarıfçilik ənənəsinin təməlini qoyan 
Dekartla polemikaya girir. Sağlam məna təlimi nəzəri biliyin və rasional sübut 
imkanlarının məhdudluğunu göstərərək elmdənkənar həqiqətin olması haqda biliyi 
qoruyub nəsillərə ötürülməsinin tərəfdarıdır. Sağlam məna elmi metodların əli çatmadığı 
yerlərdə işləyir. Bu fikrin arxasında bir tərəfdən, elmidərketmənin (bu sözün bitişikliyi 
səfv sayılmasın) məhdudluğunun, digər tərəfdən isə, ola bilsin, elmi həqiqətlərdən daha 
dəyərli olan fövqalelmi həqiqətlərin mövcudluğunun etirafı dayanmaqdadır. Sağlam 
mənadakı həqiqət birbaşa insanın ruhsal yaşamındakı ali dəyərlərə bağlanır. 
Dekonstruksiyaya, yəni düşüncə və praktikanın yeni sahəsinə addım atmağa dəvət edən 
Jan Jak Derrida özünün ―doqmaların yerinə qeyri-doqmatik analoqların hazırlanması‖ 
ənənəsinin davamçısı olduğuna özü də təəcüblənir, Kant, Kyerkeqor, Spinoza, Hegel, 
Haydeger və B.Rasselin ardınca ―dindənkənar dinin mümkünlüyünü ―təkrarlayır.‖ 
Lük Nansi ―monoteizmin dekonstruksiyası‖ adlı əməliyyat aparır: qloballaşma dövrünə 
gəlib çatan monoteizmin yenidən, tamamilə başqa şəkildə yığılması məqsədilə 
monoteizmi (təktanrılığı) hissəciklərinə ayırır. 
Simona Vayla görə, ―postmodern çağın İnsanı dini institutlardan asılı olmayan dini 
baxışlara şahid olmaq istəyir, kilsəsiz və xaç suyuna salmadan xristianlığın 
mümkünlüyündən danışılır. 
Protestantizm tədqiqatçısı Jan-Pol Villem Avropa və ABŞ-nın din sosiologiyası 
tədqiqatçılarının fikirlərinə qoşularaq keçən əsrin sekularlıq nəzəriyyəsinin krizisi və yeni 
paradiqmaların axtarışı haqda geniş diskussiyalar aparmaqdadır. 
Göründüyü kimi, son zamana qədər mövcud olan elmi və dini baxışların qarşıdurması 
postateizm hadisəsiylə ortadan qaldırılmaqdadır. Ənənəvi dindarlığın dərinliklərindən 
Rudolf Ştainer kimi teoloq və antroposofun ―Biz ancaq inanmaq istəmirik: biz bilmək 
istəyirik‖ rasional şüarı formalaşdığı kimi, Albert Şveyser də ―Vicdanlı, ardıcıl düşüncə 
son olaraq canlı, məntiqlə bəraət qazanmış, hamıya gərək olan bir mistikaya gəlib 
çıxmaya bilməz‖,– deyir. Bu iki yön kəsişməsində yerləşən postateizmi dünyaya bütöv 
baxışın başlanğıcı da hesab etmək olar. 
 
Dünyaya Bütöv Baxış 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
161 
Mədəniyyətin yaradıcılıqdan başqa dərketmə aspekti də var. Şərti olaraq o dörd böyük 
hissəyə bölünür: incəsənət, elm, fəlsəfə və din. Bəzən bir-birinin içinə keçməsinə 
baxmayaraq bunların mövcudluğu nisbətən müstəqildir. Bu heç də təsadüfi olmayan 
bölünmə insanın intuitiv-emosional, duyğusal-empirik, rasional və mistik idraki 
qabiliyyətinə uyğunluğundan qaynaqlanır. Bu, dünyanın dörd tərkib hissəsinə əsaslanır: 
1. insan qəlbinin həyəcanları, 2. maddi aləm, 3. ümumi əlaqələr və hadisələrin 
qanunauyğunluğu, 4. gözə görünməyən reallıq. Şəxsi dünyagörüşünü götür-qoy (analiz) 
edən hər kəs, özünün bunlardan birinə yaxın olduğunu aşkarlayar. Dərketmə alətləri də, 
mədəniyyətin dörd yönü də ayrılmaz şəkildə birləşdiyi vahid toxumdan — mifologiyadan 
— cücəribdir. (Tövrat və İncilin Qədim Misir və Şərq əsatirlərindən, inanclarından 
qaynaqlandığını H.Reymarus, F.Volter, Ş.F.Düpüi, Volni, E.Evanson, T. Peyn, 
F.Spinoza, F.Nitsşe, B.Rassel Q.Brandes, M.Eliade, L.Stross, G.Frezer və b. çoxdan isbat 
etmişlər. Quranın zərdüştçülük, buddizm, yəhudilik və xristianlıqdan bəhrələndiyini 
C.Qilkrist ətraflı araşdırıb.) Sonralar müstəqil gəlişmə, təbii genişlənmə mərhələsi 
aralarında münaqişələrə səbəb olmuş. Dünyaya bütöv baxış bu birtərəfliyi, mücərrədliyi 
aradan qaldırmaq istəyindən yaranıbdır. 
Bölünmə, ayrılma və onlardan birinin digərinin yerini tutması dövrünün ən yüksək 
zirvəsi artıq keçilmiş. Doğuluşdan sonra bölünmüş və öz şəxsi imkanlarını büsbütün 
aşkarlamış hissələr — estetik, empirik, rasional və mistik bilgilər — öz tapıntı və 
özəlliklərini qoruyub saxlayaraq daha yüksək səviyyədə yenidən birləşmək üçün Bütöv 
Biliyə doğru istiqamət götürüblər. Müasir dövrdə bu yön nəinki mədəniyyətin, 
bütövlükdə dünya təkamülünün dərkində analizdən sintezə keçişinin başlanğıcına 
uyğundur. 
Fizika sahəsində aparılan son tədqiqatlar yeni elmin, sinerqetikanın yaranmasına səbəb 
olmuşdur. Bu yeni elm, təbiətşünaslığı cəmiyətşünaslıqla, insan və mədəniyyət aləminin 
sosial bilgilərini təbii fenomenlərin bilgisi ilə birləşdirməyə çalışır. Ruh və Materiyanın 
Vahid Fizikası — sinerqetika paradiqması — mistik-alimlərin duyduqlarının reallığını 
sübut eləməyə çalışır. Sinergetika, çox detallarla ağırlaşmış, məsələnin mahiyyətini 
kölgədə qoyan məlumatı sıxmağa və onu bir neçə işarə, konsepsiya və ideyalara 
çevirməyə imkan verir. ―Sinergi‖ müxtəlif enerjilərin, Varlığın səmavi və yer planlarını, 
enerjilərini birləşdirməsi deməkdir. Bunların birliyi, bir qayda olaraq, bəşəriyyət 
nəzərindən qaçırılırdı. (Burada İsa Hüseynovun-Muğannanın ―Bağ‖ fikri yada düşməyə 
bilməz: insanı insana, kainatı kainata birləşdirən bağa sonralar qədim yunanlar ―baqus‖, 
ruslarsa ―boq‖ demişlər…) 
Bir zamanlar akademik V.İ. Vernadski tamam yeni məntiqi, vahid biliyi, ―müasir kainat 
həyatının‖ simvol dilini ehtiva edən Kainat bütövlüyünü sübut eləməyə çalışırdı. 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
162 
Son 
 
İnsan beyninin fəaliyyətini araşdıran alimlərin son nəticələri göstərir ki, beynin şüuraltı 
(qeyri-şüuri) bölməsi informasiyanı ancaq simvollar, obrazlar vasitəsiylə qavrayır. Çox 
güman ki, insan sezgisi (intuisiyası) daxili ehtiyacları bir zamanlar obrazlı dillə, 
simvollarla, metaforalarla dilə gətirmiş, nəticədə din fenomeni yaranmış. Sonralar 
adamlar həmin o simvollardan, obrazlardan o qədər bərk yapışmışlar ki, o simvolların 
daşıdığı mənalar qıraqda qalmış… ―Susqun kütlənin kölgəsində‖ əsərində çağdaş 
mədəniyyətin kəskin tənqidçilərindən biri olan fransız düşünür Jan Bodriyar ―susqun‖ 
insan kütləsi tərəfindən dini mərasim ―parıltılarının‖ ―qızıl‖ sayılmasını ifşa etmişdi. 
U.Ceyms, E.Fromm, A.Adler, K.Yunq, Frankl, Loş və başqa ünlü psixoloq alimlər inam 
hissinin, inam amilinin insan mövcudluğunun əsas şərti sayaraq, inam fenomenini iki 
yerə ayırır: ictimai və individual (U.Ceyms), avtoritar və humanist (E.Fromm), daxili 
dindarlıq və zahiri dindarlıq (Olport), sosial dindarlıq və ruhani dindarlıq (Lenski) və b. 
L.Feyyerbaxın görüşlərində də, xüsusən ―Gələcək fəlsəfənin əsasları‖ kitabında strateji 
anlayışların din qurumu tərəfindən mənimsənilməsinin və spekulyasiyalara 
sürüklənməsinin tənqidi durur. Filosofa görə, tanrıya inam insanın öz mahiyyətinin 
sonsuzluğuna və həqiqiliyinə inamdır. 
Belə deyə bilərik ki, din institutu tarixsəlliyə, rəvayətsəlliyə, əsatirsəlliyə bağlılığından 
dolayı keçmiş yönümlüdür, inam isə gələcək yönümlüdür. Çünki inam gələcəyi, din isə 
keçmişi idealizə edər. 
Mövcud tarixi dinlər öz konfessional formatında qlobal geopolitik oyunların alətinə 
çevrilərək özlərini etibardan, gözdən salmaları və bayağılaşmaları bir gerçəklikdir. 
Bundan başqa, dindarlıq institutunun içəridən dağılması, çoxsaylı təriqətlərə bölünməsi, 
dini plüralizm də, dünyəvi plüralizm də insanların problemlərini azaltmadı, ancaq səcdə 
―kəbələrini‖ və bununla da insan nevrozlarını çoxaltdı. Jil Delöz və Feliks Qattari 
tərəfindən ―rizoma ‖ adı verilən ―total eyniliyin‖ yaratdığı dəhşətli fəsadlar müasir 
filosofların həyəcan təbilinə səbəb olur. Yaşadığımız XXI əsrdə heç bir matrik 
ierarxiyanın (matrisa — mütləq etalon) olmaması məzmunu, informasiyanın heçnəylə 
tutuşdurulmaması bəşərin məhvinə gətirib çıxaracağı səbəb kimi göstərilir. İndi dünyanın 
bir nömrəli sualı budur: ―həqiqi olan nədir?‖ 
 
P.S. Gənc yaşlarımda Asif Atanın (Asif Əfəndiyevin) özüylə də, kitablarıyla da tanış 
olmağa başlayanda ilk təəcübüm sonra böyük marağa dönüşsə də, o zamanın Ocaq adlı 
qeyri-leqal (və qeyri-leqal olmağıyla əsl romantik) hərəkata bağlanmaqla Mütləqə inam 
fəlsəfəsinin tərəfdarı olmaqdan nədənsə çəkindim. Asif Əfəndiyev adlı bir dəyərli yazara, 
şairə, tənqidçiyə, ziyalıya, dissidentə və müdrikə rəğbət etməm yetərlidir, düşündüm. Illər 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
163 
keçdikcə fəlsəfə mütaliəm genişlənib dərinləşdikcə, adlı-sanlı dünya filosoflarının 
fikirlərinə baş vurduqca istər-istəməz cəsarətli olduğu qədər də qəribə görünən Asif 
Atanın şəxsiyyəti, əsərləri, fikirləri yadıma düşür. Əldə etdiyim yeni bilgilər köhnələrlə 
tutuşdurulduqda məni bu nəticəyə gətirir ki, Asif Ata hadisəsi modern dünya fəlsəfəsində, 
tarixində, dilçiliyində, psixologiyasında, ədəbiyyatında gedən çabalar kontekstində 
baxılmasa, düzgün qiymətləndirilə bilməz. (Asif Ata ideyalarına tutulan çoxsaylı irad və 
suallar əsasında yaranan, şərti olaraq ―Asif Ata dekonstruksiya‖ adlı kitab gələcəkdə işiq 
üzü görəcək. 
 
 
 
 
 
 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
164 
Robert B.Rey 
 
"Postmodernizm nədir?" 
 
 
Tərcümə və qeydlər: Məsiağa Məhəmmədi 
 
Bilbaoda 12 metrlik güllərdən "yonulmuş" küçük heykəli. Ceff Kuns. (İspaniya) 
 
"Modern" sözü özünün işlək və adi mənasında "müasir" anlamını verdiyi üçün 
"postmodernizm" istilahı lap əvvəldən elmi-fantastik hekayələrin kəlmələri kimi xəyali 
təsir bağışlayır.  
Necə demək olar ki, hal-hazırda və indi mövcud olan şey "indidən sonra" gələcəkdir?  
Postmodernizmdəki eksperimental ovqat və onun hər şeyin absurd inkarına meyllənməsi 
barədə təəssürat belə bir ziddiyyətli təsəvvür doğurur ki, guya postmodernizm 
mümkünsüz şeylərdən bəhs edir.  
Bir kəsin "Mən postmodernəm" deməsi eynən kiminsə "Mən yuxuyam" söyləməsinə 
bənzəyir.  
Ola bilər ki, belə bir şey baş versin, amma bunun mənası nədir?  
Şübhəsiz, "modernizm" sözünü "modern" kəlməsinin yerinə qoyub, izah etsək ki, 
"postmodernizm" dedikdə, biz daha çox incəsənət sahəsində mövcud olan xüsusi bir 
cərəyanı və tarixi bir prosesi nəzərdə tuturuq, onda bu anlaşılmazlıq aradan qalxar.  
Bununla belə, əgər məsələni bu cür aydınlaşdırmış olsaq da, yenə "postmodern" və 
"postmodernizm" sözləri qəribə səslənir.  
"Postmodernizm" sözünü nə qədər çox işlədiriksə, onun müəmmaları ilə bir o qədər çox 
qarşılaşırıq. 
1924-cü ildə, yəni "Uliss" və "İtirilmiş torpağ"ın meydana çıxdığı unudulmaz illərdən iki 
il sonra Virciniya Vulf bəyan etdi ki, modernizm və ya ən azı "modern dünya" təqribən 
1910-cu ilin dekabrından, yəni insan şəxsiyyətinin dəyişikliyə məruz qaldığı vaxtdan 
başlamışdır.  
1977-ci ildə Çarlz Cenks ciddi və təqlidçi (postmodernizmə xas) bir tonda bildirdi ki, 
modernizm 1972-ci il iyulun 15-də saat 15.32-də başa çatmışdır.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
165 
Cenksin fikrincə, bu cərəyanın rəmzi memarlıqda konkret bir hadisədən – modernist 
memar Minoru Yamasakinin Sent-Luis şəhərində tikdiyi Pruit-İqo2 binasının arxitektura 
layihəsinin dağıdılmasından götürülmüşdür.  
"Postmodernizm" sözü əslində ilk dəfə memarlıqda işlədilmişdir, amma tezliklə başqa 
sahələrə də yayılmış və bu gün eyni zamanda müəyyən estetik duyum tərzini, mədəni 
vəziyyəti, tənqid təcrübəsini, iqtisadi şəraiti və siyasi davranış üsulunu birlikdə ehtiva 
edir.  
Buna görə də "sonra"nın başlanğıcı üçün müxtəlif şəxslərin mövqeyinə əsasən müxtəlif 
tarixlər göstərilir: 
Məsələn, 1984-cü il postmodernizmin başlanğıcı sayıla bilərmi? Həmin ildə ABŞ 
Konqresi belə bir qanun qəbul etmişdir ki, videolentlərin yayılmasında müəllif hüququ 
gözlənməyəcəkdir. 
Yaxud 1972-ci il. Həmin ildə xidmət sahəsində çalışan amerikalıların sayı istehsal 
müəssisələrində işləyənlərin sayından 2 dəfə artıq həddə çatmışdır. 
Yoxsa 1971-ci il?  
Bu zaman Barri Kommoner "Qapalı dairə" əsərində ilk dəfə iki ekoloji qanunu aşağıdakı 
şəkildə ifadə etmişdir: "Hər şey başqa bir şeyə bağlıdır" və "hər şey gərək bir yerə 
getsin". 
Bəlkə 1968-ci il? Bu ildə Amerikada və Avropada tələbə nümayişləri ilə geniş 
antimillitarist, feminist və azlıqların hüququ üzrə hərəkatların əsası qoyulmuşdur. 
Və ya 1962-ci il. Bu zaman Endi Varhol3 dostlarının məsləhəti ilə abstrakt 
ekspressionizmin bütün prinsiplərini kənara atıb özünün "Kempl sup kənz"4 adlı məşhur 
əsərini yaratmışdır. 
1954-cü il. Həmin ildə ABŞ-dakı evlərin yarıdan çoxuna televizor daxil olmuşdu. 
1952-ci il. "Letterist İnternəşnl" həmin il Çarli Çaplinin "Rits" otelində keçirdiyi mətbuat 
konfransını pozaraq, elan etdi ki: "Bizim fikrimizcə, azadlığın ən yüksək forması bütləri 
sındırmaqdır; xüsusən onların özünün də azadlıqdan dəm vurduğu indiki zamanda!" 
1946-cı il. Həmin ildə Arnold Toynbi5 "postmodnern" adlı tarixi bir dövrdən bəhs etmiş 
və Randal Carrell6 ilə Robert Lovelli7 "postmodern" və ya "antimodern" adlandırmışdır. 
1913-cü il. Bu zaman Marsel Düşan velosipedin çevrilmiş təkərini yeməkxana kətilinin 
üstünə qoyub "hazır əsərlər"in8 ilk nümunəsini yaratmışdır. 
Postmodernist Umberto Eco1863-cü il. Həmin il Bodler 9 şeirlərinin son dəbdə və 
səliqəli geyinmiş qəhrəmanları Parisdə gəzişir və əyinlərindəki paltarları nümayiş 
etdirirdilər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
166 
1855-ci il. Bu il Parisdə ilk beynəlxalq foto sərgisi keçirilmişdi. 
1852-ci il. Həmin ildə Parisdə Bomarşe adına ilk böyük və çoxmərtəbəli univermaq 
açılmışdı. Kristal qəsri bu tarixdən bir il əvvəl, Luvr muzeyi isə üç il sonra tikilmişdi. 
1850-ci il. Bu zaman Flober mənasız və əsassız söhbətləri "Məqbul fikirlər lüğəti" 
adlanan bir kitabda toplayıb nəşr etdirmişdi. 
1836-cı il. Həmin ildə Parisdə "Lapers" adlı dünyada ilk kommersiya qəzeti çap olundu.  
Bu qəzet əslində kənara atılmaq üçün alınan ilk istehlak malı idi. 
Bu tarixlərdən hər birini (daha 10-12 tarixlə birlikdə) qanuni və qəti şəkildə 
postmodernizmin başlanğıcı sayıla bilməsi imkanı bu cərəyan barədə belə bir mühüm 
məsələsini aşkara çıxarır ki, impressionizmdən, kubizmdən, ekspressionizmdən və hətta 
modernizmdən fərqli olaraq, postmodernizmi asanlıqla başa düşmək və dərk eimək 
mümkün deyil.  
Ona görə postmodernizmi onun sələflərindən fərqləndirmək üçün mövcud estetik 
meyarlar işə yaramır. 
 "Postmodernist fiqur və üsullar" (məsələn, özünə inikas, sarkazm və s.) tipli kataloqlarda 
əvvəllər modernist sayılan Bekket10 və Nabokov ən böyük postmodernist yazıçılar kimi 
təqdim olunarkən, məsələnin bəzi cəhətlərinin etiraz doğurmasının şahidi oluruq.  
Buna görə postmodernizmin təqdimi və izahına beş cəhətdən yanaşacağıq. 
 
CANLANDIRMA 
 
"Postmodern... – bu söz son vaxtlar öz parlaqlığını itirmişdir". 
Tomas Krou 
 
"Hər bir şəxs, hər bir şey, hər bir əlaqə mütləq şəkildə istənilən başqa şeyi 
mənalandıra bilər". 
Valter Benyamin 
 
Postmodernizmi başa düşmək üçün ən yaxşı yol Duqlas Sirkin sərgüzəşti barədə 
düşünməkdir.  
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
167 
Sirk əslən danimarkalı idi və Almaniyada yaşayırdı. O, 1934-cü ilə qədər teatrda işləyirdi 
və həmin ildən  
Almaniyanın ən böyük kinostudiyası sayılan UFA-da film çəkməyə başladı. Üç il sonra 
solçu baxışlarına görə başı ağrıdığı üçün həmin studiyanı tərk edti. 1939-cu ildə o, ABŞ-
da məskunlaşdı və "Varner qardaşları" və "Kolumbiya" kino şirkətlərində o qədər də 
mühüm olmayan işlər gördü.  
Sonra o, "Universal" kino şirkətində işləməyə başladı və ona dünya şöhrəti qazandıran 
"Böyük aldanış" (1952), "Behiştin verdiyi hər şey" (1955), "Küləkdə yazı" (1956), 
"Ləkələnmiş mələklər" (1957) və "Həyatın təqlidi" (1959) adlı beş məşhur filmini çəkdi.  
Bu beş melodrama ("Ləkələnmiş mələklər" istisna olmaqla) kommersiya uğuru qazanıb 
geniş şəkildə satılırdı.  
Onların hamısında ("Həyatın təqlidi" filmindən başqa) Rok Hadson çəkilmişdi.  
Ekran həyatını yaşadığı müddətdə bu filmlərin heç bir haqqında tənqidi yazılar dərc 
olunmadı və onlar əksər Hollivud filmləri kimi gəldilər, əyləndirdilər, pul topladılar və 
sonra yox oldular. 
1960-cı illərin sonunda Duqlas Sirk təqaüdə çıxdı və İsveçrəyə gedərək, orada kino 
tənqidçilərinə bir sıra müsahibələr verdi.  
O, iddia edirdi ki, yaratdığı filmlər (xüsusən son on beş ildə çəkilənlər) hökumət əleyhinə 
olmuş, Amerika burjua dəyərlərini və Hollivudun melodrama səciyyəli filmlər çəkmək 
ehtirasını tənqid edib məsxərəyə qoymuşdur.  
O, şüurlu şəkildə və ya istər-istəməz bütün işlərini qabaqcadan planlaşdırırmış.  
İngilis-amerikan Kino Tədqiqatçıları Assosiasiyası bu mülahizələri həvəslə və onlara 
uyğun gəlməyən təəssübkeşliklə davam etdirdi: müəllif mövqeyi (rejissorun bütün 
filmlərində öz əksini tapan bir mövqe) və solçu ideologiya – Sirk bu iki körpü arasında 
yaratmışdır.  
Bu qəhrəman müəllifin Hollivudun "əzici studiya sisteminə" qarşı mübarizəsi əslində 
kapitalist dəyərlərinin hiyləgərcəsinə tənqidi olmuşdur.  
Həmin dəyərlərin müəllifin fərdiyyətçi mövqeyindən geniş olub-olmaması heç kəsi 
maraqlandırmırdı. Diqqət mərkəzində Sirkin özü idi.  
Onun filmlərinin təhlilinə jurnallarda və konfranslarda geniş yer verilirdi. 1978-ci ildə 
istənlən kino tənqidçisi Sirkin məşhur və sarkastik filmlərini nümunə kimi xatırlaya 
bilərdi. 
Bu hekayət bizə postmodernizm barədə nə öyrədir? Hər şeydən əvvəl, Sirkin 
müsahibələri onun filmlərinin bir növ yenidən canlandırılmasını ehtiva edir. Həmin 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
168 
filmləri təhlil edərək, Sirk onların mənasını dəyişmiş və dəyərlərin ziddinə olan cəhətləri 
qabartmışdır.  
Çox da qeyri-adi bir şey olmayan bu təkrar canlandırma (təhrik) XX əsrin sonunda 
mədəni təcrübənin əvəzedicisinə çevrilmişdir.  
Postmodern üslublu Sony Mərkəzi gecə vaxtı. BerlinYüksək bir mədəniyyətdə bu iş 
Düşanın həmin "hazır şeylər"indən başlayıb Ayvsın11 eyhamlı musiqisindən, kubizmin 
kollajlarından, sürrealizmin rəngli hərflərlə dolu şeirlərindən, pop və rok sənəti 
xüsusiyyətlərindən keçərək, ən azı Şeri Levinlə və onun Edvard Vestonun, Egon Şilenin 
və Xuan Mironun əsərlərindəki təsvirlərdən açıq-aşkar istifadəsi ilə başa çatır.  
Sirk haqqında deyilənlər əslində Düşanın "hazır şeylər"indəki taktikanın geniş bir 
şəklidir. Belə ki, Sirk öz əsərlərində mövcud olan cəhətləri heç bir etiraf və təshihə yol 
vermədən təkrar canlanmaya vadar etmişdir (onun işləri ilə Düşanın yenidən 
canlandırdığı "Mona Liza"nın müqayisəsi ən yaxşı müqayisə ola bilər). 
Hətta kütləvi mədəniyyətdə də tez-tez özünü göstərən bu cür təkrar canlandırmaya 
"reanimasiya" deyirlər. Bu sözü işlədənlər kommersiya məqsədləri üçün radikal texniki 
üsullardan istifadəni nəzərlə tuturlar və təbliğatın köməyi ilə sürrealizmin parçalarını 
birləşdirib həmahəng şəklə salmağa çalışırlar.  
Və əlbəttə, çox zaman təkrar canlandırma əks nəticə verir.  
Misal üçün, həmin "reanimasiya" istilahını qeyd edə bilərik ki, onun sadə tibbi mənası 
solçu mədəniyyət tənqidçiləri sayəsində təhqiramiz anlam kəsb etmişdir. 
Buna bənzər şəkildə Dik Hebdiq mövcud dəyərlərlə razılaşmadığını göstərmək üçün belə 
bir məsələni əsaslandırmağa çalışır ki, ingilis gənclərinin mədəniyyəti mövcud modaların 
birləşdirilməsi və sintezinə söykənir.  
Buna görə də modabazlar12 mühitində bugünkü istehlak dünyasının şərti əlamətləri - 
pencək və şalvar, yaxalıq və qalstuk, qısa saç və s. - ilkin və orijinal mahiyyətlərindən 
uzaqlaşmışlar. 
Sirk öz mövqeyinin modernizmə tənqidi baxışdan ibarət olmasını iddia etsə də, onun 
qarşılaşdığı və onun adı ilə bağlı bir maneə vardı ki, həmin maneə bizim 
"postmodernizm" adlandırdığımız yeni şəraitin göstəricisi idi: semiotik dəyişkənlik və 
labüd mürəkkəblik.  
Birincisi, Sirk çevik bir şəkildə öz yaratdığı müxtəlif işarələrdən elə istifadə etdi ki, 
filmlərinin başqa məna daşıdığını sübuta yetirsin.  
İkincisi, onun ideoloji mövqeyi (əgər belə bir mövqe vardısa) melodram, klassik rəvayət, 
ulduzlardan və kommersiya kinosundan istifadə kimi qabarıq formalarda təcəssümünü 
tapırdı.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
169 
Nəhayət, modernizmin birbaşa sənət və siyasəti müqəddəsləşdirmə prinsipi 
postmodernizmdə Brextin13 "təkrar istehsal" və "hiyləgərlik" adlandırdığı bir mövqe ilə 
əvəz olunur: ənənələr canlanır, amma yenidən yazılmış şəkildə; müharibə aparılır, amma 
düşməni duyuq salmayan bir tərzdə. 
Nə üçün yenidən canlandırma XX əsrin sonunda belə geniş yayılıb?  
Və o hansı şəraitdə daha yaxşı üzə çıxa bilir?  
Təxminən 50 il öncə kütləvi mədəniyyətin yeni formaları (fotoqrafiya, ucuz kitablar, 
litoqrafiya) və xadimləri ənənəvi estetikadan istifadənin üstünlüyü əleyhinə bayraq 
qaldıranda Valter Benyamin14 postmodernizmin təməl yazıları sayıla biləcək 
məqalələrində həmin həlledici hadisələri "texniki təkrar istehsal" adlandırdı və bu zaman 
kəsiyini "Paris XIX əsrin ortalarında" kimi səciyyələndirdi.  
Bu gün "texniki təkrar istehsalın" nəticələri daha bariz şəkildə üzə çıxır: işarələrin sayı 
son dərəcə çoxalmış və onların müxtəlif mətnlər yaratmaq ehtimalı nəzarət edilməsi 
mümkün olmayan həddə çatmışdır.  
Fotoqrafiya əslində bir kollaj maşınıdır ki, ətraf aləmdən müəyyən parçaları ayırır və 
onların təkrar təsvirlər üçün sonsuz şəkildə istifadəsini mümkün edir. Bu sətirləri 
yazdığım zaman qarşımda "Tenis-uik" jurnalının bir səhifəsi durur.  
Bu səhifədə əvvəllər "Nyus-uik" jurnalının cildində verilmiş bir amerikalı evsiz ailənin 
şəkli yenidən çap olunmuşdur. Şəklin aşağısında yazılıb:  
"Tenis-uik" jurnalı məşhur fotoqraf Melkyur Dicyakumeri öz inhisarında olan fotoqraf 
hesab etsə də, deməliyik ki, o, hərdən varlı jurnallara da baş çəkir. Yuxarıda gördüyünüz 
şəkil "Nyus-uik" jurnalının 2 yanvar nömrəsinin üz qabığında verilmişdir. Fotoqrafı 
təbrik edirik". 
Bir yazıçı bu cür təkrar canlandırmalara "plagiat" adı verib onları postmodern dünyada 
mədəni təcrübələrlə gündəlik həyat arasındakı uyğunluq kimi qiymətləndirir.  
Belə ki, müasir nəqliyyat sistemi sərnişinləri tanış olmayan yollardan keçmək təhlükəsinə 
məruz qoyduğu kimi, "texniki təkrar istehsal" da işarələri artırıb yaymaqla onları yenidən 
və gözlənilmədən yox olmaq ehtimalına tuş edir.  
Düşanın dövründən başlayaraq indiyə kimi sənətkarlar bu vəziyyətin təhlükəliliyini dönə-
dönə xatırlatmışlar. Jak Derrida15 məşhur bir məqaləsində bu tarixi şəraiti belə 
səciyyələndirir: 
"Mən belə bir ehtimalı ciddi vurğulamaq istəyirəm: hər bir işarə – istər dil işarəsi olsun, 
istər olmasın, yazılı olsun ya şifahi, böyük olsun ya kiçik – yazıla, yaxud deyilə və iki 
dırnaq işarəsi arasında alına bilər.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
170 
Bu işi görməklə istənilən mümkün mətni istənilən yerdə yarımçıq qoymaq və mətnin 
sonsuzluğunun meydana çıxmasına səbəb olmaq olar; belə ki, bu zaman mətn mütləq 
şəkildə hududsuz olacaqdır.  
Bu, o demək deyil ki, hər bir əlamət, yaxud işarə mətn xaricində qüvvəyə malik olacaq, 
əksinə, yalnız mütləq mərkəzləşməyə və ya istinad nöqtəsinə malik olmayan mətnlər 
mövcud olacaq". 
"Texniki təkrar istehsal" başqa təsirlərə də malikdir. Bu istehsal mədəni istehlak mallarını 
sistemsiz şəkildə yaradıb paylamaqla, təfəkkürdə elə bir estetik qavrayış doğurur ki, onun 
əsas kökləri ekoloji anlayışlara bağlanır. Endi Varhol bu əlaqəni belə izah edir: 
"Mən yarımçıq qouyulmuş işləri görməyi xoşlayıram.  
O işləri ki, qalan adamlar onlardan əl çəkib bir kənara atıblar və hamı onların yaxşı 
olmadığını bilir...  
Əgər siz onlara əl qatıb yaxşılaşdırsanız və ya heç olmasa məqbul olmaları üçün bir iş 
görsəniz, o qədər də vaxt itirməzsiniz.  
İndi siz bir işi dövr etdirirsiniz, insanları dövr etdirirsiniz və bunu başqa məşğuliyyətlərlə 
yanaşı ikinci bir iş kimi görürsünüz. Əslində bu, tam rəqabət xarakterli və iqtisadi 
əməliyyat quruluşuna malik məşğuliyyətlərlə yanaşı görülən bir işdir". 
Bioloji metafora (dövr və ya dövran) müasir mədəniyyətin ekosistemini dəqiq xarakterizə 
edir.  
Yəni tekstlə kontekst arasında ziddiyyət olduğu yerdə hədsiz qeyri-sabitlik mövcud olur. 
Bu ekosistemdə birinci dərəcəli əhəmiyyət kəsb edən şey tədqiqat, sənət və təbliğat 
institutları məsələsidir ki, "texniki təkrar istehsal" sahəsində informasiya toplamaqdan 
ötrü onların sayı artır.  
Bu institutlar fasiləsiz olaraq istehsal edilib paylaşdırılan mədəni məhsulların mənasını 
inkar etməyə, ona təsir göstərməyə və ya onu məhdudlaşdırmağa çalışırlar. 
 Bundan ötrü Hollivudun studiya sistemi qəzetlərdən, elanlardan, reklamdan, ulduzlar 
yaratmaqdan, müsahibələrdən, bioqrafik yazılardan, mətbuat sövdələşmələrindən və 
Oskar mükafatından hər hansı filmin tamaşaçılara təsirini heçə endirməkdən ötrü 
faydalanır.  
"Yanlış şifr açılışı" (bu istilahı Umberto Eko işlətmişdir) eynən Sirk haqqında dediyimiz 
kimi, oxuculara fərdi və qrup halında Hollivudun həyata keçirdiyi həmin işi görmək 
imkanı yaradır.  
Postmodernizm qeyd edir ki, məna və məfhum bir maşının təşəkkülünə xidmət edir: 
istehsal, bölgü və istehlak hamılıqla mətnin məna və məfhumuna təsir göstərir və mətni 
əhatə edən forma əksər hallarda onu özünə tabe edir.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
171 
Belə bir şəraitdə bütün məna və məfhum təbliğatın bir növünə çevrilir. 
 
TELEVİZOR 
 
"Bu dünyada hər şey bir kitabda sona yetmək üçün mövcuddur" 
Mallarme 
 
"Ədəbiyyat nə idi?" 
Lesli Fidler 
 
"Bütün şeylər televizor olmaq istəyir" 
Qreqori Vulmer 
 
Postmodernizmi başa düşmək üçün ən yaxşı yol bir cinas üzərində düşünməkdir: 
fransızca "poste" – "televizor" mənasındadır.  
Postmodernizm doğrudan da POSTmodernizmdir, yəni modernizmin televizorla 
qarşılaşdığı zaman meydana gələn bir şeydir.  
Bu söz oyunu belə bir sual doğura bilər ki, nə üçün mən ədəbi ensiklopediyada çap 
olunacaq məqalədə hekayə, şeir və pyeslərdən misal gətirmirəm.  
Ona görə ki, amerikalıların 99 faizinin evində televizor var (soyuducu və ya su kəməri 
məsələsində bu faiz aşağıdır) və bu evlərdə gündə təqribən 8 saat televizora baxmağa sərf 
olunur (bu da əksər insanların iş və ya yuxu saatlarından çoxdur).  
Bir vaxtlar ədəbiyyatın vəzifələrindən sayılan hekayə danışmaq indi kino və televiziyanın 
ixtiryarına keçib.  
Yazıçılardan birinin dediyi kimi, televizor müasir həyatın bir qismi deyil, "televizor 
müasir həyatın özüdür".  
Gərək Corc Stayner ilə razılaşaq ki, "kitab (bizim tanıdığımız şəkildə) yalnız müəyyən 
ölkələr və mədəniyyətlərdə xüsusi hadisə olub, o da ancaq tarixin nisbətən məhdud bir 
kəsiyində". 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
172 
Əgər Mallarme16 yuxarıda verilmiş sözlərinə əsasən, modernizmi kitab mövzularının ən 
yüksək nöqtəsi hesab edirsə, postmodernizm ondan sonra gələn şeydir.  
Buna baxmayaraq, başqa bir mövqeyə görə, postmodernizm həm də bir şeyin 
başlanğıcını göstərir, yəni bəşər tarixində informasiya toplanışı, yenidən əldə olunması və 
mübadiləsi tərzinə təsir göstərən ikinci əsası dəyişikliklərin başlanğıc anıdır.  
Postmodernizm elə bir andır ki, yazı ənənəsi öz yerini elektron metodlara verir, elə bir 
zamandır ki, televizor, maqnitofon və kompüter əvvəllər yazının, kitabın və kitabxananın 
yerinə yetirdiyi vəzifələri öz üzərinə götürür.  
Ancaq hələlik bu dəyişikliyin nəticələrini dərk etmirik.  
Biz bilirik ki, bəşər tarixində ilk əsaslı dəyişiklik – şifahi nitqdən yazıya keçid – insanın 
yaddaşı, təxəyyülü və təfəkküründə dərin təbəddülata səbəb olmuşdur.  
Yazılı mədəniyyətdə hətta savadsız adamlar da təfəkkür tərzinə görə büsbütün şifahi 
mədəniyyətə mənsub insanlardan fərqlənirlər. 
Valter Vunq bu fikirdədir ki, elektron əsri "ikinci şifahilik" dövrünə gətirib çıxaracaq və 
bu zaman insan idrakı yazılı abstraksiyalardan çox, şifahi mədəniyyətlərdə olduğu kimi, 
hekayələrə, təsvirlərə və qəhrəmanlara bağlı olacaq və həmçinin polemika gücündən çox, 
eşitmə və görməyə əsaslanan məntiqi dəlillərdən istifadə edəcək.  
Bundan alınan nəticə kütlənin mədəni ənənələrinə o qədər də ziyan vurmayacaq. Miki 
Maus, Elvis, "Ulduzlar müharibəsi", "Bitlz" - kim (heç olmasa, Qərbdə) bu adları 
xatırlamır?  
Bu qarışıq bazarda təcrübi sənətlər elektronik təfəkkürün müxtəlif növlərini sınaqdan 
keçirib televizorun sonsuz kadrları üçün idraki ekvivalentlər tapmağa çalışmışlar. 
Halbuki postmodernist romanın gözlənilməz keçidə meyli, kitabların komik şəxsiyyətləri 
və melodramın strukturu açıq-aşkar kütləvi mədəniyyətdən qaynaqlanır.  
Elektron bir modelin irəli sürdüyü əsas sual budur ki, düşüncə televizorun aradan 
qaldırdığı məsafə olmadan əsasən mümkün olacaqmı?  
Hələlik bu suala cavab tapa bilmirik; "postmodern", yəni bizim elektron əsrinin 
başlanğıcı üçün seçdiyimiz ad çox yenidir. Buna baxmayaraq, ola bilər ki, düşüncənin 
(heç bir dəyişiklik əlaməti olmadan) hasil olacağına şübhə edək.  
Ola bilər ki, televizor əsrində cinas düşüncə üçün bir qəlib olsun, çünki cinas (Düşan, 
Coys, Keyc, Derrida və Lakan17 onu çox sevirlər) televizorun canlandırmadıqlarını 
yenidən istehsal edir. Postmodernizmdə cinas istiarəni tamamlayır, bizim bildiyimiz 
məqamlar arasında vasitə olur və beləcə elektron təfəkkür üçün yolu hamarlayır: 
müqayisə yox, induksiya yox, yalnız yol göstərmək! 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
173 
QAYIDIŞ 
 
Sidney Operası"Yüksək sənət yaratmaq adətən çətin və üzücü bir işdir, amma 
modernizmdə yüksək sənəti anlamaq yaratmaqdan da çətindir. Yeni sənət əsərlərindən 
həzz almağa təkidli cəhd mövcud ola bilər və əslində həmişə mövcud olur. Amma bu, 
daim keyfiyyət standartlarını təhlükəyə məruz qoyur". 
Klement Qrinberq 
 
"Sual: Bu, pop sənətinin haqqında bəhs etdiyi şeyin hamısıdırmı? 
Cavab: Bəli, o şeyin hamısıdır, bütün şeyləri sevməkdir!" 
Endi Varhol 
 
Postmodernizmi başa düşmək üçün ən yaxşı yol həzz barədə düşünməkdir.  
Manenin18 dövründən başlayaraq "yeni roman"ın meydana çıxmasına qədər 
modernizmin kəskin zövqü bu standartlarla müəyyən olunur: bəzək-düzəksiz 
funksionalizm və hisslərin müdaxilə etmədiyi təsvir.  
Ancaq praktikada bu standartlar tədricən qrafik rəssamlıqda, melodik kompozisiylarda, 
təhkiyəvi romanlarda, bioqrafik lirikada kənara qoyulur.  
Solçu modernizm həmişə bu şübhəyə düşürdü ki, həzz ideoloji bir xətti izləyir: odur ki, 
Floberin işlətdiyi metaforada asanlıqla həzz doğuran ünsürlər kənara atılmalıdır. 
Modernizmin başqa bir qolu tamamilə fərqli bir yol seçib, xalq kütlələrinin zövqünü 
aşağı sayaraq, həzzin asan alınmasından müdafiə üçün gücdən istifadə etməyə başladı.  
Bu baxışın ən çılpaq şəkildə ifadəsi Mallarmeyə məxsusdur: 
"Zaman – ciddi zamandır, insanlar hamısı savadlıdır, hər yerdə böyük ənənələr öyrənilir.  
Özünüzə təsəlli verin: tənəzzül varsa da, əxlaqdadır, sənətdə yox!  
Eyni zamanda çalışın ki, qüvvəniz sizin insanları riqqətə gətirən qroteskvari bir şeyə, 
muzdla dolanan bir şairə çevrilmənizə sərf olunmasın. İnsanlar qoyun əxlaqi əsərlər 
oxusunlar, amma Allah xatirinə, bizim şeirləri onlara verməyin ki, qarət etsinlər.   
Ah, ey şairlər! Sizinlə həmişə fəxr ediblər, amma indi siz bütün zamanlarda olduğundan 
daha çox alçaldılmış və təhqir edilmisiniz". 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
174 
Eyni zamanda "həzz" sözü senzuradan keçirilmiş hər bir istilah kimi daim modernizm, 
hətta ifrat modernizm üzərinə kölgə salmış və çox vaxt rəsmi şeirlə professional 
poeziyanın qarşılaşmasında dəyişkən xarakter daşımışdır.  
Mallarme özü öz üsullarına istehza ilə yanaşırdı: məsələn, naşirlərdən birinə işini təhvil 
verməkdən boyun qaçırıb deyirdi: "Heç olmasa bir az döz, ona bir qədər mübhəmlik və 
dolaşıqlıq əlavə edim".  
Brext bu cərəyanın keçid nöqtəsi olmuşdur. O, 1926-cı ildə modernist bir sənətkar kimi 
deyirdi: "Mənim məqsədim tam klassik, soyuq, ruhsuz və son dərəcə rasional bir 
üslubdan istifadə etməkdir. Mən mənəvi qüvvə əldə etmək istəyən əzilmiş insanlar üçün 
heç nə yazmıram".  
22 il sonra o, baxışlarını dəyişdirib yazırdı: "Lap əvvəldən teatrın vəzifəsi xalqı 
əyləndirmək olub, digər sənətlər də eynən bu işi görüblər. Bu səbəbdən teatr həmişə 
xüsusi möhtəşəmlik və əzəmətə malik olub.  
Teatrın gülüş və əyləndirmədən savayı başqa bir pasporta ehtiyacı yoxdur, amma mütləq 
buna malik olmalıdır". 
Əlbəttə, çox keçmədən Brext qeyd edirdi ki, modernizm xalis həzz meydanından çıxmış 
və bacardıqca ondan uzaqlaşmışdır və indi avanqard adresatlarının nəzərində insanı 
diksindirən şeylər əslində zəriflik və gözəllikdir.  
Görünür, postmodernizmin qrafik rəssamlığa, sabit təhkiyə strukturuna, daha sadə musiqi 
yaradıcılığına qayıdışı modernizmin hər şeyi hər tərəfdən göstərməsi xüsusiyyətindən 
bezmə nəticəsində baş vermişdir.  
Modernizm çox ciddi xüsusiyyətlərlə yanaşı, Rolan Bartın19 da tez-tez qeyd etdiyi kimi, 
"biabırçı sentimentalizm" meydana gətirmişdir. 
Mütləq ekspressionizmdən tutmuş pop sənətinə qədər, Rob Qriyeden Borxesə, caz 
musiqisindən rok-n-rolla qədər postmodernizmə keçid hər şeyin öz əslinə sadə qayıdışını 
göstərir.  
Əlbəttə, bu dəyişiklikdə hər hansı mədəni zövqün nəticələrini axtarmaq sadəlövhlük 
olardı.  
Eyni zamanda Freydin terminologiyası ilə desək, bu dəyişiklik əslində modernizm 
tərəfindən sıxışdırılmış şeylərin – kütləvi mədəniyyətin və kütlə zövqünün qayıdışıdır 
(misal üçün, cizgi filmləri, sup konservi, detektivlər, elmi-fantastik romanlar, 
melodiyalar, ritm və musiqi).  
Postmodernist Orxan PamukFreydin proqnozlaşdırdığı kimi, bu qayıdış özünü bir növ 
əsas sıxışdırılma xətləri boyunca açılış kimi göstərdi. İctimai həssaslıq (postmodernizm 
buna hədsiz əhəmiyyət verir) əvvəllər siyasi və ya estetik mülahizələrə görə senzuradan 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
175 
keçirilən şeylərdən həzz almaq vasitəsi oldu: "ən yaxşı standartlar"a əsasən "pis" sayılan 
şeylər "yaxşı"ya çevrildilər. 
 
HİBRİDLƏR 
 
"Keçmişdə həmişə roman olmayıb, gələcəkdə də həmişə olmayacaq; eləcə də faciə, 
böyük eposlar, müxtəlif tənqid üsulları, tərcümə, hətta ədəbi plagiat və ədəbiyyata dəxli 
olmayan cızma-qaralar.  
Amma bunların hamısı fəlsəfə ilə birlikdə ərəblərin və çinlilərin ədəbi yaradıcılığında 
xüsusi yer tutmudur. Manifest həmişə qiymətli ədəbi forma sayılmış və geniş ədəbiyyat 
aləmində əntiq səciyyə kəsb etmişdir.  
Bütün bunlar sizi bu düşüncəyə alışdırmaqdan ötrüdür ki, biz ədəbi janrların yenidən 
qurulması prosesindəyik; bu, elə bir ərimə və qarışma prosesidir ki, onun gedişində 
müxalif cəbhənin (əvvəllər onlar haqqında düşünürdük) bir çox ünsürləri öz qüvvəsini 
itirəcəkdir". 
Valter Benyamin 
 
"Aydın və aşkar olan şey budur ki, Bart və Derrida əsərləri tələbələr tərəfindən oxunan 
tənqidçilər deyil, yazıçılardır". 
Rozalin Krauss 
 
Postmodernizmi başa düşmək üçün ən yaxşı yol Culian Barnsın "Floberin tutuquşusu" və 
Rolan Bartın "S/Z" əsərləri üzərində düşünməkdir. "Floberin tutuquşusu" bir roman kimi 
tanınır və bu gün ən çox satılan kitablardan sayılır.  
Əsərin məzmunu Cefri Braytveyt adlı bir nəfərin Floberlə münasibətləri barədə xəyali 
söhbətlərindən ibarətdir. Amma kitabın əsas məramı incə motivlərdən qaçmasında 
gizlənmişdir. Braytveytin cins tutuquşu tapmaq üçün apardığı axtarışlar barədə hekayəti 
maraqlı və yığcamdır.  
Həmçinin tam bir məharətlə bioqrafik və tənqidi bir atmosferə daxil edilmişdir; belə ki, 
müxtəlif formaları bir-biri ilə uyğunlaşdırmışdır: hadisələrin növbələşən və bir neçə 
planda təsviri (Floberin həyatından bir yaxşı, bir pis hadisə və bir hadisə də Floberin öz 
dilindən), Floberin zooloji metaforalarının müfəssəl toplusu (bunlar əksərən formalara 
aiddir), Floberlə ətrafındakıların əlaqəsinin 11 növü (Floberin onlardan zəhləsi gedirdi, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
176 
amma onlarla əlaqə saxlayırdı), Floberin fikirlərinin bir lüğəti (Flober adamlardan 
çiyrinirdi), təqlidi bir test və bir çox başqa şeylər. 
"S/Z" tənqid sahəsində bir əsər kimi tanınır və ən çox satılan universitet kitablarındandır. 
Bu əsər Balzakın "Sarrazin" hekayəsinin sətirbəsətir araşdırılmasından ibarətdir:  
Kitabın əsas məramı bu xüsusiyyətlərdə aşkarlanır: "nitqin sistemsizliyi", lakoniklik, 
nömrələmə, müxtəlif başlıqlı ayrı-ayrı fəsillər ("Mətnin mürəkkəblikləri" fəslində bunun 
ciddiliyi bir neçə fantastik ünsürlə pozulur) və xüsusən "Sarrazin"in ədəbi mənasından 
doğan "Başqa hekayələr" bölümü və eləcə də oxucunu təxəyyülə varmağa təhrik edən 
cəhətlər.  
Balzakın qəhrəmanı xoşagəlməz bir anda gəlib çıxır: yenicə öz məşuqəsi ilə görüş barədə 
vədələşən qəhrəman yad bir adamla qarşılaşır və o, qəhrəmanı yolda gözləyən öldürücü 
təhlükələrdən xəbərdar edir.  
Ancaq qəhrəman yubanır və Bart "Hekayənin cazibəsi" adlanan fəsildə təklif edir ki, 
Sarrazin baş verəcək hadisəyə diqqət verib oradan uzaqlaşmalıdır. 
"S/Z" əsərinin hətta təhlili hissələri də tənqidi üslubdan uzaqlaşır və bu, o zaman daha 
qabarıq görünür ki, açıq-aşkar adət olunmayan tərzdə punktuasiya edilir (məsələn, rum və 
ərəb rəqəmləri, ixtisarlar, ulduzlar, böyük hərflər) və onda müxtəlif metaforalar işlədilir 
(mətn "qaytandır", "şəbəkədir", "telefon qovşağıdır", "müqavilədir", "musiqi parçasıdır"). 
"Floberin tutuquşusu" hekayəti dəyişdirilib izah edilsə və "S/Z" əsərinə bədii təxəyyül 
qarşısa, onlar öz bütövlük və nizamını itirərlər. 
Bu kitablarda və ümumən postmodernizmdə təhlükəyə məruz qalan şey təsbitlənmiş 
bölgüdür ki, ilk dəfə Platon tərəfindən qeyd olunub: elm və idrak üçün zəruri olan kəşflər 
və polemikalar bitərəf sənətə qarışmamalıdır.  
Ona görə ki, birincidə qayda, qanun, səbəb və sübut işlənirsə, ikinci yalnız özünə xas 
ikinci dərəcəli xüsusiyyətlərdən: təhkiyə, təxəyyül, məcazlar və təsvirçilikdən bəhrələnir.  
Postmodernizm bu iki üsulun qarışığını yaradır: estetik təfəkkür və idraki sənət.  
Meydana çıxan hibrid mətn özündə həmin ilkin mədəni prinsipi ehtiva edir və yalnız 
postmodernizm onu kəşf edən əsər kimi qəbul edərək deyir: "hər bir hadisənin mənası 
bütünlüklə ona verilən şərhlərdən asılıdır". 
Hibrid mətn yaradıcılığına meyl həm sənətkara, həm də tənqidçiyə xasdır. XX əsrin 
əvvəllərində Düşan demişdi: "Mən istəyirdim ki, bir daha rəssamlığı şüur və düşüncənin 
xidmətinə verim".  
Digər tərəfdən mətndən həzz almaq istəyi, sənətin hiss və ehtirası da mövcuddur.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
177 
Derridanın 108 səhifəlik məqaləsinin ikinci səhifəsində belə yazılıb: "Biz indicə hər şeyi 
dediyimizdən, əgər yenə yazmağa davam etsək, oxucu bizimlə yol getməli olacaq: zor və 
hiylə işlədib mətləbi hədsiz dərəcədə uzatsaq da, bundan sonra azacıq yazsaq da". 
Bu işarə postmodernizmin təsnifata gəlməyən mətnlərini meydana çıxarmışdır:  
Borxesin "Labirint"i, Kalvinonun "Əgər bir qış gecəsi bir müsafir…", Derridanın 
"Zəng"i, Rolan Bartın "Bir aşiqin söyləmi" və "Rolan Bart" əsərləri, Levi-Strossun20 
"Qəmgin tropiklər" əsəri, Qodarın21 filmləri, Keycin yazıları, Siberberqin "Bizim Hitler" 
əsəri, Lakanın mühazirələri.  
Bütün bunlar məcmu halda modernizmin aradan qalxmasına gətirib çıxaran açıq 
əleyhdarları sırasında dayanırlar. "Dekonstruksiya", "süqut" və "çürümə" kimi istilahlar 
postmodernizmin modernizmə düşmən münasibətini göstərir.  
Postmodernizm özünün ən yaxşı təzahüründə yeni ulduz axtaran bir mədəniyyətin 
ruhudur, insanın vəziyyəti barədə düşünmək və yazmağın yeni bir yoludur. Bu yol roman 
və məqaləyə doğru gedir və yəqin ki, onları birləşdirməklə öz məqsədiqnə nail olacaqdır. 
 
İDEAL ƏSƏR 
 
"İri kitablar yazmaq üzücü boşboğazlıq və başağrısından başqa bir şey deyil. Məsələn, 
bir neçə dəqiqə ərzində şifahi şəkildə və bütünlüklə şərh oluna birələcək bir mövzudan 
500 səhifə yazırlar.  
Bilbaoda postmodernist üslubda tikilən Quggenhaym Muzeyi (İspaniya) 
Hər hansı bir əsər meydana gətirməkdən ötrü ən yaxşı yol budur ki, belə kitabların 
əvvəllər yazıldığı və indi onlar haqqında yalnız bir xülasə və şərh yazmağın zəruriliyi 
təsəvvürü yaradasan.  
Karleyl22 "Yenidən tikilmiş parça" və Batler23 "Gözəl behişt" əsərində məhz həmin 
işi görmüşlər. Bu əsərlərin yeganə nöqsanı odur ki, tam kitab sayılmırlar. Daha əsaslı 
olması üçün, yersiz olması üçün, daha çox tənbəllik edə bilməyim üçün mən xəyali 
kitablar barədə qeydlər yazmağa üstünlük verirəm". 
Xorxe Luis Borxes 
 
Postmodernizmi başa düşmək üçün ən yaxşı yol Valter Benyaminin heç vaxt yazmadığı 
kitab barədə düşünməkdir.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
178 
Benyaminin XIX əsrin ortalarındakı Parisi öyrənmək üçün irəli sürdüyü layihə ("Paris 
passajları"nın tezisləri) müasir düşüncənin doğurduğu ən məşhur ideyalardan birinə 
çevrildi.  
O, kinonun montaj texnikasının və sürrealizmin cüzi şeylərə ifrat diqqətinin təsiri altında 
elə bir kitab yazmaq istəyirdi ki, büsbütün sitatlardan ibarət olsun: Bodlerin şeirləri, 
fotolar, həqiqi xəbərlər, şəkilli məlumatlar, qəzet yazıları, tarixi sənədlər və roman 
parçaları.  
O istəyirdi ki, özündən bunlara mümkün qədər az şey əlavə etsin; yalnız fotolar üçün bir-
iki kəlmə və sitatlar barədə bir neçə cümlə.  
O, bir jurnalda bu işi belə səciyyələndirirdi: "Bu işin mahiyyəti ədəbi montajdır. Bir şey 
deməyə ehtiyac yoxdur. Yalnız göstərmək istəyirəm". 
Benyamin rəmzi təsvirlərin (istər vizual olsun, istər yazılı) təhlil qüvvəsinə 
inanmadığından, hər şeyin mövcudluğu onun seçimindən və onları tərtib tərzindən asılı 
idi.  
Misal üçün: dönə-dönə tarixi fatalizmi inkar edən Paris inqilabi hərəkatlarından bəhs 
edərkən, Benyamin belə bir faktı müşahidə etdi ki, birinci toqquşma gecəsində (1830-cu 
il inqilabında) Parisin müxtəlif rayonlarındakı qüllələrin saatları eyni vaxtla işləməyə 
başlamışlar. O yazırdı: "Tarix hekayətlərdə yox, təsvirlərdə (şəkillərdə) özünü büruzə 
verir".  
Və bir də onların göstərilən aləmi anlaşıqlı edəcək tərzdə yanaşı qoyulmasında. O, öz 
qeydlərində bir yazıçıdan aşağıdakı sitatı gətirir: 
"Keçmiş (tarix) ədəbi mətnlərdə öz təsvirlərini qoymuşdur və bu təsvirlər həssas foto 
kağızlarında işıq parıltısının aşkara çıxardığı şəkillərlə müqayisə oluna bilər. Yalnız 
gələcək bu şəkilləri dəqiq aşkar etmək qüdrətinə malikdir". 
Dörd cəhət "Paris passajları"nın tezislərinin tam postmodernist bir əsər olmasını sübut 
edir: 
1. Benyamin XIX əsrin ortalarındakı Parisi seçməklə postmodernizmin meydana gəldiyi 
zaman və məkanı müəyyənləşdirmişdir.  
Kütləvi istehlak mədəniyyəti Paris passajlarından başlanır. 
 İngiltərə öz sənaye məhsullarını təkmilləşdirdiyi zaman, Fransa sənayeləşmədən sonrakı 
ticarətə başlamışdı və öz yeniliklərini tətbiq edirdi: böyük və çoxmərtəbəli univermaqlar, 
iqtisadi qəzetlər, fotoqrafiya.  
Təkcə bu şərait modernizmi – zövqlərin demokratikləşməsinə əsəbi düşmənçilikdən 
qaynaqlanan sərt bir hərəkatı əvəzləndirmək üçün kifayət idi.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
179 
Eynilə yalnız belə bir hərəkat (yuxarıda göstərildiyi kimi) postmodernizmin – kütləvi 
mədəniyyətlə və texniki təkrar istehsalla bərqərar olan çevik bir cərəyanını yayılmasına 
səbəb ola bilərdi. 
2. Benyamin bütün mədəni səviyyələrdən müxtəlif materialların seçimini təklif etməklə, 
açıq-aşkar modernizmin yüksək mədəniyyətə mütləq inamının əleyhinə mübarizəyə 
qalxdı.  
O söz verdi: "Heç bir dəyərli şeyi oğurlamayacağam və özümü ifadələri eyhamlı tərzdə 
dəyişdirməyə layiq bilmirəm.  
Yalnız dəyərsiz və xırda şeylər!"  
Benyamin postmodenist dünyagörüşə xas belə bir cəhəti qabaqcadan söyləyir ki, 
müəyyən mədəniyyətin təsəvvürləri vasitəsilə elm və biliyə yetişmək yolunda qəbul 
olunmuş baxışlar həmin mədəniyyətin düşüncə və anlayışlarını təşkil edir. 
3. Benyamin özünü prinsiplərin müəyyənləşdirilməsi, mövcud və hazır əsərlə 
məhdudlaşdırdığından fəaliyyətini yalnız təkrar canlandırma və uyğunlaşdırma əsasında 
həyata keçirə bildi.  
Sürrealizmə güclü rəğbət bəsləyən və Araqonun "Paris kəndlisi"nin təsiri altında olan 
Benyamin sənət reallıqlarına arxa çevirə bilməzdi. Benyaminin yaratdığı şey hibrid bir 
mətn idi ki, Adorno24 onu "tam bir fantaziya" adlandırmışdı. 
4. Kitab heç vaxt yazılmadı. Odur ki, biz onu xəyalımızda canlandırmaqda və haqqında 
fikir söyləməkdə sərbəstik… 
 
QEYDLƏR: 
 
1. "Post" ingiliscə "sonra" mənasını verir. 
2. Pruitt-Igoe. 
3. Andy Warhol - 1930-cu ildə doğulmuş Amerika sənətçisi. Kinorejissorluq da etmişdir. 
4. Campbell Soup Cans - Endi Varholun məşhur rəsm əsəri. Burada iri bir konserv qutusu 
çəkilmişdir. 
5. Toynbi Arnold Cozef (1889-1975) - ingilis tarixçisi, diplomatı, sosioloq və filosofu. 
"Tarixin tədqiqi" adlı 12 cildlik əsərin müəllifi kimi məşhurdur. 
6 və 7. Müasir Amerika şairləri. 
8. Readymade 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
180 
9. Bodler Şarl (1821-1867) - fransız şairi, dekadentliyin banilərindən biri. 
10. Bekket Samuel - milliyyətcə irland olan müasir Fransa yazıçısı, şairi və dramaturqu. 
1969-cu ildə Nobel mükafatı laureatı olmuşdur. Modernizmin görkəmli 
nümayəndələrindən biridir. 
11. Ives - Amerika bəstəkarı (1954-cü ildə vəfat etmişdir). Musiqidə qeyri-adi ritmlər 
işlətməsi ilə məşhurdur. 
12. Mod - 60-cı illərdə ingilis gənclərinin dəbdə olan paltarlar geyib motosikl minən bir 
dəstəsi. 
13. Brext Bertolt (1898-1956) - alman yazıçısı və teatr xadimi. "Epik teatr" 
nəzəriyyəsinin yaradıcısıdır. 
14. Benyamin Valter (1892-1940) - alman filosofu, yaradıcılığında incəsənət və ümumən 
mədəniyyətin bədii təzahürləri məsələsi mərkəzi yer tutur, sosioloji və psixoloji təhlil 
çulğaşır. Qərb fəlsəfi-estetik fikrinə onun təsiri ilbəil artır, bununla belə yaradıcılığı 
kifayət qədər öyrənilməmişdir. 
15. Derrida Jak - 1930-cu ildə doğulmuş fransız filosofu, poststrukturalizmin ən parlaq 
nümayəndələrindən biri. Sorbonnada dərs demiş, Beynəlxalq Fəlsəfə Kollecinin 
yaradıcılarından biri olmuşdur. Müasir Amerika ədəbiyyatşünaslığına ciddi təsir 
göstərmişdir. 2004-cü ildə vəfat edib. 
16. Mallarme Stefan (1842-1896) - fransız şairi, simvolizmin görkəmli nümayəndəsi və 
nəzəriyyəçisi. 
17. Lakan Jak (1901-1981) - fransız həkimi və filosofu, "struktur psixoanalizin" görkəmli 
nümayəndəsi. Paris freydizm məktəbinin banisi və başçısı (1964-1980). Əsas məqsədi 
"Freydə qayıdış" olmuşdur. "Mətnlər", "Psixoanalizdə nitq və dilin funksiyası və sahəsi" 
kimi başlıca əsərləri ilə tanınır. 
18. Mane Eduard (1832-1883) - görkəmli fransız rəssamı. İmpressionizmin 
formalaşmasına və inkişaf istiqamətlərinin müəyyənləşməsinə mühüm təsiri olmuşdur. 
19. Bart Rolan (1915-1980) - fransız ədəbiyyatşünası, strukturalizmin ən görkəmli 
nümayəndələrindən biri. 
20. Levi-Stross Klod - müasir fransız etnoloqu və filosofu, struktur antropologiya 
nəzəriyyəsinin banisi, "Kollej de Frans"ın professoru. Başlıca əsərləri "Struktur 
antropologiya" və "Mifologiya"dır. (4 cilddə). 
21. Qodar Jan Lük - 1930-cu ildə doğulmuş fransız kinorejissoru və ssenaristi. Fransa 
kinosunda "yeni axın" cərəyanının başlıca nümayəndələrindən biridir. 
22. Tomas Karleyl (1881-1975) - Şotlandiya tarixçisi. Göstərilən kitabı fəlsəfəyə aiddir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
181 
23. Samuel Batler (1902-1935) - ingilis satiriki. 
24. Adorno Teodor (1903-1969) - alman filosofu, musiqi tənqidçisi, Frankfurt məktəbinin 
əsas nümayəndələrindən biri. "Yeni musiqinin fəlsəfəsi", "Neqativ dialektika" kimi 
əsərlərin müəllifidir. 
 
Tərcümə və qeydlər: Məsiağa Məhəmmədi 
 
 
 
 
 
 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
182 
Samuel P. Hantinqton 
 
Sivilizasiyaların toqquşması? 
 
«Foreign Affairs» dərgisi, 1993-cü ilin yayı 
 
QARŞIDAN GƏLƏN KONFLİKTİN MODELİ 
 
Dünya siyasəti yeni fazaya girməkdədir. İntellektuallar isə üstümüzə onun gələcəkdə 
hansı qiyafədə olması haqqında gümanlar yağdırırlar: tarixin sonu, millət-dövlətlərinin 
ənənəvi rəqabətə qayıtması, müxtəlif yönlərə - tayfaçılığa, qlobalizmə və s. aparan 
tendensiyaların basqısı altında millət-dövlətlərin böhrana düşməsi. Bu sadalananların 
hərəsi yaranan gerçəkliyin yalnız bir yönünü tuta bilir. Ancaq onların hamısı əsas 
nöqtəni, əslində, problemin mərkəzindəki aspekti tuta bilmirlər. 
Mənim gümanım isə belədir: yeni yaranan dünyada indən belə konfliktlərin başlıca 
qaynağı nə ideologiya olacaq, nə də iqtisadiyyat. İnsanlığın önəmli sərhədlərlə bölünməsi 
və konfliktlərin başlıca qaynaqları mədəniyyətdən gələcək. Düzdür, millət-dövlətləri 
beynəlxalq aləmdə çox güclü tərəflər kimi qalacaqlar, ancaq qlobal siyasətin prinsipial 
konfliktləri başqa-başqa sivilizasiyalara aid olan millətlər, qrupları arasında baş verəcək. 
Sivilizasiyaların toqquşması dünya siyasətinin başlıca amili olacaq. Sivilizasiyalar 
arasından keçən çatlar gələcək cəbhələri ayıracaq cızıqlardır. 
Çağdaş dünyanda konfliktlərin gəlişməsinin axırıncı fazası sivilizasiyalar arasındakı 
konfliktdir. Vestfal Barışının doğurduğu çağdaş beynəlxalq sistemin yarandığı vaxtdan 
bu yana keçən yüz əlli ildə Qərb dünyasının konfliktləri başlıca olaraq krallar, 
imperatorlar, mütləq və konstitusiyalı monarxlar arasında baş verirdi. Bununla onlar öz 
bürokratik aparatlarını genişləndirməyə, ordularını gücləndirməyə, iqtisadiyyatlarını 
artırmağa çalışırdılar və ən əsası isə odur ki, idarələri altında olan əraziləri 
genişləndirməyə can atırdılar. Bu prosesdə millət-dövlətləri yarandı. Fransız İnqilabından 
sonra isə millətlər arasında başlıca konflikt cızıqları daha çox krallar arasından yox, 
uluslar (millətlər) arasından keçdi. R. R. Palmerin yazdığı kimi «1793-də kralların savaşı 
sona yetdi və bundan sonra xalqların savaşı başladı».  
XIX yüzil boyu davam edən bu savaş modelinə Birinci Dünya Savaşı son qoydu. Sonra 
isə Rus İnqilabının sonucu kimi və həmin savaş modelinə cavab olaraq millətlərin 
konflikti yerini ideologiyaların konfliktinə verdi. İdeologiyaların konflikti öncə 
kommunizm, faşizm-nasizm, liberal demokratiya arasında baş verdi, sonra isə konflikt 
kommunizmlə liberal demokratiya arasına keçdi. Soyuq Savaş boyu bu axırıncı konflikt 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
183 
iki supergücün çarpışmasında təcəssümünü tapdı. Həm də o güclərin heç biri klassik 
Avropa anlamında millət dövləti deyildi. Onların hər ikisi özlərini ideoloji terminlərdə 
tanıyırdılar.  
Krallar, millət-dövlətləri, ideologiyalar arasında baş verən konfliktlər, əsasən, Qərb 
Sivilizasiyasının içində baş verirdi. Onlara Viliam Lind «Qərbin vətəndaş savaşları» 
yarlığını qoymuşdu. Soyuq Savaş dünya miqyaslı olsa da Qərbin yetirməsi idi, onun üçün 
də bu deyilən həm onun haqqında, həm də daha öncəki, - XVII, XVIII, XIX yüzillərdəki 
savaşlarla bağlı düz idi. Ancaq Soyuq Savaşın sona yetməsi ilə Beynəlxalq siyasətin Qərb 
fazası başa çatır. Mərkəzə Qərb ilə qeyri-Qərb sivilizasiyalarının qarşılıqlı təsiri keçir. 
Beləcə, Qərbdən qıraq sivilizasiyaların ulusları və hökumətləri daha tarixin obyekti - 
Qərb müstəmləkəçiliyinin hədəfi olmurlar. Əvəzində Qərblə birlikdə onlar da tarixi 
hərəkətə gətirənlər, tarixi yaradanlar olurlar. 
 
SİVİLİZASİYALARIN TƏBİƏTİ 
 
Soyuq Savaşın gedişi boyu dünya birinciyə, ikinciyə, üçüncüyə bölünmüşdü. Sonralar bu 
bölgü mənasızlaşdı. İndi sivilizasiyaları siyasi və ya iqtisadi sistemlərinə, iqtisadi gəlişmə 
səviyyələrinə görə təsnif etmək əvəzinə, daha yerinə düşərdi onları mədəniyyət və 
sivilizasion ölçülərdən itələnərək bölgüləndirmək. 
Sivilizasiya deyəndə biz nəyi anlayırıq? Uyqarlığın mahiyyəti mədəniyyətdəki nələrdənsə 
gəlir. Kəndlərin, bölgələrin, etnik qrupların, millətlərin, dini qrupların hərəsinin öz 
mədəniyyəti var. Bu mədəniyyətlər müxtəlif köklü (heterogen) mədəniyyətin ayrı-ayrı 
qatlarını özlərində görükdürürlər. Güney İtaliyadakı kənd Şimali İtaliyadakından fərqli 
ola bilər. Ancaq onların hər ikisi bir ortaq İtaliya mədəniyyətini bölüşdürürlər və bu ortaq 
mədəniyyətə görə də alman kəndlərindən ayrılırlar. Avropa toplumları elə bir mədəniyyət 
göstəricilərini bölüşürlər ki, məhz onların sayəsində ərəb və Çin toplumlarından 
fərqlənirlər. O biri yandan, ərəblər, çinlilər, qərblilər heç də bir geniş mədəniyyəti 
bölüşmürlər. Onlar hərəsi öz sivilizasiyalarını qururlar. Beləliklə, Sivilizasiya insanların 
ən yüksək mədəniyyət birliyidir və ulusun mədəniyyət kimliyinin (ingilis - identity) ən 
geniş qatı İnsanlığı başqa canlı növlərdən ayıran yığcam əlamətləri verir. Sivilizasiya, bir 
yandan, dil, tarix, din, ənənələr, institutlar kimi obyektiv olan ortaq cizgilərlə tanımlanır 
(təyin olunur), o biri yandan isə, xalqın subyektiv özünü identifikasiyası (öz kimliyini 
axtarıb tapmaq ilə bəllilənir. Xalqların özlərini bilmələrinin dürlü qatları var: Romada 
yaşayan kəs özünü romalı, italyan, katolik, xristian və Qərb insanı kimi tanıda bilər. 
Deməli, sivilizasiya bu romalının özünü qatdığı ən böyük birlik qatı olacaq. İnsanların 
hansı mədəniyyətlə özlərini identikləşdirib özlərinin kimliyini, necəliyini bilməsi dəyişə 
bilər. Dəyişəndə sivilizasiyanın quruluşu və sərhədləri da dəyişəcək. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
184 
Sivilizasiya çox böyük insan yığnaqlarını özünə toplaya bilər. Bunu, məsələn, Çində 
görürük. Ona görə də Çinlə ilgili Lusian Pay haçansa söyləmişdi: «O elə bir bir 
sivilizasiyadır ki, özünü ölkə kimi qələmə verir».  
Ancaq sivilizasiya azsaylı xalqdan da ibarət ola bilər, məsələn, Karib hövzəsinin 
ingilisdilli əhalisi kimi. Sivilizasiyada bir neçə millət-dövlətləri də ola bilər. Bunu biz 
Batı, Latın Amerikası, Ərəb sivilizasiyalarında görürük. Sivilizasiya yaponlarda olduğu 
kimi bir dövlətli də ola bilər. Sivilizasiyalar bir-birinə qarışa da və ya bir-birinin üstünə 
gələ də bilərlər. Onlar özlərinə subsivilizasiyalar da qata bilərlər. Qərb sivilizasiyası iki 
başlıca variantdadır, Avropa və Şimali Amerika variantlarında. İslamın ərəb, türk, malay 
subsivilizasiyaları var. Bütün bunlara baxmayaraq, sivilizasiyalar hər halda bəlli bir 
bütövlükdədirlər. Onlar arasındakı sərhədlər nadir hallarda aydın cızılırlar, ancaq hər-
halda real cızıqlardır. Sivilizasiyalar dinamikdirlər: onlarda yüksəliş də, çöküş də olur, 
bölünürlər, ya da qarışırlar. Və hər tarixçi tələbənin bildiyi kimi axırda onlar yox olub 
zamanın qumluğuna gömülürlər. 
Qərbdə hesab edirlər ki, uluslararası meydanda millət-dövlətləri başlıca aktyorlardır. 
Halbuki bu, yalnız bir neçə yüzildir ki, belədir. İnsanlığın tarixinin ən böyük kəsimi isə 
sivilizasiyaların tarixidir. Arnold Toynbi «Tarixin öyrənilməsi» əsərində 21 başlıca 
sivilizasiyanı sayıb. Ancaq çağımızda onların yalnız altısı qalıb.  
 
NƏDƏN SİVİLİZASİYALAR TOQQUŞMALIDIRLAR? 
 
Gələcəkdə sivilizasiyalar özünü identifikasiya edib kimliyini bilmək daha önəmli olacaq 
və beləcə, dünyanın sifəti yedi-səkkiz iri sivilizasiyanın bir-birinə təsirindən 
formalaşacaq. Bunların sırasına Batı, Konfutsian, Yapon, İslam, Hindu, Slavyan-
Pravoslav, Latın Amerikası və bəlkə də Afrika sivilizasiyaları düşür. Gələcəyin başlıca 
konfliktlər sivilizasiyaların arasındakı çat boyu baş verəcək. Bəs niyə belə olacaq? 
Birincisi, sivilizasiyalar arasındakı fərqlərə, sadəcə, ―real fərqlər» demək azdır, onlar ən 
köklü fərqlərdir. Sivilizasiyalar bir-birindən tarixləri, mədəniyyətləri və daha önəmlisi, 
dinləri ilə ayrılırlar. Tanrı və insan, fərd və qrup, vətəndaş və dövlət, ata-ana və uşaqlar, 
ər və arvad, - bütün bu sadalananlarda tərəflərin ilişgiləri haqqında ayrı-ayrı 
sivilizasiyalarda ayrı-ayrı baxışlar var. Haqlar və öhdəliklər, azadlıq və hakimiyyət, 
bərabərlik və ierarxiya, - bunlardan hansına daha çox önəm verilməsində də 
sivilizasiyalardan doğan baxışlar ayrı-ayrıdır. Bu fərqlər yüzillər boyu yaranıb. Ona görə 
də tezliklə aradan getməyəcək. Siyasi ideologiyalar və siyasi rejimlər arasındakı fərqlərə 
baxanda onlar daha köklüdürlər. Ancaq fərqlər, mütləq, konflikt demək deyil, necə ki, 
konfliktlər də həmişə zorakılıq deyil. Hərçənd yüzillər boyu ən davamlı və zorakı 
konfliktlər sivilizasiyalar arasındakı ayrılmalardan törəyib. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
185 
 
İkincisi, dünya daha da darısqallaşır. Ayrı-ayrı sivilizasiyaların ulusları arasında qarşılıqlı 
təsir artmaqdadır; bu isə öz növbəsində sivilizasiya mənsubiyyətinə yönəlik 
özünüdərketməni artırır. Bu, eləcə də sivilizasiyalar arasındakı fərqi anlamağı 
dərinləşdirir, bir sivilizasiya çərçivəsində isə birliyi yüksəldir. Şimali Afrikadan Fransaya 
mühacirətlər fransız toplumunda düşmənçiliyi artırıb, o biri yandan isə «yaxşı katolik və 
avropalı olan polyakların» mühacirlərinə xoş münasibət yaradıb. Amerikalılar Yapon 
yatırımlarına çox pis baxırlar. Bu yatırımlardan daha çox olan Kanada, Avropa 
ölkələrinin investisiyalarına isə münasibət belə pis deyil. Hər şey Donald Horovits 
göstərdiyi ssenari ilə gedir: «Nigeriyanın şərq bölgələrində İbo insanı Ontişa İbo və ya 
Overri İbo ola bilər. Ancaq Laqosda o, sadəcə, İbo olacaq, Londonda nigeriyalı sayılacaq, 
Nyu-Yorkda isə ona «afrikalı» deyəcəklər». Ayrı-ayrı sivilizasiyadan olan xalqlar, 
dövlətlər arasında bir-biri ilə qarşılıqlı təmaslar artdıqca xalqlarda sivilizasiya şüuru da 
güclənir. Sonucda sivilizasiya mənsubiyyətinə görə bir-birindən ayrılmalar və 
düşmənçiliklər dərinləşir. Özü də bu zaman bütün bunların tarixin dərinliklərinə gedib 
çatdığı aydın olur, ya da hər halda onlar belə qavranılırlar.  
Üçüncüsü, dünyadakı iqtisadi modernləşmə, sosial dəyişmə prosesləri insanların ənənəvi 
olaraq yaşadıqları yerlə identikləşmək əsasında kimliklərini bilməsini getdikcə pozaraq 
idendiklik qaynağı təkin millət-dövlətlərinin rolunu da azaldır. Bax, bu zaman din 
yeriyərək dünyanın çox yerlərində yaranmış boşluğu tutur. Özü də çox vaxt tutur 
«fundamentalist» yarlığını almış hərəkat formasında. Fundamentalist hərəkat İslamda 
olduğu kimi Qərb Xristianlığında da, İudaizmdə də, Buddizm və Hinduizmdə də var. 
Ölkələrin və dinlərin çoxunda fundamentalizm hərəkatına arxa duran gənclər, kollec 
təhsilli, orta sinifdən çıxmış texnarlar, professionallar, biznesmenlərdir. Dünyanın 
sekulyarlıqdan (dünyəvilikdən) diniləşməyə qayıdışı, - Corc Veyqel göstərdiyi kimi, - 
«iyirminci yüzilin axırlarında yaşayışın başlıca sosial olaylarından biridir». Dinin 
dirçəlməsini Cilz Kepel «la revanche de Dieu» (Tanrının revanşı) adlandırmışdı. Bu 
dirçəliş kimliyi tanımaq, bir-birinə qoşulmuşluqda bulunmaq üçün identiklik üçün, artıq, 
milli sərhədləri aşan və sivilizasiyaları birləşdirən əsasları ortaya çıxarır. 
Dördüncüsü, sivilizasiya özünüdərketmənin artmasında Qərbin rolunun ikiləşməsi də öz 
işini görür. Qərb, bir yandan, öz gücünün zirvəsindədir. O biri yandan isə və bəlkə də 
bunun sonucunda Qərbdən olmayan sivilizasiyalarda öz köklərinə qayıdış başlayıb. 
Yaponiyada «asiyalaşmağa», Hindistanda isə Neru irsinə son qoyub «hindulaşmağa» 
çağırışlar səslənir. İndi tez-tez deyilir ki, Orta Şərqdə millətçilik və sosializm kimi Qərb 
ideyaları uğursuzluğa uğrayıb və oranın «yenidən islamlaşma» baş verir. Eləcə də son 
zamanlar Boris Yeltsinin ölkəsində vesternləşmə, yoxsa ―ruslaşma‖ üstündə 
dartışmalardan danışırlar. Qərb gücünün zirvəsində ona oxşamaq istəməyən qeyri-Qərb 
ölkələri ilə üz-üzə durub. Onların arzuları, istəkləri və resursları yetərincədir ki, dünyaya 
Qərbə oxşamayan görünüş versinlər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
186 
Keçmişdə qeyri-Qərb ölkəlırinin elitası, adatən, Oksfordda, Sorbonada və ya Sandhörstdə 
təhsil almış və Qərbin dəyərlərini, yaşam tərzini mənimsəmiş adamlardan toplanırdı. 
Qərb, beləcə, onları özunə çəkmişdi və Qərbdəki ilişgilər, dəyərlər bu şəxslərin içinə 
hopmuşdu. Ancaq elə o vaxtlar da həmin ölkələrin adi camaatı yerli mədəniyyətlərinin 
bütün dərinliklərinə bağlanaraq yaşamaqda idilər. İndi isə tərsinə olub. Qeyri-Qərb 
ölkələrinin çoxundakı elitalarda de-vesternləşmə (qərbsizləşmə) və yurdçuluq gedir. 
Ancaq elə bu dəmdə də həmin ölkələrin camaatı arasında Qərb, özəlliklə, Amerika 
mədəniyyəti, stilləri, adətləri getdikcə daha çox populyarlaşır.  
Beşincisi, mədəniyyət özəllikləri, ayrılmaları çox az dəyişkəndir. Ona görə də sosial və 
iqtisadi xüsusiyyətlərdən fərqli olaraq onları çözmək və ya güzəştciıl enmək daha 
mürəkkəbdir. Keçmiş Sovetlər Birliyinda kommunistlər demokrat, varlılar kasıb, kasıblar 
varlı ola bilirdilər. Ancaq ruslar eston, azərilər isə erməni ola bilmirdilər.  
Siniflərin və ideologiyaların konfliktində açar-sual bu idi: «Kimin tərəfində durmusan?» 
İnsanlar kimin tərəfinisə seçib sonra da yerlərini dəyişdirə bilərdilər. Sivilizasiyaların 
konfliktində isə sual budur: «Sən kimsən?» Bu sual, artıq, səndə elə şeylərə aiddir ki, 
onları dəyişə bilməzsən. Bosniya, Qafqaz, Sudan aydınca göstərdi ki, həmin suala 
yaramayan cavab üstündə başa güllə çaxarlar. Ancaq onu da bilməliyik ki, insanlar 
arasında din etnik kimlikdən daha kəskin, aşırı, əlahiddə ayrı-seçkilik salır. Kimsə yarı 
fransız, yarı ərəb ola bilər, hətta həmin iki ölkənin vətəndaşı da ola bilər. Ancaq yarı 
Katolik yarı Müsəlman olmaq çox çətin məsələdir.  
Və nəhayət, dünyada iqtisadi bölgəçilik də güclənməkdədir. 1980-89-cu illərdə bölgələr 
arasında ticarət dövriyyəsinin payı Avropada 51%-dən 59%-ə, Şərq Asiyada 33%-dən 
37%-ə, Şimali Amerikada isə 32%-dən 36%-ə qalxıb. Güman ki, regional iqtisadi 
blokların önəmi gələcəkdə də artacaq. Bir yandan, uğurlu iqtisadi bölgəçilik eyni 
uyqarlığa mənsub olmaq bilincini (şüurunu) gücləndirir. O biri yandan isə, iqtisadi 
regionalizmin kökü yalnız ortaq sivilizasiyada olanda uğurlu olur. Avropa Birliyi Avropa 
mədəniyyəti ilə Qərb Xristianlığı təməllərində özünə ortaqlıq qazanır. Şimali Amerika 
Azad Ticarət Zonasının uğuru indi Meksika, Kanada, Amerika mədəniyyətlərinin baş 
verməkdə olan yaxınlaşmasından asılıdır. Bunun tərsinə, Yaponiya Şərqi Asiyada iqtisadi 
birliyi yaratmağın çətinliyi ilə üzləşib. Problem ondadır ki, Yaponiya toplum, sivilizasiya 
kimi özlüyündə təkcənədir. Yaponiyanın başqa Şərq Asiya ölkələri ilə ticarət və maliyyə 
ilişgiləri nə qədər güclü olsa da aralarındakı mədəniyyət fərqləri orada Avropa Birliyi və 
Şimali Amerikanın iqtisadi inteqrasiyasına oxşar regional inteqrasiyanı irəlilətmək 
yoluna əngəllər qoyur.  
Ortaq mədəniyyət, Yaponiyadan fərqli olaraq, Çin Xalq Respublikası ilə Honq-Konq, 
Tayvan, Sinqapur və başqa Asiya ölkələrindəki çin icmaları arasında iqtisadi ilişgiləri 
yeyinləşdirir. Soyuq Savaşın sona yetməsi ilə Çinlə Tayvan arasında mədəniyyət ortaqlığı 
ideoloji fərqləri aşıb. Sonucda onlar bir-birinə xeyli yaxınlaşıblar. Əgər sayılsa ki, 
mədəniyyət ortaqlığı iqtisadi inteqrasiyanın ilkin şərtidir, onda güman etmək olar ki, 
gələcəyin Şərq Asiya bloku Çində mərkəzləşəcək. Bu blok, əslində, oluşmağa başlayıb. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
187 
Mərri Veydenbaum yaxşı deyir: bölgədə Yaponiyanın indiki üstünlüyünə baxmayaraq, 
Asiya sənayesi, kommersiyası, maliyyəsi üçün yeni mərkəz çinlilərə dayanan 
iqtisadiyyatda yaranır. Bu strateji məkanda çox güclü texnoloji və istehsal potensialı var 
(Tayvan). Burada parlaq təşəbbüskarlıq, marketinq və xidmət bacarıqları olan çoxlu 
kadrlar var (Honq-Konq), sıx kommunikasiya şəbəkəsi var (Sinqapur), azman maliyyə 
kapitalı var (hər üçündə). Bütün bu sadalananlara həm də qatılır qitədəki Çinin bitməz 
torpaqları, təbii sərvətləri, işçi resursları. Ənənəvi klanların üstündə qurulmuş bu nüfuzlu 
birlik Quançjoudan tutmuş Sinqapuracan, Kuala Lampurdan tutmuş Manilayacan yayılır. 
Bu klanları Şərq Asiya iqtisadiyyatının bel sümüyü adlandırmaq olar» (1). 
Ərəb olmayan on müsəlman ölkəsini, – İranı, Pakistanı, Türkiyəni, Azərbaycanı, 
Qazaxıstanı, Qırğızıstanı, Tacikistanı, Özbəkistanı, Əfqanıstanı özünə toplamış İqtisadi 
Əməkdaşlıq Təşkilatının da özülündə mədəniyyət və din yaxınlığı durur. 1962-ci ildə 
Türkiyə, İran, Pakistan tərəfindən qurulmuş bu təşkilatın yaşarlı olmasına, 
genişlənməsinə bir təkan da olmuşdu: həmin ölkələrin bəzi liderləri anlamışdılar ki, 
Avropa Birliyinə qatılmaq şansı yoxdur. Oxşar olaraq CARICOM (Mərkəzi Amerikanın 
Ortaq Bazarı) və MERCOSUR da ümumi mədəniyyət təməlində qurulub. Ancaq Karib 
adaları və Mərkəzi Amerika ölkələrini özünə qatan daha geniş iqtisadi birliyi yaratmaq 
cəhdləri uğur qazanmır, çünki ingilis və latın tərəfləri arasında körpü çəkmək hələ ki, 
boşa çıxır.  
İnsanlar kimliyini, yəni kimlərdən olmalarını, kimlərlə eyniləşmələrini etnik və dini 
terminlərdə biləndə özləri ilə başqa din və etnosdan olan kəslərlə ilişgilərini «biz» – 
«onlar» dirəşmələrində qavrayırlar. Şərq Avropanın və keçmiş Sovetlər Birliyinin 
ideoloji biçimdə tanımını, müəyyənliyini almış dövlətləri sona yetəndə önə ənənəvi etnik 
kimlik bilimi və düşmənçilikləri çıxdı. Mədəniyyət və dində fərqlər siyasi məsələlərdə də 
fərqlər yaradır. Bu fərqlər insan haqlarından tutmuş mühacirət, kommersiya, ticarət, ətraf 
mühit məsələlərinəcən hər şeyə adlayır. Coğrafi yaxınlıq Bosniyadan tutmuş 
Mindanaoyacan bir çox yerlərdə bir-birindən torpaq istəmələrə gətirib çıxarır. Ən 
başlıcası isə odur ki, Qərbin universal dəyərlər kimi demokratiyanı, liberalizmi hər yerə 
yaymasına, hərbi üstünlüyünü saxlamasına və iqtisadi maraqlarını yeritməsinə başqa 
sivilizasiyalar əngəl olurlar. Hökumətlərə və siyasi qruplara ideologiya üstündə əhalini 
toplayıb yönəltmək, koalisyonlar qurmaq getdikcə daha çətin olur, ona görə də onlar 
çalışırlar ki, ortaq din və sivilizasiyaya əl ataraq arxa qazansınlar.  
Beləliklə, sivilizasiyaların konflikti iki qatda gedir: mikroqatda sivilizasiyalar arasından 
keçən çatlar boyu düzülmüş qonşu qruplar çox vaxt hətta qanlı çarpışmalarda olurlar ki, 
əraziyə və bir-birinə xaqanlıq etsinlər. Makroqatda isə ayrı-ayrı sivilizasiyalardan olan 
dövlətlər hərbi, iqtisadi güclərini bir-birindən daha üstün etmək üçün yarışırlar. Yarış 
Uluslararası qurumlara, üçüncü qüvvələrə nəzarət etmək və eləcə öz siyasi, dini 
dəyərlərini yeritmək üstündə gedir.  
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
188 
SİVİLİZASİYALAR ARASINDAN KEÇƏN ÇATLAR 
 
Soyuq Savaş illərində böhranların, qantökmələrin başlıca ocaqları siyasi və ideoloji 
sərhədlər boyu düzlənmişdilər. İndi onlar Sivilizasiyalar arasındakı çatlara 
toplanmaqdadırlar. Avropa Dəmir Pərdə ilə siyasi və ideoloji olaraq iki yerə bölünəndə 
Soyuq Savaş başladı. Dəmir Pərdə düşəndə Soyuq Savaş da bitdi. Ancaq elə ki, 
Avropanın ideoloji bölünməsi aradan getdi, yerində yenidən Avropanın mədəniyyətcə 
bölünmüşlüyü dirçəldi. Bəlli oldu ki, Avropa Qərb Xristianlığına və o biri yandan, 
Pravoslavlıqla İslama bölünüb. Viliam Vəlis bildirir ki, Avropanı bölən başlıca cızıq 1 
500-cü iləcən uzanıb yerini tutmuş Qərb Xristianlığının sərhədləridır. Bu cızıq indi 
Finlyandiya ilə Rusiyanın, Baltikyanı ölkələrlə Rusiyanın arasında keçəndən sonra 
Belorusu və Ukraynanı iki taya bölüb Qərbə doğru dönə-dönə Transilvaniyanı 
Rumınyanın o biri kəsimindən ayırır. Buradan isə Yuqoslaviyaya keçərək Horvatiya ilə 
Sloveniyanı yerdə qalan Yuqoslaviyadan ayıran sərhədlə demək olar ki, üst-üstə düşür. 
Balkanlarda, sözsüz, dediyimiz cızıq Habsburq ilə Osmanlı imperiyaları arasından 
keçmiş tarixi sərhədə uyğun gəlir. Bu sərhəddən Şimalidə və qərbdə yaşayan uluslar ya 
protestant, ya katolikdirlər. Onlar Avropanın ortaq tarixini, - feodalizmi, Dirçəlişi, 
Reformasiyanı, Maarifçiliyi, Fransa İnqilabını, Sənaye inqilabını bölüşdürürlər. Onların 
iqtisadi baxımdan durumları həmişə şərqdəkilərdən qat-qat yaxşı olub. İndi onlar ümid 
bəsləyə bilərlər ki, Avropa iqtisadiyyatı içində daha sıx əməkdaşlıq və demokratik siyasi 
sistemləri həmrəy edə biləcəklər. Həmin cızıqdan şərqdə və cənubda pravoslavlar, 
müsəlmanlar yaşayırlar. Tarixən onların bir kəsimi Osmanlı imperiyasında, başqa kəsimi 
isə Çar imperiyasında olublar. O çağlar bu uluslara Qərbin taleyini həll etmiş olayların 
səsi uzaqdan-uzağa gəlib çatırdı. İndi də onlar iqtisadi baxımdan Qərbdən geri qalırlar və 
deyəsən, dayanıqlı demokratik siyasi sistemləri yaratmağa az hazırdırlar. Hazırda 
Avropada düşmüş ideoloji ―Dəmir pərdə‖nin yerini mədəniyyətin ―Məxmər pərdə‖si 
tutaraq bölücü cızıq çəkib. Yuqoslaviya olayları göstərir ki, bu cızıq yalnız ayırıcı deyil 
və zaman-zaman qana batır. 
Qərblə İslam sivilizasiyaları arasındakı çat uzunu baş verən konfliktin tarixi 13 yüz ildir. 
İslamın binası qoyulandan qərbə, şimala sarı ərəb, məğribli yürüşləri 732-ci ildə sona 
yetdi. XI-XIII yüzillərdə səliblər Xristianlığı, xristian hakimiyyətini Müqəddəs Torpağa 
gətirmək yolunda aram-aram uğurlar qazandılar. XV yüzildən XVII yüziləcən Osmanlı 
türkləri tərəzinin gözünü özlərinə sarı əydilər. Onlar Orta Şərqə, Balkanlara yayıldılar, 
Konstantinopolu tutdular, Vyananı iki dəfə qurşağa aldılar. XIX, daha sonra XX yüzilin 
erkənlərində isə Osmanlı gücünü itirəndə Qərbin nəzarətini Şimalı Afrikada, Orta Şərqdə 
Britaniya, Fransa, İtaliya gerçəkləşdirdi.  
II Dünya Savaşından sonra Qərb yenidən geri çəkilməyə başladı. Müstəmləkə imperiyası 
yox oldu. Öncə ərəb millətçiliyi, sonra İslam fundamentalizmi özünü bildirməyə başladı. 
Qərb İran Körfəzindəki enerji qaynaqlarına görə bütün ağırlığı ilə Körfəz ölkələrindən 
asılı vəziyyətə düşdü. Neftlə zəngin Müsəlman ölkələri pulla zəngin, istədikləri vaxtsa 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
189 
yaraq-yasaqla zəngin ölkələrə çevrildilər. Ərəblərlə (Qərbin yaratdığı) İsrail arasında bir 
neçə savaş baş verdi. 1950-ci illərin çoxunu Fransa Əlcəzairdə qanlı və amansız savaşa 
düçar oldu. 1956-da Britaniya və Fransa gücləri Misirə girdilər. 1958-də Amerika 
qüvvələri Livana yeridi və sonra dəfələrlə ora qayıtdı. 1958-də amerikanlar Liviyaya da 
təkrar-təkrar hücumlar etdilər və dəfələrlə İranla müxtəlif hərbi qarşıdurmalara düşdülər. 
Cavabında ən azı üç Orta Şərq dövlətlərində arxa qazanmış ərəb və İslam terrorçuları 
zəiflərin silahına əl atıb Qərb təyyarələrini, binalarını bombalamağa, qərblilərdən girovlar 
götürməyə başladılar. Ərəblərlə Qərb arasında savaş 1990-da zirvə nöqtəsinə çatdı. Bu il 
Amerika İran Körfəzinə böyük hərb yeritdi ki, bəzi ərəb ölkələrini başqa ərəb ölkələrinin 
təcavüzündən qorusun. Bu savaşdan sonra indiyənəcən NATO-nu planları «güney 
sərhədləri» boyunca sıralanan potensial təhlükələri, səbatsızlıqları nəzərə alınaraq cızılır.  
Qərblə İslam arasındakı hərbi qarşıdurma düz yüz ildir, çəkir və onun səngiyəcəyi az ağla 
batır. Tərsinə, o daha da kəskinləşə bilər. Körfəz Savaşı xeyli ərəbi öyündürdü ki, 
Səddam Hüseyn İsrailə hücum edib və bütün Qərbə qarşı durub. Savaş həm də Körfəzdə 
Qərb hərbinin bulunması ilə bağlı müsəlmanların ürəyinə xeyli xəcalət və narazılıq saldı. 
Qərbin hamını üstələyən hərbi, onların isə talelərini qura bilməkdə açıqca görünən 
bacarıqsızlığı bu duyğuları daha da gücləndirdi. Çox ərəb ölkələri – özü də yalnız neft 
ixrac edənlər yox, - elə iqtisadi və sosial gəlişmə mərtəbəsinə çatıblar ki, artıq, avtoritar 
hakimiyyətlə bu mərtəbə uyuşmur, ona görə də ölkəyə demokratiyanı gətirmək üçün 
çalışmalar güclənib. Ərəb siyasi sistemlərinin bəlli dərəcədə açıq sistemə çevrilməsi, 
artıq, oluşmaqdadır. Ancaq bütün bunlardan hələ ki prinsipial faydanı İslamçı hərəkat 
götürür. Ərəb ölkələrində Qərb demokratiyası anti-qərbçi qüvvələri gücləndirir. Bəlkə də 
adı çəkilən proses ötüb keçəcək, ancaq hər halda indidən onun sonucunda İslam ölkələri 
ilə Qərb arasında ilişgilər kəskincə mürəkkəbləşib. 
İlişgilər mürəkkəbləşib həm də demoqrafik səbəblərə görə. Ərəb ölkələrində, özəlliklə, 
Şimali Afrikada əhalinin azman artımı Qərbi Avropaya mühacir axınının güclənməsi ilə 
sonuclanır. Öz növbəsində Qərbi Avropa ölkələri arasındakı sərhədlərin yavaş-yavaş 
aradan qalxması fonunda mühacirlərin axını kəskin siyasi narazılıq yaradır. Bunun 
sonucudur ki, İtaliyada, Fransada, Almaniyada irqçilik getdikcə daha açıq-saçıq forma 
alır. Ərəb, türk mühacirlərinə qarşı siyasi reaksiya və zorakılıqsa 1990-dan bu yana daha 
da artıb. 
İndi hər iki tərəf İslam və Qərbin qarşılıqlı eyləmələrini sivilizasiyaların konflikti kimi 
görür. M.C. Əkbər adında Hindistanlı müsəlman jurnalisti yazır: - «Qərb güman ki, 
müsəlman dünyası ilə konfrantasiyaya girməli olacaq. Məğribdən tutmuş Pakistanacan 
İslam dünyasının geniş yayılması yeni dünya sahmanı, düzəni üstünda çarpışma ilə 
sonuclanacaq». Bernard Lyuisin gəldiyi nəticə də oxşardır: ―Biz elə ovqatla, hərəkatla 
üzləşmişik ki, onlardan istifadə etmək istəyən siyasətin, dövlətlərin gücü çatan şeylər 
deyillər. Bu, nə az, nə çox sivilizasiyaların çarpışmasıdır. Olsun ki, həmin çarpışma 
irrasionaldır, ancaq hər halda bizim İudo-Xristian ənənələrimizə, dünyəvilikdə bulunan 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
190 
indimizə və bunların hər ikisinin qlobal genişlənməsinə əski rəqibimizin tarixən 
şərtlənmiş reaksiyasıdır» (2). 
Tarix boyu Ərəb-İslam sivilizasiyası ilə Cənubdakı bütpərəst (müşrik), animist, indi isə 
əsasən xristian olan qaradərililər bir-biri ilə antaqonist davranışlarda bulunmuşdular. 
Keçmişdə bu antaqonizm ərəb qul alverçisi ilə qara qulun simalarında özünə görüntü 
qazanmışdı. İndi isə həmin düşmənçilik Sudandakı ərəblərlə qaralar arasında uzanan 
vətəndaş savaşında özünü göstərir. Bu düşmənçilik eyni ilə Çadda Liviyanın yardım 
etdiyi qiyamçılarla hökumət arasında, Afrika Buynuzu ölkəsində pravoslav xristianlarla 
müsəlmanlar arasında, Nigeriyada müsəlmanlarla xristianlar arasında baş verən silahlı və 
qanlı çarpışmalardan da bilinir. Afrikanın modernləşməsi, orada Xristianlığın yayılması 
yəqin ki, iki sivilizasiya arasındakı çat boyu zorakılığın olma gümanını daha da artıracaq. 
1993-ün fevralında Xartumda Papa II İoan Pavelin çıxışı göstərdiyimiz konfliktin 
intensivləşməsinin bir simptomu oldu. Çıxışında o, xristian azlığına etdiklərinə görə 
Sudanın islamçı hakimiyyətinin üstünə düşmüşdü.  
İslamın Şimali sərhədlərində konflikt pravoslavlarla müsəlmanlar arasında gedir. 
Bununla bağlı Bosniya və Sarayevodakı qırğınları, serblərlə albanlar arasındakı 
sönməyən çarpışmaları, bolqarlarla türk azlığı arasındakı gərginliyi, osetinlərlə inquşlar, 
ermənilərlə azərbaycanlılar arasındakı qanlı toqquşmaları, ruslarla müsəlmanların Orta 
Asiyada konfliktlərini və rus hərbi qüvvələrinin Rusiyanın maraqlarını qorumaq üçün 
Qafqazda və Orta Asiyada yerləşdirilməsini yada salmaq olar. Din etnik kimliyin 
canlanmasına yeni güc verir və bununla Rusiyanın öz güney sərhədlərinin təhlükəsizliyi 
haqqında qorxularını daha da artırır. Bunu Arçi Ruzvelt yaxşı duyub: - ―Rusiya tarixinin 
böyük kəsimində slavyanlarla türklər arasında sərhəd savaşları olub. Bu savaşların 
başlanğıcı min ildən də o taya, rus dövlətinin qurulduğu çağa gedib çıxır. Slavyanların 
min il ərzində Şərq qonşuları ilə uzun-uzadı konfrantasiyada bulunması yalnız Rusiya 
tarixini anlamaq üçün yox, həm də rus xarakterini bilmək üçün açardır. Bugünkü 
Rusiyada olanları anlamaq üçün gərək yüzillər boyu dəfələrlə onun diqqətini özünda 
saxlamış türk etnik qrupunu unutmayasan» (3). 
Asiyanın hər yerində sivilizasiyaların konflikti dərin kök salıb. Subkontinentdə 
müsəlmanlarla hinduslar arasındakı tarixi çarpışmalar indi özünü yalnız Pakistanla 
Hindistan arasındakı düşmənçilikdə bildirmir. Hindistanın özündə yaxşı yaraqlanmış 
hindus qrupları ilə böyük kütlə olan müsəlman azlığı arasında dini toqquşmalar var. 
1992-nin sentyabrında Ayodhya Məscidinin sökülməsi belə bir sualı ortaya çıxardı: 
Hindistan dünyəvi demokratik dövlət olaraq qalacaq, yoxsa hinduslaşacaq? Şərqi 
Asiyada Çinin öz qonşularının çoxu ilə ciddi ərazi dartışmaları var. Çin Tibet buddistləri 
ilə amansızcasına haq-hesab çürütmüşdü. İndi isə türk-müsəlman azlığı ilə eyni cür 
davranmağa hazırdır. Soyuq Savaşın sona yetməsi ilə Çinlə Birləşmiş Ştatlar arasında 
İnsan Haqları, ticarət və kütləvi qırğın silahlarının yayılmaması məsələlərində 
ziddiyyətlər daha da güclənib və ümid yoxdur ki, haçansa yumşalma gedəcək. 1991-də 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
191 
Den Syaopin xəbərdarlıq etmişdi ki, «Çinlə Amerika arasında yeni soyuq savaş 
sürməkdədir». 
Den Syaopinin sözlərini Yaponiya ilə Birləşmiş Ştatların getdikcə mürəkkəbləşən 
ilişgilərinə də aid etmək olar. Burada mədəniyyət fərqləri, fərqləri iqtisadi konflikti 
şiddətləndirir. Hər tərəf o birisini irqçilikdə suçlayır. Ancaq ən azı Amerika tərəfdə 
antipatiya irqi yox, mədəniyyət xarakteri daşıyır. Bu iki toplumun təməl dəyərləri, 
davranış qaydaları və üslubları o qədər ayrılır ki, daha bundan artıq ola da bilməz. 
İqtisadiyyatda Amerika ilə Avropanın düşüncə ayrılığı Yaponiya ilə olanlardan az deyil. 
Ancaq bu ayrılıq Yaponiya ilə olan qədər siyasətdə qabarmır və emosional gərginlik 
oyatmır. Səbəb isə ondadır ki, Amerika ilə Avropa mədəniyyətlərinin arasındakı fərqlər 
Amerika ilə Yapon sivilizasiyalarının ayrılıqlarına baxanda çox azdır. 
Sivilizasiyaların biri-birinə təsir etmə zamanı zorakılıq imkanları meydana gələ bilər. 
Amerika ilə Avropa subsivilizasiyaları (altsivilizasiyaları) arasında iqtisadi yarış üstünlük 
qazanıb. Belə bir yarış onların hər ikisi ilə Yaponiya arasında da var. Ancaq Avroasiya 
zolağında konfliktlər bolluca yayılıb və onların arasında «etnik təmizləmə» cizgilərini 
almış konfliktlər elə də az deyil. Belə konfliktlər burada ayrı-ayrı sivilizasiyalardan olan 
qruplar arasında daha tez-tez olur və bu zaman zorakılıq aşırı olur. Avroasiyada 
sivilizasiyalar arasında tarixən yer almış sərhədlər var və onlar yenidən konfliktlər 
odunda yanır. Bu konfliktlər İslam dünyasının Afrikadan tutmuş Orta Asiyayacan uzanan 
aypara cızıqlı sərhədlərinda daha şiddətlə od tutub yanır. Ancaq iş burasındadır ki, 
müsəlmanlarla başqalarının konfliktlərində də zorakılığa genişcə əl atılır. Beləcə, 
Balkanlarda müsəlmanlarla Ortodoks serblərin, İsraildə yəhudilərin, Hindistanda 
hindusların, Birmada buddistlərin, Filippində katoliklərin konfliktləri zorakılıqla doludur. 
Hər yerdə İslamın sərhədləri qana batıb. 
 
SİVİLİZASİYALARIN SIX BİRLİYİ: ―QARDAŞ ÖLKƏLƏR» SİNDROMU 
 
Bir sivilizasiyadan olan dövlətlər savaşa cəlb olunanda, sözsüz ki, öz sivilizasiyalarının 
başqa üzvlərindən arxa qazanmağa çalışırlar. Soyuq Savaşdan sonra yeni dünya düzəni 
formalaşır. H.D.S. Qrinveyin «qardaş dövlətlər» sindromu adını verdiyi sivilizasiya 
birliyi öncələr əməkdaşlığın və koalisyonların başlıca prinsipi saylan ənənəvi güclər 
tarazılığının, eləcə də siyasi ideologiyanın yerini tutur. «Qardaş ölkələr» sindromunun 
yavaş-yavaş əmələ gəlməsi özünü, Soyuq Savaşdan sonrakı bütün konfliktlərdə, - İran 
Körfəzində, Qafqazda və Bosniyada aydınca göstərir. Sadalanan bölgələrdəki davaların 
heç biri sivilizasiyalar arasında baş verən tammiqyaslı savaş deyil. Ancaq onların hər 
birisi özündə sivilizasiyaların iç konsolidasiyasını ünsürlər kimi göstərir. Özü də belə 
görünür ki, konfliktlər inkişaf etdikcə bu amil daha önəmli olacaq. İndiliksə həmin amil 
gələcəkdə olacaq hadisələri müjdələyir.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
192 
Birincisi, Körfəz Savaşında öncə bir ərəb dövləti başqa ərəb dövlətinin içinə girmiş, 
sonra isə ərəb, Qərb və başqa ölkələrin koalisyonu ilə savaşmışdı. Səddam Hüseynə çox 
az müsəlman hökumətləri açıqca qahmar çıxsa da xeyli ərəb ölkələrinin elitası onu 
xəlvətcə həvəsləndirmişdi və o, ərəblərin çoxu arasında böyük populyarlıq qazanmışdı. 
İslam fundamentalist hərəkatı isə Qərb arxalı Küveyt, Səudiyyə Ərəbistanı hökumətlərini 
yox, daha çox İraqa kömək olmuşdu. Səddam Hüseyn özü ərəb millətçiliyini qızışdıraraq 
açıqca İslama üz tutmuşdu. O və ona qahmar çıxanlar çalışırdılar ki, savaşı sivilizasiyalar 
arasında olan dava kimi tanıtsınlar. «Bu, İraqa qarşı dünya savaşı deyil. Bu, İslama qarşı 
Qərbin savaşıdır» cümlələri Məkkənin Ümm əl-Kura Universitetində İslam 
Araşdırmalarının dekanı Səfər əl-Həvalinin dilindən çıxmışdı, sonra isə maqnitofon 
lentində geniş yaydırılmışdı. İranın baş dini lideri Ayətolla Əli Xamenei isə birdən-birə 
İranla İraq düşmənçiliyini boş buraxıb Qərbə qarşı cihada çağırmışdı: «Qərbin 
təcavüzünə, acgözlüyünə, planlarına, siyasətinə qarşı mübarizə cihad sayılacaq və bu 
yolda öldürülənlər şəhiddirlər». İordaniyanın kralı Hüseyn isə bildirmişdi: «Bu dava 
bütün ərəblərə, bütün müsəlmanlara qarşıdır, dava təkcə İraqa qarşı deyil». 
Ərəb elitalarının və camaatının önəmli kəsiminin Səddam Hüseynin arxasında durması 
məcbur etdi ki, anti-İraq koalisyonunda olan ərəb hökumətləri davranışlarını dar cızığa 
salıb bəyanatlarını yumşaltsınlar. Qərb İraqa basqı yapmağa çalışanda, - buna 1992-nin 
yayında İraq üçün qeyri-uçuş zonaları qoymaq və 1993-ün yanvarında İraqın 
bombalanması da aiddir, - ərəb hökumətləri ya qarşı çıxdılar, ya da özlərini aralı tutdular. 
1990-cı ildə İraqa qarşı olan Qərb-Sovet-Türk-Ərəb anti-İraq koalisyonu 1993-də yalnız 
Qərb ilə Küveytin İraqa qarşı koalisyonu oldu. 
Müsəlmanlar Qərbin İraqla bağlı qətiyyətini bosniyalıları serblərdən qoruya bilməməsi və 
BMT-nin qətnamələrinə məhəl qoymayan İsrailə sanksiyalar tətbiq etməməsi ilə 
tutuşdurub onu ikili əxlaqda suçlayırlar. Ancaq, o biri yandan, sivilizasiyaların çarpışdığı 
dünya ikili standartlar dünyası olmağa məhkumdur: uluslar bir standartla ―qardaş 
ölkələrə», o birisi ilə başqalarına baxırlar. 
İkincisi, ―qardaş ölkə» sindromu keçmiş Sovetlər Birliyindəki konfliktlərdə də üzə 
çıxmışdı. 1992-1993-cü illər arasında ermənilərin hərbi uğuru Türkiyəni öz din, etnik və 
dil qardaşlarına möhkəm qahmar çıxmağa itələmişdi. 1992-ci ildə bir türk rəsmisi 
bildirmişdi: «Bizdə azərbaycanlıların hissiyyatı kimi hissiyyatı olan türk milləti var. Ona 
görə də biz basqı altındayıq. Qəzetlərimiz qəddarlığı göstərən fotolarla doludur və bizdən 
soruşurlar: belə şeylərdən sonra da neytrallıq siyasətini yeridəcəksiniz? Bəlkə ermənilərə 
göstərməyin vaxtı çatıb ki, burada böyük Türkiyə var». Prezident Turqut Özal özü də bu 
fikirlə razı idi və bildirirdi ki, Türkiyə əvvəl-axır Ermənistanı bir az qorxutmalıdır. 1993-
cü ildə Özal bir daha hədələmişdi ki, Türkiyə «dişlərini göstərəcək». Türkiyə hava 
güclərinin qırıcıları indi Ermənistan sərhədləri boyunca kəşfiyyat uçuşları aparırlar. 
Türkiyə Ermənistan üçün ərzaq daşıyan gəmiləri, uçaqları saxlayır. Türkiyə ilə İran birgə 
bildiri veriblər ki, onlar heç vaxt Azərbaycanın bölünməsini qəbul etməyəcəklər. Keçən 
illərdə Sovet hökuməti Azərbaycana qahmar çıxmışdı, çünki bu axırıncının hökumətində 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
193 
keçmiş kommunistlər üstün idi. Ancaq Sovetlər Birliyinın sona yetməsi ilə məsələyə 
siyasi baxış yerini dini baxışa verdi. Rusiyanın döyüş qüvvələri ermənilər tərəfində 
vuruşdular. Azərbaycansa Rusiyanı «180 dərəcə dönüb» xristian Ermənistana arxa 
durmaqda suçladı. 
Üçüncüsü. Qərblilər keçmiş Yuqoslaviyadakı döyüşlərdə Bosniya müsəlmanlarına rəğbət 
göstərib qahmar çıxdı, serblərin hərəkətləri isə onları dəhşətə gətirdi. Ancaq bu dəhşətin 
yanında Horvatların müsəlmanlara hücumuna və Bosniya-Hersoqovinanı bölüşdürməkdə 
iştiraklarına az maraq gəstərildi. Yuqoslaviyanın dağılmasının ilk dönəmində Almaniya 
görünməmiş diplomatik girişim və güc göstərib Avropa Birliyinin 11 ölkəsini Sloveniya 
ilə Horvatiyanı tanımağa vadar etdi. Papanın bu iki katolik ölkəsinə möhkəmcə arxa 
durmaq qərarının nəticəsi olaraq Vatikan Avropa Birliyindən də qabaq onları tanıdı. 
Beləliklə, Qərb sivilizasiyasının aparıcı ölkələri öz dindaşlarının arxasına toplaşdılar. 
Bunun sonucunda Horvatiya Mərkəzi Avropa və başqa Qərb ölkələrindən çoxlu yaraqlar 
aldı. Boris Yeltsin hökuməti isə elə bir orta yol tutmağa çalışdı ki, bir yandan, Ortodoks 
serblərə rəğbətini anlatsın, o biri yandan isə Rusiyanı Qərbə yadlaşdırmasın. Ancaq 
Rusiyanın konservativ, millətçi qrupları, - bunların arasında çoxlu millət vəkilləri də 
vardı, - serblərə arxa durmağa hazır olmadığı üçün hökumətin üstünə düşdülər. 1993-cü 
ilin erkənlərində bir neçə yüz rus açıq-aydın serb qüvvələrində qulluq etməyə getdi. 
Soraqlar fırlanırdı ki, Rusiya serblərə kömək üçün yaraq-yasaq da yollayır. 
O biri yandan, İslam hökumətləri, qrupları Bosniyanın dadına çatmadığı üçün Qərbi ifşa 
etməklə məşğul idilər. İran rəhbərliyi dünyanın bütün müsəlmanlarına durmadan çağırış 
edirdi ki, Bosniyaya kömək əlini uzadın; özü isə BMT-nin silah embarqosunu pozaraq 
ora yaraqlar və əsgərlər göndərirdi; Livanın İran tərəfindən dəstəklənən dəstələri Bosniya 
döyüşçülərini öyrətmək və təşkil etmək üçün partizanlar göndərmişdilər. Çatan soraqlara 
görə 1993-də iyirmi ölkədən 4 000-cən müsəlman Bosniya tərəfində vuruşurdu. Səudiyyə 
Ərəbistanını və başqa müsəlman ölkələrinin hökumətlərini bosniyalılara daha çox yardım 
etməyə sürükləmək üçün həmin ölkələrin özündəki fundamentalist qruplar getdikcə daha 
güclü basqılar yapırdılar. 1992-nin axırlarında, soraq gəldi ki, Səudiyyə Ərəbistanı 
silahlanmaq və ərzaqla təmin olmaq üçün bosniyalıları xeyli maliyyələşdirib. Bunun 
sonucunda serblərlə üzbə-üzdə bosniyalıların döyüş bacarıqları önəmli dərəcədə artdı. 
30-cu illərdə İspaniya Vətəndaş Savaşı siyasi baxımdan faşist, kommunist, demokratiya 
rejimlərində olan ölkələrin işə qarışmasına gətirib çıxarmışdı. Bu gün, - 90-cı illərdə isə 
yuqoslav konflikti Müsəlman, Ortodoks, Qərbi Xristian ölkələrinin işə qarışmalarına 
səbəb olmuşdur. Bu paralel heç kimin gözündən yayınmamışdır. «Bosniya-
Hersoqovinadakı savaş İspaniyada faşizmə qarşı mücadilənin emosional ekvivalentinə 
çevrilib, - bunu bir Səudiyyə Ərəbistanı icmalçısı demişdi, - burada ölənlər müsəlman 
qardaşlarını qurtarmaq uğrunda şəhid sayılırlar». 
Konflikt və zorakılıq, sözsüz, həm bir sivilizasiyanın içindəki ölkələr arasında, həm də o 
ölkələrin öz içində baş verə bilir. Ancaq bu zaman konfliktlərin intensivliyi, yayılmışlığı, 
adətən, sivilizasiyalar arasında baş verən konfliktlərə baxanda az olur. İki tərəfin eyni 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
194 
sivilizasiyaya mənsubluğu başqa halda konfliktdə şiddətlənəcək zorakılığın olması 
gümanını azaldır. 1991-1992-ci illərdə Rusiya ilə Ukrayna arasında mübahisəli ərazilərə, 
özəlliklə, Krıma, eləcə də Qara Dəniz donanmasına, nüvə silahı arsenalına və iqtisadi 
problemlərə görə silahlı konfliktlərin ola biləcəyi gümanı yaranmışdı. Bu ehtimala baxıb 
xeyli adam yaraqlanmışdı da. Ancaq sivilizasiya dediyimizin bir mənası varsa, onda 
ukraynalılarla ruslar arasında ciddi toqquşma çətin ki, baş versin. Onların ikisi də 
yüzillərlə yaxın ilişgidə bulunmuş slavyan uluslarıdır, əsasən də pravoslav dinindədirlər. 
Ona görə də 1993-ün erkənlərində konflikt üçün bütün səbəblərin olmasına baxmayaraq 
hər iki ölkənin liderləri effektiv bağlaşma yapmaq yolunu tutaraq iki ölkə arasındakı 
partlayışlı məsələlərin fitilini çıxartdılar. Ancaq həmin vaxtlarda keçmiş Sovetlər 
Birliyinin hər yerində müsəlmanlarla xristianlar arasında sərt döyüşlər gedirdi. Baltik 
ölkələrində isə Qərb və pravoslav xristianlığı arasında böyük, bəzənsə birbaşa 
toqquşmalara çatan gərginlik vardı. Halbuki, ruslarla ukraynalıların qarşıdurmaları 
zorakılıq həddinə çatmadı. 
İndiyənəcən sivilizasiyaların toparlanması yığcam formada baş verirdi, ancaq proses 
inkişaf edir və onun gələcək üçün xeyli potensialı var. Baxın, Fars Körfəzində, Qafqazda, 
Bosniyada konfliktlər davam etdikcə dürlü ölkələrin mövqeyi, onlar arasındakı fərqlər 
getdikcə daha çox hansı sivilizasiyadan olmalarından asılılığa düşür. Populist siyasətçilər, 
dini liderlər, Mass-media isə bundan güclü silah kimi istifadə edərək kütlələri öz 
tərəflərinə çəkirlər və bununla da tərəddüddə olan hakimiyyətlərə basqı yapırlar. 
Üzümüzə gələn illərdə çox güman ki, Bosniyada və Qafqazdakı kimi sivilizasiyalararası 
çatlar boyu baş verən lokal konfliktlərin eskalasiya edib böyük savaşa çevrilməsi ən 
böyük qorxu olacaq. Növbəti dünya savaşı, əgər bu savaş olacaqsa, sivilizasiyalar 
arasında baş verəcək. 
 
QƏRB YERDƏ QALAN DÜNYAYA QARŞI 
 
Başqa sivilizasiyalara baxanda Qərb indi öz əzəmətinin tam zirvəsindədir. Onun 
opponenti olan superdövlət siyasi xəritədən gedib. Qərb dövlətləri arasında hərbi 
konfliktlər indi ağıla batmır. Onların hərbi gücləri də bir-birinə düşmən kimi baxmırlar. 
Yaponiyanı çıxsaq, iqtisadiyyatda Qərbə meydan oxuyacaq ayrı ölkə yoxdur. Beynəlxalq 
siyasi və təhlükəsizlik qurumlarında o, üstündür. Uluslararası iqtisadi sahədə isə 
üstünlüyü Yaponiya ilə bölüşdürür. Qlobal siyasət və təhlükəsizlik məsələləri ABŞ-ın, 
Britaniyanın, Fransanın başçılığı altında uğurla çözələnir, dünyanın iqtisadi 
problemlərinin öhdəsindən isə ABŞ-ın, Almaniyanın və Yaponiyanın başçılığı ilə gəlinir. 
Bu işdə onlar ilişgələrini çox sıx qururlar ki, yerdə qalan qeyri-Qərb dövlətlərini yaxın 
buraxmasınlar. BMT-nin Təhlükəsizik Şurasında və ya Beynəlxalq Volyuta Fondunda 
çıxarılmış qərarlar, əslində, Qərbin maraqlarından doğur, hərçənd sonra da dünyaya elə 
göstərilir ki, guya bu qərarlar Dünya Birliyinin gərəklərinə uyğundur. İşlək deyim olan 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
195 
«Dünya Birliyi» termini evfemer kollektiv ad olub («Azad Dünya» deyiminin yerini 
tutub). Bu deyimdə məqsəd Birləşmiş Ştatlar və başqa Qərb ölkələrinin maraqlarından 
doğan siyasətə dünya miqyasında legitimlik verməkdir (4). Qərb, lazım olanda, 
Beynəlxalq Volyuta Fondu və başqa beynəlxalq iqtisadi qurumlar vasitəsilə öz iqtisadi 
maraqlarını irəlilədir, bu maraqlara uyğun saydığı iqtisadi siyasəti başqa millətlərə sırıyır. 
Qərbdən olmayan xalqların BVF haqqında rəyi pisdir, hərçənd, o, bu ölkələrin maliyyə 
nazirlərinin və hətta daha kimlərinsə dəstəyini qazanıb. G. Arbatov BVF-nin məmurlarını 
xarakterizə edəndə bunları deyir: «onlar başqa millətlərin pullarını məmnuniyyətlə 
əlindən alan neo-bolşeviklərdir, başqa ölkələrə iqtisadi və siyasi davranışın demokratik 
olmayan yad qaydalarını sırıyır, onların iqtisadi azadlığını əllərindən alır». 
Qərbin BMT Təhlükəsizlik Şurasında üstünlüyü onun – hərdən Çin tərəfindən veto ilə 
yumşaldılan – qərarlarına qanunilik verir: İraqı Küveytdən çıxarmaq üçün Qərbin güc 
işlətməsinə, İraq silahlarının mürəkkəb növlərini və bir də belə növləri istehsal etmək 
imkanlarını yox etməyə qanuni əsas verir.  
Başqa bir örnək: Birləşmiş Ştatlar, Britaniya, Fransa görünməmiş aksiya edib 
Təhlükəsizlik Şurasına tələb etdirdilər ki, Liviya ―Pan American» N-103 təyyarəsini 
partlatmaqda əli olması haqqında şübhələri dağıtsın. Liviya imtina edəndə BMT ona qarşı 
sanksiyalar işə saldı. Böyük ərəb ordusunu dağıdandan sonra Qərb tərəddüd etmədən 
bütün ağırlığı ilə Ərəb dünyasının üstünə çöküb. O, əslində, beynəlxalq institutları , hərbi 
gücünü, iqtisadi qaynaqları işə salır ki, öz üstünlüyünü doğrultmaq, maraqlarını qorumaq, 
siyasi, iqtisadi dəyərlərini təsdiqlətmək hesabına dünyanı idarə etsin. 
Vəziyyət başqa cür olsa belə, hər halda qərbli olmayanlar yeni dünyanı belə görürlər və 
onların bu baxışlarında gerçək az deyil. Gücdə fərqlər, hərbi, iqtisadi, institusional qüvvə 
üstündə mübarizə Qərb ilə başqa sivilizasiyalar arasındakı konflikt qaynaqlarından 
biridir. Mədəniyyətdəki, başlıca dəyərlərdəki, inanışlardakı fərqlər konfliktlərin o biri 
qaynağıdır. V.S. Naypol bildirmişdi ki, Qərb sivilizasiyası «hamıya uyğundur», ona görə 
də «universaldır». Üzdəki qatda, doğrudan da, Qərbin bir çox şeyləri yerdə qalan 
dünyaya hopmuşdur. Ancaq təməl qatlarda vəziyyət bambaşqadır. Fərdiyyətçilik, 
liberalizm, konstitusionalizm, İnsan Haqları, bərabərlik, azadlıq, qanunun aliliyi, 
demokratiya, azad bazar, kilsənin dövlətdən ayrılması kimi Qərb ideyaları demək olar ki, 
İslam, Konfutsian, Yapon, Hindu, Buddist və ya Pravoslav mədəniyyətlərə dəyib geri 
qayıdır. Əvəzində, Qərbin o ideyaları yaymağa çalışması «insan haqları imperializmi» 
haqqında düşmən reaksiyası doğurur. Sonucda yerdə qalan dünyada özlərinin köklü 
dəyərləri təzə bir nəfəslə təsdiq olunur. Bunu Qərbdən qıraqdakı mədəniyyətlərdə gənc 
nəslin dini fundamentalizmə necə dəstək verməsinə görmək olar. «Universal 
sivilizasiyaya» tezisinin özü Qərb ideyasıdır. Bu ideya Asiyadakı çox kültürlərin 
partikulyarizmi ilə, insanları ayıran fərqləri saxlamaq arzusu ilə kəllə-kəlləyə gəlir. Ayrı-
ayrı toplumlarda yüz dəyərin önəmi üzrə aparılan tutuşdurmalardan bir müəllif belə bir 
nəticə çıxarıb: «Qərbdə çox önəmli olan dəyərlər yerdə qalan dünyada daha az 
önəmlidir» (5). Siyasi planda bu fərq Birləşmiş Ştatlar və başqa Qərb ölkələri öz 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
196 
demokratiyaları, İnsan Haqları ilə bağlı ideyalarını ayrı xalqlara sirayət etdirmək 
istəyəndə aydınca açılır. Çağdaş demokratik idarə forması tarixən Qərbdə formalaşıb. 
Demokratiya Qərbdən qıraqda hansı ölkədəsə yer alıbsa, bu, ancaq Qərb 
müstəmləkəçiliyinin və ya basqısının sonucunda olub. 
Kişor Məhbubaninin dediyinə görə gələcəyin siyasətində mərkəzi ox çox yəqin ki, «Qərb 
ilə yerdə qalanlar arasındakı» konfliktlərdən, bir də qeyri-Qərb sivilizasiyalarının Qərbin 
gücünə və dəyərlərinə qarşı reaksiyalarından törəyəcək (6). Cavab reaksiyası ya bir, ya da 
üç formanın cürbəcür birləşməsində olacaq.  
Birincisi, ən ifrat formadır, qeyi-Qərb dövlətləri Birma, Şimalı Koreyanın ardınca 
təcridçilik yolunu tutub gedə bilərlər ki, Qərbin öz ölkələrinə yolunu kəssinlər və «Qərbin 
çürüməsinə» yoluxmaqdan öz toplumlarını qurtarsınlar və beləcə, Qərbin üstün olduğu 
Dünya Birliyinin həyatında iştirak etməsinlər. Ancaq bu kurs çox baha başa gəlir və az 
ölkə tapılar ki, axıracan onu tuta bilsin.  
İkincisi, Qərbə qoşulmaq və onun dəyərlərini, institutlarını qəbul etmək. Beynəlxalq 
ilişgilər nəzəriyyəsində buna ―qatara tullanmaq» deyirlər.  
Üçüncüsü, alternativ iqtisadi və hərbi gücü artırmaqla və eyni zamanda başqa qeyri-Qərb 
ölkələri ilə əməkdaşlıq etməklə Qərbin əksini yaratmağa cəhd etməkdir. Bu alternativdə 
doğma dəyərləri, institutları qorumaq da var. Bütünlükdə isə üçüncü alternativ 
vesternləşmək (qərbləşmək) yox, modernləşməkdir. 
 
İÇƏRİDƏN İKİTİRƏLİ ÖLKƏLƏR 
 
Gələcəkdə hansısa sivilizasiyaya mənsub olmaq ölkələrdə, insanlarda özünü 
identifikasiya etməyin əsası olanda ayrı-ayrı sivilizasiyalardan olan əhalini özündə 
birləşdirən Sovetlər Birliyi, Yuqoslaviya kimi ölkələr parçalanmağa məhkum olacaqlar. 
Bəzi başqa ölkələrdə yetərli dərəcədə mədəniyyət homogenliyi var ancaq cəmiyyətin 
qrupları arasında hansı sivilizasiyaya aid olmaq üstündə ikitirəlik özünü göstərir. Belə 
ölkələrdə, adətən, hökumət ―qatara tullanıb‖ Qərbə qoşulmaq istəyir. Halbuki bu 
ölkələrin tarixlərində, mədəniyyətlərində, ənənələrində Qərbə ortaq heç nə yoxdur. 
Türkiyə bu baxımdan ən parlaq və tipik örnəkdir. XX yüzilin sonlarında belə, ölkənin 
rəhbərliyi Atatürkün ənənələrini saxlayaraq ölkələrini modern, dünyəvi, Qərb millət-
dövləti tipinə aid edir. Bu rəhbərlik məmləkətini NATO-da və Körfəz Savaşında Qərbə 
müttəfiq edib. Ölkəni Avropa Birliyinə qəbul etdirməyə çalışır. Ancaq eyni zamanda 
Türkiyədə başqa yolun tərəfdarları da var. Onlar hesab edilər ki, ölkələri İslam dirçəlişinə 
qahmar çıxmalıdır, çünki mahiyyətcə Orta Şərq Müsəlman ölkəsidir. Bax, bu vəziyyətdə 
Türkiyənin elitası ölkəni Qərb cəmiyyəti saysa da Qərb elitası elə hesab etmir. Türkiyəni 
Avropa Birliyinə üzv götürmürlər və bunun gerçək səbəbi haqqında Prezident Özal belə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
197 
söyləyib: «səbəb ondadır ki, biz müsəlmanıq, onlarsa xristian. Hərçənd heç vaxt bunu 
açıq demirlər». Beləliklə, hara getməli? Türkiyə Məkkədən üz döndərib, Brüssel isə 
ondan? Kimlərsə cavab verə bilər ki, Daşkəndə getməli. Sovetlər Birliyinin sona yetməsi 
Türkiyənin naxışını açdı. O, yunan sahillərindən Çinəcən uzanan yeddi ölkədən 
toplanmış dirçələn türk sivilizasiyanın lideri ola bilər. Qərbin bəyənişi ilə Türkiyə əlindən 
gələni edir ki, bu yeni identikliyi düzüb qoşsun. 
Son on ildə Meksikanın durumu da Türkiyəninki kimidir. Necə ki Türkiyə tarix boyu 
Avropaya qarşı durmasını bir tərəfə qoyub ona qoşulmaq yolunu tutmuşdur, eləcə də 
Meksika Birləşmiş Ştatlara qarşı durmuş ölkə kimi özünü bilməsini dayandırıb ABŞ-ı 
yamsılamağa başlamışdır. O çalışır ki, Şimali Amerika Azad Ticarət Zonasına (NAFTA-
ya) qoşulsun. Meksika siyasətçiləri ölkənin yeni kimliyi üçün azman vəzifələrin 
öhdəsindən gəlirlər. Bunun üçün elə fundamental iqtisadi islahatlar aparırlar ki, axırda 
köklü siyasi dəyişmələri çəkib gətirsin. 1991-də Prezident Karlos Salinasın baş müşaviri 
de Kortari mənə təfərrüatı ilə Salinas hökumətinin gerçəkləşdirdiyi dəyişmələri 
anlatmışdı. Sözünü bitirəndə bildirdim: «Dedikləriniz çox təsirlidir. Belə çıxır ki, siz 
Meksikanı Latın Amerikası ölkəsindən Şimali Amerika ölkəsinə çevirmək istəyirsiniz». 
O təəccüblə mənə baxdı: «Tam düzdür! Bizim istədiyimiz məhz budur, ancaq, sözsüz, 
bunu heç vaxt camaata söyləməyəcəyik». Onun sözlərindən bilindi ki, Meksikada da 
Türkiyədəki kimi xeyli adam məmləkətlərinin bu yeni kimliyə qarşı çıxır. Türkiyədə 
Avropa yönümlü liderlər İslama sarı jestlər etməli olurlar (Özal həccə getmişdi). Eləcə də 
Meksikada Şimali Amerika yönümlü liderlər Meksikanı Latın Amerika məmləkəti kimi 
saxlamaq istəyənlərin önündə jestlər etməli olurlar (bunun üçün, məsələn, Salinas İbero-
Amerikan-Qvadalaxara samitini irəli sürmüşdü).  
Tarixən Türkiyə içəridən dərin ikitirəliyi olan ölkədir. Birləşmiş Ştatlar üçün ən yaxın 
ikitirəli ölkə Meksikadır. Qlobal miqyasda isə ən kəskin ikitirəliyi olan ölkə Rusiyadır. 
Rusiya necə məmləkətdir? Qərbin bir parçasıdır, yoxsa ondan fərqlənən Slavyan-
Ortodoks sivilizasiyasına başçılıq edir? Sual Rusiya tarixində təkrar-təkrar qoyulub. 
Kommunistlər qələbə çalanda məsələ daha da dolaşığa düşdü. Kommunistlər Qərbdən 
ideologiyanı götürüb öz şəraitlərinə uyğunlaşdırandan sonra bu ideologiyanın adından 
Qərbi mübarizə meydanına çağırdılar. Kommunist hökmranlığı qərbçilərlə slavyanofillər 
arasında gedən tarixi dartışmanı gündəmdən çıxartdı. Kommunizm puç olanda isə ruslar 
yenidən həmin sualla üz-üzə qaldılar.  
Prezident Yeltsin Qərb prinsiplərini, məqsəd və axtarışlarını Rusiyaya uyğunlaşdırmaq 
istəyir ki, onu Qərbin bir parçası olan «normal ölkəyə» çevirsin. Ancaq hələ də Rusiya 
elitası və geniş camaat yığnağı bu məsələ üstündə parçalanıblar. Qərbləşməyə yumşaq 
müxalifətliyi olan Sergey Stankeviç hesab edir ki, Rusiya «Atlantistlərin» kursunu 
tutmamalıdır, çünki bu kurs ona gətirəcək ki, Rusiya olacaq Avropa ölkəsi. Onu tezcə və 
yaxşı təşkil olunmuş şəkildə dünya iqtisadiyyatının bir parçası edəcəklər. Beləliklə, o, 
Yeddilərin səkkizinci üzvü olacaq. Bununla da Atlantik birliyinin üstün üzvlərinə, - 
Birləşmiş Ştatlara və Almaniyaya çox böyük önəm vermək məcburiyyətinə düşəcək». 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
198 
Stankeviç ifratçı Avroasiya siyasətini də inkar edərək irəli sürür ki, Rusiya başqa 
ölkələrdəki rusları qorumağa üstünlük verməlidir. Bu zaman Rusiyanın türk və müsəlman 
ilişgilərini xüsusi vurğulayır. Sonra belə bir düşüncəni yeridir ki, «biz resurslarımızı, 
prioritetlərimizi dəyişməmizi, ilişgilərimizi, maraqlarımızı, əsasən, Asiyanın xeyrinə, 
Şərq istiqamətində paylamalıyıq». Belə inamda olan adamlar Yeltsini Rusiya maraqlarını 
Qərbə tabe etdirməkdə tənqid edirlər. Tənqid edirlər ki, Rusiyanın hərbi gücünü elə 
zəiflədib ki, Serbiya kimi ənənəvi dostlarını dəstəkləmir, iqtisadi, siyasi islahatları ruslar 
üçün çox ağrılı aparır. Anlatdığımız tendensiyanın göstəricisi Pyotr Savitskinin 
ideyalarının populyarlaşmasıdır. 1920-də o irəli sürmüşdü ki, Rusiya ―unikal Avroasiya 
sivilizasiyasıdır» (7). Rusiyada daha kəskin, bəzən millətçi, anti-qərbçi, anti-semit səslər 
ucalır. Onlar çağırırlar ki, Rusiya yenidən öz hərbi gücünü artırmalıdır, Çin və müsəlman 
ölkələri ilə sıx ilişgilər qurmalıdır. Rusiyanın əhalisi heç də siyasi elitasından az 
parçalanmayıb. 1992-nin payızında onun Avropa kəsimindəki ictimai rəyin öyrənilməsi 
aydın edib ki, burada yaşayanların 40% Qərbə müsbət baxır, 36%-in rəyi isə mənfidir. 
Tarixinin çox dönəmlərində olduğu kimi 1990-ın erkənlərində də Rusiya içəridən 
ikitirələnmiş ölkə olaraq qalır. 
İçəridən bölünmüş ölkə öz mədəniyyət identikliyini yenidən qazanmaq üçün üç tələbə 
cavab verməlidir. Birincisi, iqtisadi və siyasi elita bu addımları bütünlükdə dəstəkləməli 
və alqışlamalıdır. İkincisi, əhali hətta həvəssiz də olsa yeni identikliyin qəbul edilməsinə 
razı olmalıdır. Üçüncüsü, ikitirəli ölkənin qatılmaq istədiyi sivilizasiyanın hakim qrupları 
yeni gəlmək istəyəni götürməyə razı olmalıdır. Bu üç tələbə Meksika tam cavab verir. 
Türkiyə birinci iki tələbə cavab verir. Qərbə qoşulmaq istəyən Rusiyanın bu üç tələbə 
cavabı isə bilinmir necədir. Bir vaxtlar liberal demokratiya ilə Marksizm-leninizm 
arasındakı konflikt ideoloji idi. Aralarındakı bütün ayrılmalara baxmayaraq üzdə onlar 
azadlıq, bərabərlik, iqtisadi çiçəklənmə kimi eyni məqsədləri bölüşürdülər. Ənənəviçi, 
millətçi və avtoritar Rusiya isə başqa-başqa məqsədlərə can atacaq. Qərb demokratı 
Sovet marksisti ilə asanca intellektual debata girə bilərdi. Ancaq onun rus tradisionalisti 
ilə diskussiyası alına bilməz. Əgər ruslar marksist olmayandan sonra liberal 
demokratiyanı götürməsələr və başlasalar özlərini qərblilər kimi yox, ruslar kimi 
aparmağa, Qərblə ilişgiləri yenidən uzaq və düşmən olacaq (8).  
 
KONFUTSİAN-İSLAM BİRLİYİ 
 
Qeyri-Qərb ölkələrinin Qərbə qoşulmasında ortaya çıxan əngəllər gücünə və 
mürəkkəbliyinə görə cürbəcürdür. Latın Amerikası və Şərq Avropa ölkələri üçün onlar 
elə də böyük deyillər. Keçmiş Sovetlər Birliyinin pravoslav ölkələrinə gələndə isə 
maneələr çox böyükdür. Bu əngəllər müsəlman, Konfutsian, Hindus, Buddist ölkələr 
üçün daha çoxdur. Yaponiya Qərbə assosiativ üzv kimi özünə unikal mövqe qurub: bəzi 
yönləri ilə o, Qərbdədir, ancaq başlıca ölçülər baxımından Qərb da deyil. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
199 
Mədəniyyətlərinə, hakimiyyətlərinə görə Qərbə qoşulmayan və ya qoşulmağı 
bacarmayan ölkələr Qərblə yarışırlar. Bu yarış üçün içəridən özlərini gəlişdirirlər, başqa 
qeyri-Qərb ölkələri ilə əməkdaşlıq edirlər. Belə əməkdaşlığın ən seçilən örnəyini 
Konfutsian-İslam birliyi verir. Bu ilişgilər Qərb maraqlarına, dəyərlərinə, gücünə qarşı 
durub ona meyda oxumaq kimi formalaşıb. 
Demək olar ki, bütün Qərb ölkələri hərbi arsenallarını aşağı salmaqdadırlar. Yeltsinin 
başçılığı ilə Rusiya da eyni cür davranır. Ancaq elə bu vaxt Çin, Şimali Koreya və bəzi 
Orta Şərq ölkələri öz hərbi imkanlarını önəmli dərəcədə genişləndirirlər. Onlar həm Qərb, 
həm də qeyri-Qərb qaynaqlarından silah daşıyırlar, eləcə də öz silah istehsalatlarını 
gəlişdirirlər. İndi həmin proses Çarlz Krouthemmin dediyi yeni «yaraqlı dövlətlər» 
fenomenini verib. Özü də yaraqlı dövlətlər heç də Qərb dövlətləri deyil. Bu proseslərin 
ikinci nəticəsi silahlara nəzarət konsepsiyasının yenidən və başqa cür gözdən 
keçirilməsidir. Silahlara nəzarət Qərb ideyasıdır və Qərb tərəfindən irəli sürülmüşdü. 
Soyuq Savaş boyunca silahlara nəzarətin başlıca məqsədi Birləşmiş Ştatlar və onun 
müttəfiqləri ilə Sovetlər Birliyi və onun müttəfiqləri arasında dayanıqlı hərbi tarazlıq 
yaratmaq idi. Soyuq Savaşdan sonrakı çağda isə silahlara nəzarətin əsas amacı Qərbdən 
qıraq ölkələrdə Qərbin maraqlarına təhlükə olan hərbi güclənmələrin qarşısını almaq 
oldu. O vaxtdan Qərb çalışır ki, həmin nəzarəti Uluslararası sazişlərlə, iqtisadi basqılarla, 
yaraq-yasağın, silah texnolojisinin ötürülməsinə göz qoymaqla gerçəkləşdirsin. 
Qərblə Konfutsian-İslam dövlətlərinin bir böyük, ancaq yeganə olmayan konflikti 
fokusdakı kimi cəmləşib nüvə, kimyəvi, bioloji silahlar üstündə. Bu sadalananların 
davamı olaraq ballistik raketləri, onları daşımağa yönəlik başqa mürəkkəb vasitələri, 
eləcə də elektron vasitələrlə işləyən idarə sistemini, izləmə və hədəfləri vurmaq araclarını 
göstərmək olar. Qərb silahların yayılmasının qarşısını almaq üçün onların yayılmamasını 
universal norma etməyə çalışır. Silahların yayılmaması haqqında bağlaşmaları, 
inspeksiyaları isə həmin normaları gerçəkləşdirən vasitə olaraq yeridir. Qərb eləcə də 
cürbəcür sanksiyalarla silahları geniş yayanları hədələyir, bunu etməyənlərə isə bəzi 
imtiyazlar verir. Bu zaman, sözsüz, Qərbin diqqəti aktual və ya potensial olaraq Qərbə 
düşmən olan ölkələrə zillənir.  
O biri yandan, Qərbdən qıraqkı ölkələr təhlükəsizlikləri üçün gərəkli bildikləri silahları 
əldə etmək, yerləşdirmək hüquqları üstündə dirənməkdə davam edirlər. Onlar Hindistanın 
Müdafiə Nazirinin ağzından çıxmış bir gerçəyi tam mənimsəyiblər. Nazirdən soruşanda 
ki, Körfəz Savaşı hansı dərsləri verdi, cavabı belə olmuşdu: «Nüvə silahınız yoxdursa, 
Birləşmiş Ştatlarla işiniz olmasın». Buralarda, bəlkə də yanlış olaraq, nüvə silahına, 
kimyəvi silaha, raketlərə, Qərbin ənənəvi üstün gücünə tən gələcək potensial kimi 
baxırlar. Sözsüz, Çinin belə silahı var. İndi Pakistan, Hindistan da o vasitələri öz 
ərazisində yerləşdirə bilər. Şimali Koreya, İran, İraq, Liviya, Əlcəzair onları əldə etməyə 
yaxınlaşıblar. Bir yüksək vəzifəli İran məmuru bildirib ki, bütün müsəlman ölkələrinin 
nüvə silahı oilmalıdır. Deyirlər ki, 1988-də İranın prezidenti göstəriş veribmiş ki, 
müdafiə və hücum xarakterli kimyəvi, bioloji, radioloji silahlar inkişaf etdirilməlidir.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
200 
Qərbə qarşı duran hərbi potensialın gəlişdirilməsində mərkəzi yeri Çinin artıb yayılan 
hərbi gücü tutur. O, uğurlu iqtisadi inkişaf sayəsində hərbi xərclərini yeyincə artırır, 
onları modernləşdirməkdə sərt dirəniş göstərir. Keçmiş Sovet dövlətlərindən silah alır, 
özünün uzaq mənzilli ballistik raketlərini yaratmaq üçün işlər görür; 1992-ci ildə bir 
meqaton nüvə bombasını partladıb sınaqdan keçirib. Çin nüfuzunu yaymaq üçün havada 
yanacaq daşıyıb havada da yanacaqla doldurmaq texnologiyasını əldə edir, 
aviodaşıyıcılar alır. Onun Güney Çin Dənizində hərbi sistem qurması və bu dəniz 
üzərində suverenliyə iddia etməsi Şərq Asiyada millətlər arasında regional hərbi ötüşmə 
yarışını qızışdırır. Çin həm də silah və hərbi texnologiya üzrə baş eksportyordur. Nüvə 
silahlarını, sinir qazlarını istehsal etmək üçün istifadə olunası materialları o, Liviyaya, 
İraqa eksport edir. Nüvə silahı üzrə araşdırma aparıb sonra da istehsalına keçmək üçün 
gərəkli reaktoru qurmaqda o, Əlcəzairə yardım edir. Çin İrana nüvə texnolojisini satıb, - 
Amerika mütəxəssisləri hesab edirlər ki, bu texnologiya yalnız nüvə silahını düzəltmək 
üçün işlədilə bilər. Çin Pakistanın 300 mil mənzilli raketləri üçün detallar yollayıb. Neçə 
vaxtdır ki, Şimali Koreya nüvə silahı proqramını işləyir, eləcə də Siriyaya, İrana daha 
irəli çeşiddə raketlər, raket texnolojisi satır. Orta Şərqə silahların, silah texnolojisinin 
axını, adətən, Şərqi Asiyadan gəlir. Ancaq hərdən tərs yöndə hərəkət də baş verir: Çin 
stinger raketlərini Pakistandan alır. 
Beləliklə, indi Konfutsian-İslam birliyi əmələ gəlib. Bu birliyin üzvləri birliyi qurmağı 
onun üçün planlaşdırmışdılar ki, Qərbə qarşı silah və silah texnolojisini əldə etməyi daha 
da irəlilətsinlər. Onlar bununla Qərbin hərbi gücünə qarşı duracaq mərtəbəyə qalxmaq 
istəyirlər. Konfutsian-İslam birliyi davam edə də bilər, etməyə də bilər. Ancaq hal-
hazırda Deyv Mekködi bildirir ki, bu birlik ―nüvə silahlarını yaymaq istəyən reneqatların 
başçılığı altında onların tərəfdarlarının ittifaqıdır‖. Beləliklə, İslam-Konfutsian dövlətləri 
ilə Qərb arasında yeni bir hərbi yarış fır-fırası başlayıb. Silahlanma yarışının əski 
dönəmində hər tərəf öz hərbini ya tarazlıq yaratmaq üçün, ya da qarşı tərəfi üstələmək 
üçün gəlişdirirdi. İndi isə hərbi yarışda bir tərəf yeni yaraq növlərini yaradır, istehsal edir, 
o biri tərəfsə hərbi güc artımını dar çərçivədə saxlayıb qarşısını almağa çalışır. Özü də bu 
vaxt tarazlıq məqsədi güdmür və öz hərbi potensialını azaldır. 
 
QƏRB ÜÇÜN SONUCLAR 
 
Bu məqalə onu söyləmir ki, sivilizasiya kimliyi başqa kimliklərin yerini tutacaq və 
millət-dövləti yox olacaq; ki, hər sivilizasiya siyasi vəhdətdə və bütövlükdə olacaq və bir 
sivilizasiyanın içində olan qruplar arasında konflikt olmayacaq. Bu yazı, sadəcə, belə bir 
güman verir ki,  
1) sivilizasiyalar arasında fərqlər önəmli və gerçəkdir;   
2) sivilizasiya mənsubiyyətindən doğan özünüdərketmə artır;  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
201 
3) sivilizasiyalar arasında konfliktlər öncələr qlobal dominantlıqda olmuş ideoloji və 
başqa konflikt formalarını sıxışdırıb çıxaracaq;  
4) tarixən Qərb çərçivəsində oyun olaraq oynanılan beynəlxalq əlaqələr getdikcə daha 
çox devesternləşəcəklər (qərbsizləşəcək) və elə oyuna çevriləcəklər ki, artıq, Qərbə 
mənsub olmayan dövlətlər orada passiv obyektlər yox, oyunçular olacaqlar;  
5) uğurlu beynəlxalq siyasi, iqtisadi və təhlükəsizlik institutları çox güman ki, 
sivilizasiyaların arasında yox, içində inkişaf edəcək;  
6) ayrı-ayrı sivilizasiyalardan olan qruplar arasındakı konfliktlər bir sivilizasiyanın 
içindəki qrupların konfliktinə baxanda daha tez-tez baş verəcək, davamlı və qanlı olacaq;  
7) ayrı-ayrı sivilizasiyaların qrupları arasındakı konfliktlər qlobal savaşa gətirə biləcək 
səbəbə çevriləcək;  
8) dünya siyasətinin əsas oxu «Qərb və yerdə qalanlar» arasındakı ilişgilərdən keçəcək;  
9) bəzi içəridən ikitirəlikli qeyri-Qərb ölkələrinin elitaları vətənlərini Qərb ölkələri 
sırasına salmağa çalışacaqlar, ancaq çox hallarda onlar böyük əngəllərlə rastlaşacaqlar;  
10) yaxın gələcək üçün konfliktlərin ocaqları Qərb və bəzi İslam-Konfutsian ölkələri 
arasında olacaq. 
 
Bu düşüncələr sivilizasiyalar arasında konfliktlərin arzuolunarlığını söyləmək üçün deyil, 
güman edilən gələcəyi görükdürmək üçündür. Əgər mənim fərziyyəmin ehtimal gücü 
varsa, onun əsasında Qərb siyasəti üçün sonuclar çıxarmaq gərəkdir. Həmin sonucları 
yaxın zaman və uzaq zaman arasında bölək. Yaxın zamanda, aydındır ki,  
 
1) Qərbə sərfəlidir öz maraqları üçün içindəki ölkələr arasında işbirliyini və vəhdəti daha 
da irəlilətsin. Bu deyilənlər, özəlliklə, Şimali Amerika ilə Avropaya aiddir;  
2) Qərb ona mədəniyyətcə yaxın olan Şərqi Avropa və Latın Amerikası ölkələrini 
inteqrasiya etməlidir;  
3) Rusiya və Yaponiya ilə əməkdaşlığı qorumalı və irəlilətməlidir;  
4) sivilizasiyalar arası konfliktlərin böyük sivilizasiyalar savaşına keçməsinin qarşısını 
almalıdır;  
5) Konfutsian və İslam hərbi güclərinin genişlənməsinə cızıq qoyulmalıdır;  
6) Qərb öz hərbi potensialını azaltmağı yavaşıtmalı, Şərq və Cənub Asiyada hərbi 
üstünlüyünü qorumalıdır;  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
202 
7) Konfutsian və İslam ölkələri arasındakı fərqlərdən, konfliktlərldən istifadə edilməlidir;  
8) başqa sivilizasiyalarda Qərbin dəyərlərinə və maraqlarına rəğbət göstərən qruplara 
yardım etməlidir;  
9) Qərbin maraqlarını, dəyərlərini legitimləşdirən beynəlxalq institutlar 
gücləndirilməlidir, həmin institutlara qeyri-Qərb ölkələrinin qoşulması artırılmalıdır.  
 
Uzun zaman üçün isə başqa ölçülərdən çıxış etmək gərəkdir. Qərb sivilizasiyası həm 
Qərb, həm də moderndir. Qərbdən qıraq sivilizasiyalarsa istəyirlər ki, Qərbə çevrilmədən 
modernləşsinlər. Bu məsələdə hələ ki, yalnız Yaponiya tam uğur qazanıb. Qərbdən qıraq 
sivilizasiyalar modernliyin bir hissəsi olan zənginliyi, texnologiyanı, səriştəni, maşınları, 
silahları əldə etmək üçün çalışmalarını davam etdirəcəklər. Onlar həm də çalışacaqlar ki, 
bu modernliyi ənənəvi mədəniyyətləri, dəyərləri ilə barışdıra bilsinlər. Onların iqtisadi və 
hərbi gücləri də artacaq. Beləliklə, Qərb gücünə görə ona çatan, amma maraqlarına, 
dəyərlərinə görə ondan kəskin ayrılan bu qeyri-Qərb ölkələrinə davamlı olaraq 
uyğunlaşmalı olacaq. Bu, Qərbi məcbur edir ki, həmin vəziyyətdə maraqlarını qoruya 
biləcək iqtisadi və hərbi gücünü saxlasın. Bu həm də Qərbi məcbur edir ki, başqa 
sivilizasiyaların təməlində duran dini və fəlsəfi ideyaları daha dərindən anlasın. Qərb 
başqa sivilizasiyadan olan insanların öz maraqlarını nədə görməsini də yüksək səviyyədə 
başa düşməlidir. Eyni zamanda Qərb və başqa sivilizasiyalar arasındakı ortaq ünsürləri 
tapmaq işini də gücləndirmək lazım olacaq. Real gələcəkdə universal sivilizasiya yarana 
bilməyəcək, ancaq əvəzində bir-birini yola verməyi öyrənən fərqli sivilizasiyaların 
olması lazım olacaq. 
 
Açıqlamalar 
 
1. Weidenbaum M. Greater China: The Next Economic Superpower? — Washington 
University Center for the Study of American Business. Contemporary Issues. Series 57, 
Feb. 1993, p.2-3. 
2. Lewis B. The Roots of Muslim Rage. — «Atlantic Monthly». Vol.266, Sept. 1990; 
p.60; «Time», June 15,1992, p. 24-28. 
3. Roosevelt A. For Lust of Knowing. Boston, 1988, p.332-333. 
4. Qərb liderləri həmişə ona istinad edirlər ki, ―Dünya Birliyi» adından iş görürlər. Ancaq 
1990-cı ilin dekabrında ―Sabahın xeyir, Amerika» gproqramına müsahibə verəndə 
Britaniyanın keçmiş Baş Naziri C. Meycorun ağzından çıxan söz ilgincdir. Səddam 
Hüseynə qarşı hərəkətlərdən danışanda Meycor ―Qərb» demişdi. Hərçənd tezcə də özünü 
düzəldib ―Dünya Birliyi» sözlərini işlətməyə başlamışdi, ancaq düzünü çaşanda demişdi.,   
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
203 
5. «New York Times», Dec.25, 1990, p. 41; Cross-Cultural Studies of Individualism and 
Collectivism. — Nebraska Symposium on Motivation. 1989, vol. 37, p. 41-133. 
6. Mahbubani K. The West and the Rest. — «National Interest', Summer 1992, p. 3-13. 
7. Stankevich S. Russia in Search of Itself. — «National Interest', Summer 1992, p. 47-
51; Schneider D.A. Russian Movement Rejects Western Tilt. — «Christian Science 
Monitor», Febr.5, 1993, p. 5-7. 
8. O. Horris göstərir ki, Avstraliya da içəridən ikitirələşən ölkə olmağa çalışır. Bu ölkə 
Qərbinn tamhüquqlu üzvü olsa da indiki rəhbərliyi Qərbdən qopmağı təklif edir ki, Asiya 
ölkəsi olduqları üçün yeni identifikasiyanı götürsünlər və beləcə, qonşuları ilə sıx ilişgilər 
qura bilsinlər. Bu rəhbərlik sübut etməyə çalışır ki, Avstraliyanın gələcəyi Şərq Asiyanın 
dinamik iqtisadi gəlişməsindədir. Ancaq mən dedim ki, sıx iqtisadi ilişgi üçün, adətən, 
eyni mədəniyyət kökü gərəkir. Bundan başqa Avstraliya situasiyasında, deyəsən, 
ikitirəliyi olan ölkənin başqa sivilizasiyaya qoşulmasına lazım olan üç şərtin üçü də 
yoxdur.   
 
 
İngiliscədən Azərbaycan dilinə çevirəni: Niyazi Mehdi 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
204 
Semuel Xantinqton 
 
"İyirmi il sonra: uçüncü dalğanin gələcəyi" 
 
Semuel Xantinqton III AIbert C. Vezerherd Universitetinin professoru və Havarddakı 
Con M.OIin adına Strateji Araşdırmalar İnstitutunun direktorudur. O, çoxsaylı tədqiqat 
işlərinin, o cümlədən "Üçüncü dalğa: iyirminci əsrin sonunda demokratikləşmə" (1991) 
və "Sivilizasiyaların toqquşması və dünya nizamının hüdudlan" (1996) adlı əsərlərin 
müəllifidir. Bu məqalə isə onun bir sıra mühazirələrindən sonra Mario Soareş Fondunun 
yardımı ilə 1996-cı Hin oktyabnnda Lissabonda etdiyi proqram məzmunlu çıxışı əsasında 
hazırlanıb. Uç iyun1997-ci il tarixdə o, bu çıxışını ABŞ Konqresində təkrartayıb. 
 
Təqribən 500 il öncə Portuqaliyanın dövlət adamları və mütəfəkkirlərindən ibarət bir 
qrup, o cümlədən kral II Juan, şahzadə Henrix Dəniz Səyyahı, Bartolomey Dias və Vasko 
da Qama qətiyyət, inam və qeyri-standart iradə nümayiş etdirərək, bəşər tarixində yeni 
eranın - coğrafi kəşflər erasının təməlini qoydular. Bu hadisə İspaniya, Fransa və 
Hollandiya üçün nümunə rolunu oynadı. XX əsrdə, təxminən iyirmi il bundan öncə isə 
Mario Soareş və onun həmkarları cəsarət və qətiyyət nümayişində əjdadlarından geri 
qalmayaraq bəşər tarixində daha bir eranın - demokratiya erasının təməlçilərinə 
çevrildilər. Onlar da öz növbələrində İspaniya, Yunanıstan, Braziliya və bir çox digər 
ölkələr üçün nümunə və istinad obyektinə çevrildilər. 
Ancaq, bu dəfə tamam başqa bir nəticə üzə çıxa bilərdi. 1974-cü ili aprel ayında 
Portuqaliyadakı diktatura silahlı qüwələr tərəfindən devrildikdən sonra burada bir neçə ay 
ərzində özbaşınalıq və xaos hökm sürdü. O zaman bu ölkədə demokratiyanın bərqərar 
olacağına ümidlər tamamilə puça çıxmaq üzrə idi. Çoxları belə hesab edirdi ki, 
Portuqaliyada stalinçi kommunist partiyası hakimiyyətə gələcək. Belə bir pessimizm 
ABŞ-ın dövlət katibi Henri Kissencerin mövqeyində də özünü biruzə vermişdi. Henri 
Kissencer o zaman ABŞ-da sığınacaq tapan müvəqqəti hökumətin xarici işlər naziri 
Mario Soareşi və onun hökumətini kommunistlərlə liberal davranmaqda ittiham etmişdi. 
Kissencer demişdi: "Siz Kerenskisiniz, mən sizin səmimiyyətinizə inanıram, amma siz 
çox sadəlövhsünüz". 
Soareşin cavabı isə belə olmuşdu: "Mən heç də Kerenski olmaq istəmirəm", "Kerenski də 
istəmirdi" - deyə Kissencer onun sözünü kəsmişdi. 
Buna rəğmən Mario Soareş və onun həmkarları Kissencerin haqlı olmadığını sübut 
etdilər. Portuqaliyada "kerenskilər" qalib gəldi, demokratiya möhkəmləndi, Mario Soareş 
isə əwəlcə baş nazir, sonra isə prezident kürsüsünə yiyələndi. Əsası Portuqaliyada 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
205 
qoyulmuş üçüncü demokratikləşmə dalğası faktiki olaraq demokratiya erasının 
başlanğıcını qoydu. İndi tarixdə ilk dəfə olaraq dünya ölkələrinin yarıdan çoxunda bu və 
ya digər formada demokratik idarəetmə mövcuddur.  
Gəlin hadisələrin ardıcıllığına nəzər salaq. On doqquzuncu əsrin əwəllərində başlamış 
birinci demokratiya dalğası 1920 ci ildə 30 ölkədə demokratiyanın qələbəsi ilə başa çatdı. 
İyirminci və otuzuncu illərdə yeni avtoritarizm və faşizmin yaranması nəticəsində 1942-
ci ildə demokratik dövlətlərin sayı 10-a endi. Demokratiyanın ikinci qısa dalğası İkinci 
Dünya müharibəsindən sonra baş qaldırdı və demokratik ölkələrin sayı 30-u keçdi, lakin 
əvvəl olduğu kimi bu ölkələrin bəzilərində demokratik idarəçilik forması süquta uğradı. 
Demokratikləşmənin Portuqaliyadan başlayan üçüncü dalğası isə öz qüdrətinə və inkişaf 
sürətinə görə əwəlki iki dalğanı xeyli üstələdi. İyirmi il bundan öncə dünya ölkələrinin 
yalnız 30 faizi demokratik idisə, indii onların altmış faizindən artığında bu və ya digər 
formada açıq, ədalətli və rəqabətli seçkilər vasitəsiylə hakimiyyətə gəlmiş hökumətlər 
qurulub. 
İyirmi beş il öncə kommunist siyasi bürosu, hərbi xunta, yaxud şəxsi diktatura kimi 
avtoritar rejimlər adi hal sayılırdı. Bu gün isə tiraniya əsarətini dadmış yüz milyonlarla 
insan azad yaşayır. Bundan başqa demokratik rejimlərin bir-birilə savaşması xarakterik 
hal olmadığından Yer kürrəsində sülh zonası xeyli genişlənib və dövlətlərarası 
münaqişələrin yaranması təhlükəsi əhəmiyyətli dərəcədə azalıb. Dünyada demokratik 
sektorun qısa müddət ərzində bu qədər inkişaf etməsi, şübhəsiz ki, dünya tarixində ən 
möhtəşəm və vacib irəliləyişlərdən biridir. 
Bəs, gələcəkdə bizi nə gözləyir? Demokratiya, yenicə qədəm qoyduğu ölkələrdə 
möhkəmlənə biləcəkmi? Demokratik dövlətlərin sayı artacaqmı? Doğrudanmı biz elə bir 
yeni dünyanın astanasındayıq ki, bundan sonra demokratiya, nəinki əsas, həm də 
ümumbəşəri idarəçilik sisteminə çevriləcək? 
 
İqtisadiyyat və mədəniyyət 
 
Bu sualların cavabı əhəmiyyətli dərəcədə iki amildən asılıdır: iqtisadi inkişaf və qeyri-
qərb mədəniyyətlərinin demokratiyanı həzmetmə qabiliyyəti. 
Birincisi, məlumdur ki, demokratikləşmə ilə iqtisadi inkişaf səviyyəsi bir-biri ilə sıx 
əlaqədə olan məsələlərdir. Neft sərvətləri ilə zəngin olan bəzi ölkələrdəki durumu nəzərə 
almasaq, qeyd edə bilərik ki, Sinqapur istisna olmaqla, dünyanın ən zəngin ölkələri 
demokratik idarəçilik formasına malikdirlər; dünyanın kasıb ölkələrinin, demək olar ki, 
hamısında isə, -Hindistan və iki-üç digər dövlətin müsbət təcrubəsi istisna olmaqla, - 
demokratik rejim qurulmayıb. Orta inkişaf səviyyəsində olan ölkələrin bir qismində 
demokratik idarəçilik qurulsa da, digərləri üçün bu, problem olaraq qalmaqdadır. Lakin, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
206 
məlum olduğu kimi, demokratikləşmə iqtisadi inkişafla sıx əlaqəli məsələ olsa da, burada 
birbaşa asılılıqdan söhbət gedə bilməz. Beləliklə, bir sıra yeni suallar ortaya çıxır: iqtisadi 
inkişaf demokratik dəyişikliklərə təkan verə bilirmi? Demokratikləşmə iqtisadi inkişafa 
təkan verə bilirmi? Bəlkə həm iqtisadi inkişaf, həm də demokratikləşmə hansısa digər 
hadisənin, dəyişikliyin məhsuludur? 
Seymur Martin Lipsetin hələ çox illər bundan öncə dediyi kimi, bir sıra təkzibedilməz 
faktlar iqtisadi inkişafın demokratikləşmə proseslərinə ciddi müsbət təsir göstərdiyinə 
dəlalət edir. Sadə dildə desək, əgər sizə demokratiya lazımdırsa, iqtisadi inkişafı təmin 
edin. Bu bağlılığı bir sıra amillər şərtləndirir. İqtisadi inkişaf urbanizasiya səviyyəsinin 
artmasına, təhsil və savad səviyyəsinin yüksəlişinə səbəb olur. Digər tərəfdən, 
məşğulluğun strukturunda irəliləyişlər baş verir, kəndlilərin sayı və rolu azalır, orta 
təbəqə və şəhərdə yaşayan fəhlə təbəqəsi formalaşır. Sonuncu iki təbəqə öz maraqları 
çərçivəsində siyasətə müdaxilə və təsir göstərmək imkanlarını artırmaq üçün getdikcə 
daha çox səy göstərir. Daha yüksək təhsil səviyyəsinə malik olan bu təbəqələrin, öz 
maraqlarının müdafiəsi üçün həmkarlar ittifaqı təşkilatları, siyasi partiyalar və vətəndaş 
assosasiyaları yaratmaq qabiliyyətində olduqları üzə çıxır. İkincisi, iqtisadi inkişaf 
cəmiyyətin müxtəlif qrupları arasında bölüşdürülə biləsi dövlət və özəl mülkiyyət 
resurslarının artımını təmin edir. Beləliklə, sərvətləri bölüşdürmək səlahiyyəti uğrunda 
mübarizədə siyasətdən vasitə kimi istifadə etmək imkanları məhdudlaşır, bu isə 
kompromislərə və dözümlüyə meyli artırır. Üçüncüsü, iqtisadi inkişaf iqtisadi strukturun 
mürəkkəbləşməsinə gətirib çıxarır, onun dövlət tərəfindən idarə olunması çətinləşir -
iqtisadiyyatda inzibati idarəçilik nümunələrindən gördüyümüz kimi, dövlət nəzarətinin 
qurulması yalnız iqtisadi staqnasiya bahasına başa gəlir. Dördüncüsü, iqtisadiyyatın 
dövlət tərəfindən tənzimlənməsinin zəifləməsi kapital, texnoloqiyalar və 
kommunikasiyalar üzərində özəl mülkiyyət hüququna malik olan müstəqil hakimiyyət 
mərkəzlərinin yaranmasına və inkişafına səbəb olur. Deyilənlərə malik olan burjuaziya 
özünün təsir imkanlarının artırılmasına imkan verən siyasi sistemin bərqərar olmasına 
can atır, bu elə bir sistemdir ki, onda nə hərbi xuntaya, nə kommunist politbürosuna, nə 
də diktaturaya, yaxud onun partizan hərəkatına yer var. Və nəhayət, sürətli iqtisadi 
inkişaf özünün ilkin mərhələsində cəmiyyətdə maddi təbəqələşməyə səbəb olsa da, son 
nəticədə bu, gəlirlərin bölgüsündə daha çox bərabərliyə nail olunmasına imkan verir. 
Demokratiya avtoritar üsullarla məcburən əldə edilən iqtisadi bərabərlliyi məqbul 
saymadığı kimi, gəlirlərin bölüşdürülməsi və rifah səviyyəsində böyük fərqlər olmasını 
da rədd edir. İqtisadi inkişaf son nəticədə bu fərqlərin aradan qaldırılmasına gətirib 
çıxarır və bunun məntiqi davamı olaraq demokratik institutların yaradılmasına təkan 
verir. Nəticədə, iqtisadi inkişafın demokratikləşmə prosesinə bu müsbət təsirinə istinadən 
"keçid zonasını" (mən bu anlayışı "Üçüncü dalğa"da işlətmişəm) müəyyənləşdirmək 
mümkün olur. Dövlətlərin iqtisadi inkişafı və iqtisadi dirçəliş mərhələsinə qədəm 
qoymaları onlarda aşkarlıq və siyasi sistemin demokratikləşməsi uğrunda hərəkatın baş 
qaldırması ilə müşayiət olunur. Son onilliklər ərzində müşahidə olunan qırxdan artıq 
demokratiyaya keçidlər məhz bu keçid zonasında olan dövlətlərdə baş verib. Deməli, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
207 
bundan sonrakı mərhələdə də demokratiyaya keçid nümunələrini sürətli iqtisadi inkişafa 
malik regionlarda, məsələn Şərqi və Cənubi-Şərqi Asiyada gözləmək lazımdır. 
Biz öz mülahizələrimizdə mədəniyyət anlayışını da diqqətdən qaçırmamalıyıq. Müasir 
demokratiya Qərb sivilizasiyasının məhsuludur. Onun dayaqları sosial plüralizm, sinfi 
sistem, vətəndaş cəmiyyəti, hüquqi dövlət, seçkili orqanlar təcrübəsi, dinin 
hakimiyyətdən ayrı olması və fərdiçiliyin prioritet sayılmasıdır - bütün bu xüsusiyyətlər 
hələ min il bundan öncə məhz Qərbi Avropada inkişaf etməyə başlamışdı. Bu tarixi irs on 
yeddinci və on səkkizinci əsrlərdə aristokratiyanın və inkişaf etməkdə olan orta sinfin 
siyasi iştirak uğrunda mübarizəsini şərtləndirdi və nəticədə on doqquzuncu əsrdə siyasi 
institutların inkişafına rəvac verdi. Təbii ki, sadalanan xüsusiyyətləri ayrı-ayrılıqda başqa 
sivilizasiyalarda da tapmaq mümkündür, lakin cəm halında bütün bunlar yalnız Qərbdə 
mövcud olub və olmaqdadır. Müasir demokratiyanın Qərb sivilizasiyasının məhsulu 
sayılması da məhz bununla izah edilməlidir. 
Kiçik Artur Şlesincerin dediyi kimi, Avropa "şəxsiyyət azadlığı, siyasi demokratiya, 
hüquqi dövlət və mədəni azadlıq ideyalarının əsas, özü də ünikal mənbəyidir... Bu 
Avropanın ideyalarıdır, onlar Asiyanın, Afrikanın, yaxud yaxın Şərqin ideyalarına da 
çevrilə bilər, lakin bu, yalnız həmin ideyaların həzm edilməsi yolu ilə mümkündür". 
Üçüncü dalğanın ən böyük nailiyyəti demokratiyanın bütünlüklə Qərb aləmində kök 
salmasında və onun elementlərinin digər sivilizasiyalara da sirayət etməsindədir. Əgər 
üçüncü dalğanın gələcəyi varsa, bu, demokratiyanın bütün qeyri-qərb sivilizasiyalarında 
da yayılmasında öz təsdiqini tapacaq. Bu məsələ ilə əlaqədar əsas sualı aşağıdakı şəkildə 
ifadə etmək olar: Qərb sivilizasiyasının məhsulu olan müasir demokratiya qeyri-qərb 
cəmiyyətlərində möhkəmlənə biləcəkmi? 
 
Seçkilər və demokratiya 
 
Bundan doğan daha bir sual müxtəlif mədəniyyətlərə mənsub olan insanlar üçün 
demokratiyanın hansı əhəmiyyət kəsb etməsidir. İkinci Dünya müharibəsinin başa çatdığı 
dövrdən bəri müşahidə olunan əsas təmayül ondan ibarət olub ki, demokratiyanın tərifi, 
bir qayda olaraq seçki kontekstində verilib. Demokratiya hakimiyyət orqanlarının 
yaradılması və onların səlahiyyətlərinin bölüşdürülməsi üçün vasitə kimi nəzərdən 
keçirilib. Digər siyasi sistemlərdə hökmdarlar müəyyən imtahanlardan və sınaqlardan 
keçirilsələr də, varidatı və qüwəsi nəzərə alınmaqla, vərəsəlik hüququna görə təyin 
edilirlər. Demokratik cəmiyyətdə isə əksinə, rəhbərlər və idarə olunanlar ya bir sifətdə 
üst-üstə düşür, ya da idarə edənlər idarə olunanlar tərəfindən seçilirlər. Müasir milli 
dövlətdə siyasi sistemin demokratiklik səviyyəsi, burada əsas başçıların nə dərəcədə 
ədalətli, düzgiin seçkilər vasitəsilə müəyyən edilməsi, seçkilərin mütəmadiliyi, seçkilərdə 
namizədlərin seçici səsləri uğrunda bərabər mübarizə aparmaq imkanları və yaşlı nəslin 
əksəriyyətinin səsvermədə iştirak etmək hüququnun olması kimi amilləllə ölçülür. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
208 
Demokratiyanın bu tərifi hələ 50 ildən artıq bundan öncə Şumpeterin "Kapitalizm, 
sosializm və demokratiya" adlı əsərində verilib və bü sahədə çalışan bütün tədqiqatçılar 
tərəfindən qəbul olunub. Bu tərifə əsasən, demokratiyanın məğzi seçkilərdir. Demokratik 
sitstemlərin digər xüsusiyyətləri də məhz bu mahiyyətdən doğan hadisələr kimi 
səciyyələndirilir. Azad, ədalətli və rəqabətli seçkilər yalnız söz, mətbuat və sərbəst 
dolaşmaq azadlığı, müxalifətçi namizədlərin və partiyaların represiyalardan 
çəkinməyərək hakimiyyəti tənqid etmək imkanının olduğu şəraitdə mümkündür. 
Belə olan halda, seçkilər demokratiyanın yeganə əlaməti kimi qiymətləndirilə bilərmi? 
Lerri Daymond keçən il "Journal of Democracy"də dərc etdirdiyi dəyərli məqaləsində 
liberal demokratiya ilə seçkili demokratiya arasında əsas fərqi ustalıqla üzə çıxarıb. 
Liberal demokratiyalar seçki sistemi ilə məhdudlaşmır. Burada həmçinin demokratiyanın 
digər vacib şərtləri mövcuddur: icra hakimiyyəti səlahiyyətinin məhdudlaşdırılması; 
qanunun aliliyini təmin edən müstəqil məhkəmə hakimiyyəti; şəxsiyyət və vicdan 
azadlığının, söz, sərbəst toplaşmaq, seçmək və seçilmək hüquqlarının müdafiəsi; 
azlıqların hüquqlarının müdafiəsi; hakim partiyanın seçki prosesinə təsir imkanlarının 
məhdudlaşdırılması; polis və məhkəmə özbaşınalıqlarına qarşı effektiv təminatlar; 
senzuranın olmaması; hakimiyyətin kütləvi informasiya vasitələri üzərində nəzarətinin 
minimuma endirilməsi. Seçkili demokratiya şəraitində qismən azad və ədalətli seçkilər 
vasitəsiylə formalaşmış hakimiyyət və idarəetmə sistemi mövcud olsa da, burada liberal 
demokratiyalarda olan bir çox digər insan hüquqları və azadlıqları təmin edilmir. 
Daymondun qeyd etdiyi kimi, son illər ərzində seçkili demokratiyaların sayı sürətlə artsa 
da, liberal demokratiyaların sayı demək olar ki, dəyişməz qalıb. "Freedom House"un 
keçirdiyi son tədqiqata əsasən, 118 ölkədə seçkili demokratiya qurulub. Lakin "Freedom 
House" onlardan yalnız 79-nu "azad", yəni liberal demokratiya kimi dəyərləndirir. Seçkili 
orqanları mövcud olan 39 dövlət "qismən azad" adlandırılıb, onların arasında Rusiya, 
Hindistan, Ukraina, Türkiyə, Braziliya, Pakistan və Kolumbiya kimi ciddi dövlətlərin 
adları var. 
Qeyd edilən fərqin mövcudluğunun dərk edilməsi ona gətirib çıxardı ki, bəzi tədqiqatçılar 
demokratiyanın seçkilərlə eyniləşdirilməsinin düzgünlüyünü şübhə altına aldılar. "Seçki 
amilinin etibarsızlığı" və "azad seçki tələsi" haqda mülahizələr meydana çıxdı. 
Amerikanın nüfuzlu alimlərindən biri demokratik rejimlərdə seçkinin hətta, lüzumsuz 
olması haqda fikir yürütdü: əgər insanlar sərbəst şəkildə etiraz bildirə, tənqid edə, 
təşkilatlar yarada, nümayişlərdə iştirak edə və öz hökumətlərinə təsir göstərə bilirlərsə, 
seçkilərə ehtiyac qalmır. Başqa bir tənqidçi isə bəyan etdi ki, "demokratik cəmiyyət 
quran ölkələr üçün azad mətbuat azad seçkilərdən daha vacibdir". Seçkilərə münasibətdə 
belə məyyusluğun bir neçə mənbəyi var. Lakin bu məyusluq xeyli dərəcədə qeyri-qərb və 
qərb ölkələrində keçirilən seçkilərdə ən fərqli nəticələrin ortaya çıxması ilə izah edilir. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
209 
Birincisi, qeyri-qərb ölkələrində keçirilən seçkilər ölkədə demokratik institutların 
mövcudluğu üçün ciddi təhlükə mənbəyi olan siyasi liderlərin və qrupların qələbəsi ilə 
başa çata bilir. Latın Amerikasında və keçmiş Sovet İttifaqı respublikalarında seçkiylə 
hakimiyyətə gəlmiş iqtidar sahibləri bir çox hallarda irticaya və qeyri- demokratik 
idarəçilik üsullarına əl atır, öz opponentlərini təqiblərə məruz qoyur və ölkəni 
sərəncamlarla idarə etməyə üstünlük verirlər. Nümunə olaraq, Gürcüstanda Zviyad 
Qamsaxurdianın, Peruda Alberto Fuximorinin adlarını çəkmək olar. Latın Amerikası 
ölkərərindəki bəzi başqa iqtidar sahibləri isə ölkələrinin parlamentlərini özlərinə tabe 
etdirib və öz səlahiyyət müddətlərinin uzadılmasına hesablanan konstitusiya 
dəyişikliklərinə nail olublar. Qərbin liberalizm vərdişlərinə yiyələnməmiş qeyri-qərb 
cəmiyyətlərində seçki vasitəsiylə formalaşan hakimiyyətlər insan hüquqları məsələsini 
nadir hallarda diqqətdə saxlayır, azlıqların hüquqlarını tapdalaya, mətbuat azadlığını 
məhdudlaşdıra, hətta polis tərəfindən törədilən kobud pozuntulara göz yuma, buna rəvac 
verə bilirlər. 
İkincisi, qeyri-qərb ölkələrində müşaiyət olunan müəyyən seçki situasiyaları siyasətçiləri 
onlara əlavə səs gətirə bilən, lakin bir çox hallarda etnik, dini və millətçi səciyyə daşıyan 
şüarlar irəli sürməyə təhrik edir. Bu tipli şuarlar ölkə daxilində ziddiyətlərin 
kəskinləşməsinə, antiqərb təmayüllü siyasətçilərin və siyasətin qələbəsinə gətirib çıxara 
bilər. Paradoksal olsa da, qeyri-qərb cəmiyyətləri tərəfindən Qərbin demokratik 
institutlarının həzm edilməsi bir çox hallarda anti-qərb siyasi hərəkatların inkişafına 
təkan verir və onların hakimiyyətə yiyələnməsi ilə sonuclanır. Demokratiya 
kosmopolitləşdirən yox, parselarizmləşdirən prosesesə çevrilir. Qeyri-qərb ölkələrində 
siyasətçilər özlərinin qərbyönlü meyllərini nümayiş etdirdikləri halda qalib gələ bilmirlər. 
Qərb dövlətlərindəki dünyəviliyə qarşı çıxış edən dini təmayüllü partiyalar Türkiyə, 
Hindistan, İsrail, və keçmiş Yuqoslaviya respublikalarında uğurlu nəticələrə nail olublar. 
Əlcəzairdə yalnız hərbiçilərin müdaxiləsi sayəsində fundamentalist İslam Qurtuluş 
Cəbhəsinin seçkilərdə qələbə çalmasının qarşısı alınıb. Türkiyədə hərbiçilər islamçı Rifah 
partiyasının rəhbərliyi ilə qurulmuş hökuməti istefaya getməyə məcbur ediblər. Görünür, 
bəzi müsəlman dövlətlərində məsələ belə qoyulur: ya antidemokratik dünyəvi dövlət, ya 
da antiqərb demokratiyası seçilməlidir. 
Qərbdə seçki demokratiyası siyasi liberalizm təməli üzərində qurulur, insan hüquqları və 
hüquqi dövlət prinsiplərini özündə ehtiva edir. Lakin qeyri-qərb ölkələrindəki qeyri-
liberal siyasi sistemlərində də seçki demokratiyası müəyyən rol oynaya bilər. İranın 
təcrübəsinə nəzər salaq. Bu, fundamentalist ölkədir. Bütün hakimiyyət ali ayatollanın və 
dini liderləri özündə cəmləyən Dini Şuranın əlində cəmlənib. İnqilabın, rejimin və onun 
dini liderlərinin hər hansı formada tənqidi qəti qadağan edilib. KİV-lər ya hakim 
dairələrin birbaşa sərəncamındadır, ya da amansız senzuraya məruz qalır. Dini azlıqlar 
istila edilib, bəziləri isə, məsələn vəhabilər, təqib olunur. Qanunsuz həbslər, eləcə də bəzi 
məlumatlara görə məhbuslara işgəncə verilməsi geniş yer alır. Siyasi məhbusların sayı 
olduqca çoxdur. Aydındır ki, İran Qərbin liberal modelindən xeyli geridə qalıb. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
210 
Bütün bunlara rəğmən İranda müəyyən mənada seçki demokratiyası mövcuddur. 1997-ci 
ildə keçirilən prezident seçkilərində Məhəmməd Hatəmi hakim qruplaşmanın namizədi 
üzərində inamlı qələbə qazandı. O, seçmək hüququ olan əhalinin 88 faizinin iştirak etdiyi 
seçkilərdə səslərin 69 faizini qazanmışdı. 1993-cü ildə Haşəmi Rəfsancani dörd namizəd 
arasında olduqca kəskin mübarizə şəraitində keçirilən seçkilərdə səslərin 63 faizini 
toplayaraq qalib gəldi. 1992-ci ildə Məclisə - İran parlamentinə keçirilən seçkilərdə Dini 
Şura minlərlə şəxsin namizədliyini rədd etdi. Lakin qalan iki min namizəd 270 yer 
uğrunda kəskin mübarizə apardılar. 1996-cı ildə Şura iki min nəfərin namizədlik 
hüququnu tanımadı, lakin qalan üç min namizəd 270 yer uğrunda mübarizə apardılar. 
Siyasi partiyaların fəaliyyətinə qadağa qoyulduğundan, bu və digər seçkilərdə namizədlər 
iki firqəvari siyasi qruplaşmalarda cəmlənirlər. Onlardan biri qismən loyal, digəri isə 
daha fundamental baxışları təmsil edir. Qadınlar həm səsvermədə iştirak edir, həm də öz 
öz namizədliklərini irəli sürürlər. Məclisin 1997-ci ildə seçilən tərkibinin 5 faizi 
qadınlardan ibarətdir. Üstəlik, Məclis ciddi hakimiyyətə malikdir. Bu struktur prezident 
tərəfindən nazirlər kabinetinə təqdim olunan bəzi namizədləri təsdiqləməkdən imtina 
etməklə bərabər, bir sıra nazirləri istefaya getməyə də vadar edib. Məclis iqtisadi 
siyasətin və digər məsələlərin müzakirəsində fəal iştirak edir, 1994 və 1995-ci illərdə isə 
İranın o zamankı prezidenti Haşimi Rəfsancaninin həyata keçirmək istədiyi islahatlar 
qarşısında faktiki olaraq sədd çəkə bilmişdi. Demək olar ki, bütün Yaxın Şərqdə İran 
Məclisi İsrail knessnetindən sonra ən fəal parlamentdir. Bir-iki ölkə istisna olmaqla bütün 
ərəb dövlətləri və bütün islam dövlətləri arasında, İran seçkiqabağı mübarizənin ən 
kəskin formalarda aparıldığı bir ölkədir. Beləliklə, İranda rəqabətli seçki sistemi, eyni 
zamanda fundamentalist represiyalar və insan hüquqlarının kobud pozulması şəraiti 
mövcuddur. Fars körfəzi regionunda Səudiyyə Ərəbistanı - ABŞ-ın ən yaxın müttəfiqi -
ən antidemokratik ölkədir, ABŞ-ın əsas əleyhidarı olan İran isə əksinə, bölgənin ən 
demokratik ölkəsidir. 
 
Qərbin təsiri 
 
İnsan ləyaqəti anlayışı üzərində köklənən liberal demokratiya Qərb sivilizasiyasının 
məhsuludur, bu səbəbdən belə bir mülahizə də mövcuddur ki, Qərbdən kənarda liberal 
demokratiyanın qurulması mümkün deyil. Əslində isə Yer üzündə mövcud olan hər bir 
sivilizasiyada azı bir demokratik ölkə mövcuddur. Yəni, liberal demokratiyanı lokal, 
qeyri-qərb mədəniyyətləri ilə uzlaşmayan quruluş saymaq olmaz. Hərçənd, qeyri-qərb 
cəmiyyətləri tərəfindən liberal demokratiyanın, yaxud seçkili demokratiyanın 
qavranılması səviyyəsi Qərbin onlara təsirinin səviyyəsindən asılı olur. Hakimiyyət və 
idarəetmə orqanları qismən açıq və ədalətli seçkilər vasitəsilə formalaşdırılan 39 ölkədə 
siyasi və vətəndaş azadlıqları tam şəkildə təmin olunmayıb. Onlardan onu Latın 
Amerikasının, səkkizi Afrikanın, beşi pravoslav-xristian aləminin, beşi isə islam 
dövlətlərinin payına düşür. Həmin ölkələrdə heç də həmişə seçkili demokratiya liberal 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
211 
demokratiyaya keçid mərhələsi rolunu oynamır. Məsələn Hindistan, Türkiyə və Şri 
Lankada (təbii ki, başqa nümunələr də göstərmək olar) hələ yarım əsr bundan öncə 
seçkili demokratiya qurulub, lakin buna baxmayaraq indi də bu ölkələrdə vətəndaşların 
hüquq və azadlıqları yetərincə təmin olunmur. 
Dünyanın nəhəng sivilizasiyaları istər Qərb mədəniyyəti ilə oxşarlıq səviyyəsi 
baxımından, istərsə də Qərbin onlara təsiri səviyyəsi baxımından bir-birindən ciddi 
şəkildə fərqlənir. Şübhəsiz ki, Latın Amerikasını Qərblə bağlayan tellər daha sıxdır və 
bəzi mülahizələrə görə Latın Amerikası Qərb sivilizasiyasına aid edilə bilər. Pravoslav 
aləmi ilə qohumluq daha qədim və daha problemlidir. Afrikada Qərbin hökmranlığı qısa, 
təsiri isə, Cənubi Afrika istisna olmaqla xeyli dərəcədə məhdud olub. İslam aləminə 
gəlincə, Qərbin buradakı müxtəlif dövlətlərə təsirinin səviyyəsi müxtəlif olsa da, həmin 
regionun özəyi olan ərəb dünyasında bu təsirin məhdudluğu qeyd edilməlidir. Çindəki 
durum da təqribən eynidir. Ümumilikdə, qeyri-qərb cəmiyyətlərində seçki 
demokratiyasının və liberal demokratiyanın qavranılması səviyyəsi Qərbin bu ölkələrə 
təsirinin dərəcəsindən asılı olub. 
Demokratik inkişaf o zaman başlayır ki, siyasi liderlər ona təkan verməyi özlərinin 
maraqlarına uyğun saysın və ya bunu özlərinin borcu bilsinlər. Lakin dünyanın bir çox 
bölgələrində belə elitalar mövcud deyil. İslam ölkələrinin əksəriyyətində avtoritar 
iqtidarlar vəziyyət üzərində tam nəzarətə malikdirlər və demokratik dəyişikliklərə cüzi də 
olsa maraq göstərmirlər. İslam aləmindəki azsaylı demokratik dövlətlərdə isə başçılar 
qeyri-demokratik idarəetmə üsullarından istifadə edir və seçkili demokratiyadan liberal 
demokratiyaya keçidə maraq göstərmirlər. Diqqətəlayiq məsələlərdən biri də odur ki, 
fundamentalist rejimlərin mövcud olmadığı əksər ölkələrdə fundamentalist hərəkatlar 
müxalifət düşərgəsində əhəmiyyətli, bəzənsə aparıcı rol oynayır. Liberal-demokratik 
müxalif qruplaşmaların formamalaşmaması nəzərə çarpır. Fuad Əcəmi demişdi ki, "bütün 
islam rejimlərində liberalizmdən və milli burjuaziya ənənələrindən yazmaq , ümidsiz 
vəziyyətdə nəsə eləməyə çalışan, lakin heç nəyə nail olmayan insanlar haqda nekroloq 
yazmağa bərabərdir". Digər tərəfdən, hamı tərəfindən dərk edilir ki, demokratiya qüdrətli 
vətəndaş cəmiyətinə arxalanmalıdır. Hazırda islam ölkələrində belə vətəndaş cəmiyyəti 
qurulmaqdadır, lakin bu, dünyəvi, yaxud liberal deyil, fundamentalist vətəndaş 
cəmiyyətidir. 
Çində və bir çox Asiya ölkələrində elitalara liberal demokratiya lazım deyil. Hətta bəzi 
Qərb alimləri sübut edirlər ki, Asiya "qeyri-liberal demokratiyanın" vətənidir, elə bir 
mədəni irsin daşıyıcısıdır ki, burada insan hüquqlarına yox, insanın davranışında dövlətin 
və qanunların marifləndirici və tənzimləyici roluna xüsusi önəm verilir. Çində siyasi 
liderlərin demokratiyaya ciddi müvaqimət göstərmələri müşahidə olunur. Yeni burjuaziya 
bir qayda olaraq dövlətlə o qədər sıx tellərlə bağlıdır ki, dövlət hakimiyyətinə etirazını 
bildirmək iqtidarında deyil, tələbələr və digər dissidentlər isə stabil sosial bazaya malik 
deyillər. Dövlətin səlahiyyətlərini məhdudlaşdıra bilən insan hüquqları anlayışı Şərqi 
Asiyada zəif inkişaf edib. O qədər zəif ki, burada insan hüquqlarının dövlətdən 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
212 
qaynaqlandığını düşünürlər. Fikir ayrılığı və rəqabətə deyil, həmrəyliyə və əməkdaşlığa 
üstünlük verilir. Nizam-intizamın təmin edilməsi və ierarxiyaya rəğbət təməl dəyərlər 
kimi qəbul edilir. İdeyaların, qruplaşmaların və partiyaların toqquşması bir qayda olaraq 
təhlükəli hesab olunur. Bu səbəbdən Asiya cəmiyyətlərində müəyyən səviyyədə olan və 
öz xüsusiyyətinə görə seçim situasiyasının deyil, kompromisin əldə edilməsinə 
hesablanan seçkili demokratiya Qərbdəki seçkili demokratiyadan əhəmiyyətli dərəcədə 
fərqlənir, Qərbdən fərqli olaraq liberal institutlara və prosedurlara söykənmir. 
 
Demokratikləşmə strategiyası 
 
Məsələnin praktik tərəfi isə belədir: Üçüncü dalğanın bu pilləsində demokratiyanın 
inkişafı və yayılmasında maraqlı olan insanlar öz qarşılarına dünyanın 50-dən çox qeyri-
azad və hər hansı demokratik idarəçilik formasına malik olmayan ölkəsində seçkili 
demokratiyanın qurulması vəzifəsini qoymalıdırlarmı? Bəlkə, əsas vəzifə artıq seçkili 
demokratiya sistemi qurulmuş cəmiyyətlərin liberal demokratiyaya keçidinə dəstək 
verməkdən ibarət olmalıdır? Təbii ki, müəyyən dərəcədə bu işlərin hər ikisinin eyni 
vaxtda görülməsi məqsədəuyğun və zəruridir. Lakin mən düşünürəm ki, indiki məqamda 
seçkili demokratiyaların liberal demokratiyalara transformasiyasına daha çox diqqət 
yetirilməlidir. Bu işə bir neçə ölkəsində liberal demokratiyanın artıq kök saldığı və on 
ölkəsində seçkili (qeri-liberal) demokratiya sisteminin mövcud olduğu Latın 
Amerikasından başlanılmalıdır. 
Latın Amerikasının seçkili-demokratik idarəetmə formaları "nümayəndəli", "tabe 
etdirən", "məhdudlaşdıran", "korporativ" və "kvazidemokratik" adlandırılır. Hərçənd, 
Latın Amerikasının mədəniyyəti Qərb mədəniyyətinə olduqca yaxındır. Bu bölgənin 
insanları Qərb dillərində danışır və onların böyük əksəriyyəti katolikliyə ibadət edirlər 
(protestantların sayı da artmaqdadır). Əhalinin miqrasiyası və ticarətin inkişafı Latın 
Amerikası ilə Şimali Amerika arasında sıx əlaqələr yaradır. Latın Amerikası ölkələrinin 
böyük əksəriyyəti iqtisadi baxımdan orta iqtisadi inkişaf səviyyəsindədədir. Latın 
Amerikasındakı elitalar digər qeyri-qərb ölkələri ilə müqayisədə Qərbin liberal 
demokratik dəyərlərini daha çox bölüşürlər. Bütün bu amillər icra orqanları tərəfindən 
hakimiyyətin qəsb edilməsinə müqavimətin gücləndirilməsini və əsas vəzifə kimi Latın 
Amerikasında seçkili demokratiyanın liberal demokratiya ilə əvəzlənməsini əsas məqsəd 
kimi qarşıya qoyulmasını diktə edir. Elə həmin məntiqə əsaslanaraq, bu siyahıda ikinci 
olaraq pravoslav ölkələri nəzərdə tutulmalıdır. 
İkinci vacib məsələ liberal demokratiyalar arasında birlik hisslərinin formalaşdırılması və 
onlar arasında əməkdaşlıq formalarının təkmilləşdirilməsidir. Bu məqsədə çatmaq üçün 
vasitələrdən biri həmin ölkələrin əksəriyyətində dövlət və digər institutlar tərəfindən 
maliyyələşdirilən və fəaliyyətini demokratiyanın yayılmasına yönəldən fondların 
yaradılmasıdır. Üçüncü dalğanın gedişatında artıq ABŞ-da Milli Demokratiyanı Himayə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
213 
Fondu, Böyük Britaniyada isə Demokratiya üçün Vestminister Fondu təsis edilib. Digər 
Qərb demokratiyaları da belə institutların yaradılması istiqamətində fəaliyyət göstərirlər. 
Bu institutların öz səylərini daha yaxşı əlaqələndirməsi və onların istər öz milli 
hökumətlərinə, istərsə də beynəlxalq təşkilatlara demokratik inkişaf naminə daha effektiv 
təsir göstərə bilmək məqsədilə, beynəlxalq assosasiyalarda birləşməsi olduqca səmərəli iş 
olardı. Uzun illər bundan öncə - hələ mən Ağ Evdə Karterin administrasiyasında 
çalışarkən, biz bütün dünyadakı demokratik hökumətlərin və demokratik hərəkatların 
görüşünü təşkil etmək və dünya miqyasında demokratiyaya dəstək məsələlərini müzakirə 
etmək barədə məsləhətləşmələr aparırdıq. Lakin o zaman bizə elə gəldi ki, bu layihənin 
vaxtı hələ yetişməyib və biz bu fikirdən vaz keçdik. Başı bir çox digər işlərlə qarışıq olan 
hökumətin belə bir yeniliyin məsuliyyətini öz üzərinə götürməsi çətin məsələ idi. İndi, 
Üçüncü dalğanın başlanğıcından iyirmi il keçdikdən sonra həmin layihənin reallaşması 
üçün daha əlverişli şərait yaranıb. Mən düşünürəm ki, özəl təşkilatlar bütün dünyada 
demokratiyanın yayılması məqsədini daşıyan, eləcə də ayrıca bir ölkədə demokratik 
institutların və prosedurların təkmilləşdirilməsinə çalışan təşkilat və hərəkatların 
beynəlxalq assosiasiyasının yaradılmasına başlamalıdır. Artıq Komintern yoxdur. İndi 
Deminternin zamanı gəlib. Belə bir assosasiyanın yaradılması insan azadlığının 
genişlənməsinə dair 23 il öncə Mario Soareşin liderliyi ilə başlamış möhtəşəm dalğanın 
qüwətlənməsi və davam etməsi istiqamətində böyük addım olardı. 
 
Çevirəni: Mustafa Hacıbəyli 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
214 
Selincerin özü - «Çovdarlıqda uçurumdan qoruyan» 
 
   Yanvarda doğulub, yanvarda da vəfat etdi - 91 yaşında. Onu məşhur edən romanından 
çox danışdığım iş yoldaşımız Aliyəyə dəfələrlə söz vermişdim ki, oxuması üçün o kitabı 
mütləq gətirəcəyəm. Hər dəfə vədimə xilaf çıxanda, növbəti günü ―sabah mütləq kitab 
səndədir‖ nidamın Aliyənin də yadına düşməməsinə çalışıram. Və budur, otağımızın 
qapısı soyuq qış günündə açılır və onun günahlandırıcı sözlərini eşidirəm. ―Selincer də 
öldü, amma hələ də onun kitabını gətirib çıxarmırsan‖. Bu sözlərdən sonra qapının 
örtüldüyü bir dəqiqəlik «kadr» fonunda 12 yaşımda həmin əsəri oxuduğum vaxtdan kitabı 
nə üçün Aliyəyə verməməyimin elə Selincersayağı səbəbinə qədər, sürətlə sayrışan, bir 
filmə sığacaq kadrları yaşayıram.  
      Bu kitabı 12 yaşımda Bakıda - indi mövcudluğuna rast gəlmədiyim böyük bir kitab 
mağazasından almışdım.  Kitablarıma hətta kimsənin toxunmasına belə qadağa 
qoymuşdum. Həmin vaxt isə ―Çovdarlıqda uçurumdan qoruyan‖ romanı kitablarımın 
şahına çevrildi. 
   Bir gün qardaşım başımdakı papağa işarə edib, lağla ―guya sən Holdensən?!‖ deyəndə 
başa düşdüm ki, kitablarımla bağlı qoyduğum qadağa pozulub. Onu da başa düşdüm ki, 
Selincerin qəhrəmanını ideallaşdırmaq bir yana, onun özünə çevrilmişəm. Əsərdə bir 
dollarını papağa verən gənc Holden onu başına necə qoyursa, mən də elə edir, üstəlik 
hətta orta məktəbdə də, evdə də davranışlarım tam ona bənzəyirdi. Elə də mənim 
Holdenə çevrildiyimi görməyə nə var - özümdən başqa bunu hamı görürmüş. Bu gün də 
qardaşımla söhbətimiz Selincerdən keçə bilir və illərdir aydınlaşdıra bilmirəm, onun 
gizlicə oxuduğu bu əsərin qəhrəmanına mənim daha çox oxşadığıma o vaxt paxıllıq 
edibmi? Axı, hansısa yeniyetmənin Selincerin məşhur romanını oxuyub da əsərin 
qəhrəmanı Holdenə oxşamaq istəyi qarşısıalınmazdır... 
   Holden məni məktəbdə ən yaxşı inşa yazarına çevirdi. Əsərdə inşa yazmalı olan oğlan 
qos-qoca mövzuları qoyub qəribə bir mövzu seçir. Qardaşının boks əlcəyindən yazır. 
Onun təsirli inşası əslində hər şeyə tam fərqli baxmağı öyrədir. Fərqli baxa biləcəksənsə, 
deməli, fərqli yazacaqsan. Selincer bu əsərinin şöhrətindən qaçaraq təkliyə çəkilmişdi. 
Amma onun qəhrəmanı mənə o qədər doğma idi ki, fikirləşirdim yazıçıyla görüşmək 
nədir, hətta o, məni çox yaxşı tanıyacaq, bəlkə də gəlməyimi gözləyir. Selincerli 
kadrlarımı bir filmə sığışdıra bilərəm - bir yazıya yox. Əslində mən əsəri elə yalnız bir 
dəfə oxumuşam. Amma yaddaşıma sətir-sətir köçüb. Kitabı saxlamaq isə mənə lazım 
olmadı. 3 aydı bu kitabı Aliyəyə verə bilmirəm ki, əslində 12 yaşımdan sonra o məndə 
yoxdur. Amma əsər haqqında, bəlkə də, minlərlə adama danışmışam və tam əminəm; kim 
ki, harda ki, o kitabı görüb dərhal oxumağa başlayıb. 
   O vaxt əsəri rahatlıqla həzm etməyimdə yüksək tərcümənin rolunu bilmirdim, eləcə 
tərcüməçinin adını - Tehran Vəliyev imzasının olduğuna fikir də vermirdim. Əslində, 
kitabın üzərindəki yazıçı adının Selincer olduğu da mənə lazım olmamışdı. Mənim üçün 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
215 
yalnız Holden vardı. İllərdir Tehran müəllimdən bu əsərin tərcüməsi ilə bağlı soruşmaq 
istədiklərimi - onu tez-tez görməyimə baxmayaraq - soruşa bilmirəm. Necə ki, illərdir 
―Çovdarlıqda uçurumdan qoruyan‖ əsəri haqqında yazmaq istəyimi həmişə nədənsiz 
təxirə salıram. Bu yazı isə artıq əbədi təkliyinə köçmüş yazıçı haqqında sadəcə məlumat 
xarakterlidir. Bəlkə də, Selincer qəhrəmanının arzuladığı bir yerdə bir işlə məşğuldur. O 
arzunu insanlar öz cəmiyyətlərində onu arzulamırlar ki, buna gülərlər. Arzunun nədən 
ibarət olduğunu bilmək üçünsə özünüz əsəri oxusanız, yaxşıdır. 
    
Qəhrəmanına xəyanət etməyən yazıçı 
    
   Selincer yəhudi atanın ailəsində Nyu-Yorkda dünyaya göz açıb. Anası isə irlandiyalı 
katolik idi. Karyerasına Nyu-York jurnallarına kiçik hekayələr yazmaqla başlamış yazıçı, 
―Banan ovu üçün mükəmməl gün‖ hekayəsi ilə məşhurlaşır. Təhsilini isə ona şöhrət 
gətirmiş ―Çovdarlıqda uçurumdan qoruyan‖ əsərində Pencey kolleci kimi təsvir etdiyi 
Milli Hərbi Akademiyada alır. Ümumiyyətlə, Selincer təhsildə həmişə müəllimləri 
tərəfindən ən müvəffəqiyyətsiz tələbə kimi qiymətləndirilib. İkinci Dünya müharibəsində 
hərbi rütbə ilə ABŞ-ın 4-cü piyada diviziyasının tərkibində xidmət edir. Həmin vaxt 
Heminqueylə rastlaşır. Xəsarət almasa da, müharibə ona psixoloji zərbəsini vurur. 
Müharibə bitdikdən sonra xəstəxanaya düşməsinin səbəbinin bununla bağlı olduğunu 
Heminqueyə məktubunda yazır. 
   Nəhayət, 1951-ci ildə ―Çovdarlıqda uçurumdan qoruyan‖ romanı nəşr edilir. Hələlik 
sakitlikdir. Tənqidçilər romana tərəf diqqətlərini belə çevirmirlər. Tufan qəfildən qopur. 
Oxucu sayı sürətlə artır, tənqidçilərin analitik yazıları mətbuatı bürüyür. Bir sözlə, Martin 
İdeni sarsıdan, Selincerin özünü isə cəmiyyətdən təcridə aparan şöhrət qapını açır. 
Roman, mühakimə qabiliyyəti cəmiyyətin ümumi fikrindən fərqli inkişaf etmiş bir uşağın 
- Holden Kolfieldin dilindən yazılıb. Romanda bəzi jarqon sözlərindən istifadə 
edildiyindən əsər müəyyən ölkələrdə qadağan edilib. Hətta indinin özündə də 
demokratiyanın məbədi adına iddialı ABŞ-ın bir çox kitabxanalarına bu kitab götürülmür. 
Hələ də xüsusilə orta məktəb və liseylərdə bu əsəri oxumağa icazə verilmir. Amma 
məsələ burasındadır ki, ən çox qadağan edilən bu əsər hələ də ən çox oxunan bir roman 
olaraq qalır. 
   Selincer sonralar nə qədər əksini isbatlamağa çalışsa da, tənqidçilər əslində Holdenin 
insana baxışının məhz yazıçının öz dünyagörüşü olduğunu qəti şəkildə yazırdılar. Eyni 
zamanda bu, əsərin qəhrəmanının yaşadığı hadisələrə də şamil edilirdi. Qərar qəti idi, 
Holden Selincerin özüdür ki var. 
   Bu romandan sonra yazıçının daha bir neçə kitabı nəşr edilir. Lakin söz açdığımız 
romanın şöhrəti onu hər yerdə təqib edir. Selincer məhz cəmiyyətin onun şəxsiyyətinə 
olan maraq və diqqətindən qaçmağı qət edir. Nyu-Yorkdan Hampshireyə köçür və öz 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
216 
ətrafında informasiya blokadası yaradır. Bu isə onun şöhrətini artırmaqla bərabər, xüsusi 
maraq dairəsində saxlayır.  
   1965-ci ildən bu yana heç bir əsərini çap etdirməyən yazıçı, hansısa əsərinin yenidən 
nəşrini də hüquqi yollarla əngəlləməyə çalışır. İş o yerə çatır ki, birgə xatirələri 
ictimaiyyətin diqqətinə çatdırdıqları üçün sevgilisini və doğma qızını ətrafından təcrid 
edir. Selincerin hamıdan qaçmasının səbəbini isə məhz Holdenin düşüncələrində 
axtarmaqdan başqa yol qalmır. Əsərdə piano çalan qıza baxaraq düşünən Holdenin 
fikrindəki budur:  
   «Əgər mən də bir pianoçu və ya aktyor olsaydım və bu giclər mənim də fövqəladə 
birisi olduğumu düşünsəydi, bu vəziyyətimə nifrət edərdim. Məni alqışlamalarını belə 
istəməzdim». Holden belə düşünürdü, Selincer isə məşhurluğunda bu addımı atır, 
cəmiyyətdən uzaqlaşır. 2000-ci ildə ikinci arvadından olan qızı Klaranın memuarında 
atasının qəribə hərəkətlərindən söhbət açılır. Memuar Selincerin hələ də yeniyetmə 
Holden olaraq qaldığını göstərir... 
    
Boks əlcəyi. Hollivud ssenarisi 
    
   Əsər yeniyetmə Holdenin həyatının cəmi 3 günündən bəhs edir. Hadisələr onun 
oxuduğu kollecdən qovulmasıyla başlayır. Buna qədər isə daha bir neçə məktəbdən 
qovulmuş yeniyetmə ailəsi ilə üz-üzə gəlməmək üçün bu dəfə faktı gizlədir. Əvvəlcə 
keçmiş müəllimi Spenserin yanına gedir, amma müəllimin danışıqlarından bezib kollec 
yataqxanasına qayıdır. Burada isə qızların sevimlisi olan Stradlaterlə mübahisəsi 
düşdüyündən yataqxananı da tərk edir. 
   Nyu-York küçələrini sərxoş halda dolaşan Holden tanışları ilə rastlaşır. Hər kəsin süni 
səmimiyyətini görüb nifrət edən yeniyetmə hoteldə otaq tutur və bir qadını bura dəvət 
edir. Lakin son anda əlavə pul ödəyərək qadınla əlaqədən imtina edir. Holden əsər boyu 
nə isə axtarır, hətta zen-buddizm fəlsəfəsinə yön çevirir. Öz cəmiyyətinin ideologiyası ilə 
bu fəlsəfəni qarşılaşdırır, Şərq-Qərb dəyərlərinin sintezində nicat axtarır. Sonra köhnə qız 
dostu Sallini konki sürməyə dəvət edən oğlan axırda onu da təhqir edir. Holden Yeni il 
gecəsi ona pul vermiş kiçik bacısını görmək üçün gizlicə evə yollanır. Müəllimi olmuş 
Antolinin evinə böyük ümidlərlə yollanan yeniyetmə onunla görüşdən sarsılaraq 
gecəyarısı buranı tərk edir və qərara alır ki, ümumiyyətlə insanlarla əlaqə saxlanıla 
bilinməyən bir məkanda yaşamaq lazımdır. Bu planı yerinə yetirməzdən əvvəl isə o, tək 
səmimi gördüyü insana - kiçik bacısına borclu olduğu pulu verməlidir. Bacısına tez-tez 
əsəbiləşsə də, məsumluğuna görə yeganə hörmət etdiyi adam da elə odur. Bacısı isə 
Holdenlə birgə getməyə - cəmiyyətdən uzaqlaşmağa hazırlaşır. Holden bacısına pis 
nümunə olduğunu düşünərək heç yerə getməyəcəyini söyləyib onu əyləncəli parka aparır. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
217 
Bacısının burada necə əyləndiyinə tamaşa edən Holden, özünü o qədər xoşbəxt hiss edir 
ki, hətta sevincdən ağlamaq istəyir. 
   Roman payızda Holdenin yenidən məktəbə gedəcəyi proqnozu ilə bitir. 
   Əsərdə adıçəkilən Alli isə Holdenin kiçik yaşlarında ölən qardaşıdır və bu ölümün 
yeniyetməyə necə təsir etdiyi üzə çıxır. Holdenin qardaşının boks əlcəyinə yazdığı inşa 
əslində həzin bir xatirə mövzusudur. Böyük qardaşına isə Hollivuda ssenarilər yazdığına 
görə nifrət edir. Onun fikrincə, pul qarşılığında yazı, yalandan ibarət ola bilər. Elə gözəl 
pianino ifaçısı olan qıza da bu baxımdan yanaşır. Əsər boyu yeniyetmə oğlanın 
qarşılaşdığı adamlara qəribə münasibəti və mülahizələri ilə tanış oluruq. Məsələn, 
təsadüfən məktəb yoldaşı Ernestin anası ilə qatarda rastlaşır. Oğlundan zəhləsi getsə də, 
var gücü ilə Ernestin necə yaxşı adam olduğunu sübut etməyə çalışır. Taksi sürücüsüylə 
qışda ördəklərin hara uçduqları haqqında uzun-uzadı söhbət edir. Onun kollec, ailə, 
insanlar haqqında yanaşmaları yeniyetmə fəlsəfəsi ilə yanaşı, əslində həm də real 
mənzərədən doğur - insanlar səmimi deyil. 
    
Son 
     
   Bu əsərdən sonra Selincerin başqa əsərləri də kitab şəklində nəşr olunur və bu kitablar 
da satışına görə fərqlənir. Fikrimcə, həmin əsərlərin də bazasında əslində Holdenin daha 
da inkişaf edən baxışlarıdır. Bir də, Holden hardasa cəmiyyətə yenicə boylanan 14-16 
yaşlı yeniyetmələrin psixoloji və mənəvi böhrana daha həssas olduğunu obraz kimi 
nümayiş etdirir. Cəmiyyəti müşahidə etmək və özünəqapanmaq illəri. Bax, buna görə də 
yeniyetmələrlə səmimi olun, onların hər biri potensial Holdendir. 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
218 
Haruki Murakami. Yaponun imtinası 
 
 
      Haruki Murakami 1949-cu ildə Yaponiyanın Kyoto şəhərində dünyaya gəlmişdi. 
Atası bütpərəst keşiş, anası ədəbiyyat müəllimi olan Haruki erkən yaşlarından ədəbiyyata 
meyil göstərib. Tokionun Vaseda Universitetinin ədəbiyyat fakültəsini bitirmiş yazıçı 
təhsil illərində üslubların dərin sirlərini öyrənib və gənc yaşlarından kitablara, xüsusən 
Qərb ədəbiyyatına meyil göstərib. Tale yollarında nicat ümidi ilə yaşayan Murakaminin 
qəhrəmanları sanki daimi axtarışdadırlar. Onun qəhrəmanlarını ilk baxışdan sanki hər 
hansısa eyniyyət, ortaq məqsəd axtarışı birləşdirirmiş təəssüratı yaradır. Fəlsəfi-psixoloji 
janrın banilərindən sayılan Haruki Murakami 20-ci əsr ədəbiyatında özünü 
istiqamətləndirməyi tam mənasında bacarmışdır. 
    
İlk əsərdəcə uğur və beysbol 
    
   İlk əsəri olan "Pinbol-1973" 1985-çi ildə işıq üzü görür və bir vizit kartı kimi onun 
adını müasir dünya ədəbiyyatına yazdırır. Elementar əşya və hadisələrdən dərin fəlsəfi 
məna çıxarması Murakaminin dünyada məşhur olmasının səbəblərindən biridir. 
Maraqlıdır ki, yazıçı "Pinbol-1973" əsərini 29 yaşında - beysbol matçını izləyərkən 
yazmağa qərar verib. Kiçikhəcmli "Tonu Takitani" əsərini isə həyat yoldaşı ilə Havay 
adalarını səyahət edərkən bir dollara aldığı, üstündə iri "Tony" yazısı olan sevimli 
köynəyindən və İkinci Dünya müharibəsi dövründə yaşamış musiqiçi Şizaburo 
Takitaninin həyat yolundan ilhamlanaraq ərsəyə gətirmişdir. İlk baxışdan uyğunsuzluq 
təşkil edən iki məfhum, digər tərəfdən isə ərsəyə gəlmiş gözəl əsər. Lakin yazıçını 
dünyaya tanıdan və özü haqda gen-bol danışdıran kitabı 16 dilə çevrilmiş "Qeyri-
mümkünün mahnısı‖ olmuşdur. 1995-də nəşr olunan "Zemberək quşu" kitabı isə növbəti 
il Yomiuri Ədəbiyyat Mükafatını da qazanmışdır. 
    
Sürrealist 
    
   Haruki Murakaminin bir çox əsərlərində sürrealist ideyaların qabarıqlığı aydın görünür. 
Yazıçı bir çox müsahibələrində bildirir ki, bəzən əsərlərinin nikbin və ya bədbin sonluqla 
bitməsinə qərar verə bilmir. Onun fikrincə, hər kəs reallığı onun əsərlərindən istədiyi, 
gordüyü formada tapmış ola bilər. Murakami qeyd edir ki, bir çox hallarda yazmağa 
başlayarkən, əsərin mövzusunu belə əvvəlcədən qərarlaşdırmır və ya bir mövzuda 
yazarkən qələmi onu tamamən başqa istiqamətə yönəldir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
219 
   Yazıçının "Norveç meşəsi" əsərində həyat yolu, xüsusilə də tələbəlik dönəmi qiyabi 
təsvir olunur. Bu dönəmdə yazıçının keçirdiyi hisslər, yaşadığı haqsızlıqlar, cəmiyyətin 
əyər-əksikləri açıq-aydın göstərilir. Müəllif əsərlərində psixologiya, fəlsəfə, detektiv, 
elmi-fantastika kimi janrların sintezini yaratmaqla, kütləvi oxucu rəğbətini qazanmışdır. 
O, realist yapon yazıçılarını nəzərdə tutaraq deyir: 
   "Onlar cavabları və gəlinən nəticələri sevirlər, lakin mənim hekayələrimdə bunlar 
yoxdur. Mən hekayələrimi hər cür nəticəyə açıq buraxmaq istəyirəm. Hesab edirəm 
oxucularım bunu anlayırlar". 
    
Qərb 
    
   Yazıçının mürəkkəb ziddiyyətli düşüncələri, şərqli yazıçının Qərb dünyagörüşü 
çoxlarının marağına səbəb olur. Vətənində Murakami hər zaman qeyri-adiliyə aludə, 
(bunu fəlsəfi-psixoloji romanlarında da əks etdirir) həm Qərb, həm Şərq oxucusunu 
qazanmağı bacaran, daimi həqiqət axtarışında olan, yüksək mənəvi və fəlsəfi dəyərlərlə 
zəngin ədib kimi tanınır. Təkcə ―Vəhşi qoyun təqibi‖ hekayəsini oxumaqla yazıçının 
dünyagörüşünün fərqliliyi üzə çıxa bilər. Hekayə məkanını Yaponiyadan götürür, 
qəhrəmanları yapondur, amma ortada yaponlara xas kimono geyən, geyşalar, bonzai kimi 
şeylər yoxdur. Əksinə, burada 20-30 yaşlardakı oxuculara ‗Sistemə uyğun gəlməyi rədd 
edən bir inkarçı‖ yazıçının qərbpərəst duyğuları hiss olunur. 1968-69-da ölkəsindəki 
tələbə hərəkatının iştirakçısı olan, hər hansı bir şirkətə və ya sistemə aid olmadan, 
müstəqil yaşamağı seçən Murakaminin ənənələrə bağlı yapon cəmiyyətində müstəqil 
yaşamaq istəyən gənclər tərəfindən sevilərək oxunması təəccüblü deyil. 
   "Murakami amerikan romanları yazan bir yapon yazıçısıdır" qənaəti də elə onun bu tip 
fikirlərindən doğur. Bu ―amerikalılıq‖ isə, əslində, Murakaminin əsərlərində alışdığımız 
ənənəvi yapon həyat formasının təsvir edilməsi ilə daha çox bağlıdır. Murakaminin 
qəhrəmanları ənənəvi yapon romanlarındakı qəhrəmanlardan fərqlidir. Onlar müstəqil, 
xəyal qurmağı sevən, ağıllı, amma içinə qapalı, yaşadıqları cəmiyyətdən ayrı dayanma 
meylində olan və ailə, sədaqət, işçi əxlaqı kimi ənənəvi yapon dəyərlərini mənimsəməyən 
kəslərdir. Murakaminin özü isə deyir: 
   "Anamla atam daim yapon ədəbiyyatından bəhs edirdi. Buna nifrət edirdim. Ona görə 
xarici ədəbiyyatı - Çexovu, Dostoyevskini, Floberi, Dikkensi oxuyurdum. Daha sonra 
yüngül amerikan romanlarına maraq saldım, detektiv hekayələri, elmi-fantastik romanları 
oxumağa başladım‖. 
    
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
220 
Caz və ədəbiyyat 
    
   Murakami heç bir zaman Qərb mədəniyyətinə, xüsusilə musiqisinə heyranlığını 
gizləməyib. Musiqi onun həyatında və əsərlərində əhəmiyyətli bir yer tutur. Murakami 
uşaqlığından əldə etdiyi tranzistorlu radiosuyla Elvisi, Boysu, Bitlsi dinləyərkən istirahət 
etdiyini belə izah edir: "Bu həyəcanverici aləm mənim həyatımın bir parçası oldu‖. 
   Hələ tələbəykən o, caz-kafe də açır, caz barədə məqalələr də yazır... 
   Murakami caza sevgisinin yaradıcılığına təsir etdiyini bildirir. 
   ―Davamlı bir melodiya axtarışındayam. Başladığımda, bəzən dayana bilmirəm. Bu 
suyun qaynaqdan çıxması kimi bir şeydir. Təbii, asan bir şəkildə ortaya çıxır. Caz 
musiqisini çox diqqətli və sıx bir şəkildə dinlədiyim üçün bu ritm faktı mənim bir 
parçama çevrilir. Roman və hekayələrimi yazarkən də bir ritmi hiss edirəm". 
    
«Kafka sahildə» 
    
   ''Dünyada bu qədər çox boş yerlər olduğu halda, var ola biləcəyin, sənə bəs edəcək 
kiçicik bir yer belə tapa bilməzsən. Səsləri axtardığın halda, qarşına çıxan səssizlik olur. 
Səssizliyi arzuladığında isə dayanmaq bilməyən uğultu başlar. Bu səs, zamanı gəldikcə, 
sənin beynindəki gizli düyməni basar''. (―Kafka sahildə‖ romanından) 
   Haruki Murakaminin "Kafka sahildə" romanı üzvi surətdə bir-birinə bağlı insan 
hekayələrindən ibarətdir. Özünə Kafka adı qoyan 15 yaşlı Tamura bir gün evdən qaçır. O 
hələ ibtidai məktəb şagirdiykən atasının beyninə pıçıldadığı nəsihətlərdən çox uzaqlara 
qaçmağı qarşısına məqsəd qoyur. Lakin qaçdığını zənn edərkən nəsihətlər daim onu təqib 
edir. Qaçışdan sonra o, Kavamura kitabxanasına gedib daim kitab oxuyur. Bir müddət 
sonra kitabxanada vəzifəli, normal cinsi mənsubiyyəti olmayan Oşimayla tanış olur.. 
Oşima, Kafkanın içində olduğu çarəsiz vəziyyəti və lənətləndiyini anlaya bilən yeganə 
insandır. O, Kafkanın kitabxanada işə götürülməsini təmin edir. Gənc Kafka ani surətdə 
əsəbi vəziyyətə düşə bilir. 
   Nakata adlı yaşlı bir adam pişiklərlə danışma qabiliyyətinə malikdir. Gündəlik həyatda 
insanlarla qura bilmədiyi ünsiyyəti pişiklərlə qurmaqdadır. Onun günlərlə şüursuz 
qalmasına səbəb uşaqkən yaşadığı və açıqlaya bilmədiyi bir hadisədir.  
   Bu bir-birindən ayrı iki qəhrəmanın həyatı romanın bir yerində sirli bir cinayətlə 
kəsişir: bıçaqlı Nakatadır, əlləri qana bulaşan isə kilometrlərlə uzaqda olan Kafka. 
    
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
221 
Murakami qaçışda 
    
   Murakaminin həyatı illərinə nəzər saldıqda, təsəvvürümüzə daim qaçış vəziyyətində 
olan adam gəlir. Yazıçının fikirincə, insan iki ildən çox olmamaqla bir yerdə 
yaşamamalıdır. O özü bu fikrinə əməl edir. Murakaminin bu yanaşmasının bilvasitə öz 
əsərlərində də əks olunduğunu söyləyə bilərik. "Yaponiyada yaşayarkən yapon 
cəmiyyətini o qədər də sevmirdim və ölkə xaricinə çıxmaq istəyirdim". 
    
Bu ―qaçışlar‖ ona həm də əsərlər yazdırır 
    
   1987-ci ildə İtaliya və Yunanıstanda da olan yazar burada əvvəl ―Qeyri-mümkünlüyün 
mahnısını‖, sonra ―Dance Dance Dances‖ romanlarını yazır. ―Qeyri-mümkünlüyün 
mahnısı‖ əsəri metafizik elementləri saxlamayan, sadə bir gənclik və romanıdır. Burada 
naməlum, amma hər şeydə hiss edilən bir həsrət duyğusu hakimdir. Bu kitabla özünü 
«test etmək» istədiyini söyləyən Murakami etiraf edir: 
   "Heç belə real olan, sadə, romantik sayıla biləcək bir əsər yazmamışdım". 
   Yazıçı Yaponiyaya qayıtdığı il bu əsəri 2 milyon nüxsə ilə satılır. Ona bu qədər maraq 
göstərildiyindən narahat olan yazıçı bu dəfə də Avropaya qaçır. 
   Murakami 1990-ci ildə yenidən vətənə dönür və heç nəyin dəyişmədiyinin şahidi olur. 
   "Şər iqtisadiyyatının zirvədə olduğu bir zaman idi və hər kəsin bəhs etdiyi tək şey pul, 
pul, pul idi. Biz belə bir cəmiyyətə nifrət edirik və buna görə Yaponiyada on ay 
qaldıqdan sonra ABŞ-a getdik". 
    Amerikada keçirdiyi günləri isə bu şəkildə ifadə etmişdi: 
   «Ölkə xaricinə çıxdığımda özümdən bir yazar olaraq nə olduğumu soruşmağa 
başladım. Yaponca yazdığıma görə, mən bir yapon yazıçısıydım, lakin şəxsiyyətim nə 
idi?» 
   Bu fikirlə o, az qala dünyanın yarısını gəzib - elə öz əsərləri kimi... 
    
Ştrixlər 
    
   - Yaponiyada yapon olaraq qəbul edilməyən yazıçının öz vətənində təkcə ―Norveç 
ağaçı‖ əsəri 9,2 milyon nüsxə satılıb. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
222 
   - Murakaminin əsərləri dünyanın 30-dan çox dilinə tərcümə olunub. 
   - Yaşayan yapon yazarları arasında dünya dillərinə ən çox çevrilən romançı adını da 
əlində tutan Haruki Murakaminin 5 illik fasilədən sonra üzə çıxartdığı romanı "1Q84" ilk 
gündə 480 minlik satışla qarşılanıb. 
   - «Murakaminin əsərləri oxucuda asılılıq yaradır». (―Independent‖ qəzeti). 
   Nəşriyyat rəhbəri: "Bu inanılmazdır. İnsanlar Murakaminin son romanı üçün ölür" 
   Nəhayət, H.Murakaminin özü: "Mən əcaib hekayələr yazarıyam. Əcaibliyi yazmağı 
sevməyimin səbəblərini bilmirəm. Səhər 6-da oyanıram və axşam 10-da yatıram. Çox 
realist bir insanam. Lakin yazarkən əcaib şeylər yazıram. Bu, çox qəribədir. Mən 
ciddiləşdikcə, yazdıqlarım əcaibləşir. Cəmiyyət və dünya gerçəkləri haqqında yazmaq 
istədiyimdə ortaya əcaib bir şey çıxır. Bir çox insan məndən bunun səbəbini soruşur və 
mən buna bir cavab verə bilmirəm". 
    
Hazırladı:   Sabutay 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
223 
Cavad Heyət 
 
"İslam mədəniyyətinin Qərb mədəniyyətinin inkişafına təsiri" 
 
Qərb mədəniyyəti sözündən məqsədimiz bu gün dünyada hakim olan Qərb maarifi, elm 
və texnologiyasıdır. Bizcə, bunların meydana çıxmağında və inkişafında İslam maarif və 
mədəniyyəti ən böyük rolu ifa edib. Avropa və İslam mədəniyyət tarixlərinə bir baxış 
bizim görüş və fikirlərimizi sübut etməyə kafidir. Biz bu məqaləmizdə daha çox Qərb 
qaynaqlarına, qərbli müəllif və alimlərin yazılarına əsaslanmağa çalışacağıq. 
Bildiyimiz kimi, bugünkü sivilizasiyanın əsası və təməli elmə dayanmaqdadır. Ona görə 
biz İslam dini və məktəbində elmin, alimlərin dəyərini, yerini Qurani-Kərim və Həzrəti 
Məhəmmədin (s) dilindən bəyan etdikdən sonra bugünkü Qərb sivilizasiyasının 
inkişafında müəssər olan İslam maarifindən və nümunə olaraq bəzi islami kəşflərdən 
bəhs edəcəyik. 
İslam dinində bütün xalq və millətlər bir və bərabər sayıldığı halda, alim ilə cahil 
arasında fərq qoyulub. Aşağıda yazdığımız ayə bu məsələni açıq şəkildə ifadə 
etməkdədir: ―Həll yəstəvi əlləzinə yələmunə vəlləzinə la yələmun, həll yəstəvi əlzulimat 
və`nnur, həll yəstəvi əlamai və`lbəsir, am keyfə yəstəian‖. (Alim ilə cahil bir olurmu, işıq 
ilə qaranlıq birdirmi, kor ilə görən bərabər olarmı, (bunlar) necə bir ola bilərlər?) 
Bu mövzuda Türkiyənin böyük şairi Mehmet Akif Qurandan ilham alaraq belə demişdir: 
Heç bilənlərlə bilməyənlər bir olurmu, 
Olmaz ya, biri insan, biri heyvan. 
Öyle isə cəhalət denilən yüz qarasından 
Qurtulmağa əzm etməli başdan-başa millət 
Kafimi, deyil yoksa bu son dərsi-fəlakət. 
Qurani-Kərimin nazil olan ilk ayəsi (İqra) ―Oxu‖ sözü ilə başlayır: ―İkra biismi 
rəbbikə`lləzi xələqu‖ (Yaradan Tanrının adı ilə oxu). Quranda Tanrı qələmə və qələmin 
yazısına and içir. İslam yeganə dindir ki, elm və biliyi ibadətdən də üstün tutur, 
peyğəmbərimizə istinad edilən hədislər bu məsələni gözəl bir şəkildə bəyan etməkdədir: 
Təhsil müqəddəs cihaddır. 
Alimlər Tanrının etimad etdiyi kimsələr və Peyğəmbərlərin varisləridir. 
Elmindən faydalanan alim min zahiddən yeydir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
224 
Elm dərəcəsi ən yüksək dərəcədir. 
Alimlərin mürəkkəbi və şəhidlərin qanı ölçüldü, birinicisi daha ağır gəldi. 
Hər şeyin bir yolu var, cənnətin yolu elmdir. 
Cəhalətdən qorxulu və pis yoxsulluq yoxdur. 
Övlad üçün ən qiymətli miras yaxşı təhsildir. 
Alim ol və ya şagird və ya dinləyici və ya alimin dostu, sakın bunlardan başqa olma ki, 
məhv olarsan. 
Həzrət Əli (ə) bu barədə belə deyib: ―Ən nasu muallim avmutəllimvə`lbaqi kalhiməc‖. 
(Xalq ya müəllim və ya şagirddir, qalanı zir-zibildir). 
Burada bir nöqtəyə işarə etmək lazımdır ki, Qərb dünyasının ərəb mədəniyyəti adı ilə 
adlandırdığı mədəniyyət İslam mədəniyyətidir və bu mədəniyyətin yaranmağı və 
inkişafında iranlılar və türklər, başqa müsəlman millətlərdən daha çox çalışmışlar. (Asəf 
Feyzi, Hindli müəllif). 
İndi İslam və dünya mədəniyyət tarixinə bir ötəri nəzər salaq: 
Bildiyimiz kimi, kağız elm və maarifin əsasını təşkil edən, insanların fikir və 
yaradıcılıqlarını əks etdirmək və çatdırmaq üçün ən əlverişli vasitədir. Kitab və məqalə 
yazmaq, onları xalqa çatdırmaq üçün çox miqdarda və ucuz qiymətdə kağız əldə etmək 
zəruridir. Bu gün ucuz və asan şəkildə avropalıların əlində olan bu qiymətli vəsilə (kağız) 
müsəlmanlar tərəfindən icad olub, Avropaya aparılıb. Əlbəttə, çinlilər miladi 105-ci ildən 
ipək və ya barama qozasından kağız istehsalını öyrəniblər. Lakin ipək sənətinin bahalılığı 
və Çin ilə Orta Asiyaya məxsus qaldığı üçün həmin kağız Avropaya çatdırıla bilməyib. 
Professor Jak Risler – Paris İslam İnstitutunun ustad alimi ―Ərəb mədəniyyəti‖ adlı 
kitabında belə yazıb: ―Şəkkimiz yoxdur ki, ən yaxşı nemətlərdən biri olan kağızı İslam 
Avropaya gətirmişdi. Müsəlmanlar kətan xəmirindən kağız qayırmaq sənətini 
Səmərqənddə öyrəndilər. Sonra Əlcəzair və Misirdə bol olan pambığı onun yerinə 
işlətdilər. Bu şəkildə miladi 712-ci ildə ərəblər tərəfindən vaqe olan Səmərqənd fəthini 
dünyada kağızın yayılma tarixinin başlanğıcı hesab edə bilərik‖.  
İlk kağız istehsal fabrikası 794-də Bağdadda quruldu. Sonra Misirdə və 12-ci əsrdə 
Əndəlüsdə xədiv kağız fabrikaları quruldu. Avropanın qərb məntəqəsi möhtac olduğu 
kağızı bu fabrikalardan təmin edərdi, lakin Şərqi Avropaya kağız Şamdan gələrdi. 
―Mədəniyyət tarixi‖ adlı kitabın müəllifi məşhur Vil Durant bu barədə belə yazır: ―İlk 
kağız fabrikası – ―kargah və atelye‖ 794-də Bağdadda İranlı Əlfəzl Bərməki tərəfindən 
quruldu və kağızqayırma texnikası müsəlmanlar vasitəsilə Siciliya və İspaniyaya aparıldı. 
Oradan İtaliya və Fransaya yol tapdı. Ucuz və çox miqdarda kağız istehsalı bol miqdarda 
kitab tədarükünü asanlaşdırdı. Belə ki, onuncu əsrdə Deyləmilərin vəziri olan Sahib ibn 
İbadın şəxsi kitabxanasında Avropa kitabxanalarının məcmusu qədər kitab var idi. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
225 
Fransanın məşhur şərqşünası Qustav Löbonun yazdığına görə, Qortobada (Kordova) 
Əməvi xəlifə olan İkinci Əlhakimin kitabxanasında altı yüz min kitab var idi. Halbuki, 
400 il ondan sonra Fransa padşahı olan beşinci Şarlın kitabxanasında ancaq 900 kitab 
vardı. Qustav Löbonun dediyinə görə, islam kağızı dünya mədəniyyət tarixində yeni bir 
dövr açıb. Əgər kağız, barıt və qütbnamə kimi islam mirasları olmasaydı, Renessans 
nəhzəti (hərəkatı) necə yarana bilərdi? Əgər müsəlmanlar olmasaydı, Qərbdə elmi 
renessans əsrlər boyu gecikəcəkdi. 
Kitab çapının və mətbuatın da kökü islamidir. Professor Risler bu barədə belə yazır: 
―Səlib əhli (xaçpərəstlər) qumaş (parça) üzərinə vurulan taxta qəliblərlə basma çap 
texnikasını Misirdə müsəlmanlardan öyrəndilər, bu texnika Avropada çap texnikasının 
əsasını təşkil edib, onun inkişafına səbəb oldu. O zaman basma çap Əndəlüsdə də inkişaf 
etmişdi. Qortobada Əbdülrəhman Münşi rəsmi sənədləri bizə hələ də məchul qalan 
vasitələrlə hazırlayırdı. 
19-cu əsrdən bəri Qərb alimləri bu tarixi həqiqəti etiraf etmişlər ki, bugünkü sivilizasiya 
əski yunan və roma mədəniyyətinə bağlı olmayıb, parlaq islam mədəniyyətindən öz 
kökünü alıb. (Professor Gotiyer, ―Müsəlmanların əxlaq və ədabı‖ kitabı, Əlcəzair 
Universiteti). 
İndi bir az da elmin müxtəlif sahələrindən bəhs edək, sözümüzə tibb elmi ilə başlayaq. 
Professor Risler bu barədə belə yazır: ―Müsəlmanlar tibdə ən yüksək mövqe və məqamı 
əldə edib, 500 il dünya tibbinin zirvəsində dayandılar. Bu sahədə peyğəmbərə istinad 
edilən 300 hədis var. Bu hədislərin çoxu yeməkdə etidal və imsaq etmək, sağlıq, sıhhi 
(sanitar-gigiyenik) üsullara riayət etməyə aiddir. Məsələn, ―Taunun olduğu yerə 
girməyin, orda olsanız, oradan çıxmayın‖ tapşırığı bugünkü karantin anlayışının əsasını 
təşkil etməkdədir. Rislerin dediyinə görə, müsəlmanlar Hippokrat və Calinusun tibbini 
tərcümə edib öyrəndikdən sonra kifayətlənməyib, şəxsi müşahidə və klinik təcrübələrini 
təşxis (diaqnoz) və dərman (müalicə) üçün əsas qərar verdilər. O zamandan bəri tibb 
təcrübi elm mahiyyətini qazandı və böyük islam həkimi Ali İbn Abbasın yazdığına görə 
onun tədqiq və təhqiqləri xəstəxanalardan toplanıb, o zamandan bəri islam 
mədrəsələrində tibb, mühəndislik fakültələri və laboratoriya qurulub. 
Vil Durantın yazdığına görə, ilk islami xəstəxana miladi 704-cü ildə ―bimaristan‖ adı ilə 
Şamda qurulub və 978-ci ildə bu xəstəxananın 24 həkimi var idi. Tibb dərsləri 
xəstəxanada verilirdi. İmtahan vermədən və diplom almadan həkimlik etmək qadağan idi. 
Harun ər Rəşid zamanında Bağdadda ilk xəstəxana quruldu, 10-cu əsrdə orada daha 5 
xəstəxana yaradıldı. Belə nəzərə gəlir ki, bu xəstəxanaların bərpa edilməyində Condi 
Şapurdakı universitet xəstəxanasından faydalanıblar. 
Professor Jorj Rivar ―İslamın siması‖ adlı kitabında deyir ki, müsəlman həkimləri ən çox 
cərrahlıqda məharət qazandılar. İslam cərrahları 11-ci əsrdə katarakt, məsanə daşı, 
kotrizasyon (dağlamaq) əməliyyatlarını bilir, uyutmaq (anesteziya) və uyuşdurmaq (lokal 
anesteziya) üçün ―İvraie təlxə‖, buğda və xaşxaş işlədirdilər. Qurtubəli Abbas oğlu 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
226 
Əbülqasım xələf bir çox cərrahi alətlər düzəltmiş və cərrahlıqla işlətmişdir. Farmokoloji 
və tibbdə işlənən maddələrin elmi tədqiqi də islamda başlanıb. V.Duranta görə, İbn Sina 
ən böyük müəllim, Razi ən böyük həkim, Cabir (İmam Cəfər Sadiqin (a) şagirdi) əski 
zamanın ən böyük şimisti (kimyaçısı) sayılır. İbn Sina və Razinin əsərləri bugünkü tibbin 
əsasını təşkil edib, əsrlər boyu qərb tibb məktəblərində oxunub. 
Gotiyerin ―Müsəlmanların əxlaq və ədabı‖ adlı kitabında yazılıb ki, orta əsrlər və 
renessans dövründə Avropa Boqrat və Calinusdan çox islam həkimlərini təqib edib. Razi 
(850-932) əlli il Bağdadda həkimlik edib, onun əsərləri 16-18-ci əsrlərdə dəfələrlə latın 
dilinə tərcümə edilib. 
İbn Sina tibb sultanı hesab olunur və dəyəri Razidən də artıqdır. Onun ―Qanun‖ adlı tibb 
kitabı Avropanın bir çox dillərinə tərcümə edilib. Bu iki həkimin kitabları 17-ci əsrə 
qədər tibb tədrisatının əsasını təşkil edib. ―Qanun‖ əsrlər boyu Avropanın dərslik kitabı 
və həkimliyin müqəddəs kitabı olub. Razinin çiçək və qızılca haqqında kitabları 
xəstələrin klinik müşahidəsi və təhlili ilə yazılıb. Bu kitablar yoluxucu xəstəliklər 
haqqında yazılan ilk elmi əsərlərdir. Bu iki əsərin ingiliscə tərcümələri 15-19-cu əsrlərdə 
40 dəfə nəşr edilib. 
Tibb elmi və həkimlik islam məktəblərindən İtaliyada Salerin və Fransada Montpelier 
tibb məktəblərinə keçdi. Salerin məktəbi 9-cu əsrdə Şarl Mayn tərəfindən quruldu və 3 
əsr Avropanın tibb mərkəzi oldu. 
Riyaziyyatın da tibb kimi islami kökü vardır. Riyaziyyat və hesab elminin əsasları əşari 
rəqəmlər və sıfır üzərində qoyulub. Avropada 13-cü əsrin ortasına qədər riyazi ədədlərin 
yerinə latın hərflərindən istifadə edilirdi. 1 yerinə I, 2 yerinə II, 3 yerinə III, 5 yerinə V, 
on yerinə X və 100 yerinə C işlənirdi. Risler, Sedilot (Sedillot) və Vil Durantın 
düşüncələrinə görə, əşari rəqəmlər və sıfır müsəlmanların kəşfidir. İlk dəfə 9-cu əsrdə 
işlənib, yanlış olaraq hindi rəqəmlər adlanıb. İbn Əhmədin 976-da ―Məfatihu`l ulum‖ 
kitabında təklif etdiyinə görə, əşarat (onluqlar) cədvəlində (xanə) bir ədəd olmasa, tərtibi 
qorumaq üçün kiçik bir dairə qoyulmalıdır. Bu dairəyə ərəbcə sıfır (boş) deyildi, latınca, 
italyanca tərcümələrində zero (zero) adlandı. 
Ədəd mənasına gələn şifrə (shiffre) sözü də buradan çıxdı. Gotiyerə görə, Uqlidüsün adı 
böyük görünür, lakin qərblilərin riyaziyyat müəllimi müsəlmanlar olublar. 
19-cu əsrdə müqayisəli riyaziyyat tarixi mütəxəssisi olan professor Sedillot öz kitabında 
yazır ki, müsəlmanlar heyət (astronomiya) elmində işlədikləri üçün onların riyaziyyata 
əlaqələri çox təbii olub, bu sahədə çox çalışıblar, belə ki, onları öz müəllimlərimiz saya 
bilərik. Onlar yalnız hesab, həndəsə və cəbrdə yox, optika və mexanikada mühüm 
nailiyyətlər əldə etdilər. 
Müstəmiəratı elmlər akademiyası üzvü Artur İlqren ―Dünyada islam‖ adlı kitabında belə 
yazır: orta əsrlərdəki Məsihi (xristian) alimlər riyaziyyat müsəlmanlardan öyrəndilər, 
amma çox keçmədən öz müəllimlərindən qabağa keçdilər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
227 
Ən mühüm müsəlman riyaziyyatçıları bunlardır: 
Əl-Xarəzmi (Muhəmməd bin Musa, miladi 780-850-də yaşayıb) üsturlabı ixtira edib. 
Muhəmməd əd-Bətani (miladi 972-də ölüb), Günəş və Ayın hərəkətlərini hesablayıb və 
qeyd edib. Abbas ibn Fiynas bülluru düzəltmiş, ayrıca bir təyyarə düzəldərək, havada bir 
qədər məsafədə uçmuşdur. Heyətşünaslardan Əbu Yunus və Əbülabbas Fərqanidən də 
bəhs olunur. 
Vil Durant Xarəzmi haqqında deyir ki, onun beş elm sahəsinin inkişafında böyük 
xidmətləri olub. Əvvəldən ərəb və hind rəqəmlərini tədqiq edib, kosmoqrafiya cədvəli 
hazırlayıb. 
Ən əski triqonometri (məsəlləsat) cədvəlləri onun əsəridir. 69 alimin həmkarlığı ilə 
coğrafiya ensiklopediyasını Məmun xəlifə üçün yazıb. İkinci dərəcə maddələrin (tənlik) 
təhlil və həndəsi həll etmə yollarını öz cəbr və müqabilə kitablarında göstərib. Bu kitabın 
ərəbcə mətninin itməyinə baxmayaraq, onun latınca tərcüməsi miladi 12-16-cı əsrlərdə 
Avropa universitetlərində dərslik kitabı və mənbə sayılırdı. Beləliklə, cəbr kəlməsi aljebr 
şəklində Avropa kitablarına girib. Cəbrin həndəsəyə tətbiqi də 9-10-cu əsrdə Qaraoğlu 
Sabit tərəfindən aparılıb. Professor Gotiyer deyir ki, islam mədəniyyətinin inkişafı 
durandan sonra biz avropalılar islam mədəniyyətinin verdiyi məlumat və gətirdiyi 
vasitələrdən faydalanaraq yeni mədəniyyəti qurmağa başladıq. Bu da bizə əski yunanda 
(olimpiya yarışı) müqəddəs məşəlin əldən-ələ keçməyini yada salır. Vil Durant 
triqonometri (məsəlləsat) haqqında yazır ki, Bətani Batlimiusun mürəbbe həll yolu yerinə 
məsəlləsi həll yolunu təklif etdi və vətən (hipark) yerinə cieybi (sinus zaviyəsi) qoydu və 
bu gün raic olan nisbətləri təqdim etdi. 
Heyət (astronomiya) elmində də müsəlmanlar tədqiqatlarında tərəssüd müşahidə və 
təcrübəni əsas qəbul etdilər, böyük nailiyyətlər qazandılar. Heyət elmi müsəlman 
alimlərinin diqqətini cəlb edən ilk elm sahəsi olub. Bağdad və Əndəlüs xəlifələri, 
Səlcuqlu padşahları, Moğol Elxaniləri və Teymurilər heyət və astronomiyaya xüsusi 
əlaqə göstəriblər: böyük şəhərlərin çoxunda rəsədxanalar (observatoriya) qurublar. 
Bunların ən məşhuru Bağdad, Qahirə, Qortoba, Tolido, Səmərqənd və Marağa 
rəsədxanaları olub. Vil Durant bu barədə deyir ki, Məmun xəlifə bir heyəti rəsədxana 
tikməyə və tərəssud etməyə məmur etdi ki, Batliəmiusun kəşflərini və Günəşdəki ləkələri 
tədqiq etsinlər. Bu alimlər yerin yuvarlaq (kürə) olduğuna inanırdılar. Onlar Günəşin 
vəziyyətini Palmir (Suriyada) və Sənccar (Əlcəzairdə) da eyni zamanda qeyd edib, ərz 
zaviyəsini ölçdülər. Ələ gələn məsahət 56 2/3 mail, yəni yarım mail bugünkü 
mühasibədən artıq idi. Əldə etdikləri nəticəyə görə yerin mühiti 35 min kilometr oldu. Bu 
alimlər tamamilə elmi çalışırdılar və təcrübəylə sübut olmayan şeyi qəbul etmirdilər. 860-
cı ildə Əbülfərqani tərəfindən tərif edilən heyət kitabı Avropa və Qərbi Asiyada 700 il 
elmi məxəz olub. 
Vil Durant Əbu Reyhan Biruni haqqında belə yazır: ―Bu alim Yerin yuvarlaq olduğuna 
inanırdı, Yerin cazibəsini kəşf və sübut etdi. Onun fikrinə görə, heyətin əsasını Yer 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
228 
kürəsinin vəzi və dövranı hərəkəti, yəni Günəşin dövrəsinə dolaşmağına əsaslanmaqla və 
ya əksinə izah və tərcih etmək olar.  
Rislerə görə, üsturlab müsəlmanlar tərəfindən ixtira edilib və düzəldilib, 10-cu əsrdə 
Avropaya gətirilib, 17-ci əsrdə qədər dənizçilər tərəfindən işlədilib. 
İslam alimlərinin kitabları İspaniyada ərəbcədən latın dilinə tərcümə edilərək əsrlərcə 
avropalıların dərslik kitabları oldu. 
Musiqi dəxi İslamın altun dövründə inkişaf etdi və riyaziyyatın bir şöbəsi kimi tədqiq 
edildi. Avropa müəlliflərinin çoxları İslam musiqisinin qaynağını qədim Türküstan 
musiqisi və qaraçıların musiqisi bilirlər. 
5-ci əsrdə Beşinci Bəhramın dəvəti ilə bir çox qaraçılar Hindistandan İrana gəldilər, bu 
şəkildə qaraçı musiqisi İrana gəldi, 9-cu əsrdə əsli Musul kürdlərindən olan məşhur 
müsəlman musiqişünası Zəryab bu musiqini Qurtubaya apardı. 10-cu əsrdə əsli türk 
(oğuz) olan böyük islam filosofu və musiqişünası Fərabi (Əbunəsir Muhəmməd bin 
Tarxan bin Özluq) bu məqamları elmi şəkildə tədvin etdi. Fərabi ―Əl-musiqi‖ kitabında 
Fisağorisin yanlış olan musiqinin asimanı (cosmotic) mənşəyini (ulduzlar və göy 
kürələrinin ahəng məqamati) rədd edir və musiqi səslərinin icadını havanın titrəməyinə 
və bu titrəmələrin dalğa uzunluğuna bağlayır. Təcrübəyə əsaslanan bu kəşfin nəticəsində 
musiqi alətlərinin qayırılmağında ehtiyac olan qaydaların sübutuna müvəffəq olur. Bu 
nailiyyətlərin nəticəsində müsəlman İspaniya və Portuqalda musiqi inkişaf etdi. 
Vil Durantın yazdığına görə, müsəlmanlar 7-ci əsrdən sonra qaydaya dayanan musiqi 
əsərləri yazmağa başladılar, səslərin ucalıq və uzunluğunu da sübut etdilər. Belə əsərlər 
12-ci əsrin sonuna qədər Avropada tanınmamışdır. Ona görə də Avropa musiqisi 12-ci 
əsrdən sonra islam musiqi təsiri altında yaranıb. 
Ədəbiyyat barədə vəziyyət eynidir. İngilis müəllifi Şarl Miller ―Muhəmməd (s.səlləm)in 
tarixi‖ kitabında belə yazır: ―Ədəbiyyat İtaliya və İspaniya yoluyla Avropada yayıldı. 
İspaniyada əski romanlar tamamilə islami fikirlər təsirilə yazılıb. Fransız xalq şeirindəki 
eşq cazibəsi, düşüncə və duyğunun həmahənglik, adət və ənənələrin əfsanəvi incəliyi və 
qadınların səciyyəvi xüsusiyyətləri şərq şeirindəkinin eynidir. Qafiyə daxi islami şeirlərlə 
Qərbə gəlib. 
Şovalye dastanlarında daxi islam qəhrəmanlarından ilham alınıb‖. J.Barru 1842-də çıxan 
―Müsəlman millətlərin tarixi‖ adlı kitabında yazır ki, islam mərdlik ruhunu din ilə 
birləşdirdi, bu mərdlik ruhu bütün müsəlman millətlərin ədəbiyyatında təcəlli etdi, 
onların vasitəsilə avropalılara aşılandı. 
Risler bu barədə deyir ki, Əndəlüsdə şeir ümumi bir adət kimi yayılmışdı, hətta hakim və 
əmirlər də şeir söyləyirdilər. 8-ci əsrdən sonra platonik eşq və duyğu ərəb şeirinin əsas 
temalarını təşkil edib. 11-ci əsrin sonlarından bu temalar Fransanın cənubundan 
Avropaya gəldi. Fransız xalq şairləri qurtubalı və zəccacəli müğənnilərini təqlid edirdilər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
229 
İspaniya həmasi romanları və Don Kixot dastanının mənşəyi də islami imiş. Servantesin 
fikrinə görə, dastanın əsli ərəbcə yazılıb. Dante daxi ―İlahi komediya‖sındakı bir çox 
gözəl səhnələri yazıb-yaradarkən ilhamını islam filosof və mütəsəvvifi İbn Ərəbidən alıb. 
Bu ədəbi mənzumədə calib və əfsanəvi behişt və cəhənnəm parçaları islami ədəbi 
obrazlarla doludur. 
Memarlıqda daxi qərb islama borcludur. Məscid ilk islami sənətin nümunəsidir. 
Məscidin ilk nümunəsini Peyğəmbər (s) Mədinədə verib. Səadət məscidi peyğəmbərin 
nəzarəti ilə 50 metr mürəbbəlik (kvadrat) bir yerdə tikildi. Memarlıq sənəti məscid və 
başqa binaların islam ölkə və şəhərlərində tikilməyilə inkişaf etdi. 
Professor J.P.Ru (Raux) ―Qərbdə islam‖ adlı kitabında islam memarisinin böyük 
kilsələrdə izləri barədə belə yazır: ―İspaniyada Toledu şəhərində tikilən Santa-Mariya 
Blanka kilsəsinin binasında islam memari şəkilləri işlənib. Bu ölkə də islam memarisini 
təqlid edərkən kilsə və tarixi binaların tikilməyində müsəlman əsirlərdən də istifadə 
edilib. Məscidlərin minarələrindən kilsələrin zəng bürclərini yapmaq üçün faydalanılıb. 
Belə nəzərə gəlir ki, Avropanın əsgəri memarisi daxi islami əsgəri memarisi təsiri ilə 
vücudə gəlib. Səlib müharibələrin bu işdə böyük rolu olub. Məsələn, Oqumurt 
istehkamatı Misirdə tikilən Dimat istehkamatından ilham alınaraq tikilib. Şəhər 
memarisində də avropalılar müsəlmanlardan çox şeylər öyrəniblər, məsələn, apartman və 
çoxmərtəbəli binaların tikilməyində, evlərdə sərin hava və sulama sistemini qurmaq 
işlərində müsəlmanlar önayaq olublar. 
Geyim və zahiri qiyafət işində də qərblilər Şərqdən təqlid edib bir çox şeylər alıblar. Əski 
yunanlılar və romalıların geyimi Quzey Afrikada olduğu kimi uzun köynək (ihram) imiş. 
Kot. şalvar, çəkmə, botun, börk Orta Asiyadan Avropaya gedib. Bu tarixi həqiqət 19-cu 
əsrdə Türküstanda qazıntı işləri görən ingilis, fransız və alman mühəqqiqlər heyəti 
tərəfindən kəşf edilib. Türküstandakı əski məbədlərin divarlarındakı şəkillər (nəqqaşlıq) 
bu gün Avropada qadın və kişilərin geyimlərinin bütün xüsusiyyətlərini göstərməkdədir. 
Professor Fon Lecoke (Lökok) bu şəkillərin nümunələrindən rəngli atlas düzəldərək 
1925-ci Berlində nəşr edib. 
Davamlı təmas və mədəni münasibətlər nəticəsində Qərb dillərinə islami dillərdən bir çox 
sözlər və terimlər keçmişdir ki, alkol, əlcəbr və digərləri onlardan nümunələrdir. Biz 
məqaləmizi uzatmamaq üçün verdiyimiz nümunə və misallara qənaət edirik. Bütün 
bunları nəzərə alaraq, belə nəticəyə gəlirik ki, bugünkü Qərb mədəniyyəti əski yunan və 
roma mədəniyyətinin ihyası (oyanışı) və ya tamamilə şəxsi təşəbbüsləri olmayıb, bəlkə 
daha çox islam mədəniyyətinin davamı olub. Bizim ulu babalarımızın Quran və İslamdan 
ilham alaraq qurduğu mədəniyyət Avropaya gedib, orada işlənib, inkişaf edib, bugünkü 
mərtəbəyə yüksəlib. 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
230 
Əlif Şəfəqin ―Ata və bic‖ romanının psixoloji alt qatları 
 
Türkiyənin tanınmış gənc qadın yazıçı-publisistlərindən Əlif Şəfəq (Elif Şafak) 
əsərlərinin yeni ideya məzmunu və mündəricəsi, hadisə və əhvalatlara təzə baxış bucağı, 
süjet və kompozisiya qurma ustalığı, tip və xarakter yaratma məharəti, zəngin dili və 
özünəməxsus üslub xüsusiyyəti (yeri gəlmişkən, qeyd edək ki, yazıçı ikidillidir və 
əsərlərini ingiliscə də yazır) ilə seçilən nasirlərdən biridir. 
1971-ci ildə Strasburqda doğulan yazıçı Ankaradakı Orta Doğu Texniki Universitetinin 
məzunudur. Uzun illər Avropa və Amerikada yaşamış və universitetlərdə işləmişdir. 
Siyasi elmlər sahəsində yazdığı doktorluq işi mükafata layiq görülüb. 1994-cü ildə ilk 
hekayələr kitabını nəşr etdirib. Sonrakı illərdə ona bir sıra mükafatlar qazandıran əsərlər 
yazıb. ABŞ və Avropanın ayrı-ayrı mətbuat orqanlarında yazıları dərc olunur. Kitabları 
müxtəlif dillərə tərcümə edilib. Onun son illərdə bir-birinin ardınca qələmə aldığı yeddi 
romanında Türkiyə sərhədlərindən kənarda cərəyan edən hadisə və əhvalatların, bir sıra 
xarici ölkə və şəhərlərin təsvir və təhkiyəsinin, personajlarının yerli və xarici ictimai-
siyasi mühit və fərqli məişət müstəvisində təhlilinin bu dərəcədə təbii alınmasında, 
görünür, xarici ölkələrdə yaşama amilinin də rolu az deyildir. 
Bunu xüsusi olaraq vurğulayaq ki, hal-hazırda ―Zaman‖ qəzetinin köşə yazarı olaraq 
aktiv publisistik fəaliyyətini davam etdirən Əlif Şəfəqə çox az sənətkara nəsib olan ədəbi 
tale qismət olmuşdur. Belə ki, o, işıq üzü görən ilk romanı ―Pinhan‖la tanınmış və geniş 
oxucu kütləsinin rəğbətini qazanmış, ədəbi ictimaiyyət tərəfindən qəbul edilmişdir. 
―Şəhərin aynaları‖, ―Bit Palas‖, ‖Əraf‖ və ―Mədd-cəzir‖ romanları ilə də 
ədəbiyyatsevərləri xəyal qırıqlığına düçar etməyən istedadlı yazıçı ingilscə yazdığı və 
müəllifin iştirakı ilə türkcəyə çevrilən haqqında danışacağımız ―Ata və bic‖ (―Baba ve 
Piç‖) romanından sonra daha da məşhurlaşmışdır. Yeri gəlmişkən, Türkiyənin televiziya 
kanallarından birinin ən sevilən seriallarından olan ―Xəlil və Bənövşə‖ (―Halil və 
Menekşe‖) filminin ssenari müəllifi də Əlif Şəfəqdir. 
Romanın təhlilinə keçmədən əvvəl xatırladaq ki, yazıçının qələmə aldığı sonuncu əsəri 
onun yenicə çapdan çıxmış avtobioqrafik səciyyəli ―Siyah süd‖ romanıdır (2008). Əsərdə 
yeni uşaq dünyaya gətirən qadınların keçirdiyi psixoloji böhranları, şəxsi problemlərlə 
məişət qayğıları arasında çırpınan ananın depresiyaları əks etdirilməyə çalışılır. 
Əlif Şəfəqin ―Ata və bic‖ romanını Azərbaycan oxucusuna ilk dəfə təqdim edən və əsər 
haqqında son dərəcə maraqlı məqalə yazan tanınmış yazıçı-publisist Rəşad Məciddir 
(―Yazıçının bicliyi‖, ―525-ci qəzet‖, 26 oktyabr 2006-cı il). 
Romanının alt qatı dərin ictimai-siyasi və tarixi hadisələrdən hörülüdür. 1915-ci ildən 
başlayaraq (məlum 1915-ci il hadisələrinin əsərdə bəhs edilən iki ailənin taleyinə təsiri 
romanın bütün süjeti boyu müzakirə olunur) bugünlərə qədər uzanan zaman dilimini 
əhatə edən əsər tarixi ekskurslar şəklində nəql edilən hadisə və əhvalatlarla xeyli 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
231 
zəngindir və zəncir halqaları kimi iç-içədir. Təhkiyəçinin nəqli anında iki müxtəlif 
məkanda yaşayan iki müxtəlif ailənin tarixin eyni zaman kəsiyində cərəyan edən 
hadisələrlərə münasibəti, o dönəmdə və hal-hazırda yolları-nın kəsişməsi romanda son 
dərəcə inandırıcı şəkildə və ustalıqla qurğulanmışdır. Əsərdə San-Fransisko və İstanbulda 
yaşayan insanların həyat tərzinin, məişətinin, mənəvi-psixoloji dünyasının müqayisəli-
qarşılaşdırmalı bədii təhlili, bu ölkələr, hətta qitələr arasında (Amerika – Avrasiya) 
yaşanan oxşar tarixi hadisələrin təsviri romanın əsas qayəsinin, yazıçı məramının 
açılmasına xidmət edən ədəbi fon, bədii kolliziya olaraq seçilmişdir. 
Əlbəttə, bütün dünyada geniş rezonansa, zaman-zaman siyasi mübahisə, hətta 
münaqişələrə yol açan hadisələrin bədii ədəbiyyata gətirilməsi böyük cəsarət tələb edir. 
Geniş erudisiyalı, necə deyərlər, Şərqi də, Qərbi də sadəcə mütaliə ilə deyil, həm də 
şəxsən yaşayaraq təcrübədən keçirən Əlif Şəfəq bunun fərqindəydi və onun bütün 
―gözlənilən və gözlənilməyən‖ hücumlara hazırlıqlı olduğu əsər işıq üzü gördükdən 
sonrakı dönəm içərisində yaşadıqları (məşhur 301-ci maddə ilə məhkəməyə verilməsi 
qarşısında mətanətlə duruşu, demokratiya oyunları ilə ikili standartlardan əl çəkməyən 
―demokratların‖ hay-küyünə aldanmaması, onu vətənə xəyanətdə, türklüyü aşağılamaqda 
ittiham edənlərə layiqli cavabları, fürsətdən istifadə edib onu öz qondarma ―soyqırım‖ 
təbliğatına qoşmaq istəyən erməni diasporasını əlinin tərsi ilə kənarlaşdırması və s.) sübut 
elədi. 
Türkiyə mətbuatının bir-birinə zidd, tamam fərqli qiymətləndirmələrinə baxmayaraq, 
sağçı, solçu, islamçı, yaxud millətçi mətbuatın nə deməsindən asılı olmayaraq, türk və 
dünya ədəbiyyatına yeni, çox istedadlı bir yazıçının gəldiyi artıq ədəbi fakt olaraq ortada 
idi. Roman əleyhdarlarının dediyi kimi, heç də ―bəsit söz yığını‖ deyil. Bir tərəfdən 
həddən artıq canlı, diri söhbətlər, bir tərəfdən əsərin maraqlı, gözlənilməzliklərlə zəngin 
süjet xətti göstərir ki, Əlif Şəfəq ən yeni türk nəsrində öz sözü və çəkisi olan peşəkar bir 
nasir, istedadlı bir yazıçıdır. R.Məcidin yuxarıda adı çəkilən məqaləsində qeyd etdiyi 
kimi, ―reklama, yoxsa antireklama xidmət etməsindən asılı olmayaraq, məhkəmə prosesi 
həqiqətən romanı diqqət mərkəzinə çəkmişdi… Çünki romanda ermənilərin dilindən 
səslənən, türklərin guya ermənilərə qarşı soyqırım törətmələrilə bağlı cümlələrdən daha 
qəliz, daha mübahisəli məqamlar əsərin alt qatlarındadır və əslində həmin məqamlar 
qabardılmaq, müzakirəyə çıxarılmaq üçün ―gəl-gəl‖ deyir‖. 
Həqiqətən də romanda qarışıq və eyhamlarla dolu alt qatlarda gizlənən xeyli məqamlar 
var ki, onlar yazıçının ―erməni soyqırımı‖ barədə işlətdiyi cümlələrdən daha artıq 
dərəcədə ―türklüyü aşağılayan fikirlər‖ şəklində yozula və yaxud da əksinə, ermənilərin 
bir millət halında təhqir olunması kimi qiymətləndirilə bilər. R.Məcidin aşağıdakı 
mülahizələri də dəqiq və sərrastdır: ―Əsərdə bu iki xalqın bir-biriylə yanaşı yaşamasının 
yalnız fəlakət gətirəcəyi mənasında yozula biləcək məqamlar olduğu kimi, bu 
birgəyaşayışın qazandıracağı üstünlüklərə işarə vuran notlar da tapmaq mümkündür‖. 
―Ata və bic‖ romanı erməni əsilli Çakmakçıyanlarla türk əsilli Qazançıların ailə-məişət 
məsələlərinin, bu ailələrin bir-biri ilə olan şaquli və üfüqi əlaqələrinin bədii təhlilinə həsr 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
232 
edilmişdir. Əsərdə yer alan bu iki ailənin bir-birinə bənzər xüsusiyyətləri də olduqca 
çoxdur. Hər iki ailədə çoxsaylı ailə üzvləri təqdim edilmiş, hər iki ailədə öz keçmişini 
axtaran bu arayış içərsində olan müəyyən psixi böhranlar keçirən gənc qızlardan söhbət 
açılmışdır: Türk qızı Asya və atası erməni, anası amerikan olan, anasının Ami deyə 
çağırdığı Armanuş Çakmakçıyan. 
Roman Qazançı ailəsinin ən kiçik qızı, ondoqquz yaşlı Zəlihənın nigahdankənar qeyri-
qanuni uşağından (kimliyi, əslində, kimliksizliyi yalnız özünə məlum olan bir atadan!) 
xilas olmaq üçün ginekoloq-doktora getməsinin təsviri ilə başlayır. İnsan psixologiyasına 
dərindən bələd olan Əlif Şəfəq müayinəxanaya yollanan Zəlihənın keçirdiyi həyəcanları, 
tərəddüdləri ifadə etmək üçün yolüstü bazara girib darçın və bər-bəzəkli stəkan-nəlbəki 
almasının təsvirindən istifadə etmişdir. Zamanı gecikdirməyə çalışan Zəlihə bu yolla 
özündən qaçmaq istəyir. 
Qazançı ailəsi ancaq qadınlardan ibarətdir. Eyni zamanda Çakmakçıyanlarda da qadınlar 
olduqca çoxdur. Zəlihə çox gözəl, daima kişilərin marağına səbəb olan bir xanımdır. O, 
romanda 19 yaşından 40 yaşına qədər təsvir edilmişdir. Bu müddət içərsində o daima 
mini ətəkdə, ətrafın diqqətini özünə cəlb etməkdən xoşlanan qadın kimi təsvir edilmişdir. 
Qazançı ailəsində hər xarakterdə qadın mövcuddur. Ailənin anası olan, türk qadınına xas 
adət-ənənələrlə yaşayan Gülsüm nənə (Ciciannə), cinlərlə söhbət edib fala baxmaqla 
məşğul olan Banu, həmişə əsəbi gəzən Fəridə, tarix müəlliməsi, bu səbəblə də bütün 
hadisələrə tarixi nəzərlərlə baxan Cevriyyə, ailədə ―qara qoyun‖ adlandırılan, ailənin 
üzqarası hesab edilən, atasız uşaq dünyaya gətirən, tatuirovka (döymə) işi ilə məşğul olan 
Zəlihə və ailənin ən kiçik yaşlı qadın nümayəndəsi atasının kimliyi bəlli olmadığı üçün 
bic hesab edilən Asyadır. Qazançı ailəsinin yeganə sağ qalan kişi fərdi Mustafadır. Bu 
ailədəki kişilər çox erkən yaşlarda vəfat edirlər. Ləvəndin atası Riza Səlim 60-a çatmamış 
dünyadan köçüb, Ləvənd özü 51 yaşında vəfat edib. Ailədəki başqa kişilər də müxtəlif 
səbəblərdən cavan yaşlarında dünyadan gediblər. Bu nəhs ənənə sonralar da davam edir. 
Qızların ərləri də eyni taleyi yaşayırlar. Mustafa Amerikaya getməklə bu qara 
qismətindən qaça biləcəyini düşünür. Bu, bir növ özü özündən qaçmaqdır. Əsərin sonuna 
qədər oxucu Musatafanı ancaq bu səbəblə Amerikaya getdiyini düşünür, halbuki əsas 
səbəb tamam başqadır. 
Mustafa Amerikada Roza adlı bir erməni xanımla evlənir. Roza əvvəl Çakmakçıyanların 
yeganə oğlu Barsam ilə ailə həyatı qurmuşdu. Ondan ayrıldıqdan sonra içində daima 
intiqam hissi daşıyır. Çakmakçıyanlardan intiqam almaq üçün nə edə biləcəyini 
fikirləşir… Və, nəhayət, tapır: bir türk kişisinə ərə getməyin bir erməni ailəsinə vurula 
biləcək ən ağır zərbə olduğunu, onlara güclü mənəvi-psixoloji təsir edəcəyini düşünərək 
Mustafa ilə ailə həyatı qurur. 
Armanuş nənəsi Şuşan Çakmakçıyanın (İstanbuliyanın!) uşaqlığının keçdiyi İstanbula 
getməyi qərarlaşdırır. Anasına atasının yanında San Fransiskoda olduğunu, atasına isə 
anasının yanında Arizonada olduğunu söyləyərək İstanbula, ögey atasının ailəsinin 
yanına gəlir. O, burda Qazançı ailəsinin xanımları ilə tanış olur. Burda biz bir sıra 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
233 
maraqlı məqamlara rast gəlirik. Anasına da digər xalaları kim xala deyən Asya ilə 
Armanuşun yaşadıqları bənzər psixi dünyanın bir çox məqamlarınını üst-üstə düşdüyünü 
görürük. Çakmakçıyanların da ailəsində mövcud olan fərdlər Şuşan, qızları Surpun, 
Zaruhi, Varsenig və Armanuşun atası, Rozanın iniqam almaq üçün bir türkdən istifadə 
etdiyi Barsam Çakmakşıyandır. Armanuş İtanbulda bir sıra yeni insanlarla tanış olur, o 
günə qədər ona bəlli olmayan yeni fikirlərə sahib olur. Bu insanları tanımasına kömək 
edən isə Asyadır. 
İlk dəfə hamilə olduğunu anası və bacılarına bir yemək süfrəsində açıqlayan on doqquz 
yaşlı Zəlihə heç vaxt dünyaya gətirdiyi uşağın atasının kim olduğu haqqında onlara 
məlumat vermir. Qızı ona heç vaxt ana demir. Asya ilə anası arasında dərin bir uçurum 
mövcuddur. Asya ilə Armanuşun arayış faktorları bir – birinə oxşasa da Asya hər şeyi 
bilməyə çox səy göstərmir. Ancaq ruhunda yaşadığı böhran – arayış onun insanlarla 
münasibətinə ciddi təsir göstərir. Çox saylı qadınların olduğu bu evdə Asya öz yolunu 
tapmaqda çətinlik çəkir. Onu fərqli məşğuliyyətlərə göndərən xala – anaları onun 
həyatında müəyyən rol oynayırlar. Əslində, valideynləri ilə münasibətin doğurduğu 
uçurum Asyanın həyatda atasız- bic olmasından irəli gəlmirdi. Onun anası Zəlihə da ata 
sevgisindən uzaq böyümüşdür. Zəlihənın uşaqlıq xatirələrindən onun ataları ilə 
yaşadıqları şüurlarında elə dərin bir iz qoymuşdur ki, atası ölərkən Zəlihə onun məzarına 
getmək istəmir. Hətta atalarına olan qəzəb Zəlihə ilə Mustafa arasında da uçurum yaradır. 
Əsərin əvvəllərində ginekoloqa gedən Zəlihənın küçədə ona söz atan taksi şoferindən 
sonra beynində oxuduğu bir kitabdan psixoloji bir məsləhəti xatırlaması oxucu üçün həm 
olduqca maraqlıdır, həm də İstanbul qadınının yaşadığı psixi vəziyyət haqqında məlumat 
verir: ―İstanbullu Kadınların Elkitabından Altın Feraset Kuralı: Sokakta sarkıntılığa 
uğradığında asla tepki verme, muhattap olma çünkü tacizcisine küfretmek şöyle dursun 
tepki veren kadın, tacizcisini daha da kışkırtmaktan öte bir şey yapmamış olur!‖ 
―İstanbullu Kadınların Elkitabından Gümüş Feraset Kuralı: Sokakta sarkıntılığa 
uğradığında sakın sinirlenme. Paniklenme, çünkü sarkıntılık karşısında sinirlenen ve aşırı 
tepki veren bir kadın sadece kendi işini zorlaştırmakla kalır!‖ (1,s.28-29). 
Qeyd edək ki, bu parçaları Zəlihə oxuduğu ―Qadın fərasəti‖ adlı kitabdan xatırlayır. Bu 
parça ilə biz bir qadının ona göstərilən davranışa necə cavab verməsi haqqında 
düşündüyünü görürük. Bətnindəki uşaqdan xilas olmaq istəyən Zəlihə həkimdə sinir 
böhranı keçirir və qərarından vaz keçir. Əsəbləri daima oyaq olan Zəlihəya vurulan 
çoxsaylı keyidici iynələr ona qətiyyən təsir etmir: ―HayıR, bi şey yapamadık,‖dedi 
sekreter migreni azmış gibi başını tutarak. ―Siz öyle avaz avaz bağıRıRken doktoRun bi 
şey yapması kabil olmadı tabi. Bi türlü bayılmadınız kuzum, ay o ne sayıklamalaR, 
bağRış çağRış, sonRa bi de küfRetmeye başladınız, teRbiyesiz, teRbiyesiz laflaR. Valla 
kaç senediR bu meslekteyim, böyle bi şey ne gördüm ne duydum.Onca moRfine ban 
mısın bile demediniz (1s.14-15). 
Yuxarda təqdim etdiyimiz parçada bir neçə psixoloji məqam nəzəri cəlb edir. Danışanda 
çətinlik çəkən və R hərfini çətinliklə tələffüz edən tibb bacısının megren xəstəliyinə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
234 
düçardır. Sözləri tələffüz əziyyəti nevroloji xəstəlik də sayıla bilər. Bu parçadan ortaya 
çıxan digər fakt isə Zəlihənın sayıqlaması hadisəsinin özü yox, onun vaxtilə yaşadığı acı 
hadisənin təxtəlşüurda yer edib yuva qurması və uyğun məkan və şəraitdə (müalicəxana 
və həkim kreslosu!), münbit zəmində (morfin iynəsinin təsiri ilə üst şüurun yatması!) 
çöləvurumudur. 
Qeyd edək ki, yazıçının təsvir etdiyi Zəlihə və Asya obrazları ilə yazıçının özünün 
arasında müəyyən bənzərlik mövcuddur. Əlif Şəfəq özü də uşaqlıq illərini nənəsinin 
himayəsində keçirmişdir. O, öz anasına uzun illər ―abla‖ (böyük bacı) demişdir: ―Anneler 
Gününde anneme hediye aldım elbette, alırım. Sadece ona değil, anneanneme de. Çünkü 
bana bebekken bakan anneannem Fahriye Hanım. Anneme ―abla‖ demişim bir müddet, 
hep çalıştı ben çocukken. Beni ilk çocuklukta anneannem yetiştirdi 
aslında.Romanlarımda anlattığım tüm hurafeler, batıl inançlar ondan geçti bana‖ (3). 
Bütün bunlar yazıçının doğurdan da özünün əsk etdirdiyi qəhramanların psixi 
vəziyyətlərini də daha real yaşayaraq qələmə almasına imkan vermişdir. Asya kimi ana 
və ata qayğısından uzaq, Zəlihə kimi ata sevgisindən məhrum böyüsə də (Qeyd edək ki, 
yazıçı uzun müddət atasını görmədən yaşamışdır) o öz övladına bütün ruhu ilə bağlı 
olmağı bacarmışdır. Bu baxımdan, Əlif Şəfəq Zəlihədan daha şanslıdır. Yazıçı 
xoşbəxtliyini və ana olmağı qərarlaşdırdığını aşiq olmasında və məhəbbət üzərində ailə 
qurması ilə bağlamışdır. 
Əlif Şəfəqlə romanın digər obrazlardan biri olan Armanuş obrazı arasında da bənzərliklər 
mövcuddur. Qeyd edək ki, yazıçı xarici ölkələrdə çox yaşamış və bu illərdəki kitablarla 
olan münasibətini belə izah etmişdir: ―Baston`daki hallerime tebessüm ediyorum. Tek 
başına minnacık bir öğrenci odasında dasında yaşayan, kütüphanelerde sabahlayan, 
İngilizce roman yazmaya kalkan, gece gündüz yazan, hayal dünyasında yaşayan, son 
derece asosyal, yemek yapmayı bilmeyen ve elmayla beslenen, günde iki kilo elma yiyip, 
sigara kahve içip durmadan yazan biraz kaçık bir kadın o. Ama yıpratıcı. Hem duygusal 
hem de bedensel olarak yıpratıcı‖. Gördüyümüz kimi, yazıçı ilə kitab tiryəkisi və oxumaq 
həvəskarı olan Armanuşun arasında bənzərlik vardır. 
Qazançı ailəsinin qızlarından biri olan Fəridəyə həkimlərin qoyduğu diaq-nozdan söhbət 
açan Əlif Şəfəq bununla türk insanınının stresə olan münasibətini açıqlayır: ―Feride‘ye 
konulan ilk teşhis ―stres ülseri‖ydi. Ailede kimsenin ciddiye almadığı bir teşhisti bu, ne 
de olsa ―stres kelimesi bir nevi tekerleme halini almıştı. Stres aşağı, stres yukarı… 
(1,s.34). 
Bununla yazıçı Şərq insanının lazımi məqamlarda xəstəliyə biganə qaldığını, lazım 
olmayanda isə, əksinə, daha çox narahat olduğunu göstərmişdir. Əsərin sonrakı 
hissələrində biz Fəridənin keçrdiyi psixi xəstəliyin ―Majör depresif bozukluk‖ adlanan 
insanın əhvalının həm yüksək, həm də pis olması ilə müşahidə olunan depressiya 
xəstəliyi olduğu ortaya çıxır. (6) 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
235 
Romanda Qazançı ailəsinin timsalında dünyəvi və dini məqamlar sıx-sıx qarşılaşdırılır, 
müxtəlif dinə mənsub fərdlərin qurduğu ailələrin sosial-məişət problemlərinin, cəmiyyət 
arasında tutduqları mövqelərin fərqliliklərinə, onların psixoloji ovqatlarına, personajların 
xarakterlərinin formalaşmasında roluna işarə vurulur. Romanda ―Qur‘ani-Kərim‖dən 
surələr, Məhəmməd peyğəmbərdən (ə.ə.s.) hədislər təqdim olunur, Cicianne və Banu 
obrazları vasətəsi ilə dini fikirlər ortaya sərilir, şərh və yozumlardan bəhs edilir. Əsərin 
müvafiq yerlərinə üzvi surətdə daxil edilən bu məqamlar, o cümlədən Banunun ―xeyir və 
şər mələklərinin açıqlamaları‖, falçılığı yazıçıya bir çox dərin mətləbləri açmaq işidə 
bədii priyom kimi lazım olmuşdur. Məsələn, tez-tez fal açan Banuya onun ―cinləri‖ 
Ağulu və Şəkərşərbət Asyanın atasının kim olduğunu və Armanuşun nənəsi Şuşanın 
keçmişi, İstanbul həyatı ilə bağlı faktları söyləyirlər. 
Romanda xeyli fəlsəfi məqamlar, müəllif təhkiyəsi vasitəsilə müxtəlif fəlsəfi 
konsepsiyalarla mübahisə və mülahizələr mövcuddur, xüsusilə, gerçək və fəlsəfi zaman 
məhfumu haqqında Berqsonla, Tanpınarın düşüncələrinə bildirilən münasibət xeyli 
maraqlıdır. (1, s.101) 
Qazançı ailəsinin ən kiçik sakini Asyanın atasız böyüməsi onun həyata baxışında 
müəyyən fərqliliklər yaratmışdır. Özünə qapanan, ancaq öz doğruları ilə yaşayan bu qızın 
şəxsi manifesti – həyata baxış tərzi formalaşmışdır. Bu ―manifestonun‖ maddələrini 
formalaşdıran faktorlar psixoloji cəhətdən düzgün işıqlandırılmış, yazıçı bic olaraq 
dünyaya gətirilən, anasına xala deyən Asyanın ruh halını, mənəvi-psixi portretini 
mükəmməl çəkmişdir: 
―Birinci Madde: Yaşadığın hayatı sevmek için bir sebep bulamıyorsan yaşadığın hayatı 
seviyormuş gibi yapma. 
….Yedinci Madde:Var olmak için yeteneğin ya da geçerli bir sebebin yoksa, sadece 
tahammül et hayata.‖(1, s.133-134) 
Əlbəttə, həyata öz baxış tərzi olan, atasının kim olduğunu bilməyən, yalnız atası haqqında 
xəyal qurmaqla bu boşluğu dolduran, öz doğma anasına nə üçün xala dediyini və evdəki 
bütün xalaların ona analıq etməsinin səbəblərini qavramayan gənc bir qızın ailədə 
münasibətlərinin normal olmaması, davranış və hərəkətlərində, kişilərlə qurduğu dostluq 
və intim yaxınlıqlarda sanki öz taleyindən qisas alma kin və küdurətinin yatması qədər 
təbii bir şey olmaz. İstedadlı yazıçı bütün bunların – insan beyninə uşaqlıqdan vurulmuş 
maddi-mənəvi travmanın onun şəxsiyyətinin formalaşması prosesində gec-tez neqativ rol 
oynayacağını dəqiq şəkildə əsaslandırmışdır. ―Zamana güvənməyəcək qədər bədbin‖, 
―həyata zərrə qədər etimadı olmayan‖ Asyanın anasına və öz taleyinə olan qəzəbi bir 
neçə cümləyə sığdırılır: ―Bilmez miyim, dedi Asya gözlerinden ürkütücü bir bakışla. 
―Tam da bana hamile kalıp evlilik dışı dünyaya getirdiğin yaştayım‖. (1, s.136) 
Zəlihə özü də doğma atasına nifrət bəsləyir. Romanda bu kin və qəzəb hisslərinin 
psixoloji motivləri əsaslandırılır. Qız uşaqlarının əksər türk ailələrində qorxu və təzyiq 
altında, şəfqət və mərhəmətsiz böyüdüldükləri gerçəyi dilə gətirilir. Bu elə bir qorxudur 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
236 
ki, hətta ölümdən sonra da kabus kimi evdə dolaşır, hər yerdə onları izləyir. Bu hisslər 
atası ölərkən kədərlənməsi gərəkən uşaqlarda bir rahatlama, gizli bir sevinc, həzz 
duyğusu yaradır. Zəlihə sağlığında soruşa bilmədiklərini atasının ölümündən sonra 
soruşur, onu məzarında sorğulayır, ona və bacılarına verilən bu əzabların səbəblərini 
bilmək istəyir, cavab ala bilməyəcəyini bilsə də soruşur, beləliklə, ruhi bir boşalma hiss 
edir, illərcə içərisində daşıdıqlarını, gizlətdiklərini sərbəst şəkildə dilə gətirir:―… Tek 
gidip, mezartaşının yanı başında bağdaş kuracak ve babasına hayattayken cevapsız 
bıraktığı soruları soracaktı. Kendi evlatlarına karşı neden o kadar haşin ve sevgisiz 
davrandığını, onları neden disiplin tabir ettuği cendereye tabi tuttuğunu bilmek istiyordu. 
Hayaletinin nasıl hala herkese musallat olduğunu, hala günün olmadık saatlerinde 
mevsudiyetleriyle babalarını rahatsız etmekten korkarak nasıl sesini alçaltıklarını bilip 
bilmediğini sormak istiyordu.‖ (1, s.319) 
Bəlkə də Zəlihənın Mustafa ilə yaşadığı çəkişməyə, bu çəkişmənin böyük bir faciə ilə 
nəticələnməsinə və ömürlük bic damğası vurulacaq olan uşağı dünyaya gətirməsinə səbəb 
də elə mühafizəkar və qəddar bir atadan aldığı tərbiyə nəticəsin-də onun özünə – doğma 
atasına bəslədiyi kin, nifrət hissi idi. Burada məhşur psixiatr Ziqmund Freydin 
analizlərinin xatırlatmaqda yarar var (2). 
Bənzər hisslər Mustafada da mövcud idi. O da daim mini yubka geyinən, dünyanı vecinə 
almayan özündən kiçik bacısını ailələrinin başını aşağı edə biləcək qüvvə kimi görür. 
Ona qarşı ürəyində kin və qəzəb hissləri olan Musatafanın Zəlihə ilə yaşadığı vəziyyəti 
təsvir edərkən yazıçı ―Mustafa kız kardeşinden bu kadar nefret ettiğini 
bilmiyordu.‖ifadəsindən istifadə etmişdir.Yazıçı Mustafanın bacısına etdiyini Zəlihəya 
heç vaxt keçməyəcək yara vurmaq istəyi kimi izah edir. Aralarında az yaş fərqi olan bu 
iki bacı-qardaş arasında yaşanan dəhşətli hadisə Mustafanın Türkiyədən ömürlük 
uzaqlaşmasına səbəb olur. Arizonada yaşamağa başlayan və orda erməni Şuşanın oğlu 
Barsamın keçmiş arvadı Roza ilə evlənən Mustafa heç vaxt Rozanın baldızları, qaynanası 
və ərindən intiqam almaq üçün bir silah olduğunu bilmir. O bir dəfə anasından Zəlihənın 
uşağının atasının kim olduğunu telefonda soruşur. Anasından ayrıldığı keçmiş nişanlısı 
cavabını alır. 
Mustafanın Türkiyəyə qayıtmaq istəməməsinə səbəblərdən biri də Qazançı ailəsindəki 
kişilərin 40 yaşından çox yaşamaması qorxusudur. O, bununla alın yazısından qaçmaq, 
zamanın axışını dayandırmaq istəyir. Lakin ögey qızı Armanuşun İstanbulda olduğunu 
bildiyi zaman məcburən iyirmi il əvvəl çıxdığı İstanbula, ailəsinin yanına qayıtmaq 
məcburiyyətində qalır. Bacısı Banudan Asyanin atasının kim olduğunu soruşarkən 
Mustafa bacısına sənin fallarında çıxmadı mı deyir. Ancaq Banu Ağulu bəyin (cinlərdən 
birinin adı!) ona Asyanın atası haqqında ona dediklərini qardaşına demir. Çünkü bu 
reallığı Banu özü özünə belə təkrarlamaq istəmir. Ölənə qədər Mustafa Asyanın atasının 
kim olduğunu bilmir. 
Mustafanın və Qazançı ailəsinin başçısı, uşaqlarının xəyalında acı xatirələrlə qalan 
Ləvənd (Levon) Qazançının uşaqlarına qarşı acımasız olmasına səbəb də, deyəsən, onun 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
237 
da anasız, yəni Şərminsiz – erməni qızı Şuşansız keçən günləri olmuşdur. Armanuşun 
nənəsi, uşaq yaşlarında ailəsindən uzaq düşən Şuşan körpələr evində böyüyür. Səlim 
Qazançı ilə ailə qurur və bu evlilkdən Ləvənd- Levon dünyaya gəlir. İslamı qəbul edən 
Şuşan – Şərmin bir gün vaxtilə Amerikaya köç edən qardaşının təkidiylə onun yanına – 
Amerikaya gedir. İki xatirə qoyaraq. Biri sonralar bütün reallıqları ortaya çıxaran nar 
formalı yaxa sancağı, ikincisi də oğlu Ləvəndi – Levonu! Körpə uşağını geridə qoyub 
gedən, müsəlmanlığı qəbul etmiş erməni qızı Şuşan atalarından qalan yolu davam 
etdirməyi fikirləşir. Bütün bunlar daha sonra Ləvənd Qazançının psixologiyasında 
özünün də bilmədiyi izlər qoyur. Bu izlər onu sevgisiz, şəfqət göstərməyi bacarmayan, 
mərhəmətsiz despot kimi formalaşdırır. Eyni sevgisizlik onun öz övladlarında təzahür 
edir və bununla da onun iki övladı bir- birinə şüuraltı bir qəzəblə yaşayır. Bu qəzəb bu iki 
bacı- qardaşın həyatında və vicdanında silinməsi mümkünsüz acı xatirəyə səbəb olur. 
Əsərin sonlarında Zəlihə ölmüş qardaşı, ailədə ―qara qoyun‖ deyə səsələnməsinə 
səbəbkar, dünyaya gətirdiyi bic uşağın atası, qardaşı Mustafanın qızı Asyaya atası 
olduğunu deməyin lazımlı olduğunu düşünür… Və acı həqiqəti qızına deyir. Uzun illər 
anasına xala deməklə özündən, həyatından və anasına bəslədiyi kindən xilas yolu kimi 
onu xala deyə səsləyən Asya ana-xala təzadı içərisində yaşarkən, dayı-ata təzadına da 
tutulur. Daha doğrusu, ana – xala təzadı içərisində çabalarkən, bu səfər ikinci bir təzadın 
(dayı – ata dilemmasının!) şokunu yaşayır. 
Əsərin bədii toxumasında simvol və rəmzlərin yeri aydın şəkildə dərk edilir. Romanın 
fəsillərinə verilən adların rəmzi xarakter daşıması da əsərin sonunda məlum olur. Belə ki, 
on səkkiz fəsildən ibarət olan romanın fəsilləri ―Darçın‖, ―Quru qayısı‖, ―Toz şəkər‖, 
―Antep fıstığı‖, ―Badam‖, ―Buğda‖, ―Quru incir‖ və s. kimi simvolik adlar daşıyır. Bu 
başlıqlar Mustafa Qazançının ən çox sevdiyi yemək olan ―aşurə‖nin (şirin hədiyə bənzər 
yemək növü) hazırlanmasında (başqa sözlə, Mustafanın qətlində!) istifadə olunan quru 
yemiş və ədviyyələrin adlarıdır! 
 
Qəmər Alxanova 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
238 
Attila İlhan 
 
Attila İlhan Türkiyə Cümhuriyyətinin ədəbiyyatına, tarixinə, incəsənətinə, ictimai fikrinə 
təsir etmiş unudulmaz şəxslərdən, dəyərli  şairlərdən biridir. Şairin şerləri sanki canlıdır, 
sən ordasan, şerdəki mövzu sənin qucağındadır, o sənsən, onlar sənin başına gələnlərdir. 
Hadisələri bu qədər parlaq, bu qədər incəlikləri ilə vermək Attila İlhan sənətinin 
ustalığıdır: 
geceyarıları  
tenhadır buraları  
ne in ne cin  
kırmızı lambası  
sanki kan damlası  
demiryolu geçidinin  
  
dağılmış su dumanı şimşekli bir karanlığa  
yağmurun altında çınar  
çınarın altında o karartı  
bırakılmış bir araba  
34 FN 346  
sağ arka lastiği yırtılmış  
camlarında kurşun delikleri  
içinde barut kokusu var  
hala çalışıyor silecekleri  
bir sola bir sağa  
bir sola bir sağa  
 
(34 FN 346 -  ―Korkunun Krallığı‖ ) 
Attila İlhan 1925-ci il iyun ayının 15-i Menemendə doğulub. Onun tam adı Attila Hamdi 
İlhandır.İlk və orta təhsilinin böyük hissəsini İzmir və atasının işi ilə bağlı olaraq 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
239 
getdikləri müxtəlif bölgələrdə bitirdi. İzmir Atatürk Litseyinin birinci sinifində Nazim 
Hikmətin şerləri ilə bir qıza yazdığı məktuba görə 1941-ci ilin fevral ayında, 16 yaşında 
həbs olunaraq məktəbdən uzaqlaşdırılır. Üç həftə nəzarət altında qalır və nəticədə iki ay 
həbsxanada yatır. Türkiyənin heç bir yerində təhsil ala bilməyəcəyi haqqında qərar verilir 
və beləliklə o, təhsilinə ara vermək məcburiyyətində qalır. Lakin sonradan Danıştayın 
qərarı nəticəsində 1944-cü ildə onun oxumaq imkanı yenidən bərpa olunur və o, İstanbul 
Işık Litseyinə daxil olur. Litseyin son sinifində əmisindən xəbərsiz "CHP Şiir 
Armağanı"nda Cabbaroğlu Məhəmməd şeri ilə bir çox tanınmış şairi geridə qoyuraq 
ikinci yerə layiq görülür: 
gel haberi öteden verelim 
çikmiş daglara kendiliginden 
cebbar oglu mehemmed 
fransiz'a silah çekmiş 
hür yaşamak ugruna 
irz ugruna namus ugruna 
ana için baba ve kardeş için 
(Cebbar Oglu Mehemmed – ―Duvar‖) 
1946-cı ildə məzun olur. Daha sonra o İstanbul Hüquq Fakültəsinə daxil olur və orada 
"Yığın" ve "Gün" kimi dərgilərdə ilk şerləri çap olunmağa başlayır. Beləliklə 1948-ci ildə 
şairin öz imkanları daxilində ―Duvar‖ adlı ilk şer kitabı yayımlanır. Şair həyatını 
bütünlüklə sənətə həsr edənlərdir. Hər kəs kimi, yəni düşünmədən, çarpışmadan, 
mübarizə aparmadan yaşamaq onluq deyildi. O vətəni sevirdi, yazmalıydı, 
yaratmalıydı…. 
elimi tutuyorlar ayağımı  
yetişemiyorum ardından  
hevesim olsa param olmuyor  
param olsa hevesim  
yaptıklarını affettim  
seninle gelemeyeceğim attilâ ilhan  
beni koyup koyup gitme  
ne olursun 
(Ağustos Çıkmazı – ―Ben Sana Mecburum‖ ) 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
240 
O, 1949-cu il universitetin ikinci ilində oxuyarkən Nazim Hikməti qurtarmaq hərakatına 
qatılmaq üçün ilk dəfə Parisə gedir. Attila İlhan bu hərakatda aktiv rol oynayır. Fransız 
xalqı və oradakı müşahidələr onun daha sonrakı əsərlərində yer alan bir çox surətə və 
hadisələrə təsir edir və onların təməli olur. Türkiyəyə geri dönəndə isə onun polislə tez-
tez problemləri baş verir. "Sansaryan Han" soruşturmaları onun ölüm, təhlükə 
mövzularında işlədiyi əsərlərdə əhəmiyyətli rol oynayır. O bir neçə dəfə də nəzarət altına 
alınır. Həyat olduqca çətindir, onun ağrı-acılarını yaşadıqca bilirsən. Bəzən elə hadisələr 
olur ki, insan həyata üz çevirir, o zaman yaşamırsan, sadəcə nəfəs alırsan…. 
an gelir 
paldır küldür yıkılır bulutlar 
     gökyüzünde anlaşılmaz bir heybet 
          o eski heyecan ölür 
an gelir biter muhabbet 
     çalgılar susar heves kalmaz 
          şatârâbân ölür 
   
şarabın gazabından kork 
     çünkü fena kırmızıdır 
           kan tutar / tutan ölür 
sokaklar kuşatılmış 
      karakollar taranır 
           yağmurda bir militan ölür 
*** 
evvel zaman içinde 
      kalbur saman ölür 
kubbelerde uğuldar bâkî 
      çeşmelerden akar sinan 
           an gelir 
                -lâ ilâhe illallah- 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
241 
                      kanunî süleyman ölür 
 
(An Gelir -  ―Elde Var Hüzün‖ ) 
1951-ci ildə "Gerçek" qəzetindəki bir yazısı onun izlənilməsinə və yenidən Parisə üz 
tutmasına səbəb olur. O bu dövrdə Fransada həm fransız dilini və həm də Marksizmi 
öyrənir. 1950-ci illər Attila İlhanın öz həyatını İstanbul-İzmir-Paris üçgənində yaşadığı 
və Türkiyədə yavaş-yavaş tanınmağa başladığı dövr olur. Ö öz yurduna döndükdən sonra 
Hüquq fakültəsində təhsilini davam etdirməyə başlayır. Lakin sonuncu kursda 
jurnalistiyə başlamasıyla təhsilini yarımçıq qoyur. Kino ilə əlaqələri onun 1953-cü ildə 
"Vatan" qəzetindəki tənqidi yazıları ilə başlayır. 
1957-ci ildə "Erzincanda" əsgərliyini, yəni vətənə xidməti borcunu yerinə yetirdikdən 
sonra Attila İlhan İstanbula gəlir və o, kino sənətinə yönəlik işlərinə böyük yer ayırır. On 
beşə yaxın kino işlərinə ―Ali Kaptanoğlu‖ adıyla imza atır. İstəklərini kinoda tapa 
bilməyən Atilla İlhan 1960-cı ildə Parisə geri dönür. Sosyalizmdə gəldiyi keçidləri və 
televiziya işçiliyi araşdırıldığı bu zamanlar atasının vəfatı ilə birlikdə onun İzmir dövrünə 
təkan verir. İzmirdə keçən 8 il ərzində o, ―Demokrat İzmir‖ qəzetində baş redaktor 
vəzifəsini həyata keçirir. Həmin illərdə onun "Yasak Sevişmek" ve "Aynanın İçindekiler" 
seriyasından "Bıçağın Ucu" kitabları işıq üzünü görür. Attila İlhan 1968-ci ildə evlənir və 
bu evlilik 15 il ömür sürür. Ayrılıqlar - bunu yalnız yaşayanlar bilər… Ayrılıq çox 
dəhşətli bir yuxudur, inanılmaz qorxuludur və elə bir yuxudur ki, ona heç zaman inanmaq 
istəmirsən: 
ay ışığına batmış  
karabiber ağaçları  
gümüş tozu  
gecenin ırmağında yüzüyor zambaklar  
yaseminler unutulmuş  
tedirgin gülümser  
çünkü ayrılmanın da vahşi bir tadı var  
çünkü ayrılık da sevdâya dahil  
çünkü ayrılanlar hâlâ sevgili  
hiç bir anı tek başına yaşayamazlar  
her an ötekisiyle birlikte  
herşey onunla ilgili  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
242 
   
telâşlı karanlıkta yumuşak yarasalar  
gittikçe genişleyen  
yakılmış ot kokusu  
yıldızlar inanılmayacak bir irilikte  
yansımalar tutmuş bütün sâhili  
çünkü ayrılmanın da vahşi bir tadı var  
öyle vahşi bir tad ki dayanılır gibi değil  
çünkü ayrılık da sevdâya dahil  
çünkü ayrılanlar hâlâ sevgili  
   
(Ayrılık Sevdaya Dahil – ―Ayrılık Sevdaya Dahil‖ ) 
1973-cü ildə "Bilgi Yayınevinin" müşavirliyi vəzifəsini icra etmək üçün Ankara şəhərinə 
köçür. "Sırtlan Payı" və "Yaraya Tuz Basmak" əsərlərini həmin şəhərdə qələmə alır. 
1981-ci ilə qədər Ankara şəhərində yaşayan şair "Fena Halde Leman" adlı romanını 
qələmə alır və beləliklə İstanbula köçür. Attila İlhan qazet jurnalistliyinə "Milliyet" və 
"Gelişim" yayınları ilə davam edir. Attila İlhan bir ara Güneş qəzetində və 1993-1996-cı 
illərdə ―Meydan‖ qəzetində yazmağa davam edir. 1996-cı ildən etibarən o, öz yazarlığına 
"Cumhuriyet" qəzetində davam etdirməyə başladı. 1970-ci illərdə Türkiyədə televiziya 
yayınlarının başlaması və geniş kütlələrə çatdırılması ilə bərabər Attila İlhan da senari 
yazmağa başlayır. Beləliklə "Sekiz Sütuna Manşet", "Kartallar Yüksek Uçar" və "Yarın 
Artık Bugündür" serialları xalq tərəfindən bəyənilərək izlənilir. 
Həyat hər gün insanlarla dolub boşalır. İtirdikcə kədərlənirik, ölüm qorxuludur, ölüm  
dözülməzdir. Xalq onu sevənləri heç zaman unutmur, xatırlayır və ömür boyu dəyər 
verir: 
Ölmek Zamanı 
dağılırdı saçlarınız yaz akşamı  
batan güneşe karşı / kumral  
susardınız ne de çok susardınız  
anlaşılması güç susmanızın anlamı  
sanki bir bulmaca uzun bir sarmal  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
243 
uzadıkça sersem eder adamı  
o zaman sevmek değil ölmek zamanı  
  
(uzak bir kız sisli mavi susarsa  
acılarla yüklüdür suskunluğu  
akıl almaz tehlikeler içerir  
hele hayatında bir sürgün varsa  
kelepçe kuşlarının buz gibi uçuştuğu  
o siyah tren uğultularla gelir  
bütün üçüncü mevki cıgara dumanı)  
  
bana susar bir hayalle konuşurdunuz  
hani fakülteden çıkarken vurmuşlardı  
kollarınızda ölen tıbbıyeli çocuk  
birbirinize nasıl da uymuştunuz  
sevginizde yüceltici birşeyler vardı  
korku bulaşığı garip bir mutluluk  
bir filmi hatırlatan belki bir romanı  
  
(uzak mavi kız dalgasız bir su  
ah onun yalnızlığı benim yalnızlığım  
içimizde gemiler ansızın yol kesiyor  
ansızın beni de vururlar mı korkusu  
izlendiğini sanmak her gece adım adım  
şehrin karanlığında devriyeler geziyor  
telsizde cızırtılar / cinayet alarmı)  
  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
244 
eflatun ve ıssız ağzınız bir muamma  
susardınız arkasında susmuşluğunuzun  
tekrar tekrar sizi duruşmaya çağırırlar  
geç vakte kalır sorgular bitmez ama  
hapislik nedir ki / unutulmak asıl sorun  
seyreldikçe seyrelir istanbul'dan mektuplar  
ne arayanı kalır gittikçe ne soranı  
  
(baksa da beni görmüyor sanki yokum  
duymadığı açık anlattıklarımı  
sessizliği kalabalık giremiyorum  
ölüler kuşatılmış sağımı solumu  
geçmişte yaşıyor biliyorum  
bir anlatabilsem onsuz olamadığımı  
o zaman sevmek değil ölmek zamanı)  
 
Atilla İlhan 10 oktyabr 2005-ci ildə ikinci dəfə keçirdiyi infarkt nəticəsində İstanbuldakı 
evində həyata vəda edir. 
 
Günel Mustafayeva 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
245 
Aleksandr Blok 
 
―Başqa şeylərin hamısı iblisanə hisslərdi‖ 
 
 
Rus şairi Aleksandr Blokun arvadı D. Bloka yazdığı məktub 
  
30 may, 1911-ci il (Şaxmatovo) 
  
Lyuba, dünən çox gümrah və xoş əhval-ruhiyyədə idim, çoxlarına münasibətimdən, hər 
şeydən əvvəl sənə münasibətimdən çox şey başa düşdüm . 
 Sənə böyük bir məktub yazmağa hazırlaşırdım, ancaq bu gün yaza bilməyəcəyəm, yenə 
tənbəllik məni basıb. Bura çox ucqar yerdi, xüsusən bayram günləri bilmirsən harda 
vaxtını keçirəsən. Hətta poçt da yoxdur burda, sənsizliyimi bu daha dözülməz eləyir. 
 Mən sənə yazmaq istəyirdim ki, yeganə qiymətli nəyim vardısa, onu artıq sənə vermişəm 
və başqa heç kimə verə bilmərəm, hətta istəsəm belə. Başqaları üçün məndə ağıl və 
dostluq hissləri qalıb (dostluğun sevgidən ancaq bir fərqi var: dostluq telləri çox olur və 
bu çoxluqdan da heç nə itirmir); başqa şeylərin hamısı iblisanə hisslərdi, yaxud qeyri-
müəyyən əyləncələrdi (onlar da getdikcə azalır), yaxud da alçaq əlaqələrdi. 
 Bütün bunları dünən daha aydın deyə bilərdim, ancaq məncə sən elə bu yazdıqlarımdan 
da mənim nəyi daha dəqiq müəyyənləşdirmək istədiyimi başa düşəcəksən. 
Troitsa bayramı (xristian dini bayramlarından biri) ərəfəsində bir axşam öz kilsəmizə 
getmişdim, kilsə başdan-başa ağcaqayın budaqları ilə bəzədilmişdi, döşəməsinə ot 
döşənmişdi. 
 Hər dəfə soruşursan ki, sənin məktubların xoşuma gəlirmi? Bəli, demək olar ki, hamısı 
xoşuma gəlir, bəzən isə xüsusilə xoşuma gəlirlər. Sənin öz bacarığın müqabilində aydın 
ifadə etdiyin fikirlərin hamısı maraqlıdır mənim üçün. Məktublarında sən buna nail 
olursan. Allah sənə yar olsun. 
  
Saşa 
  
Hazırladı: Turanə Almuradova 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
246 
"Limonka" 
 
 
Rus yazıçısı Eduard Limonovla ―tanışlığım‖ Azad Yaşarın tərcüməsində oxuduğum 
hekayə ilə başladı. Marağımın arxasınca düşüb, bığlı-qarınlı ―Böyük Polis‖ə çevrilmiş 
Bakının bapbalaca kitab mağazalarında Limonovun kitabların axtarmağa başladım. 
Məlum oldu ki, çoxları heç, belə bir yazıçının olduğunu da bilmir. 
 Bir kitab mağazasının sahibi isə Limonovdan şəxsən zəhləsi getdiyini, onun kitablarının 
―ayağı‖nın bizim gözəl-göyçək Bakıya dəyməyəcəyini dedi. Ən azından, o, özü 
Limonovun əlindən tutub bura gətirməyəcəkdi:  - Səbəb? - Ondan zəhləm gedir. 
İnsanlarımızın onu oxumasını istəmirəm... - Bu adam müxalif düşüncə adamıdır, maraqlı 
həyat hekayəsi var. Ən azından bu ölkənin oxuyanları böyük qonşumuzda baş verənlərə 
rus intellektualının münasibətini bilməlidir, ya yox? - Mən insanlarımızın onu oxuyub, 
təsir altına düşməsini istəmirəm...  Kiçik dialoqumuzun yersiz mübahisəyə çevrildiyini 
gördüyümdən mövzunu dəyişmək üçün kitab mağazasını təriflədim... 
 Son günlərdə sıxılmış limona bənzədiyimi görən dostlarım əla-ayağa düşüb hər yerdə 
Limonovun kitabını axtarmağa başladılar. İlk səda elə, Limonovun doğulduğu, böyüdüyü 
həbsə atıldığı, dissidentli etdiyi, New Yorkda ―qulluqçu‖ya çevirdiyi, amma heç cür 
―öldürə biləmədiyi‖ Rusiyadan gəldi. Bəzən fikirləşirəm, 9 milyonluq ölkədə niyə 
istədiyin kitabı tapmaq bu qədər çətindir?!   İndi Limonovun bir kitabı əlimin altındadır. 
Kitabın üz qabığı...    
 YOX! YOX!   Gördüyünüz kimi, qalstuklu-pencəkli, bir ayağı üz üstə sərilmiş ağacda, 
bir əli çənəsinin altında, dərin düşüncələrə dalmış şəkil-filan yoxdu orda. Heç arxa fonda 
şəlalə-filan da yoxdur. Üz qabığında metro və avtobusdakə insanların üz 
büzüşdürmələrinə, heyrətlərinə, bəzən (qadınların və ola bilsin birdə homoseksualların) 
seksual marağına səbəb olan su içinə girmiş başsız və qurşaqsız lüt kişi şəkli var. Bu 
lütün bədəni bıçaqla çərtilib yazılmış cümlələrlə doludur.   Deyə bilərsiniz ki, zatən 
şəkildən hər şeyi görürük, daha bu təffərrüat nəyə lazım?!  
 İş ondadır ki, Azərbaycanda nəşr edilən bir çox kitabların üz qabıqlarındakı şəkillər öz 
primitivliyi, mənasız görünüşü ilə adamı kitabdan uzaqlaşdırır. Kitab bəlkə də dəyərlidir, 
amma üz qabığı bəs edir ki, minlərlə kitab içərisində o ya itib-batsın, ya da dərhal diqqət 
çəksin. Mövzudan uzaqlaşmayım, oxuyanlar nə demək istədiyimi anladı. 
 Limonovun dediyi kimi ―kitabı hardan istəsəniz, ordan oxuya bilərsiz‖, çünki bu kitab 
Limonovun sularında üzdüyü dənizlər, okeanlar, çaylar, göllər, seyrindən bəzən 
feyziyyab olub bəzən nifrət etdiyi fontanlar, limnalar, sevişdiyi qadınlar, müharibələr, 
həbslər, mühacirətlər, siyasi fəaliyyətlər və daha nələrdən bəhs edən, hər biri ayrı 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
247 
xatirələrdən hörülmüş kitabdır. Limonova da bir söz haqqı tanıyıb kitabı haqqında 
fikirlərini oxuyaq:  ―Əlinizdə tutduğunuz bu kitabın adı ―Sular kitab‖ adlanır. Onu 
―Zaman kitabı‖ da adlandırmaq olardı. Çünki o, zamandan bəhs edir. Ancaq mən suyu 
üstün tutdum. Su, axır, təmizləyir... Bir də siz, axı, eyni suya bir dəfədən artıq girə 
bilməzsiniz.   Nəticədə qəribə bir əsər ortaya çıxdı: coğrafi və tale əhəmiyyətli 
təsadüflərlə dolu xatirələr kitabı.  
 Hə, bax beləcə, mən 1982 –ci ilin bir günü çox qəribə insanlarla birgə, Adriatik 
dənizinin sahilində - Venesiyada idim. Bundan 11 il sonra isə Adriatik sahilinin əks 
tərəfində - çiynimdə avtomat, indi artıq rəhmətə getmiş Knin Respublikası hərbi polisinin 
tərkibində, balkanlarda gəzişirdim. 1974-cü ilin yayında isə bir fransızın idman 
maşınında gözəl qadınların müşayəti ilə Qaqradan keçib, Qudaut tərəfə üz tutmuşdum. 
1992-ci ildə isə çəmənliklə örtülmüş Qudautun sahilində - Abxaziya Respublikasına 
köməyə gəlmiş avantürist idim.   Həm də məlum oldu ki, mən zamanın okeanında ən 
―essentiels‖ maddələr axtarıram. Necə? Bax beləcə: İlk dəfə əlyazmanın 40 səhifəsini 
oxudum, ancaq qadınlar və müharibədən başqa heç nə görmədim. Avtomatlar və sevimli 
dişilərimin deşiyinə tökülmüş sperma – müdriklikdən uzaq keçən həyatımın toplamı bu 
idi. Belə bir seçimin edilməsinin günahını kitabın yazıldığı yerin - dövlətin düşmənlərinin 
saxlanıldığı hərbi türmənin boynuna atmaq lazımdır.   Bu kitabda özünə yer eləmiş bəzi 
epizodlar mənim digər kitablarımda da var, ancaq digər kontekst içində verildiklərindən, 
onlar dərinlikdən uzaq idilər və xüsusi olaraq seçilmirdilər. Onlar daha çox eskiz 
xarakterli idi. Bu kitabda isə onlar müstəqillik əldə ediblər.  
 ―Sular Kitabı‖ həyatın suları haqqındadır. Elə buna görə də, oradakı epizodlar xatirələrin 
yaddaşı, yaxud suda üzən maddələr kimi qəsdən qatışdırılıb. Oxucu, sizin qarşınızdakı 
orijinal xatirələr kitabıdır. Həmişə mənim meyillənməm ikili xarakterli olub. Uşaqlıqdan 
mən özümü həm Don Juan, həm də Kazanov kimi göstərmişəm. Özümü eyni anda həm 
gələcək əsgər, həm də inqilabçı (Bakunin və Çe Qavara istiqamətli) kimi apardığımdan 
ikiləşdim: qarşınızda ―Bolivya gündəlikləri‖ ilə ―Kazanovun xatirələri‖nin qarışığı olan 
kitab durmaqdadır‖.   P.S. Kitabın dili çox sadə və axıcıdır. Rus dilini yaxşı bilməyənlər 
də oxuya bilər. 
  
Emin Aslan 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
248 
"Den Braunu qapalı bir bunkerdə çevirdim" 
 
Bu ilin 14 may tarixində ABŞ-da "Da Vinçi Şifrəsi" əsərinin müəllifi, dünya miqyasında 
tanınmış amerikalı yazıçı Den Braunun "İnferno" (―Cəhənnəm‖) adlı yeni romanı işiq 
üzü gördü. Fransız dilinə çevirilmiş bu kitabın Fransadakı təqdimatı may ayının 23-də 
Parisdə keçirildi. Den Braunun bu yeni romanını ingilis dilindən fransızcaya çevirmiş 
Dominik Defer qeyri-adi şərtlərdə keçmiş çevirmə prosesini Fransanın həftəlik "Le 
nouvel Observateur" dərgisinin oxucularıyla bölüşür. 
   
Dominik Defer "Cəhənnəm"-i çevirmək məqsədiylə xanım Karol Delportla birgə 
İtaliyaya gedirlər və burada digər beş ölkədən gəlmiş həmkarlarıyla birgə təqribən iki ay 
ərzində Milan yaxınlığında yerləşən bir bunkerdə yaşayırlar. 
 Yanvar ayının sonunda mənə Den Braunun "Cəhənnəm" romanını fransız dilinə 
çevirməm üçün Londona gedəcəyimi dedilər. Mən dərhal bilgisayarımı və digər lazım 
olan əşyalarımı yığdım və hazırlıqlara başladım. Bundan başqa, "Harri Poter"-i 
fransızcaya çevirmiş tərcüməçi ilə də görüşərək, ondan bəzi məsləhətlər aldım. O, Joanna 
Roulinqın kitabını razılaşdırılmış kontrakta uyğun olaraq, Londonda yerləşən "Harri 
Poter" nəşriyyat evinin ofisində qapalı bir şəraitdə çevirməyə məcbur olmuşdu. 
 Amma yola düşməyimə iki həftə qalmış, öyrəndim ki, səfərimiz Londona deyil, İtaliyaya 
olacaq, daha dəqiq desək, Milana. Gəldik çıxdıq itib-batmış bir yerə, məhşur braziliyalı 
arxitektorun inşa etdiyi Mondadori nəşriyyat evinin binasına. Hələ səfərimdən iki gün 
öncə mənə məxfilik haqda kontrakt imzalatdırmışdılar. Milandakı iş otağımız 200 
kvadrat metirlik yeraltı bir bunker idi. Mən burada romanı çevirmək üçün fevralın 15-dən 
aprelin 5-nə qədər, bazar günü də daxil olmaqla, hər gün səhər saat 9-dan axşam saat 21-
ədək işləyirdim. Bu bunkerdə altı çevirmən qrupu çalışırdı : Fransa, İtaliya, Almaniya, 
İspaniya, Kataloniya və Braziliya. Hər ölkənin təmsilçilərinə üzərində ölkələrinin bayrağı 
sancılmış üç masadan ibarət bir sahə ayrılmışdı. Fransa masasında əvvəl mən tək 
işləyirdim, daha sonra mənə həmkarım Karol Delporte və redaktor Anna Pidu qoşuldular. 
Ortalama olaraq, bunkerdə hardasa 10-15 nəfər çevirmən idik. 
 Birinci gün Səhər saat 10:10-da xüsusi marşurut avtobusla gəldim iş yerinə. Mondadori 
şəhərciyinin girişində iki nəzarətçi durmuşdu. Giriş vəsiqəmi göstərməyim gərəkirdi. 
Bunkerin girişində isə bizim bütün giriş-çıxışlarımızı qeydə alan daha iki nəzarətçi var 
idi. Bunkerdəki ilk iş günümüzdə hətta iki əli silahlı gözətçi də görmüşdüm. İçəri 
girməmişdən öncə, bütün digər çevirmənlər kimi mən də mobil telefonumu nəzarətçilərə 
təhvil verdim, onlar isə onu xüsusi bir seyfə qoydular. Telefonlarımızı yalnız bayıra, 
misal üçün, siqaret çəkməyə çıxanda götürə bilirdik. Daha sonra isə, nəzarətçilərdən biri 
"Cəhənnəm"-in ingilis dilindəki mətnini mənə verdi. Mən öz şəxsi bilgisayarımda 
işləyirdim, amma o, belə deyək, "zərərsizləşdirilmişdi". Bəlkə də biraz ağır çıxdı, amma 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
249 
doğurdan da bilgisayarımdakı USB çıxışlarının yerinə ya skoç yapışdırmışdılar, ya da 
onları başqa alətlərlə tam qapatmışdılar. Üstəlik, təhlükəsizlik məqsədiylə şəxsi 
bilgisayarlarımız internetə də qoşulmamışdılar. Əvəzində isə, zalda internetə qoşulmuş 
iki başqa ümumi bilgisayar var idi. Mənim tələbimdən sonra daha iki bilgisayar 
gətirdilər. Həmçinin iki AZERTY düyməli klaviaturaların gətirilməsini də tələb etdim. 
Çünkü o biri iki bilgisayarın klaviaturaları QWERTY sistemilə işləyirdi. Şəxsi 
bilgisayarımın internetə qoşulmaması o anlama gəlirdi ki, internetdə axtarış etməm üçün 
gərək mən hər üç sözdən bir duraydım və masamdan beş metr aralıda yerləşən və 
internetə qoşulmuş ümumi bilgisayarın yanına gedəydim. Üstəlik, adam çox olduğundan, 
bəzən növbədə durub, boşalmasını gözləmək lazım olurdu. Sonra bilgisayarın qarşısına 
keçəndə və Google axtarış səhifəsini açdıqda, görürdün ki, Google İtaliya çıxır. Təzədən 
Google Fransanı yığmaq lazım olurdu. Misal üçün, on misralıq bir yazını yoxlamaq 
istəsən, gərək onu qələmlə blaknotuna köçürəydin. Belə ki, əlində Den Braunun mətni ilə 
bunkerin içində belə gəzişmək yasaq idi. Şəhərcikdə şəkil çəkmək və ya MP3 pleyeri ilə 
gəzmək də yasaqlanmışdı. Bir dəfə, Almanlar, bunkerin içində olmasa da şəhərciyin 
ərazisində şəkil çəkmişdilər, nəzarətçi həmən onlara yaxınlaşmışdı. Sözün qısası, 
Mondadoridə vəziyyət biraz gərgin idi və hamı əldən düşmüşdü. 
 Təbii ki, çevirmə prosesi intellektual bir proses olmaqla yanaşı, həm də fiziki bir 
əməkdir. Xüsusən də ilk qaralamanı tərtib etdikdə, gərək bilgisayarın qarşısında oturub, 
tappa-tarabla yazasan. Bəzən, indi, lap elə bu dəqiqə xəstələnəcəyimdən, ya da 
barmağımı sındıracağımdan qorxurdum. Yeni işə başladığım vaxt, əvvəl məddə-
bağırsağımda problem yarandı, daha sonra, nahar fasiləsi vaxtı yeməkxanada barmağıma 
tilişkə batmışdı. Düşüb bir bir çevirmən həmkarlarımdan maqqaş axtarırdım. Sonda, 
Kataloniyalı gözəl bir xanım barmağımı çox incələklə doğram doğram edib, tilişkəni 
çıxartmışdı. 
 Mənim əsas prinsipim: altı həftə tab gətirmək istəyirsənsə, gərək özünü bütün xətalardan 
qoruyasan. Ona görə də işimi düzgün nizamlamalıydım.  Özümlə audio qulaqcıqlarımı 
gətirmişdim və bunkerdə internetə qoşulmadan Spotify ilə musiqi dinləyirdim. Səhərlər, 
mətni çevirərək, Keit Jarretə və Diana Krala qulaq asırdım. Portağaldan yeyib, koka-kola 
içirdim. Axşam saat altıdan sonra spirtli içkilərə icazə var idi. Mən də Qlenffidik 
viskisindən içirdim. Əslində başqa seçimimiz də yox idi, şəhərcikdə yalnız bu növ viski 
var idi. Yaxşı ki nəzarətçilər viskimizə buz salmağı da bizə çox görmürdülər. 
 Çevirmə marafonuna girişmədən öncə, həkimimlə məsləhətləşmişdim, o da mənə öz 
növbəsində, yorğunluğa və stresə qarşı sulbutiamin-arkalion və maqneziumdan ibarət bir 
kurs vitamin müalicəsi yazmışdı. Əsasən boynumdakı revmatizm və kürək ağrılarından 
ehtiyyat edirdim. Özümlə xüsusi olaraq BluTuz klaviaturası gətirmişdim, amma 
Mondadoridə bu heç də yaxşı qarşılanmadığından, ondan istifadə etməyə icazə 
vermədilər. 
 Xoşbəxtlikdən, mən 25 il işlətdiyim məsafədən idarə olunan elekrik klaviaturamı da 
özümlə gətirmişdim. Bu qədər səhifələrlə məhsuldar bir iş görmək istəyirsənsə, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
250 
üzərindəki işarələri, oxları və s. axtarıb, vaxt itirməmək üçün gərək tanımadığın 
klaviaturadan bacardıqca çalışıb, uzaq durmalısan. Beləcə, yerimdə düz oturub, mənfi 
gözlüyümü taxıb, mobil bilgisayarımın ekranı qarşısında rahatca işləyirdim. Mobil 
bilgisayarımın klaviaturasının üstünə "amerikan" səhifələrini yığmışdım, mətni isə 
məsafədən idarə olunan elektrik klaviatura vasitəsiylə yığırdım. Bundan əlavə, alçaq olan 
masamın ayaqları altına kitablar düzməklə, onu boyuma uyğun biraz qaldırmışdım. 
Təəssüf ki, bəzi həmkarlarım mənim kimi uzaqgörən deyildilər. Bir neçə gərgin iş 
günündən sonra bel ağrıları artıq ilk qurbanlarını verməkdəydi. Xanım həmkarlarım 
bunkerdə bir-birilərini massaj etməklə məşqul idilər. 
Bir neçə həftədən sonra, bəziləri o qədər yorulub əldən düşmüşdülər ki, heç yemək 
yeməyə belə iştahları yox idi, get-gedə öz-özlərinə qapanırdılar. Üçrəngli bayrağımızı 
taxdığım fransa masasında bizim prinsipimiz ondan ibarət idi ki, biz, fransızlar, işləməyi 
bacarırıq, amma "we know something about pleasure" (Biz hardasa əylənməyi də 
bacarırıq). Biz bura özümüzü həlak etməyə gəlməmişik ki. Heçkimə pisliyimiz 
dəyməyib, sadəcə yeraltı bunkerdə qapadılsaq da, nə hüquq-mühafizə orqanlarından, nə 
də Mondadori işçilərindən gizli işlərimiz yoxdur. Bizim fəlsəfəmiz yavaş yavaş öz 
bəhrəsini verməkdəydi. Əvvəlcə Almanlar mənim Qlenffidik içməyimə bərəlmiş 
gözləriylə baxsalar da, sonda onlar da italyan Qrappa arağını almağa məcbur qaldılar. 
İtalyanlar mənimlə viski içirdilər. Dəhlizin bir küncündə özümə iş masasından ibarət 
siqaret çəkmək üçün yer də ayırmışdım və burada sakitçə öz Malbromu tüstülədirdim. 
Bəzən bunkerdə gizlincə mürgüləməyə də macal tapırdım. Kresloda uzanıb, ayaqlarımı 
qaldırıb masanın üstünə qoyurdum. Bu mənim özümə məxsus məhsuldar iş üslubum idi. 
Möhkəm yorulanda isə, artıq başımızda heç bir düz-dürüst ideyalar qalmırdı və ağzımıza 
gələni yazırdıq. 
 Bunkerdə çox xoş bir abu-hava var idi. Hərdən bir zarafatlaşırdıq da. Bir dəfə, alman 
həmkarım mürgülədiyim yerdə məni qəfil oyatmışdı. O biri dəfə isə, dostum bunkerdə 
yuxuya getdiyində, mən kağızdan düzəltdiyim papağın üzərinə "Fransa səni izləyir" 
sözlərini yazıb, papağı onun ayaqlarına taxmışdım. Bir dəfə də, mənim İndiana Consun 
papağına oxşar papağımı gizlətmişdilər. Bütün bunlar bizim işləməyimizə, Den Braunun 
mətinindəki kiçik-uyğunsuzluqlarına düzəlişlər və yaxud   kişik-ixtisarlar, kiçik-əlavələr 
etməyimizə heç də mane olmurdu. Mən daha çox almanlarla dostlaşmışdım. Onlar nə baş 
verirdisə, hər yerdə konspirasiya görməyə meyilli idilər. Misal üçün, onlara elə gəlirdi ki, 
Mondadori işçiləri bizə mətnin tam bitmiş versiyasını qəsdən vermirdilər ki, guya bu 
yolla onlar romanın bayıra sıza bilməsinin qarşısını alırmışlar. 
 Bizim xüsusi qrup-arası şəbəkəmiz var idi və biz bütün işlərimizi orada yaddaşa vurub 
saxlayırdıq. Çünkü USB açarlarından istifadə etmək yasaq idi. Günün sonunda, bizim 
şəbəkəyə girişləri olan Mondadorinin informatik əməkdaşları bəzi həmkarlamıza : 
"Diqqətli olun, Bugün işinizi yaddaşda saxlamağı unutmusuz" deyib, beləcə iradlarını 
bildirirdilər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
251 
 Çevirmə tam başa çatdıqdan sonra informatik işçilər altı həftə ərzində  yığdığımız bütün 
mətni bilgisayarlarımızdan siləcəkdilər. Onlar bizə tərcümə etdiyimiz mətni şifrəsini 
bilmədiyimiz xüsusi kilidli USB haçarında verəcəkdilər və daha sonra çevirməmiz 
Fransanın Jan-Klod Latte nəşriyyat evinin maliyyə direktoru xanım Müryel Qandiyə 
göndəriləcəkdi. Konrakta uyğun olaraq, biz hətta USB-nin bizə verilməsini də 
görməyəcəkdik. Sadəcə etdiyimiz çevirmələri hər ölkə qrupuna ayırılmış üç 
bilgisayardan birində saxlayacaqdıq. 
 Baş verən bu prosesi güdüb nələrisə öyrənməyimiz axmaqlıq olardı. Heç bir çevirmənin 
marağında deyil ki, üstündə oturduğu budağı kəssin. Üstəlik, belə bir nəzarət sistemi heç 
də təhlükəsiz deyildi. Misal üçün, Mondadorinin informatik əməkdaşı, istəsəydi heç bir 
problem olmadan, Den Braunun bir neçə səhifəsini rahatça 20 000 avroya sata bilərdi. 
  
Çevirəni: Fuad Qulubəyli 
 
 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
252 
Mistikadan sinergetikaya və ya universal inam axtarışında 
 
Materializmə söykənən marksist dünyagörüşündə din fenomeni tənqid edilir, “ruh”, 
“müqəddəslik”, “möcüzə”, “səcdə” və s. kimi sözlər sırf dini terminologiyaya aid edilir. 
Bu, həmən anlayışların arxasında duran daxili ehtiyacların inkarı idi.  
  
 “Ancaq dünya ilə ideallarımızın nigahı bar verə bilər. 
Təklikdə onlar qısır qalır...” 
B.Rassel  
  
Ənənəvi baxışa görə, dünyada mövcud olan dinlərin məlum fərqlərinə baxmayaraq, 
onların hamısı bəşəriyətə həqiqi, xoşbəxt həyat yolunu göstərmək, ―insanı xilas eləmək‖ 
üçün gəlmişlər. Əsrlər boyu bu  niyyətlərlə könüllü və ya məcburi olaraq beyinlərə 
yeridilən dinlər, öz məqsədlərinə heç də nail olmamışlar. Zaman keçdikcə gözlənilən 
nəticələrin əksinə olaraq hər bir din, müxtəlif tarixi şəraitlərin təsiri altında  əvvəlcə 
haçalanıb, sonra bir neçə məzhəblərə, təriqətlərə ayrılmışlar. ―Təkmilləşmiş‖, 
―təmizlənmiş‖ yeni  dini  məzhəblərin davamçıları arasındakı münasibətlər heç də sakit 
və qansız ötüşmür... 
 Dinlərin bütövlüyünün itirilməsi  istisnasız olaraq inancların hamısına aiddir: 
induizmdən törəyən cərəyanlar — buddizm, krişnaizm, vedizm, braxmanizm və s., 
zərdüştçülükdən — pars, azərqoşəsb və qəştasb, xristianlıqdan — pravoslav, katolikçilik, 
protestantçılıq, qriqorianlıq, baptizm, adventizm və s., islamdan — sünnilik, şiəlik, 
sufilik, batinlik, bahailik və s. Siyahısı tamam olmayan bu cərəyanların fəaliyyəti  
vaxtaşırı savaşlara,  insan faciələrinə səbəb olur. Şair Artur Rembonun söylədiyi kimi, 
―inamlar, ideyalar davası və ruhani mübarizələr adamlar arasında gedən döyüşlər qədər 
qəddardır.‖ 
 Din mərkəzli zehniyyətin əsrlər boyu yaratdığı böhranı və zülmü aradan qaldırmaq istəyi 
fikir adamlarını hər zaman narahat etmiş, katastrofik durumdan çıxış yolları axtarılmışdır. 
Bu axtarışlar, səmavi kitabların müxtəlif səpgidə təfsirləri, dində reforma və dindən kənar 
idraketmə ehtiyacına təkan vermişdir. Bu təkandan doğan  batinilik,  ateizm, rasionalizm, 
pozitivizm, humanizm, praqmatizm kimi dünyagörüşləri  ortaya çıxmışdır. 
Protestantçılıqda inam ehkamlarını yumşaltma, rasionallığın  inkişafina zəmin 
yaratmışdır.  Lakin bu fəlsəfi cərəyanların da çalışmaları, məzhəblər  kimi, bütün 
insanların   daxili, ruhani ehtiyaclarına cavab verməmişdir, yeni dövran  yeni bohranlar  
gətirmişdir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
253 
 İki  cahan savaşları, irqçilik, şovinizm, elmi nailiyyətlərin ―zirvəsi‖ olan  atom-nüvə 
silahlarının istehsalı, qanlı etnik münaqişələr, az inkişaf etmiş ölkələrdə  baş alıb gedən  
əhalinin aclıqdan ölüm halları kimi qlobal müşküllər insan evladının son yol ayrıcında 
qalmasından xəbər verir. Koqan  yazır: ―Göründüyü kimi, bəşəriyət o qədər də 
irəliləməyib. O, dünya tarixi məktəbinin hər sinfində həddindən artıq çox oturmuş, idrak 
məsələsində geri qalmış, bütünlükdə hələ ruhani yetkinliyə çatmamışdır. O, keçmişdən 
yetərincə dərs almadan, gələcəyə nəzər salmadan, bugünlə yaşamağa üstünlük verir... 
Çıxış yolu uzun sürən infantilizmi ötməkdə, ruhani kamilliyə yiyələnməkdə, hərislik və 
təkəbbürdən azad olmadadır.‖          
 Bir çox tanınmış şəxsiyətlər yeni inamın köhnə inamları əvəz etməsi ehtiyacını göz 
önünə almışlar. Təzə inam yaratma istəyini Bernard Şou belə izah edirdi : ―Özünüzə din 
və ya əxlaq və ya allah bilir daha nə adlandırdığınız bir şey yaradıbsınız. Bu isə faktlara 
ziddir. Belə halda niyə onu zibilxanaya tullamayasınız. Atın getsin və özünüz  üçün 
faktlara münasib yenisini yaradın. Dünyanın bədbəxtliyi də indi məhz elə bundadır. O, 
köhnəlmiş buxar və dinamo maşınlarını tullayır, lakin köhnə etiqadlarını, köhnə din və 
siyasi konstitusiyalarını atmaq istəmir. Nəticədə isə  maşın və texnika sahəsində irəlidə 
olarkən, din, əxlaq və siyasət sahəsində ziyana işləyir və ildən ilə müflisləşməyə doğru 
yaxınlaşırıq. Dünən köhnə din uçubsa, sabah özünüzə yeni və daha yaxçısını tapın... 
Marks və Darvinin əsərləri məndə bu qənaəti yaratdılar ki, sivilizasiyanın yeni dinə 
ehtiyacı var və bu ehtiyac onun ölüm-dirim məsələsidir.‖ 
 Görkəmli yazar Çingiz Aytmatov məhşur ―Qiyamət‖ əsərində  həyatın zəncirinə çevrilən 
dinlərin artıq gərəksizliyini bəyan edir: ―Günümüzdə tanıdığımız dinlərin ümidsiz bir 
şəkildə köhnəlməsi, vaxtilə oyanmaqda olan kütlənin ibtidai düşüncə tərzinə hesablanmış 
dindən bu gün ciddi danışmaq olmaz... Əgər tarix, bəşərin inanc göylərində—dünyanın 
hazırki tələblərinə uyğun gələn, təzə ilahi duyğulara malik, yeni qüvvə — müasir allah 
bütü — təklif  eləyə bilərsə, onda azacıq ümid etmək olar ki, dini təlimin bəlkə də qara 
quruş da olsa dəyəri var.‖  
 Bir zamanlar insanı ideala, kamilliyə doğru aparmaq istəyən fəlsəfə indi, yazıçı  V. 
Pelevinin sözü ilə desək,  bir ―şıqqıldayan intellektual oyuncağa‖ çevrilibdir.  Dünyanın 
hazırki tələblərinə dinlərin uyğun gəlməməsi adamları nihilizmə, skeptitizmə, 
pessimizmə  və sonda anarxizmə, həyatı qaydasız oyuna, heçnə oyununa, traqifarsa, 
absurd teatrına transformasiyasına  sürükləmişdir. Sivilizasiyanın yeni, universal, 
mövhumatdan və xurafatdan azad  inama  ehtiyacı olduğunu dərk edən alimlər, filosoflar, 
yazıçılar  axtarışa qoşulmuşlar. Din və inamın mahiyyətinin aхtarışları Kant, Kyerkeqor, 
Spinoza, Dekart, Niçşe, Haydegger, B. Rassel, J. Derrida və digər  filosoflarda  davam 
etmişdir. Şərq-Qərb ilişkiləri Avropanı müasir ideyalara toxunan, elmi biliklərə və ən 
əsası –  humanizmə əsaslanan inam axtarışlarına sövq etmişdir.           
 Kant, ―indiyədək tamamilə görünməyən plan əsasında metafizikanın bütöv reformasını, 
yeni doğuluşunu‖ gözləyirdi. Leybnisin arzularından başlıcası  ―universal xarakteristika‖, 
xüsusi alqoritm  yaratmaq idi. Bu alqoritm vasitəsi ilə Leybnis sırf mexaniki yolla ―bütöv 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
254 
həqiqəti‖ əldə etməyi düşünürdü. F.Niçşe, fövqalinsan (üstinsan) ideyasını ortaya ataraq, 
müasir dövrün əsas sualını qoydu. Niçşe, bütün öncəki dəyərlərin təzədən 
dəyərləndirilməsini müdafiə edirdi. Hər şeyin əbədi qayıdışının qarşısında bütün Yer 
üzünə insanın öz hakimliyini yaymağa hazırlaşdığını öncədən görən filosof, ―Allah 
öldüyündən‖ insan üçün hər şeyin dəyəri və mərkəzi insan özü ola biləcəyini düşünürdü. 
―Neozərdüşt‖ sual verirdi: insan evladı bu missiyaya layiqdirmi, onun mahiyyətinin özü 
dəyişməməlidirmi? Bu suala Niçşe belə cavab verir: adam özünü ötməli və fövqəlinsan 
olmalıdır.   
Materializmə söykənən marksist dünyagörüşündə din fenomeni  tənqid edilir, ―ruh‖, 
―müqəddəslik‖, ―möcüzə‖, ―səcdə‖ və s. kimi sözlər sırf dini terminologiyaya  aid edilir. 
Bu,  həmən anlayışların  arxasında duran daxili  ehtiyacların inkarı idi.   
 İnsanın ali imkanlarına pərəstiş edən  V.Solovyov, N.Berdayev kimi  mütəfəkkirlərin 
―tanrıyaratma‖ ideyası ‖  di′ni ateizm‖ terminini ortaya atdı.      
Ruhaniyətə  tələbatın hiss edildiyindən, lakin müəlliflərin köhnəlməsi səbəbi ilə yeni, 
amma öncəkilərdən də təsirli dinlər hazırlamaqda insanın azad olmasını Z. Freyd, Le 
Bon, E. Fromm kimi psixoloqlar  söyləmişlər. Le Bon yazır: ‖ Bütün irqlərin insanları 
müxtəlif adlar verdiyi bir tanriya səcdə edir — ümidə. Axi onların bütün allahları yalnız 
bir – yeganə — allah idi... İnanc, adi gerçəklikdən daha münasib gerçəkliyi yaratmağa 
yönəlibdir. O, adi gerçəkliyin qarşısına daha əlvan gələcəyi qoyur.‖ 
 T. De Şarden, özünün yeni din axtarışları barədə  dostuna yazırdı: ―Bildiyiniz kimi, 
bütün məşğulliyətlərim və düşüncələrim yeni dinin (bunu, daha yaxşı xristianlıq da 
adlandıra bilərsiniz) özümdə təsdiqinə və ətrafa yayma cəhdi ilə bağlıdır. Yeni 
yaradacağım dində  allah, dünyanın ruhu olmaq üçün öncəki dövrlərin qeyri-məhdud 
mülkədarlığını buraxır.  Nail olduğumuz mədəni və dini səviyə bunu tələb edir.‖ 
Mədəniyətlərin, millətlərin müxtəlifliyinin qorunmasının tərəfdarı, universal sivilizasiya 
(və ya qloballaşma) əlehdarı olmağına baxmayaraq, antropoloq  Levi Sross  təfəkkür və 
mənəviyatın bə′zi universal formalarına çatmağın labüdlüyünü bəyan edirdi. 
Ingilis filosofu Bertran Rassel dini, bəşər tərəqqisinin ən böyük əngəli  sayıb, di′ni 
illüziyalardan azad olmanı tələb edir: ―Əbədiyyət miqyasında fəaliyyət göstərən İlahi 
Qüdrət daha yaxşı şey yarada bilərdi.‖ Amma alimin əsərlərində dinlə barışma notları da 
duyulur, dinin dəyərli məqamlarının axtarışına can atılır. ―Dinin mahiyyəti‖ əsərində  
Rassel, allahsız, tanrısız bir dini dünyagörüşünün bərpası ideyasının üzərində düşünür. 
Doqmatik formadakı dinə hücümuyla bərabər, Rassel dindəki üç əsas  məqamların—
səcdə, itaət və sevginin  toxunulmamasının vacibliyini vurğulayır.  
 İnsan evladının təfəkkür gücü, xeyir və şəri tanıma bacarığı ilə bərabər şiddətli səcdə 
ehtirasına, ehtiyacına malik olmasını söyləyən Rassel yazır ki,  ―tamamilə yoxa çıxmaq 
istəməyən səcdə, başqa allahlara üz tutmalıdır.‖               
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
255 
 Dərin, ciddi baxışda dünyaya insan talehinə di′ni və qeyri-di′ni bir növ uyusallıq 
(barışıqlılıq, itaət) vardır. Bu, insan gücünün, səlahiyətinin həddi olduğunun dərkidir. 
İtaətin, yəni qaçınılmaz faktlar qarşısında barışıqlılığın toxunulmamasını B.Rassel belə 
müdafiə edir:  ― Uyusallıq hissi,  düşüncələri azad edib, əvvəllər ötəri şəxsi xeyir arzuları 
arxasında gizlənmiş iradəni yeni məqsədlərə yönəldir... Dinin  təlqin etdiyi itaət mahiyyət 
etibarı ilə elmin öyrətdiyi qane olma ruhuna yaxındır. Elmi nailiyyətlərin qazanılmasının 
etik neytrallığı məhz bu qaneliliyin, uyusallığın nəticəsidir. Maddiyyat sahəsindəki sürətli 
uğur və tərəqqinin sərhədsiz imkanlarına ötkəm inamı olan dünyaya əslində elə bu 
çatışmır...‖ 
 Məhəbbətin  toxunulmazlığını müdafiə edən Rassel onu  güc fəlsəfəsinə qarşı qoyur: 
―Niçşenin dediyi guc qarşısında səcdə, idealların məhvi nəticəsidir: bu, şərtsiz-filansız 
şərə tabe olmadır, qəlbimizdə ən yaxşı olanın Heçliyə qurban gətirilməsidir... Etiraf edək 
ki, bu məlum dünyada o qədər yaxşı ola biləcək şeylər var ki; sədaqət göstərdiyimiz  
ideallar materiya aləmində hələ realizə olmayıb.‖   
 Maraqlıdır ki, idealizm və dinə qarşı müqavimət göstərən Rassel, mistisizmin 
axtarışlarını elm və dindən daha yüksək məşğuliyyət sayır, onu dünyaya baxış sistemi 
deyil,  həyata münasibət adlandırır.  Mistik fəlsəfə, diskursiv analitik dərk etməyə zidd 
olan intuitiv anlama bacarığına inanırdı. Bu inam,  qəfil aydınlanma, vəhylər, intuisiya 
yoluna inam idi: ―Mistik duyğuda başqa üsulla əldə edilməyən  müəyyən müdriklik 
elementi vardır...  Mistisizm mahiyyət etibarı ilə Kainat haqqindakı təsəvvürlərimizə olan 
dərin və gərgin inam hissinə olduqca yaxındır. Mistik  alim — təfəkkur sahəsində 
mümkün olan ən yüksək nailiyyətdir.‖ Rassel deyir ki, mistik-alimlər Heraklit və  
Parmeniddən sonra gələn Platonun ―fəlsəfə və elmin ortaq bağlarını kəsməsindən hər iki 
tərəf ziyan çəkir... Ancaq dünya ilə ideallarımızın nigahı bar verə bilər. Təklikdə onlar 
qısır qalırlar...‖        
 Bertran Rasselin dediyi kimi, ―filosof adlandırdığımız böyük insanlar eyni zamanda həm 
elmə, həm də mistisizmə ehtiyac hiss etmişlər. Onlar bu iki ehtiyacı harmonik şəkildə 
birləşdirməyə cəhd edirdi.‖ Fizika sahəsində aparılan son tədqiqatlar yeni elmin, 
sinergetikanın yaranmasına səbəb olmuşdur. Bu yeni elm, təbiətşünaslığı 
cəmiyətşünaslıqla, insan və mədəniyyət aləminin sosial bilgilərini  təbii fenomenlərin 
bilgisi ilə  birləşdirməyə çalışır. Ruh və Materiyanın Vahid Fizikası — sinerqetika 
paradiqması — mistik-alimlərin duyduqlarının reallığını sübut eləməyə çalışır. 
Sinergetika — çox detallarla ağırlaşmış, məsələnin mahiyyətini kölgədə qoyan məlumatı 
sıxmağa və onu bir neçə işarəyə, konsepsiya və ideyalara çevirməyə imkan verir. 
―Sinerji‖ müxtəlif enerjilərin, Varlığın səmavi və yer  planlarını, enerjilərini birləşdirməsi 
deməkdir. Bunların birliyi, bir qayda olaraq,  nəzərdən qaçırılırdı.   Bir zamanlar 
akademik  V.İ. Vernadski  tamam yeni məntiqi, vahid biliyi, ―müasir kainat həyatı‖nın 
simvolik dilini ehtiva edən Kainat  bütövlüyünü sübut eləməyə çalışırdı.  
 İlahə Ucaruh 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
256 
Corc Oruel: Böyük qardaş sizi izləyir 
 
Azərbaycanda yəqin ki, ―1984‖ romanından xəbərdar olmayan çox az adam var. Bu 
indiki dövrdə olduqca aktualdır və insanlıq var olduqca aktual qalacaq. Əsər çox sadədir, 
şüşədən düzəlmiş evlər, 24 saat kamera nəzarəti, şəxsi həyatın hər sahəsinə girmək haqqı 
olan polis və təhlükəsizlik ordusu, gecə-gündüz bezib-usanmadan təbliğat aparan böyük 
ekranlar, yalançı və saxtakar mətbuat, yalançı ideologiyalar, saxtalaşdırılmış tarix, 
idarəedicilərlə idarə olunanlar arasındakı dərin uçurum, bir ovuc dövlət məmurundan 
başqa hər kəsin yadından çıxmış və taleyin hökmünə buraxılmış qara camaatdan bəhs 
edən bir əhvalatdır.  
  Yazıçı Corc Oruelin 46 yaşının tamam olmasına bir az qalmış, 1949-cu ilin 8 iyununda, 
London kitab mağazasına onun ―1984‖ romanı daxil oldu. Bu kitab qısa müddətdə 
milyonların düşüncəsini alt-üst etdi.  
 ―1984‖ romanının ilk 25500 nüsxəsi çap olunduqdan dərhal sonra, qısa müddət ərzində 
satılıb qurtardı. İlin axırında romanın Britaniya və Amerikada çap olunan nüsxələrinin 
ümumi sayı yarım milyonu ötdü. Sözün əsl mənasında bir günün içində şöhrət qazanan 
bu məşhur kimdir? 
 Müasirləri onu belə təsvir edirlər: ―Arıq və uca boylu, sıx, dalğalı saçları olan, iri 
addımlarla yeriyən gənc. Daim sakit və məsum gülüşü ilə qarşısındakının ona maraqlı 
olduğunu göstərməyə çalışardı. Heç vaxt özünü yuxarıdan aparmaz, heç kimə ağıl 
öyrətməz, zorla öz fikrini qəbul etdirməyə çalışmazdı‖. Bu müdrik və bilikli adamı şəxsi 
həyatda görmüş adi insanlar onun haqqında məhz belə düşünürlər. Onun bütün həyatı və 
yaradıcılığı ―1984‖ romanının ərsəyə gəlməsinə həsr olunmuş dəyərli təcrübədən 
ibarətdir. Əslində o bu romanı yazmağa həqiqətən çox vaxt sərf etmişdi (düzdür Oruel 
buna paralel olaraq bir neçə başqa əsər də yazmışdı amma onların içində ən məşhuru 
bestsellərə çevirilmiş ―Heyvan ferması‖ dır). Roman çap olunana qədər Oruel onun adını 
iki dəfə dəyişmişdi (―Avropada sonuncu insan‖, ―Ölülər və dirilər‖) və beş il ərzində 
ancaq onun üzərində düzəlişlər etməklə məşğul olmuşdu. Yeri gəlmişkən kitabın adı heç 
çapa veriləndə də hazır olmayıb, bu zaman naşiri Oruelə məsləhət görüb ki, kitabın 
yazıldığı ilin son iki rəqəmini dəyişdirib ona ad versin. Beləcə də olur, axı kitab 
gələcəyin cəmiyyətindən bəhs edirdi. 
 Corc Oruel, daha doğru, Erik Artur Bleyer (1903-1950) (Oruel onun yazıçı 
təxəllüsüdür), bütün ömrünü ideologiyasız, təbliğatsız, rəhbərsiz cəmiyyətin qurulması ilə 
bağlı öz daxilində ziddiyyətli fikirlərilə çarpışaraq keçirmişdi və axırda insan azadlığının 
mümkünsüz bir şey olduğu nəticəsinə gəlmişdi. O Hindistanda doğulub, uşaqlığında və 
gəncliyində ingilis imperializminin ədalətsiz üzünü görüb, polis işçisi, jurnalist, müəllim 
işləyib. Demək olar, bütün ömrünü ehtiyac içində, eyni zamanda iki-üç yerdə işləyərək 
keçirib, yalnız ölümündən bir neçə il əvvəl şöhrətin və pulun nə olduğunu bilib. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
257 
 Hakimiyyət uğrunda mübarizə və arzu olunan məqsədə nail olduqdan sonra, əvvəl sadə 
insanların arasında yaşayan, onların dərdinə çarə tapmağa çalışan şəxsin sonradan əsl 
iblisə çevrilib, mütləq ağalığa can atması kimi daimi təkrarlanan hal onun yaradıcılığının 
əsas araşdırma mövzusudur. Despotizmin və onun kəskin forması totalitarizmin təbiətinin 
izahı onun kitablarının başlıca mövzusu idi. Budur ―1984‖ də ―Böyük inkivizator‖ 
O`Brayn hakimiyyətin təbiəti və fəlsəfəsindən danışır: ―Alman nasistləri və rus 
kommunistləri bizim metodlara çox yaxın idilər, amma onların şəxsi motivləri üzərində 
işləməyə cəsarətləri çatmadı. Onlar özləribi yalandan elə aparırdılar, hətta buna 
inanırdılar ki, hakimiyyətə məcburiyyətdən gəliblər, məhdud müddətdə qalacaqlar, 
qarşıda isə onları ... hər kəsin azad və bərabər yaşadığı bir cənnət gözləyir. Biz belə 
sadəlöv deyilik. Biz hakimiyyətin sonradan ondan imtina etmək üçün olmadığını bilirik. 
Hakimiyyət vasitə deyil, o məqsəddir‖.  
 ―1984‖ romanını yazanda Oruel konkret müasir gerçəkliyi deyil, stalin rejimini 
xatırladan avtoritar dövlət modelini təsvir edirdi. Romanın süjet xəttinin əsasında 
şəxsiyyətlə dövlət arasında toqquşma və burdan doğan nifrət dayanıb. Dövlət şəxsiyyəti 
ruhən məhv edir. 
 1948 –cil ildə ―1984‖ romanını çapa göndərərkən Oruel naşir Fred Uolburqa yazırdı ki, 
roman haqqında ideya onun ağlına ilk dəfə 1943-cü ildə gəlib. Sonralar Oruelin qeyd 
dəftərçəsində 1944-cü ilə aid bir qeyddə ―Avropada sonuncu insan‖ adı altında romanın 
planı tapılır. Burda müəllif əvvəlcədən cəmiyyəti idarəetmə işində bir sıra yenilikləri 
qeyd edir, bura yalançı təbliğat, hər şeyə göz qoyma, düşüncədə ikili standart, 
ideologiyalarla seksual həyatın idarə edilməsi, iki dəqiqəlik nifrət fasiləsi və s daxil idi. 
Bundan əlavə o maraqlı partiya şüarları da tapmışdı: ―Müharibə - sülhdür‖, ―Güc – 
biliksizlikdədir‖ və s. Oruel özü romanı haqqında deyirdi: ―Bu roman gələcək 
haqqındadır, bir növ fantaziyadır, amma realsit roman formasında yazılıb. Məncə bütün 
çətinlik burdadır, çünki kitab mümkün olduqca asan oxunacaq halda yazılmalıdır.  
 Mənim romanım sosializmə ya da Britaniya leyborist partiyasına (mən özüm ona səs 
vermişəm) qarşı yönəlməyib, arxaik formada mərkəzləşdirilmiş iqtisadiyyatı olan artıq 
qismən də olsa gerçəkləşdirilmiş kommunizm və faşizm kimi avtoritar rejimlərə qarşı 
yönəlib. Mən bu cürə bir cəmiyyətin nə vaxtsa ortaya çıxmasına tam inanmıram, amma 
qismən də olsa buna bənzər bir cəmiyyət layihəsi ağlabatandır. Həmçinin əminəm ki, 
intellektualların şüurunda totalitar ideya daim mövcuddur və ələ keçən ilk fürsətdə bu 
ideyanı inkişaf etdirməyə çalışırlar, mənsə romanımda həmin ideyanı sona qədər inkişaf 
etdirərək, cəmiyyətin hansı formaya düşəcəyini göstərmək istəmişəm. Kitabdakı 
hadisələr İngiltərədə baş verir, bununla da ingilisdilli xalqların rəhbərliyinin də 
totalitarizmə meyllilikdə başqa xalqlardan geri qalmadığını və onunla mübarizə 
aparılmasa, hər yerdə qalib gələ biləcəyi mesajını vermək istəmişəm‖. 
 Oruel totalitarizmin əsas cəlladları kimi intellektualları təqdim edir və bunun üçün 
xüsusi məntiq və hətta mənəvi zəmin düşünür. Onun fikrinə görə totalitar ideya həmişə 
intellektualların düşüncəsində yaşayır. İntellektuallar dünyanı fanatizm, qayda-qanunlara 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
258 
çılğıncasına bağlılıq, lovğalıq və sadə insanların əzabı üzərində qurulan həzz kimi 
görmək istəyirlər. Bunun üçün də totalitar ideya intellektuallar üçün daha uyğundur. Əgər 
intellektuallar hansısa ideologiyaya xidmət edirlərsə, ―onlar adətən diktatura metodlarına, 
gizli polisə, sistematik saxtalaşdırmaya yönümlü olurlar‖. Oruel intellektualların gələcək 
diktaturasının təşəkkül ehtimalını Bellok, Vuat və xüsusilə də Bernhem kimi filosofların 
əsərlərindən istifadə edərək əsaslandırır.  
 ―1984‖ romanında bu fikri sübut etmək üçün bir neçə misal gətirirlir: partiyanın 
intellektuallardan ibarət daxili və sadə insanlardan ibarət xarici sesksiyaları; sağlam 
düşüncənin göstəricisi kimi ―2х2=4‖ devizi. O həqiqi ziyalılığı, soyuq, öz xeyirini güdən, 
kinli intellektualizmdən fərqləndirirdi. ―İntellektuallıq rütbəsinə ciddi yanaşdığım üçün, 
ingilis ədəbi aləmindəki rişxəndçiliyə, rəzilliyə, tutuquşuluğa və yaxşı pul qarşılığında 
başqalarının danışan dilinə çevrilənlərə nifrət edirəm‖. 
Tədqiqatçıların çoxunun yazdığına görə ―1984‖ romanının baş qəhrəmanlarından biri 
Qoldşteyn, L.D.Trotskinin prototipidir. ―Bu ibtidai dövrləri xatırladan proseslərdə 
Trotski, xalqın yaxşılığını istəməyən xain, İblis rolunu oynayır‖. Hər bir totalitar ideyanın 
ayaqda qalması üçün bir İblisin mövcud olması ideyasını Oruel ―1984‖ romanını 
yazamazdan az öncə gündəliklərində yazır. Belə ki, Trotskinin ölümündən üç gün sonra o 
gündəliyində yazmışdı: ―İndi Rusiya Trotskisiz neynəyəcək?.. Yəqin onun əvəzinə yeni 
birisini düşünməli olacaqlar‖. 
 ―Biz çılğın bir dünyada yaşayırıq, burda əksiliklər daim bir-birlərinin yerlərinə keçirlər, 
birdən-birə pasifistlər Hitlerə pərəstiş edir, sosialistlər millətçi olur, vətənsevərlər xalq 
düşmənləri ilə əməkdaşlığa girir, buddistlər yapon ordusunun qalib gəlməsi üçün dua 
edir, ruslar hücuma keçəndə isə, birjalarda aksiyaların kursu yüksəlir‖- deyə Oruel 
gündəliyində yazırdı. 
 Yazıçı yeni dövrün ən böyük bəlalarından biri olan təbliğatın cəmiyyətdəki şəvvaflığa 
vurduğu zərbələri və bunun gələcək dünyada ən böyük problemə çevriləcəyini 
yaradıcılığında dönə-dönə göstərməyə çalışır. O deyirdi ki, ―hətta yaxşı məqsədlə belə 
istifadə olunan təbliğatın iyrənc tərəfləri mövcuddur‖, ya da başqa bir essesində ifadə 
etdiyi kimi: ―Günümüzdə bütün yazanlar və danışanlar palçıq içində çabalayır, 
intellektual dürüstlük və həmkarına hörmət etmək kimi yüksək ziyalılığın simvolları artıq 
yoxdur‖. BBC-dəki iş Oruelə göstərdi ki, şərə qarşı təbliğatlar xarakterinə görə tamam 
tanınmaz, fərqli hallara düşə bilir ―antifaşist təbliğatını, antiimperialist təbliğatı ilə 
əlaqələndirmək‖ mümkün deyil.  
 İspaniya xatirələri haqqında bir essesində o yazırdı: ―Mən uşaqlıqdan bəri qəzetlərin 
yalan danışdığını bilirdim, amma İspaniyada olarkən mətbuatın gerçəkliyi tam 
saxtalaşdıra biləcəyini gördüm. Mənim şəxsən iştrak etdiyim neçə ―döyüş‖ olub ki, orda 
bircə güllə də atılmayıb, amma qəzetlər bunu qanlı döyüş kimi əks etdirirdilər, həmçinin 
mən çoxlu insan ölümü baş verən neçə-neçə əsl döyüşlərdə iştirak etdim ki, mətbuat bu 
haqda bircə kəlmə də yazmamışdı. Mən qəzetlər tərəfindən qorxaq kimi tanıdılan əsl, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
259 
cəsarətli əsgərlər gördüm və mətbuatın qəhrəmana çevirdiyi neçə qorxaqlar gördüm. Mən 
qəzetlərin bu yalanlarla insanların dünya baxışını necə formalaşdırdığının şahidi oldum‖. 
 İstər ―1984‖ istər də ―Heyvan ferması‖ romanlarında olsun, istərsə də Oruelin 
yaradıcılığının başqa nümunələrində, bütün əhvalatların sonu mütləq insan azadlığının 
mümkün olmadığı məntiqi nəticəsinə gətirir. O, partiyaların, mətbuatın, siyasətçilərin 
olduğu bir dünyada insan azadlığının hər zaman qısılacağını dəfələrlə vurğulayır. O 
sosializmin, faşizmin, hətta demokratik quruluşlu cəmiyyətlərin belə insanlığın 
qələbəsinin mümkünlüyünə inanmırdı. 
 Həmçinin, Oruelin əsərlərində totalitar dövlət quruluşlarına qarşı satirik yanaşmalar 
olmasına baxmayaraq, yazıçının özü uzun müddət kommunistlərlə gizli əlaqələrdə 
şübhəli bilinirdi. Britaniya əks kəşfiyyatı Mİ-5 2007-ci ildə açdığı məxfi sənədlərindən 
bəlli olur ki, 1929-cu ildən başlayaraq, 1950-ci ilə, yəni yazıçının ölümünə qədər onun 
bütün həyatı izlənib və gizli əlaqələri ortaya çıxarılıb. Məsəlçün 1942-ci ilə aid agent 
Yuinqin məlumatında Oruel haqqında deyilir: ―Bu adam irəli görüşlü kommunistdir, hind 
dostlarından bəziləri onun tez-tez kommunistlərin yığıncaqlarında iştirak etdiyini 
deyirlər‖. 
 ―1984‖ romanını mütəmadi izlənməkdən əziyyət çəkən müəllifin öz bioqrafiyası ilə sıx 
bağlıdır. Romanda nəzərə çarpmayan çoxlu sayda detal yazıçının həyatı ilə səsləşir. 
Məsəlçün, romanın baş qəhrəmanı Uinston Smitin otağının nömrəsi olan 101 rəqəmi 
əslində Oruelin ikinci dünya müharibəsi illərində BBC-də işləyərkən böyük sıxıntı ilə 
oturduğu otağının nömrəsidir. O, həmçinin BBC-də arxivlərin saxtalaşdırılmasının və 
kütlənin idarə edilməsinə yönəlmiş yalan məlumatların yayılmasının da şahidi olmuşdu. 
Müəllifə görə insanı totalitarizmin köləsinə çevirmək üçün, onun təbiətini dəyişdirən 
uzun müddətli, çətin bir əməliyyata ehtiyac var. Oruel diktaturların yorulub-usanmadan 
yenidən və yenidən tətbiq etdiyi bu əməliyyatı seyr etməkdən zövq alır. O insan təbiətini 
idellaşdırmır. Əslində hamımızın içində bir Böyük Qardaş oturub, fürsət ələ keçən kimi, 
istər polis, istər məmur, istər təhlükəsizlik işçisi kimi başqalarını izləməyə, tabe etməyə, 
idarə etməyə çalışır. Hər bir insanı sındırmaq mümkündür, amma buna görə insana nifrət 
etmək lazım deyil. İnsan təbiəti, hakimiyyətə, totalitarizmə və aqressiyaya yönümlüdür, 
amma bu bir müddət sonra əyləncəsini itirir, maraqsız, zövqsüz bir şeyə çevrilir. Oruelin 
bütün deməyə çalışdığı budur, əvvəl-axır absurd vəziyyətə çatan diktatura nəyə lazımdır 
ki? 
  
Namiq Hüseynli 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
260 
Azərbaycanda Prustu nə qədər adam oxuyub? 
 
Axı bu bığıburma yazıçı kimdi, niyə ona bu qədər dəyər verirlər? 
 İndi də hay-küylə, bəh-bəhlə ―Svan tərəflər‖ kitabının çapından 100 il keçməsini qeyd 
edirlər. 
―New York Times‖ ayrıca bölüm də yaradıb. Hamını fransız yazar haqda düşüncələrini 
bölüşməyə çağırır. 
Uzağa niyə gedirik? 
Nobelli türk yazarı Orxan Pamukun ən məşhur romanlarından olan ―Qara kitab‖ı 
vərəqləyək. 
Arvadı evdən qaçan baş qəhrəman Qalip tənha qoca jurnalistin hekayətini danışır. 
Həmin jurnalist Türkiyədə heç kəsin Prustu və onun qəhrəmanı gözəl Albertini 
tanımamasından gileylənir. Hətta oxumuş insanlar, qoca jurnalistin həmkarları da 
onlardan bixəbərdirlər. 
Jurnalist deyinir ki, ―yəqin bu ölkədə Prustu və Albertini anlayan insanlar ortaya çıxanda 
insanlar avamlıqdan qurtulub başqa həyat yaşamağa başlayacaqlar‖. 
Həmin o bığıburma yazıçı əvvəl-əvvəl şeir yazıb, kimsənin diqqətini cəlb etməyib. Sonra 
romana girişib. Uzun müddət barəsində kübar cəmiyyətlərdə fırlanan diletant obrazı 
mövcud olub. 
Üstəlik də homoseksual idi… 20-ci əsrin əvvəlində… 
Prust 15 il ərzində yazıb ortaya qoyduğu ―İtirilmiş zamanın sorağında‖ silsiləsindən 7 
kitabı ilə tanınır. 
Əvvəl yarımçıq qalan əlyazmaları da burada karına gəlib. 
Bu kitabların bəzilərinə roman demək olar, bəziləri uzun-uzadı jurnalist qeydlərini 
xatırladır. 
(Prust bir müddət ―Fiqaro‖ qəzetində Paris salonlarından xəbərlər hazırlayıb). 
―Svan tərəflər‖ silsilənin birinci kitabıdır. 
Son 3 kitabı redaktə eləməyə isə Prusta əcəl imkan verməyib. Onlar yazıçının ölümündən 
sonra çap edilib. 
Uşaqlıqdan müxtəlif xəstəliklərdən əziyyət çəkən Prust 51 yaşında ağciyərindən gedib. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
261 
Kitablarında qeyri-adi heç nə baş vermir, süjet klassik romançılıq anlamında çox maraqlı 
sayıla bilməz. 
Onlarla səhifə hansısa xanım haqda cəmiyyətdə mövcud olan rəylərə, gəzən şayiələrə 
həsr edilir. 
Bəs Prusta niyə ―20-ci əsr dünya ədəbiyyatında ən vacib fiqurlardan biri‖ deyirlər. 
Prust romançılıqda inqilab edənlərdəndir 
Kafka və Coys kimi o da öz yazdıqları ilə ədəbiyyatda uzun müddət hökmran olan 
klassik formalara və həyatı təsvir metodlarına üsyan edir. 
―İtirilmiş zamanın sorağında‖ silsiləsi klassik roman texnikasıyla daban-dabana ziddir. 
Burada əsərin əvvəlində əsası qoyulan ziddiyyətlər, onların kulminasiya nöqtəsinə 
çatması, daha sonra düyünün açılması kimi ənənəvi struktur vahidləri ya yoxdur, ya da 
çox zəifdir. (Buna görə də hazırlıqsız oxucu üçün çox darıxdıcıdır). 
Bu bir düşüncə axınıdır. Baş qəhrəman Marselin öz otağında həyatını xatırlamasıdır. 
Modernist Prust impressionistcəsinə bəzən həyatının hansısa xırda bir detalını oxucuya 
anlatmaq üçün səhifələr ―xərcləyir‖. Bütün bunlar ondan irəli gəlir ki, Prust realizmə, 
onun tipikləşdirmə metodunun həyatı təsvir etmək, insanların obrazını yaratmaq üçün 
tamamilə yararsız olması, səthilikdən o yana getməməsi qənaətindədir. Onun fikrincə, 
tipikləşdirmə metodu ilə hansısa insanı müsbət, yaxud mənfi obrazda vermək yanlışdır. 
Çünki insan şəraitdən asılı olaraq dəyişə, gah daha çox mənfi, gah da daha çox müsbət 
cəhətlərə malik bir şəxs kimi meydana çıxa bilər. 
Hansısa cani əsgər aparıla və müharibədən qəhrəman kimi qayıda bilər. 
Məsələn, əsərdə Marselin kübar cəmiyyətdə üzləşdiyi insanlara birmənalı qiymət vermək 
olmur. Kimsə homoseksualdır, amma evlənir və daim xanımların əhatəsində olmağa 
çalışır ki, heç kəs bundan şübhələnməsin. Yaxud hansısa fahişə yüksək mənsəbli şəxsə 
ərə gedəndən sonra cəmiyyətdə ona münasibət ―180 dərəcə‖ dəyişir, hamı ona ehtiramla 
yanaşmağa başlayır. 
Bir sözlə Prust  hesab edir ki, bu qədər maraq və mənafelərin, fərqli düşüncə tərzli 
adamların olduğu cəmiyyətdə insan haqda dolğun təsəvvür formalaşması, onun əsl 
―mən‖inin dərk edilməsi müşkül işdir, kimsə bunu etməyə cəhd göstərirsə, faktiki olaraq 
vaxtı hədər gedir. Həmin zaman itirilmiş olur. 
Ona görə də Prust öz əsərində keçmişə müasir dövrün prizmasından baxmağa, 
ümumiləşdirmələr aparmağa, nəticələr çıxarmağa çalışmır. Onun üçün bu, anlamsız bir 
işdir. Prust yalnız lap uşaqlıqdan başlayaraq keçirdiyi hisslərin salnaməsini yazır. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
262 
Onun üçün vacib olan -  uşaq vaxtı duyduqlarını olduğu kimi, o dövrdə yaşandığı 
formada təsvir etməkdir. Bütün əsər bu yaşanan hisslərin, sevincin, kədərin 
tərənnümüdür. Həmin duyğuları doğurmuş hadisələrin, insanların təsviri yox. 
Prust hesab edir ki, həyat insanın müxtəlif hadisələr, şəxslər haqda səthi rəylərinin 
toplusu olduğu üçün itirilmiş bir zamandır. 
Amma yazıçı həm də düşünür ki, zamanı müəyyən mənada bərpa etmək mümkündür - 
ədəbiyyat vasitəsilə. Yəni hər bir yazar, elə hər bir insan da öz yaşadığı duyğuları 
xatırlayaraq beynində ―bərpa edə‖ bilər. Məhz bu halda o özünün kimliyini anlayacaq, əsl 
―mən‖i ona bəlli olacaq. 
Başqa sözlə insanın əsl kimliyi ona başqalarının verdiyi qiymətlə yox, onun öz 
yaşadıqları, duyduqlarının məcmusu ilə ölçülür. 
Ola bilsin Prustun yazdıqları öz dövründə, elə indi də bir çoxlarına maraqsız gəlir. 
Bəlkə də doğrudan da maraqsız yerləri var 
Amma Prust ədəbiyyata yeni baxış gətirənlərdən idi. Oturuşmuş qaydalarla yazmaq 
istəməyən, onları dəyişmək istəyən yazardı. 
Çəkinmədən "belə də yazmaq olar" deyib bunu sübut edənlərdən. 
Bəlkə buna ədəbiyyata plüralizm, çoxfikirlilik, demokratiya gətirən deyək? 
Doğrudanmı… 
―Bbu ölkədə Prustu və Albertini anlayan insanlar ortaya çıxanda insanlar avamlıqdan 
qurtulub başqa həyat yaşamağa başlayacaqlar…‖ 
 
Rövşən Qəmbərov 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
263 
Qismət 
 
 ―Postmodernizm‖ 
 
 
Nədir bu postmodernizm? 
 
"Dünya nə mənalıdır, nə mənasızdır, o sadəcə var, vəssalam". Alan Rob-Qriye 
  
Şəhərdə tez-tez yeni kinoteatrlar açılır, çox gözəl, çox pakizə. Bəs görəsən nə vaxt bu 
kinoteatrlarda öz istehsalımız olan filmləri görmək səadəti bizə nəsib olacaq? Cavab, 
əslində, çox sadədir : öz filmlərimiz çəkiləndə. Film çəkilirmi ölkəmizdə? Deyilənə görə 
çəkilir, mən rast gəlməmişəm, rastıma çıxanlar isə filmdən başqa hər şeydir. Həzərat, nə 
vaxt bu millətin dosta-düşmənə göstəriləsi, üzə çıxardılası adam balası kimi yazıçısı, 
diringə yox, çağdaş musiqi bəstələyən bəstəkarı və nəhayət nə vaxt bu millətin çağdaş 
tendensiyaları, meylləri mənimsəmiş, istifadə tarixi keçmiş mövzularda deyil, öz 
reallığımızın problemlərindən danışan rejissoru olacaq ? Deyim nə vaxt : nə vaxt ki, 
qalstukunu həqiqəti deməyə mane olacaq qədər sıxan sənətçi libasına bürünmüş 
istedadsızlar aradan çəkiləcək, nə vaxt ki, vətənpərvərliyin arxasına piştaxta kimi keçib 
al-ver edən psevdo-vətənsevərlər yox olacaq, nə vaxt ki, Oruel qələminə layiq əxlaq 
bəkçiləri təqaüdə çıxacaq, nə vaxt ki, oxuduğu kitabı, baxdığı filmi başıyla yox, 
gündəyməziylə anlayan adamlar vızqırdıb öz işiylə məşğul olmağa gedəcək, bax onda 
bəlkə nəsə eləyə bildik. 
 Köşə yazısında, müsahibəsində, süfrə başında "af-uf"larla, "kitayski" dərdlərlə yazdığı 
kitaba, çəkdiyi filmə həyatilik dəyəri qazandırmaq istəyən, oxumaqdan, əziyyət 
çəkməkdən, zəhmət çəkib yeni meylləri izləmək məcburiyyətindən danışanda eyni 
bəhanələri - "iş vaxtımı çox alır", "əsas səmimi olmaqdı", "mən az oxusam da, yaxşı 
oxumuşam" - utanmadan təkrarlayan milli ziyalılarımızın özünü aldatma prosesi nə vaxt 
başa çatacaq görəsən ?! 
  
Vaxt gedir, işimizə baxaq.  
  
*** 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
264 
XX əsr qəribə əsr idi. Bir yandan baxanda ağıl, zəka yolu ilə yer kürəsində cənnət 
yaradacağına inanılan, ilahiləşdirilən, böyük hərflərlə yazılan İNSAN milyonların məhv 
olmasına səbəb olan iki müharibə törətdi, o biri yandan bu qarmaqarışıq, soyuq, qanlı-
qadalı zaman diliminin içində və sonrasında ağılasığmaz kəşflər etdi. XX əsrin 60-cı 
illərindən etibarən dünya High-tech, yəni yüksək texnologiyalar erasına qədəm qoydu. 
Bir vaxtlar Jül Vernin qəhrəmanlarının 80 gündə dolaşdığı yerlərə getmək üçün artıq 
saatlar kifayət edirdi. Telefon, televizor, kompüter kimi vasitələr fərdi, yaxud kütləvi 
şəkildə sonsuz informasiya əldə etmək imkanı əldə edən insan, bu qəribə, sürətli inkişafın 
içində nədənsə əbədi fitrətindən - tənhalığından xilas ola bilmədi, əksinə, get-gedə onun 
yalqızlaşması, tənhalaşması böyüdü, çoxaldı, bütün dünyaya yoluxdu. Bu, modernizmin 
qırılma nöqtəsi, postmodern vəziyyətin zühur etməsi idi. 
 Jan Fransua Liotarın "Postmodern vəziyyət" dediyi bu ovqat ümumdünya mədəniyyət 
qarışdığı, beynəlxalq mədəni sərhədlərin əriyib yoxa çıxdığı, dünyadakı bütün insanları 
istehlakçıya çevirən bir durumdur. Postmodernlə birlikdə bəzi yerlərdə orta əsrlərdəki din 
anlayışına oxşayan geridə qalmış dindarlıq xortlayıb ortaya çıxdı, bəzi yerlərdə isə dini 
inanc sistemlərinin xarabalıqları üstündə uzaq şərf fəlsəfəsinə, kosmik inanclara, 
okkultizmə, mistisizmə qədər gedib çıxan yanaşmalar cücərməyə başladı. Bu yeni 
dünyada astronomiya ilə astrologiya, elmlə sehr-cadu /magiya, akademik tibblə alternativ 
tibb, texnologiya ilə təbiətçilik bir yerdə yaşamağa başladı. Əsrin sonlarına doğru 
əvvəllər tabu şeylər üçün sərhədlər bir az da açıldı. Məsələn, klassik qərb musiqisinin 
özünəməxsus ifaçıları olan pianist Pekinel qardaşları Baxı caz ritmində çaldılar və bu çox 
normal qarşılandı. Əvvəllər yalnız pop musiqi ifa edilən məkan olan diskoteka və 
barlarda artıq türkülər, milli oyun havaları, aşağı mədəniyyət hesab edilən öz fəaliyyət 
səviyyəli mahnılar da ifa edilməyə başlandı. Ənənəvi modernist dəyər sisteminin həmişə 
ikinci plana atdığı düşüncələr, yanaşmalar, qruplar, postmodern mühitdə heç bir 
aşağılanma hissi olmadan, köhnələrin dəyərli dedikləri şeylərlə yanaşı yaşamağa başladı. 
Postmodern dönəm elitarlıqla kütləvinin, kitçlə hörmətli sayılan ədəbiyyatın bir yerdə 
olduğu, "baboçka"nın cins şalvarla geyinildiyi bir dönəmdir. 
 XX əsrin 50-60-cı illərində postmoderni qloballaşmanın yaratdığı post-imperializm kimi 
dəyərləndirənlər də oldu və polemika sənət söhbətlərinə də aid edildi. 60-cı illərdə 
başlayan polemika 80-ci illərdə lap qızışdı. Məsələn, ABŞ-da İrwing Howe və  Harry 
Levin son vaxtlar yaranan ədəbiyyatın (80-ci illər nəzərdə tutulur) Yitslərin, Eliotların, 
Poundların və Coysların möhtəşəm ədəbiyyatlarının yanında rəngsiz,quru, mənasız 
olduğunu elan etdilər. Vəziyyəti ifadə etmək üçün görünür ən xarakterik hadisə 80-ci 
illərin əvvəlində Fransanın ünlü mətbu orqanı "Le Monde Dimanche"-ın verdiyi 
manşetdir : "Avropada bir ruh, bir xəyalat dolaşır - onun adı postmodernizmdir."  
 O illərdə sənətdə, xüsusilə ədəbiyyatda sosialist baxış hakim idi və yeni tendensiya olan 
postmodernizm, onun demokratik, azad manerası mühafizəkarlar tərəfindən sənətçinin 
məsuliyyətsizliyi, estetik deqradasiya kimi qiymətləndirilirdi. Məsələn, Türkiyə Orxan 
Pamukun "Qara kitab" romanı ətrafındakı müzakirələrə  jurnalistlər, tibb professorları, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
265 
ədəbiyyatçılar, kamalistlər, solçular, əxlaqçılar və s qoşulmuşdu. Kamalistlər mətndə 
Atatürk əleyhinə yazılmış hissələr axtarır, sosialistlər Marksizmə uyğun gəlib-
gəlmədiyini araşdırırdılar. 
İdeologiyalarla nəfəs alan sosio-mədəni modernizm üçün bütün ziddiyyətlərin bərabər, 
bir yerdə olması fikri qəbulolunmaz idi. XX əsrin 60-cı illərində və sonrasında Derrida, 
Fuko, Bart, Lakan, Levi-Ştraus, Liotar və Bodriyar kimi fikir adamları elmi-mədəni 
sahələri postmodern baxış bucağından analiz etməyə başladılar və bunun nəticəsində get-
gedə modernizm sönükləşməyə başlayır. 
  
*** 
  
Postmodernizmin əcdadlarından hesab edilən Nitşe deyirdi : "Həqiqət, həqiqətin illüziya 
olduğunu unudanların illüziyasıdır:" Nitşe hər şeyi baş-ayaq çevirmək istəyən, başqa cür 
baxan, dəyərləri yenidən dəyərləndirən yanaşması ilə özündən sonrakı əsrlərə xeyli təsir 
etdi : "Bütün dəyərləri tərsinə çevirmək olmazmı ? Bəlkə yaxşı elə pisin özüdür, ola 
bilməz ? Bəlkə tanrı sadəcə kəşfdir, şeytanın uydurmasıdır ? Bəlkə hər şey nəticə 
etibarilə səhvdir, ola bilməzmi ?" 
 Postmodern romanın əsas inkişafı İkinci Dünya müharibəsindən sonra başladı. XX əsrin 
50-ci illərindən etibarən fransız romançılığında yeni bir anlayış ortaya çıxdı. Bu yeni 
anlayış özünəqədərki klassik roman anlayışını, yəni Balzak romanı deyilən roman 
anlayışına müxalif oldu. Bu yeni roman anlayışının tərəfdarlarına bəzi tənqidçilər "anti-
romançılar" dedi, lakin "Yeni roman", "Yeni romançılar" sözü daha çox dillərə düşdü. 
Balzak romanı deyilən roman anlayışına qarşı çıxan bu qrupun əvvəlcə konkret 
müəyyənləşmiş prinsipləri yox idi. Sonralar "postmodern roman" da adlanacaq bu 
anlayışın əsas müddəalarını müəyyənləşdirən iki əsər vacib hesab edilir : Natali Sarrotun 
1956-cı ildə çap etdirdiyi "L Ere du Soupçon"(Şübhə erası) və Alain Robbe-Grilletin 
1963-cü ildə yazdığı "L Ere Nouveau Roman" ( Yeni roman ) adlı əsərləri. Qrupun lideri 
Grillet köhnə romanda əleyhinə çıxdığı bütün xüsusiyyətlərin yerinə nəyi təklif edirsə, 
hamısını öz əsərlərinə tətbiq etdi. Sarrotdan və Grilletdən başqa bu müxalifliyi Michel 
Butor, Claude Simon, Robert Pinget, Claude Ollier öz əsərlərində davam etdirdilər. Bu 
qrupun roman anlayışları tamamilə eyni olmasa da, birləşdikləri, həmfikir olduqları 
nöqtələri belə ümumiləşdirmək mümkündür : 
  
1. Balzak romanı deyilən ənənəvi romandakı ( həyəcanlı səhnələri) süjetləri rədd etmək. 
 2. Reallığa çox yaxın olan, həyatda gerçəkdə var olan roman qəhrəmanı yaratmaq imtina 
etmək.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
266 
3. Ənənəvi psixologiya anlayışının rəddi. Bu anlayış romançını ittiham edən, hökm verən 
vəziyyətə gətirirdi. 
 4. Romanda mərkəzə otuzdurulan, hər şeyi bilən, hər şeyə hakim olan romançı anlayışını 
rədd etmək. 
 5. Ənənəvi romandakı dilin yağlı, bəlağətli, gözəl istifadəsindən imtina, onun yerinə 
dilin təbiiliyinə üstünlük vermək. 
 6. Yeni roman anlayışının əmələ gəlməsi üçün nəzəri fəaliyyətdə olmaq.  
 
Bu yazını oxuyanlar roman yazmağa başlayacaq... 
 
Alain Robbe Qrillet roman anlayışını bu sözlərlə ifadə edib və sanki onun dediyi sözlər 
indiki zamanda bir çox cəhətdən bizim mühit üçün də aktualdır: "Yeni roman heç bir 
qayda qoymayıb. Biz köhnə romandakı qatı qaydalara qarşı savaşmaq üçün bir-birimizlə 
birləşmişik. Bizə belə deyirlər : qəhrəmanları yerinə otuzdurmursunuz, deməli 
yazdıqlarınız həqiqi roman deyil. Bir xarakteri, bir mühiti araşdırmırsınız, deməli 
yazdıqlarını həqiqi roman deyil... Bizi nəzəriyyəçilikdə ittiham edirlər, halbuki biz həqiqi 
romanın necə olmalı olduğunu dəqiq bilmirik. Bildiyimiz bircə şey var ki, missiyamız, 
məqsədimiz dünənin romanın kopyasını çıxarmaq yox, onları keçmək, daha irəli 
getməkdir." 
 Grilletgildən sonra "yeni roman" anlayışı yerinə postmodernizm sözü daha çox işləklik 
qazandı və postmodernizm haqqında həm nəzəri müstəvidə, həm də bədii mətnlər 
çevrəsində çoxlu mübahisələr oldu ; "postmodernizm nədir ?" sualına hərə özünə görə 
cavab verməyə, onun konkret bir nəzəri proqramda ümumiləşdirməyə çalışdı, lakin 
indiyəcən bu mümkün olmayıb. 
 Postmodernizm bir şeyin nə olduğunu yox, necə olduğunu soruşur. Postmodernizm 
soruşmur ki,  "varlıq nədir ?", o soruşur ki, "varlığa nə olur?". 
 Steven Bestlə Douglas Kellnər görə "post" ön şəkilçisinin anlamı modernizmi keçən, 
anti modern deməkdir ; Vattimoya görə  müsbət mənada modernizmdən qopma, ayrılma, 
azadolma deməkdir ; Fukoya görə yeniliyin ifadəsi və işlənməsi, Arnold Toynbiyə görə 
acınacaqlı geriləmək, Habernasa görə modernizmdən azadolma, Mateiyə görə 
modernliyin yeni üzü, Eagletona görə modernizmə qarşı olan təpkilərin cəmi, Oktavia 
Paza görə modernin daha modern görünüşüdür. 
 Postmodernizm haqqında bir-birinə daban-dabana zidd fikirləri sonsuzluğa qədər 
uzatmaq mümkündür, lakin postmoderni maraqsız, darıxdırıcı bir düşüncələr toplamı, 
nəzəriyyələr məcmuəsi kimi təqdim etməkdənsə, onu Liotar sözləri ilə desək, bir vəziyyət 
kimi dərk etməyə çalışmaq fikrimcə daha məqsədə uyğundur. Bir də onu deməliyəm ki, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
267 
mənə görə postmodernizm haqqında danışmağın ən yaxşı yollarından biri konkret əsərlər, 
yaxud konkret metodlar, fəndlər ətrafında danışmaqdır, nəinki ona tərif verməyə 
çalışmaq. Beləliklə, bir neçə metoda diqqət yetirək. 
  
Metafiction. 
  
Metafiction ( türklər üstkurmaca deyirlər ) modernist əsərlərdə də istifadə edilib, amma 
modernistlər bunu tərəfsizliyi, inandırıcılığı artırmaq üçün etsə də, postmodernistlər 
əksinə, əsərin qurulmuş, hörülmüş olduğuna işarə etmək üçün bu metoddan istifadə 
edirlər. Modernist əsərdə başqa bir əsərə aid ünsürdən istifadə edilsə də, bu simmetriya 
yaratmaq, əsəri gücləndirmək üçün edilir, lakin postmodern əsərlərdə pastiş-parodiyadan 
istifadə etməkdə məqsəd, əksinə, assimmetriklik, əsəri gücləndirmək yox, qurama 
olmasına eyham vurmaqdır. 
 Metafiction romanın necə əmələ gəlməsinin hekayəsidir. Bu hekayə ilə yazıçı romanın 
təhkiyəçisinə başqa bir təhkiyəçidən bəhs elətdirir və beləcə oxucu ilə aradakı məsafəni 
bir qat daha artırmış olur, yəni romanda əsas xəttdən başqa bir hekayə də olur və bu 
hekayəcik bizə romanda oxuduqlarımızın necə öyrənildiyinə, yazıldığına dair işarələr 
verir. 
 Metafiction effekti yaratmaq üçün bir neçə metod olsa da, əsas üç metoddan danışmaq 
olar : 
  
1. Mətnin quruluşunu, yazılma prosesini faktlaşdırma, bundan başqa digər qurama 
mətnləri qısmən mətndə yerləşdirmə. 
 Təhkiyəçi bir gündəlik tapır və bizə bu gündəlikdəki yazılanları oxumağa başlayır. 
Beləcə, əsər qurama deyilmiş kimi göstərilir, amma oxucu anlayır ki, bu əsər xətrinə 
deyilmiş yalandır. 
Klassik ədəbiyyatda, məsnəvilərdə "səbəb-i təlif" deyilən hissələr olurdu, bu hissələrdə 
şair əsərin yazılma səbəbinə aid bir hekayə danışırdı, müəyyən mənada demək olar ki, 
metafiction "səbəb-i təlif"ə bənzəyir. Hətta klassik ədəbiyyatda elə örnəklər var ki, 
konkret "səbəb-i təlif" hissəsi yoxdur, lakin şair, yazıçı hardansa tapdığı məktublardan, 
qeydlərdən, ya da xatirə dəftərlərindən bəhs edir və o tapdıqları bir növ əsərin önsözü, 
yazılma hekayəsi yerinə keçir.   
 2. Obyektiv reallıq ilə təqlid/qurama əlaqəsini, paradoksunu üzə çıxartmaq. 
 Təhkiyəçi oxuduğumuz mətnə açıqca roman deyir və bununla da  əsərin gerçək olmayan, 
real olmayan, qurama bir hadisə olduğuna işarə edir. Bu anlayış postmodernizmin çox 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
268 
önəmli özəlliklərindəndir. Modernizmin saxta şəkildə gerçəyi ifadə etdiyini iddia 
etməsinin əksinə olaraq, postmodernizmlə səmimi şəkildə oxucusunda yazdığının bir 
əsər, bir roman, təxəyyül məhsulu ola biləcəyinə dair etiraflar edir.  
 3. Modernist romanda kimliyi arxa planda keçən təhkiyəçini aktiv fiqur kimi üzə 
çıxartmaq. 
 Təhkiyəçi roman qəhrəmanı kimi özü haqqında "mən" deyə danışır, bunun kökləri 
romantizmdə də var. 
 Burda mütləq mənada Alain Robbe Qrilleti və Andre Jidi yad etməliyik, çünki Jidin 
heraldika ( gerblər, emblemlər və s haqqında elmin adı ) sənətindən dartıb çıxardığı  
"mise en abyme" ( miz en abim - kimi oxunur ) adı verilən  metodunu öz əsərlərində ən 
çox istifadə Qrillet olmuşdur və bu metod metafictionun bu bəndini izah etmək üçün 
xarakterikdir. Bu metodu daha anlaşıqlı etmək üçün çox istifadə olunmuş, məşhur bir 
analogiyanı təkrar edək. Reklamlarda körpələr üçün qida məhsullarını çox görmüsünüz. 
Onların üstündə eynən reklam olunan məhsulun şəkli olur, o şəklin içində də həmin 
məhsulun balaca şəkli və beləliklə bu şəkillər mozaikası sonsuzluğa qədər uzanır. Eyni 
effekt iki güzgü arasındakı hər hansı bir nəsnə üçün də keçərlidir.Bu fənd romanlarda 
romanın ana mövzusunun içinə o mövzuya oxşayan başqa hekayəciklər yerləşdirilərək 
tətbiq edilib.Yeni bir şey deməyən bu hekayələrə tez-tez qayıdaraq yazıçı elə bir effekt, 
illüziya yaradır ki, oxucu bilmir ki, bu hekayələrdən hansı gerçəkdir. 
 Oxucuda əsərin qurulmuş, yaradılmış olduğuna dair eyhamlar vuran başqa metafiction 
fəndləri də var : 
 1. Qəhrəmanın/təhkiyəçinin oxuduğumuz romanın müəllifi olduğunu deməsi. 
2. Romanın içində başqa romanın yazılması. 
3. Romanın içində başqa bir romanın yazılması və ya oxunmasının mövzu olması. 
4. Romanın roman yazma sənətini, yaxud ədəbiyyat haqqında fikirləri mübahisə 
mövzusunda çevirməsi, öz yazılışından bəhs etməsi. 
5. Roman müəllifinin romanın içində qəhrəman olaraq iştirak etməsi. 
6. Romanın başqa romanları üslub, forma və məzmun olaraq təqlid etməsi. 
7. Personajların başqa əsərlərdən bəhs etməsi və bu  oxuduğumuz romanın haqqında 
danışdığı əsərlədən fərqli olaraq "guya real" olması illüziyasını yaratması. 
8. Qəhrəmanın müəlliflə dialoqa girməsi, ona söz atması. 
9. Romanda oxucu ilə söhbət edilməsi, ondan fikrinin soruşulması. 
10. Hadisələrin xronologiya zəncirinin qırılması. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
269 
11. Ana hekayənin içində başqa hekayələrdən bəhs edilməsi. 
12. Qəhrəmanın bir roman qəhrəmanı olduğunu dərk etməsi. 
  
İntertekstuallıq 
  
Bu metod hər əsərin mütləq özündənəvvəlki əsərlərlə bağlantısı, əlaqəsi olduğunü deyir. 
XX əsrin 60-cı illərində Yulia Kristeva və Rolan Bart kimi nəzəriyyəçilər tərəfindən 
aktuallaşdırılmışdır. 
 İntertekstuallıq ideyasının başlanğıc nöqtəsi yazıçının bir əsəri yazana qədər onsuz da 
başqa mətnlərdən xəbərdar olması düşüncəsidir. Postmodern yazıçı öz əsərində belə bir 
effekti normal qəbul edir və köhnə mətnlərə, hətta öz əsərlərinə də işarə vurur, 
göndərişlər edir. Postmodernizmə görə orjinallıq artıq mümkün deyil, deyiləcək yeni söz 
qalmayıb,  demək yazıçının işi əvvəllər deyilmiş olanlara əlavələr edərək ortaya nəsə 
çıxartmaqdır. 
 Çağdaş sənətçi yaşadığı dünyaya yadlaşıb, özgələşib və o, bu yadlaşdığı reallığı əks 
etdirməkdən imtina edib, özündən əvvəl yazılmış mətnlərin dünyasına sığınır, onlara 
istinad edərək, qurama, alternativ reallıq yaratmağa çalışır. 
 İntertekstuallıq əslində, klassik ədəbiyyatda çox istifadə edilib. Nəzirə, təxmin, iqtibas 
kimi klassik şeirdə istifadə edilən bu metodlar bir növ çağdaş intertekstuallıq anlayışı ilə 
qohumdur. Lakin burda vacib bir məqama diqqət etmək lazımdır. Klassik ədəbiyyatdakı 
metodlarla çağdaş postmodern əsərlərdəki intertekstuallıq arasında məqsəd fərqi, niyyət 
fərqi var. Belə ki, klassik ədəbiyyatda, tutalım, nəzirə ustada ehtiram xarakterli idi ; 
postmodern estetikada isə məqsəd çox ölçülü oyun qurmaq, əsəri maraqlı etmək, 
dəyərlərin ənənəvi bütövlüyünü parçalamaqdır.  
 
 ―Postmodernizm‖ məqaləsi III 
 
Parodiya 
  
Parodiya təqlid edilən mətnin məzmunu dəyişdirərək istifadə etməkdir. 
 Parodiya bir ədəbi əsərin formasını məzmunundan qopardıb, o mövzunun yerinə başqa, 
tamam zidd bir mövzu yerləşdirirək gülməli bir uyğunsuzluq yaratmaqdır. 
  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
270 
Bir məqama diqqət etməliyik : parodiya deyiləndə ağlımıza o dəqiqə məzə, lağlağı gəlsə 
də, parodiyanın məqsədi bir mətni təqdir etmək də olar bilər. 
 Yuxarıda metafictionda bəhs etdiyimiz hissədəki 6-cı bənd, yəni " Romanın başqa 
romanları üslub, forma və məzmun olaraq təqlid etməsi" fikri elə bir növ parodiyanın 
tərifidir. 
   
Pastiş 
 
Pastiş mətnin formasını, biçimini təqlid etməkdir. Lakin təkcə formanın təqlidi yox, 
məzmunun da təqlidi pastiş sayıla bilər. Pastişlər parodiya təqlidə söykəndikləri üçün bir-
birinə bənzəyir, ancaq pastiş təqlidi parodiyadakı kimi istehza xarakterli deyil. 
Parodiya ilə pastiş arasındakı əsas fərq istifadə edilən mətnin digər mətndə necə 
yerləşməsidir; yəni iqtibas edilənin mətndə istehzalı bir üslubla yerləşməsi çox vaxt 
parodiya, daha ciddi şəkildə yerləşməsi isə pastişdir. Məsələn, Orxan Pamukun "Qara 
kitab" romanında əsərin qəhrəmanı Qalibin yer altına enməsi və minarəyə çıxması, 
Dantenin "İlahi komediya"sındakı cəhənnəm və cənnət gəzintilərinin təqlidi, 
parodiyasıdır, "Qara kitab"ın forması isə "Min bir gecə nağılları"na çox bənzəməsiylə 
pastişdir. 
  
İroniya 
Postmodernistlər modernizmə tuşlanmış sərt tənqidi fikirlər səsləndirmək əvəzinə, 
ironiya vasitəsilə demək istədikləri üstüörtülü, ikibaşlı, çoxmənalı formada ifadə edirlər. 
İroniya postmodern əsərlərdə çox vaxt müxtəlif dil oyunları vasitəsilə edilir. 
  
  
Plagiat 
 
Plagiat başqasına aid mətni, mətn parçasını, fikri mənbə göstərmədən, mötərizə, dırnaq 
işarəsi qoymadan, hər hansı fərqləndirici üsula baş vurmadan ( məsələn kursiv kimi ) 
istifadə etməkdir. Elmdə və klassik sənətdə bu hörmətsiz, qeyri-ciddi iş sayılır, 
postmodernizm isə buna normal baxır. Fikri aydınlaşdırmaq üçün belə misal gətirək. 
Nazim Hikmətin məşhur "Kərəm kimi" şeirində dırnaq içində təqdim edilən "dərd çox, 
həmdərd yox" misrası Füzulidəndir, postmodern sənətkar bu şeiri yazsa, dırnaq işarələrini 
qoymaya bilər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
271 
Plüralizm 
 
İntibah tanrının mərkəzdə olduğu dünya görüşündən imtina edib, tanrının yerinə insanı 
qoymuşdu. Postmodern dünyada dünyada isə nə tanrı, nə də insan mərkəzdədir, mərkəz 
bir dənə deyil, mərkəz çoxdur.Bu mənada postmodernizm modernizmdən fərqli olaraq 
təkliyə, bir dənəliyə, avtoritarlığa hesablanmış hər şeyi rədd edir. Postmodern əsərlərdə 
bir-birinə zidd fikirlər yanaşı dura bilir. Kütləvi sənətə aid olan elementlərin postmodern 
əsərlərdə yer alması da plüralizmdir. Merilin Monronun, Çe Gevaranın, Mona Lizanın 
həqiqi mənalarından uzaqlaşıb sadəcə bir poster, istehlak məhsulu kimi görünməsi də bu 
yanaşmanın nəticəsidir. 
Fokkema bunu "qeyri-iyerarxiya" prinsipi adlandırır. Postmodernist mühakimələri 
işarələmək üçün Fokkema "güzgü" ( kim baxırsa, ancaq onu göstərir ), "labirint" ( 
çıxılması mümkün olmayan, çıxış yolu onun içində yaşamaqdır), "xəritə" ( heç bir 
mərkəz yoxdur və heç bir iqtiqaməti göstərmir), "ensiklopediya" (istənilən yerindən açıb 
oxumaq olar ), "reklam", "televiziya", "qəzet", "fotoqrafiya" və kimi tipik söz-
obrazlardan istifadə edib. 
  
Karnavallaştırma 
  
Kökləri Qədim Yunanıstana qədər gedən karnavallar qorxu, doqmatizm, hörmət və 
dindarlıqla yüklənmiş "rəsmi həyatın" vecə alınmadığı, ciddiyətin yerinə azadlığın 
keçdiyi, zaman və məkan sərhədləri bəlli olan şənliklərdir. Karnaval meydanında ikibaşlı 
istehza, gülüş, söyüş və müqəddəs olan hər şeyə qarşı hörmətsizlik, aşağılama sərbəstdir. 
"Rəsmi həyatda"  qatı ictimai qadağalar ucbatından keçərsiz olan hər şeyə burda icazə 
var. Məşhur rus nəzəriyyəçisi Mixail Baxtinin ədəbiyyata bəxş etdiyi karnavalizm 
anlayışı əsərlərdə bir-birinə zidd görünən mövzuların, obrazların, personajların yan-yana 
gəlməsidir. Hər şeyin mümkün ola biləcəyini ifadə edən "anything goes" ( hər şey 
keçərlidir )  anlayışına sahib olan postmodern əsərlərdə  müsbətlə mənfi, müqəddəslə adi, 
kübarla avara, məsum ilə qəddar bir-biriylə yanaşıdır. 
  
Oyun 
Postmodernizmin manifesti yoxdur, mütləq həqiqət hesab etdiyi şeylər yoxdur və təbii ki, 
öyrətmək iddiasında olduğu dərslər də yoxdur. Postmodern romançılar oxucunu 
maarifləndirmək, ona nəsə öyrətmək, dərs vermək əvəzinə, oxucunu və özünü 
əyləndirməyi düzgün sayırlar. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
272 
Postmodernizm modernizm qaşqabaqlı, qaramat görkəminin yerinə, hər şeyi oyun 
materialı kimi görən, həyata və sənətə əyləncə pəncərəsindən baxan yanaşmanı 
dəstəkləyirlər. 
  
Yumor 
 
Postmodern romançı ədəbiyyatı əyləncəli hala gətirmək üçün oyunlardan başqa, 
yumoristik cümlələrə də tez-tez müraciət edir. Bu yumoristik cümlələr modernist 
təhkiyəçinin ağırtaxtalı, hər şeyi bilən tanrıvari mövqeyinə də ironiyadır. Bir məsələni 
dəqiqləşdirək : modernist romanlarda da əlbəttə ki, bütün əsərlərdə olduğu kimi 
yumoristik elementlər olub, lakin modernist əsərlərdəki yumor qəhrəmanın vəziyyətinə 
uyğun işlədilirdi. Postmodernizmdə isə belə bir qayda yoxdur. 
  
Kollaj 
 
Postmodern roman xronoloji ardıcıllıqla nəql edilmir, əksinə, tədriciliyin yerinə, 
parçalılıq, bölünmüşlük, fraqmentallıq təqdir edilir. Bu fraqmentallıq əsərlərin içində 
qəzet xəbərləri, şeir, broşura, gündəlik kimi ünsürlərin girməsinə imkan yaradır. 
Postmodern roman bir-birindən fərqli olan mətnlər kollajı formasında qurulur. 
 Postmodern mətn konkret bir təhkiyə növündə israr etməyi sevmir, romançı istədiyi növə 
rahatlıqla keçə bilər. Əsərdən modernizm dövründə olduğu kimi "böyük sənət mahiyyəti" 
gözlənilmir. Modernist romandakı kollaj simmetriyaya can atırsa, postmoderndə əksinə 
fraqmentallığa meyllidir. Postmoder kollaj vasitəsilə mənt şərhə, yozuma açıq sonsuz 
sayda ziddiyətlərdən ibarət olur. 
  
Detektiv 
  
Əvvəllər detektiv əsərlər ancaq yüngül əyləncə məqsədilə oxunardı. Lakin 
strukturalistlərin bədii mətnlərə yeni yanaşması sayəsində detektivə maraq artdı. Borxes, 
Grillet, Calvino, Muriel Spark, Eko kimi yazıçılar detektivi öz məqsədləri üçün istifadə 
etməyə başladılar. Detektivin postmodern romanda çox işlənməsinin əsas səbəblərindən 
biri də detektiv xəttin oxucunu istər-istəməz mətni yozmağa təhrik etməsidir ; bu vasitə 
ilə oxucunu oyuna cəlb olunur və yazıçının uydurduğu, mətnə səpələdiyi işarələrin içinə 
düşür. Postmodern mətnlərdə oxucu köhnə detektivlərdə olduğu kimi onu intizarda 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
273 
saxlayan, həyəcanlandıran, beynini məşğul edən şeylərin cavabını yazıçıdan ala bilmir və 
məcbur olur özü bir cavab tapsın. 
  
Realizm 
 
Postmodernistlər modernistlər kimi  "mütləq" həqiqətin arxasınca qaçmırlar, həqiqətin 
hər adama görə fərqli ola biləcəyini düşünürlər, beləcə, öz həqiqətlərinin yerinə mətnin 
həqiqətlərini təklif edirlər. Postmodernizmə görə dildən başqa reallıq yoxdur, buna görə 
də postmodernizm realla irrealın, qurama ilə həqiqinin iç-içə olduğu bir dünyadır. 
Postmodernin realizmə bu cür yanaşması fantastikanın, xəyaliyin, uydurmanın 
postmodern mətnlərdə geniş istifadəsinə gətirmişdir. 
  
Tarix 
Postmodernizmin tarixə münasibəti, modernizmdən fərqli olaraq, hamı tərəfindən qəbul 
edilən, mütləq, dəyişməz deyil. Postmodernizm tarixi hadisələrin də subyektiv 
yozumlarla fərqli izahlarının ola biləcəyini deyir. Postmoderndə fərqli yozumlara açıq 
bütün tarixi hadisələr modernizmdə olduğu kimi səbəb-nəticə əlaqəsinə tabe deyil, 
əksinə, bölünmənin, fraqmentarlığın hökm sürdüyü yeni dünyada dəyişən vəziyyətləri, 
mühitləri, fakt və hadisələr özü öz içində yenidən yazan bir tarix anlayışı ilə yazılır. 
 Postmodern roman tarixə baxışını tarixin əsas nöqtələrindəki qəhrəmanlardan alt 
səviyyədəki adi insanlara çevirir.Bununla postmodernizm tarixi ibrət alınası anlayışdan 
uzaqlaşdırıb, oyun materialına çevirmək məqsədi güdür. Orxan Pamukun dediyi kimi : 
"Tarixi romanları elmi-fantastika kimi oxuyun. Fantastika gələcək haqqında 
fantaziyalardır. Tarixi roman da keçmiş haqqında fantaziyalardır." 
  
Qəhrəmandan subyektə 
 
Modernist əsərlərdəki qəhrəmanın yerini postmodern əsərlərdə kimliyi qeyri-müəyyən 
olan, Kafkanın "Məhkəmə"sindəki Cozef K. kimi bulanıq tutur. Bu tiplər mətnin 
obrazlar, təsvirlərlə toxunmuş strukturu içində çevrilməyə, dəyişməyə açıq subyektlərdir. 
Fərdiliyin yox edildiyi postmodern mətnlərdə, qəhrəmanlara sadəcə subyekt demək daha 
doğru olar. Subyektlə obyekt, daxili dünya ilə xarici aləm, reallıq ilə quramanın 
sərhədinin yox olduğu postmodern mətnlərdə subyektin varlığı da konkret deyil. 
Modernizmin humanizmin təsirilə ilahiləşdirdiyi insan, postmodernizmdə ilahilik 
mərtəbəsindən yerə endirilib, oyun cəlb edilir. Postmodern mətndə modernist mətnlərdəki 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
274 
kimi ilahiləşdirilmiş insana ehtiyac yoxdur, çünki postmodern mətnlərin onun vasitəsilə 
demək istədiyi konkret mesaj yoxdur. 
  
Obraz 
Modernist romanda reallıqla əlaqəsi olan obrazlar, postmodern romanda gerçəkliklə 
əlaqəsini tamam kəsir. Türk ədəbiyyatşünası Yıldız Ecevit posmodern obrazın ilk 
rüşeymi kimi Kafkanın əsərlərinə müraciət edir: " Kafkanın "Məhkəmə" romanında 
məhkəmənin, "Qəsr" romanında qəsrin, ya da "Çevrilmə"də böcəyin konkret olaraq nəyin 
qarşılığı olduğu bəlli deyil, konkret bir şeyi simvolizə etmirlər, alleqoriya da deyillər. XX 
əsrin ilk yarısında Kafkanı araşdıran bir çox alman ədəbiyyatşünasları axırda çözə 
bilmədikləri bu obrazların adına müstəqil alleqoriya dedilər." Postmodern romanın təklif 
etdiyi bu individual obrazlar, məcazlar əsərin oxucu tərəfindən şərh edilməsinə, yəni 
romanın açıq mətn olmasına imkan yaradır. 
  
Müəllifin ölümü 
 
Postmodern roman üzünü tamamilə oxucuya tutur. Bütün cəhdlər statik olmayan dil 
yaradıb oxucu üçün mümkün qədər yozuma,şərhə açıq mətn yaratmaqdır. Mətnin 
yozuma açıq olması mətnin hər oxucuda ayrı-ayrı mənalara gəlməsinə imkan yaradır ki, 
bu da əsəri birqatlı, bir mənalı olmaqdan çıxardır. Bu vəziyyət yaranması üçün müəllifin 
də mətnə oxucu kimi yanaşması vacibdir. Postmoderizmin nəzəriyyəçilərindən Rolan 
Bart yazır ki, onun görmək istədiyi mətnin arxasındakı müəllif (author) yox, mətni 
oxuya-oxuya yazan, "ehtimal olunan", çox vaxt elə Rolan Bart olan oxucudur. Başqa 
sözlə, əsas müəllif yox, mətnin oxucu ilə əlaqə yaratmaq formasıdır. Barta görə bu 
müxtəlif cür təzahür edir : "Gah yazı prosesinin suç ortağı olan oxucu, gah mətnə müxalif 
olan oxucu, gah mətndən narahat olan oxucu, gah da oxumaqdan həzz alan oxucu." 
  
Təkrar 
  
Mənanı bulanıqlaşdırmaq, konkretlikdən, birqatlılıqdan çıxarmaq üçün postmodern 
əsərlərdə sözlər və hətta hadisələrin təkrarlanır. Bunu ən çox Alain Robbe Grilletin öz 
romanlarında istifadə edib. Təhkiyədə təkrarlardan istifadə  həm təhkiyənin sürətini 
yavaşladır, həm düşüncəni asılılığa çevirir. 
  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
275 
Formalizm 
  
Kökü rus strukturalistlərinə gedən formalizm anlayışını qısaca belə izah edə bilərik : bir 
romandakı personaj, məkan, zaman, ya da əlavə ünsürlər  romançının demək istədiyini 
deməkdən başqa bir işə yaramayan şeylərdi. Rus nəzəriyyəçi Viktor Şklovski bunu belə 
izah edir : "Don Kixot əslinə qalanda xarakter deyil, eləcə Servantesin ayrı-ayrı fikirləri, 
əhvalatları nəql etmək üçün istifadə etdiyi bir vasitədir." 
 Modernist romandan posmodernist romana dəyişən roman yazma prosesini türk alim 
Mustafa Kutlu belə ümumiləşdirir : " Əvvəllər romançıların məqsədi "problemi nəql" 
etmək idi, indi isə "problem" yoxdur, indi yalnız "nəqletmə" var." 
 Yıldız Ecevit isə belə yazır : "Türk oxucusu sosiallığı sevən oxucudur. Buna görə də 
romanı bir sənət nümunəsi kimi mənimsəmir, onu zövq üçün oxumur. Türk oxucusu 
yazıçını hələ də sosioloq, psixoloq, bələdçi, nə bilim, militan hesab edir. Oxucunun bu 
gözləntisini təmin etməyən usta yazıçılar isə - məsələn Oğuz Atay kimi - uzun müddət 
diqqətdən kənarda qalıb. Formalizm, üslubçuluq türk ədəbiyyatında az qala estetik 
cinayət hesab edilir" 
   
Dil 
 
Postmodernizm dilin konkret olmasına inanmır, dilin gerçəkliyi tam təmsil və təsvir edə 
biləcəyini inkar edir, buna görə də əsərlərdə dil oyunlarına gedərək oxucunun mətni başa 
düşmə cəhdlərini sındırır. Dil oyunları vasitəsilə postmodern əsərlərin vektoru real həyat 
yox, intertekstual dünyadır. 
 Poststrukturalist Jak Derrida strukturalist Fernind De Sössürlə dilin, yəni göstərənin, 
göstəriləni təmsil etmədiyi fikri il razıdır, lakin onun göstərinin göstərənlə izahında alim 
kimi konkret qənaətlərə varmaq cəhdinə gülür. Derridaya görə məna həmişə özünü 
ertələyir, yəni məna davamlı deyil, o, hər oxucuda ayrı cür təzahür edir. Deməli "gerçək", 
"doğru", "konkret", "mütləq məna" kimi şeylər ola bilməz. 
Postmodern anlayışa görə yazıçının "mən burda bunu demək istəmişəm" deməsi 
absurddur. 
  
Təhkiyəçi-oxucu münasibətləri 
 Postmodern romanda ( təhkiyədə ) təhkiyəçi personajdır. Təhkiyəçinin oxucu ilə 
münasibəti romantik ədəbiyyatda rastımıza çıxan və "ey oxucu" deyən təhkiyəçi tipindən 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
276 
fərqlidir. Postmodern romanda təhkiyəçi sadəcə hadisəni nəql edən deyil, o, artıq 
romanın əsas hissələrindən biridir. Və bu təhkiyəçinin nəqletmək başqa ona diqqətlə 
qulaq asan oxucu ilə zarafatlaşmaq, məzələnmək, onun zəkasını aşağılamaq, oxucunun 
oxuduğu mətni layiqincə qiymətləndirib-qiymətləndirmədiyini müəyyənləşdirmək və 
oxucunu aktiv olaraq mətndə iştirak etməyə dəvət etmək kimi vəzifələri var.   
  
  
*** 
  
Postmodern kinonun ideoloqlarından sayılan Kventin Tarantinonun manifestal xarakterli 
bir ifadəsi var : "Bir növün içinə baş vurub, ordan əvvəllər xoşuma gələn şeyləri 
götürməyi və onları yeni formada təqdim etməyi sevirəm." Tarantino kult olmuş 
"Kriminal qiraət" ( Pulp fiction) filmini çəkəndə 31 yaşı vardı. Gənc olmasına 
baxmayaraq, öz epoxasının, dövrünün dilini ustalıqla mənimsəyən Tarantino, media 
erasının, ya da "simulyativ kainat"ın hər yerə dolduğu bir vaxtda öz reallığını yaradan və 
öz yaratdığı reallıqdan xarici reallığa baxan bir nəslin ən önəmli təmsilçilərindən oldu. 
 Tarantino vasitəsilə postmodern kinoda intertekstuallıq anlayışı aktuallaşdı. 
 İntertekstuallıq postmodernizmin kəşfi deyil ; bu fənd postmodernizmdən əvvəlki 
cərəyanlarda da olub. Lakin postmodernizmlə belə demək mümkünsə daha çox 
bütövləşib. İntertekstuallıq bir mətnin, yaxud filmin  özündən əvvəlki əsərlərdən nəsə 
daşıdığını deyir və sənətçi bunu qabartmaqla, özündən əvvəlki mətnlərdən müəyyən 
hissələri açıqca öz əsərində istifadə etməklə, yaxud hansısa əsərə eyham vurmaqla 
orjinallıq, mütləqlik, müəllifin avtoritar mövqeyinə ironiya edir, yaratdığı əsərin sadəcə 
bir əsər olduğunu demək istəyir. 
 Tarantino bu üsuldan ustalıqla istifadə edir. Müəyyən mənada demək olar ki, 
Tarantinonun söykəndiyi ənənə Ridli Skotun "Blade runner" filmiylə başlayan ənənədir. 
Tarantinodan sonra isə bu ənənəyə söykənən "Matriks" filmi növünün ən yaxşı 
nümunələrindən, postmodern kinonun şedevrlərindən hesab edilir.  
  
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
277 
Fitsceraldın yoldaşı: ―Onunla yaşamaq vulkan üstündə oturmaq kimidir‖ 
 
Ötən həftəsonu əslən avstraliyalı Baz Lurmanın―Böyük Qetsbi‖ (Great Gatsby) filmi bir 
sıra ciddi tənqidçilərin bədbin proqnozlarına baxmayaraq kassa rekordu vurdu. 
ABŞ-da nümayiş etdirildiyi iki həftə ərzində film kassaya 100 milyon dollar gətirib. 
Filmin baş qəhrəmanını məşhur aktyor Leanordo di Caprio oynayıb və bir çoxları filmin 
uğurunu məhz bu aktyorun istedadlı ifası ilə bağlayırlar. 
Lakin bu günlərdə yada düşməyən bir baş səbəbkar var. 
Bu, 1920-ci illərin məhəbbət əhvalatını  roman kimi qələmə almış şəxs, ―Böyük 
Qetsbi‖nin müəllifi, görkəmli Amerika yazıçısı F Scott Fitzgerald-ın özüdür. 
 Fitzgerald-ın yada düşməməsini isə, necə deyərlər,  ―The İndependent‖ qəzetinin yazarı  
Rupert Cornwell yada salıb. 
Maraqlıdır ki, bu jurnalist xatirə və nekroloqların ustası kimi tanınır, amma əslində 
bundan daha böyük qiymətə layiqdir. 
Əvvəla, Rupert Cornwell qəzetin ilk Moskva müxbiri olub və Sovet İttifaqının çökməsini 
əks etdirən reportajlarına görə iki dəfə Britaniya Mətbuat Mükafatına (British Press 
Award) layiq görülüb. 
Əvvəllər ―Financial Times‖ və ―Reuters‖də çalışmış jurnalist bir neçə il bundan əvvəl 
Londonda Blekfrayers körpüsündən asılmış vəziyyətdə tapılmış Roberto Calvi haqqında 
―Allahın bankiri‖ kitabının müəllifidir. 
Yenə də nekroloq. Amma nekroloqu da yazmağı bacarmaq lazımdır. 
 
ONUN MƏZARINA XIRDA PUL VƏ VİSKİ QOYAN YOXDUR 
 
Qayıdaq Fitzgerald-a. ―Böyük Qetsbi‖ filmi kassalarda dollar fontanı vurduğu bir vaxtda 
Rupert Cornwell yazıçının məzarını ziyarət edib. 
O yazır ki, burada dəfn olunmaq belə yazıçıya yaraşmır. O da Hollivud təpəsinin 
ətəklərində dəfn oluna bilərdi. Və yaxud onu da Oscar Wilde və Jim Morrison kimi 
Parisin məşhur Per Laşez qəbiristanlığında dəfn edə bilərdilər.  Amma əvəzində 
Fitzgerald-ın son mənzili Vaşinqton rayonunda anbarların və sənaye ofislərinin yanında, 
6 xətli şosse yolu ilə dəmir yolu zolağının arasındakı balaca bir kilsənin məzarlığı olub. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
278 
Jurnalist təəccüblənir ki, onun əsəri barədə məqalələr dünyanın qəzetlərini dolaşdığı bir 
vaxtda yazıçının məzarı üzərində bircə çiçək də yoxdur. 
―Barı yazıçının pərəstişkarları məzar üstünə xırda pul və ―Seagram‖ viskisinin kiçik 
şüşəsini qoyaydılar, axı məhz bu iki şeyə 1940-cı ildə vəfat etməzdən əvvəl yazıçının 
daha çox ehtiyacı olub‖ – yazır jurnalist. 
 
GATSBY FİTZGERALD-IN ÖZÜDÜR 
 
Bütün bunlardan əlavə bu günlərdə yazıçının təlatümlü evlilik həyatını əks etdirən üç 
romanı təkrar çap olunub. 
―İki tərəfimdən qatarların və maşınların şütüdüyü bir yerdə, bu məzarı ziyarət edən yalnız 
mənəm‖, - yazır Rupert Cornwell – ―və bu tənhalıq məni ―Böyük Gatsby‖ni yenidən 
oxumağa həvəsləndirir‖. 
Cornwell yazır ki, ədəbiyyat tarixində çox az sayda roman bu qədər metafizik yükə malik 
olub. 
Roman Jay Gatsby-nin özünü yeni dünyada – Amerikada yenidən realizə etmək arzusu, 
buna nail olması, lakin acınacaqlı sonluqla üzləşməsi üzərində qurulub. 
Lakin bu əsəri yazanda Fitzgerald  ―Böyük Amerika arzusu‖nun ardınca ―Böyük 
Depressiya‖nın gələcəyini bilmirdi. 
O öz naşirinə 1924-cü ildə yazırdı ki, hazırda özündə böyük bir qüvvə hiss edir və belə 
bir qüvvə onun içində indiyədək heç vaxt olmayıb. 
―180 səhifəlik  ―Böyük Qetsbi‖,  oxunması son dərəcə asan, unudulması son dərəcə çətin 
olan əsərdir‖ – yazır jurnalist. 
Bu il ABŞ-da əsərin daha 750 min nüsxəsi satılacaq. Ölkə kolleclərinin ədəbiyyat 
müntəxabatlarına bu roman oxunması icbari olan əsər kimi daxil edilib. 
Yazıçı 1940-cı ildə vəfat edəndə sınmış, içkiyə qurşanmış birisiydi və Hollivud üçün heç 
vaxt istifadə olunmayacaq ssenarilər yazırdı. O özünü uğursuz bir yazıçı hesab etməyə 
başlamışdı. 
VULKAN KİMİ GÖZƏL VƏ TƏHLÜKƏLİ 
 
Onun ailə həyatı da darmadağın olmuşdu. Sevimli xanımı Zeldaya şizofreniya diaqnozu 
qoyulmuşdu. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
279 
Zeldanı da dəli edən əri deyildimi? 
Zelda əri haqqında yazırdı: ―Fitzgerald-la yaşamaq vulkan üstündə oturmaq kimidir. 
Mənzərəlidir, lakin həm də təhlükəlidir‖… 
Lakin hətta indi uyuduğu tənha və unudulmuş yeri də Fitzgerald-lara asanlıqla 
verməmişdilər. 
Onların ailəsi Rokvildən olsa da, özü orada heç vaxt yaşamamışdı. Onu ailənin kiçik 
torpaq sahəsi olan Müqəddəs Meridə dəfn etmək istəyəndə, kilsə buna icazə verməmişdi. 
Çünki Fitzgerald mömin katolik deyildi. 
Əvəzində Fitzgerald-ı yaxınlıqdakı Rokvil qəbİristanlığında torpağa tapşırdılar. 
 Dəfndə bir-iki adam iştirak edirdi. 
Protestant keşiş necə bir dahi üçün son duaları oxuduğunu bilmirdi. 
Bütün bunlar onun əsərindəki Gatsby-nin miskin dəfnini xatırladırdı. 
Gatsby-nin dəbdəbəli malikanəsində kef edən yüzlərlə ―dostundan‖ bir kimsə gəlməmişdi 
dəfninə. 
8 il sonra xanımı Zelda da ərinin yanında dəfn olundu. 
Lakin yalnız 1975-ci ildə bu məzarlar Fitzgerald-ın halal ata-baba yurdu olan Müqəddəs 
Meri kilsəsinin həyətinə köçürüldü. 
Burada onların ortaq başdaşı var. 
Lakin ən mühümü bu başdaşının üstündə həkk olunan cümlədir.  Cümlə onun ən məşhur 
romanından götürülüb: 
―Bax belə… biz qayıqlarımızı axının əksinə sürürdük, nəticədə dalğalar bizi aramsız 
olaraq keçmişə gətirirdi‖… 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
280 
Führer hipnozu. Nasional-sosializmin anatomiyası 
 
Bu ağrılı mövzunu bu günlərdə qaldırdığı üçün Seymur Baycana təşəkkür edirəm. 
Doğrusu mən də uzun illər cəmiyyətimizdəki, Seymurun yazdığı kimi - orta statistik 
azərbaycanlının düşüncəsinə görə, hər bir almanın içində Hitlerə və faşizmə gizli rəğbəti, 
sevgisinin olduğu haqda ümumi rəyin haradan qaynaqlandığını düşünmüşdüm. Burada 
hansısa arqumentlər işləmir, rasional dəlillərin də əsla mənası yoxdur. Total savadsızlıq 
hökm sürən cəmiyyətdə ehkamlar və yalnız ehkamlar çalışır. Bizim cəmiyyət bir ucdan 
yaradılan ehkamlarla aşıb-daşır, budda yazısında bunu artıq demişdim.  
 Yaxşı bəs nədən məhz Hitler? O haradan sanki bir arxetip kimi daxil olub bizim kifayət 
qədər qapalı cəmiyyətimizə? Nədən bu haqda yazmaq ehtiyacı yaransın ki? 
 Uşaqlıqda ―dava-dava‖ oyununda həmişə ―bizimki‖ olmaq istəyimiz vardı, püşklə 
―nemes‖ olmağa məcbur edilənlər öncədən ölümə məhkumluq səbəbindən həvəssiz 
oynayırdılar.  Sonradan, böyüdükdə bu həvəssizlik nəsə gizli bir marağa çevrildi. 
Müharibə filmlərində və 30-cu illərin xronikasında seyr edə bildiyimiz paradlarda alman 
əsgərlərinin ifrat səliqəli qiyafədə nizamlı yerişi, pardaqlı və hətta seksual obrazı marağı 
gücləndirirdi – necə ola bilərdi ki, bütün bu möhtəşəm düzənli marşlar, hərbi paradlar, 
ekzaltasiyanın son həddində deyilən vətənpərvərlik haqdakı nitqlər, böyük ruh yüksəkliy 
və entuziazmla keçirilən təntənə kökündən yalan olsun? Necə ola bilərdi ki, milyonlarla 
insan bu yalana uysun? Necə ola bilərdi ki, almanlar kimi dünya kültürünü müstəsna 
nailiyyətlərlə zənginləşdirmiş toplum kitab yandıqmaqla məşğul olsun? Və bütün bu 
piramidanın başında duran, ―Heil Hitler‖ deyə salamlanan Führer – Hitler milyonların 
qibləsinə, o dövr üçün cinsi məsələlərdə kifayət qədər qapalı alman xanımlarının 
xülyasına çevrilsin?    
 Müharibənin nəticəsində ərazisinə görə 3-4 Azərbaycanı keçəcək, bu ölkənin 
yaranmasının başlıca mərkəzi – Prussiyanın demək olar ki tamamilə yox olması,  bundan 
başqa tarixi Sileziya ərazilərinin və Elzasın əbədilik itirilməsi. 12 milyon almanın 45-in 
yayında zorla deportasiya edildiyi Sudet. Bir zamanlar Sileziyanın paytaxtı olan – 
Breslau (indiki Vrotslav), Prussiyanın paytaxtı – indi Kalininqrad adlanan qədim 
Könisberg, bir zamanlar Danzig adlanan Qdansk, indi Klaypedaya çevrilmiş Memel, 
Şetsin olmuş Stettin, lap elə Avroparlamentin yerləşdiyi Strasbourg şəhərləri, saymaqla 
bitməz, hətta Nürnberq məhkəməsinin qərarı ilə bir zamanlar ―Deutschland, Deutschland 
über alles‖ (―Almaniya hər şeydən ucadır‖) adlanan Almaniya himninin ön iki bəndinin 
qadağanı, 45-in yayında milyonlarla alman xanımının kütləvi zorlanması... Sonuncu 
hadisə alman cəmiyyətində çox ağır bir iz qoymuş, bu haqda yalnız  60 ildən çox bir 
zaman keçdikdən sonra danışıldı və bu hadisə kinoya gətirildi. Bu alman rejissoru Max 
Färberböck tərəfindən lentə alınmış və 1945-in aprel-mayında Berlində sovet əsgərləri 
tərəfindən törədilmiş kütləvi zorlanma zamanı alman xanımlarının acı taleyindən bəhs 
edən ―Anonyma – Eine Frau in Berlin‖ (―Anonim – Berlində qadın‖, 2008) filmidir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
281 
 Almaniyanın heç bir zaman bu qədər qorxunc yuxusu olmamışdı. I Dünya 
Müharibəsinin acı nəticələri səbəbində müstəsna alçaldılma hissi keçirən cəmiyyət çıxış 
yolunu Hitler və onun tərəfdarlarına səs verməkdə tapdı. Hitlerin Stalindən əsas fərqi bu 
idi – o kommunistbaşıdan fərqli olaraq hakimiyyətə legitim seçkilər nəticəsində gəlmişdi. 
Bu da alman cəmiyyətinin məsuliyyətini yüzqat artırır... 
 Əslində II Dünya Müharibədən sonra Almaniya ümumiyyətlə dünya siyasi xəritəsindən 
silinməli idi, yalnız müttəfiqlərin arasındakı böyük çatlar siyasi intriqaya çevrildi. 
Potsdam konfransında Churchill‘in söylədiyi: ―Cənablar, mən burada dəfələrlə Almaniya 
sözü eşitdim, bu adda ərazi mövcud olmamalıdır, sadəcə bölgünü ədalətli aparmaq 
gərəkdir‖ sözlərinə cavab olaraq Stalinin bığaltı gülümsəyərək ―Almaniya olacaqdır‖ 
cavabı bu intriqaları reallığa çevirdi. 
 İstənilən halda Nürnberg məhkəməsi Almaniyanın siyasi kastrasiyasını rəsminləşdirdi. 
1949-cu ildə yaradılmış BDR sonradan bir çox iqtisadi möcuzələrə, böyük kültür 
dominasiyasına, hətta 1990-da iki yerə bölünmüş Almaniyanın birləşməsinə nail olsa da, 
indiyə kimi bu məziyyətləri dünya siyasi sferasına transformasiya edə bilmir, yəqin ki 
edə bilməyəcəkdir də. Almaniyanın istənilən halda dünyada danışma haqqı yoxdur, 
Berlin indiyə kimi sözünü Parisin, ya da Brüsselin ağzı ilə dilə gətirir. Əks halda çox 
banal tərzdə „yenə Hitler gəldi?― - kimi səslər ucalacaq. Bunu son dəfə Angela Merkelə 
Berlusconi (kimə kim!) Avropa Parlamentində demişdi. Hipnozun çox acı nəticələri 
budur.  
 Nasional-sosializm – almanların icadımı? Hipnozmu, günahmı? 
 Nasional-sosializmi əslində sırf alman ixtirası adlandırmaq olmazdı. (İrqi-)sosial 
mühəndislik ideyaları Avropada çoxdan dolaşmaqda idi, buna istinad axtarsaq Tomas 
Morun ―Utopiya‖sından əvvəlki zamana da gedib çıxa bilərik. XIX əsrdə bu ideyalar 
püxtələşdi, bəşər təkamülü, təbiət qüvvələrinin ram edilməsi ideyaları, texniki tərəqqi 
cəmiyyət üvzlərinin total mobilizasiyasını tələb edirdi. XX əsrdə bu ideyalar artıq işdə 
reallaşmağa başladı, I Dünya Müharibəsi isə bunun katalizatoru rolunu oynadı. Hələ 
1922-ci ildə ―Roma İmperiyasının bərpaçısı‖ Mussolini artıq İtaliyada hakimiyyətə gəldi 
və orada faşizm rəsmi quruluş kimi intişar tapdı. Buradan sonra bu model demək olar ki, 
bütün Avropaya yayıldı. 
Şübhəsiz ki, kvinessensiyası alman nasional-sosializmi olan bu quruluş Fransa, İsveçrə 
və bəzi başqa istisnalar olmaqla bütün kontinental Avropa ölkələrində - məsələn Polşada 
Pilsudski, Rumıniyada Antonescu, Macarıstanda Horti, Finlandiyada Mannerheim, 
İspaniyada Franco, Portuqaliyada Salazar, Yunanıstanda Metaksis, Albaniyada Zogu 
diktaturası və s.şəklində bərqərar oldu. Əvvəl İtaliya, sonra isə ən yüksək mərhələ kimi 
Almaniyanın örnək olduğu bu ölkələrdəki diktaturaların – bəzi milli aspektlər nəzərə 
almaqla sosial aşağılara, xalqa appelyasiya millətçiliklə sintez olunurdu  - nasional-
sosializmə adekvat modelləri yaranmışdı, hətta diktatorların da führerə adekvat öz 
isimləri vardı, məsələn Antonescu Rumıniyada Conducator (konduktorla səhv 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
282 
salınmasın)) adlanır, hətta Norveçin də öz Vidkun Quisling isimli Føreri vardı – Führerin 
surəti kimi.  
 Bu modelin həmin dövrdə nəinki kontinental Avropa, həmçinin Latın Amerikası 
ölkələrinə də dərindən nüfuz etməsini əminliklə söyləmək olar. Hətta müharibədən sonra 
kolonializmdən azad olan ərəb ölkələrində 50-ci illərdə yaradılan quruluşları da buna 
misal kimi gətirmək olardı. Yeri gəlmişkən, müharibə zamanı bu təsirin hətta sovetlərə 
nüfuz etdiyini də söyləmək olardı. İki fərqli doktrinaya mailik totalitar quruluşların 
qarşılıqlı təsiri haqda çox yazılıb. Sovet-alman müharibəsinin yalnız birinci ilini ideoloji 
adlandırmaq olar, ideoloji təbliğatın Hitlər uğrunda can-başla vuruşan ―alman 
proletariatına‖ əsla təsir etmədiyini görən sovet rəhbərliyi 1942-ci ildən millətçilik ruhlu 
təbliğata keçir. Bu zaman bütün təbliğati materiallar forma və məzmunca faktiki 
nasistlərin bənzətməsinə çevrilir, hətta ―Pravda‖ qəzetində aparıcı sovet yazıçısı və 
ictiami xadimi İlya Erenburqun ―Almanı öldür!‖ (Убей немца!) adlı məşhur məaqləsi 
çıxır və hətta bu proseslərin məntiqi yekunu kimi 1943-cü ildə Komintern buraxılır.  
   Demək ki, nasional-sosializm öz zirvəsini III Reich qismində reallaşdırsa da, sırf alman 
ixtirası deyildir, bu əsasən kontinental Avropada 30-cu illərdə müxtəlif variasiyalarda 
təkrarlanan dövlət modeli prinsipidir. Almanların sırf pedantik və keyfiyyətli iş görmə 
xüsusiyyətləri bu damğanın məhz almanlar üzərinə vurulmasında öz müstəsna rolunu 
oynadı.  
 Nasional-sosializm quruluşunun cəmi 12 il sürən hakimiyyəti bəşər tarixində silinməz-
qorxunc bir iz buraxdı. Məsələ problemin kültür fenomenologiyasındadır – adətən 
holokostu tutalım Afrikada xutxu tayfalarının tutsiləri kütləvi məhv etməsi, yaxud elə lap 
bizdə ermənilərlə azərbaycanlıların bir-birini qırması ilə müqaisə cəhdləri tam 
yanlışlıqdır. Əgər sonuncu hadisələr vəhşiliyin təzahürü idisə, nasional-sosializm əksinə, 
sivilliyin məhsulu idi, burada Afrikada ya Qafqazdakı qırğınlar kimi kortəbii heç bir şey 
yox idi – hər şey kültür-fəlsəfi doqmatlarla əsaslandırılaraq soyuq şüur və sistemli şəkildə 
həyata keçirilirdi. 
  
Nitşe 
  
Çox yayılmış ehkamlardan biri də düşüncə tərzi və ideyaları ilə bütün XX əsrə böyük 
təsiri olmuş və çox faciəvi bir həyat yaşamış filosof Fredrix Nitşenin alman faşizminin 
sələf olması haqdakı fikirdir. Əslində bu məsələni araşdırmaq istəyən istənilən tədqiqatçı 
qarşısında qeyri-almanları – irqçi filosof və sosioloqlar, fransız Artur de Qobineau və 
ingilis Hoyuston S. Çamberlaini görəcəkdir. 
 Nitşeni bu məsələdə həyatı boyu çəkindiyi populyarlığa gətirən onun əsas iki tezisi: 
―Allahın ölümü‖ və ―Fövqəlinsanın (Übermensch) gəlişi‖ idi. Onun ―Der Antichrist. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
283 
Fluch auf das Christenthum‖ (Antixrist. Xristianlığın lənəti) və ―Zərdüşt belə deyirdi‖ 
əsərlərində bəyan etdiyi ehkam - ―Allahın ölümü‖ tezisi, əslində Avropa sivilizasiyasının, 
fəlsəfi diskursunun XIX əsrdə gəlib çıxdığı yekun mərhələ idi. Bu tezislə Avropa fəlsəfi 
diskursundan insandankənar mütləq obyektivizm aradan qalxır, bəşər və bəşər kültürü 
fenomeni mütləq dominanta kimi dünyanın mərkəzinə gəlirdi. ―Allahın ölümü‖  ilə 
fundamental orientasiya itir və meydanda (kosmosda) tək qalan insan ekzistensial 
mənada özü özünü müəyyənləşdirməli idi. Elə təxmini bu zamanlarda Darvinin təkamül 
nəzəriyyəsinin faktiki qəbulu əslində insanın ilahi təbiətinin inkarı idi: əgər meymundan 
əmələ gəlmişiksə, o zaman heyvani təbiətimiz və ehtiraslarımız pozitiv anlama gəlir, 
ibrahimi dinlərin onları məhdudlaşdırma tələbi, faktiki zorlaması da sağlamlığın deyil, 
xəstəliyin ifadəsi olurdu. Xristianlığın Nitşe tərəfindən rəddi ilə onun bütün ehkamları 
aradan qalxırsa, ortaya naturfəlsəfəyə meylli təmayül gəlir və heyvanlar aləmindəki təbii 
seçmə qanunu dirçəlir. Burada şüurun mütlər dominasiyası legitimliyini itirmir, əksinə 
şüur bizim ən qüdrətli silahımızdır və bu qüdrətli silahlanma ilə ―ölmüş Allahın‖ boş 
qalmış yerini yeni insan – insanmərkəzçi təfəkkürün ən yüksək mərhələsi olan 
Fövqəlinsan (Übermensch) tutmalıdır.  
 Beləcə XX əsr onun sekulyar və qatı insanmərkəzçi postulatları ilə Nitşe əsrinə çevrildi. 
Nasistlər və konkret Hitler Nitşenin bir çox ideyalarından şübhəsiz ki, ilham almışdılar, 
bu ideologiyanın, siyasi sistemin əsas xətti faktiki panteizm idi. Xristianlıqdan imtina 
birbaşa ola bilməzdi, çünki xalq hələ buna mənən hazır deyildi, lakin SS üzvü mütləq bu 
dindən rəsmi olaraq imtina etməli və qədim german allahlarına, Votana sığınmalı, ―Blut 
und boden‖ (Qan və torpaq) fəlsəfəsini qəbul etməli idi. Naturfəlsəfənin doğurduğu təbii 
seçim qanunun ―Yıxılanı itələ‖ prinsipinin nəhayətdə nasizim tərəfindən getto və ölüm 
düşərgələri kimi vulqarcasına təfsiri bu cinayətkar ideologiyanın özünə bəraəti idi.   
 Lakin faciəvi bir tale yaşayıb, faktiki öz həyati ekzistensiyasını fəlsəfəyə çevirmiş xəstə 
bir filosofun Übermensch fonemenini bayağılaşdıraraq nasizmlə eyniləşdirmək əsla 
doğru olmazdı. Əslində həyatı boyu insan mövcudluğunun ontoloji problemləri ilə 
məşğul olmuş bu filosofun almanları donuz adlandırması (―Der Antichrist‖ əsəri) da onun 
bayağı millətçilikdən ümumiyyətlə çox-çox uzaqlarda durduğunu göstərir.    
  
Viktor Klemperer 
  
Neçə il əvvəl nasional sosializm haqda yazılmış çox dolğun bir traktata rastladım. Viktor 
Klempererin gündəlik formasında yazılmış ―Lingua Tertii Imperii: Sprache des Dritten 
Reiches‖ (Lingua Tertii Imperii: III Reich dili) əsəri idi. Nasional-sosializmin 
mahiyyətini anlamaq üçün bu əsərlə müfəssəl surətdə tanış olmağına dəyər.  
  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
284 
Viktor Klemperer yəhudi əsilli alman professoru idi, bütün Avropada ədəbiyyatçı və dilçi 
kimi böyük nüfuza malik olan bu adam, nasistlərin zamanında hətta evində kitab 
saxlamağın da qadağan edilməsi şərti ilə zavodda ağır işlərdə çalışmağa məhkum 
edilmişdi. Onun deportasiyadan yan keçməsi yalnız xanımının alman olması səbəbi idi. 
Əri yəhudi olan xanımların həyat yoldaşlarını onlardan ayırmırdılar - o zaman belə bir 
qayda varmış  (əksinə olan halda isə bu qayda işləmirmiş). Nəticədə bütün həyatını elmə 
həsr etmiş professor yaşlı vaxtında kafedradan, elmindən və hətta kitabxanasından 
məhrum edilir, qara fəhlə qismində ağır fiziki işlərə məhkum edilərək zavodda çalışır. Və 
hətta bu qisimdə də öz alim simasını itirmir, hər gün 12-15 saatlıq ağır əməkdən sonra 
piyada (yəhudilərə ictimai nəqliyyatdan istifadə faktiki qadağan idi) evə dönən yaşlı 
professor yaşadığı ilginc zamanı bacardığı kimi təhlil edərək tarixə həkk edir. Nə 
yorğunluğunda olsa da alman pedantlığı və ziyalı inadı ilə hər gün öz  gündəliyində 
müşahidələrini yazır və öz ixtisası – dil nöqteyi-nəzərindən nasizmi, onun köklərini 
dərindən təhlil edir. Kitabxanalara daxil olma hüququnu yəhudi kimi itirmiş bu yaşlı 
insanın elmi işi yazarkən (bu da evdə gizlincə edilirdi) müxtəlif iqtibaslar üçün artıq 
zəifləmiş yaddaşını zora salması, fərz edilən oxucu üçün ―mən indiki vəziyyətimdə sizə 
bunu dəqiq iqtibas edə bilmərəm, lakin siz filan kitabın filan hissəsini açıb buna əmin ola 
bilərsiniz‖ kimi qeydləri çox təsirlidir. Şəxsən məni öz cəlladlarını, zülmkarlarını sanki 
xəstəlik yayan mikroblar kimi mikroskop altında, həqiqi alman pedantlığı və elmi 
neytrallıqla tədqiq edən bu insanın alim mətanəti və bu zaman onun alman mədəniyyətinə 
həqiqi sevgisi və bağlılığı riqqətə gətirdi.   
 Professor bu əsərdə nasional-sosializm fenomeni üzərində çox düşünür, xüsusən dilçi 
kimi ətrafda səslənən dilin transformasiyasını elmi dəqiqliklə qeydə alır - burada əsasən 
radiodakı təbliğat məqsədli çıxışlar, yeniliklərin hansı tərzdə və intonasiya ilə oxunması, 
alman dilinin nəinki rəsmi nitqlərdə, hətta zavodda fəhlələr arasındakı söhbətlərin hansı 
tərzdə dəyişməsini, xüsusən ona gəlib çatan qəzetlərdəki məqalə və elanların yazı üslubu, 
leksikası incəliklə araşdırılır. Xristianlıqdan imtina meyllərini bütün cəmiyyətdən təcrid 
olunmuş professor da sezir, belə ki, qəzetlərdə ―ari‖lərin (yəni nasist dili ilə almanların) 
ölüm xəbərlərində ənənəvi olaraq artıq xaç deyil, ölüm runaları qeyd edilirmiş, bunun 
müqabilində doğum günlərində günəş qoyulurmuş. Faktiki Hitler tərəfindən başladılmış 
və bütün dünyanın II Cahan Savaşı adlandırdığı bu müharibəni Goebbels təbliğatı 
―yəhudi müharibəsi‖ adlandırırmış. Bu təbliğata görə ariləri məhv etmək istəyən məkrli 
yəhudilər sağlam ali irqi hər tərəfdən mühasirəyə alıb məhv etmək istəyirmişlər 
(xatirinizə heç nəyi salmır ki?).  
 Bu məqsədə çatmaq üçün onların (yəni yəhudilərin) qulluğunda durmuş, həm başqa ali 
irqin aldadılıb istifadə edilən nümayəndələri (ingilislər), həm geri qalmış irqlərdən (ruslar 
və başqa SSRİ xalqları) istifadə edilirdi. Bu ideyalar öz bədii təcəssümünü hələ 1938-ci 
ildə Goebbels‘in göstərişi ilə, elə özünün rəhbəri olduğu Təbliğat və Xalq Maarifi 
Nazirliyi tərəfindən lentə alınmış ―Der evige Jude‖ (―Əbədi cuhud‖) filmində tapmışdı. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
285 
 Klemperer öz gündəliyində totalitar dil mexanizmini açır, bu ətraflı təhlil nəticəsində 
meydana çıxmış dil fenomenini latınca - Lingua Tertii Imperii adlandırır. Bu totalitar 
cəmiyyətin çarxları arasında döyülüb-didilib lazımi formata gətirilən, faktiki ictimai 
formasiyanın yaratdığı dil fenomeni idi. Nasizm başqa totalitar modellər kimi yumora və 
komizmə tamamilə qapalı olduğu üçün cəmiyyətdə bir çox zaman gülməli və paradoksal 
hallarla rastlaşılır, bu halı Klemperer nasistlərin ―subyektiv günahsızlığı‖ adlandırır.  
 Nasional-sosializmin daxili anatomiyasını təhlil edən professor onun süni surətdə bu 
cəmiyyətə gətirilmədiyini, əksinə nasizmin sələfinin XIX əsr alman romantizmi olduğu 
qənaətinə gəlir. Klemperer‘in fikrincə romantik alman insanı üçün ―Entgrenzung‖ 
(sərhədsizləşmə) anlayışı burada açar rolunu oynayır. Bu anlayış sərhədbilməzlik 
anlamında romantik alman insanın mahiyyətini açır, onun bütün romantik axtarışlarında - 
istər bədii yaradıcılıq, istər həyati aktivlik, istər mənəvi sfera, istərsə də ehtiras və 
cinayətlərdə bütün sərhəddlərin aşılmasını konstatasiya edir. Son nəticədə porfessorun 
qənaətincə bu romantik ―Entgrenzung‖ böyük gözəlliklər kimi, bütün fəlakətlərin də 
başlanğıc nöqtəsi idi.  
  
Riçard Vaqner 
  
Bu dahi bəstəkarın ismi üzərində də nasizmi tutqun kölgəsi qalmaqdadır. ―Hitlerin və 
nasistlərin ən sevimli bəstəkarı‖ ittihamı nə qədər abstrakt olsa da (bunda çox rahatca 
Beethoveni də ittiham etmək olar), ölüm düşərgələrində güya ki, əsirlərə mənəvi ruh 
verilməsi məqsədi ilə ―Nürnberger meistersinger‖ operasının üvertürasının 
səsləndirilməsi və ―Musiqidə yəhudilik‖ (―Judentum in Musik‖) məqaləsi çətin yaxın 
zamanlarda unudula bilər. Əslində son məqalədə heç bir elmilikdən söhbət gedə bilməz, 
bir çox bioqraflar bu essenin spekulyativ və populist məqsədlərlə edildiyini qeyd edirlər. 
Sonuncu məziyyətlər doğrudan da bəstəkara xas idi. Uzun illər onunla dostluq əlaqəsində 
olmuş, özünü onun şagirdi adlandıran Nitşe müəlliminin məhz bu xüsusiyyətinə görə 
ondan kənara çəkilmiş, daha doğrusu ―birgə ideallardan imtinası səbəbindən müəllimdən 
ayrılmışdı‖.  Turin şəhərinin mərkəzində faytonçunun atı qəddarcasına döyməsinin şahidi 
olan Nietzsche, gördüyü mənzərədən sarsılmış, yaxınlaşıb atı qucaqlamış və bu 
sarsıntıdan əbədilik susmuş, həyatının son 11 ilini ruhi xəstəxanada keçirmiş, sadəcə 
Vaqnerin fotosunu görcək nələrisə xatırlayaraq ağlayırmış. 
 Vaqner isə öz ideyalarının reallaşması uğrunda bütün səddləri keçəcək dəmir iradəli 
birisi idi, hətta bu sərhəddlər mənəvi cəhətdən keçilməz olsa da. Onun bütün həyatı boyu 
yaradıcılığında keçirdiyi ziddiyyət də buradan doğur. Özünü dahi hesab edən hər bir kəs 
Raskolnikovun dilemmasından keçməlidir – ―Тварь я дрожащая иль право имею?‖   
  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
286 
Bizim cəmiyyət bu obraza da əsla hazır deyildir – öz yaradıcılığı, musiqisi, əsərləri 
uğrunda özünü qurban verən sənətkar sadəcə maymaq hesab edilir. Qarayevin daxili 
yaradıcı sarsıntılar keçirməsi səbəbindən beyninə qan sızması və ya Əşrəf Muradovun 
faktiki ruhi xəstəliyə tutulması çoxluğun gözündə bəlkə də axmaqlığın göstəricisidir. 
Bizim cəmiyyətdə ən dərin insan şübhəsiz ki, böyük maddi uğura sahib olan birisidir.  
 Vaqnerin 30-larda yaşamasını fərz etsək onun nasistlərə qoşulacağı heç bir şübhə 
doğurmur, burada  məsələ ideologiyada deyil, sadəcə uğur hər zaman onun yanında 
olmalı idi və onun nəvəsi Vinifred Vaqnerin nasist elitasında ən ali məqamda təmsili də 
bunu təsdiqləyir. Dünya tarixində təkrarsız dahi olan Vaqner Hesse və ya Furtvenqler 
vicdanına malik deyildisə, bu onun amoral deyil, immorallığından doğurdu. Həyatı boyu 
yalnız musiqisinin əbədiləşməsinə çalışan bəstəkar bu yolda çox ―meyidlərdən nərdivan‖ 
düzəltmişdisə, tale ölümündən sonra onunla belə bir oyun oynadı – bu dəfə onun dühası 
nasistlər tərəfindən lazımınca istifadə və ideologiyaya uyğun təfsir edildi. Dahi bəstəkarın 
musiqisi, tetralogiyaısnda yaradılmış mərkəzi personaj – qara qüvvələrlə, Fafnerlə 
mübarizə aparan cəngavər Siegfried nasistlərə artıq hazır romantik qəhrəman obrazı bəxş 
edirdi, bir çoxları bu Siegfreid kimi özlərini görürdülər. Onlar bu hesablarında yalnız 
bircə şeydə yanılmışdılar – dahi sənət əsərlərində öncəgörmə fenomenini. Vaqnerin 
tetralogiyasının sonu baş qəhrəmanın qəhrəmanın ölümü və Tanrıların qürubu ilə bitir, bu 
həm də bu əsərin yaradıcısının ölümü olmalı idi...  
 Lakin ontonluq bombardımançı təyyarələrin min illər boyunca tikilib-qurulmuş səliqəli 
alman şəhərləri ilə edə bildiyini heç bir kimsə Vaqnerin musiqisi ilə edə bilmədi. 
Müharibədən sonrakı dövrdə bəstəkarın isminə vurulmuş damğa, bir çox ölkələrdəki 
onun musiqisinə qoyulmuş qadağalar sonda  heç bir təsirini göstərmədi. Məlum oldu ki, 
bəşər Vaqnerin musiqi olmadan keçinə bilməz. Hətta bəstəkara qatı nifrət edilən İsraildə 
fitə basılmış və boykot edilmiş bir necə cəhddən (buna yalnız yəhudi dirijorların iradəsi 
çata bilərdi) sonra, 2009-da nəhayət bəstəkarın irsini hazırda idarə edən Katharina 
Vaqner ilə İsrail musiqi cəmiyyətlərinin danışığı başladı. Nasizmin ağır nəticələri lap 
indilərdə dəf olmaqdadır.    
  
Vasili Qrossman 
  
Vasili Qrossman ―Həyat və tale‖ romanını 50-ci ildə yazmağa balasa da, sonradan əsər 
qadağan edilmiş, SSRİ-də yalnız 1988-ci ildə, yazıçının ölümündən uzun illər sonra çap 
olunmuşdu, və hələ o zamanlar bir çox tənqidçilər bu əsəri Tolstoyun ―Hərb və sülh‖ünə 
XX əsrdə bərabər bir şedevr hesab edirdi. Şübhəsiz ki, iki totalitar sistemin, Avropadakı 
ölüm düşərgələri və GULAGın müqaisə olunduğu əsər sovetlərdə rəsmi təbliğata xoş 
gələ bilməzdi. Bu mənada almanlara əsir düşərək ölüm düşərgəsinə aparılmış baş 
qəhrəmanlardan biri, gocaman kommunist Mostovskoy ilə düşərgənin komendantı, SS 
Stumbahnführeri Liss‘in dialogu xarakterikdir. Komendant həmən söhbət əsnasında iki 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
287 
totalitar sistemin  biri-birinin güzgüsü olması haqda fikirlərini kommunistə deyir: ―Biz 
sizinlə eyni yolları gedirik və çirkli işdən iyrənmirik... Müəllim, siz hər zaman bizi 
öyrədəcək və bizdən öyrənəcəksiniz. Bərabər düşünəcəyik.‖ 
 Bu əsərdə Hitleri xarakterizə edəcək formula, nasional-sosialist cəmiyyətinin sosial-
mental nərdivanı kimi həmin Sturmbahnführer Liss‘in fikirləri şəklində məharətlə 
verilmişdir: 
 Onun fikrincə, cəmiyyətin ilk təbəqəsi: birincilər, sosial aşağılar, ―əsgərlər‖ idi – bunlar 
nasional-sosializmə, losunqlara, Hitler və Goebbelsin, qəzetlərdən oxuduqları və 
radiodan eşitdikıəri sitatlarına sədaqətli köpək təkin inanır və bu idealları uğrunda ölümə 
getməyə can-başla hazır olanlar idi. 
 İkincilər, xırda burjuaziya, ―unter-zabitlər‖ - bunlar da nasizmə inanır, onun bərgərar 
olmasını, dünya ağalığı da arzulayır, lakin... bunun yolunda ölümə getməyə çox da 
tələsmirdirlər... qınamayın, şirin şeydi axı. 
 Üçüncülər – elita, ali təbəqə, ―generalitet‖ – bunlar ən ali və kübar təbəqə olaraq, təbii 
ki, heç bir şeyə inanmır, dünyaya sinik nəzərlərlə baxır, heç bir şeyin umurunda 
olmayaraq nəyinsə uğrunda ölüm haqda ümumiyyətlə düşünmürdülər. Sadəcə 
konyukturaya, ali siyasi rəhbərliyin əmrlərinə tabe olaraq ümumi xəttdən çox da kənara 
çıxmırdılar, çox zaman bu onların xoşuna gəlməsə də.  
 Dördüncü mərtəbəyə isə yalnız Hitler daxil idi – o da öz elitası kimi çox sinik, 
ideologiyadan, xüsusilə irqçilik və antisemitizmdən sırf siyasi alət kimi istifadə edirdi. 
Lakin onun bu gedonistik elitadan fərqi onda idi ki, o dərin bir məkr içərisində olmasına 
rəğmən , həmin bu ideyaların uğrunda fanatikcəsinə ölümə nəinki özü gedər, hətta bütöv 
bir xalqı da buna rahatca sürüklərdi. Ən təhlükəli və anlaşılmaz da əvvəlki qrupların 
aydın motivasiyasından bununla fərqlənməsində idi. Bu cür fanatik inama Liss 
cəmiyyətin ən aşağı təbəqəsində, belə sinizm və məkrə isə yalnız lap üst elitalarda 
rastlamışdı. Milyonları asanca ram edə biləcək sehrli çubuğun ixtiraçısı olan bu maq, ali 
kahin, führer ən sadə doqmalara özü də fanatikcəsinə inanırdı. 
 Beləcə Hitler irrasional qüvvələrin canlı təcəssümü kimi çıxış edir və kabus təkin 
totalitar cəmiyyətin qalan bütün təbəqələrini hipnoz və ram edirdi.   
  
* * * 
  
2010-cu ilin dekabrında alman ordusu Fransanın icazəsi ilə birgə hərbi təlimlər üçün 
Elzasa daxil oldu. Bununla da 1945-ci il faciəsinə, üstündən düz 65 il keçəndən sonra 
məntiqi nöqtə qoymaq mümkün oldu. Uğrunda və ərazisində min ilə yaxın rəqabət 
aparılan (lənətli) torpaqda keçmiş rəqiblər Avropa Birliyi çərçivəsində birgə təlimlər 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
288 
keçirdi. Almaniya ilə Fransanın xüsusi strateji tərəfdaşlığı bununla bir daha və uğurla 
sübuta yetirildi. 
 Amma istənilən halda Almaniyanın müharəbədən əvvəlki nüfuzu bərpa edilə bilməz, 
alman dili və kültürünün bütün Mərkəzi Avropa, Balkanlar və Skandinaviyadakı şəksiz 
dominantası əbədilik çox-çox keçmişlərdə, müharibədən əvvəlki dövrdə qaldı. Führer 
hipnozu almanlara çox baha başa gəldi. 
 Bizimsə faciəmizdən isə hələ ki, 20 ildən artıq bir zaman keçir... 
  
Elmir Mirzəyev 
 
 
 
 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
289 
Kafkanın son günləri: "Doktor, mənə ölüm verin..." 
 
Ömrünün son həftəsində nitqini də itirən yazıçı qulluğunda durub qayğısını çəkən 
adamlarla kağız-qələmlə danışmalı olur. 
Ən ağır vəziyyətdə də yumor hissini itirməyən yazıçının həkimə yazdığı məşhur sözlər də 
bəllidir: «Doktor, mənə ölüm verin, əks təqdirlə siz qatilsiniz». 
Mahir N. Qarayev 
 
 
KAFKANIN "VƏSİYYƏTİ", YOXSA MAKS BRODUN "ƏMANƏTƏ XƏYANƏTİ"?  
 
…Gah insanlara can atırdı Kafka, gah da onlardan qorxub qaçırdı. 
Naşirinə məktub yollayıb xahiş edirdi ki, hekayələr toplusunu nəşr etsin, tez də fikrindən 
dönür, arzulayırdı ki, kaş naşir həmin yazıları geri göndərəydi və o da yazdıqlarını 
hamıdan gizlədib, öz həmişəki bədbəxt həyatına tapınaydı. 
Üç dəfə nişanlanmışdı, di gəl, həmişə də toy ərəfəsində fikrindən daşınmışdı; qorxurdu 
ki, evlilik həyatı onu yaradıcılıq qayğılarından ayırar və ədəbiyyata vurğunluğu kiminsə 
ömrünü, taleyini məhv eləyər. 
Sağlığında öz əsərlərini çox qısqanclıqla çapa verən Kafka, bir qayda olaraq, naşirlərin 
dəvətindən həmişə uzaq qaçmışdır; təsadüfi deyil ki, vəfatına qədər dərc olunmuş yazıları 
Kafkanın ədəbi irsinin kiçik bir hissəsini təşkil edir: bir neçə məcmuə, bir neçə hekayə. 
Bu təvazökarlıq azmış kimi, ölümqabağı hələ üstəlik Maks Broda vəsiyyət də yazıb 
qoymuşdu ki, bəs dostu onun çap olunmamış bütün əlyazmalarını yandırsın! 
...Bütün ömrünü bayğınlıq içində keçirən, yuxu ilə real həyat arasında daimi əzablar 
çəkən Kafka həmişə dəhşətli yuxular görərdi. Amma yəqin ki, hər hansı oxucunun 
haçansa nəinki onun roman və hekayələrini, hətta məktublarını, gündəlik qeydlərini də 
oxuya biləcəyinin «dəhşətləri» heç vaxt yuxusuna girməmişdi. 
Əbəs deyildi ki, dostuna yazdığı son məktubunda əsərlərinin yandırılmasını o dönə-dönə 
xatırladır, az qala bunu yalvara-yalvara ondan xahiş edirdi. 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
290 
Bu gün Maks Brodun «əmanətə xəyanətinin» nə dərəcədə düzgün hərəkət olub-
olmadığını müzakirəyə qoymaq mahiyyətcə əbəs işdir: sadiq dost ömründə ilk dəfə onun 
dediklərinin əksinə gedərək, Kafka qələmindən çıxan irili-xırdalı bütün əsərləri çapa 
verib – özü də nəinki roman və novellaları, hətta Kafkanın məktub və gündəliklərini də. 
Və inanmaq çətindir ki, həmin əsərlərin hər hansı biriylə tanış olan və tanış olub da Maks 
Brodu qınamaq fikrinə düşən bir allah bəndəsi tapılsın… 
Frans Kafka 
 
VƏSİYYƏT 
 
Əzizim Maks, yəqin ki, bu dəfə mən daha yataqdan qalxa bilməyəcəm; bir ay ərzində 
məruz qaldığım ciyər isitməsindən sonra ağ ciyərin iltihabı tamamilə mümkündür və 
müəyyən təsir gücünə malik olsa da, hətta bu barədə yazmağımın özü də sətəlcəmin 
qabağını almaqda acizdir. 
    Yaranmış vəziyyətdə mənim indiyəcən yazdıqlarıma dair vəsiyyətim belədir: 
Yazdıqlarımdan yalnız bunlar etibarlıdır: «Hökm», «Ocaqçı», «Çevrilmə», «İslah 
koloniyasında», «Kənd həkimi» və «Qolodar» novellası («Müşahidə»nin mövcud olan 
bir neçə nüsxəsi qoy qalsın, onları məhv etmək üçün heç kəsə artıq əziyyət vermək 
istəmirəm, ancaq bu nüsxələrdən heç biri yenidən çap olunmamalıdır). 
Yalnız o beş kitabı və novellanı etibarlı sayıram dedikdə, bununla mən heç də onların 
təkrar çapını və gələcək üçün saxlanmasını arzu etdiyimi nəzərdə tutmuram, əksinə, əgər 
onlar tam şəkildə sıradan çıxsaydılar, bu əsl mən istəyən olardı. Amma bir halda ki 
mövcuddurlar, sadəcə mən onları saxlamaq arzusunda olanlara əngəl törətmək istəmirəm. 
 
Maks Brod 
     
Qalan bütün yazdıqlarım (qəzetlərdə çap edilənlər, əlyazmaları yaxud məktublar) tam 
istisnasız olaraq yandırılmalıdır; onların hamısı xahişlə, minnətlə – nəyin bahasına 
olursa-olsun, göndərilən ünvanlardan geri alınmalı (ünvanların əksəriyyətini özün 
bilirsən, söhbət əsas ... (görünür, Felitsa Bauer nəzərdə tutulur – tərc.) haqqında gedir, 
ələlxüsus da ... (ehtimal ki, ―Gündəliklər‖in göndərildiyi Milena Yesenskaya nəzərdə 
tutulur – tərc.) olan bir neçə dəftəri unutma) və istisnasız olaraq hamısı yandırılmalıdır; 
yaxşı olardı oxunmadan (onlara baxmağı sənə yasaq etmirəm, amma baxmamağın mənə 
daha xoş olardı; hər halda başqası onları görməməlidir), – tam istisnasız olaraq hamısı 
yandırılsın və xahiş edirəm, bunu mümkün qədər tez edəsən. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
291 
                                                                                         Frans 
 
Yazıçının son günlərinə və «VƏSİYYƏT» kimi təqdim olunan qeydlərinə dair 
 
 
«Doktor, mənə ölüm verin, əks təqdirlə siz qatilsiniz…» 
Frans Kafka 
 
 
Ömrünün son aylarını Berlində keçirən F.Kafkanı Maks Brod çox ağır halda tapır; həkim 
Kafkanın təcili evə çatdırılmasını bildirəndən sonra o, 1924-cü il martın 17-də dostunu 
Praqaya gətirir. 
Beləliklə, Kafka son dəfə öz ailə mühitinə qayıdır. 
Amma onu bu vəziyyətdə evdə saxlamaq mümkün olmur və xəstəni Vyana 
yaxınlığındakı müalicə sanatoriyasına göndərirlər. 
Şəraiti son dərəcə bərbad olan sanatoriyada az sonra xəstəyə baxmaqdan imtina edilir və 
yazıçını üstüaçıq maşında prof. Haekin Vyanadakı universitet klinikasına gətirirlər; 
aprelin ortalarında isə Kafka doktor Hofmanın sanatoriyasına yerləşdirilir. 
Ömrünün son həftəsində nitqini də itirən yazıçı qulluğunda durub qayğısını çəkən 
adamlarla kağız-qələmlə danışmalı olur. 
Ən ağır vəziyyətdə də yumor hissini itirməyən yazıçının həkimə yazdığı məşhur sözlər də 
bəllidir: «Doktor, mənə ölüm verin, əks təqdirlə siz qatilsiniz». 
Maks Brod son dəfə ona 1924-cü il mayın 12-də baş çəkir; iyunun 3-də gözlərini əbədi 
yumarkən isə yanında sadiq dostları Dora Diamant və Robert Klopştok olur; cənazəsi 
Praqaya gətirilir və Kafka burdakı yəhudi qəbristanlığında dəfn edilir. 
...Böyük sənətkarın vəfatı ədəbi aləmdə sükutla qarşılanır və səssiz ötüb keçir; 
M.Yesenskayanın qəzetlərin birində dərc edilən nekroloqu yazıçının vəfat etdiyi 1924-cü 
ildə bu barədə yazılan yeganə mətn – yeganə faktdır (çex jurnalisti Milena Yesenskaya 
ilə Kafka 1920-ci ilin əvvəlində, onun çevirməsində «Ocaqçı»nın Praqada, «Klen» 
jurnalında nəşrindən sonra tanış olmuşdu. 1952-ci ildə alman jurnalisti Villi Haas 
Kafkanın Milenaya yazdığı məktubları nəşr etmişdir. Kitaba yazdığı son sözdə V.Haas 
bildirir ki, bu məktubları ona 1939-cu ildə, alman qoşunları Praqaya daxil olduqdan az 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
292 
sonra Milena şəxsən özü bağışlamışdır. Elə həmin il həbs edilən Milena 1941-ci ildə 
faşist düşərgəsində həlak olmuşdur – tərc.) 
Həmin nekroloq Kafka haqqında indiyəcən yazılmış rəylərin ən səmimisi və ən üstünü 
hesab edilir. Yalnız bir il sonra – 1925-ci ildə M.Brod «Məhkəmə» romanını nəşr 
etdirməklə Kafkanın adını gələcək nəsillərə ötürmüş oldu. Amma bu işi görməklə 
M.Brod yazıçının ona ünvanladığı və heç bir tarix qoymadığı iki qeyddə (tədqiqatçılar bu 
qeydlərdən birincisinin 1920-ci ilə, digərinin isə 1922-23-cü illərə aidliyini iddia edirlər; 
M.Brod hər iki qeydi «Məhkəmə» romanına yazdığı son sözdə dərc etdirib) dönə-dönə 
vurğulanan «inadkar» xahişləri yerinə yetirməmiş, necə deyərlər, Kafkanın əsas tələbini 
pozaraq əmanətə xəyanət etmişdir... 
Kafkanın bu iki məlum qeydini indi bir qədər gurultulu tərzdə «vəsiyyət» adlandırsalar 
da, əslində o heç bir rəsmi vəsiyyət qoyub getməyib. Belə ki, əvvəlcə yazıçının yazı 
masasının üstündəki kağızlar arasında mürəkkəblə yazılan və Maks Broda ünvanlanan 
belə bir qeyd tapılmışdır: 
   «Əzizim Maks, son xahişimi dinlə: mənim mirasım içində (yəni kitab yeşiyində, 
dəyişək dolabında, yazı masasında, evdə, dəftərxanada, yaxud harasa düşən və sənin 
gözünə sataşan hər hansı yerdə) gündəliklərdən, əlyazmamdan, özümün və özgənin 
məktublarından, rəsmlərimdən və ilaxır, – hər nə tapılsa, hamısı oxunmadan məhv 
edilməlidir. Yazdıqlarımdan, çəkdiklərimdən səndə nə varsa, hamısını yandırarsan, 
başqalarında olanları da yandırmağı mənim adımdan xahiş edərsən. Məktubları sənə 
qaytarmaq istəməyənlər, qoy onda zəhmət çəkib özləri onları yandırsınlar». 
   Daha sonra karandaşla yazılan digər qeyd – mətnini yuxarıda dərc etdiyimiz 
«VƏSİYYƏT» tapılıb ortaya çıxmışdır. 
Hər iki qeydlə əlaqədar ədəbi mühitdə səngimək bilməyən mübahisələr, çəkişmələr günü 
bu günəcən davam etsə də, ortaya çıxan və yeni müzakirə predmetinə çevrilən təzə 
versiyalar, müxtəlif ehtimal və gümanlar bir-birindən nə qədər fərqlənsə də, Kafkanın 
yeganə arzusu, istəyi, tələbi dəyişməz olaraq qalır: o hər iki qeyddə bütün əlyazmalarının 
yandırılmasını, məhv edilməsini israr edir! 
Hər iki qeyddə, hər iki mətndə aşkar ifadə olunmuş həqiqət – Kafka həqiqəti! – məhz 
bundan ibarətdir. Bu arzu, bu istək, bu tələb yerinə yetirilməsə də, əvəzində müasir sivil 
bəşəriyyət Kafka irsinə yiyələnməkdə bu gün yəqin ki, məhz «xəyanətkara» – Maks 
Broda minnətdar olmalıdır. 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
293 
Yalçın Küçük 
 
Diktatorluğun məddahlarına 
 
Türk yazar-jurnalisti həbsdə necə alçaldılmasından yazır... 
―Vəkillə hər görüşdə dörd dəfə barmaqlayırlar, bir də kazarmadan çıxanda...  
Türkiyə həbs olunan yazarların və jurnalistlərin sayına görə dünyada liderdir. Hələ pulla 
ələ alınan, şantaj və digər üsullarla susdurulanları saymıram. 
Demək olar ki, bu ölkədə ilə bir-iki junalist öldürülür, ayda 3-4 jurnalist tutulur, hər il 
yazdıqlarına görə minlərlərə adama qarşı cinayət işi qaldırılır. 
Yalçın Küçük həbs olunan türk yazarlarından sadəcə biridir. O Türkiyədə 1960-cı il 
dövlət çevrilişinin fəal iştirakçısı və 1980-ci il çevrilişinə qarşı kampaniyanın 
təçkilatçısıdır. 
Onun həyatı boyu neçə dəfə həbs olunması və hansı cinayət işlərindən bəraətlə çıxması 
sadalamaqla bitməz. 
Demək olar ki, həyatının xeyli hissəsini həbsxanalarda və sürgünlərdə yaşayıb. Lakin bu 
çəkişmələrin arasında onun elmlə məşğul olmağa vaxtı da olub. O bir çox dil öyrənib 
(həmçinin kürd dilinin ləhcələri üzrə mütəxəssisdir). 
Onomastika (adların mənbəyini öyrənən dilçilik sahəsi), ivritologiya, yəhudişünaslıq üzrə 
fundamental araşdırma kitabları var. Ümumiyyətlə o solçudur, əksəriyyəti sosializmə və 
Türkiyənin müasir dövrünə aid olan yüzə yaxın kitabı çıxıb. 
Yalçın Küçük, Türkiyədə yeni dövrün ən mahir konspiroloqlarından biridir. Kimsə əgər 
bircə dəfə də olsun onun çıxışlarına qulaq assa, anlayar ki, bu adam hər şeyə bələd olan 
natiqliklə bərabər həm də tam qorxusuz, qarşısıalınmaz bir cəsarət sahibidir. Elə buna 
görə də, o artıq iki ildir ki, ―Ergenekon‖ və ―Odatv‖ cinayət işləri ilə bağlı həbsdədir. 
O bir müddət əvvəl həbsxanadakı şərait və bu şəraitlə boğuşan müxalif yazarların, 
hakimiyyətyönümlü mətbuat tərəfindən aşağılanmasına qarşı üsyan etdi. Düşündüm ki, 
Yalçın Küçüyün həbsxanadan yazıb göndərdiyi insanın içini parçalayan yazısı, bənzər 
problemləri yaşayan Azərbaycan ictimaiyyəti üçün də maraqlı olacaq. 
                                                            Namiq Hüseynli 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
294 
Yalçın Küçük 
 
 
SİLİVRİ HƏBSXANASI VƏ DİKTATORLARIN MƏDDAHLARI 
 
Mən bir leyləyəm və ―super‖ həbsxanadayam. Hər diktatorluğun məddahları var. 
Bilməzlər. 
Mən bir leyləyəm, mavili, göylü paltar geyinmiş birisini görən kimi, dərhal qollarımı 
yanlara açıram, uzaqdan baxanlar uçduğumu görürlər. Amma çox uça bilmirəm, çünki 
―super‖ bir həbsxanadayam. Malatyadayam, yanımda ən az iki göy paltarlı var. 
Diktatorluğun məddahları gəliblər, rahat-rahat uçuruqmuş onu yazıblar. 
Mən leyləyəm, onlar özlərini jurnalist sanırlarmış, elə bilirlər dəlixanadadırlar. Ağıllarını 
itiriblər, ürəklərini yeyiblər, ürəksizdilər. Beyin salatı düzəldiblər, beyinsizdilər. (ardı 
aşağıda) 
 
Barmaqlama həbsxanası 
 
İki nömrəlidə narkotika üstündə tutulanlar var. Üstlərində narkotika gizlədərlər deyə, 
üstlərini axtarırlar. Haraya gizlədirlər, yəqin saxlancları var, qaranlıq bir dəlik, bax göy 
paltarlılar oralara baxırlar. Mən leylək ikən göy paltarlılar otağıma dolurlar. 
Mən bir leyləyəm və ―super‖ həbsxanadayam. Göy paltarlılarmı barmaqlayırlar, insan 
dəliklərində narkotikamı axtarırlar? Uçurdurlar. ―Super‖ həbsxanamda, yaxşı 
barmaqlayırlar. Barmaqlamaları superdir. Vəkilmi, nə mənası var. Bəhanədir, əsas 
barmaqlamaqdır. 
Vəkillə hər görüşdə dörd dəfə barmaqlayırlar, bir də kazarmadan çıxanda. O vaxtlar 
―malta‖ deyirdik kazarmalara, görən kimi əllərimizi qaldırırdıq. Narkotika axtarırlar, 
axtaracaqları yeri bilirlər, barmaqlayıb qarışdırırlar. Görüş otağının önündəcə, 
barmaqlayıb, qarışdırırlar. Sağollaşıb çıxdımmı, yenə də leyləyəm, dərhal qollarımı 
qanad kimi yanlara açıram, uçuram, göy paltarlılar barmaqlayırlar, işlərini görürlər. Bir 
növ orgiya deyə bilərik buna. 
Divarın içində yeriyən adamın rəsmi. Geri qayıdandaysa, Nedim Şener (türk jurnalisti və 
yazıçısı, 2011-ci ildə həbs edilib) ―malta‖dadırsa nə gözəl qışqırır, ―Yalçın Küçük gəlir, 
qaçın ha, cinayət gəlir‖, bunu eşidəndə leylək olsam da utanıram. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
295 
Qışqırmasa, divarın içində yeriyirəm, divarın içində yeriyən ilk insan bax bu ―super‖ 
həbsxanada ortaya çıxdı. Baxmaq çox maraqlıdır, lütfən mənə ―sən divarın içində yeriyən 
adamın rəsmini çəkə bilərsənmi Abidin?‖ deməyin, çəkərəm, çünki rəsmini beynimə 
həkk etmişəm. Əldən verərərmmi, mən bir leyləyəm. 
 
Barmaqlama ya da yunan-Roma 
 
Bir dəfə də qayıdanda kazarmamın qapısında barmaqlayırlar. Bu da oldu dörd. Deyirəm 
axı, mən ―super‖ həbsxanadayam. Bu gedişlə olacağam. Dözə bilmirəm. Təhlükədəyəm, 
çarə axtarırıram. 
Fürsət tapıb, Çağlayanda (Çağlayan - İstanbulda Yalçın Küçüyün məhkəməsi aparılan 
yerin adı) qışqırdım, ―bəsdirin daha‖, təbii ki, ―qəzetlər‖ dərhal yazdı və verdilər. Demək 
istəyirəm, televizorda verdilər. Yanlış anlaşılmaqdan qorxuram. Naməhrəm yerlərimdə 
narkotika axtarırlar və artıq məndə kompleks yaranıb. 
Gənc məmurlardan birinin anası bunu eşidib, ―Oğlum, elə etməyin, ayıbdır‖ – deyib, 
―orasını-burasını qurdalamayın‖, bunun ardınca məndən əl çəkdilər. Yenə də uçuram, 
amma artıq yunan-Roma güləşçiləri kimi, onlar dərinlərə əl atmırlar. 
 
Dost və düşmən vərdişlər 
 
İnsanın böyük bir dostu varsa, ―vərdiş‖ və insanın böyük bir düşməni varsa, ―vərdiş‖. 
Nifrət edirəm ona. 
Mənə həmişə elə deyiblər, ―gör nə gözəl yatır həbsdə‖, bu sözdən utanıram. Kürd İdris 
bir səhər çox gec oyandırdı məni, yerin altında qazılmış bir kazarmadaydıq. Yuxudan 
oyananda: ―Ay Allah, gör hocam nə gözəl yatır‖, - deyərək şərəfləndirdi məni. Bilmirdik 
ki, həbsdə gözəl yata bilmək, insanlıqdan çıxmaqdır. Həbsdə həmişə pişik olmadığıma 
yanıram. Həbsdə insan qalmaq, divarı cırmaqlamaq və divarları dırnaqlarla parça-parça 
etmək deməkdir. Çox təəssüf, çox təssüf edə bilmirəm. ―Super‖ həbsxanada pişik ola 
bilmirəm. Bir leyləyəm mən. 
 
İradə sındıran: Nəzarətçi 
Ustamız Dostoyevski, həbsxana nəzarətçisi peşəsini, iradə sındırmaq kimi təqdim edib, 
çox-çox düz deyib. İstəməyi qadağan edirlər, ən qısa zamanda artıq biləklərimiz qapını 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
296 
açmağı və örtməyi unudur. Biz qapı açmırıq, qapı nə olduğunu bilmirik və açıb-
bağlamamağa öyrəşirik. Qapının o üzündəkilərin hamısını unuduruq. 
Bir dəfə çıxmışdım, Ankaraya qayıtmazdan əvvəl idi, Arif Demirtaşla Fəhlə Erol bir 
gecəliyinə İstanbulda qalmağımızı münasib gördülər. Bebek mehmanxanasında yer 
ayırmışdılar, ordaydıq. Otağımıza çıxmalıyıq, kiçik mehmanxananın kiçik lifti gəldi, 
dayandı, biz də dayanmışıq. Təbii ki, köhnə fransız centlmenlərindənik, bizə görə qapını 
kişi açır, mən kişiyəm, amma qapı açmağı unutmuşam, qapıya baxıb gözləyirik. Sonra 
Temren (Yalçın Küçüyün həyat yoldaşıdır) sağ olsun, çox vaxt olduğu kimi, evin bu kişi 
işini də çiyninə aldı, çıxdıq. Çıxmaq, qapını öyrənməkdir. 
 
Qəhrəman tətili 
 
İnsansızlaşdırmadır. Bir dəfə də hamıya eyni tip paltar geydirmək istədilər. Zolaqlı-
zolaqlı. Heyvanlaşdıracaqlar. Son zamanların ən böyük həbsxana üsyanı bax budur, insan 
qalma üsyanıdır. 
Böyük aclıq tətili başladı, mən aclıq tətillərini sevmirəm, ancaq tətildən boyun qaçırmaq 
da heç ağlımdan keçmədi. Xeyli məşhur, Apo, Hasan, Heydər və Fatihi bax o böyük 
tətildə itirdik. Əvvəlcə Fatihin göz bəbəkləri düşdü, aclıq tətillərində, bir müddət sonra 
insan özü özünü yeyir. İnsan yüngül olana qaçır, əvvəlcə yumşaq yerlərini yeyib qurtarır. 
Onlar sevdiyim, dörd gənc dostlarım idilər, birlikdə aclıq elan elədim, insanlığımız üçün 
getdilər. Qəhramandılar. 
Əvvəlcə sümük bağlarındakı qığırdaqları, göz bəbəklərinin yerdə qalanını və qara 
ciyərləri yedilər. Yumşaqdır. İnsandılar, dəmir iradəli, - deyirdim. Sonra bunları elədilər. 
Hikmət Sami Türk və Əli Suat Ərtosun (Hikmət Sami Türk – B. Ecevit hökümətində 
Türkiyə Ədliyyə Naziri, Əli Suat Ertosun – Türkiyədə Apellyasiya məhkəməsinin 
hakimi) baş roldadırlar, ən böyük üsyandır. İnsanlıq üçün içindəyəm. Birincisində öldüm, 
süqut etdim, ikincisində gözyaşardıcı qazla hücum etdilər, dəsmal ağzımızda idi, 
boğulmarıq. 
Ancaq Bayrampaşada (İstanbulda yer adı, böyük həbsxanalardan biri də orda yerləşir) və 
bir çox yerdə həbsxanaları yandırdılar. Yananlar bax buraya hücum olmasın deyə öldülər. 
Nə olur olsun yenə də yaşadım, ölmədim. Yavaş-yavaş ölümsüz insana çevrilirəm. 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
297 
İnsansızlaşdırma 
 
İnsansızlaşdırmaq üçün buraları tikdilər. İnsan ən çox insana möhtacdır. Necəsə bunu 
dərk edirlər. İnsan insanla yaşamaqdadır. Kaş bunu bilməyəydilər. Amma diktaturalar 
bir-birinə bulaşıqdır. Bir-birindən öyrənirlər. 
Diktaturanın məddahlarında insanlıq da qalmayıb. Bax elə burada Tuncay Özkan və 
Mustafa Balbayı (―Ergenekon‖ işi üzrə həbs olunan iki türk jurnalisti) düz 394 gün 
insansız qoydular. Və onlar insan olaraq qala bildilər. Onlara insanlıq medalı verməliyik. 
Hamımız üçün qaldılar. 
 
İnsanlığından çıxanlar 
 
Ehey, insanlıqdan çıxanlar, heç qəlb qalmayıbmış sizdə. İslamçılar ağırlaşdırılmış həbs 
cəzasını uydurublar, insana və insanlığa kindir bu. İndi orda elə insancıqlarımız var ki, 
diri-diri qəbirdədilər. Mən onları yada saldıqca ağlayıram, ağlamamaq üçün yada 
salmıram. 
Yaxşı, ―bəs ey‖ məddahlar, necə oldu ki, siz insanlığınızdan çıxdınız, - deyib ağlayıram. 
Doğuşdan deyə bilmədim. Biz solçuyuq, insandan ötrü ölürük. Elə isə qəzetlər və 
televizorlar insanların qəlblərini çıxarmaqdadırlar. Söküb almaqdadırlar. Bunlar 
qəlbsizdilər. Qəlbsizliyi təbliğ edirlər. 
 
Həbsxanada insan qalmaq 
 
Tuncay yazdı ki, iki paltaryuyan icad etdik, biri ―topuqmatik‖ və digəri ―qutumatik‖.  
Döşək ağını götürürsən, böyük bir ləyənə qoyursan, üstünə qaynar su, yuyucu toz, sonra 
topuqlayırsan. 
Afərin Çetin Paşa (Çetin Doğan – Türk Ordu generalı, ―Balyoz‖ adlı dövlət çevrilişi 
planında şübhəli bilinərək həbs olunub), daha sürətli, daha sürətli fırlanacaqsan. Amma 
işin bu hissəsi asandır, böyük döşəkağını sıxmaq və qurutmaq çətindir. 
Ancaq insan ən çox həbsxanada heyrətamiz ola bilir, heç bir çətinliyin qarşısında aciz 
qalmır. İcad arxasınca icad edirik. Heç kim dayanmır. İnsansızlığa qalib gəlmək üçün. 
Yeməklər də dadlı imiş, ―sizə də qismət olsun‖, can sıxıntısı qalmayıbmış, deməli artıq 
insansızlaşıblar. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
298 
Kettle-də (elektrikli çaydan) də dadlı-dadlı yeməklər bişiririk. Çox gözəl olur, bundan 
sonrası Mehmetin işidir, Perinçeklə (Doğu Perinçek – Türk İşçi Partiyasının lideri, 
keçmiş millət vəkili, hal-hazırda həbsdədir) sarımsağı bölürük, bir az da üzərinə zeytun 
yağı tökürük, amma reseptini vermirəm. Fatih Hilimoğlu Hocam (Fatih Hilmioğlu – Tibb 
üzrə professor və İnönü Universitetinin keçmiş rektoru, ―Ergenekon‖ işi üzrə həbs 
olunub) pomidor, xiyar salatı düzəltməkdə ustadı. Budur artıq yemək hazırdır, nuş olsun 
deyirik. İnsansızlığa qalib gəlməyə çalışırıq. 
 
İnsanla heyvan 
 
Biz insanıq. Amma bu dünyada heyvan da var. Mən bir leyləyəm. Və o müqəddəs 
Göylərə şükürlər olsun ki, bu ―super‖ həbsxanada ―straight‖ (şax, əyilməz) qala bildim. 
Çətin dövrlər, bizim qarşımızda çətinliklə tab gətirir. Qalib gələcəyik, qalib gəlirik. 
 
Çeviri: Namiq Hüseynli 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
299 
Zbiqnev Bjezinski 
 
Yeni Dünya Düzəni uğrunda Şahmat Taxtası 
 
Zbiqnev Bjezinski 1928-ci ildə Polşada anadan olmuş, Amerikan politoloqu, sosioloqu, 
dövlət xadimidir. Bjezinski uzun illər ABŞ-ın xarici siyasət ideoloqlarından biri olub. 
1977-1981-ci illərarası o Cimmi Karterin administrasiyasında milli təhlükəsizlik üzrə 
prezident müşaviri vəzifəsində çalışıb. Klintonun hakimiyyəti dövründə isə o NATO-nun 
şərqə doğru genişləndirilməsi layihəsinin müəllifi olub. 
 Bjezinski ABŞ-ı dünya hegemoniyası hesab edir və bu rolun yaxın 10-25 il ərzində 
başqa ölkəyə verilməsini mümkün hesab etmir. O, SSR-i, ya da Rusiyanı İkinci Dünya 
müharibəsi illərində olduğu kimi Almaniya, Yaponiya ilə bərabər ABŞ-ın rəqibi hesab 
edir və onun zərərsizləşdirilməsini daim çıxışlarında xatırladır.  
 ―Əgər ruslar imperiyalarını yenidən bərpa etmək kimi bir axmaqlığa cəhd etsələr, 
özlərini elə münaqişələrə salacaqlar ki, Çeçenistan və Əfqanıstan onun yanında piknik 
istirahəti kimi gələcək‖. 
 ―Biz Sovet İttifaqını dağıtdıq, Rusiyanı da dağıdacağıq. Başqa şansımız yoxdur‖. 
 ―Rusiya ümumiyyətlə, artıq ölkədir‖. 
 ―Pravoslaviya Amerikanın əsas düşmənidir‖. 
 ―Məncə, Qərb Putindən qorxmamalıdır, hətta o heç bizə qarşı ən cəlbedici fiqur da deyil. 
O mahiyyətcə rusların milli özünüdərk ərəfəsində ortaya çıxmış tipik rus avtokratıdır. 
Qərb şəxsi maraqlarını dəqiq müəyyən etməli və onları müdafiə etməyi bacarmalıdır. Rus 
imperiyasının yenidən qurulması ilə bağlı istənilən cəhdin qarşısını Rusiya ilə ortaq 
maraqlarda əməkdaşlıq etməklə almalıdır‖. 
 ―Rusiya – məğlub edilmiş səltənətdir. O nəhənglərin savaşında uduzub. İndi isə deyir ki, 
―məğlub olan Rusiya deyil, Sovet İttifaqıydı‖ – deməli gerçəklikdən qaçır. Əslində isə bu 
Sovet İttifaqı adlanan Rusiya idi. O Rusiyaya meydan oxuyurdu. O məğlub olub. İndi 
Rusiyanın böyük səltənət olması illüziyasına aldanmaq olmaz. Belə düşüncədən qaçmaq 
lazımdır... Rusiya doğranacaq və ayrı-ayrı dövlətlərin vassallığı altına salınacaq. 
 ―Rusiya ya imperiya, ya da demokratik dövlət olmalıdır, ancaq o eyni zamanda hər 
ikisindən ola bilməz. Əgər Rusiya Avrasiya dövləti kimi qalsa, Avrasiya məqsədlərinə 
xidmət etməlidir, bu halda o imperiya kimi qalacaq, imperiya ənənələrinə sadiq Rusiyanı 
isə dünyadan təcrid etmək lazımdır. Biz bu vəziyyətə seyirci qalmayacağıq. Bütün 
Avropa dövlətləri və Birləşmiş Ştatlar Rusiyaya qarşı münasibətdə vahid cəbhə halında 
birləşməlidir‖. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
300 
 ―Rusiya kimi böyük miqyaslı, on saat qurşağını tutan bir ölkə əslində uğurla inkişaf edə 
bilər. Lakin bunun üçün o mərkəzləşdirilməməli, illərlə eyni vəzifəni tutan, get-gedə daha 
çox parazitləşən elita tərəfində idarə olunmamalıdır‖. 
 ―Rusiyanı Avropa hissəsi, Sibir Respublikası və Uzaq şərq Respublikası kimi üç 
müstəqil konfederasiyaya bölsəydilər Avropa və Mərkəzi Asiyanın yeni yaranmış 
dövlətləri, həmçinin şərq dövlətləri ilə sıx iqtisadi münasibətlər qurub, bununla Rusiyanın 
inkişafını sürətləndirə bilərdilər‖. 
 ―Rusiyanın beynəlxalq arenada mühüm rola sahib olması üçün bircə geostrateji seçimi 
var‖ – bu Avropa Birliyi və NATO tərəfində genişəndirilən transatlantik Avropaya daxil 
olmaqdır. 
 ―Yeni Dünya Düzəni Rusiyaya qarşı, Rusiyanın xarabalıqları üzərində və Rusiyanın 
hesabına qurulacaq‖. 
 ―Rusiyanın neçə çemodan nüvə silahı olursa olsun, ancaq neçə ki rus elitasının 500 
milyard dollar pulu bizim banklarda yatır, onda bu elitanın kimə məxsus olduğunu 
müəyyən etmək lazımdır. Sizinmi, yoxsa artıq bizim?‖ 
 ―Sovet İttifaqından öncə də mövcud olan bütün imperiyalar son nəticədə daxildən 
dağılıb hissələrə ayrılıb. Onlar daha çox birbaşa xarici hərbi məğlubiyyətlərin deyil, 
daxildən dezinteqrasiya (qapalı cəmiyyət), sürətlənən iqtisadi və sosial problemlərin 
qurbanı olub‖. 
  
Çevirdi: Namiq Hüseynli 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
301 
―Həyat bizi çobanyastığı ləçəkləri kimi yolur‖ 
 
Tam adı Pol Bencamin Osterdir. 1947-ci ildə doğulub. Yaşayan ən görkəmli ABŞ 
yazarlarından biri hesab olunur. Romançı, ssenarist, esseçi, tərcüməçi və şair kimi tanınır. 
 1986-90-cı illərdə Prinston Universitetində yazarlıq sənəti barədə mühazirələr oxuyub. 
 Postmodernist və eksperimental üslubda yazdığı 16 romandan nisbətən məşhurları 
aşağıdakılardır: ―Nyu-York trilogiyası‖ (―Şüşə şəhər‖, ―Kabuslar‖, ―Qapalı otaq‖ (1985-
86)), ―Qeybə qarışanlar ölkəsi‖(1987), ―Ay məbədi‖ (1989), ―Şans musiqisi‖ (1990), 
―Leviafan‖ (1992), ―Mister Vertiqo‖ (1994), ―Timbuktu‖ (1999), ―Yanılmalar kitabı‖ 
(2002), ―Kəhanət gecəsi‖ (2003), ―Zülmətdəki kişi‖ (2008), ―Gözəgörünməz‖ (2009), 
―Sanset park‖ (2010). 
 İki şeir kitabının, iki esse toplusunun və avtobioqrafik məzmunlu üç kitabın müəllifidir. 
 Bir neçə dəfə ədəbiyyat üzrə Nobel ödülünə nominant göstərilən P.Oster Fransanın sənət 
və ədəbiyyat kavaleri tituluna (1993), Mediçi ödülünə (1993), Asturiya şahzadəsinin 
Ədəbiyyat üzrə mükafatına (2006) və s. layiq görülüb. 
 1993-2007-ci illərdə Hoollivudda çəkilən altı filmin ssenari müəllifi olub. Bəzi filmlərdə 
rejissorluq da edib. 
 Uzun müddət fransızcadan tərcümə ilə məşğul olub, J.Juber, J.Düpen, J.P.Sartr, 
M.Blanşo, S.Mallarme, A.de Buşe və X.Mironun əsərlərini amerikan ingiliscəsinə, ABŞ 
yazarlarının əsərlərini isə fransız dilinə çevirib. 
 1974-cü ildə evləndiyi ilk həyat yoldaşı yazar və çevirmən Lidiya Devis 2013-cü ildə 
Buker mükafatını qazanıb. 1981-ci ildə Siri Hastvedlə ailə qurub və hazırda Bruklin 
şəhərində yaşayır. 
  
 
Pol Osterin aforizmlərini təqdim edirik 
  
Səni bir kərə aldadan kəs yenə bu yolu tuta bilər. Çünki xəyanət – ruhi bir durum deyil, 
xasiyyətin özünü əməllərdə büruzə vermə şəklidir. 
  
Əgər hər hansı insanın xətrinə öz mənəvi dəyərlərindən imtina edirsənsə, onda o insana 
bir daha və diqqətlə bax. O, artıq sənin ya hər şeyindir, ya da heç nəyin. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
302 
  
Kimi isə sevməsi insanın xətası sayılmaz. Ən böyük yanlış – sevilməyə layiq olmayan 
birisindən səni sevməsini ummaqdır. 
  
Adətən deyirlər ki: ―Hər kəsə ikinci imkan vermək lazımdır‖. Unutma ki, həqiqətən 
sevən birisi heç ilk imkanı da əldən verməz. 
  
Əminəm ki, büdrəyib, yıxılan insan bunu özünə dərd eləməz. Özünü onun əlindən 
tutarmış kimi göstərib, əslində onu yıxanlardır insanı həyatdan küsdürənlər. 
  
Özünün də nə vaxtsa tərk ediləcəyinə inanmayanlar adətən başqalarını atıb, gedirlər. 
Onlara heykəl qoymağa gərək yoxdur, çünki belələri onsuz da daşdandır. 
  
Hər gün bir xəyal uydursan da, heç birisi gerçəkliyə dönməz. Ancaq bir gün elə bir 
gerçəkliklə rastlaşarsan ki, onun yanında bütün xəyalların ağ yalana bənzəyər. 
  
Birisini hər nə qədər sevsən də, bunu əsla büruzə vermə. Çünki o halda həmin adam 
sevildiyi qədər də sənə iztirab verməyə can atacaqdır. 
  
Atıldığını bildiyin birisindən heç vaxt: ―Canım-gözüm, həyatın yolunda gedirmi?‖ deyə 
soruşma. Çünki artıq onun yeganə problemi – həyatının sadəcə axıb, getməsidir. 
  
Ürəyin istəyəndə sən keçmişi unuda bilərsən. Ancaq hər dəfə bunu seçərkən bir daha 
düşün, çünki gələcək sənə qarşı keçmişin qədər insaflı olmaya bilər. 
  
Birisi bizi sevir, sevmir deyə fal açarkən çobanyastığının ləçəklərini bir-bir qoparırıq. 
Əslində həyat da bizi bu cür yolur və hər dəfə: ―Dayanacaq? Ya dayanmayacaq?‖ deyə 
sual verir. 
  
Həyatı göz yaşlarınla mükafatlandırmaqdansa, gülüşünlə cəzalandır. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
303 
  
Bunları unutma: 
Bir şeyi ciddi qəbul elə, ancaq ona aludə olma. 
Birisiylə məzələn, ancaq qəlbini qırma. 
Həyatda bir şeyə sahib ol, ancaq ona məxsus olma, yəni ağası ikən onun quluna çevrilmə. 
  
Bu dünya beş qəpiyə də dəyməz. Özünün dünyalar qədər dəyərli olduğunu düşünənlər 
sadəcə özlərini mazata mindirməyə can atarlar. 
  
Dilimizə çevirdi – Azad Yaşar 
 
 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
304 
Vaxt darlığında oxumaq üçün nə etməli? 
 
 
“Kitablar ən yaxşı sirr saxlamağı bacaran və ən etibarlı dostlardır, onlar ən müdrik 
məsləhətlər verəndirlər, onlar ən səbirli müəllimlərdir”.   
                                                                                                                                                                                                                           
Ç.U.Eliot 
  
Yəqin ki, aramızda hər kəs nə vaxtsa öz-özünə "daha çox kitab oxumalıyam" demisiniz. 
Yaxşı valideyn, dost, əməkdaş, müdir, yazıçı, müəllim olmaq üçün çox kitab oxumalı 
olduğumuzun fərqinə varırıq. İşdən evə yorğun qayıdırsınız, yemək yeyirsiniz, sonra bir 
az dincəlmək üçün TV-ni açırsınız, sonra Facebooka girirsiniz və yatmaq zamanı 
gəldiyini anlayanda oxumaq üçün vaxt qalmadığını dərk edirsiniz. Müasir insanın 
həyatında oxumaq üçün vaxt çatışmazlığı özünü göstərir. Ancaq narahat olmayın. Siz tək 
deyilsiniz. Amerikada aparılmış son sorğulardan bəlli olur ki, yetkin insanların yarısı il 
ərzində 5, yaxud daha az kitab oxuyublar. 
  
Daha çox kitab oxumaq üçün bir neçə məsləhəti təqdim edirik. 
  
- Həmişə özünüzlə kitab gəzdirin. Bu zaman hardasa başınızı qatmaq üçün telefonla 
oynamaq məcburiyyətində qalmayacaqsınız. Beləliklə, oxuduğunuz kitabların sayı 
artacaq. 
  
- Yatmazdan qabaq kitab oxumaq üçün vaxt ayırın. Yuxuya getməmişdən 10-15 dəqiqə 
qabaq kitab oxumaq həm də rahat yatmağınıza səbəb olacaq. 
  
- Yaxşı dincəlin. Sizə elə gələ bilər ki, bu məsləhətin bura dəxli yoxdur. Amma təsəvvür 
edin ki, metroda, avtobusda 5 dəqiqə yatmaq əvəzinə nəsə oxuya bilərsiniz. Ona görə 
evdə doyunca yatmaq lazımdır. 
  
- Kitab oxumaq üçün elektron cihazlardan istifadə edin. 
  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
305 
Qiyməti elə də baha deyil. Burda şriftin ölçüsünü özünüz seçə bilərsiniz, mətnin 
müəyyən hissəsini seçərək göndərə bilərsniz, işarələyə bilərsiniz. Elektron kitabları hətta 
avtobusda ayaq üstə gedərkən də oxumaq olar. Çünki bir əllə tutmaq mümkündür. 
  
- Paralel olaraq bir neçə kitab oxumayın. Eyni zamanda yalnız bir kitab oxumaqla siz 
onun ləzzətini daha çox çıxaracaqsınız, həmçinin diqqətinizi cəmləməkdə köməkçi olur. 
  
- Tualetdə oxuyun. Adam var ki, unitazın üstündə 5-10 dəqiqə vaxt keçirir. Bu vaxtı 
səmərəli istifadə edin. 
  
- Oxumaq istədiyiniz kitabların siyahısını yazın. Vaxtaşırı bu siyahıya baxmaqla almalı 
olduğunu kitabları da xatırlayacaqsınız. 
 
 
Günel ƏSGƏRZADƏ 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
306 
Alman yazıçı Erix Mariya Remarkın əsərlərindən sitatlar 
 
  
Qadın sevgidən ağıllanır, kişi başını itirir. 
  
Heç kim keçmişdə sevdiyin adamdan daha yad ola bilməz. 
  
İnsan həqiqətən sevəndə necə də əfəlləşir! Özünə əminlik necə də tez yoxa çıxır! Adam 
necə tənha olur; bütün tərifli təcrübə tüstü kimi havaya sovrulur və adam özünü inamsız 
hiss edir. 
  
İnsan ömrü bir sevgi yaşamaq üçün çox uzundur. Lap uzundur. Sevgi möhtəşəmdir. 
Ancaq iki tərəfdən hansınınsa ürəyi həmişə sıxılır. Digər tərəf isə heç nəsiz qalır. 
Süstləşir və nəyisə gözləyir...Dəli kimi gözləyir... 
  
Mənə elə gəlir ki, qadın heç vaxt kişiyə onu sevdiyini deməməlidir. Qoy onun parıldayan 
gözləri desin bunu. 
  
İndi ancaq inəklər xoşbəxtdir. 
  
Bir insan başqasına bir damcı istilikdən başqa nə verə bilər? Və bundan daha böyük nə 
ola bilər? Sən sadəcə heç kimi çox yaxına buraxma. Buraxsan həmişə yanında saxlamaq 
istəyəcəksən. Heç nəyi saxlamaqsa olmaz... 
  
Qadınlara ya gərək ibadət edəsən, ya da tərk edəsən. Qalan hər şey yalandır. 
  
Xoşbəxtlik haqda 5 dəqiqədən artıq danışmaq olmur. Çünki xoşbəxt olduğunu deməkdən 
başqa bir söz tapmırsan. Bədbəxtlikdənsə bütün gecəni danışmaq olar. 
  
Sevdiyi ilə görüşün xoşbəxtliyini ancaq bir dəfədən çox tərk edilmiş adam bilər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
307 
  
İstənilən sevgi ömürlük olmaq istəyir. Elə əbədi əzabı da bundan qaynaqlanır. 
  
Bir insandan tamamilə ayrıldıqdan sonra onunla bağlı hər şeylə həqiqətən maraqlanmağa 
başlayırsan. Bu da sevginin paradokslarından biridir. 
  
Ən gözəl şəhər odur ki, orada insan xoşbəxtdir. 
  
Təslim olmayana qədər insan taleyindən güclü olur. 
  
Primitiv insan özü haqda daha yüksək fikirlərə düşür. 
  
Sevgi izahatlara dözümsüzdür. Ona hərəkət lazımdır. 
  
Kiminsə öz ağlını nümayiş etdirməyini seyr etmək çox yorucudur. Xüsusən də o ağıl 
yoxdursa. 
  
Hamının eyni cür hissetmə qabiliyyətinin olmağını düşünmək yanlışdır. 
  
İnsan əslində vaxta nə qədər az diqqət yetirirsə və qorxu onu nə qədər az izləyirsə, bir o 
qədər xoşbəxtdir. Lap qorxu səni qarabaqara izləyir, yenə də gülmək olar. Əlimizdən 
başqa nə gəlir ki? 
  
Bir şeyi yadda saxla: qadının gözündə bir də heç vaxt onun üçün nəsə edəndə 
göründüyün kimi gülməli görünməyəcəksən. 
  
Başqasına məxsus olan qadın subaydan beş dəfə daha arzuolunandır – qəribə qaydadır. 
  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
308 
Mən onun yanında dayanıb ona qulaq asırdım, gülürdüm və düşünürdüm ki, qadını sevib, 
eyni zamanda kasıb olmaq necə də dəhşətlidir. 
  
Deyirlər, ömrün ən çətini ilk yetmiş ildir. Qalanı öz-özünə gedir. 
 
Hazırladı: Günel ƏSGƏRZADƏ 
 
 
 
 
 
 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
309 
Rus yazıçısı Anton Çexovun ən maraqlı fikirləri 
 
Unutma; İnsanları tanımağın üçün ən uyğun zaman ayrılmağa ən yaxın vaxtdır. Çünki o 
vaxt saxta üzlər bilinir. 
  
Həyata ilk küskünlüyümüz – yanımızda düşündüyümüz insanların qarşımızda görməkdir. 
  
Anlamağa çalışma. Həyat belədir. Həmişə bir telinə belə qıymadıqlarımız qıyır bizə. 
  
Sənə bir yaxşı, bir də pis xəbərim var; yaxşı xəbər – hələ ölməmişik; pis xəbər – hələ 
yaşayırıq. 
  
İki mükəmməl insan heç vaxt birlikdə ola bilməz. Çünki mükəmməl qadın birinci 
dəfəsində ―hə‖ deməz, mükəmməl kişi isə ikinci şansı verməz. 
  
Bəsit qadın; gözəl olmağı ağıllı olmaqdan üstün tutur. Çünki bəsit kişidə zəkanı 
anlayacaq baş yox, gözəlliyi görəcək göz var. 
  
Ağlatdığın bir qadının göz yaşlarını ya o vaxt silərsən, ya da o göz yaşlarında 
boğulmamaq üçün ömür boyu çırpınmaq məcburiyyətində qalarsan. 
  
Bir insanı həqiqətən unutmaq istəyirsənsə, onunla yaşadıqlarını deyil, onun sənə 
yaşatdıqlarını xatırla. 
  
Kimsə arxanızdan danışırsa, onlardan qabaqdasınız demək. 
  
Doğru vaxtda gələn yanlış insana verdiyin şansı, yanlış zamanda gələn doğru insana 
verməyincə əziyyət çəkən sən olarsan. 
  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
310 
İnsana kəpənək həyatda bir dəfə qonar: qaçırtsan, başqa şansın qalmaz. Çünki o kəpənək 
səhəri gün ölmüş olacaq. 
  
Saxta bir gülüşlə gözlərimə baxmaqdansa, üzümə qarşı həqiqi bir nifrəti üstün tutaram. 
  
Sən sevdiyin üçün heç vaxt utanma, bil ki utanması lazım olan sevildiyini bildiyi halda 
sevməyi bilməyəndir əslində. 
  
Həyatınızın sonuna qədər yaşamayınca taleyinizdən şikayət etməyin. 
  
Özünü tənha hiss edən biri üçün hər yer çöldür. 
  
Əgər tənhalıqdan qorxursunuzsa, evlənməyin. 
  
Sevməyib evlənmək, inanmadan ibadət etmək kimi alçaq işdir. 
 
Hazırladı: Rəna NEVZAT 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
311 
Kendzaburo Oe 
 
Nobel Nitqi 
 
Yaponiya, Çoxmənalılıq və Mən 
 
Faciəvi II Dünya Müharibəsi zamanı mən uşaq idim, burdan minlərlə mil uzaq Yapon 
arxipelaqının Sikoku adasında, ucqar meşə kəndində yaşayırdım. O vaxt məni sözün əsl 
mənasında valeh edən iki kitab var idi: ―Heklberi Finin macəraları‖ və ―Nilsin qəribə 
sərgüzəştləri‖. Bütün dünya qorxu içində idi. ―Heklberi Fin‖i oxuduqdan sonra meşənin 
dərinliklərinə qaçıb, ağacların arasında yatarkən özümü nə üçün evdəkindən daha 
təhlükəsiz hiss etdiyimi anladım. ―Nilsin sərgüzəştləri‖nin baş qəhrəmanı kiçik varlığa 
çevrilir, quşların dilini anlayır və macəralarla dolu səyahətə çıxır. Mən bu hekayətdən 
müxtəlif həzlər alırdım. Birincisi, uzaq əcdadlarım kimi mən də Sikoku adasının sıx 
meşəliyində yaşayır və inanırdım ki, bu həyat tərzi doğrudan da insanı azad edir. İkincisi, 
mən Nilsə rəğbət bəsləyir, özümü ona – İsveçi başdan-başa gəzib dolanan, vəhşi qazlara 
qoşulub quşlar naminə savaşan balaca dəcəl, dəcəl olduğu qədər də məsum və sadəlöhv 
oğlana bənzədirdim. Nils yenidən oğlana çevrilir, o indi də əvvəlki kimi məsumdur, lakin 
artıq özünə inanır. Nəhayət, evə gəlib çatandan sonra valideynləri ilə danışır. Mənə ən 
çox zövq verən isə yazıçının dili idi, Nilsin sözlərini təkrarlayan zaman mənən 
təmizləndiyimi, əhval-ruhiyyəmin yüksəldiyini hiss edirdim. O deyirdi: 
- ―Maman, Papa! Ce suis grand, ce suis de nouveau un homme!‖ - criat ill.  
- ―Mother and Father!‖ - he cried. ―İ`m a big boy İ`m a human being again!‖ 
- ―Ata, ana!‖ - o qışqırdı. ―Mən böyüyəm. Mən yenə insanam‖. 
Xüsusilə, ‖mən yenə insanam‖ sözləri məni riqqətə gətirirdi. Böyüdükcə həyatımın 
müxtəlif sahələrində - ailəmdə, Yapon cəmiyyəti ilə münasibətlərimdə və sevdiyim həyat 
tərzimdə çətinliklərlə üzləşdim. Yalnız bu əzabları romana çevirməklə yaşamağa nail 
olurdum. Addımbaşı «mən yenə də insanam» kəlməsini təkrar etməyim sanki ibadət 
formasını almışdı və bu, mənə çox kömək edirdi. Bəlkə də belə bir gündə, belə bir yerdə 
özüm haqda bu cür danışmağım düzgün deyil. Hər halda icazə verin deyim ki, mənim 
yazı üslubum şəxsi məsələlərdən başlayıb, sonradan cəmiyyət, dövlət və dünya ilə əlaqə 
yaratmaqdan ibarət olub. Ümid edirəm, şəxsi məsələlər haqqında bir az da danışsam, 
məni bağışlayarsınız.  
Yarım əsr əvvəl sıx meşəlikdə yaşayan zaman ―Nilsin sərgüzəştləri‖ni oxudum və sanki 
gələcəyi gördüm. Bilirdim ki, nə vaxtsa quşların dilini başa düşəcəyəm. İkinci öncə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
312 
görməm isə bundan ibarət idi ki, bir gün sevimli vəhşi qazlarımla birlikdə uzaq diyarlara, 
ən yaxşısı, Skandinaviyaya uçacağam. 
Ailə qurduqdan sonra dünyaya gələn ilk övladımın əqli çatışmazlığı var idi. Ona yapon 
dilində ―işıq‖ mənasını verən Hikari adını qoyduq. Körpə ikən o, yalnız vəhşi quşların 
cikkiltisinə reaksiya verirdi, insan səsləri isə həmişə reaksiyasız qalırdı. Altı yaşı olanda 
bağ evimizdə idik. Oğlum meşənin yaxınlığındakı göldə üzən bir cüt qu quşunun səsini 
eşitdi və heyvanlar aləmindən danışan radio şərhçisinə məxsus ciddi səslə dedi: ―Bu, qu 
quşudur‖. Bunlar, mənim oğlumun insan səsiylə tələffüz etdiyi ilk sözlər idi. Elə həmin 
vaxtdan etibarən mənim həyat yoldaşım oğlumla nitq vasitəsiylə ünsiyyət qurmağa 
başladı. 
İndi Hikari əlillər üçün peşə təlim mərkəzində çalışır. Mərkəzin iş prinsipi İsveçdən 
öyrəndiyimiz ideyalara əsaslanır. Bununla yanaşı, o, bəstəkarlıqla da məşğuldur. 
Hikarinin musiqiyə yönəlməsinə təkan verən quşlar oldu. Beləliklə, quşların dilini başa 
düşəcəyimlə bağlı öncə görməm Hikarinin timsalında gerçəyə çevrildi. Onu da deyim ki, 
əgər mənim həyat yoldaşımın qadın qüdrəti və müdrikliyi olmasaydı, bu xəstə uşaqla 
həyatımız çox ağır keçərdi. O, Nilsin vəhşi qazlarının bacısı Akkanın əsl mücəssəməsidir. 
Onunla birlikdə işlərimlə bağlı Stokholma uçanda son dərəcə xoşbəxt idim, uşaqlıqdakı 
ikinci öncə görməm – Skandinaviya səmasında pərvaz etmək arzum da beləcə həyata 
keçdi.  
Ədəbiyyat üzrə Nobel mükafatçısı kimi bu kürsüyə qalxan ilk yapon yazıçısı Yasunari 
Kavabata öz məruzəsinə ―Yaponiya, Gözəllik və Mən‖ adını vermişdi. Onun çıxışı həm 
gözəl, həm də qeyri-müəyən idi. ―Qeyri – müəyyən‖ sözündən yapon sözü ―aimaina‖nın 
ekvivalenti kimi istifadə edirəm. ―Aimaina‖ ingilis dilinə müxtəlif cür tərcümə edilə 
bilər. Kavabatanın könüllü surətdə boynuna götürdüyü qeyri-müəyyənlik mühazirənin 
adında da nəzərə çarpır. Həmin başlığı ―Gözəl Yaponiyanın məni‖, yaxud ―Gözəl 
Yaponiya və mən‖ kimi də tərcümə etmək olar. Mühazirənin adının qeyri-müəyyənliyi 
həmçinin onun mənası ilə bağlı müxtəlif yozumlara səbəb olur. Başlıq ―Mən gözəl 
Yaponiyanın bir hissəsi kimi‖, yaxud ―Yaponiya, Gözəllik və Mən‖ kimi də başa düşülə 
bilər. Kavabatanın nitqi Yapon ədəbiyyatı üzrə görkəmli Amerika mütəxəssisi tərəfindən 
ingilis dilinə tərcümə edilib. O, mühazirəyə ―Yaponiya, Gözəllik və Mən‖ adını verib. Bu 
peşəkar tərcüməyə görə mütərcimi zərrə qədər də xəyanətkar saymaq olmaz.   
Kavabata həmin başlıq altında təkcə Yaponiya deyil, bütün Şərq düşüncəsinə xas qeyri-
adi mistisizmdən danışır. ―Qeyri-adi‖ deməklə mən Zen buddizminin ideyalarını nəzərdə 
tuturam. İyirminci əsr yazıçısı olmasına baxmayaraq, Kavabata öz ruhi vəziyyətini orta 
əsrlərin Zen kahinləri tərəfindən yazılan şerlərin köməyi ilə ifadə edirdi. Bu şerlərin çoxu 
həqiqəti söz vasitəsilə çatdırmağın qeyri-mümkünlüyü prinsipinə söykənirdi. Kahinlər 
hesab edirdilər ki, məna sözün daxilində gizlənib. Oxucular sözlərin nə vaxtsa öz 
qabıqlarından çıxıb onlara aydın olacağını gözləməməlidirlər. Yalnız özünü kahinin 
ixtiyarına verib, sözün daxilinə nüfuz edən insan Zen şerlərini anlaya, yaxud onlara 
rəğbət bəsləyə bilər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
313 
Kavabatanı bu sirlə dolu şerləri Stokholm auditoriyası qarşısında yapon dilində 
söyləməyə vadar edən nə idi? Mən onun parlaq karyerasının sonlarına doğru göstərdiyi 
cəsarətini və öz inancı ilə bağlı səmimi etirafını nisgillə xatırlayıram. Kavabata özünü 
şahəsərlər müəllifini yaratdığı on illər ərzində əsl zəvvarlıq edib. Yalnız bu zəvvarlıq 
illərindən və əlçatmaz Zen şerlərinə heyranlığını etiraf etdikdən sonra o, ―Yaponiya, 
gözəllik və özü‖, yəni yaratdığı ədəbiyyat və içində yaşadığı dünya haqqında danışmağa 
nail oldu. Kavabata nitqini belə yekunlaşdırmışdı:  
―Tənqidçilər çox vaxt əsərlərimi məzmunsuz hesab edirlər, lakin bunu Qərb nihilizmi ilə 
eyniləşdirilmək olmaz. Düşünürəm ki, ruhi prinsiplərimiz bir-birindən fərqlənir. Dogenin 
fəsillərin gözəlliyini vəsf edən ―Əzəli xəyal‖ adlandırdığı şerlər – bax əsl Zen budur‖.  
 Burda da mən cəsarət və özünəinam görürəm. Bir tərəfdən Kavabata özünü Zen fəlsəfəsi 
və klassik Şərq ədəbiyyatının estetik ənənələrinin davamçısı hesab edir, digər tərəfdənsə 
əsərlərindəki məzmunsuzluğu Qərb nihilizminin bir hissəsi kimi səciyyələndirir. 
Düzünü desəm, iyirmi altı il əvvəl bu yerdə dayanan həmvətənim Kavabatadan daha çox, 
özümü yetmiş bir il əvvəl mənimlə təxminın eyni yaşdaykən bu mükafata layiq görülən 
irland şairi Uilyam Batler Yitsə yaxın hesab edirəm. Əlbəttə, özümü dahi Yitslə bir 
cərgəyə qoymağa cürət etməzdim. Mən ―sadəcə― onun İrlandiyadan çox uzaq  
məmləkətdə yaşayan miskin bir davamçısıyam. Yitsin izafi dərəcədə yüksək 
qiymətləndirdiyi Uilyam Bleykin də dediyi kimi: ―Avropa və Asiyadan Çinə və 
Yaponiyayadək ildırım sürəti ilə‖.   
Son bir neçə ildir, trilogiya üzərində işləyirəm. İstəyirəm, bu trilogiya yaradıcılığımın 
zirvəsi olsun. İlk iki hissə artıq işıq üzü görüb, üçüncü və sonuncu hissəni də bitirmişəm. 
Kitabın adı ―Alovlanan yaşıl ağac‖dır. Bu başlığa görə Yitsin ―Tərəddüd‖ poemasına 
daxil olan bu beytə borcluyam:  
Bir ağac var, uca zirvəsinədək  
Yarısı bütün alov, yarısı yaşıl. 
Nəmli yarpaqları şehlə islanıb…  
Əslində, mənim trilogiyama bütövlükdə Uilyam Batler Yitsin təsiri hopub. İrland 
senatının Nobel mükafatı münasibətilə Uilyam Batler Yitsi təbrik etmək üçün hazırladığı 
məktuba bu sözlər daxil idi: 
―...Dünya mədəniyyətinin görkəmli xadimi kimi Yitsin timsalında irlandların qazandığı 
nüfuz…‖  
―... Bu vaxtadək millət kimi tanınmayan bir xalq…―  
―... Mədəniyyətimiz senator Yits sayəsində qiymətləndiriləcək.―  
―Nobel mükafatı: senator Yitsə təbriklər…― 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
314 
Mən Yitsin yolunu davam etdirmək istərdim və bunu yalnız elektron texnologiyalar 
sahəsində əldə etdiyi nailiyyətlərə, istehsal etdiyi avtomobillərə görə millətlər sırasına  
daxil edilən başqa bir xalqın naminə etmək istərdim.  
Müasir dövrdə yaşayan və keçmişin acı xatirələrini yadında saxlayan bir insan kimi mən 
Kavabatanın ―Yaponiya, Gözəllik və Mən‖ ifadəsini yekdilliklə təkrar edə bilmirəm. Bir 
az əvvəl Kavabatanın nitqinin məzmunun və adının ―qeyri-müəyyənliyi‖ haqqında 
danışdım. Çıxışımın qalan hissəsində Britaniya şairəsi Ketlin Reynin təsnifatına uyğun 
olaraq ―çoxmənalı― sözündən istifadə edəcəyəm; Bir dəfə Ketlin Uilyam Bleyk haqqında 
demişdi ki, o, çoxmənalı olduğu qədər qeyri-müəyyən deyil. Mənsə özüm haqqında 
yalnız ―Yaponiya, çoxmənalılıq və mən‖ başlığı altında danışa bilərəm.  
Müşahidələrim göstərir ki, yüz iyirmi illik modernləşmədən sonra bu gün Yaponiya iki 
qütb arasında parçalanıb. Bir yazıçı kimi məndə də bu qütbləşmənin dərin çapığa 
bənzəyən əlamətləri var . 
Bu ikiqütblülük o qədər güclü və nüfuzedicidir ki, həm insanları, həm də dövləti iki yerə 
parçalaya bilir. Yaponiyanın modernləşməsi Qərbdən öyrənməyə, Qərbi təqlid etməyə 
yönəlib. Digər tərəfdən Yaponiya Asiyada yerləşir və milli ənənələrini qoruyub saxlayır. 
Yaponiyanı işğalçılığa təhrik edən də bu təzad idi. Ən pisi isə budur ki, Yaponiya təkcə 
siyasi yox, həm də ictimai və mədəni baxımdan digər Asiya ölkələrindən təcrid olundu.  
Yapon ədəbiyyatı tarixində ən səmimi və vəzifələrinin əhəmiyyətini daha yaxşı anlayan 
yazıçılar müharibədən dərhal sonra ədəbiyyat səhnəsinə çıxan yazıçılar idi. Faciə bu 
yazıçıları dərindən sarsıtsa da, onlar yenidən dirçəlmək ümidlərini itirmir, bir tərəfdən 
yapon hərbi qüvvələrinin Asiyada törətdiyi vəhşilikləri ürək ağrısı ilə qəbul edir, digər 
tərəfdən Yaponiya ilə Dünya – Qərb ölkələri, Latın Amerikası və Afrika cəmiyyətləri 
arasında yaranan dərin mənəvi uçurumu qapamağa çalışırdılar. Onlar dünyayla yalnız bu 
yolla barışa biləcəklərini düşünürdülər. Mən həmişə bu ədəbi ənənəyə sadiq qalmaq 
istəmişəm.  
İkinci dünya müharibəsi Yaponiya modernləşməyə qədəm qoyduqdan altmış il sonra 
başladı. Müharibə isə Yaponiyanın modernizasiya yolundan uzaqlaşmasının nəticəsi idi. 
Məğlubiyyət yaponlara böyük iztirab və əzablardan sonra yenidən dirçəlmək ümidi verdi. 
Yaponların bu arzusu demokratiya ideyalarından və müharibədən birdəfəlik imtina etmək 
qərarından qidalanırdı. Təzadlı haldır ki, belə əxlaqi dəyərlərə malik yapon xalqı və 
dövləti günahsız deyildi, əksinə, başqa Asiya ölkələrini işğal etməklə öz tarixinə ləkə 
salmışdı. Bu əxlaq prinsipinə görə Yaponiya həm də ilk dəfə Xirosima və Naqasakidə 
tətbiq edilən nüvə silahının qurbanlarına borcludur. 
Son illər Yaponiyanın dünyada sülhü bərqərar etmək və qorumaq üçün Birləşmiş 
Millətlərə daha çox hərbi qüvvə təklif etməyə borclu olduğu haqda fikirlər səslənir. Bu 
tənqidi iradları eşitdikcə ürəyimiz əsir. İkinci Dünya Müharibəsindən sonra yeni 
Konstitusiyamızın əsas maddələrindən birində müharibədən imtina etdiyimizi elan etmək 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
315 
bizim üçün danılmaz ehtiyac idi. Yaponlar İkinci Dünya Müharibəsindən sonra yenidən 
yüksəlmək üçün əbədi sülh ideyasını özlərinə mənəvi təməl seçdilər. 
Mən inanıram ki, bu prinsipi ən yaxşı halda hərbi xidmətdən şüurlu imtina sahəsində 
uzun müddət dözümlülük göstərən Qərb ölkələri anlaya bilər. Yaponiyanın özündə də 
müharibəni rədd edən maddəni Konstitusiyadan çıxarmaq istəyən qüvvələr tapılıb, onlar 
bu məqsədlə xarici köməkdən istifadə etmək fürsətlərini də fövtə verməyiblər. Lakin 
Daimi sülh maddəsinin ləğvinə Asiya xalqları və Xirosima – Naqasakidəki atom 
qurbanlarına qarşı xəyanətdən başqa ayrı bir ad vermək olmaz. Yazıçı üçün bu xəyanətin 
nə ilə nəticələnəcəyini təsəvvür etmək çətin deyil.  
Mütləq hakimiyyət prinsipini əsas götürən müharibədən əvvəlki yapon konstitusiyası 
əhali arasında nüfuza malik idi. Hazırda yarıməsrlik yeni konstitusiyaya mailk olsaq da, 
bəzi məhəllələrdə hələ də köhnə konstitusiyanın tərəfdarları yaşayır. Yaponiya 
müharibədən sonrakı xarabalıqlar üzərində verdiyi əlli il ərzində sadiq qaldığı qərara yox, 
başqa prinsipə qanuni status versəydi, bizim bəşəri humanizm ideyamız heçə çevrilərdi.  
Yapon ―çoxmənalılığı‖ əslində müasir dövrdə geniş yayılmış xroniki xəstəlikdir. 
Yaponiyanın, ətraf mühitin mühafizəsi və dünyanın iqtisadi inkişafı zəminində 
təhlükələrlə müşayiət olunan iqtisadi tərəqqisi də bu xəstəlikdən xali deyil. Müharibədən 
sonrakı yoxsulluq şəraitində ümidimizi zərrə qədər də itirmədik və bu sınağa dözmək 
üçün özümüzdə güc tapdıq. Lakin qəribə səslənsə də, müasir tərəqqinin qorxulu nəticələri 
qarşısında aciz olduğumuzu hiss edirik. Digər tərəfdən Yaponiyanın inkişafı Asiyanın 
həm istehsal, həm də istehlak gücünün artmasına imkan yaradır.  
Mən yalnız alıcıların tələblərinə cavab verməklə kifayətlənən romanlardan fərqli, ciddi 
ədəbiyyat nümunələri yaratmağa çalışıram. Bəs bir yapon kimi mən hansı kimliyə can 
atmalıyam? V.H.Oden yazıçıya belə tərif verirdi:  
Çirkli olmalıdır, çirkab içində  
Bütün insanların günah yükünü  
Çəkməlidir o, öz zəif cismində. 
Yazıçı kimi mənim ―həyat vərdişim‖ (Flanneri O‘konnorun sözləri) bundan ibarət olub.  
Arzuedilən yapon kimliyini təyin etmək üçün ―insani‖, ―ağıllı‖, ―gülərüz‖ sifətləri ilə 
yanaşı Corc Oruelin sevimli epitetlərindən olan ―nəcib‖ sözünü vurğulamaq istərdim. Bu 
zahirən sadə epitet ―Yaponiya, çoxmənalılıq və mən‖ başlığında istifadə etdiyim 
―çoxmənalılıq― sözü ilə ziddiyyət təşkil edə bilər. Yaponların necə görünmək istədikləri 
və əslində necə göründükləri arasında böyük fərq var.  
Çox güman ki, ―nəcib‖ sözündən fransız dilinin ―humanist‖ və ya ―humaniste‖ sözlərinin 
sinonimi kimi istifadə etsəm, Oruelə qarşı qəbahət etmiş olmaram. Çünki hər iki sözün 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
316 
insaniyyət və dözümlülük kimi məna çalarları var. Əcdadlarımız arasında ―humanist‖ və 
―nəcib‖ yapon şəxsiyyəti yaratmağa cəhd edənlər çox olub. 
Onlardan biri də Fransa İntibahı və ədəbiyyatı üzrə görkəmli alim, professor Kazuo 
Vatanabe idi. Şüursuz vətənpərvərlik coşğunluğunun düşüncələrə hakim kəsildiyi İkinci 
Dünya Müharibəsi zamanı, eləcə də müharibə ərəfəsində təkcə Vatanabe humanist insan 
ideyasını, yaponların təbiətə həssaslığı və gözəllik duyumu ilə birləşdirmək arzusu ilə 
yaşayırdı. Onu da əlavə etmək istəyirəm ki, Vatanabenin gözəllik və təbiət anlayışı 
Kavabatanın ―Yaponiya, Gözəllik və Mən‖ başlığı altında nəzərdə tutduqlarından 
fərqlənirdi.  
Yaponiya Qərb modeli əsasında dövlət yaratmaq üçün dağıdıcı yol seçmişdi. Fərqli 
cəhətləri olsa da, nisbətən oxşar üsulla yapon ziyalıları öz ölkələri ilə Qərb arasındakı 
uçurumu aradan qaldırmağa çalışırdılar. Bu çətin öhdəlik bizə ağrı-acı ilə yanaşı sevinc 
də bəxş edirdi. Professor Vatanabenin Fransua Rable ilə bağlı tədqiqatları Yaponiyanın 
ən görkəmli elmi nailiyyətlərindən biridir.  
Vatanabe İkinci Dünya müharibəsindən əvvəl Parisdə təhsil almışdı. O, elmi rəhbərinə 
Fransua Rableni yapon dilinə tərcümə etmək niyyətində olduğunu açıqlayanda fransız 
alim gənc tələbəyə belə cavab vermişdi: ―L‘enterprise inouie de la traduction de 
l‘intraduisible Rabelais‖ (Tərcüməsi qeyri-mümkün olan Rableni yapon dilinə çevirmək 
misilsiz cürətdir). Başqa bir fransız alimi isə heyrət içində demişdi: ―Belle enterprise 
Pantagruelique‖ (Qəribə Pantaqruel cəsarəti). Bütün bunlara baxmayaraq, Vatanabe 
müharibə və Amerika işğalı dövründə, olduqca yoxsul bir mühitdə nəinki tərcümə 
arzusunu həyata keçirdi, həm də Fransız humanistlərinin, Rablenin müasirləri və 
ardıcıllarının həyat və düşüncə tərzinin Yaponiyada kök salması üçün əlindən gələni etdi.  
Bütün həyatım və yaradıcılığım boyu mən onun şagirdi olmuşam. Vatanabe mənə iki 
mənada böyük təsir edib. Onlardan biri mənim yazı metodumla bağlıdır. Mixail Baxtinin 
nəyi qrotesk realizmin bədii sistemi adlandırdığını, maddi və fiziki başlanğıcların 
əhəmiyyətini, kosmik, ictimai və fiziki ünsürlər arasındakı uyğunluğu, yenidən doğulmaq 
arzusu ilə ölümün üst-üstə düşdüyünü, gülüşün iyerarxiya münasibətlərini alt-üst etdiyini 
ilk dəfə ondan öyrənmişəm. 
Baxtinin bədii sistemi Yaponiya kimi təcrid edilmiş, uzaq əyalət ölkəsinin ucqar əyalət 
kəndində doğulub boya- başa çatan bəndənizin bəşəri ədəbiyyat axtarışlarına imkan 
yaratdı. Belə bir keçmişə sahib olduğum üçün mən böyük iqtisadi gücə malik olan 
Yaponiyanı yox, daimi yoxsulluq içində qıvrılan Asiya ölkəsini təmsil edirəm. Mən də 
koreyalı Kim Ci-ha, Çin yazıçıları Çon İ və Mu Cen kimi qədim və ölməz metaforalardan 
istifadə edir, beləliklə, özümü onların cərgəsinə qoşmuş oluram. Məncə, dünya 
ədəbiyyatında qardaşlıq münasibətlərini formalaşdıran da belə oxşarlıqlardır. Vaxtilə 
istedadlı Koreya şairlərindən birinin siyasi azadlığı uğrunda aclıq aksiyasında iştirak 
etmişdim. Tienanmen meydanında baş verən hadisələrdən sonra hələ indiyəcən mən 
istedadlı Çin yazıçılarının taleyindən nigaranam. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
317 
Mənə həçinin professor Vatanabe öz humanizm ideyaları ilə təsir edib. Mən humanizmə 
Avropanın əsas prisnsipi kimi baxıram. Bu ideya həmçinin Milan Kunderanın, romanının 
mahiyyəti ilə bağlı verdiyi açıqlamada da əksini tapıb. Vatanabe hərtərəfli öyrəndiyi 
tarixi mənbələr əsasında başda Rable olmaqla, Erasmusdan Sebastian Kastellionadək 
bütün kişilərin və Kraliça Marqeretdən tutmuş Qabriela Destreyədək IV Henriylə əlaqəsi 
olan bütün qadınların bioqrafiyasını qələmə alıb. Vatanabe bu yolla yaponlara 
humanizmin və dözümlülüyün əhəmiyyətini, inasanın öz əli ilə yaratdığı maşınlardan və 
uydurduğu mövhumatdan üstün olduğunu izah etməyə çalışırdı. O, daniyalı filoloq 
Kristofer Niropun sözlərinə istinad edirdi: ―Müharibənin əleyhinə çıxmayanlar müharibə 
tərəfdarlarıdırlar‖. Onun ―misilisiz cürəti‖ və ―Pantaqruel cəsarəti‖ Qərb təfəkkürünün 
əsasını təşkil edən humanizmin Yaponiyada kök salması üçün göstərdiyi cəhdlərdə də 
özünü biruzə verdi. 
Çalışıram həm söz adamları, həm də onların oxucuları, özlərinin və zamanın əzablarından 
xilas ola bilsinlər, ruhlarını ağır yaralardan təmizləsinlər. Vatanabenin şagirdi olmuş bir 
insan kimi mən öz vəzifəmi bunda görürəm. Mən öz ağrı-acılarımdan ədəbiyyat vasitəsilə 
xilas olmuşam, həmçinin həmvətlənlərimin də sağalması üçün dua edirəm. 
Yenə də əqli çatışmazlığı olan oğluma qayıtmaq istərdim. Hikari quşların köməyi ilə Bax 
və Motsartı kəşf etdi. Nəhayət, o öz musiqisini yaratdı. Oğlumun yazdığı ilk əsərlər 
təravət və nəşə ilə dolu idi. Hikarinin musiqisi yaşıl yarpağın üstündə bərq vuran şehi 
xatırladırdı. Həmin əsərlər müəllifinin məsumluğunu əks etdirirdi.  
Hikari bəstələməyə davam edirdi, bir müddət sonra mən onun musiqisində fəryadın və 
qaranlıq ruhun səsini eşitməyə başladım. Əqli çatışmazlığına baxmayaraq, inadkarlığı 
sayəsində o öz əsərlərini cilaladı, bəstəkarlıq texnikasını və musiqi anlayışını 
dərinləşdirdi. Beləliklə, Hikari qəlbinin dərinliklərindəki, bu vaxta qədər sözlə ifadə edə 
bilmədiyi kədəri kəşf etdi.   
―Qaranlıq ruhun və fəryadın səsi‖ gözəldir. Bu səsi musiqidə əks etdirməklə Hikari öz 
ruhunu müalicə edir. Onun musiqisinin dinləyiciləri sağaltdığı da artıq təsdiq edilib. 
Beləliklə, mənim incəsənətin müalicəvi gücünə inanmaq üçün əsasım var. 
Mənim bu inamım özünü hələ tam doğrultmayıb. Cismim zəif olsa da, mən iyirminci 
əsrdə texnologiya və nəqliyyatın nəhəng inkişafının nəticəsi olan bütün səhvlərə bu 
inamın köməyi ilə sinə gərmək istərdim. Magistraldan uzaq, təcrid edilmiş əyalət həyatı 
yaşayan bir insan kimi mən, nəcib və humanist olduğuna ümid etdiyim xidmətlərimlə 
bəşəriyyətin sağalmasına kömək etməyin yollarını axtrarıram. 
 
  Tərcümə: Ülkər Nəsibbəyli 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
318 
1989 — LİBERALİZMİN SON QƏLƏBƏSİ? 
 
 
Amerika politoloqu, Dövlət Departamentinin keçmiş yüksək rütbəli əməkdaşı Frensis 
Fukuyamanın ―Tarixin sonu?‖ essesi 1989-cu ilin yayında ―National Interest‖ (ABŞ) 
jurnalında işıq üzü görmüş və dərhal da bütün dünyada geniş əks-səda doğurmuşdur. 
 
Esse dünya tarixinin dönüş məqamlarının birində – 1989-cu ildə Avropada kommunist 
rejimlərinin bir-birinin ardınca dağıldığı bir vaxtda, dünyanı azad və totalitar dünyalara 
bölmüş Berlin səddi uçqununun ―gurultu‖su yeni eranın — Fukuyamanın fikrincə, 
liberalizmin əbədi erasının başlanğıcından xəbər verdiyi günlərdə qələmə alınmışdır. 
 
―Şahidi olduğumuz hadisələr, — Fukuyama yazırdı, — sadəcə olaraq ―soyuq 
müharibə‖nin və yaxud müharibədən sonrakı dövrün növbəti mərhələsinin sonu deyil, 
özlüyündə tarixin sonudur, bəşəriyyətin ideoloji təkamülünün və idarəetmənin bitkin 
forması kimi Qərb liberal demokratiyasının ümumdünya xarakteri almasının başa 
çatdırılmasıdır‖. 
 
―Tarixin sonu?‖ essesi elə həmin il dünyanın bütün əsas dillərinə tərcümə edildi və 
bəşəriyyətin sonrakı inkişaf yolları haqqında bu gün də davam edən qızğın müzakirə-
lərdən, əsas baxışlardan biri oldu. 
 
Qərb oxucuları Fukuyamanın belə bir tezisini alqışladı ki, onların seçdikləri mənəvi 
dəyərlər və həyat tərzi yeganə düzgün yoldur və tarixin gedişi də bunu sübut edir; tarix 
Marksın dünya proletar inqilabı haqqındakı nəzəriyyəsini təkzib və liberalizm klassikləri 
C.Bentam və C.S.Millin yalnız insanın azadlığına əsaslanan sistemin səmərəli və 
mütərəqqi olması barədəki nəzəriyyələrini təsdiq etdi. 
 
Fukuyama yazır ki, indən belə liberal demokratik düşərgəyə meydan oxumağa qabil olan 
dünya əhəmiyyətli faşist, yaxud kommunist gücü olmayacaqdır.  Müəllif daha uzaqlara 
gedərək təsdiq edir ki, kommunizmin iflasından sonra daha liberalizmin dünyada 
alternativi yoxdur.  Doğrudur, ayrı-ayrı ölkələrdə millətçilik və dini fundamentalizm hələ 
də şüurlara hakim kəsilməkdədir, lakin onların dünya əhəmiyyətli gücə çevrilmək üçün 
heç bir perspektivi yoxdur.  Liberal dəyərlər, yəni demokratiya və insan hüquqlarını 
dünyanın bütün xalqları, aralarındakı mədəni fərqlərə baxmayaraq, tanıyacaqdır. 
 
Eyni zamanda, Fukuyama özü sanki şübhə və tərəddüd keçirirmiş kimi soruşur: bəs 
görəsən, bu ―yeni şərəfli dünya‖ — ideyaların mübarizəsi, mücərrəd məqsədlər naminə 
özünü qurban verməyin, yüksək amallı idealizmin iqtisadi mənfəət, texniki və ekoloji 
problemlərlə əvəz olunduğu bir dünya darıxdırıcı və kədərli olmayacaqmı? Fukuyama bu 
gün bizim yaşadığımız dünya üçün bir ―həsrət‖ duyur.  ―Tarixin sonu‖nu hələlik görə 
bilməyən bizlər isə artıq onun yaşayıb-yaratdığı dünyanın həsrətini çəkirik.   
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
319 
 
FRENSİS FUKUYAMA 
Tarixin sonu?  
(1989) 
 
 
...Liberalizmin yaşamağa qabil heç bir alternativi qalmamış-
dır.  ...Tarixin sonunda meydana gələn dövlət ...insanın ayrıl-
maz azadlıq hüququnu tanıdığına... görə liberal, təbəələrin 
razılığına əsasən mövcud olduğuna görə isə demokratik döv-
lətdir. 
 
 
Təxminən son onillikdə cərəyan edən hadisələri izləyərkən ümumdünya tarixində nə isə 
əsaslı bir hadisənin baş verdiyi hissindən uzaqlaşmaq çətindir.  Ötən il ―soyuq 
müharibə‖nin sonunu və ―sülh‖ün bərqərar olduğunu elan edən çoxlu məqalə yazılmışdır.  
Fəqət bu materialların əksəriyyətində əsaslı məsələləri təsadüfi olanlardan ayırmağa 
imkan verən konsepsiya yoxdur; onlar səthidir.  Belə ki, əgər cənab Qorbaçov Kremldən 
qovularsa və hər hansı yeni ayətullah minillik şahlıq dövrü elan edərsə, bu icmalçıların 
özü dərhal münaqişələr erasının bərpa olunduğunu elan etməyə tələsəcəklər. 
Ancaq gedən prosesin fundamental xarakter daşıması, onun cərəyan edən hadisələrə 
rabitə və nizam verməsi barəsində anlayış artmaqdadır.  İdeoloji zorakılığın paroksizmi 
XX əsrdə  gözlərimiz qarşısında  bütün dünyanı bürümüşdü, liberalizm əvvəlcə mütləqiy-
yətin qalıqları, sonra isə bolşevizm və faşizmlə, nəhayət, bizi nüvə müharibəsi girdabına 
sürükləməklə hədələyən ən yeni marksizmlə mübarizə etmək məcburiyyətində qalmışdı.  
Başlanğıcda Qərb liberal demokratiyasının tam qələbəsinə əmin olan əsr indi, nəhayət, 
nədən başlamışdısa, ona — hələ bu yaxınlara qədər fərz olunan ―ideologiyanın sonu‖ və 
yaxud kapitalizmlə sosializmin uyğunlaşmasına deyil, iqtisadi və siyasi liberalizmin 
şəksiz qələbəsinə qayıdır.  Qərbin, qərbçiliyin qələbəsi ona görə şəksizdir ki, liberalizmin 
yaşamağa qabil heç bir alternativi qalmamışdır.  Son onillikdə ən iri kommunist 
ölkələrində intellektual mühit mühüm islahatlara məruz qalmağa başlayaraq dəyişilmiş-
dir.  Bu fenomen yüksək siyasətin çərçivələrindən kənara çıxır, onu Qərb istehlakçı 
mədəniyyətinin ən müxtəlif formalarda geniş yayılmasında... müşahidə edirik. 
Şahidi olduğumuz hadisələr sadəcə olaraq ―soyuq müharibə‖nin və yaxud müharibədən 
sonrakı dövrün növbəti mərhələsinin sonu deyil, özlüyündə tarixin sonudur, bəşəriyyətin 
ideoloji təkamülünün və idarəetmənin bitkin forması kimi Qərb liberal demokratiyasının 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
320 
universal xarakter almasının başa çatdırılmasıdır.  Lakin bu o demək deyildir ki, bundan 
sonra daha heç bir hadisə baş verməyəcək və “Forin Affearz”ın beynəlxalq münasibət-
lərə dair illik icmallarının səhifələri boş qalacaqdır, liberalizm hələlik yalnız ideyalar, 
şüur aləmində qalib gəlmişdir; real, maddi aləmdə qələbəyə hələ çox var.   Ancaq ciddi 
əsaslar söyləməyə imkan verir ki, məhz bu ideal aləm son nəticədə maddi aləmi 
müəyyənləşdirəcəkdir.  Bu prosesin mahiyyətini anlamaq üçün əvvəlcə tarixdə baş verən 
dəyişikliklərin təbiəti ilə əlaqədar bəzi nəzəri məsələləri araşdırmalıyıq. 
 
I 
 
Tarixin sonu haqqında təsəvvürü orijinallıq kimi qəbul etmək olmaz.  Onun ən məşhur 
təbliğatçısı Karl Marks olmuşdur.  O hesab edirdi ki, maddi qüvvələrin qarşılıqlı əlaqəsi 
ilə müəyyənləşən tarixi inkişaf məqsədyönlü xarakter daşıyır və bütün ziddiyyətləri həll 
edəcək kommunist utopiyasına çataraq bitəcəkdir.  Tarixin bu konsepsiyasını (əvvəli, 
ortası və sonu olan dialektik proses kimi) Marks özünün böyük alman sələfi 
G.V.F.Hegeldən əxz etmişdi. 
Bunun pis, yoxsa yaxşı olmasından asılı olmayaraq, Hegel tarixiliyinin bir çox cəhətləri 
bu gün əqli biliyimizin tərkib hissəsini təşkil edir.  İnsan şüurunun sosial qurumların 
qəbilə-tayfa, quldarlıq, teokratiya və nəhayət, demokratik eqalitarizm
1
 kimi konkret 
formalarına uyğun gələn bir sıra mərhələləri keçməsi haqqında təsəvvür bu qəbildəndir.  
Hegel filosofların içərisində birinci olaraq müasir ictimai elmin dilində danışmağa 
başlamışdır.  Onun üçün insan ―təbii hüquq‖ nəzəriyyəçilərinin hesab etdikləri kimi, bu 
və ya digər ―təbii‖ atributların məcmusu deyil, konkret tarixi və ictimai mühitin 
məhsuludur.  Və təbiətə yiyələnərək onu elm və texnikanın köməyi ilə dəyişdirmək 
ideyası Marksa deyil, Hegelə məxsusdur.  Tarixi relyativizmdən tout court
2
 relyativizmə 
enmiş sonrakı tarixçilərdən fərqli olaraq Hegel hesab edirdi ki, tarix müəyyən mütləq 
anda zirvə nöqtəsinə çatır, məhz həmin anda cəmiyyətin və dövlətin bitkin, ağlabatan 
forması qalib gəlir. 
Bədbəxtlikdən, çoxları  Hegeli Marksın sələfi kimi  tanıyır və ona marksizm prizma-
sından baxırlar; çox az adam onun əsərləri ilə birbaşa tanış olmaq əziyyətinə qatlaşmışdır.  
Hegeli təfsirçi marksistlərdən xilas etmək və onu müasir dövr üçün əhəmiyyət kəsb edən 
bir filosof kimi həyata qaytarmaq cəhdlərini az-çox fransız tədqiqatçıları etmişdilər.  On-
ların içərisində rus mühaciri, parlaq intellektual Aleksandr Kojev xüsusilə fərqlənirdi. 
Kojev ―Ruhun fenomenologiyası‖ dövrü Hegelini  1806-cı ildə tarixin sonunun yaxın-
laşdığını elan etmiş Hegeli dirçəltmək istəyirdi.  Çünki hələ onda Hegel Prussiya 
                                                          
1 Bärabärlìyä aludäçìlìk — red. 
2 Eläcä bu (fr.)  red. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
321 
monarxiyasının Napoleon tərəfindən məğlub edilməsində Fransa inqilabı ideallarının 
qələbəsini, azadlıq və bərabərlik prinsiplərini özündə cəmləşdirmiş dövlətin yetişməkdə 
olan universallaşdırılmasını  görürdü.  Kojev israr edirdi ki, əslində Hegel haqlı imiş. 
Yena ətrafında döyüş tarixin sonunu bildirirdi, belə ki, məhz həmin anda bəşəriyyətin 
avanqardının köməyi (bu termin marksistlərə yaxşı tanışdır  F.F.) ilə Fransa 
inqilabının prinsipləri həyata keçirildi.   1806-cı ildən sonra da hələ çox iş qalırdı     
köləlik və kölə alverinin ləğvi irəlidə idi, fəhlələrə, qadınlara, zəncilərə və başqa irqi 
azlıqlara seçki hüququ vermək lazım idi və s.  Ancaq liberal-demokratik dövlətin 
prinsiplərinin özü o   vaxtdan artıq yaxşılaşdırıla bilməzdi.  Əsrimizdə baş vermiş iki 
dünya müharibəsi, onların ardınca inqilab və çevrilişlər bu prinsiplərin daha geniş 
ərazilərə yayılmasına kömək etdi.  Nəticədə əyalət sivilizasiyanın ön mövqeyinə çıxdı, 
Avropa və Şimali Amerikanın cəmiyyətləri isə liberalizm prinsiplərini həyata keçirmək 
üçün sivilizasiyanın ön cərgəsinə keçdilər.   
Tarixin sonunda meydana gələn dövlət qanunlar sistemi vasitəsilə insanın ayrılmaz 
azadlıq hüququnu tanıdığına və müdafiə etdiyinə görə liberal, təbəələrin razılığına əsasən 
mövcud olduğuna görə isə demokratik dövlətdir.  Kojevə görə, onun təbirincə, bu 
―universal  homogen dövlət‖ müharibədən sonrakı Qərbi Avropa ölkələrində, ən nəhəng 
və cəsur layihələri Ümumi bazardan ibarət olan bu süst, tox, özündənrazı, yalnız özləri ilə 
məşğul olan, zəif iradəli dövlətlərdə gerçək həyata tətbiq edildi.  Başqa cür ola bilərdimi? 
Bəşər tarixi öz münaqişələri ilə ―ziddiyyətlər‖in mövcudluğuna əsaslanır: qədim insanın 
şəxsiyyət kimi tanınmağa can atması, ağa-qul dialektikası, təbiətin dəyişdirilməsi və ona 
sahib çıxması, ümumbəşəri hüquqlar uğrunda mübarizə və proletariatla kapitalistlər arası-
nda dixatomiya
3
 bu qəbildəndir.  Universal dövlətdə isə bütün ziddiyyətlər həll edilmiş və 
bütün tələbatlar ödənilmişdir.  Mübarizə və ciddi münaqişələr yoxdur, ona görə gene-
rallara və dövlət xadimlərinə də ehtiyac yoxdur; yerdə qalan isə, əsasən, iqtisadi fəaliy-
yətdən ibarətdir.  Demək lazımdır ki, Kojev həyatda da öz təliminə əməl edirdi.  O hesab 
edirdi ki, düzgün başa düşülən  Hegel mütləq biliyə nail olduğuna görə filosoflar üçün 
heç bir iş qalmamışdır.  Ona görə də Kojev müharibədən sonra müəllimliyi tərk etmiş və 
1968-ci ildə vəfat edənə qədər Avropa İqtisadi Birliyində (AİB) məmur işləmişdir.   
Kojev tərəfindən tarixin sonunun elan edilməsi, əlbəttə, müasirləri üçün fransız intel-
lektualının dünya müharibəsi və başlanmaqda olan ―soyuq müharibə‖nin nəticələri ilə 
bağlı tipik ekssentrik solipsizmi kimi görünürdü. Hər halda, Kojev tarixin qurtardığını 
hansı cəsarətlə iddia edirdi? Bunu başa düşmək üçün biz bu iddianın Hegel idealizmi ilə 
əlaqəsini araşdırmalıyıq. 
 
 
 
                                                          
3 Davamlí parçalanmalar — red. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
322 
II 
 
Hegel üçün tarixi hərəkətə gətirən ziddiyyətlər, hər şeydən əvvəl insan şüuru dairəsində, 
yəni ideyalar   Amerika siyasətçilərinin seçkiqabağı bayağı vədləri deyil, dünyanın 
geniş birləşdirilmiş cəhətlərini əks etdirən ideyalar səviyyəsində mövcuddur; onları 
ideologiya adlandırmaq daha yaxşı olardı.  İdeologiya, eyniləşdirilməyə adət etdiyimiz 
kimi, siyasi doktrina ilə üst-üstə düşmür, ancaq hər hansı cəmiyyətin əsasında dayanan 
din, mədəniyyət və mənəvi dəyərləri də özündə birləşdirir. 
Hegelin ideal, real və maddi aləmin əlaqəsinə baxışı çox mürəkkəbdir. Ondan başlayaq 
ki, onun üçün onların arasında fərq zahiridir. Hegel üçün real aləm fəlsəfə professor-
larının ideoloji xurafatından asılı deyil; ancaq demək olmaz ki, ideal olan onun üçün 
―maddi‖ aləmdən ayrılıqda mövcuddur. Hegel özü də professor olmaqla Yena döyüşü 
kimi bir maddi hadisənin təsiri altında bir müddət çaşıb qalmışdı.  Amma əgər, bir 
tərəfdən, Hegelin yazarlığına və düşüncəsinə maddi aləmdən atılmış güllə son qoya 
bilərdisə, digər tərəfdən, tətiyin üzərindəki barmaq, öz növbəsində, Fransa inqilabını 
ruhlandırmış azadlıq və bərabərlik ideyası ilə hərəkətə gətirilirdi. 
Hegel üçün maddi aləmdə insanın bütövlükdə özünü aparması, buradan da bütün bəşər 
tarixinin kökü şüurun əvvəlinci vəziyyətindən irəli gəlir...   Şüur nəticə deyil, səbəbdir və 
o, maddi aləmdən kənar inkişaf edə bilməz; ona görə də bizi əhatə edən hadisələr 
burulğanının əsl səbəbi ideologiyadır. 
Sonrakı mütəfəkkirlərin əsərlərində Hegel idealizmi miskin vəziyyətə salındı.  Marks 
şüurun əhatə dairəsində olan dini, incəsənəti və fəlsəfənin özünü həlledici maddi istehsal 
vasitələri ilə əsaslandırdığı ―üstqurum‖un siyahısına keçirərək ideal və real aləm arasında 
əlaqəni tərsinə dəyişdi.  Marksizmin daha bir hüznlü mirası ondan ibarətdir ki, biz siyasi 
və tarixi hadisələrin maddi və əməli izahlarına meylli olmuşuq; biz ideyaların müstəqil 
gücünə inanmaqdan çəkinirik.  Buna sonuncu nümunə Pol Kennedinin böyük uğur 
qazanmış ―Böyük dövlətlərin yüksəlişi və süqutu‖ kitabıdır.  Orada böyük dövlətlərin 
süqutu çox sadə  iqtisadi gərginləşmə ilə izah olunur.  Əlbəttə, burada müəyyən 
həqiqət vardır: iqtisadiyyat özünü güclə saxlayan imperiya müflisliyi haqqında sonsuz 
etiraflarla yaşaya bilməz.  Ancaq cəmiyyətin öz ümummilli məhsulunun 3, yaxud 7 
faizini nəyə    müdafiəyə, yoxsa istehlak ehtiyaclarına ayıracağı haqqında məsələ bu 
cəmiyyətin siyasi prioritetlərinə daxildir, axırıncılar isə şüur dairəsində müəyyən olunur.   
Müasir düşüncənin materialist meyli təkcə marksizmə rəğbət bəsləyən sollar üçün deyil, 
bir çox qızğın antimarksistlər üçün də səciyyəvidir.  Məsələn, deyək ki, ―Uoll strit 
cornel‖ jurnalının materialist determinizmi sağ qanada dayanır.  O, ideologiya və mədə-
niyyətin əhəmiyyətini tanımır, insana mahiyyətcə yüksək gəlir dalınca qaçan ağıllı fərd 
kimi baxır.  İqtisadiyyata dair dərsliklərdə məhz bu tip insanları onu hərəkətə gətirən 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
323 
maddi stimullarla birlikdə iqtisadi həyatın əsası kimi götürürlər.  Bu materialist baxışların 
şübhəli tərəflərini misalla göstərək. 
 Maks Veber özünün məşhur ―Protestant etikası və kapitalizmin ruhu‖ kitabını 
protestant və katoliklərin iqtisadi fəaliyyətindəki fərqləri göstərməklə başlayır.  Bu 
fərqlər belə bir zərb-məsəldə ümumiləşdirilmişdir ki, ―protestantlar şirin bar alır, katolik-
lər şirin yuxuya dalırlar‖.  Veber qeyd edir ki,  insanı yüksək gəlir dalınca qaçan ağıllı 
varlıq hesab edən hər hansı iqtisadi nəzəriyyəyə uyğun olaraq tariflərin yüksəldilməsi 
əmək məhsuldarlığının artmasına gətirib çıxarmalıdır.  Lakin bir çox ənənəvi kəndli 
icmalarında bu, əks nəticə verir  daha yüksək tariflər qoyularkən gündə iki marka 
yarım qazanmağa adət etmiş kəndli az işləməklə elə həmin məbləği qazanmaq imkanı 
olduğunu başa düşür və elə də hərəkət edir.  Gəlirə deyil, asudə vaxta, sonra afinalı 
tacirin firavan dolanışığına deyil, spartalı hoplitin
4
 hərbiləşdirilmiş həyat tərzinə, ya da 
hətta aristokratın ənənəvi vaxt keçirməsinə deyil, ilkin kapitalizm dövrü sahibkarının 
asket həyatına üstünlük verilməsini maddi qüvvələrin simasız hərəkətləri ilə izah etmək 
olmaz; seçim əsasən şüur sahəsində, ideologiyada baş verir. 
Veberin əsərinin mərkəzi mövzusu, Marksın əksinə olaraq, belə bir tezisi sübut etməyə 
yönəlir ki, kökləri din və mədəniyyətdə olan maddi istehsal üsulu ―bazis‖ə deyil, ―üstqu-
rum‖a aiddir.  Əgər biz müasir kapitalizmin və gəlirin motivlərinin nə olduğunu başa 
düşmək istəyiriksə, Veberə görə, hər ikisinin şüur sahəsində olan ilkin şərtləri 
öyrənilməlidir. 
Müasir dünya iqtisadi inkişafın materialist nəzəriyyələrinin acizliyini çılpaqlığı ilə 
göstərir.  ―Uoll strit cornel‖ jurnalının materialist determinizm məktəbi azad bazar 
iqtisadiyyatının həyataqabilliyinə sübut kimi Asiyanın son bir neçə onilliklər ərzində əldə 
etdiyi heyrətamiz iqtisadi uğuru misal göstərməyi xoşlayır; nəticə çıxarırlar ki, başqa 
cəmiyyətlər də öz əhalisinə sərbəst şəkildə maddi maraqları rəhbər tutmağa imkan ver-
səydi, onlar da belə uğurlar qazanardı.  Əlbəttə, azad bazar və sabit siyasi sistem iqtisadi 
yüksəlişin vacib şərtidir.  Lakin o da şübhəsizdir ki, Uzaq Şərq cəmiyyətlərinin mədəni 
irsi, əmək, ailə həyatı etikası, qənaətcilliyi, islamdan fərqli olaraq, iqtisadi davranış 
sahəsinə heç bir məhdudiyyət qoymayan dini və özünə yer etmiş digər mənəvi 
keyfiyyətləri onların iqtisadi fəaliyyətini izah edərkən heç də az rol oynamır.  Bununla 
belə, materializm beyinlərə elə təsir edib ki, iqtisadi inkişafın ciddi müasir 
nəzəriyyələrindən heç biri şüur və mədəniyyəti qəbul etmir və görə bilmir ki, bu, mahiy-
yətcə iqtisadiyyatın ana qucağıdır.   
İqtisadi davranışın şüur və mədəniyyətlə şərtləndiyini başa düşməmək geniş yayılmış 
səhvə gətirib çıxarır — təbiətinə görə ideya ilə bağlı olan hadisələri də maddi səbəblərlə 
izah edirlər.  Məsələn, Çin islahatı, son vaxtlar isə Sovet İttifaqında aparılan islahat da 
adətən maddinin ideya üzərində qələbəsi kimi şərh olunur.  İzah etməyə çalışırlar ki, 
ideoloji stimullar maddi marağı əvəz edə bilmədi və irəliləyiş əldə etmək üçün şəxsi 
                                                          
4 Aõír sìlahlí pìyada — red. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
324 
mənfəətin adi formalarına söykənmək lazımdır.  Ancaq sosialist iqtisadiyyatının ciddi 
qüsurları hələ otuz, yaxud qırx il bundan öncə hamıya aydın idi.  Onda nə üçün sosialist 
ölkələri mərkəzləşdirilmiş planlaşdırmadan yalnız 80-ci illərdə imtina etməyə başladı? 
Cavabı ―katolik‖ yoxsulluğu və təhlükəsiz yaşayış tərzindən imtina edib ―protestant‖ 
firavanlığı və risqli həyata üstünlük verməyi qərara almış elitanın və onun liderlərinin 
şüurunda axtarmaq lazımdır.  Bu isə heç bir halda bu ölkələrin islahat ərəfəsində 
yaşadıqları maddi şəraitin labüd nəticəsi deyildi.  Əksinə, dəyişiklik ona görə baş verdi 
ki, bir ideya digərinə qalib gəldi...    
Mənim Hegelin radikal idealist baxışlarını xırdalıqlarına qədər müdafiə etmək üçün 
burada nə yerim, nə də taqətim var.  Məsələ onun sisteminin düzgün olub-olmamasında 
deyil, ondadır ki, çox vaxt olmalıymış kimi qəbul etdiyimiz materialist yanaşmaların 
problematikliyi onun işığında nə qədər aydın görsənir.  Söhbət maddi amillərin bütöv-
lükdə inkar edilməsindən getmir.  İdealistin baxışına görə, insan cəmiyyəti onların maddi 
aləmlə uzlaşdırılıb–uzlaşdırılmamasından asılı olmayaraq ixtiyari seçilmiş hər hansı prin-
siplərin əsasında qurula bilər.  Həqiqətən də, insanlar sübut etmişlər ki, onlar ideya 
naminə istənilən maddi əziyyətlərə dözməyə qadirdirlər... 
Ancaq bir halda ki, maddi aləmi insanın qəbul etməsinin özü bu aləmin dərk olunması ilə 
şərtlənir, onda  maddi aləm də  şüurun konkret vəziyyətinin yaşamağa qabil olmasına tam 
təsir edə bilər.  Məsələn, inkişaf etmiş liberal iqtisadiyyata xas zəngin maddi bolluq və 
onun əsasında ən rəngarəng istehlak mədəniyyəti siyasi dairədə liberalizmi təbliğ və 
müdafiə edir.  Maddi determinizmə görə, liberal iqtisadiyyat labüdən liberal siyasəti 
doğurur.  Mən isə hesab edirəm ki, əksinə, iqtisadiyyat da, siyasət də şüurun onlardan 
qabaq mövcud olmuş vəziyyətinin nəticəsidir.  Şüurun liberalizm üçün əlverişli vəziyyəti, 
əgər o, yuxarıda qeyd etdiyimiz bolluqla təmin olunubsa, tarixin sonunda sabitləşir.  İndi 
yekunlaşdıra bilərik ki, ümumbəşəri dövlət iqtisadi sahənin azad video və stereo satışı ilə 
uzlaşan siyasi sahədə liberal demokratiyadan ibarətdir. 
 
III 
 
Doğrudanmı biz tarixin sonuna çatmışıq? Başqa sözlə, müasir liberalizmin həll etməkdə 
gücsüz olduğu, lakin hər hansı alternativ siyasi-iqtisadi quruluş  çərçivəsində həll edilə 
bələn əsaslı ziddiyyətlər  hələ də qalıbmı? İdealist mövqelərdən çıxış etdiyimizə görə 
cavabı da ideologiya və şüur dairəsində axtarmalıyıq...  Biz liberalizmə qarşı çıxan (o 
cümlədən, cürbəcür səfeh ―peyğəmbərlər‖ tərəfindən) bütün çağırışları araşdırmaq fikrin-
də deyilik. Albaniya və yaxud Burkina-Faso sakinlərinin beyninə hansı fikirlərin 
gəlməsinin elə bir əhəmiyyəti yoxdur.  Bizi bütün bəşəriyyət üçün ümumi ideoloji fond 
yaradan fikirlər maraqlandırır. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
325 
Başa çatmaqda olan yüzillikdə liberalizm iki sınağa: faşizm və kommunizm sınağına 
dözməli olmuşdur.  Birinciyə görə, Qərbin zəifliyi onun materializmi, mənəvi pozğun-
luğu, vəhdətin itirilməsi, liberal cəmiyyətlərin əsaslı ziddiyyətlərinin mahiyyətindən irəli 
gəlir; faşizm baxışına görə, onları yalnız güclü dövlət və milli müstəsnalıq ideyasına 
arxalanan ―yeni insan‖ həll edə bilərdi.  Faşizm yaşamağa qabil ideologiya kimi İkinci 
dünya müharibəsi ilə məhv edildi...  İdeyanın özü uğursuzluğa düçar oldu...  Məsələnin 
kökü ondan ibarətdir ki, sonsuz münaqişələr və son nəticədə hərbi fəlakətlər vəd edən 
ekspansionist ifrat millətçilik bütün  cəlbedici keyfiyyətlərindən məhrum oldu.  Bu 
ideologiya Reyxin xarabalıqları altında, Xirosima və Naqasakiyə atılmış atom bombaları 
altında təkcə maddi cəhətdən deyil, həmçinin şüur səviyyəsində də məhv oldu... 
Liberalizmin məruz qaldığı ikinci ideoloji sınaq daha ciddi idi.  Marks Hegelin dili ilə 
israr edirdi ki, liberal cəmiyyətə əsaslı, həlledilməz ziddiyyət xasdır: bu, kapital və əmək 
arasında ziddiyyətlərdən ibarətdir.  Sonralar bu iddia liberalizmə qarşı əsas ittiham kimi 
səslənirdi.  Söz yox ki, Qərb sinfi məsələni müvəffəqiyyətlə həll etmişdir.  Kojevin 
(digərləri ilə yanaşı) qeyd etdiyi kimi, müasir Amerika eqalitarizmi  Marksın söylədiyi 
sinifsiz cəmiyyətdən  başqa bir şey deyildir.  Bu o demək deyildir ki, Amerika Birləşmiş 
Ştatlarında varlı və yoxsul yoxdur və onların arasında fərq son illərdə artmamışdır.  Lakin 
iqtisadi bərabərsizliyin kökləri eqalitar və təkrar bölüşdürücü cəmiyyətimizin hüquqi və 
sosial strukturunda deyildir; məsələ cəmiyyətimizə keçmişdən miras qalmış mədəni və 
sosial xüsusiyyətlərlə bağlıdır.  Birləşmiş Ştatlardakı zənci problemi  liberalizmin yox, 
formal ləğv edildikdən sonra  da uzun müddət qalmış köləliyin məhsuludur. 
Sinfi məsələnin ikinci plana keçməsi ilə əlaqədar tam cəsarətlə demək olar ki, Qərb  
dünyasında  kommunizmin cazibədarlığı Birinci dünya müharibəsindən sonra ən aşağı 
səviyyəyə enmişdir.  Bunu istənilən sahədə yoxlamaq olar.  Avropada əsas kommunist 
partiyalarının üzvləri və seçicilərinin sayının azalması ilə, onların açıq təftişçi proqram-
ları ilə, Böyük Britaniya və AFR-də, ABŞ və Yaponiyada bazarın lehinə, etatizmin əley-
hinə çıxış edən konservativ partiyaların seçkilərdə müvəffəqiyyəti ilə...  Gələcəyin 
sosializmə məxsus olduğunu düşünənlər cəmiyyətlərinin real siyasi şüuru üçün çox qoca 
və yaxud köhnədirlər...  Əsrin lap əvvəlində Asiya idxal edilən Qərb ideologiyalarının 
mübarizə meydanına çevrildi.  Birinci dünya müharibəsindən sonra Asiyada liberalizm 
çox zəif idi; asanlıqla yaddan çıxarırlar ki, cəmisi 10–15 il əvvəl Asiyanın siyasi gələcəyi 
necə ümidsiz görünürdü... 
Liberalizmin Asiya alternativlərindən ilk əvvəl məğlub ediləni Yaponiya imperiyasının 
təmsil etdiyi faşizm oldu.  Alman variantı kimi o da Amerika silahının gücü ilə məhv 
edildi; qalib tərəf Yaponiyaya liberal-demokratiyanı qəbul etdirdi.  Yaponlar, əlbəttə, 
Qərb kapitalizmini və siyasi liberalizmi tanınmaz dərəcədə dəyişdirdilər.  Bir çox 
amerikalılar indi başa düşürlər ki, yapon sənayesinin təşkili Amerika və Avropanınkından 
çox fərqlənir, hakim Liberal-Demokrat Partiyasının daxilindəki fraksiya manevrlərini isə 
çox böyük şübhə ilə demokratiya adlandırmaq olar.  Buna baxmayaraq, iqtisadi və siyasi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
326 
liberalizmin mühüm ünsürlərinin yapon ənənə və institutlarının bənzərsiz mühitinə 
uyğunlaşa bilməsi  faktının özü liberalizmin bütün şəraitlərə davamlılığını sübut edir... 
Yaponiyanın nümunəsi ilə sənayeləşdirmə yolunu tutmuş digər Asiya ölkələrinin iqtisadi 
uğurları bu gün hamıya bəllidir.  Cənubi Koreya yaxşı təhsil almış və artmaqda olan orta 
sinifli müasir, urbanist cəmiyyətə çevrilmişdir.  Onilliklər boyunca özünü Asiyada baş 
verən hadisələrdən təcrid etmiş sosialist  Birma da ötən il iqtisadi və siyasi sistemin 
liberallaşdırılması  cəhdi ilə bağlı bir sıra sarsıntılar keçirdi... 
Liberal ideya əgər Asiyada nəhəng və qədim mədəniyyətə  Çinə toxunmasaydı, onun 
gücü o qədər də həlledici təsir bağışlamazdı... Onuncu Mərkəzi Komitənin məşhur 1978-
ci il Üçüncü plenumundan başlayaraq Çin Kommunist Partiyası kənd təsərrüfatında 800 
milyon çinlini əhatə edən dekollektivləşməyə girişdi.  Dövlətin kənd təsərrüfatında rolu 
vergilərin yığılması ilə məhdudlaşdırıldı... İslahat nəticəsində cəmisi beş il ərzində taxıl 
istehsalı iki dəfə artdı... 
Çində gedən proseslərin mühüm əhəmiyyətini nəzərə almaqla qeyd etməliyik ki, məhz 
dünya proletariatının vətənində  Sovet İttifaqında cərəyan edən hadisələr marksizm-
leninizmin tabutunun qapağına son mıxı vurur...  Sovet İttifaqından gələn mühacirlər 
deyirlər ki, ölkədə faktiki heç kim marksizm-leninizmə artıq inanmır...  Qorbaçov 
hakimiyyətə gələndən sonrakı dörd il ərzində baş verən hadisələr stalinizmin ən əhəmiy-
yətli prinsip və institutları üzərinə inqilabi yürüş, onların sözün həqiqi mənasında hələ 
liberal olmayan, amma öz aralarında məhz liberalizmlə bağlı olan yeni təzahürlərlə  əvəz 
edilməsi demək idi...   Qorbaçov və onun komandası, deyəsən, bazarın tətbiq edilməsinin 
iqtisadi məntiqini kifayət qədər yaxşı başa düşdülər, lakin üçüncü dünya dövlətlərinin 
liderləri kimi onlar da Beynəlxalq Valyuta Fondu ilə üzləşərkən istehlak subsidiyaları və 
adamların dövlət bölməsindən asılılığının digər formalarından imtina ediləcəyi halda baş 
verə biləcək sosial nəticələrdən qorxurlar. 
...SSRİ-də işsizlik və inflyasiyadan qorxan sadə fəhlələrdən, vəzifə və güzəştlərindən 
yapışan partiya məmurlarından ibarət mühafizəkar  müxalifət açıq, gizlənmədən öz 
fikirlərini söyləyir və o, yaxın illərdə Qorbaçovu  hakimiyyətdən devirmək üçün kifayət 
qədər güc nümayiş etdirə bilər.  Lakin hər iki qrup yalnız ənənə, qayda və dayaqların 
saxlanmasının tərəfdarı kimi çıxış edir, onlar marksizm-leninizmin elə də sadiq 
müdafiəçiləri və tərəfdarları deyillər... 
 
* * * 
 
Bir anlıq təsəvvür edək ki, faşizm və kommunizm mövcud deyil; liberalizmin hər hansı 
ideoloji rəqibi qalırmı? Və yaxud başqa cür:  liberal cəmiyyətdə onun çərçivəsində həll 
edilə bilməyən hər hansı ziddiyyət vardırmı? İki hal irəli çıxır: din və millətçilik.   
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
327 
 
Hamı son vaxtlar xristian və müsəlman ənənələri çərçivəsində dini fundamentalizmin 
yüksəlişini qeyd edir.  Bəziləri iddia edirlər ki, dinin canlanması adamların liberal 
istehlak cəmiyyətindəki biganəlik və mənəvi boşluqdan bezdiklərini sübut edir.  Boşluq 
vardır və əlbəttə, bu, liberalizmin ideoloji qüsurudur, amma bundan elə nəticə çıxarmaq 
olmaz ki, din bizim perspektivimizə çevrilir... Axı liberalizmin özü o vaxt meydana gəldi 
ki, dinə əsaslanan cəmiyyətlər sülh və sabitlik üçün hətta cüzi şərait yaratmağa qadir 
olmadıqlarını aşkar etdilər. 
Liberalizmə və kommunizmə alternativ olaraq dini (teokratik) dövlət bu gün yalnız islam 
tərəfindən təklif olunur.  Lakin bu doktrina qeyri-müsəlmanlar üçün cəlbedici deyil və 
onun, ümumiyyətlə, hər hansı səviyyədə yayılacağını təsəvvür etmək çətindir.  Digər, 
daha az mütəşəkkil dini impulslar liberal cəmiyyətin imkan verdiyi şəxsi həyat 
çərçivəsində müvəffəqiyyətlə təmin olunur. 
Liberalizm çərçivəsində potensial həlledilməz  daha bir ―ziddiyyət‖ millətçilik, irqi və 
etnik şüurun digər formalarıdır.  Doğrudan da, Yena döyüşündən sonra baş vermiş müna-
qişələrin böyük əksəriyyəti millətçilikdən törəmişdir.  Bu yüzillikdə millətçiliyin müxtəlif 
formaları iki əcaib dünya müharibəsini törətmişdir; əgər bu ehtiraslar müharibədən 
sonrakı Avropada müəyyən qədər söndürülübsə, üçüncü dünyada hələ həddindən artıq 
güclüdür.  Millətçilik liberalizmə Almaniyada təhlükə təşkil edirdi və o, ―tarixdən 
sonrakı‖ Avropanın Şimali İrlandiya kimi təcrid olunmuş hissəsində liberalizmi 
hədələməkdə davam edir. 
Aydın deyil ki, doğrudanmı millətçilik liberalizm üçün həlledilməz ziddiyyətdir.  Millət-
çilik yekcins deyil: o, bir neçə müxtəlif təzahürdə  mülayim, mədəni nostalgiyadan 
yüksək dərəcədə mütəşəkkil və hərtərəfli hazırlanmış nasional-sosializmə qədər özünü 
göstərir.  Yalnız sonuncuya xas ardıcıl millətçilik formal olaraq liberalizm, yaxud kom-
munizmlə müqayisə olunaraq ideologiya hesab edilə bilər.  Dünyada milli hərəkatların 
böyük əksəriyyəti siyasi proqrama malik deyil, onların mahiyyəti hər hansı qrupdan və ya 
xalqdan ayrılmaq cəhdindən ibarətdir.  Onlar sosial-iqtisadi qurumun az-çox düşünülmüş 
layihəsini təklif etmir.  Hər halda, onlar liberal cəmiyyətlər üçün münaqişə mənbəyinə 
çevrilə bilər, ancaq bu münaqişə liberalizmdən deyil, daha dəqiqi, liberalizmin tam 
həyata keçirilməməsindən irəli gəlir.  Əlbəttə, etnik millətçi gərginliyi əksər halda onunla 
izah etmək olar ki, xalqlar özləri seçmədikləri qeyri-demokratik siyasi sistemlərdə 
yaşamağa məcburdur. 
İstisna etmək olmaz ki, gözlənilmədən ortaya yeni ideologiya və yaxud nəzərdən qaçırıl-
mış ziddiyyət (hər halda, müasir dünya təsdiq edir ki, sosial-siyasi qurumun köklü prin-
sipləri 1806-cı ildən bəri elə bir dəyişikliyə uğramamışdır) çıxa bilər.  Dəfələrlə özünü 
liberalizmə nisbətən daha qabaqcıl elan etmiş ideologiyalar uğrunda müharibə və inqilab-
lar törədilmişdir, ancaq hər dəfə tarix bu iddiaları ifşa etmişdir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
328 
IV 
 
Tarixin sonu beynəlxalq münasibətlər sahəsi üçün nə deməkdir?  Aydındır ki, üçüncü 
dünyanın böyük hissəsi tarixin dalda yerində qalacaq və uzun müddət münaqişə meydanı 
olacaqdır.  Ancaq biz diqqətimizi indi dünya siyasətinin əsas məsuliyyətini öz üzərində 
daşıyan daha iri və inkişaf etmiş ölkələrə cəmləşdirək.  Rusiya və Çin çətin ki, yaxın 
gələcəkdə Qərbin inkişaf etmiş millətlərinə qoşulsunlar.  Amma bir anlığa təsəvvür edin 
ki, marksizm-leninizm bu ölkələrin xarici siyasətini istiqamətləndirən amil kimi aradan 
çıxır...  Onda bu ideologiyasızlaşdırılmış dünya özünün bütün xüsusiyyətləri ilə birlikdə 
bizim yaşadığımız dünyadan nə ilə fərqlənəcəkdir? 
Adətən cavab verirlər ki, elə bir ciddi fərq olmayacaqdır,  çünki belə bir fikir geniş 
yayılmışdır ki, ideologiya böyük dövlətçilik maraqlarını gizlətmək üçün vasitədən başqa 
bir şey deyildir və bu, millətlər arasında yüksək dərəcədə rəqabət və münaqişələrin səbəbi 
rolunu oynayır... 
Bu fikir xəttinin tərəfdarları ideologiyasızlaşdırılmış dünya modeli kimi XIX əsrdə 
Avropa dövlətləri arasında yaranmış münasibətlər balansını götürürlər.  Çarlz Krau-
temmer, məsələn, bu yaxınlarda yazır ki, əgər Qorbaçovun islahatları nəticəsində SSRİ 
marksist-leninçi ideologiyadan imtina edərsə, ölkənin XIX əsr Rusiya imperiya siyasətinə 
qayıdışı baş verəcəkdir.  O, ―kommunist Rusiyasından gələn təhlükədənsə bu yaxşıdır‖ 
fikrini müdafiə edərək belə bir nəticəyə gəlir: rəqabət və münaqişələr, deyək ki, Rusiya 
və Böyük Britaniya və yaxud Kayzer Almaniyası arasında olduğu  şəkildə də davam 
edəcək.  Əlbəttə, bu, Sovet İttifaqında nə isə mühüm hadisələrin baş verdiyini etiraf edən, 
lakin öz üzərinə məsuliyyət götürərək siyasətin buradan irəli gələn radikal dəyişdirilməsi 
ideyasını müdafiə etmək istəməyənlər üçün münasib mövqedir.  Ancaq bu mövqe 
düzgündürmü? 
İdeologiyanın böyük dövlətin dəyişməyən maraqları üzərində yalnız ―üstqurum‖ olması 
fikri kifayət qədər mübahisəlidir.  Çünki dövlətin öz milli mənafeyini müəyyən etdiyi 
metod universal deyil, o da iqtisadiyyatın şüurun ondan əvvəlki vəziyyətinə söykəndiyi 
kimi əvvəlki ideoloji  bazisə əsaslanır.  Bu yüzillikdə dövlətlər açıq-aydın 
ekspansionizmi qanuniləşdirən xarici siyasət proqramlarından ibarət və kifayət qədər 
bitkin hala salınmış doktrinaları mənimsəmişlər. 
XIX əsrdə ekspansionizm və rəqabət daha az ―ideal‖ bazisə əsaslanırdı; sadəcə olaraq, 
onların söykəndiyi ideologiya iyirminci əsr doktrinaları qədər bitkin hala salınmamışdı.  
Əvvəla, ən ―liberal‖ Avropa cəmiyyətləri də qeyri-liberal idi, belə ki, onlar imperializmin 
qanuniliyini, yəni hökmranlıq altında olan millətlərin istəyi ilə hesablaşmayaraq bir 
millətin  başqa millətlər üzərində ağalıq etmək hüququnu qəbul edirdilər.  Hər millət 
imperializmə özü bildiyi kimi bəraət qazandırırdı: haqqın (xüsusilə də söhbət qeyri-
avropalılardan gedəndə) gücün tərəfində olmasına kobud inamdan ―ağ adamın ağır 
yükü‖nə qədər; Avropanın xristianlaşdırma missiyasını yerinə yetirməsi zərurətinə, Rable 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
329 
və Molyer mədəniyyətini rənglilərə ―çatdırmaq‖ istəyinə qədər.  Bu və ya digər ideoloji 
bazisin necəliyindən asılı olmayaraq hər bir ―inkişaf etmiş‖ ölkə ali sivilizasiyanın 
aşağıdakılara ağalıq etməsinin məqbul olduğuna inanırdı.  Bu, yüzilliyin ikinci yarısında 
ərazilərin zəbt olunmasına gətirdi və dünya müharibəsinin törədilməsində az rol 
oynamadı.   
XIX əsr imperializminin əcaib törəməsi kimi alman faşizmi  Almaniyanın təkcə qeyri-
avropalıların deyil, bütün qeyri-alman xalqlar üzərində ağalığına bəraət qazandıran bir 
ideologiya meydana gəldi.  Lakin retrospektiv baxımdan Hitler, güman ki, Avropanın 
ümumi inkişaf yolunun qeyri-sağlam yan xəttini təşkil edirdi.  Onun görünməmiş məğlu-
biyyətindən sonra ərazi işğalının istənilən formasını qanuniləşdirmək ideyası nüfuzdan 
salınmış oldu.  İkinci dünya müharibəsindən sonra Avropa millətçiliyi zərərsizləşdirildi 
və xarici siyasətə hər hansı təsir imkanından  məhrum edildi.  XIX əsrin fövqəldövlətçilik 
davranış modeli əsl anaxronizmə çevrildi.   Millətçiliyin Qərbi Avropa dövlətlərinin 
1945-ci  ildən sonra qarşılaşdığı ən ifrat forması əsasən mədəniyyət və siyasi sıçrayışlar 
sahəsində özünü göstərmiş qollizmdən ibarət oldu.  Dünyanın tarixin sonuna çatmış 
hissəsində beynəlxalq həyat siyasət və ya hərbi strategiya ilə deyil, daha çox 
iqtisadiyyatla məşğuldur. 
Təbii ki, Qərb ölkələri öz müdafiəsini möhkəmləndirir və müharibədən sonrakı dövrdə 
ümumdünya kommunist təhlükəsini  dəf etmək üçün hazırlıqlarını görürdülər.  Lakin bu, 
xarici təhlükədən irəli gəlirdi və ekspansionist ideologiyanı rəhbər tutan dövlətlər 
olmasaydı, buna da ehtiyac qalmazdı. ―Neorealist‖ nəzəriyyəni ciddi qəbul etmək üçün 
biz gərək belə bir şeyə inanaq ki, Rusiya və Çin yer üzərindən silinərsə, İqtisadi Əmək-
daşlıq və İnkişaf Təşkilatı dövlətləri arasında rəqabət ruhunda ―təbii‖ davranış yenidən 
bərqərar olacaqdır.  Yəni Qərbi Almaniya və Fransa 30-cu illərdə olduğu kimi bir-
birindən çəkinə-çəkinə silahlanacaq, Avstraliya və Yeni Zelandiya hərbi müşavirlərini 
göndərərək Afrikada təsir dairəsi uğrunda mübarizə aparacaq, Birləşmiş Ştatlarla Kanada 
arasında isə istehkamlar ucaldılacaqdır.  Bu, əlbəttə, cəfəngiyatdır: marksist-leninçi 
ideologiya olmasaydı, biz yəqin ki, dağıdılmış AİB və XIX əsr nümunəsində rəqabətə 
deyil, dünya siyasətində ―Ümumi bazar‖a nail olardıq.  Bizim terrorizm və ya Liviya 
problemləri ilə əlaqədar Avropa ilə təmaslarımız sübut edir ki, avropalılar beynəlxalq 
siyasətdə güc (hətta özünümüdafiə məqsədilə də) işlədilməsinin qanuniliyinin rədd 
edilməsində bizdən çox qabağa gediblər.  Buradan da, ekspansionist kommunist 
ideologiyasından imtina etdikdən sonrakı Rusiyanın bolşevik inqilabından əvvəl 
dayandığı yerdən başlayacağı haqqında güman, ən azı, gülüncdür.  Ola bilərmi ki, bütün 
bu vaxt ərzində insan şüuru yerində  dayansın və bu gün iqtisadiyyat sahəsində yeni 
ideyalara yiyələnən Sovetlər hələ yüz il bundan qabaq köhnəlmiş baxışlara qayıtsın? Axı 
Çin öz islahatlarını başlayandan sonra bununla üzləşmədi.  Çin ekspansionizmi praktik 
olaraq yoxa çıxmışdır: Pekin daha 60-cı illərdə olduğu kimi, maoçu qiyamçıların 
sponsoru kimi çıxış etmir və uzaq Afrika ölkələrində öz qaydalarını yaymaqdan çəkinir.  
Bu o demək deyildir ki, Çinin müasir xarici siyasəti ballistik raketlərin texnologiyasının 
Yaxın Şərqə satılması və Vyetnama qarşı qırmızı kxmerlərin maliyyələşdirilməsi kimi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
330 
təhlükəli hallardan xalidir.  Amma birincisi kommersiya mülahizələri ilə izah oluna bilər, 
ikincisi isə keçmiş, ideoloji motivlərdən irəli gələn ixtilafların izidir.  Yeni Çin Birinci 
dünya müharibəsi ərəfəsindəki Almaniyadan daha çox qollist Fransanı xatırladır. 
Bütün bunlarla yanaşı, bizim gələcəyimiz Sovet elitasının ümumbəşəri dövlət ideyasını 
nə dərəcədə əxz edəcəyindən asılıdır.  Dərc olunmuş materiallardan və şəxsi görüşlə-
rimdən mən birmənalı  nəticə çıxarıram ki, Qorbaçovun ətrafında toplanmış  liberal sovet 
ziyalıları çox az vaxt ərzində tarixin sonu ideyasını anlaya bilmişlər: bunun üçün artıq 
Brejnevdən sonrakı dövrdə Avropa sivilizasiyası ilə əlaqələrin az əhəmiyyəti olmamışdır. 
―Yeni siyasi təfəkkür‖ kitabı elə bir aləmi təsvir edir ki, orada iqtisadi maraqlar üstünlük 
təşkil edir, millətlər arasında ciddi münaqişələr üçün ideoloji zəmin mövcud deyil və 
müvafiq olaraq, hərbi gücün tətbiqi qanundankənar hala keçməkdədir... 
―Yeni təfəkkür‖ tərəfindən təqdim olunan tarixdənsonrakı şüur Sovet İttifaqı üçün yeganə 
mümkün gələcəkdir.  Sovet İttifaqında həmişə güclü böyük rus şovinizmi cərəyanı 
mövcud olmuşdur.  O, aşkarlığın gəlişi ilə geniş özünüifadə imkanı qazanmışdır.  
Mümkündür ki, müəyyən bir vaxt ərzində Qorbaçovun dağıtdığı ―dayaqlar‖ı bərpa 
etməyə can atanların toplanış məntəqəsi kimi ənənəvi marksizm-leninizmə qayıdış baş 
versin.  Lakin Polşada olduğu kimi, burada da marksizm-leninizm səfərbəredici 
ideologiya kimi ölüdür — onun bayrağı altında adamları daha yaxşı işləməyə məcbur 
etmək mümkün deyildir.  Marksizm-leninizm təbliğatçılarından fərqli olaraq, SSRİ-də 
ifrat millətçilər özlərinin slavyanpərəst rollarına güclü inam bəsləyirlər və belə bir 
təsəvvür yaranır ki, burada faşist alternativi hələ də yaşamaqdadır. 
Beləliklə, Sovet İttifaqı yol ayrıcındadır — o ya Qərbi Avropanın 45 il əvvəl seçdiyi və 
Asiya ölkələrinin əksəriyyətinin də indi getdiyi yola qədəm qoyacaqdır, ya da 
özünəməxsusluğuna vurğunluqla yerində ilişib qalacaqdır.  Seçiləcək yol bizim üçün 
böyük əhəmiyyətə malikdir.  Ərazisini və hərbi gücünü nəzərə alsaq, İttifaq tarixin o biri 
tərəfində olduğumuz haqqında hissənin dərk olunmasına mane olaraq diqqətimizi özünə 
cəlb etməkdə davam edəcəkdir.   
 
V 
 
Marksizm-leninizmin əvvəlcə Çində, sonra isə Sovet İttifaqında öz əhəmiyyətini itirməsi 
onun dünya tarixində əhəmiyyəti və gələcəyi olan ideologiya kimi iflasını bildirəcəkdir... 
Bu, heç bir halda o demək deyildir ki, beynəlxalq münaqişələr ümumiyyətlə yox 
olacaqdır.  Çünki onda da dünya  iki hissəyə bölünəcəkdir: biri tarixə, digəri isə 
tarixdənsonrakı dövrə məxsus olacaqdır.  Bunların arasındakı və daxilindəki münaqişə  
həmişəki kimi mümkün olacaqdır.  Etnik və millətçilik zəminində zorakılığın səviyyəsi 
yüksək olaraq qalacaq və hətta yüksələn xətlə inkişaf edəcəkdir.  Belə ki, bu impulslar 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
331 
tarixdənsonrakı dövrdə də tükənməyəcəkdir.  Fələstinlilər və kürdlər, siqhlər və tamillər, 
irland katolikləri və vallilər, ermənilər və azərbaycanlılar öz incikliklərini yığacaq və 
saxlayacaqlar.  Buradan belə çıxır ki, terrorizm də, milli azadlıq müharibələri də 
gündəlikdə qalacaqdır.   Lakin ciddi münaqişələr üçün hələ də tarixin çərçivəsində qalan 
iri dövlətlər lazımdır, onlar isə lap vaxtında tarix səhnəsini tərk edirlər. 
Tarixin sonu kədərlidir.  Tanınmaq uğrunda mübarizə, adi mücərrəd məqsəd naminə 
həyatınla risk etməyə hazır olmaq, cəsarət, təxəyyül və idealizm tələb edən ideoloji 
mübarizə  bütün bunların əvəzinə iqtisadi fayda, sonsuz texniki problemlər, ekologiya 
barəsində qayğılar və istehlakçıların hədsiz tələblərinin ödənilməsi.    
Tarixdənsonrakı dövrdə nə incəsənət, nə fəlsəfə var — yalnız bəşər tarixinin səliqə ilə 
qorunan muzeyi vardır.  Mən özümdə və ətrafımdakılarda o dövr, tarixin mövcud olduğu 
dövr üçün nostalgiya hiss edirəm.  Bir müddət bu nostalgiya rəqabət və münaqişələri 
qidalandıracaqdır.  Tarixdənsonrakı dünyanın labüdlüyünü qəbul etməklə  mən Avropada 
1945-ci ildən sonra özünün Şimali Atlantika və Asiya qolları ilə birlikdə yaradılmış sivi-
lizasiyadan ötrü ən ziddiyyətli hisslər keçirirəm.  Bəlkə də bu çoxəsrlik üzüntü, süstlük 
tarixi daha bir start götürməyə məcbur edəcəkdir? 
 
 
Francis Fukuyama, 
 “The End of the History?”,  
National Interest, Summer, 1989 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
332 
Bertran Rassel 
 
DİNİN MAHİYYƏTİ 
 
  Ənənəvi dinin iflası, kilisə müdafiəçilərinin göz yaşlarına, köhnə fikirlərdə isə yalnız  
xurafat və mövhumat görənlərin sevincinə səbəb olan şəksiz bir hadisə kimi ortaya çıxdı. 
Lakin doqmaların ortadan qaldırılması dinin həyatdaki yerini hələ müəyyən etmir. Hesab 
olunduğu kimi, doqmalar  özü-özluyundə deyil, düşüncələri istiqamətləndirdiklərinə, 
dünyaya müəyyən münasibət formalaşdırdıqlarına, həmçinin sonlu «mən»in 
bəsitliyindən, istəklərin və gündəlik qayğıların buxovundan azad olan  bütöv  həyatın 
yönləndirilməsinə imkan yaratdıqlarına görə lazım idilər. Lakin belə həyat ehkamlarsız 
(doqmalarsız) da mümkündür və bunu keçmiş dinlərə inamını itirənlərin laqeydliyi də 
ləğv edə bilməz. Dindən ilham alan əməllər böyük məqsədlərə yönəlibdir, lakin bu 
əməllərin zəruriliyi açıq-aydın dərk edilməməkdə idi. Əməllərin arxasında dayanan 
məsləklər çox dərin və instinktivdir, lakin həyatlarını bunların üzərində quranlar bu 
məsləklər haqqında əksər hallarda heç nə bilmir. Ola bilsin ki, din—məslək yox, hisslər 
üzərində qurulur. Bu hisslər inam sahəsinə daxil olarkən, xeyir və şər barədə mülahizələr 
yarada bilər; axı hiss, intellektin köməyinə gəlmədən də fəaliyyətdə həlledici rol 
oynamağa qadirdir. Demək olar ki, dinin mahiyyəti—məhdudiyyətlərdən azad olmaq, 
insanları fani arzu və cılız düşüncələr məhbəsindən  xilas edən bütöv həyata can 
atmaqdadır. Lakin əsil azadlıq gətirən din, yalnız ehkam (doqma) buxovlarından imtina 
edən  dindir. Çünki insan təbiətinə zidd olan ehkamlar son nəticədə qandala çevrilir.  
 İnsan qəlbi allah və heyvanın özünəməxsus qatışığı olmaqla, iki başlanğıcın mübarizə 
arenasıdır: biri qismən, bəsit, xudbin olan, digəri isə ümumi, sonsuz və təmənnasız, 
qərəzsiz olandır. İnsan və heyvanda eynilik təşkil edən sonlu həyat cismə bağlıdır və 
dünyaya «burada» və «indi» mövqeyindən baxır. Öz «mən»inə xidmətə əsaslanan sevgi 
və nifrət sonlu həyata məxsusdur. Kişi və qadın, valideyin və övlad sevgisi instinkt 
çərçivəsinə tabe olmaqdan əl çəkəndə sonsuz olur. Düşmənlərə nifrət, müttəfiqlərə rəğbət 
hisslərini adamlar digər sürü heyvanlarla paylaşmaqdadır; onlar Kainatın yerləşdiyini bir 
mərkəzin, bir mübarizə aparan «mən»in ətrafında zənn edirlər. Bizi digərlərindən və 
Kainatdan ayıran nə varsa sonlu həyatda da var; başqalarında ola bilməyən fikir və 
arzuları, bütün yanlışlıqları və səhvləri, düşmənçiliyə gətirib çıxaran bütün ambisiyaları o 
(sonlu həyat) yaradır.  
Həyatımızın sonsuz hissəsi dünyaya xüsusi nəzərlə baxmır: onun işığı, tutqun səmadakı 
günəş şəfəqinə bənzəyir. Onun üçün keçmiş əsrlər və uzaq məkanlar yanımızda bu gün 
mövcud olan bir əşya kimi realdır. Fikir sahəsində o, duyğu həyatından yüksəyə qalxır, 
bütün insanlar üçün ümumi və aydın olanın axtarışındadır. Arzu və iradə sahəsində o, 
«mənim» və ya «sənin» xeyrinə yox, ümumi səadətə yönəlibdir; hisslər sahəsində 
məhəbbəti yalnız özünə  arzulayanlara deyil, hər kəsə verir. Sonlu həyatdan fərqli olaraq 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
333 
o,  təmənnasızdır  (qərəzsizdir); və bu  təmənnasızlıq (qərəzsizlik) təfəkkürdə həqiqətə, 
əməldə ədalətə və hissdə isə ümumi sevgiyə gətirib çıxarır. Insan və heyvanda eynilik 
təşkil edən təbiətdən fərqli olaraq, sonsuz həyat bütün  mövcudat və mahiyyət 
universumunu  bütövlükdə maneəsiz əhatə edir. Sonsuz həyatda heç bir şəxsi məqam 
yoxdur, onun fikir və istəkləri hamıya ümumi ola bilər; çünki onlar «burada», «indi» və 
«mən»in müstəsnalığından asılı deyillər. Beləliklə, sonsuz başlanğıc dünyanın birlik 
prinsipidir, sonlu başlanğıc isə onu bölən prinsipdir. Bir adamın sonsuz təbiəti və digər 
adamın sonsuz təbiəti arasında ciddi münaqişə yarana bilməz: onların təcəssümü qeyri-
kamil olsa da, onlar  bir-birini tamamlayır. Başqa-başqa adamların sonsuz təbiətlərinin 
müxtəlifliyi təsadüfidir və bütün insanlardaki sonsuz olan, ümumi təbiəti təşkil edər. 
Yuxarıda deyilənlərdən  belə nəticəyə gəlmək mümkündür ki, müxtəlif adamlara məxsus 
olan bütün sonsuz təbiətlərin ittifaqı mövcuddur, sonlu təbiətlərin ittifaqı isə yoxdur. 
Içimizdəki sonsuz olan artdıqca, biz də bütöv ümumi, hər birimizdəki sonsuzu çulğalayan 
təbiətin həyatıyla daha dolğun yaşamağa başlayırıq.  
Özünü müdafiə istəyi ilə hərəkət edən sonlu «mən», təbiətimizin sonsuz hissəsi ətrafında 
məhbəs divarları ucaldar və onu sonsuzun varlığını təşkil edən azad bütöv həyatdan 
qorumağa çalışar. Sonlu «mən» hakimliyə yönəlib: o, dünyanı, «burada» və «indi»dən 
gələn ümumi mərkəzli çevrələr kimi, özünü isə arzu olunan cənnətin allahı kimi görür. 
Ümumi ruh bu baxışa gülər, lakin sonlu «mən» öz arzusunu həyata keçirmək və 
zəhlətökən tənqidçidən yaxa qurtarmaq ümidini itirmir. Əksər adamlar üçün sonlu «mən» 
əbədi olaraq ümumi ruhun məhbəs gözətçisi olaraq qalır; başqaları özü üçün buradan 
hərdən və qısa müddətli olaraq qaçma imkanı yaradır. Məhbəs divarlarını tamamilə 
uçurmağa və ümumi ruhu daima azad etməyə çox az adam nail olar. Məhbəsdən qaçış, 
həyatın ayrı-ayrı məqamlarına və fikirlərinə bambaşqa, ali dünyadan işıq kimi özünə yol 
tapıb gələn bir sonsuzluq gətirər. Düşmənçilik arasında gözlənilməz gözəllik, 
düşünməyən sevgi və ya yarpaqlar arasında gecə küləyinin səsi, bunların hamısı bizə 
münaqişə və gərəksiz fani qayğılardan azad, qorxusuz, rahat həyatın mümkünlüyündən 
xəbər verə bilər. Sonsuz olanlar haqda bilgilər, sözsüz ki, adi həyatın ən ətraflı 
biliklərindən də daha  dərinə kök salır. Bu görüntüylə aşıb-daşan həyat mübarizədən 
azaddır, bu — bütöv olanla harmonik bir həyatdır, yəni sonlu «mən»in instinktiv 
istəklərindən ucaldılan məhbəs divarlarından kənara çıxan həyatdır.  
Dində o mühüm  olanın mənbəyi məhz qəfil müdriklik hissidir. Mistisizm bu hissi adi 
inanclarımızdan daha dərin, həqiqi və bütöv dünya ilə görüş kimi izah edir. O, nazik 
pərdə arxasından  ilahi əzəməti görür, bir qayda olaraq tutqun, lakin hərdən son dərəcə 
heyrətamiz parlaq görür. Mistisizm, gündəlik həyatımızdaki hər cür şəri kölgə, illüziya, 
boşluq sayır. Şərin arxasında parlaq dünya görənlərin nəzərində isə bu illüziya, kölgə və 
boşluq yox olur. Lakin bununla da mistisizm güvəndiyi  öz təcrübələrinin dəyərini 
azaltmış olur. Duyduğumuz sonsuzluğu, adətən sonlu görünənlərdən fərqli olan yeni 
obyektləri qavramaqla izah edə bilmərik. Çox ehtimal ki, bu, həmin obyektlərə qeyri-
şəxsi,sevgi dolu, geniş baxışla izah edilir.  Kor təbii məqsədlərimizə çatmaq üçün hər 
şeyə ve hadisəyə vasitə kimi baxmaqla sonsuzluq izah ediməz. Gözəllik və sükünət 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
334 
hansısa bir axirətdə deyil, gerçək, gündəlik həyatda, hadisə və fəaliyyətlərin lap içindədir. 
Lakin bu, ümumi  ruhun gözünü dikdiyi gündəlik həyatdır, bu, ümumi ruhla ilhamlanan 
fəaliyyət və hadisələrdir. Şər və ötərilik illüziya deyil, sadəcə ümumi ruh, qeyri-kamilliyi 
özündə maneə saymayan bir sevgi aşkarlayır və dünyanı  özünə məxsus olan seyrin 
birliyi ilə sülhə, yekdilliyə çağırır.  
Sonlu «mən»in həyatından sonsuz bütöv həyata keçid, mütləq özünü həsretmə tələb edir. 
Bu zaman şəxsi iradə qeybə çəkilir və ürək özünü Kainatın tam tabeliyində hiss edir. 
Hərdən elə olur ki, hansısa bir şəxsi səadət naminə aparılan qızğın mübarizədən sonra 
gizli və ya zahiri ehtiyac duyulur, bütün istəklərimizi özünə hopduran bu mübarizədən 
imtina hissi ortaya çıxır. Heç bir başqa istək olmayan yerdə iradədən çəkinmə ehtimalı 
bir hal kimi meydana gəlir. O zaman ruh artıq özünü dünyaya zorla qəbul etdirmək 
istəmir və eyni zaman da hər hansı bir təsirə açıq olur. Məhz belə məqamda ilk dəfə 
olaraq özü ilə bərabər ümumi sevgi və səcdə gətirən seyredici baxış yaranır. Ümumi 
səcdədən fərəh yaranır, ümumi sevgidən isə yeni istək. Bu zaman bizim sonsuz 
təbiətimizdən yoğrulan iradənin yönəldiyi ümumi səadət axtarışı doğulur. Beləliklə, sonlu 
«mən»in ölümünə bənzər özünüinkar yolu ilə yeni səadət və böyük ümidlərlə dolu daha 
geniş baxışlı yeni həyat yaranır.  
Sonsuz həyat inancını və halını yaradan özünüinkar əməlinə qərar vermək bəzi adamlar 
üçün o qədər də çətin deyil. Çünki onlar hər şeyi bilən Tanrıya inanır və Ona itaəti bir 
borc, görəv olaraq düşündüklərinə görə o mütləq varlığa  tapınırlar. Lakin mahiyyət 
etibarı ilə özünüinkar Tanrıya olan bu inamla bağlı deyil. Düzdür, bütün keçmiş dinlər bu 
və ya digər dərəcədə bir növ varlığın təbiətini və məqsədlərini şərh edən ehkamlardan 
(doqmalardan) asılı olmuşlar. Bu doqmalar isə o zamanlar bir növ nəzəriyyə kimi qəbul 
olunurdu. Ənənəvi dinin dağılması hər bütün doqmatik dinlərə şübhəylə yanaşma 
baxışını yaratmışdır. Bu dağılma, təbiətləri etibarilə dindar və mənəvi baxımdan sağlıqlı 
olan bir çoxları üçün dini gözdən saldı. Buna görə də keçmişin inanclarını qəbul 
etməyənlər və bununla da dini dünyagörüşünün ehkamsız mümkün olmadığını sananlar 
həyatda sonsuz olanı itirir, düşüncələri isə yalnız gündəlik həyatın qayğıları ilə 
məhdudlaşır. Onlar həyat bütövlüyü hissini itirir, izahi mümkünsüz olan mərhəmət və 
bəşəriyyətə yararlı olma duyğusundan məhrum qalırlar. Onlar bütüncül (hər şeyi ehtiva 
edən) baxışın görüb seçdiyi əzəmətli gözəlliyi görmürlər. Onlar görmürlər ki, məhəbbət, 
insanla kainatin vəhdətdə olduğu fərqli bir dünyaya yol açır. Bu səbəbdən də onların 
dünyagörüşləri kasad, həyatları isə cılız olur. Düzgün hərəkət etmək amacı ilə onlar təmiz 
əxlaq qaydalarına üz tutur, lakin sonsuzluğa susamışlar üçün təmiz əxlaqın motivləri, 
amilləri şübhəsiz ki, kifayət etmir. Buna görə də intellektual səmimiyyətin qəbul etmədiyi 
ehkamlardan asılı olmayan dinin qorunub-saxlanılması ümdə məsələdir.  
 Xristianlığın bəzi prinsiplərinin mühafizəsi arzu olunandır: bunlar, səcdə, itaət və 
sevgidir. Bu dində səcdə Tanrıya edilir. İtaət, qaçılnılmaz olan Tanrı iradəsinin  
qarşısında təslim olmaqdır. Sevgi isə öz yaxınlarına, düşmənlərinə və ümumiyyətlə hər 
kəsə insani münasibət göstərməkdir. Xristianlığın  təbliğ etdiyi ümumi və eyni zamanda 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
335 
əsil olmaq istəyən hər bir sevgi yəqin ki, qeyri-müəyyən bir şəkildə itaət və səcdədən 
asılıdır. Bunlar isə xristianlıqda aldıqları formaya görə öz növbələrində Tanrıya inamdan 
irəli gəlir. Ona görə də bu inam bəzilərini qane etmədiyi üçün qəbuledilməz olar. Yəqin 
ki, ali səadət və ali qüvvənin birlikdə olmasına inamımız itəndə səcdədə də nələr isə 
itirilir. Lakin bir çox elementləri qorumaq mümkündür və əsl dini-mənəvi həyat üçün bu, 
görünür ki, yetərlidir. Tanrıya inam olmayanda itaət də çətinləşir. Çünki dünyada açıq-
aydın şər olaraq görünən bir hadisənin əslində xeyirdən ibarət  olmasına əminlik 
əsassızdır, lakin bu mümkündür. Buna nail olanda isə böyük əziyyətləri ötüb keçərək, 
dərk edilən itaət hər hansı bir xristian itaətindən daha nəcib, dərin və təsiredici olur. Ona 
görə də ehkamların (doqmaların) buxovlarından azad edilmiş din bir çox vəziyyətlərdə 
ideallarımızın gec-tez gerçəkləşəcəyini inandıran doqmatik və ənənəvi dinlə müqayisədə 
daha möhtəşəm və mənəvi ola bilər...  
Səcdəni  təyin etmək asan deyil, çünki insanın dəyişməsi və inkişafı ilə səcdə də daha 
inkişaf etmiş və dəyişmişdir. İnkişaf etməmiş dinlərdə səcdənin səbəbi yalnız qorxu ilə 
izah edilə bilər. Güclü olan hər şeyə səcdə edirdilər. Bu element (gücə səcdə)  əksər 
hallarda güc qarşısında yaranan qorxu və ehtiramdan törəyən Tanrıya səcdədə də 
mövcuddur. Ancaq sonralar qorxunun yerini tədricən artan məhəbbət tutur və gəlişmiş  
ibadətdə qorxu tamamilə yoxa çıxır. Qorxuya üstün gəldikdə, seyretmə sevinci ortaya 
çıxır. Lakin səcdə yalnız sevinc deyil, bunun yanında həmçinin çətin müəyyənləşdirilən 
ehtiram və sirr duyğusu da olmalıdır. Bu üç amil, güman ki, səcdənin istənilən ali 
formaları üçün mühümdür.  
İki tür səcdə mövcuddur: 1- Obyektinin (səcdə edilənin) xeyirxah olmasını tələb edən 
seçici səcdə, 2- xeyir və ya şərdən asılı olmayan hər bir mövcud reallığa təmənnasız 
(qərəzsiz) səcdə. Bunları fərqləndirmək lazımdır. Eyni zamanda bu aşağıdaki qavramları 
da ayırmaq və aydınlatmaq lazımdır: yalnız gerçək obyektlərə səcdə bir də ideallar 
aləminə məxsus olanlara səcdə. Bunları gerçəkliyə və ideala səcdə adlandırmaq 
mümkündür. Bunlar Tanrıya səcdədə birləşir, çünki Tanrı gerçəklikdə mövcuddur və 
ideal olanı tam olaraq təcəssüm edir.  
Tanrıya səcdə seçicidir, çünki nəzərdə  Tanrı mərhəməti tutulur. Böyük insanlara və ya 
böyük əməllərə, ümumiyyətlə müəyyən müstəsnaslığa sahib olan və bizdə heyrət doğuran 
hər şeyə də səcdə  bu şəkildə seçicidir. Bu tür səcdə əksər gerçəklikdə olana aid ola bilsə 
də bütöv kainata qarşı dini münasibət yaratmır. Yalnız qadir yaradıcı Tanrıya və hər şeyə 
təsir buraxan panteistik birliyə iman gətirənlərdə Varlığa dini münasibət yaranır. Belə 
inama sahib olmayanlar üçün isə seçici səcdə öz əsil obyektini yalnız seyretmədə 
yaradılan ideal səadətdə  tapır. Dini həyat üçün ideal səadət ümumiyyətlə vacibdir, çünki 
o əməlləri əsaslandırır və ümumi sevginin duyduğu ümumi səadət cəhdinə məzmun verir. 
İdeal səadəti tanımadan və ona səcdə etmədən insan sevgisi kor olur; o, sevdikləri 
adamlar üçün xoşbəxtliyin harada axtarılmasını bilmir. Gerçək dünyada xeyirin hər tür 
təcəssümü, ən azından qısalığına görə, qeyri-kamildir. Kamilliyə olan ehtiyacımızı yalnız 
ideal səadət tamamilə təmin edə bilər. Yalnız bu, hakimiyyətə tabe olma və istəyin 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
336 
imkana qurban verilməsini tələb etmir; yalnız bu, təfəkkürü faktlar qarşısında qul kimi 
əyilməyə məcbur etmir. İdeal səadətin obrazı,  dünyanın bizə verdiyi yaratmaq imkanı 
qədər səadət fraqmentlərinin fəal axtarışına sonsuz perspektivlər açır. Lakin ideal səadətə 
səcdə, kamilliyin seyrindən doğan fərəh gətirərkən, gerçək aləmin qeyri-kamilliyi 
səbəbindən özü ilə ağrı-acılar da gətirir. Ancaq ideal səadətə səcdə edilərsə, insanda sanki 
düşmən qüvvələrin arasında yaşanan tənhalıq hissi baş qaldırar. Ona görə də dini əmələ 
ehtiyac olmasına rəğmən bu növ səcdə özü-özlüyündə kifayət etmir. Bu səcdə seyr 
aləmindən əl çəkməyə və — uğura ümid az olsa da — xeyiri burada, gerçək dünyada, yer 
üzündə yaratmağa məcbur edən birlik hissini yaratmır.  
Bunun üçün mövcud olana səcdə etmək lazımdır. Tanrıya inam varsa bu tür səcdə seçici 
ola bilər, çünki Tanrı mövcuddur və büsbütün xeyirdir. Tanrıya inam yoxdursa, belə 
səcdəni böyük insanlara  və böyük nailiyyətlərə etmək olar, lakin bu hər zaman çətindir.  
Ona görə ki, bu obyektlər qeyri-kamil və nadirdir. Hər mövcud olana səcdə seçici 
olmamalı və səcdə olunanın xeyirxah xasiyyətli olması haqda fikir daşımamalı; o təbii və 
qərəzsiz hiss olmalidir.  Mövcud olanlarda sirr, sevinc və bunlarla birgə hər canlıya qarşı 
sevgi arayıb tapan seyretmə qabiliyyəti bu cür səcdəyə imkan yaradır. Hər zaman hesab 
edilirdi ki, qərəzsiz (təmənnasız)  səcdə Tanrıya inama əsaslanır, çünki bu tür səcdə bütün 
mövcud olanın xeyir xasiyyətli olması fikrini özündə cəmləşdiribdir. Əslində isə o 
ümumiyyətlə heç bir fikiri nəzərdə tutmur  və buna görə də ehkamlardan asılı və yanlış 
ola bilməz. Bu səcdənin ideal səadətlə ilişkisi bizə gerçək dünya haqqında rəylərdən asılı 
olmayan inam verir. Sonuç etibarı ilə bu da ənənəvi dinin  prinsiplərini şübhə altına alan 
möhkəm və tutarlı dəlillər ortaya qoyur.  
Beləliklə, din iki müxtəlif səcdə növlərinin birləşməsi nəticəsidir: səadətə yönələn seçici 
səcdə (çünki o xeyirdir) və bütün mövcudluğa yönələn təmənnasız (qərəzsiz) səcdə. 
Bunlardan birincisi teizmin, ikincisi isə panteizmin mənbəyidir, lakin nə birincidə, nə də 
ikincidə inam onu törədən səcdənin labüd nəticəsi deyil. Seçici inamın obyekti 
ümumdünyaya məxsus olan ideal xeyirdir. İnsanlar ümumini unudub belə güman etdilər 
ki, ideal səadət varlığı yoxdur, O, gerçək dünyaya məxsus deyil və buna görə də səcdə 
obyekti kimi xidmət edə bilməz. Onlar Tanrıya inam olmayan yerdə səcdənin də 
olmadığını düşündülər. Ancaq dünyanın ümumi tədqiqi göstərir ki, bu, belə deyil: səcdə 
obyektinin mövcudluğu mütləq şərt deyil; eyni zamanda səcdə obyektinin daha  
mükəmməlliyini arzu etmək də  çox vacibdir. Təmənnasız səcdənin obyekti bütün 
mövcud olandır; belə halda obyektin mövcudluğunu bilsək də, onun xeyir və ya şər 
olmağı naməlumdur. Lakin arzu səcdə üçün olduqca vacibdir ki, o, mümkün qədər daha 
da yaxşı olsun. Panteizm, təmənnasız səcdənin seyredici fərəhindən və sonuncunun 
Kainata baxışlarının vəhdətindən irəli gələrək yanlış hesab edirdi ki, bu cür səcdə 
xeyirxahlığa inamı və Kainatın birliyini güman edir. Təmənnasız səcdə üçün bu inam 
Tanrıya olan seçici səcdə qədər lazımdır. Hər iki səcdə yan-yana mövcuddur və 
ehkamlara ehtiyac duymurlar: birinə obyektin olması yox, mərhəmət gərəkdir; digərinə 
isə mərhəmət yox, obyektin mövcudluğu lazımdır .  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
337 
İtaət. Şərin və qeyri-kamil xeyirin çox olduğu dünyada heç bir gerçək din ruha arzulanan 
rahatlığı vermir və onu hərəkət etmək zərurətindən azad etmir, lakin o (din), dəf etməyə 
gücümüz çatmayan şər qarşısında  itaət ruhi sakitlik verə bilər. Xristianlıq inanır ki, 
mövcud olan şər Tanrının iradəsinə uyğun olduğundan, əslində şər ola bilməz. Amma bu 
nöqteyi nəzər xeyir və şər kriteriyalarımızı  dəyişməyi tələb edir, axı yanlış rəylərə 
əsaslanmayan hər bir  baxışa görə mövcud olanın əksəriyyəti şərdir.  Bundan əlavə, 
məntiqi surətdə sona çatdırılan belə inam əməli səbəbsiz qoyur, çünki itaət üçün təklif 
edilən özül (yəni «həyatda baş verənlərin hamısı yaxşılığa doğrudur» fikri) yaxşılığa 
atılan cəhdlərimizi mənasız, artıq edir. Lakin bu nəticədən qaçmaq istərkən Tanrı 
qüdrətini və iltifatını məhdudlaşdırırıq, itaət öz bünövrəsini itirir, çünki baş verənlər 
Tanrının razılığı ilə olmaya da bilər, o, hətta, Tanrı iradəsinin əksinə xeyir olmaya da 
bilər. Bu səbəbdən xristianlıq çox zaman itaətə uğurlu imkan yaratsa da və fəaliyyətə dini 
səbəb, əsas versə də, onun bu «uğurları» əslində düşüncələrdə qatma-qarışığın 
nəticəsidsr; insanlar aydın görməyə başlayarkən, bu dolaşıqlıq açılır.  
Həll edəcəyimiz problem xristianlıq qarşısında duran problemlərdən xeyli çətindir.  
Qaçılmaz olanın xeyir və ya şər olmasının mühakiməsindən çəkinərək, qarşısında təvazö 
etməyi, itaəti  öyrənməliyik: xristianların ―allah deyən olsun‖ kəlməsini söyləməyə vadar 
edən hissdən özümüzü saxlamalı və eyni zamanda hadisənin şər də ola biləcəyini etiraf 
etməliyik.  
Hansı dinə qulluq edib-etməməyimizdən asılı olmayaraq itaət daim yüksək əxlaqi intizam 
tələb edir. Lakin din, bu nizama riayətə kömək göstərir və onun tərəfindən törədilən  
ağrıya haqq qazandırır. İki müxtəlif, lakin bir biri ilə əlaqədə olan itaət növləri var: biri 
şəxsi iztirablarımızın qarşısında, digəri dünyada mövcud olan fundamental şər qarşısında. 
Şəxsi iztirablar qarşısındaki itaət təmənnasız (qərəzsiz) iradənin yaranmasına gətirib 
çıxardan tabeçilik məqamında baş verir. Şəxsi həyat bütün düşüncə və istəklərimizi 
özünə çəkəndə əzabçəkən üçün çıxışsız məhbəsə  çevrildiyindən insan tabeolma 
məcburriyətində qalır. İtaətkarlıq, fikirləri azad edir və iradəni əvvəllər gündəlik istənilən 
şəxsi mənfəətlər arxasında gizli qalmış yeni məqsədlərə yönəldir.  Onda yüksək seyretmə 
və ümumi sevgi bizi həyatımızdan utanmağa vadar edir, iradə isə qaçınılmaz olan 
hadisəyə qarşı qəti etirazdan geri çəkilir və göründüyü kimi bir qədər müyəssər, daha 
ümumi xeyirə yönəlir. Beləliklə şəxsi iztirablar qarşısında itaət, ümumi sevgi və qərəzsiz 
iradə üçün vacib amillərdəndir. İtaət pis olanı yaxşı saymaq deyil: itaət, əzabdan, 
hiddətdən və əbədi peşmançılıqdan azad olmaqdadır. Ümumi sevgimiz güclü olsa, 
kimlərinsə tərəfindən  zərbə dəyəndə, qəzəb və hiddət hisslərini yaşamarıq. Seyredici 
azadlığa çıxmaq arzusu olan yerdə əbədi peşmançılığa yer yoxdur. Seyretmə hissinə adət 
edən şəxs həyatda ona azadlıq verən fikirlərdən uzun müddətə yayılmasına imkan 
verməz. Çünki belə fikirlərin olmadığı zaman o, sonsuzu sonluya bağlayan  bir cılızlıq və 
nalayiqlik  hiss edəcək. Belə seyretmə və ümumi sevgi, şəxsi fəlakətlər qarşısında itaət 
yaradır.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
338 
Lakin qəti etiraz itaətə yox, Kainata qarşı Prometey hiddətinə gətirib çıxarda bilər. 
Seyretmə, əzablarımıza ümumi xarakter verə bilər; o, ağrı-acılarla dolu  (elə güclü bir 
ağrı ki, şüurun dünyadan yoxa çıxması  bu ağrıya dözməkdən daha asan olar) həyatın 
faciəviliyini göstərər. Sonuncunun zəruriliyinin sübutu mümkün olmasa da arzu 
olunmasını da inkar etmək mümkün deyil. Ancaq hətta bunu da itaətlə uyğunlaşdırmaq 
mümkündür. Xeyiri gözəgörünməz və ya seçilməsini çətinləşdirən  qeyz və şərə 
aludəolma itaətlə uyuşmur. Heç kəsin məsuliyyət daşımadığı şərə hiddətlənmənin mənası 
yoxdur; Kainatın fundamental şərinə qarşı hiddətlənənlər Allaha, İblisə və ya insanın 
simasında taleyə hiddətlənirlər. Anlayanda ki, fundamental şər materiyanın kortəbii 
hərəkətinin yekunu və şüursuz qüvvələrin ( və buna görə də özü-özlüyündə nə yaxşı, nə 
də pis olmayan) büsbütün zəruri nəticəsidir, o zaman hiddət, Gellespontu qamçılamağı 
əmr verən Kserks* kimi absurddur. Beləliklə baş verənlərin zəruriliyini dərketmə bizi 
hiddətdən xilas edir. Lakin yalnız bu,  şərə həsr olunmadan qurtarmır. Ehtimal ki, 
mövcud olan cisimlərdən bəziləri yaxşı, bəziləri pisdir və xeyirin ya da şərin əksəriyyət 
təşkil etməsini bilmək qeyri-mümkündür. Hər bir əməldə  xeyir və şərin nə olduğunu 
başa düşməliyik: iradəmizdən asılı olan hər şeydə xeyir və şər məsələsiylə 
hesablaşmalıyıq. Lakin hökmümüzün hüdudlarından kənarda olanlara dair xeyir və şər 
məsələləri teizm və optimizmin diskussiyalarında verilən fundamental dini əhəmiyyətə 
malik deyil (düzdür, hər bilik kimi bunun da haqqında məlumat yığmağa cəhd etməyə 
dəyər). Xeyir və şər dualizmini həddindən artıq vurğulayanda  o, təmənnasız seyretməyə, 
ümumi sevgi və səcdəyə mane olur. İnsani hərəkətlərə dəxli olmayanlara xeyir və şər adı 
verməkdə bir bəsitlik və həddindən artıq insanilik var. Beləliklə seyretmənin 
təmənnasızlığı, ümumi sevgi və səcdə şəxsi müsibətlər qarşısında olduğu kimi 
fundamental şər önündə də itaət  yaradır. Bunların mümkünlüyü də bir növ itaətin 
əvvəlcədən mövcud olmasından asılıdır. İtaət həm Tanrıya, həm də doqmalarsız inamın 
səbəbi və eyni zamanda nəticəsidir. İtaətə əsaslanan inam əxlaqi nizam istəyir, ―mən‖in 
və onun tələblərinin sınırlandırılmasını tələb edir; bu, Kainat ahəngindəki həyat üçün də 
sonlunun sonsuza keçidində də vacibdir. Heç bir optimistik  doqma olmayanda bu nizam 
daha da sərtləşir. Bunun sayəsində isə nəticə çox mühüm olur. Məsələn, sarsılmazlıq 
halında ―mən‖in sınırlarını genişlətmə bacarığı o qədər gəlişir ki,  hər şey, xeyir də, şər 
də sevgi ilə qarşılanmağa başlayır.  
Məhəbbət . Məhəbbət iki cür olur: 1. Seçici, dünyəvi məhəbbət, yəni fərəh gətirən hər bir 
reallığa, hər gözəl və yaxşı olana sevgi. 2. Qərəzsiz, heç nəyə fərq qoymadan hər tərəfə 
saçılan səmavi məhəbbət. Dünyəvi məhəbbətin əks tərəfi nifrətdir: dostlara qarşı 
düşmənlər, müqəddəslərə qarşı günahlılar, allaha qarşı iblis durur. Buna görə də dünyəvi 
sevgi öz düşmən düşərgələri və amansız müharibələri ilə aləmə ixtilaf (ədavət) gətirir. 
Səmavi sevgi, obyektinin heyrət doğurub-doğurmamağını, gözəl və ya xeyirxah olub-
olmasını tələb etmir; o, hər canlıya, ən yaxşı və ən pisə, ən böyük və ən əhəmiyyətsizə də 
saçılır. Çünki o, sadəcə iztirabları yüngülləşdirmək istəmir, tək şəfqət deyil, lakin sevdiyi 
hər şeydə fərəh tapır və yalnız bəxtiyarlarla bərabər, uğursuzlara da bəxş edilir. Belə 
məhəbbətə dərin heyranlıq xas olsa da o, heyranlıqdan daha da böyükdür: o, yalnız 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
339 
seyredici deyil, eləcə də fəaldır; onu hətta mərhəmətə ümidini kəsənlərə də bağışlamaq 
olar. Mənşəyinə görə sevgi seyredicidir, amma mümkün olan zaman fəallaşır. Və bu cür 
sevginin əksi, yəni nifrəti yoxdur.  
İlahi sevgi üçün dünyanın xeyir və şərə bölünməsi düzgün qalsa da yalnız dərinliyə malik 
deyil: sevgi sonsuz olduğundan bu bölünmə sonlu və məhdud görünür. Iki düşmən 
cəbhələrinə ayrılma qeyri-real anlaşılır. Real olan, dünyanın sevgi içində vəhdətidir.  
İlahi sevgi yaranan zaman ümumi ruh hisslər həyatıyla yaşamağa başlayır. Ümumi ruhun 
intellekti üçün seyretmə nədirsə, ilahi sevgi də emosiyalar üçün odur. İlahi sevgi başqa 
şeylərdən daha çox ruhu azadlığa çıxarır və dünya ilə birləşməyə qoymayan ―mən‖in 
ətrafındaki məhbəs divarlarını uçurur. Sevgi güclü olarsa vəzifələr çətin görünməz və 
ibadət fərəhlə dolub-daşar. Dərd-qəmlər, əlbəttə qalır və ola bilsin ki, əvvəlkindən daha 
dərin və çarəsiz qalır, çünki çoxlarının həyatı faciəvidir. Lakin şəxsi uğursuzluqlardan 
olan kədər keçib gedir, məqsədlər isə o dərəcədə yüksək olur ki, ümidlərin tamamilə 
məhvi mümkün olmur. Təbiət aləminin sevgisi yalnız ümumi sevginin harmoniyasında 
qalır. Artıq o, sevimli və qeyri-sevimlilər arasında çəpər çəkmir. Bundan başqa, ümumi 
sevgidə ruh, sığınacağını doğulduğu tənhalıqda tapır. Bu tənhalığın bütöv azadlığa 
qovuşması zindan divarları (yəni bədənin maddi ehtiyacları) ilə əhatə olunana qədər 
mümkün deyildir.  
Xristianlıq üçün Allaha və insana sevgi iki böyük tələbdir. Allaha kömək etmək 
imkanımız xaricində olduğundan, adamı isə kamil xeyir saya bilmədiyimizdən Allaha 
sevgi insana sevgidən fərqlidir. Bu səbəbdən Allaha sevgi seyredici və ehtiramla dolu 
olduğu halda insana sevgi daha fəal və xidmətlərlə boldur. Qeyri-teist dində Tanrııya  
sevgi ideal səadətə səcdəylə əvəzlənir. Bu səcdə xristianlıqdaki insana sevgi qədər 
vacibdir, çünki bunsuz sevgi xeyirxahlıqetmə istəyində istiqamətini  itirir. Əlbəttə səadətə 
səcdə daha böyük tələbdir, çünki məhz bunun sayəsində bilirik ki, insana sevgi xeyirdir 
və bu bilgi sevməyimizə imkan sağlayır. Bundan başqa bu (xeyirə səcdə), insan həyatının 
necə olabiləcəyi haqda təsəvvür yaradır və mümkün olanla gerçək olan arasında uçurumu 
xatırladır. Bu uçurumdan da məhəbbətə məxsus olan sonsuz şəfqət hissi yaranır, ola 
bilsin ki, bu bu sonsuz şəfqət səadətə, xeyirə səcdənin əsas səbəbidir. İtaət də sevgiyə 
kömək edir, çünki o olmayanda qəzəb, hiddət və düşmənçilik ruhla dünyanın arasına 
girərək, məhəbbətdə yaranan vəhdətə mane olur.  Dinin üç ünsürü—səcdə, itaət və 
sevgi—bir-biri ilə sıx əlaqədədir: onlardan hər biri digərinin əmələ gəlməsinə təkan verir, 
hamısı birlikdə isə burada nəyin başlanğıc, nəyin isə daha sonra gəldiyini demək qeyri-
mümkün olan bütövlük yaradır. Bunların üçü də ehkamsız (doqmasız) mövcud ola bilər 
və eyni zamanda əməl, fikir və hisslərdə həyata sonsuzluq gətirərək, onu idarə etməyə 
qadir olur. Bu üç ünsür arasında ahəngdar birlik yaradan sonsuzluqdaki həyat isə din 
üçün lazım olan hər şeyi öz içində daşıyır və bununla da o, ehkamçı inanclara söykənmir.  
Din öz qüvvəsini insanda oyada biləcək Kainatla vəhdət hissindən alır. Əvvəllər vəhdət, 
Kainatı səadət anlayışımıza tabe etməklə əldə edilirdi; Allaha qovuşmaq asan iş idi. 
Çünki Tanrı sevgi idi. Lakin ənənəvi dinin çökməsi bu vəhdət üsuluna şübhə yaratdı. Elə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
340 
bir vəhdət tapılmalıdır ki, o zaman dünyadan heç nə istəmədən (diləmədən) təkcə 
özümüzə arxalanaq. Bu, xeyir və şərin fərqinə əhəmiyyət verməyən qərəzsiz səcdə  və 
ümumi sevgidə mümkündür. Dini, ehkamlardan azad etmək üçün dünyanın 
standartlarımıza uyğun olması tələblərindən əl çəkməliyik. Hər belə tələb özünü dünyaya 
sırımaq deməkdir və ehkamların çöküşündən sonra var olmaq istəyən din bundan azad 
olmalıdır. Bununla o, ruhuna yad və sərbəst inkişafına mane olan ünsürlərdən xilas 
olacaq. Din, ―mən‖in tələblərini (tabularla) özünə tabe edərək, Kainatla vəhdət arayır, 
lakin bu zaman kainatın ―mən‖ tələblərinin heç olmasa bəzilərini təmin etməyə qadir 
olduğu zənn edilərsə, onda bu tabelik bütöv deyil. Bu üzdən də kainatın mahiyyəti ilə 
bağlı mövcud görüşlərdən asılı olmayan dünya ilə vəhdət formasının tapılması dinin 
xeyirinədir. Sonsuzda var olan həyat vəhdət imkanı yaradır; buna nail olanlar üçün o, 
praktiki olaraq keçmiş dinlərin verdiklərindən, bəzi mənada isə daha çox xeyir verir.  
Belə anlaşılır ki, dinin mahiyyəti həyatımızın sonlu hissəsinin sonsuz həyata tabe 
edilməyindədir. İnsandakı iki başlanğıcdan biri yarımçıqdır və bu natamamlığın heyvani 
mahiyyəti instinktdə yaşayır,  canı və övladları üçün səadət axtarır. Ümumi və ya ilahi 
mahiyyəti isə kainatla vəhdət axtarışındadır, bu aramalara da mane olan hər şeydən 
sərbəst olmağa çalışır. Heyvani mahiyyət özü-özlüyündə nə xeyirxah, nə də şərdir; o, 
yalnız ilahi mahiyyətinin vəhdət axtarışlarına kömək edəndə və ya mane olanda xeyirxah 
və ya şər olur. Ruh, azadlığını dünyada o zaman tapmış olur ki, fikirdə bir, duyğuda bir, 
iradədə bir olur. Fikirdə birlik — bilik, duyğuda birlik — sevgi, iradədə birlik—ibadətdir. 
Üç növ pərakəndəlik mövcuddur: səhv, nifrət və düşmənçilik. İnsanın heyvani 
məzmununa xas olan instinkt—ayrılığa, bilik, sevgi və bunlardan irəli gələn müdriklik 
insanın ali səadətinə şərait yaradır.  
İnstinktiv həyat, dünyanı öz məqsədlərinə nail olmaq üçün bir vasitə sayır, buna görə də 
dünyayla, özü ilə hesablaşdığı qədər hesablaşmır. O, biliyi–mənfəətdə, sevgini—rəqabət 
aparan instinktlərin ittifaqında görür və yalnız instinktiv düyünlərlə bağlantıda 
olduqlarına xidmət edir. İnstinktiv həyat özünə yad və güman ki, düşmən qüvvələrlə 
əhatə olunmuş  dar   bir sığınacaq tapır.  O, mühasirəyə alınmış qalada gec tez məcburən 
təslim olacağını bilir.  
Müdrik həyat təmənnasız məqsəd arayır, bunda  nə rəqabət, nə də heç bir ciddi ədavət 
yoxdur. Bunun axtardığı vəhdət hüdudsuzdur: o hər şeyi bilmək, hər şeyi sevmək və hər 
şeyə ibadət etmək istəyindədir. Bu səbəbdən  müdrik həyatın evi hər yerdədir və onun 
inkişafını heç nə məhdudlaşdıra bilməz.  O, bilgidə faydalı və faydasız, sevgidə — dost 
və düşmən, ibadətdə — layiq və nalayiq olan arasında fərq qoymur.  
Həyatın qısa və gücsüzlüyünü dərk edən insanın heyvani hissəsi  ölümdən qorxur və 
mübarizədə qələbəyə  ümidin olmadığını  etiraf etməkdən boyun qaçırıb, uğursuzluqların 
qələbəyə çevrilməsini tələb edir.  İnsanın ilahi hissəsi, xüsusi həyatın qeyri-
mühümlüyünü hiss edərək ölüm haqda az düşünür və ümüdlərini şəxsi ölməzliyə 
bağlamır.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
341 
Şəxsi arzularının mühümlüyü ilə dolub-daşan insanın heyvani hissəsi üçün Kainatın ona 
əhəmiyyət verməməsi fikri dözülməzdir; ümid və qorxularına qarşı tamam biganəlik, 
insanların  heysiyyətlərinə hədsiz dərəcədə toxunur, nəticədə qəbuledilməz sayılır. 
İnsanın ilahi hissəsi, dünyanı  bir çərçivəyə sığmasını tələb etmir: o, dünyanı necə varsa 
qəbul edir və iddiasız müdrik razılıq aşkarlayır. Onun enerjisinin qarşısı düşmən qüvvələr 
tərəfindən alınmır, ilahi hissə əks tərəfin daxilinə keçib  onunla birləşir. Bu idealların 
dünyaya deyil, məhz özümüzə məxsus olmasını etiraf etməkdən çəkindirən, qorxuya 
salan  səbəb ideallarımızın zəifliyidır.  Biz ideallarımızla tənhayıq və bəşəri laqeydlik 
qarşısında möhkəm dayanmalıyıq.   İnstinktə bu iş çətin gəlir, qarşısındakı tənhalıq haqda 
düşüncələr onu səksəndirir. Müdriklik, tənhalığı  hiss etmir, buna görə də  hətta tamam 
yad görünənlə də razılıq əldə edə bilər. İdeallarımızın gerçək dünyada həyata keçməsinin 
inadlı tələbi  müdrikliyin sonuncu məhbəsidir ki, ondan qurtulmaq lazımdır. Hər tələb bir 
məhbəsdir.  Müdriklik yalnız heç nə tələb etməyəndə azaddır. 
 
   
   Çevirən:  İlahə Ucaruh 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
342 
GƏLƏCƏYIMIZ OXUMAQDAN ASILIDIR… - NİYƏ? 
 
Əgər sizdən bədii ədəbiyyat oxumağın nəyə lazım olduğunu soruşan dostlarınız varsa, 
ona Nil Geymanın bu mühazirə mətnini verin. Görkəmli ingilis yazıçısı oxumağın 
faydası haqqında gözəl bir mühazirə oxuyub. Həmin mühazirədən əsas hissələri təqdim 
edirik. 
İnsanlara izah etmək lazımdır ki, onlar kimin və nəyin tərəfindədirlər, həmçinin tərəf 
saxlayandırlarmı. Bir növ maraqlar bəyannaməsi... Beləliklə, mən sizə insan həyatında ən 
vacib şeylərdən biri olan bədii ədəbiyyat oxumaq, həzz üçün oxumaq haqqında danışmaq 
istərdim. 
Və mən, belə görünür, çox tərəf tuturam, axı yazıçıyam, bədii mətnlərin müəllifiyəm. 
Mən həm uşaqlarçün, həm də böyüklərçün yazıram. Artıq 30 il olar ki, sözlərin köməyi 
ilə dolanıram. Şübhəsiz, mən insanların bədii ədəbiyyat oxumasında, kitabxanaların və 
kitabxanaçıların olmasında, onların oxucularda kitaba sevgi aşılamasında və kitab 
oxumaqçün məkanların olmasında maraqlıyam. Ona görə də bir yazıçı kimi tərəfgirəm. 
Amma, bundan daha çox oxucu kimi tərəfgirəm. 
Bir dəfə Nyu-Yorkda idim və şəxsi "türmə‖lərin tikilməsi haqqında xəbər eşitdim – bu 
sahə Amerikada çox sürətlə inkişaf edir. "Türmə‖ sənayesi öz gələcək inkişafını 
planlaşdırmalıdır – onlara nə qədər kamera lazım olacaq? 15 ildən sonra məhbusların sayı 
nə qədər artacaq? Onlar aşkarladılar ki, bütün bunları əvvəlcədən, sorğulara əsaslanan 
çox sadə bir alqoritmdən istifadə etməklə, 10-11 yaşlılardan neçə faizinin oxumağı 
bacardığını öyrənməklə əvvəlcədən demək olar. Və əlbəttə neçə faizinin öz həzzi üçün 
oxuya bilməməsini də demək mümkündür. 
Bunda mütənasiblik yoxdur, təhsilli cəmiyyətdə cinayətlərin olmamasını demək olmaz. 
Amma amillər arasında qarşılıqlı əlaqə görünməkdədir. 
Mən düşünürəm ki, bu əlaqələrdən ən sadələri aşkardan əmələ gəlir. 
Savadlı insanlar bədii ədəbiyyat oxuyurlar. Bədii ədəbiyyatın iki təyinatı var. 
1. Birincisi, o, sizə oxumaqdan asılılıq yaradır. Bundan sonrakı səhifədə hadisələrin necə 
cərəyan edəcəyini öyrənmək həvəsi, hətta qəhrəmanın hansısa bədbəxt bir hadisəyə düçar 
olmasını bilmək ehtimalı olsa belə, yenə də bunu öyrənmək ehtirası... bax, əsl əyləncə 
budur.  Bu, yeni sözləri tanımağa imkan yaradır, başqa cür düşündürür insanı və irəli 
doğru aparır. Oxumağın özü-özlüyündə bir həzz olduğunu dərk etmək, daimi oxumağa 
gedən yolun başlanğıcıdır. 
Savadlı uşaqların böyüməsinə zəmanət verməyin ən sadə üsulu – onları oxumağa və 
göstərməyə öyrətməkdir – bu, çox xoşagəlimli əyləncədir. Ən sadəsi – uşaqların xoşuna 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
343 
gələcək kitablar tapın, bu kitablara giriş imkanı yaradın və bu kitabları oxumasına imkan 
verin. 
Uşaqlarçün pis müəlliflər yoxdur, əgər uşaqlar onları oxumaq istəyirlərsə və onların 
kitablarını axtarırlarsa... Çünki bütün uşaqlar müxtəlifdirlər. Onlar özlərinə lazım 
hekayələr tapırlar və bu hekayələrin mahiyyətinə varırlar. Əzişdirilmiş-sürünmüş ideya 
onlarçün nə əzişdirilib, nə də süründürülüb. Axı uşaq onu ilk dəfə özü üçün açır. Uşaqları 
yanlış şeylər oxuduğunu güman etdiyinizə görə onları oxumaqdan döndərməyin. 
2. Bədii ədəbiyyatın etdiyi ikinci iş odur ki, o, empatiya doğurur. Siz müəyyən televiziya 
filminə və ya filmə baxarkən, o zaman başqa adamların başına gələnlərə baxırsınız. Bədii 
nəsr – bu, o deməkdir ki, siz 33 hərfdən və durğu işarələrindən istifadə etməklə öz 
təxəyyülünüzdə hər nə varsa onlardan bir dünya yaradırsınız, o dünyanı 
məskunlaşdırırsınız və ətrafa başqalarının gözləriylə boylanırsınız. Siz əşyaları hiss 
edirsiniz, heç haqqında bilmədiyiniz yerlərə və dünyalara baş çəkirsiniz. Siz öyrənirsiniz 
ki, xarici dünya da sizsiniz. Siz nəsə başqa bir varlıq olursunuz və öz dünyanıza 
qayıtdıqda, sizdə nələrsə dəyişir. 
Empatiya - bu, insanları bir yerə yığan və özlərinə vurğun təklər kimi göstərməyən 
alətdir. 
Siz həmçinin kitabçalarda bu dünyada mövcud olmağın əhəmiyyətini anladan vacib 
nələrsə tapırsınız. Və budur o: dünyaya məhz belə olmaq vacib deyil. Hər şey dəyişə 
bilər. 
2007-ci ildə mən Çində idim, partiya tərəfindən ilk dəfə bəyənilmiş elmi fantastika və 
fentezi üzrə məclisdə. Hansısa bir anda mən hakimiyyətin rəsmi nümayəndəsindən 
soruşdum: niyə indi? Axı elmi fantastika uzun müddət bəyənilmirdi. Nə dəyişdi ki 
bəyəndiniz? 
Hər şey çox sadədir, o, mənə dedi. Çinlilər əgər onlara sxemlər gətirilirdisə, çox gözəl 
şeylər yaradırdılar. Amma heç nəyi yaxşılaşdırmır və özləri ixtira etmirdilər. Və buna 
görə də onlar ABŞ-a, Apple, Microsoft, Google şirkətlərinə nümayəndə heyəti 
göndərdilər və gələcəyi müəyyənləşdirmiş insanlardan soruşdular. Və aşkar etdilər ki, 
onlar uşaq olarkən elmi fantastika oxuyurdular. 
Ədəbiyyat sizə bir başqa dünyanı göstərə bilər, sizi olmadığınız yerlərə apara bilər. Başqa 
dünyaları bircə dəfə ziyarət edərkən, sehrli meyvələrdən dadmışlar kimi, siz də 
böyüdüyünüz dünyadan tamamilə razı ola bilməzsiniz. Narazılıq – bu, yaxşı şeydir. 
Narazı adamlar öz dünyaları dəyişə və yaxşılaşdıra bilərlər. 
Kitaba qarşı uşaq sevgisini məhv etmək üçün, əlbəttə, onun yanında kitabların və kitab 
oxumaq üçün bir məkanın olmamasına əmin olmaq yetərlidir. Mənim bəxtim gətirdi. 
Mən böyüyərkən, çox gözəl rayon kitabxanamız vardı. 
Kitabxanalar – azadlıqdır. Oxumaq azadlığı, ünsiyyət qurmaq azadlığı. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
344 
Bu təhsil biz məktəbi və ya universiteti tərk edərkən bitmir, bu, asudə vaxt üçün bir 
məlumat sığınacağıdır. Mən düşünürəm ki, burada əsas məsələ informasiyanın 
təbiətindədir. İnformasiya qiymətə malikdir, düzgün informasiya isə qiymətsizdir. 
Bəşəriyyətin bütün tarixi boyunca biz informasiya çatışmazlığı şəraitində yaşamışıq. 
Son illərdə isə biz informasiya çatışmazlığından çəkildik və həddən artıq informasiya 
qəbul etməyə başladıq. Google-dən olan Erik Şmidtin fikrincə, indi hər iki gün ərzində 
insan irqinin yaratdığı informasiyanın həcmi, sivilizasiyanın başlanğıcından 2003-cü ilə 
qədər istehsal etdiyimiz informasiyanın həcminə bərabərdir. Əgər rəqəmlərdən xoşunuz 
gəlirsə, bu, gün ərzində təxminən beş eksabayt informasiya deməkdir. İndi əsas məsələ o 
deyil ki, səhrada nadir bir gül tapasan, əsas məsələ, cəngəllikdə konkret bitki 
axtarmaqdır. Bizə naviqasiyanın köməyi ona görə lazımdır ki, bizim üçün həqiqətən də 
lazımlı informasiyanı tapaq. 
Kitabxanalar – insanların informasiya arxasınca gəldikləri məkandır. Kitablar – 
informasiya aysberqinin yalnız yuxarısıdır, onlar orda qalırlar və kitabxanaçılar tam azad 
və qanuni olaraq sizi kitablarla təmin edirlər. Kitabxanalardan çox uşaqlar kitab 
götürürlər və bu kitablar müxtəlifdir – kağız, elektron, audiokitablar. Amma kitabxanalar 
– bu, həmçinin, insanların kompüterə giriş imkanının və ya kompüterin olmadığı 
yerlərdir. Bu, bizim iş axtardığımız, xülasə göndərdiyimiz, internetdə pensiya 
rəsmiləşdirdiyimiz vaxtda çox vacib məsələdir. Kitabxanaçılar bu insanlara dünyada 
yönlənməyə kömək edə bilərlər. 
Kitabxanalar – gələcəyə açılan qapılardır. Ona görə də çox təəssüflər olsun ki, yerli 
hakimiyyətlər kitabxanaların bağlanılmasına pulun qorunmasının asan vasitəsi kimi 
yanaşırlar, amma anlamırlar ki, onlar bu gün xərclərini ödəmək üçün, gələcəyi 
oğurlayırlar. Onlar açıq olmalı olan qapıları bağlayırlar. 
Kitablar – ölülərlə ünsiyyət saxlamaq üsuludur. Bu, artıq bizimlə olmayanlardan 
öyrənmək üsuludur. Bəşəriyyət özünü yaratdı, inkişaf etdirdi, biliklər doğurdu, bu 
bilikləri isə həmişə yadda saxlamaq mümkün olmasa da, inkişaf etdirmək mümkündür. 
Elə nağıllar var ki, həmin nağılların yaranma tarixi bir çox ölkələrin yaranışından da 
qədimdir. 
Kitabxanaları dəstəkləmək lazımdır. Kitabxanalardan istifadə etmək, başqalarını onlardan 
istifadə etməyə, onların qapadılmasına qarşı etiraz etməyə həvəsləndirmək lazımdır. 
Əgər siz kitabxanalara dəyər vermirsinizsə, deməli, siz informasiyaya, mədəniyyətə və ya 
müdrikliyə dəyər vermirsiniz. Siz keçmişin səslərini boğursunuz və gələcəyə zərbə 
vurursunuz. 
Biz öz övladlarımıza səslə kitab oxumalıyıq. Onları sevindirən kitabları oxumalıyıq. 
Bizim yorulduğumuz hekayələri onlara oxumalıyıq. Müxtəlif səslərlə danışmalı, onları 
maraqlandırmalı və kitab oxumağa fasilə verməməliyik, çünki onlar özləri buna 
öyrəniblər. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
345 
Biz dilimizdən istifadə etməliyik. İnkişaf etməliyik, yeni sözlərin mənasını və onları necə 
tətbiq etməli olduğumuzu öyrənməliyik, nəyi nəzərdə tutduğumuzu deməliyik. Biz dildən 
sözləri daşıyan hərəkətdə olan canlı kimi istifadə etməliyik. 
Yazıçılar – xüsusən də uşaq yazıçıları oxucular qarşısında məsuliyyət daşıyırlar. Biz 
həqiqəti yazmalıyıq, bu, xüsusilə, möcvud olmayan yerlər haqqında və mövcud olmayan 
insanlar haqqında nağılların əsas məğzi nəyin baş verməsi yox, bizim kim olduğumuzu 
göstərməyidir. Sonuc olaraq, ədəbiyyat – hər şeydən əlavə həqiqi yalandır. Biz öz 
oxucularımızı yomamalıyıq, elə etməliyik ki, onlar özləri növbəti səhifəyə çevirsinlər 
vərəqi. 
Biz oxucularımıza həqiqəti deməliyik, onları silahlandırmalıyıq, müdafiə ilə təmin 
etməliyik və bu yaşıl dünyada qazandığımız müdrikliyi onlara verməliyik. Biz moizə 
deməməliyik, mühazirə oxumamalıyıq, öz balalarını qabaqcadan çeynənmiş qurdlarla 
yedirdən quşlar kimi, oxucularımızın boğazlarına hazır həqiqətləri dürtməməliyik və 
özümüzün oxumaq istəmədiklərimizi övladlarımız üçün yazmamalıyıq. 
Biz hamımız — böyüklər və uşaqlar, yazıçılar və oxucular — arzu etməliyik. Biz 
uydurmalıyıq. Özümüzü azca elə göstərməliyik ki, heç kəs heç nəyi dəyişməyəcək, 
harada cəmiyyətin böyük, şəxsiyyətin isə çox kiçik olduğu dünyada yaşayırıq: divarda 
atom, düyü sahəsində dən... Amma həqiqət ondan ibarətdir ki, şəxsiyyətlər dünyanı 
yenidən və yenidən dəyişdirir, şəxsiyyətlər gələcəyi yaradır və hər şeyin başqa bir 
görkəmdə ola biləcəyini göstərərək bunu edirlər. Ətrafa baxın. Mən ciddiyəm. Bir anlığa 
dayanın və olduğunuz yerə baxın. Mən sizin artıq unutduğunuz həqiqətləri göstərmək 
istəyirəm. Budur bu həqiqətlər: divarlar da daxil olmaqla, sizin gördükləriniz hər şey 
hansısa vaxtda kiminsə ağlına gəlmişdir. Kimsə düşünüb fikirləşdi ki, yerdə 
oturmaqdansa, stulda oturmaq yaxşıdır və stulu kəşf etdi. Kimsə islanmamaq üçün çətiri 
kəşf etdi. Sizin olduğunuz otaq, sizin yaşadığınız bina, sizin şəhəriniz yalnız və yalnız 
ona görə var ki, insanlar daima yeni nələrsə düşünürlər. 
Biz bu yaradılışları gözəl etməliyik. Dünyanı görkəmsiz vəziyyətə salmamalıyıq, 
okeanları viranə etməməli, öz problemlərimizi növbəti nəsillərə ötürməməliyik. Biz öz 
arxamızca yığışdırmalıyıq, korladığımız, xaraba qoyduğumuz dünyanı uşaqlarımıza 
qoymamalıyıq. 
Bir dəfə Albert Eynşteyndən soruşurlar ki, necə edək, uşaqlarımız ağıllı olsunlar. Onun 
cavabı sadə və müdrik olur. "Əgər siz istəyirsinizsə ki, uşaqlarınız ağıllı olsunlar, onlara 
nağıl oxuyun. Əgər siz istəyirsinizsə ki, onlar daha da ağıllı olsunlar, onlara daha çox 
nağıl oxuyun‖. Eynşteyn oxumanın və təxəyyülün dəyərini dərk edirdi. Mən ümid edirəm 
ki, biz uşaqlarımıza onların oxuyacağı və onlara oxunulacaq, onların düşünəcəkləri və 
anlyacaqları dünyanı ötürə biləcəyik. 
 
Tərcümə Ramil Rahiboğlunundur 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
346 
Aydın  Dadaşov 
 
SASPENSIN DIRIJORU - ALFRED HIÇKOK 
 
Ağır çəkisinə görə bir məkanda çəkdiyi filmlərin nümayişində kinoteatrın dəhlizindən 
qapalı salondakı tamaşaçıların reaksiyasına quş kimi uça-uça dirijorluq edən sənətkar  
Protestant  İngiltərədə azlıqda olan Katolik ailəsində doğulmuş, köklüyünə görə can 
atdığı Birinci Dünya Müharibəsi cəbhələrinə düşə bilməmiş, London universitetində 
yiyələndiyi rəssam-lıq peşəsini reklam sahəsində tətbiq etmiş Alfred Hiçkok (Alfred 
Joseph Hitchcock, 1899-1980) tədricən kinematoqrafa yaxınlaşır.  
1920-ci ildə elanla Famous Players - Lasky (gələcək Paramount studiyası) kimi Amerika 
şirkətinin London flialında lal filmlərə  titrlər yazan Alfred Hiçkok dörd il sonra ingilis 
kinosunun banilərindən biri Maykl Balkonun (Michael Balcon) təsis etdiyi 
"Gainsborough Pictures" studiyasında ssenariçi, quruluşçu rəssam, rejissor assisenti kimi 
çalışmaq-la nəhayət ki, «Həzz bağı» adlı filmini çəkir. Hissiyyat gerçəkliyinə 
əsaslanmaqla cəmiyyət kon-sepsiyasını rədd edən romantizmə qarşı amansızlıqla 
(sinizmlə) çıxan Alfred Hiçkok alman ekspressionistlərinin filmlərindən vəcdə gələrək 
tamaşaçını şoka salan, altmışıncı illərdən triller adı qazanan psixoloji dram janrının 
imkanlarını genişləndirdi.  
Qeyri müəyyənlik, nigarançılıq, hə-yəcan mənasında işlədilən «saspе́ns» ingiliscə 
suspense, latınca suspendere terminin triller janrın-da kinematoqrafa gəlişi  onun adı ilə 
bağlıdır. Triller janrına uyğun mühitin təqdimatında iri plan, xırda montaj, gözlənilən 
hadisədə zamanın sıxılması-uzadılması üsullarından bacarıqla istifadə edən rejissor 
musiqi-səs imkanlarından da bəhrələnirdi. Əsasən qorxu və sapsens üzərində qurulan 
dramaturji model gözlənilməz şəraitin tələsinə düşənlərin psixoloji vəziyyətinə amansız 
müşahidə-ni önə çəkir. Tamaşaçını havadarlığa təhrik edən şok vəziyyətinə salan 
«Şantaj» (Blackmail.1929) filmi öncə lal çəkilsə də, müvafiq avadanlıq əldə edildikdən 
sonra səhər yeməyində təsadüfən adam bıçaqlayan qadının «bıçaq, bıçaq» kəlmələrinin 
əlavəsilə  səsli kinonun ifadə vasitələrindən yararlandı. Obrazlılığı önə çəkən fantaziyanı 
arxa plana atan səsli kinonun həmən teatrallığı diktə etdiyini dilə gətirən rejissor hərəkətli 
kameranın belə bu formanın dəyişə bilmədiyini təsdiqləyir. 
 Qorxulu nağıllar müəllifi yazıçı xanım Dafnı Dyu  Moryenin «Taverna «Yamayka»» 
filmi-nin uğursuzluğundan sonra 1939-cu ildə Amerikaya köçmüş Alfred Hiçkokun  
«Titanik» filmini çəkmək niyyəti baş tutmur. Və o, Dafnı Dyu  Moryenin hələ 1938-ci 
ildə çap olunmuş «Rebek-ka» romanı əsasında  (ssenari müəllifləri Robert Şervud, Coan 
Haririson, Maykl Xoqan, 1940) eyniadlı film  ilkin ədəbi mənbənin detektiv, melodrama 
janr qarışığının psixoloji trillerə çevrilmə-sində mühüm mərhələ oldu. 1944-cü ildə Mak 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
347 
Donaldın «Kor pəncərələr» romanının motivlərinin oğurlanması barədə Dafnı Dyu  
Moryeni məhkəməyə verməsi dəfələrlə ekranlaşdırılan bu əsərin əslində kollektiv əməyin 
məhsulu olduğunu təsdiqləyir. Alfred Hiçkokun quruluşunda Maksimil-lian de Uinter-
Maks (Lourens Olivyeve) və Dafnanın (Coan Fonteyn) əsas dramaturji yükü çək-dikləri 
«Rebekka» filminin «Oskar» mükafatına layiq görülməsi beynəlxalq bestsellerin kino 
sənə-tinin klassiki üçün yalnız əbədi təməl olduğunu təsdiqlədi. Alfred Hiçkokun 
yumorun yoxluğunu qüsur saydığı «Rebekka» romanını arxaik qadın ədəbiyyatı 
nümunəsi sayması təvazökarlıq kimi qəbul olundu.  
İlk epizoddan romanın müəllif təhkiyyəsini qoruyan diktor mətni hadisələrin cərəyan 
edəcə-yi qəsrin təsviri üzərində mövzu xatirəyə keçid etməklə və qəhrəmanın «Biz bir 
daha Manderliyə qayıtmayacağıq» kəlmələri  xətti dramaturji strukturu önə çəkir. 
Uçurumun kənarındakı Maksim de Vindorun intihar etmək istədiyini zənn edən gənc 
qadının qışqırtısı ilkin gözönü hadisəni səciyyələndirir. Romandakı: «tosqun gödək 
bədənli, hündür kablok üzərində yırğalanan, qolları uzun geniş köynəkli, məktəbli dizi 
kimi çılpaq alnını açıq qoyan kiçicik şlyapalı, bir əlində pas-port, vizit və bridc kartı 
gəzdirdiyi çanta, digərində insanların göstərmək istədiklərindən çox gör-mək üçün 
gəzdirdiyi lornet» (Дафна Дю Море. Избр. произв.  М.,2003.  с.7) mətninin ekran 
ifadəli meş-şan xanım  Van Hofferin qulluqçusu olan, anasız böyüyüb, «Əgər insan hər 
hansı mükəmməlliyə rast gəlirsə, onu əldən buraxmamalıdır» prinsipi ilə eyni ağacı 
dəfələrlə çəkən rəssam atasını ötən yay itirmiş gənc qadının güldanı aşırmaqla restoran 
səriştəsizliyini göstərməsi personaj fərqliliyini üzə çıxarır.  
«Keçən il birisi burada batıb» informasiyası ilə meydana çıxan, riyazi həllini tapmış 
replikalar Rebekkanın ölümü ilə  audiovizual fabulanı açmaqla hadisəlilik prinsipini irəli 
aparır. Dialoqlarda əksini tapan sosial fərq zəminində ərə getmək təklifini qəbul edib 
etməmək seçimi qarşısında qalan Dafnanın qərarından sonra xanım Van Hofferin həmən 
dəyişməsi personaj baş-qalaşmasını üzə çıxarır. Beləliklə arvadının ölümündən sonra dul 
qalmış Menderli qəsrinin varlı sahibi  Maksın gözlənilmədən, hay-küysüz kasıb, sadə bir 
qızla evlənərək onu öz malikanəsinə gə-tirməsi yeni təklif olunan vəziyyət yaradır. 
Dünyasını dəyişmiş gözəl Rebekkanın qoyduğu qay-dalar əsasında yaşayan Menderli 
qəsrinin missis Denvers başda olmaqla xidmətçilərinin-sakinləri-ni idarə etməkdə gücsüz 
olan gənc qızın sevgisinə güvənərək müqavimət göstərməklə həqiqət anı-nın bərpasında 
birbaşa iştirak etməsi ideyanın açılışına xidmət edir. Ədəbi mənbədəki: « Miss Denversin 
pəncərəni və onun taxtasını qapayan qara qolçaqlı əli göründü (s.134)  kimi ilkin təqdi-
matda bu personajın mahiyyəti önə çəkilir. 
Donuq sifətli Denverslə ilk görüşündə təlaşdan Dafnanın əlcəklərini yerə salması ilkin 
məğ-lubiyyətə işarə vursa da, Rebekkanın otağının qapısı ağzında uzanıb qalmış Casper 
adlı itin belə sədaqəti ziddiyyətin təbii axarını nizamlayır. Xırda fiquru möhtəşəm 
interyerdə itib batan Berni-nin sındırdığı vazanı gizlətmək təhrikilə maskarada 
Rebekkanın donunu geyərək ərinin qəzəbinə səbəb olması tədricən onu daha qətiyyətli 
olmağa sövq edir. Rebekka mifinin dağılmasına aparan yolda Maksın həqiqəti 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
348 
aşkarlaması yüksək mizan həllini tapır. Otağın müxtəlif künclərində daya-nan Maksla 
Berni deyil haqqında söhbət gedən hadisənin məkanına, Rebekkanın son dəfə otur-duğu 
divana yönəlməsi informasiya gerçəkliyini artırır. Maksimin müfəssəl reportaj mətni 
altında kameranın o məqamda  Rebekkanın divandan qalxıb gəzdiyi boş otaqda cövlan 
etməsi, reallıqda olmayan insanın ruhunun təzahürünə çevrilməklə psixologizmi artırır.  
Beləliklə görünən boş otaq görünməz, haqqında söhbət gedən görünməz isə görünənə 
çevrilməklə audiovizuallığın yeni im-kanlarını bəyan edir. Əlbəttə ki, geniş oxucu 
auditoriyasını qıcıqlandırmamaq üçün romanın struk-turunu qoruyan Hiçkok zahirən 
dəyişməyən əsərin audiovizual təqdimatı müdaxiləsiz qalmadı. Belə ki, romanın finalında 
başqasından hamilə olduğunu bildirən Rebekka Maks tərəfindən öldü-rülsə də, hər hansı 
bir qətl qanunu cəzalandırılmalı olduğundan filmin sonu dəyişdi. Və qəzəblə-nən Maksın 
itələdiyi Rebekkanın öz əcəli ilə, təsadüfən yıxılıb ölməsi müsbət qəhrəman imicinin də 
qorunmasına imkan yaratdı. Yüngül, etinasız manerada hadisələri izləyən rejissorun 
yozumun-da da, söhbəti gedən, izləri görünən və yalnız mövzu xatirədə peyda olan 
Rebekkanın ruhu bütün filmə hakim olmaqla dramatizmi artırır. Həqiqətin zərgər 
dəqiqliyi ilə araşdırıldığı finalda şərin havadarına çevrilən missis Denversin özü ilə birgə 
yandırıb məhv etdiyi Menderli qəsrinin alov-lanmasını seyr edən baş qəhrəmanların işıqlı 
gələcək yolunda qətiyyətləri xeyirin həyata davamlılı-ğını təsdiqləyən amilə çevrilir. 
Obyektiv kamera metodu ilə hadisələri tamaşaçı gözü ilə görən au-diovizual nəql boyu 
birbaşa görünməsə də, detallarla, əşyalarla təqdim olunmaqla ekran əsərinin dramaturji 
yükünü  saspens üzərində qurmaqla trillerin janr tələbini yerinə yetirir. 
 Alfred Hiçkokun şah əsəri sayılan  Amerika Kino İnstitutunun sorğusuna əsasən 20 əsrin 
yüz triller siyahısına başçılıq etməklə özündən sonrakıları təsir dairəsinə salan öz 
sahibkarının müştərilərindən pul oğurlayan katibənin filmin qırxıncı dəqiqəsində 
gözlənilməz, dəhşətləndirici «duşdakı ölüm» səhnəsi ilə ikiləşən psixikalı manyakı önə 
çəkən «Psixo» (Psycho) (1960) filmi re-jissoru qorxu filmlərinin, triller janrının ustadına 
çevirdi. Qəhrəmanın baxış bucağına söykənməklə subyektiv kamera metodu ilə çəkilən 
filmdəki xırdalanmış, doğranmış sürətli təsvir effekti yara-dan montaj prinsipi ötən əsrin 
90-cı illərindən  klip estetikasında geniş istifadə olundu. Materialın sərtliyinə görə iri 
studiyaların imtina etdiyi, televiziya texnikası və az büdcə ilə sənətkarın öz he-sabına 
çəkdiyi, «Psixo» filmində istifadə olunan qan rənginin qeyri təbiiliyini gizlətmək naminə 
ağ-qara təsvirə qayıdan rejissor maliyyə azadlığı qazanaraq sonrakı filmlərini prodüsser 
kimi o, öz vəsaiti ilə çəkə bildi. 
1963-cü ildə Robert Şervud və Coan Haririsonun ssenariləri əsasında Dafnı Dyu  
Moryenin «Quşlar» (The Birds) əsərinin adını qorumaqla motivini dəyişən Hiçkokun adı 
yenidən gündəmə gəldi. Musiqidən imtina edən rejissorun bəstəkar Bernardom 
Xerrmannın qarıltılarla sintez etdiyi səs altında  vizual effektləri önə çəkərək təbiətə 
etinasız insanlara qəzəblənən qanadlıların  üsyanı, ekologiya kimi qlobal problemin 
yüksək bədii həllini verən ustadın sonucu sənət hadisəsi oldu. Filmlərində «kameo» 
yaradan - təsadüfi personaj kimi görünən Hiçkok yaradıcılığının son mərhə-ləsində öz 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
349 
ətrafında sirli mistik mühit yaratmağa çalışsa da sonrakı ekran əsərlərində təkrarçılıq  
«Psixo»nəinki kino tənqidinin hətta onun özünün də, nəzərindən qaçmadı. Əlli beş tam 
metrajlı filminin hamısı uğurlu olmasa da, yaradıcılığının son mərhələsində özünü 
təkrarlasa da Alfred Hiçkok kino sənətinin miqyasını genişləndirdi. 
«Yeni dalğa»nın liderlərindən olan Fransua Tryuffonun tənqidçi-jurnalist bacarığı 
sayəsində 1966-cı ildə işıq üzü görən  iki sənətkarın əlli saatlıq sənət  mübadiləsinə həsr 
olunan «Hiçkoksa-yağı kinematoqraf» kitabında «saspens ustası»nın ekran sənətinə 
gətirdiyi yeni ifadə vasitələri nə-zərdən keçirilir. «Hiçkok yaradıcılığının ingilis lal kino 
dövründən tutmuş Hollivuddakı rəngli filmlərinə qədər təkamülünü diqqətlə izləyərkən, 
hər bir rejissorun özünə ünvanladığı: «təsvirdə özünü necə ifadə etməli?» vacib sualına 
cavab tapmaq mümkündür» (Франсуа Трюффо. Фильмы моей жизни. М., 1987. с. 69)  
qənaətində olmaqla Fransua Tryuffo həmsöhbətinin incikliyini, hissiy-yatlılığını, 
emosionallığını tamaşaçıya çatdırmaq bacarığına heyran olduğunu gizlətmir. «Qorxu 
hissini başqalarından daha yaxşı lentə həkk etməyi bacaran bu adam özü qorxaq idi və 
mənə belə gəlir ki, onun filmlərinin uğuru da xasiyyətindəki bu əlamətlə bağlıdır. 
Mənsəbə çatmaq yolunda özünü adi səhvlə, şıltaqlıqla  bütün filmə ziyan vura biləcək 
aktyorlardan, prodüsserlərdən, texniki işçilərdən qorumaq zorunda idi. Bəlkə də işinə 
bütün ulduzların həsəd apardığı, öz filmlərinin prodüsserinə çevrilən texniki tərəfləri belə 
mütəxəssislərdən gözəl bilən rejissora bu müdafiə üsulu ən yaxşı çıxış yolu idi» (s70) 
yazan Fransua Tryuffo həmkarının qorxu hesabına gərginlikdə saxla-dığı tamaşaçıya təsir 
imkanlarını yüksək qiymətləndirirdi. «Əvvəla, gərginlik dramaturji məqamla-rın 
məhsuldar təqdimatı ilə yanaşı filmin nəqli materialının dramatizmidir» (s.71) deyən 
Fransua Tryuffo məhz gərgin səhnələrin məxsusi anlar kimi yaddaşda qaldığını önə çəkir.  
Hiçkokun əvəzsiz səciyyəli filmlərini təhlil edərkən anlayırsa ki, o həmişə bütün 
məqamları məxsusi olan, özü demiş yırtığı, ləkəsi olmayan filmlər yaratmağa 
çalışmışdır» qənaəti ilə Fransua Tryuffo tamaşaçı diqqətinin məhz bu yolla əldə 
saxlanıldığını vurğulayır. «Beləliklə  təcrübədə Alfred Hiçkok yeganə rejissordur ki, 
birbaşa (yəni izahedici dialoqa ehtiyac olmadan) şübhə, qısqanclıq, istək, həsəd kimi 
hissləri verə bilir» (74) yazan müəllif insanlar arasındakı ən zərif mə-qamları göstərə 
bilən Alfred Hiçkokun sadə və aydınlığı ilə bütün tamaşaçı zümrələri üçün anla-şıqlı 
olduğunu önə çəkir. 1967-ci ildə filminə görə deyil, «İrvin Talberq adına memorial - fəxri 
Oskar alan Hiçkokun başını təsvir edən «Saspens ustası» adlı üçmərtəbəli ev boyda büst 
2003-cü ilin sentyabrında Londonun şimalındakı Qeynsboro studiyasında açıldı. 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
350 
Albert Eynşteyn 
 
Din və Elmə dair 
 
İnsan irqinin etdiyi və düşündüyü hər şey, əksikliyini dərindən hiss etdiyi ehtiyaclarının 
ödənməsi və ağrılarını yüngülləşdirmə istəyi ilə bağlıdır. Hissi hərəkətlənmələri və 
bunların inkişafını başa düşmək istəyiriksə, bunları həmişə bilməliyik. Hiss etmək və çox 
istəmək – hər nə qədər istəmək qavramı özünü bizlərə daha görkəmli şəkildə təqdim etsə 
də, insanın bütün cəhdlərinin və yaradılışının arxasındakı idarə edici gücdür. 
İnsanları dini düşüncələrə və inanclara yönləndirən duyğular və düşüncələr ən geniş izahi 
ilə nələrdir? Bir az düşünmək bizlərə dini düşüncənin ortaya çıxmasına nəyin səbəb 
olduğunu göstərmək üçün bəs edəcəkdir. 
Primitiv insanlar üçün dini düşüncələri ortaya çıxaran məsələlər onun ən böyük qorxuları 
idi: aclıq qorxusu, vəhşi heyvanlar, xəstəlik və ölüm kimi qorxular. Belə bir mövcudluq 
dövründə təsadüflər arasındakı əlaqələri anlamaq olduqca zəif bir səviyyədə inkişaf etmiş 
ola biləcəyindən, insan zehni az – çox özünə bənzəyən və istəklərinin və hərəkətlərinin 
təməli bu qorxu verən hadisələr olan xəyali varlıqlar yaratdı. Beləliklə, insan bu 
varlıqların ozünə qarşı lütf etməsi üçün nəsildən – nəslə keçən ənənələrlə onlara qurban 
vermək kimi hərəkətlər edir, onları sakitləşdirməyə çalışır və ya fanilərə qarşı xoş niyyət 
bəsləməsi üçün çalışırdı. 
Bu dediklərim qorxu dinini izah edir. Bu, xüsusi ruhanilər sinfi tərəfindən meydana 
gətirilməmiş olsa da, onların ortaya çıxması ilə birlikdə inkişafı əhəmiyyətli dərəcədə 
dayandırılmış bir inanc formasıdır. Haqqında danışılan ruhanilər sinfi özünü insanlar ilə 
insanların qorxduğu varlıqlar arasında bir vasitəçi kimi təqdim etməkdə və bu təməl 
üzərinə qurulmuş bir hegomoniya yaratmaqdadır. Çox vaxt bir lider və ya idarəçi ya da 
digər bəzi amillərdən qaynaqlanan müəyyən bir mövqesi olan adam ruhani funksiyalarını 
ictimai nüfuzu ilə birləşdirərək dünyəvi nüfuzunu daha çox möhkəmlətməkdə idi, ya da 
siyasi idarəçilər və ruhanilər sinfi öz maraq dairələrinə görə ortaq hədəf meydana 
gətirirdilər. 
İctimai hərəkətləndirici amillər də dinin yayılmasında digər bir qaynaq olmalıdır. Analar, 
atalar və daha böyük cəmiyyətlərin liderləri fanidirlər və səhv etmələri mümkündür. 
Rəhbərlik, sevgi və dəstək istəyi insanları ictimai və etik bir tanrı anlayışı meydana 
gətirməyə məcbur edir. Bu; qoruyan, qiymətləndirən, mükafatlandıran və cəzalandıran, 
həmçinin inanan insanın dünya görüşünün sərhədlərinə görə insan irqini sevən və 
həyatını bağışlayan, hətta həyat üçün bunları edən, iztirablı və sonu gəlməyən həsrətə son 
qoyan, ölülərin ruhlarını qoruyan bir tanrıdır. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
351 
Əhdi – Ətiq, qorxu dinindən əxlaq dininə olan inkişafı insanı heyran edən bir formada 
təsvir etməkdədir və bu Əhdi-Cədiddə davam etmişdir. Bütün müasirləşmiş xalqların 
dinləri, xüsusi ilə də şərq xalqlarının dinləri, təməldə əxlaq dinidir. Qorxu dinindən əxlaq 
dininə olan inkişaf xalqların həyatlarında böyük bir addımdır. Amma, bəhs etdiyimiz 
primitiv dinlər qorxu üzərinə qurulub və tamamilə əxlaq üzərinə qurulan, müasirləşmiş 
xalqların dinləri diqqətli olmağımızı zəruri edən bir hökmdür. Həqiqət budur ki, bütün 
dinlər bunların hər ikisinin qarışığının versiyalarıdır, ancaq bir fərqlə: ictimai həyatın 
daha yüksək səviyyələrində əxlaq dini daha üstündür. 
Bütün din törəmələri üçün ortaq olan məqam tanrı anlayışının insan formasında bir 
xarakter olmasıdır. Ümumiyyətlə, yalnız qeyri-adi qabiliyyətlərə sahib olan fərdlər və 
zehni qeyri – adi bir aydınlıq səviyyəsində olan cəmiyyətlər bu anlayış səviyyəsinin daha 
yüksəkdə çıxış etməkdədirlər. Ancaq bir də dini təcrübələrin üçüncü bir mərhələsi var ki, 
bu, dini törəmələrin hamısına aid olmamaqdadır və nadir olaraq saf qala bilmiş 
formadadır: mən buna ―kosmik dini duyğu‖ deyirəm. Bu, o duyğunu hiss etməyən 
birisinə izah olunması çətin bir hissdir, səbəbi isə xüsusi ilə məzmununda insan 
formasında bir tanrı anlayışının olmamasıdır. 
Bu hissə sahib olan insan, insanın istək və meyllərinin faydasızlığının yanında özünü həm 
təbiətdə, həm də düşüncə dünyasında göstərən ucalığı və ―mükəmməl nizamı‖ hiss edir. 
Fərdi mövcudluq onda bir növ həbsxana təsiri meydana gətirir və kainatı ―tək və mənalı 
bir bütünün hissəsi‖ olaraq hiss etmək istəyir. Kosmik dini hissin ilk mərhələləri inkişafın 
erkən bir mərhələsində ortaya çıxır. Məsələn, Davudun Məzmurlarının bir çoxunda və 
bəzi peyğəmbərlərdə olduğu kimi. Buddizm, xüsusi ilə Şopenhaurerin möcüzə 
yazılarından öyrəndiyimiz kimi, bunun çox daha güclü bir ünsurunu daşımaqdadır. 
Bütün zamanların din sahəsindəki dahiləri bu cür bir dini hisslə fərqlənmişlər ki, bu hiss 
nə ehkam, nə də insan şəklində bir tanrı tanımamaqdadır. Buna görə də bu hissin 
təməlləri üzərinə qurulmuş bir kilsə ola bilməz. Bu cür çox yüksək səviyyədə dini 
duyğuyla dolu insanlar bizə hər çağın mirası olublar və meydana gələn bir çox hadisədə 
öz müasirləri tərəfindən  ―ateist‖ bəzən də ―müqəddəs‖ olaraq damğalanmışlar. Bu 
tərəfdən baxıldığında Demokrit Müqəddəs Fransis və Spinoza bir – birlərinə olduqca 
bənzəməkdədirlər. 
Yaxşı, heç bir müəyyən Tanrı düşüncəsinə və ya teologiyaya mənsub olmadığı halda 
kosmik dini duyğu insandan insana necə ötürülə bilir? Məncə, bu hissi oyandıran və 
qəbul edici olan kəslərdə canlı qalmasını təmin edən ünsürlər arasında ən əhəmiyyətlisi 
sənət və elmin funksiyalarıdır. Beləliklə, elm və din arasındakı əlaqə qavramına, başa 
düşüləndən çox fərqli bir formada gəlmiş olduq. Birisi, mövzuya tarixi aspektdən 
yanaşdığı zaman elm və dinə uzlaşmaz müxaliflər olaraq baxma meylinə girməkdə və 
bunu nəzərə çarpacaq bir səbəblə etməkdədir. Səbəb – nəticə prinsipinin universal 
əməliyyatları mövzusunda tamamilə inanmış bir şəxs, üçün hadisələrin meydana gəlmə 
prosesinə müdaxilə edən varlığın mövcud olması fikri ağlası\mazdır. Əlbəttə, əgər o, 
səbəb – nəticə əlaqələrinə ciddi şəkildə inanırsa. Belə bir insanın qorxu dini ilə əlaqəsi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
352 
olmayacağı kimi, ictimai və əxlaq dini də onun üçün eyni dərəcədə səthi qalmaqdadır. 
Mükafatlandıran və cəzalandıran bir tanrı onun üçün məntiqli deyil, çünki bir insanın 
hərəkətlərini tənzimləyən onun daxili və xarici ehtiyaclarıdır. Buna görə də, insan 
tanrının gözündə yaşadıqlarına görə cansız bir varlıqdan daha məsul ola bilməz. 
Beləliklə, elm etikanın dəyərini düşürməklə ittiham olunur; amma bu haqsız bir 
ittihamdır. Bir insanın etik əlaqələri mütləq bir formada simpatiya, təhsil və ictimai 
əlaqələri üzərinə qurulmalıdır. Bunun üçün heç bir dini təmələ ehtiyac yoxdur. İnsan 
ölümdən sonra cəzalandırılma və ya mükafatlandırılma qorxusu ilə məhdudlaşdırılarsa, 
həqiqətən yoxsul bir yolda ilərləyər. 
Bu səbəbdən, kilsələrin niyə həmişə elmlə mübarizə apardığını və elmin arxasından 
gedənlərə təzyiq göstərdiyini başa düşmək sadədir. Digər tərəfdən, kosmik dini duyğunun 
elmi araşdırmalar üçün ən güclü və ən nəcib hiss olduğu fikrindəyəm. Yalnız ―çox böyük 
səyləri‖ və hər şeydən əvvəl nəzəri elmdə olmadığı halda qabaqcıl səylərin həyata 
keçirilə bilməyəcəyi ―özünü həsr etmə halını‖ hiss edənlər belə bir iş ilə belə bəhs 
etdiyimiz duyğunu əldə edə bilərlər, çünki bu hal içində həyatın reallıqlarından 
uzaqlaşmaq bu nəticəni verəcəkdir. 
Keplerin və Nyutonun kosmos mexanikasının prinsiplərini öyrənmək üçün illər boyu tək 
işləmələri üçün kainatın rasionallığı üzərinə nə qədər dərin bir inanca sahib olmaları, 
öyrənməyə qarşı nə böyük bir sevgi duymaları lazım idi və dünyada bu ruh halı nə qədər 
zəif bir əksini tapmışdır! 
Elmi tədqiqatlar haqqındakı düşüncələrini onun nəticələrinə görə mühakimə edənlər 
üçün, ətrafları skeptik yanaşan bir dünya ilə əhatə olunmuş, bütün ölkə və ərazilərə 
yayılmış ardıcıllarına yol göstərməyə müvəffəq olmuş insanların mənəvi dünyası 
haqqında tamamilə səhv fikir formalaşdırmaq çətin deyil. Yalnız öz həyatını anoloji 
məqsədlərə həsr etmiş insanlar, bu cür insanları ruhlandıran və onlara, bütün 
müvəffəqiyyətsizliklərə baxmayaraq, qarşılarına qoyduqları məqsədlərə sadiq olmağa 
güc verənin nə olduğunu başa düşə bilərlər. Bu cür insanlar öz güclərini kosmik dini 
hisslərindən alırlar. Bizim müasirlərimizdən biri demişdir ki: ―içində yaşadığımız bu 
materialist çağda həqiqi böyük dindarlar elmlə məşğul olanlardır‖. 
 
 
New York Times, 9 Noyabr 1930 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
353 
Vladimir Nabokov 
 
Rus yazıçıları, senzorlar və oxucular 
 
Məşhur yazıçı Vladimir Nabokovun ―Rus ədəbiyyatı haqqında mühazirələr‖i. 
  
Rus və türk dilləri əsasında tərcümə etdi: Qismət.  
   
―Rus ədəbiyyatı‖ – bu anlayış rus olmayanların beynində, ümumən, XIX əsrin ortasıyla 
XX əsrin ilk on ili arasında, Rusiyanın beş-altı böyük nəsr ustası yetişdirdiyi 
düşüncəsiylə məhdudlaşır. Rus oxucularının beynində isə bu anlayış daha geniş mənalara 
sahibdir, çünki romançılardan başqa tərcüməsi mümkün olmayan şairlər də bura aiddir; 
lakin onların da zehni parlaq XIX əsrə fokuslanıb. Başqa cür desək, ―Rus ədəbiyyatı‖ 
dünənin-srağagünün hadisəsidir. Eyni zamanda, məhdud hadisədir; əcnəbilərin zehni onu 
bitkin, nəticələnmiş bir şey kimi dərk etməyə meyllidir. Bu, bir az da sovet iqtidarı 
altında keçən son 40 ildə istehsal edilmiş regional xarakterli ədəbiyyata görədir. 
Bir ara hesabladığıma görə, keçən əsrin başından bu yana rus nəsr-şeir nümunələri 
arasında ən yaxşı qəbul edilənlər, təxminən 23 min kitab səhifəsidir. Fransız ədəbiyyatını 
da, ingilis ədəbiyyatını da bu qədərcik mətn içində ümumiləşdirmək qeyri-mümkündür. 
Bu ədəbiyyatlar neçə əsrə yayılıblar, şedevrlərinin sayı adamın gözünü qorxudur. Orta 
əsrlərdəki şah əsərləri kənara qoysaq, deyə bilərik ki, rus nəsrinin könül oxşayan 
gözəlliyi, yuvarlaq bir əsrin amforasının sıxlığındadır, həmçinin, o vaxtdan bu yana 
yığılanlar balaca bir krem qabına yerləşər. Bircə əsr – XIX əsr özünə aid heç bir ədəbi 
ənənəsi olmayan bir ölkə üçün, sənət dəyəri bir yana, həcm baxımından da İngiltərənin, 
Fransanın bütün şanlı əsərləri ilə bərabər dayanan, böyük təsir gücünə malik bir 
ədəbiyyat yaratmasına bəs eləyib – adları çəkilən ölkələr şedevr yaratmağa daha tez 
başlasalar da. XIX əsrdə Rusiyanın mənəvi böyüməsi ədəbiyyatdan başqa sahələrdə də 
ağlasığmaz bir sürətlə baş verməsəydi, qədim qərb ölkələrinin mədəni səviyyəsiylə 
ayaqlaşmasaydı, bu qədər gənc bir mədəniyyətdə bu cür möcüzəvi şəkildə estetik 
dəyərlər axını meydana gələ bilməzdi. Fərqindəyəm ki, Rusiyanın bu keçmiş 
mədəniyyətinin tanınması, əcnəbilər üçün rus tarixi anlayışının ayrılmaz hissəsi deyil. 
İnqilabdan əvvəlki Rusiyada liberal düşüncənin təkamülü məsələsi, bu əsrin 20-30-cu 
illərində kommunist propaqandanın hiyləgərliyi nəticəsində, xaricdə tamamilə qaralanıb, 
təhrif edilib. Rusiyanı mədəniləşdirmə şərəfinə onlar sahib olmaq istəyirdilər. Lakin 
Puşkinin, Qoqolun dövründə rus xalqının böyük əksəriyyətinin kəhrəba rəngli parlaq 
pəncərələrdən çöldə, qarın-çovğunun yorğanı altında tək başına buraxıldıqları doğrudur; 
bu da bəxtsizliyi ilə, aşağı təbəqədən olan insanların çəkdiyi əzab-əziyyətlə məşhurlaşmış 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
354 
bir ölkənin, oturuşmuş Avropa mədəniyyətinə çox sürətlə girməsinin nəticəsidir – bu 
başqa söhbətin mövzusudur. 
 Bəlkə də belə deyil. Əgər şansım varsa, yaxın dönəm rus ədəbiyyatının tarixini 
ümumiləşdirmək cəhdlərimdə, daha dəqiq desəm, sənətçilərin ruhunu ələ keçirməyə 
çalışan qüvvələri təyinetmə prosesində, əzəli və əbədi dəyərlərlə qarmaqarışıq dünya 
arasındakı yarılma ucbatından, həqiqi sənətin həmişə insanda oyandırdığı o dərin acımaq 
hissinə nüfuz edə biləcəm – yeni, aktual bir bələdçi-kitab olmasa, ədəbiyyata bir lyuks, 
ya da oyuncaq gözüylə baxan bu dünyanı suçlamaq nəyə lazım. 
 Sənətçinin təsəllisi, azad bir ölkədə heç kimin onu bələdçi kitablar yazmağa məcbur 
etməməyidir. İndi, sırf bu rakursdan baxanda, XIX əsr Rusiyası qəribə şəkildə azad bir 
ölkəydi : düzdür kitablar və yazıçılar yasaqlanır, sürgün edilirdi; senzorlar fırıldaqçı və 
axmaq tiplər idi, uzun bakenbardlı çarlar guruldayırdı, amma sovetlərin o möhtəşəm 
kəşfi, yəni əli qələm tutan hamının dövlət nəyi məsləhət bilirdisə onu yazması – bax, bu 
metod Rusiyada XIX əsrdə yox idi, şübhəsiz ki, bir çox köhnəpərəst dövlət adamı belə 
bir metodu kəşf etməyi çox istəyərdi. Sağlam düşüncəli bir determinist belə bir müqayisə 
apara bilər: demokratik ölkələrdə oxucular deyilən kəsimin istəklərini qarşılamaq üçün 
dərgilər müəlliflərinə maddi təzyiqlər göstərir, polis dövlətlərində isə münasib siyasi 
mesajlar versinlər deyə yazıçılara daha dolayı yolla təzyiqlər edilir. Bu iki təzyiq arasında 
sadəcə səviyyə fərqi olduğunu iddia etmək olar, lakin belə deyil, çünki azad ölkələrdə bir 
çox davamlı nəşr və bir çox fəlsəfə var, amma diktaturada, sadəcə hökumət var. Bu, 
xüsusiyyət fərqidir. Deyək ki, bir amerikan yazıçısı oturuşmuş qəliblərdən kənar bir kitab 
yazmaq qərarına gəlsin. 
Kitab xoşbəxt bir ateistdən, öz əli öz başı olan bir Bostonludan bəhs etsin; bu adam özü 
kimi ateist olan gözəl bir zənci qızla evlənsin, şirin, balaca-balaca aqnostik uşaqları 
olsun; 106 yaşına qədər məsud, gözəl və xoşbəxt həyat sürən bu adam, bəxtiyarlıq içində 
yuxuda ölsün. Cənab Nabokov, sizin böyük istedadınıza bələd olsaq da, heç bir amerikan 
naşirinin belə bir kitabı çap etməyəcəyini, çünki heç bir kitab satıcısının bu kitabı əlinə 
almaq istəməyəcəyini hiss edirik.(belə vəziyyətlərdə düşünmərik, həmişə hiss edərik.) 
Naşirin fikri belədir, hamının haqqı var ki, öz fikri olsun. Etibarsız, eksperimentləri sevən 
bir şirkət xoşbəxt ateistimin hekayəsini çap edəndən sonra, heç kim məni Alyaskanın 
vəhşi torpaqlarına sürgün etməz, üstəlik, hökumət Amerikada yazıçıları heç vaxt sərbəst 
təşəbbüs və ya səhər duasının gözəlliyi haqqında möhtəşəm romanlara yazmağa məcbur 
etməz. Sovet iqtidarından əvvəl Rusiyada məhdudiyyətlə vardı, lakin heç kim sənətçilərə 
əmr verməzdi. Onlar – XIX əsrin yazıçıları, bəstəkarları və rəssamları – basqı, təzyiq və 
köləlik diyarında yaşadıqlarını çox yaxşı bilirdilər, amma dəyəri yalnız indi bilinən 
müdhiş bir avantajları var idi; modern Rusiyadakı nəvələrindən fərqli olaraq, basqının və 
köləliyin olmadığını deməyə məcbur deyildilər. 
Sənətçinin ruhunu ələ keçirmək üçün eyni vaxtda əlləşən iki qüvvədən, onun əsərləri 
haqqında hökm verən iki hakimdən birincisi, hökumət idi. Ötən əsrdə hökumət, fərqli və 
orjinal düşüncə örnəklərinin, qulağı cırmaqlayan xaric not və inqilab yolundakı ilk 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
355 
addımlar olduğunun fərqindəydi. Dövlətin ehtiyatlı yanaşması, ən açıq şəkildə 30-40-cı 
illərdə Çar Birinci Nikolay tərəfindən ifadə edilmişdi. Çarın soyuq təbiəti, özündən sonra 
gələn hökmdarların cahilliyindən daha çox hiss edilirdi; ədəbiyyata olan marağı ürəkdən 
olsaydı, adama çox təsirli gələ bilərdi. Böyük fədakarlıqla o dövrün rus yazıçıları üçün 
hər şey olmağa çalışdı – ata, baba, dayə, həbsxana müdiri və tənqidçi ; eyni vaxtda 
bunların hamısı birdən. Hökmdarlıq keyfiyyətləri nə olur-olsun, rus ilham pərisiylə 
münasibətlərdə, qaba, yumşaq desək, təlxəyin biriydi. Onun yaratdığı senzura sistemi 
1860-cı illərə qədər davam elədi, 60-cı illərdəki böyük reformalarla yumşaldı, əsrin son 
illərində yenə qatılaşdı, bizim əsrin ilk on ilində qısamüddətli səngidi, inqilab sonrası 
sovet iqtidarında ağlasığmaz və qarşısıalınmaz dərəcədə geri qayıtdı. 
 Ötən əsrin ilk yarısında, işgüzar məmurlar, Bayronu italyan inqilabçısı hesab edən polis 
şefləri, özündənrazı senzorlar, maaşını hökumətdən alan qəzetçilər, səssiz, amma küsəyən 
və ehtiyatlı kilsə; monarxiyanın, fanatik və yaltaq idarəetmənin bu birləşməsi, yazıçıları 
çox əngəlləyirdi, amma bunlar həm də yazıçılara imkan verirdi ki, onlar hökuməti min 
yolla iynələsinlər, barmaqlarına dolasınlar. Axmaqca idarə olunan hökumət onlarla 
bacarmırdı. Bir idiot təhlükəli bir müştəri ola bilər, amma mexanizmin bu qədər kövrək 
olması, təhlükəni birinci klas idmana çevirir; bütün qüsurlarına baxmayaraq, qəbul etmək 
lazımdır ki, Rusiyadakı köhnə idarəetmənin üstün tərəfi vardı : ağılsızlıq. Bir açıq-
saçıqlıq görən kimi o saat üstünə cuman senzorlar, siyasi eyhamları çözməkdə aciz idilər. 
Çar Birinci Nikolayın vaxtında rus şairləri doğurdan da diqqətli olmalıydı, Puşkinin 
yaramaz fransızlar Parni və Volterdən təsirlənərək yazdığı şeirlər, senzorlar tərəfindən 
asanca ifşa olunurdu. Fəqət proza çox fəzilətli idi. Rus ədəbiyyatı başqa ədəbiyyatlar 
kimi İntibah ənənəsindən gələn birbaşalığa sahib deyildi; Rus romanı ümumən, 
günümüzə qədər gəlib çatmış romanların ən tərbiyəlisidir. Əlbəttə ki, sovet dönəmindəki 
rus ədəbiyyatı da, aydan arı, sudan durudur. Məsələn, ―Ledi Çatterleyin sevgilisi‖ (Devid 
Lourensin romanı – tərcüməçidən) kimi bir rus romanı təsəvvür edilməzdi. 
  
Yəni ki, hökumət, sənətçiylə mübarizə aparan əsas qüvvəydi. XIX əsr rus yazıçısının 
öhdəsindən gəlmək istəyən ikinci qüvvə isə siyasi, şəhərli, radikal zəmanə 
düşünürlərindən gələn hökumətə müxalif, faydaçı sosialist tənqid idi. Bu adamların 
ümumi mədəni səviyyələri, dürüstlükləri, əməlləri, zehni fəaliyyətləri və insani 
keyfiyyətləri baxımından, maaşını hökumətdən alan fırıldaqçılardan da, qorxu içindəki 
hökmdarın ətrafında toplaşmış dolaşıq fikirli köhnəpərəstlərdən də müqayisəgəlməz 
dərəcə yuxarı idi. Radikal tənqidçilər, xüsusilə xalqın rifahını önəmsəyər və hər şeyə - 
ədəbiyyata, elmə, fəlsəfəyə - məzlumların iqtisadi vəziyyətini düzəltməyin, ölkənin siyasi 
strukturunu dəyişdirməyin vasitələri kimi baxardı. Həqiqətpərəst, qəhrəman radikal 
tənqidçilər, sürgündəki yoxsulluqlarını vecə almazdılar; amma sənətin incəliklərinə də 
fikir verməzdilər. Despotluqla mübarizə aparan bu adamların hamısını – 40-cı illərin 
atəşli Belinskisi, 50-60-cı illərin inadçı Çernişevski və Dobrolyubovu, xoşməramlı, 
amma darıxdırıcı Mixaylovskisi və bir çox başqa dikbaş, dürüst adamı – bir başlıq altında 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
356 
toplamaq olar: köhnə fransız sosialist fikir adamlarına və alman materialistlərinə aid 
edilən, son illərin inqilabi sosializminin və gönüqalın kommunizminin xəbərçisi olan 
siyasi radikalizm. Bunu Qərbi Avropa və Amerikanın oturuşmuş demokratiyasıyla 
tamam eyni şey olan rus liberalizmi ilə qarışdırmaq olmaz. 60-70-ci illərin nəşrlərinə 
baxanda, hakimi-mütləq bir hökmdarın idarə etdiyi bir ölkədə bu adamların bu şeyləri 
necə yazdığına şaşırırsan. Fəqət bütün üstün keyfiyyətlərinə baxmayaraq, bu radikal 
tənqidçilər də hökumət kimi sənətin başına bəlaydılar. Həm hökumət və inqilab, həm də 
çar və radikallar, sənət məsələsində cahil idilər. Radikal tənqidçilər despotizmlə mübarizə 
apararkən, öz despotizmlərini yaratmışdılar. İddiaları, səbəb göstərdikləri, yeritməyə 
çalışdıqları nəzəriyyələr, sistemin sənətə qarşı basmaqəlib yanaşmasıyla eyni idi. 
Yazıçılardan əndrabadi şeylər yerinə, ictimai mesaj verməyi tələb edirdilər; onların baxış 
bucağına görə bir kitab ancaq insanların rifahına xeyir verirsə dəyərli idi. Onların bu 
coşğunluğunda dəhşətli bir problem vardı. Səmimiyyətlə, cəsarətlə azadlıq və 
bərabərliyin tərəfindəydilər, amma sənəti güncəl siyasətin boyunduruğu altına vermək 
istəyib, özləriylə paradoksa düşürdülər. Çarların gözündə yazıçılar dövlətin 
xidmətçisiydisə, radikal tənqidçilərin gözündə də kütlələrin xidmətçisi idi. Nəhayət bizim 
zamanımızda yeni növ bir rejim, kütlə fikriylə dövlət fikrini Hegelçi bir sintez içində 
birləşdirəndə, bu iki düşüncə xəttinin qovuşub güclərini birləşdirməsi qaçılmaz oldu. 
 XIX əsrin 20-30-cu illərində sənətçilərlə tənqidçilər arasında baş verən toqquşmanın ən 
yaxşı örnəklərindən biri Rusiyanın ilk böyük şairi Puşkinin başına gələnlərdi. Başda Çar 
Nikolay olmaqla, hökumət adamları böyük həyasız, özbaşına və bədniyyət şeirlər yazan 
Puşkinə dəlicə əsəbiləşirdilər; onların fikrincə, o, illah yazmalıdırsa, heç olmasa dövlətin 
yaxşı bir qulluqçusu kimi davranıb, basmaqəlib şeylərə difirambalar yazmalıydı. Puşkinin 
misralarındakı orjinallıqda, cismani fantaziyalarındakı cürətkarlıqda və irili-xırdalı bütün 
tiranlarla məzələnmək meylində, təhlükəli bir düşüncə azadlığı sezilirdi. Kilsə onun 
ciddiyətsizliyinə təəssüf edirdi. Polislər, yüksək rütbəli dövlət məmurları, hökumətdən 
maaş alan tənqidçilər onun səthi bir şair olduğunu deyirdilər. Dövrünün ən təhsilli 
adamların biri olan Puşkin, qələmini dövlət idarələrindəki darıxdırıcı sənədləri 
kopyalamağa sərf etmədiyi üçün Qraf Fışqırıq tərəfindən cahil, General Nəsihət 
tərəfindən başıboş kimi damğalanmışdı. Dövlət Puşkinin dühasını boğmaq üçün onu 
sürgünə göndərmiş, yazdıqlarını vəhşicə qayçılamış, onu dayanmadan sıxma-boğmaya 
salmış, ata kimi qulağını dartmış, nəhayət şairi kralpərəst Fransadan gəlmiş bir 
macəraçıyla ölümünə duelə təhrik edən cındırların saçına tumar çəkmişdi. 
 Eyni zamanda, mütləq monarxiyaya baxmayaraq, çox oxunan nəşrlərdə inqilabi 
fikirlərini, ümidlərini dilə gətirməyi bacaran və Puşkinin son illərində əməllicə özünü 
tutmuş təsir gücü böyük olan radikal tənqidçilər, xalqın və ictimai işlərin qulluğunda 
durmaq əvəzinə, dünyadakı hər şey haqqında son dərəcədə avara və xəyalpərəst şeirlər 
yazan, maraq dairəsinin müxtəlifliyi ilə, irili-xırdalı tiranlara atdığı gəlişi gözəl, həddən 
ziyadə gəlişi gözəl atmacalarla onların qiymətini aşağı salan bu adama dəli kimi 
qəzəblənirdilər. Misralarındakı cürəti aristokratik bəzək kimi görürdülər, məsafəli sənətçi 
mövqeyini ictimai günah sayırdılar; yazıçılığı biabırçı, amma siyasi fəaliyyətləri yaxşı 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
357 
olan bu adamların fikrincə, Puşkin dayaz şair idi. 60-70-ci illərdə məşhur tənqidçilər, 
ictimaiyyətin kumirləri, Puşkinə zırrama dedilər; məxsusi təkrar edə-edə dedilər ki, rus 
xalqı üçün bir cüt çəkmənin əhəmiyyəti dünyadakı bütün Puşkinlərdən, Şekspirlərdən 
önəmlidir. Rusiyanın bütün şairləri haqqında ifrat radikallarla ifrat monarxistlərin dediyi 
fikirləri tutuşdursanız, dəhşətli bənzərliyi görəcəksiniz. 
 30-40-cı illərdə Qoqolun başına gələnlər bir az fərqliydi. Əvvəla deyim ki, ―Müfəttiş‖ 
pyesiylə ―Ölü canlar‖ romanı Qoqolun öz fantaziyasının məhsuludur; onun bənzərsiz 
xortdanlarla dolu şəxsi kabuslarıdır. Bu əsərlər Qoqolun zamanındakı Rusiyanın rəsmləri 
deyil və ola bilməz də, çünki hər şey bir tərəfə, Qoqol Rusiyanı yaxşı tanımırdı. Zatən 
―Ölü canlar‖ın davamını yazandakı uğursuzluğun səbəbi, əlində kifayət qədər faktın 
olmamağı və kiçik insanları, məmləkətin əxlaqını düzəltmək istəyən realist bir əsərdə, 
fantaziyadan istifadənin qeyri-mümkünlüyü idi. Fəqət radikal tənqidçilər həm pyesdə, 
həm də romanda rüşvətxorluğa, bayağılığa, ədalətsizliyə, köləliyə yönəlmiş ittihamlar 
tapdılar. 
 Qoqolun əsərlərinə inqilabi məzmun geyindirildi və mühafizəkar partiyada çoxlu dostu 
olan, qanunlara sayğılı, ürkək vətəndaş Qoqol o qədər qorxdu ki, sonrakı əsərlərində 
pyesin və romanın inqilabiliyi bir tərəfə dursun, əslində, dini ənənəyə və gələcəkdə 
inkişaf etdirəcəyi mistisizmə uyğun olduğunu isbat etməyə girişdi. Dostoyevski 
cavanlığında uşaqca bəzi siyasi işlərə girişdiyi üçün sürgünə göndərilmiş, edamın 
ucundan qayıtmışdı, fəqət sonradan yazılarında təvazökarlığın, təslimçiliyin və 
çiləkeşliyin fəzilətlərini öyməyə başlayanda, radikal tənqidçilər tərəfindən kağız üzərində 
qətlə yetirilmişdi. Həmin tənqidçilər ―kübar xanımların sevgi macəralarını yazır‖ – 
dedikləri Tolstoya da vəhşicə hücum etdilər, kilsə özünəməxsus bir inanc yaratdığı üçün 
onu aforoz etdi. 
 Bu örnəklər, elə bilirəm, kifayətdir. XIX əsrdə yaşamış bütün böyük rus yazıçıları, 
təxminən bu qəribə ―iki daşın arasında qalma‖ halında olublar. 
 Sonra möhtəşəm XIX əsr bitdi. Çexov 1904-cu ildə öldü, Tolstoy 1910-cu ildə. Ardınca 
yeni yazarlar nəsli, sonuncu günəş partlaması, istedad fırtınası ortaya çıxdı. İnqilabdan 
əvvəlki bu iyirmi ildə, nəsrdə, şeirdə və rəsmdə modernizm böyük irəliləyiş yaşadı. 
Ceyms Coysun müjdəçisi olan Andrey Belıy, simvolist Aleksandr Blok və bir neçə 
avanqard şair üzə çıxdı. Liberal inqilabdan heç 20 il keçməmişdi ki, Bolşevik liderlər 
Kerenskinin demokratik rejimini yıxıb, rəsmən öz rejimlərini başladanda, bir çox rus 
yazarı xaricə getdi, bəziləri, məsələn futurist şair Mayakovski getmədi. Xarici 
müşahidəçilər inkişaf etmiş ədəbiyyatla inkişaf etmiş siyasəti bir-birinə qarışdırmış, 
xaricdəki sovet propaqandası da bu qarışıqlığa həvəslə girişmiş, onu dəstəkləyib canlı 
tutmuşdu. Əslində Lenin sənət məsələlərində son dərəcə cahil bir burjuaydı və sovet 
hökuməti lap əvvəldən ibtidai, regional, siyasi, polis kontrolunda, açıq-aşkar mühafizəkar 
və basmaqəlib bir ədəbiyyat mühiti yaratmışdı. Köhnə idarəçiliyin pərt, istəksiz, şaşqın 
davranışlarının əksinə, sovet hökuməti heyranedici dürüstlüklə, ədəbiyyatın dövlətin 
xidmətindəki bir vasitə olduğunu elan etdi; son qırx ildə şairlərlə polislər arasındakı bu 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
358 
məsud razılaşma çox ustalıqla davam etdirildi. Nəticə etibarilə sovet ədəbiyyatı deyilən 
şey ortaya çıxdı, bu ədəbiyyat klişe bir burjua ədəbiyyatı üslubuna sahibdir və hökumətin 
bu və ya digər fikrini sözəbaxanlıqla şərh edərkən, ümidsiz  monotonluğa düçar 
olmuşdur. 
 Qərb faşistlərinin ədəbiyyatdan istədikləri ilə bolşeviklərin ədəbiyyatdan istədikləri 
arasında çox da ciddi fərqin olmaması maraqlıdır. Bir sitat gətirəcəm: ―Sənətçinin 
şəxsiyyəti azad, məhdudiyyətlər olmadan inkişaf etməlidir. Lakin istədiyimiz bircə şey 
var: İnancımızın qəbul edilməsi.‖ - Böyük Nasistlərdən biri olan, Hitler Almaniyasının 
Mədəniyyət naziri Dr.Rosenberg belə demişdi. Başqa bir sitat : ―Hər sənətçinin azad 
yaradıcılıqla məşğul olmaq haqqı var, fəqət kommunistlər, onu planlarımız çərçivəsində 
idarə etməyə məcburdur.‖ Bu da Leninin sözləridir. Bunların hər ikisi konkret mətnlərdən 
götürdüyüm sitatlardı, vəziyyət bu qədər kədərli olmasaydı, aradakı oxşarlığa baxıb 
qəhqəhə çəkə bilərdik. 
 ―Qələmlərimizi biz yönləndiririk‖ – deməli, Kommunist Partiyasının əsas qanunu bu idi; 
bu yolla ―həyati olan‖ ədəbiyyatın istehsal edilməsini istəyirdilər. Qanunun karuselvari 
gövdəsində həssas dialektik nöqtələr vardı: növbəti addım, yazarın əsərlərini ölkənin 
iqtisadi sistemi kimi başdan ayağa planlamaq idi, kommunist idarəçilər saxta təbəssümlə 
bunun yazıçıya ―sonsuz mövzu çeşidliliyi‖ vəd etdiyini, çünki hər ekonomik və siyasi 
proqresin ədəbiyyatda da yerini tapacağını deyirdilər. Bir gün dərsin mövzusu ―fabriklər‖ 
olacaqdı, sonra ―tarlalar‖, sonra ―sabotaj‖, nəhayət ―Qızıl ordu‖ və s. (necə gözəl 
çeşidlilikdi !) Sovet romançısı nümunəvi xəstəxanalardan nümunəvi mədənlərə, bəndlərə 
qədərə hər şey haqqında təmtəraqalı sözlər deyərkən, təriflər yağdırdığı bir sovet 
qəhrəmanı tam kitab nəşr olunan yerlə-bir edilsə, hər saniyəsini can qorxusunu içində 
yaşamağa başlayırdı. 
 Qırx illik mütləq hakimiyyət dönəmi boyunca Sovet hökuməti sənətin kontrolunu heç 
əldən vermədi. Arabir nə olacağını görmək üçün vintləri bir az boşaldırdılar, xaricdəki 
optimistlər də bu yeni kitabı ictimai protest kimi alqışlayırdılar. ―Don çayında yeni heç 
nə yoxdu‖, ―Şeytanlar yalnız çörəklə yaşayar‖, ―Zedin daxması‖ kimi bestsellerlər 
arasına girmiş düşük kitabları hamımız yaxşı tanıyırıq.(Nabokov burda özünəməxsus 
ironiya ilə ―Sakit Don‖, ―Yalnız çörəklə yaşamaq olmaz‖ kimi sovet romanları ilə ―Qərb 
cəbhəsində yenilik yoxdur‖, ―Şeytanlar‖, ―Tom dayının koması‖ kimi məşhur kitabların 
adlarını qarışdırır – tərcüməçidən) Əcnəbi tənqidçilərin ―güclü‖ və ―diqqətçəkici‖ kimi 
qiymətləndirdikləri bu romanlar, dağ boyda klişelərlə, intəhasız səthiliklə doluydular 
əslində. Fəqət, əfsus ki, bir sovet yazıçısı ədəbiyyat sənətində müəyyən səviyyəyə, 
məsələn, hər hansı bir ad çəkməmək üçün deyək ki, tutalım, Upton Lewis səviyyəsinə 
çatsa belə, dünyanın ən cahil qruplaşması olan Sovet hökumətinin fərdi axtarışlara, 
yaradıcı cəsarətə, yeni, orijinal, çətin, qəribə şeylərə yaşamaq şansı verməyəcəyi həqiqəti 
dəyişməz olaraq qalır. Yaşlı diktatorların dünyadan köçüb getməklərinə aldanmayın, 
Leninin yerinə Stalin keçəndə, dövlətin fəlsəfəsində zərrə qədər dəyişiklik olmadı; 
Xruşovun ya da adı hər nədirsə, onun iqtidarında da heç nə dəyişmədi. Xruşov yaxın 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
359 
zamanlardakı bir partiya iclasında dediklərinə baxaq (iyun 1957-cı il) Belə deyib 
:‖Ədəbiyyat və sənət sahəsindəki yaradıcı işlər, komunizm üçün aparılan mübarizənin 
ruhuyla çulğaşmalı, sosialist şüuru və qrup intizamını inkişaf etdirməlidir.‖ Bu tayfa 
üslubuna, təntənəli dilə, didaktik cümlələrə, qəzetə müsahibə verirmişcəsinə edilən 
çıxışların çoxalmasından ləzzət alıram. 
 Yazıçının fantaziyasına və azad iradəsinə konkret sərhəd qoyulduğu üçün, bütün proletar 
əsərlər xoşbəxt sonluqla, sovetlərin zəfəriylə bitməlidir, deməli yazıçı, kitabının necə 
bitəcəyi oxucu tərəfindən bilindiyini üçün, maraqlı bir süjet yaratmağa çalışarkən, it 
zülmü çəkməlidir. Həyəcanlı Anqlasakson romanlarında pis adam adətən cəzasını çəkər, 
güclü sakit oğlan adətən gücsüz boşboğaz qızın saqqızını oğurlayar; lakin qərb 
ölkələrində axmaq ənənəyə uyğun olmayan hekayələri yasaqlayan qanun yoxdur; buna 
görə də həmişə pis, amma romantik adamın cəzadan yaxasını qurtaracağını və yaxşı, 
amma darıxdırıcı adamın da kaprizli qadın qəhrəman tərəfindən aşağılanacağına ümid 
edirik. 
Amma sovet yazıçısının belə bir azadlığı yoxdur. Onun sonsözü qanun tərəfindən 
müəyyənləşib və sadəcə yazıçı yox, oxucu da bunun fərqindədir. Bu halda yazıçı 
oxucunun marağını diri saxlamaq üçün nə etməlidir ? Bunu etməyin bir neçə metodu kəşf 
edilib. Əvvəla, xoşbəxt sonluq fikri xarakterlərə yox, polis dövlətinə işarə olduğu üçün və 
hər sovet romanının gerçək qəhrəmanının sovet dövləti olduğu üçün, nəticədə Mükəmməl 
Dövlətin qalib gəlməsi şərtiylə, bir neçə kiçik xarakterə  - əslində yaxşı Bolşeviklər 
olsalar da – ağrılı ölüm bəxş etmək olar. Hətta bəzi gözü açıq yazıçılar işlərini elə tuturlar 
ki, kommunist qəhrəmanın son səhifədəki ölümü, xoşbəxt kommunist düşüncənin zəfəri 
mənası gəlir: Sovetlər birliyi yaşasın deyə ölürəm mən. Metodlardan biri budur, fəqət 
təhlükəli metoddur, çünki yazıçı, qəhrəmanla bir yerdə simvolu da öldürməklə, od tutmuş 
göyərtədəki gənclə bir yerdə, dəniz donanmasının hamısını yandırıb kül etməkdə ittiham 
oluna bilər. Amma yazıçı diqqətli və hiyləgərdirsə, aqibəti pis olan kommunistə kiçik bir 
zəiflik, azca – ahh, azca ! – siyasi sapqınlıq, ya da bir parça burjua eklektizmi bəxş edər. 
Bu da onun fərdi faciəsini qanuna uyğun şəkildə haqlı göstərəcək, fəaliyyətindən və 
ölümündən ötrü hiss etdiyimiz acıma duyğusuna da təsir etməyəcək. 
Yetkin bir sovet yazıçısı fabrik, ya da zəmilərdəki personajları toplayarkən, eynilə sirli 
hekayələrin, cinayət baş verəcək bir kottec, ya da qatar stansiyasında bir qrup insanı 
toplayan yazıçılar kimi hərəkət edər. Sovet hekayələrində suç fikri, bir sovet insanının 
işini, planlarını əngəlləməyə çalışan gizli düşmən biçimində olur. Sıradan sirli bir 
hekayədəki kimi xarakterlər elə göstərilir ki, sərt və hüznlü adam həqiqətən pisdirmi, və 
ya şirin dilli, nəşəli tip göründüyü kimidirmi, əmin olmuruq. Burada detektivi, Rus İç 
Savaşında bir gözünü itirmiş yaşlı fəhlə, ya da filan malın istehsalının niyə düşdüyünü 
araşdırmaq üçün mərkəzi bürodan göndərilmiş, mükəmməl dərəcə sağlam gənc qadın 
təmsil edər. Xarakterlər – məsələn, fabrik işçiləri – dövlət şüuruna sahib olmağın bütün 
tonlarını göstərəcək biçimdə seçilmişdir; bəziləri güvənilir və dürüst realistlərdi, bəziləri 
inqilabın ilk illərinə dair romantik xatirələrin daşıyıcısıdır, digər xarakterlər isə bilgiləri 
və təcrübələri olmasa da, sağlam Bolşevik intuisiyaya sahibdirlər. Oxucu, aktları və 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
360 
dialoqları izləyər, ip uclarına baxar, bunlardan hansının səmimi olduğunu, hansının 
qaranlıq bir sirri gizlətdiyini anlamağa çalışar. Süjet xətti inkişaf edər və kulminasiyaya 
çatanda, güclü səssiz qız, pis adamın maskasını yırtanda, onsuz da şübhələndiyimiz şeyi 
kəşf edərik – fabriki xaraba qoyan adam, Marksist terminləri yanlış tələffüz edən çirkin 
sifətli, tösmərək yaşlı fəhlə deyilmiş sən demə, bu yaxşı adam salamat yaşasın. Günahkar 
marksist irfanı sağlam, mülayim, hiyləgər adam imiş; gizlətdiyi qaranlıq sirr isə ögey 
anasının xalası uşağının gizli bir kapitalist olmasıymış. Nasist romanlarının eyni şeyi 
irqçi xətdə təkrarladığını gördüm. Ən boyat detektiv romanlara xas olan struktur 
bənzərliyindən başqa, burda ―yalançı-dini‖ örtüyü aşkarlamaq lazımdır. Göründüyündən 
daha yaxşı olduğu ortaya çıxan nərmənazik yaşlı adam, ağıllı riyakarlar cəhənnəmə vasil 
olanda, tanrının cənnətinə düşməyə haqq qazanmış, ağlı az, amma ruhu və inancı sağlam 
adamların, ürəkbulandırıcı parodiyasıdır. Bu şərtlər içində ən əyləndirici şey sovet 
romanlarındakı romantizm temasıdır. Başdansovdu seçdiyim iki nümunəni təqdim 
edirəm. Əvvəlcə Antonovun 1957-ci ildə çap olunmuş ―Böyük ürək‖ romanında bir 
hissə: 
 ―Olqa səssiz idi. 
―Ah,‖ deyə çığırdı Vladimir, ―niyə mən səni necə sevirəmsə, sən də məni elə sevmirsən 
?‖ 
―Mən ölkəmi sevirəm,‖ - dedi Olqa. 
Vladimir, ―Mən də,‖ - deyə hayqırdı. 
Olqa özünü gənc oğlanın qollarından qurtarıb, ―Daha çox sevdiyim bir şey də var,‖ – 
dedi. 
―Nədir o ?‖ – deyə soruşdu Vladimir. 
Olqa təmiz mavi gözlərini Vladimirə dikib, tezcə cavab verdi : Partiyamız.‖ 
 Başqa bir nümunəyə baxaq, Qladkovun ―Enerji‖ romanından bir parça : 
 ―Gənc fəhlə dəzgahı tutdu. Metalı hiss eləyən kimi həyəcana qapıldı, canından üşütmə 
keçdi. Dəzgahın adamı kar edən səsi ucbatından Sonya uzağa çəkildi. Sonra əlini İvanın 
çiyninə qoyub, qulaqlarının üstünü örtən saçlarını tumarladı... 
 Ardınca ona baxdı, lülə-lülə saçlarına keçirtdiyi balaca kepka İvana qəribə gəlirdi, onu 
coşdururdu. Eyni anda iki gəncin gövdəsindən sanki elektrik enerjisi keçdi. İvan dərin-
dərin köks ötürərək, cihazdan daha möhkəm yapışdı.‖ 
 XIX əsrdə sənətçinin ruhu üçün döyüşən gücləri və nəhayət sovet polis dövlətində sənətə 
tətbiq edilən təzyiqləri, kədərli şəkildə yox xoruldaya-xoruldaya təsvir etdiyimi 
düşünürəm. XIX əsrdə düha, təkcə yaşamamışdı, həm də inkişaf etmişdi, çünki ictimai 
rəy çarların hamısından güclü idi və yaxşı oxucular da proqresdən yana olan tənqidçilərin 
təmənnalı fikirlərinin təsirindən çıxa bilirdilər. Rusiyada ictimaiyyətin hökumət əliylə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
361 
tamamən əzildiyi bu dönəmdə, hələ də Tomskda, ya da Atomskda yaxşı oxucular 
mövcuddur bəlkə də, amma səsləri gəlmir, qidalanma rejimləri nəzarət altındadır, 
zehinləri xaricdə yaşayan qardaşlarının zehnindən qoparılıb. İşin açar nöqtəsi budur: necə 
ki, istedadlı yazıçıların universal ailəsi milli baryerlər tanımır, eləcə də istedadlı oxucu da 
zaman və məkan qanunlarında azad, bəşəri bir fiqurdur. Sənətçini təkrar-təkrar 
imperatorlar, diktatorlar, rahiblər, puritanlar, qara cahillər, siyasi əxlaqçılar, polislər, 
poçtxana müdirləri və çoxbilmişlər əliylə yox edilməkdən xilas edənlər, oxucu 
qardaşlarımızdır. Bu təqdirəlayiq oxucunu siz üçün təsvir edim. Heç bir vicdan 
nəzarətçisi, heç bir kitab klubu onun ruhuna nəzarət edə bilməz. Onun bir ədəbiyyat 
əsərinə yanaşması, primitiv oxucunun özünü bu və ya digər personajla identifikasiya 
etməsindən, ―təsvirlərin üstündən keçmək‖ kimi gənclik həyəcanlarından azaddır. Bu 
yaxşı, təqdirəlayiq oxucu, kitabdakı qız, ya da oğlanla yox, kitabı yaradan zehinlə 
eyniləşir. Yaxşı oxucu bir rus romanında Rusiya ilə əlaqədar bilgilər axtarmaz, çünki 
Tolstoy və ya Çexovun Rusiyasının tarixdəki Rusiyadan çox, individual dühanın xəyal 
qurub yaratdığı özəl bir dünya olduğunu bilər. Yaxşı oxucu ümumi fikirlərlə 
maraqlanmaz, özəl bir obraz, təxəyyül onun üçün maraqlıdır. Onun bir kitaba sevgisi, 
kitabın ona qrup arasında ünsiyyət qurmağı öyrətdiyi üçün olmaz (proqressivlərin şeytani 
klişesi); kitabı sevər, çünki mətnin hər detalını içindən keçirdib başa düşmüş, yazarın 
vermək istədiyi həzzi hiss etmiş, içi başdan-başa işıqla dolmuş, emalatxanasında 
xəyallara çəkic vuran usta dəmirçinin, sehrbazın, sənətçinin sirli-sehrli təsvirlərinə baxıb 
həyəcanlanmışdır. 
 Keçmişə hissi yanaşanda, necə ki, rus yazıçıları başqa dillərdə yazanlar üçün nümunə 
olublar, eləcə də köhnə rus oxucuları da başqa oxuculara örnək olub. Bu oxucu öz oxucu 
karyerasına çox erkən yaşda başlayar, hələ uşaq otağındaykən qəlbini Tolstoya və ya 
Çexova verər, dayəsi ―Anna Karenina‖nı əlindən almaq istəyəndə belə deyər : Ah, 
yaxşısı bunu öz sözlərimlə deyim. Yaxşı oxucu ixtisar edilmiş şedevrlərdən, Karenin 
qardaşlar haqqındakı axmaq filmlərdən, tənbəllərə yarınmaq üçün möhtəşəm əsərləri 
kəsib-doğramağın bütün yollarından uzaq gəzməyi öyrənər. 
 Fikrimi cəmləyərkən, yenidən vurğulamaq istəyirəm: rus romanında Rusiyanı 
axtarmayaq; individual dühanı axtaraq. Şedevrə baxaq, çərçivəsinə yox; çərçivəyə baxan 
digər insanların üzlərinə də baxmayaq. 
 Qədim, mədəni Rusiyadakı oxucu, əlbəttə Puşkinlə, Qoqolla fəxr edirdi, fəqət eynilə 
Şekspirlə də, Danteylə də, Bodlerlə də, Edqar Po ilə də, Floberlə də, Homerlə də qürur 
duyurdu; rus oxucusunun gücüydü bu. Haqqında danışdığım məsələyə xüsusi marağım 
var, çünki əcdadlarım yaxşı oxucular olmasaydı, bu gün burda olmaz, belə danışmazdım. 
Yaxşı yazıçılıq və yaxşı oxuculuq qədər önəmli olan başqa şeylərin də olduğunun 
fərqindəyəm, fəqət hər şeydə birbaşa olaraq əsas olana, mətnə, mənbəyə, mahiyyətə 
getmək daha ağıllı işdir – ancaq bu yolla filosofu, ya da tarixçini razı salacaq, yaxud bu 
günün ruhunu məmnun edəcək nəzəriyyələr yaratmaq mümkündür. Oxucular azad 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
362 
doğulur və azad da qalmalıdır, mühazirəmin sonunda oxuyacağım Puşkinin şeiri, sadəcə 
şairlərə yox, şairləri sevən hamıya aiddir. 
  
Ali, uca qaydalar kimə verir-versin həzz, 
Məndən ötrü o şeylər qara qəpiyə dəyməz. 
Vergilərə etiraz eləmək səadəti - 
qismətimdə yox imiş, incimirəm mən qəti. 
Çarların saçyoldusu məni etmir narahat, 
Vecimə də deyil heç azaddımı mətbuat. 
Axmaqlar aldanırlar, senzuramız həssasdı- 
Nə vecimə senzorlar jurnala nəyi basdı. 
Bütün bunlar, bilirsiz, sözdü, sözdü, təkcə söz. 
Başqa şeylər gözümdə daha doğma, daha düz; 
İstəyir çara əyil, istəyir xalqa sığın 
Mənim üçün əzizdir mənim öz azadlığım. 
Fərqi varmı mənimçün ? Qoy canları sağ olsun. 
Şairin üzü gərək öz yanında ağ olsun, 
Əyilməsin heç kimə - nə hakim, nə əyana, 
Şair gərək özünün vicdanına inana. 
Təbiətdən ruhlanmaq, onu heyrətlə süzmək- 
Gəzmək öz kefin üçün, min cür diyarı gəzmək. 
Titrəyib coşmalıdır insanın ruhu ancaq, 
Sənətin və ilhamın həzzini anlayaraq. 
Bax budur xoşbəxtlik ! Budur qanun-haqq...* 
  
Şeirin tərcüməsi sərbəst tərcümədir.* 
Tərcümə: Qismət 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
363 
Lui Araqon 
 
 "Nazim Hikmət üçün" 
 
Nazim Hikmətin ölümündən üç gün sonra yazılmış dost sözü 
    
  Xeyr, yaza bilmərəm, indi olmaz, xahiş edirəm. Buraxın, mənim üçün tamamilə ölsün, 
yoxsa, daha əvvəl, altmış yaşındakı bu dəliqanlı, bu sarışın, nə həbsxananın, nə xətəliyin, 
nə yaşın təsir edə bildiyi bu insan içimdə yaşadıqca heç bir şey yaza bilmərəm. İndi 
olmaz. Daha sonra. Söz verirəm sizə, yazacağam, hətta bu jurnalda, daha başqa bir 
mövzu üzərində: Ölümündən deyil, həyatından bəhs edəcəyəm. 
      Şənbə səhəri satın aldığım «Znamya» jurnalının son sayını evdən çıxarkən özümlə 
götürmüşdüm. Jurnalda Nazimin «Les Romantiques» (―Romantiklər‖) adlı romanının son 
hissəsi vardı. O zamanlar hər kəs onun deyil, Papa XXIII Jeanın ölümünü gözləyirdi. Hər 
saat radioların başında. Və bazar ertəsi səhəri Papa hələ yaşayırdı ... Nazimə gəlincə, bizi 
heç xəbərdar etməmişdi, can vermədi, belə ayaqda, bir nərdivanı çıxarkən, qəflətən öldü. 
Yaşayarkən öldü. Bir ağac kimi aşdı. İcazə verin, mənim üçün tamamilə ölsün. O zaman 
yazaram jurnalınıza, uzun- uzun, mənim üçün, başqaları üçün nə məna daşıdığını, burada 
yazaram, bəlkə, gələcək ay, yaza qədər icazə verin mənə, iyula qədər, ona çox yaraşan 
iyul ayına qədər icazə verin. Bundan on səkkiz il əvvəl həbsxanada böyük türk mistik 
ədibi Mövlana Cəlaləddin, ya da iranlı Ömər Xəyyam kimi rübai formasında yazdığı bu 
dörd misranı anlayacaq qədər buraxın mənə:  
     
   «Fasilə...» - deyəcək bizə bir gün təbiət anamız, -  
   «gülmək, ağlamaq bitdi, uşağım...»  
    «Və təkrar ucsuz-bucaqsız başlayacaq:  
   «görməyən, danışmayan, düşünməyən həyat ... »  
     
   Yurdunun bazar ertəsi günü, səhər, onun enişindən dərhal bir-iki saat sonra telefon. 
Nazim. Ey ölüm, günümüzdə nə də sürətli gedirsən! İki saat belə keçmədən bütün 
Avropanı keçmiş, məni axtarmış, ürəyimə işləmişdin, ey ölüm, telefonla gələn, 
görünməyən, düşünülməyən, daha bir sözdən, bir addan başqa, bir şey olmayan ölüm və 
xeyr deyirəm, Nazim ola bilməz. Bəli, O, Nazim ... Ta özü, başqası deyil. Bütün insanlar 
kimi o da. Və şeirindəki bir uşağı xatırladım:  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
364 
     
   «Rəcəb, damdan düşər kimi qarışdı sözə:»  
   «Hərbə girdiyin zaman, bir gavur öldürüb»  
   ……«bir qurtum ehtiva etsənsə qanını»  
   ……«qorxu qalmazmış.»  
     
   Mən onun qanından bir damla içməyəcəyəm. Danışmayan ... ucsuz-bucaqsız həyat ... 
Nazim, səndən mənə ilk dəfə 1934 - də danışdılar, sən həbsdə idin, o zaman bir şeylər 
yaza bildim. Dostluğumuz otuz il davam etməyəcəkdi. Nə qədər az, otuz il. 1950-də, 
bizlər: yəni türk xalqı, dünyanın hər guşəsindəki şairlər səni həbsdən qurtardığımız 
zaman, bir on dörd iyul günü dhsdoğru həyatın içinə daldın. Amma bu il, 
səbirsizliyindən, iyulu gözləyə bilmədin ... Həbsanə xaricində on üç il, ya da buna yaxın 
bir şey, qırx səkkizindən altmış birə qədər, gözəl bir yaşam bu. On üç il, çox şey. 
Həbsanə xaricində öldün, bu da çox şey. Çünki öldün. Bu fikrə alışdıracağıq özümüzü. 
İnsan mənzərələrini sənsiz xəyal etməyə çalışacağıq... Sənin deyiminlə, mənzərəni bu 
ağac olmadan xəyal etməyə çalışacağıq. Ucsuz-bucaqsız həyatı ...     
 
   6 iyun 1963  
   
    
   Türkcədən uyğunlaşdırdı: Turan 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
365 
Mişel Monten 
 
 
Esselər 
 
   1533-cü ilin 23 fevralında Fransada anadan olan Monten dünya ədəbiyyatına esseist 
kimi daxil olmuşdur və o, bu janrın yaradıcısı sayılır. O Fransada şəhər parlamentində 
çalışıb, bu illərdə Monten ən yaxın dostunu itirir, ömrünün sonuna qədər onu ağrı ilə 
xatırlayır. 1565-ci ildə evlənir. Altı uşağından ancaq biri yaşayır. 1568-ci ildə atası ölür 
və ailənin bütün maddi və mənəvi məsuliyyəti onun üzərinə düşür. Fransada davam edən 
katoliklər və provoslavlar arasındakı dini düşmənçilik münasibətlərində vasitəçilik edir. 
Böyrək xəstəliyinə tutularaq 1580-ci ildə tutduğu vəzifədən uzaqlaşır, Avropaya səyahətə 
çıxır. Səyahət vaxtı ―Yol qeydləri‖ni yazır. Romada olarkən onu şəhər bələdiyyəsinin 
başçısı seçirlər və o məcburən geri qayıdıb işləmək məcburiyyətində qalır. IV Henri 
hakimiyyətə gələndən sonra onu məsləhətçi olmağa dəvət edir, Monten isə bu dəvəti 
kübarcasına rədd edir. Bundan sonra 1592-ci ilə qədər, yəni ölümünədək bütün ömrünü 
esselərə bağlayır. Montenə görə insanın ən vacib vəzifəsi birinci insan olmağı 
öyrənməkdir. 
      
Zalımlıq haqqında 
    
   Fikrimcə, fəzilət daxili aləmimizdə olan bəsit xeyirxahlıq meyillərindən fərqli olaraq 
daha ali bir şeydir. Doğuluşundan xeyirxah, ağıllı olan ruhlar eyni addımlarla yeriyirlər 
və davranışlarında fəzilətli bir ruhu təmsil edirlər. Ancaq fəzilət özünü rahatca ağlın yolu 
ilə getməyə kifayətlənməkdən daha böyük, daha təsirli bir səy tələb edir. Yumşaq və 
üzüyola xarakterli insanlara qarşı edilən hərəkətləri düzgün başa düşmək üçün bu 
xeyirxah və yerində bir hərəkətdir. Daha yaxşısı isə odur ki, sizə qarşı edilən hər hansı bir 
hərəkət sizi çox yaralayanda intiqam arzusu ilə yaşamaq əvəzinə, ağlın silahlarından 
istifadə etmək və çətin bir döyüşdən sonra uğur qazanmaqdır. İlk halda xeyirxah iş 
görmüş, ikinci halda isə fəzilətli iş görmüş olursunuz. Birinci davranış, ―xeyirxahlıq‖, 
ikincisi isə ―fəzilətdir‖. Bəlkə də, buna görə Allahın xeyirxah, güclü, comərd və adil 
olduğunu deyirik, amma fəzilətli demirik. Çünki o gördüyü işi səy sərf etmədən edir. 
 
    
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
366 
Niyyətimiz hərəkətimizi aydınlaşdırır 
   
   Deyirlər ki, ölüm bizi bütün çətinliklərdən xilas edir. Amma mən başqa cür insanlar da 
görmüşəm. Öz imkanlarımızın və gücümüzün xaricində olan şeylər üçün and 
içməməliyik. Çünki hadisələr həmişə bizimlə bağlı deyil və həqiqi mənada əlimizdə olan 
yeganə şey istəməkdir: İnsanın vəzifələri ilə əlaqəli bütün qaydalar mütləq istəklə 
reallaşır. 
   Başqalarına aid malları əlində saxlayan və bunu dərk edərək vicdan əzabı çəkdiyi üçün 
vəsiyyəti ilə ölümdən sonra bu mallardan qurtulmaq istəyən bir neçə insan tanımışam. Bu 
qədər vacib bir şeyin sonraya saxlanılmasının, xətalarını bu qədər az bir peşmanlıq hissi 
və zərərlə ödəmək istəməklərinin heç bir mənası yoxdur. Daha artığını verməlidirlər. Bu 
nə qədər cansıxıcı və narahatlıq yaradan bir şey olsa da, bir o qədər də yüksək 
qiymətləndirilərək tərifə layiq olurlar. 
   Bu adamlar, həyatı boyunca gizlədikləri nifrəti etiraf etmək üçün son nəfəsi gözləyən 
insanlar, günahlandırdıqları adamın özünü kinlə xatırlamasına nail olaraq artıq qürurlarını 
heç düşünmədiklərini açıqca göstərirlər. Pis mühakimələrini özləri ilə birlikdə öldürmək 
əvəzinə, kinlərini özlərindən sonraya saxlayaraq ölümə hörmətsizlik edirlər. 
   Əgər edə bilsəydim, həyatımın açıq şəkildə demədiyi bir şeyi ölümümün də 
deməməyini istəyərdim. 
    
  
  Tərcümə edən: Fərid 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
367 
Xorxe Luis Borxes 
 
«Don Kixot»da gizli magiya 
 
Ola bilər ki, bu tipli qeydlər artıq söylənilib, özü də dəfələrlə; məni onların 
orijinallığından çox həqiqiliyi maraqlandırırdı. Digər klassik əsərlərlə müqayisədə 
(«İlliada», «Eneida», «Farsaliey», Dantenin «Komediyaları», Şekspirin faciə və 
komediyaları) ―Don  Kixot‖  realist kitabdır;  bununla belə bu realizm XIX əsr 
realizmindən fərqlənir. Cozef Konrad yaza bilərdi ki, bütün qeyri-təbii şeyləri 
yaradıcılığından  silib çıxarır, çünki bunun varlığına imkan yaratmaq gündəlik həyatda 
möcüzəni inkar etmək demək olardı; bilmirəm, Migel de Servantes bu fikirlə 
razılaşardımı, ancaq mən əminəm ki, «Don Kixot»un öz forması etibarilə prozaik və real 
dünyanı poetik və uydurma dünyaya qarşı qoymağa məcbur edərdi. Konrad və Henri 
Ceyms gerçəkliyə roman paltarı geyindirmişdilər, çünki onlar bunu poetik hesab 
edirdilər; Servantes üçün reallıq və poetiklik – antonimlərdir. O, «Amadisin» geniş və 
naməlum coğrafiyasını Kastiliyanın tozlu yollarına və çirkli sarayına qarşı qoyurdu; 
Yanacaqdodurma stansiyasının xidmətini parodiya ruhunda təsvir edən günümüzün 
romançısını təsəvvürümüzə gətirməyə çalışaq. 
Servantes bizim üçün XVII əsr İspaniyasının poeziyasını yaradardı, ancaq onun üçün nə 
bu əsr, nə də həmin İspaniya poetik olmayacaqdı; Lamançı xatırlayanda kövrələn 
Unamuno və ya Asoripa, yaxud Antonio Maçado tipli adamları anlamayacaqdı. Onun 
əsərinin mənası sehrli, möcüzəli bir şeyin bura salınmasını qadağan edirdi; ancaq o, bu 
strukturda iştirak etməliydi, heç olmazsa müəyyən şəkildə, bilavasitə, detektiv romanı 
parodiya edən cəza və sirr kimi. Servantes talisman və sehrbazlığa qatıla bilməzdi, ancaq 
o, fövqəltəbii şeyləri çox incə və səmərəli üsulla aça bilirdi.  Ürəyinin dərinliyində 
Servantes fövqəltəbii şeylərə inanırdı. 1924-cü ildə Pol Qrussak yazırdı: «Servantesin 
topladığı ədəbi məhsul latın və italyan təsirinin bəzi hələ naməlum çalarları ilə əsasən 
pastoral və cəngavər romanları, Əlcəzair əsirləri üçün söylənən təsəlliverici sehrli 
nağılların bazasında boy atmışdı. «Don Kixot» bu uydurmalara qarşı nəinki anti zəhər 
kimi bir şey idi, daha çox onlarla vidalaşmanın tam gizli nostalgiyası idi‖. 
Gerçəkliklə müqayisədə hər hansı roman müvafiq ideal planı xatırladır; Obyektivlə 
subyektivi, oxucunun dünyasıyla kitab dünyasını qarışdırmaq Servantesin xoşuna gəlirdi. 
Üz qırxmaq üçün ləyənin dəbilqə olub-olmaması müzakirə edilən hissələrdə bu problem 
açıq şərh edilir; nəzərə çarpdırdığım kimi, digər yerlərdə müəllif bunu saman altdan 
yeridir. Birinci fəslin altıncı hissəsində ruhani və bərbər Don   
Kixotun kitabxanasını nəzərdən keçirirlər;  təəccüblüdür ki, kitablardan biri Servantesin 
«Qalateya» kitabıdır və bəlli olur ki, bərbər onun dostuymuş, – bu kitablardan o qədər də 
xoşu gəlməyən bərbər deyir ki, müəllif şerlərə baxanda bu cazibəli əhvalatları qoşmaqda 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
368 
daha mahirdir, bu kitabda nələrsə uğurlu, nələrsə uğursuz düşünülüb, heç nə, heç nə başa 
çatdırılmayıb. Servantesin uydurması və ya Servantesin yuxusunun obrazı olan bərbər də 
öz növbəsində Servantes haqqında mühakimə yürüdür… Doqquzuncu fəslin 
başlanğıcında verilən məlumat, yəni romanın bütünlüklə ərəb dilindən tərcümə olması və 
Servantesin Toledo bazarında əlyazmanı ələ keçirməsi, tərcümə etmək üçün kiməsə 
verməsi, bu adamın əlyazmanı ay yarımdan çox müddətdə, yəni roman başa çatana qədər 
evində saxlaması təəccüblüdür. Burada Karleyli xatırlayırıq, guya «Sartor Rezartus» 
Almaniyada doktor Diogen Teyfelsdrek tərəfindən çap edilən əsərin natamam 
tərcüməsidir; burada yadımıza «Zoqar və ya aydınlatma kitabını» yazan və bunu II əsrdə 
yaşamış hansısa Fələstin ravvinin adına çap etdirən Moisey Leonskiy düşür. 
Fantastik ikimənalılıqlarla oyun ikinci hissədə kulminasiyasına çatır; burada romanın 
personajları artıq birinci hissəni oxuyub qurtarmışlar, yəni «Don Kixot»un personajları 
elə «Don Kixotun oxucularıdır». Burada «Hamletin səhnəsinə başqa bir səhnəni qoşan 
Şekspiri necə xatırlamayasan, burada o, demək olar ki, «Hamlet»də olduğu kimi faciəni 
təqdim edir»; əsas və ikinci pyesin tam uyğun gəlməməsi bu   
tamaşanın effektini azaldır. Servantesin üsuluna oxşar üsul olsa da bir az daha parlaq 
şəkildə Valmikinin Ramanın qəhrəmanlıqları və onun şeytanlarla döyüşünü mədh edən 
«Ramayane» poemasında tətbiq edilmişdir. Sonuncu kitabda Ramanın atalarının kim 
olduğunu bilməyən oğulları meşədə – bir tərkidünyanın onlara oxumaq öyrətdiyi yerdə 
sığınacaq axtarırlar. Bu müəllim qəribə deyil ki, elə Valmikinin özüdür;  onlara dərs 
öyrədilən kitab «Ramyana»dır. Rama atların qurban verilməsini tələb edir; Valmiki 
bayrama şagirdləri ilə gəlir. Onlar lut alətinin sədaları altında «Ramyananı» oxuyurlar. 
Rama öz əməllərinin tarixçəsini eşidir, beləliklə oğullarını tanıyır və şairə ənam verir… 
«Min bir   
gecə»də də belə bir vəziyyətlə rastlaşırıq. Bu fantastik əhvalatlar kompilyasiyasında ana 
nağıl bölünür və başgicəlləndirici dərəcədə köməkçi hissələrə ayrılır, ancaq burada 
onların reallıq səviyyələrini fərqləndirmə cəhdləri müşayiət edilmir və buna görə də 
effekt (gözlənilirdi ki, çox dərin olacaq) səthidir, şərq xalısındakı butalar kimi. Bütün 
dövrəni dolaşan əhvalatlar onlara məlumdur: hər gecəni bir bakirə qızla keçirən və səhər 
açılanda qızın başını vurmağı əmr edən şahın qəzəb içində içdiyi and və onu nağıllarla 
əyləndirən Şəhrizadın niyyəti hələ ki min bir gecə həddini ötüb keçməmişdir, və bu 
zaman o, şaha oğlunu göstərir. Min bir hissəni doldurmaq zərurəti nağılı qələmə alanları 
əllərindən gələn interpolyasiyanı etməyə məcbur edirdi. Onların heç biri bütün gecələr 
içində ən magik olan 1001-ci gecə   
kimi ürəyi həyəcana gətirmir. Bu gecə şah şahzadənin dilindən onun öz hekayətini 
dinləyir. Əvvəlcə o, bütün digər əhvalatları, ən əsası isə onun özünü də  ehtiva edən 
hekayətin başlanğıcını dinləyir. Bu interpolyasiyanın sonsuz imkanları və həm də onunla 
bağlı təhlükə görəsən oxucuya tam aydındırmı. Birdən şahzadə nağılına son verməz və 
şah «Min bir gecənin» bir daha bitməyəck hekayətini fasiləsiz olaraq dinləmək 
məcburiyyətində qalar… Fəlsəfənin qadir olduğu uydurmalar incəsənətdə olduğundan az 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
369 
fantastik deyildir: Cosaya Roys özünün ―The World and the Individual‖ (Dünya və Fərd) 
adlı əsərinin birinci cildində (1899) belə bir mülahizə söyləmişdi: «Təsəvvür edək ki, 
İngiltərədə yerin hər hansı bir hissəsi ideal şəkildə hamarlanıb və xəritəçi orada 
İngiltərənin xəritəsini çəkib. Onun əsəri qənirsizdir – ingilis torpağında elə bir künc-
bucaq yoxdu ki, bu xəritədə əks olunmasın, burada hər şey təkrarlanıb. Bu halda sözü 
gedən xəritə xəritələr  xəritəsini əhatə edən xəritələr xəritəsini… və beləcə sonsuza qədər 
xəritələr xəritəsini əhatə etməliydi». 
Nəyə görə xəritə içində xəritənin, min bir gecənin «Min bir gecə» haqqında kitaba daxil 
olması bizi həyəcanlandırır? Nəyə görə Don Kixotun «Don Kixot»un oxucusu olması, 
Hamletin isə «Hamletin» tamaşaçısı olması bizi həyəcanlandırır? Görünür, mən səbəbini 
tapmışam: bu tipli işlər beynimizə belə bir fikri salır ki, uydurma personajlar oxucu və ya 
tamaşaçı ola bilərlərsə, onlarla müqayisədə oxucu və ya tamaşaçı olan bizlər də bəlkə 
uydurmayıq. 1833-cü ildə Karleyl sezmişdi ki, ümumdünya tarixi bütün insanların 
oxuduğu və yazdığı, həm də anlamaq istədikləri sonsuz ilahi kitabdır. 
 
Tərcümə etdi: Cavanşir Yusifli 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
370 
Orxan Pamuk.  ―Məsumiyyət muzeyi‖ 
 
   Bu, həm romandır, həm muzey... 
      İstanbullu zəngin ailənin övladı Kamal ilə uzaq və yoxsul qohumu Füsunun 
hekayəsini anladır bu roman. Sürətli, hərəkətli hadisələrin bir-birini əvəz etdiyi və insan 
ruhunun dərinliklərindəki fırtınaları hiss etdirmə gücüylə, əlimizdən buraxa 
bilməyəcəyimiz və yenidən oxuyacağımız romandır ―Məsumiyyət muzeyi‖. Dünyada 
milyonlarla oxucunun sevgi və heyranlığını qazanan kitabları əlli səkkiz dilə çevrilən və 
hər yeni romanı böyük bir maraqla gözlənilən Pamuk oxucularına unudulmaz yuxular 
sayağı sarsıdıcı bir hekayət danışır. Bu, bir eşq romanıdır. Hələlik Azərbaycan 
oxucusunun bu romanla doğma dildə tanış ola bilmir. Lakin bizim də oxucular əsərin 
sehrindən xəbərdardır desək, yanılmarıq. Romana marağı nəzərə alıb, onun ən maraqlı 
məqamlarını oxuculara çatdırırıq. 
    
   * * * 
   Orxan Pamuk ―Məsumiyyət muzeyi‖ romanını 2001-ci ildə - ―Qar‖ romanını nəşr 
etdirdikdən qısa müddət sonra yazmağa başlayıb. Əsər üzərində bir il işlədikdən sonra 
yarımçıq saxlayıb ―İstanbul‖ romanını yazır. 2003-cü ildə ―İstanbul‖u oxuculara təqdim 
edir və yenidən ―Məsumiyyət muzeyi‖ni yazmağa davam edir. Roman üzərində fasiləsiz 
5 il işləyir. 
   * * * 
   Bu böyük eşq romanı bu sözlərlə başlayır: 
   ―Məsumiyyət muzeyi‖ni oxuyarkən tək eşq haqqında deyil, evlilik, yoldaşlıq, cinsəllik, 
ehtiras, ailə və xoşbəxtlik haqqındakı bütün düşüncələrinizdən dərindən təsirlənəcək və 
kitabın rəngarəng dünyasından ayrılmaq istəməyəcəksiniz». 
   * * * 
   ―Məsumiyyət muzeyi‖ bir sevgi romanıdr. Necə ki, ―Qar‖ əsəri siyasətə, ―Mənim adım 
Qırmızı‖ rəsmə və sənətə həsr edildiyi kimi, bu roman da mövzusunu eşqdən götürür. 
Amma bütün romanları kimi, bu əsərində də Pamuk insan həyatının hər bir sahəsinə, 
gündəlik həyatın incəliklərinə və sənət, təklik, xoşbəxtlik, qəzetl və televiziya, ailə kimi - 
yazıçının sevdiyi bir çox məsələlərə toxunur. 
   * * * 
    ―Məsumiyyət muzeyi‖ sadəcə bir roman deyil. Pamukun illərdir qurmağa çalışdığı bir 
muzeyin də adı belədir. Bu muzeydə yazıçının aşiq qəhrəmanı olan Kamalın sevgilisi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
371 
Füsunun toxunduğu əşyaların kolleksiyası sərgilənəcək. Bu muzeyin qurulması 
məsələlərinə romanın özündə aydınlıq gətirilir. Bu romanı yazarkən o, dünyanın bir çox 
muzeylərində gündəlik həyat əşyalarının necə sərgiləndiyini dərindən araşdırıb. 
   * * * 
    Yazıçı roman üzərində çalışdığı 7 ildə - Nobel mükafatı qarışıq, 9 beynəlxalq ədəbi 
mükafata sahib olub. Bu yeddi ildə yazıçı, Türkiyədə Boğaziçi, Hollandiyada Tilburq, 
Almaniyada Berlin Frei, Amerikada Georgetovn, İspaniyada Madrid, Livanda Beyrut 
Amerika universitetləri tərəfindn fəxri doktor adına layiq görülüb. Bütün bu mükafatları 
almaq üçün çıxdığı səfərlər zamanı Pamuk hər bir yerdə - təyyarədə, hotel otaqlarında 
fasilə vermədən ―Məsumiyyət muzeyi‖ üzərində işini davam etdirib. 
   * * * 
    ―Məsumiyyət muzeyi‖ 592 səhifə, 140366 sözdən ibarətdir. ―Cövdət Bəy və oğulları‖ 
romanından sonra bu əsər yazıçının ən uzun romanı sayılır. ―Cövdət Bəy və oğulları‖, 
―Qara kitab‖ əsərlərində olduğu kimi Pamukun doğulub böyüdüyü Nişantaşı bölgəsi bu 
romandakı hadisələrdə mərkəzi yerdədir. 
   * * * 
    Romanın bir çox səhnələri bir «Şevrolet» markalı 56 model maşında cərəyan edir.. 
   * * * 
    Pamukun digər əsərlərindən tanıdığımız bəzi obrazlar bu romanda da təsvir olunur. 
Məsələn, ―Qara kitab‖dan tanıdığımız köşə yazarı Cəlal Salik, ―Cövdət bəy və 
oğulları‖dan əsas obrazlar, o cümlədən Pamukun ailə üzvləri bu romanın 
iştirakçılarındandır.  
    Romanın təqdimatı belədir: 
   "Həyatımın ən xoşbəxt anıymış, bilmirdim" 
    * * * 
    Romanının əsas süjeti belədir. Fabrikant Basmacı ailəsinin yaxşı oxumuş 30 yaşındakı 
oğulları Kamal uzaq qohumları yoxsul İti ailəsinin 18 yaşındakı gözəl qızı Füsuna aşiq 
olur. Pamuk "kübar cəmiyyət" deyilən zümrəyə bu romanda dərin, detallı və əyləncəli bir 
baxışla baxır. 
   * * * 
    Romanda 1975-ci ildə «Hilton» hotelində qeyd edilən və bütün detallarıyla izah olunan 
50 səhifəlik bir nişan səhnəsinin təsviri var. 
   * * * 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
372 
   Bu əsəri Pamukun sıx izdihamlı romanı adlandırmaq olar. Oxucu 83 hissədə 150-yə 
qədər obraz və xarakterlə dəfələrlə qarşılaşır. 
   * * * 
    ―Məsumiyyət muzeyi‖ bir roman olmaqla bərabər, həm də yazıçının Çuxurçumada 
qurmaqda olduğu muzeyin adıdır. Bu muzeydə roman qəhrəmanı Kamalın və sevgilisi 
Füsunun toxunduğu əşyalar və romana bağlı bir şox şeylər nümayiş etdiriləcək.Yazıçı bu 
əşyaları toplamağa çoxdan başlayıb. Eksponatları xaricdə nümayiş etdirmək təklifinə isə 
yazıçı hələ də müsbət cavab verməyib.  
   * * * 
    Əsərdə eşq, əşyalara və insanlara bağlanma, kolleksiyaçılıq, muzeylər kimi mövzular, 
cinsəllik, bakirəlik haqqındakı ənənəvi baxışlar da mübahisə və müzakirə predmetinə 
çevrilir. 
   * * * 
    Pamukun romanları dünyada yeddi milyon nüsxədən çox satılıb və 58 dilə tərcümə 
edilib . ―Məsumiyyət muzeyi‖ hələ yazılıb başa çatmadan 30 ölkədən tərcümə sifarişi 
edilib. İlk sifarişçi isə bir Almaniya nəşriyyatı olub. 
   * * * 
    Pamuk romanıyla bağlı iki məqalə yazıb. İlk məqalə romanın ədəbi, fərdi və fəlsəfi 
qaynaqları barədədir. Digər məqaləsini isə böyük eşq romanlarının mövzularına həsr 
edib. Romanını oxucuya aydınlaşdırmaqdan daha çox, onu necə qurduğunu, necə xəyal 
etdiyini və digər eşq romanlarından fərqinə toxunulan bu məqalələr də xüsusi marağa 
səbəb olub. 
    
 
Hazırlayanı: Sabutay 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
373 
Al Paçino 
 
Sizə bir hekayə danışacam 
  
    Tarixin ən böyük aktyorlarından biri, bəlkə də birincisi Al Paçinonun təqdimata 
ehtiyacı varmı? Təbii ki, yox. Bu əsrarəngiz adamın həyatı hər zaman insanların diqqətini 
cəlb edib. Milyonlar onun istedadının, dahiliyinin sirrini anlamağa çalışıb.  
   Bəs bu adam sizə öz həyat hekayəsini danışmaq istəsəydi necə? O zaman onu dinləmək 
fürsətini qaçırmayın...  
    
   Sizə bir hekayə danışacam. Mən beyzbol matçına getmək istəyirdim. Beyzbolu 
sevirəm. Yadımdadı, hələ 3 yaşım olanda babamla stadiona gedirdim. Düzdü, indi hər 
şey bir az fərqlidi: tribunaya gəlib oturan kimi, dərhal tabloda mənim adım peyda olur. 
Burda pis şey görmürəm - sadəcə insanlar belə yaradılıb.  
   Amma bu dəfə bir əngəl çıxdı. Matç gündüzüydü, axşam isə mən işlərimlə bağlı bir 
yerdə olmalıydım. Qərara aldım ki, stadiona tez gedim, məşqi izləyim, 1-2 dənə də 
inninqə baxım. İstəmirdim ki, matça axıradək baxmadan getməyim diqqət cəlb eləsin. 
Başa düşürsüz də: idmançılar da artisdirlər. Təsəvvür edin, Brodveydə, hansısa tamaşa 
zamanı mən elə ilk dəqiqələrdə ayağa dururam və hər kəsin gözü qarşısında zalı tərk 
edirəm-necə başa düşülər? Qərara gəldim: gedəcəm, tribunada öz yerimi tutacam, sonra 
isə çalışacam ki, sakitcə aradan əkilim. Amma birdən yadıma düşdü ki, matça birlikdə 
gedəcəyim qadın mənim kimi məşhur şəxsdi. 
   Stadiona çatdım, maşından düşüb, mühafizəçidən soruşdum: ―Sizin avtomobilinizin 
baqajında köhnə papaqdan-zaddan bir şey var?‖ O baxdı, papaqla eynəyi tapandan sonra 
dedi: ―Ey, Al sən hələ bir buna bax, gör burda nə tapmışam! Köhnə saqqal!‖ Mən saqqalı 
taxdım-görəsən mənim ağlım hardaydı? Stadiona gəldik, oyun başlayır və birdən 
tribunadakı bütün insanlar çevrilərək mən tərəfə baxmağa başladı. Telekameralar mən 
tərəfə çevrildi. Stadionda kim var, mənə tərəf baxır. ―Bu nə zəhrimardı? - fikirləşdim - 
Axı məndə saqqal var‖.  
   Əlbəttə ki, bütün bunlar məni müşayiət edən qadına görəydi. Əşi, nə isə...  
   Amma birdən hiss elədim ki, saqqal çənəmdən sürüşür. ―Axmaq bir vəziyyət yarandı. 
İndi nə etməli? Saqqalı qoparıb düzəltdim-başqa nə edə bilərdim ki?  
   Təbbi ki, bütün bunlar saat 11 xəbərlərində göstərildi: ―Maraqlıdır, niyə Al Paçino 
stadiona yalançı saqqal taxaraq gəlib?‖ 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
374 
   Bu saqqalı sancaqlar muzeyinə vermək lazım idi. 
   Xəbərlərdə özümü görüb xeyli güldüm, amma bəzi nəticələr də çıxardım. Bir də belə 
hadisə baş verməyəcək. 
   Hara getməyimdən asılı olmayaraq, daha mən hər yerdə necəyəmsə - elə peyda oluram. 
   * * * 
   Balaca oğlan olduğum zaman, böyük nənəm (nənəmin anası-R.C) bəzən mənə gümüş 
dollar verirdi. O mənimlə həmişə çox mehriban rəftar edirdi. Nənəm mənə pulu verməyə 
hazırlaşan kimi bütün ailə xorla bağırmağa başlayırdı: ―Yox! Yox! Yoooox! Ona gümüş 
dollar vermə!‖ Bu sözlər ciddiyyətlə deyilirdi - axı biz dəhşətli dərəcədə kasıb idik. Pul 
mənim ovcumda peyda olan kimi hamı böyürməyə başlayırdı: ―Ver! Geri qaytar!‖ - buna 
görə də hədiyyəni aldığım üçün özümü narahat hiss eləyirdim. 
   * * * 
   Valideynlərim boşanmışdılar, mən hələ çox balacaydım. Ailənin yeganə uşağıydım, 
anam, nənəm və babamla birlikdə Cənubi Bronksun çoxmənzilli evlərindən birində 
yaşayırdım. Biz çox çətin dolanırdıq. Buna görə də əyrilmiş yulaf sarğısından kupon 
kəsməklə Tom Miksdən mahmız (şpor) əldə etmək mümkün olduğunu biləndə 
sevincimin həddi-hüdudu yoxuydu. Tom Miks qərblilərin kavboy qəhrəmanı idi. O çox 
məşhuruydu, çox! Kağız lentlə sarınıb poçtla göndərilmiş mahmızlar əsrarəngiz anlam 
daşıyırdı. 
   Nə isə biz mahmızları sifariş etdik. Böyük nənəm öləndə mənim təxmini 6 yaşım 
olardı. 
   Yadımdadır, biz dəfn mərasimindən evə gəldik və məlum oldu ki, Tom Miksin 
mahmızlar olan bağlaması gəlib. Sevincimin həddi - hüdudu yoxuydu. Amma birdən 
xatırladım ki, nənəm yenicə ölüb. Mən mahmızlara görə sevincimdən tullanıb düşmək 
istəyirdim, amma... 
   Mən o gün insanın içində özü ilə ziddiyətin nə olduğunu anladım. 
   * * * 
   Anam işləməsinə baxmayaraq, hər dəfə yeni film çıxanda məni kinoteatra aparmaq 
üçün vaxt tapardı.  
   O birisi gün mən evdə tək qalır, bütün rolları ifa etməklə filmi başdan - axıracan özüm 
üçün canlandırırdım. ―Kədərli uikkend‖ filminə mən hələ çox balaca olanda baxmışdım, 
amma o mənə çox ciddi təsir etmişdi. Mən ekranda baş verənləri anlamırdım, amma 
heyranlıqdan tüklərim biz-biz olmuşdu. Rey Millend boş yerə ―Oskar‖a layiq 
görülməmişdi, o bu filmdə rolunu əla oynamışdı.  
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
375 
   ―Kədərli uikend‖də bir səhnə var, Millend viski butulkasını axtarır. Sərxoş olub o 
şüşəni mənzildə harasa qoyub, amma indi ayılıb və onu tapmaq istəyir. Bilir ki, şüşə 
hardasa buralardadı, amma dəqiq hardadı xatırlamır. Uzun müddət axtarır və sonda tapır. 
Mən tez - tez bu səhnəni oynayardım. Atam məni ziyarət eləməyə gələndə, bəzən məni 
də götürüb Qarledəki qohumlarının yanına aparardı və deyərdi: ―Onlara butulkayla olan 
səhnəni göstər‖. Mən səhnəni oynayardım və hamı gülərdi. Mənsə öz-özümə 
fikirləşərdim: ―Onlar nəyə gülür, axı bu ciddi səhnədi?‖ 
   * * * 
   Bir dəfə uşaqlıqda küçə tamaşasına getmişdim, topu götürüb atdım və bir neçə 
butulkanı yıxa bildim, amma mənə hədiyyə vermədilər. O gün mən heç cür özümə gələ 
bilmirdim: necə oldu ki, onlar belə hərəkət elədilər? Bu nə ədalətsizlikdir?! Evə getdim 
və babama hər şeyi danışdım. Amma o elə bir sifət aldı ki...o hələ də mənim gözümün 
qabağından getmir. Onun sifətində bu ifadə vardı: ―Səncə mən indi 6-cı mərtəbədən 
pilləkənlə aşağı düşməli, 5 kvartal piyada getməli və küçə tamaşasındakı hansısa avaraya 
sübut eləməliyəm ki, sən butulkaları yıxmısan və hədiyyəyə layiqsən?!‖ Mən bütün 
bunları onun sifətindən oxudum. Bununla belə o, mənə izah eləməyə çalışdı ki, həyatda 
belə şeylər də baş verir. O haqlı idi. Həqiqətən baş verir. 
   * * * 
   Anam mən hələ uğur qazanmamışdan qabaq öldü.  
   Yadımdadır, mənim 10 yaşım olardı. Bizim mənzil yuxarı mərtəbədəydi. Dəhşət 
soyuğuydu. Aşağıda, döngədəki dostlarım məni küçəyə oynamağa çağırırdılar. Amma 
anam məni buraxmadı. Mən çox incidim və dayanmadan onun üstünə qışqırmağa 
başladım. O mənim acı məzəmmətlərimə dözdü. Və mənim həyatımı xilas elədi. Başa 
düşürsüz, məni o vaxt gəzməyə çağıran dostlarım indi həyatda yoxdular. Anam istəyirdi 
ki, mən gecə keçənədək küçədə veyllənməyim, dərslərimi oxuyum. Məhz buna görə mən 
indi burda oturmuşam və sizinlə söhbət edirəm. Hər şey çox sadədir, elə deyilmi? Amma 
biz çox unutqanıq... 
   * * * 
   Mən hələ balaca oğlan olduğum zamanlarda, avtobusdan düşüb başqa marşruta 
minəndə sarı, qırmızı, mavi rəngdə talon verirdilər. Biz, uşaqlarla istifadə edilmiş 
talonların hara tullandığını bilirdik, onları tapır və ciblərimizə doldururduq. Bu 
kağızcıqlar heç nəyə yaramırdı, amma onlar bizə çox dəyərli görsənirdi. Sən heç təsəvvür 
edə bilirsənmi ki, cibində çoxlu pulla veyllənmək nə deməkdir? 
   * * * 
   Aktyor kimi mən səhnədə ilk dəfə ibtidai məktəbdə oxuduğum zaman olmuşam. Biz 
tamaşa qoymuşduq, səhnənin ortasında böyük tiyan, bədnam ―hər şeyi əridən tiyan‖ 
varıydı, mən isə italiyalı nümayəndə kimi onu qaşıqla qarışdırırdım. İndi də xatırlayıram: 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
376 
məktəbdəki uşaqlar məndən avtoqraf istəyirdilər, mən də ―Sonni Skott‖ imzasıyla 
avtoqraf paylayırdım. Özümə ahəngdar təxəllüs götürmüşdüm, başa düşürsüz də? 
   * * * 
   Həyatımın ən böyük sarsıntılarından birini Cənubi Bronskda, əvvəllər varyete (yüngül 
janrlı tamaşalar göstərən teatr - R.C), sonra isə kinoteatra çevrilmiş zalda yaşamışam. 
   Tamaşanı ―gəzən‖ truppa təqdim edirdi. Çexovun ―Qağayı‖sını (Çayka) oynayırdılar. 
Tamaşa başladı...və birdən - birə də qurtardı. Zaman bir anda keçdi. Bu möcüzə idi. 
Yadımdadır, mən fikrə daldım: ―Necə olmalısan ki, belə bir şey yaza biləsən?‖  
   Mən dərhal Çexovun seçmə hekayələrini axtarıb tapmışdım. 
   * * * 
   Bir dəfə qəlyanaltı etmək üçün ―Hovard Consona‖ girdim və gördüm ki, həmin 
tamaşada parlayan aktyor piştaxtanın arxasında kofe süzür. Onda mən başa düşdüm ki, 
həyat nisbidir: əvvəlcə o məni öz oyunu ilə heyran etdi, indi isə ―Hovard Consonun‖ 
piştaxtasının arxasında dayanıb və mənə qulluq edir. 
   * * * 
   Vaxt vardı ki, mən köşklərə ―Şou-biznes‖ adlı qəzet paylayırdım. Heç vaxt yadımdan 
çıxmaz ki, mənə nə qədər maaş verirdilər - 12 dollar. Onluq və iki kağız dollar. Onluğu 
dərhal xırdalayardım ki, məndə on iki dənə bir dollarlıq olsun. Barda hesab ödəyirsən, 
barmaqlarını tüpürcəkləyib dəstələnmiş dollarları sayırsan və hamıya elə gəlir ki, səndə 
pul ağlasığmaz qədərdi. 
   * * * 
   İlk dəfə Bostonun repertuar teatrından normal qonorar alanda, təxmini mənim 25 yaşım 
olardı. Bara getdim, stulda oturub martini içdim. Hətta bundan sonra da məndə pul 
qalmışdı! 
   * * * 
   Filmdə oynamaqla, tamaşada oynamaq arasındakı fərq nədir bilirsizmi? Oynamaq 
onsuzda tarım çəkilmiş kəndirbaz üstündə oynamaqdır. Səhnədə ip çox yuxarıdandı. 
Yıxılsan şil-küt olacaqsan. Amma kinoda ip yerin üstündədi. 
   * * * 
   Bir dəfə işıqforun yanında durub küçənin o tərəfindəki qıza baxdım və gülümsədim. 
Amma o: ―O-oo, salam Maykl‖ - deyərək cavab verdi. Bilirsiz də Maykl ―Xaç atası‖ 
filminin qəhrəmanıdı. Məndə belə bir təəssürat yarandı ki, o bir anda məni yoldan ötən 
adi insan olmaq hüququndan məhrum elədi. O məni görmüşdü, amma o məndəki məni 
görməmişdi. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
377 
   ―Oskar‖ı mən ancaq səkkizinci cəhddə əldə edə bildim. Ona qədər məni yeddi dəfə 
siyahıya salmışdılar, vəssalam. 
   Bilmirəm mən bu məsələyə adekvat münasibətimi bildirə bilərəmmi, heç olmasa 
qismən... İndi mən nominantlara baxıram və düşünürəm: ―Bəs birdən onlar neyroxirurq 
olsaydılar necə? Məcbur qalsaydın onlara öz beynini əməliyyat eləməyə etibar edərdin? 
―Oskar‖ı məhz o etibarlı şəxsə vermək lazımdı.  
   Amma əvvəllər hər şey mənim əhval-ruhiyyəmin necə olmasından asılı olardı. 
   * * * 
   Elə il olub ki, mən alkoqoldan və həblərdən hədsiz dərəcədə çox istifadə eləmişəm. Bu 
məsələləri mən çoxdan qapatmışam. Amma mərasimdə oturduğum zaman düşündüyüm 
vaxt olub: ―Birdən məni təltif eləsələr, səhnəyə qədər gedə biləcəyəmmi? Əmin 
deyiləm‖. 
   * * * 
   Atam beş dəfə evli olub, amma mən heç vaxt evlənməmişəm. Bundan hansı nəticəyə 
gəlirəm? Biz öz vərdişlərimizin köləsiyik. 
   * * * 
   Əgər aktyorun çoxlu pulu varsa, o adətən onu xərcləməyə yer tapır. Mən öz pullarımı 
şəxsi filmim olan ―The Local Stigmatic‖ə (―Mestnıy Stiqmatik‖) xərcləsəm də, sonradan 
onu prakata çıxarmadım. 
   * * * 
   Bir gün Mərkəzi parkda gəzişirdim, tanımadığım bir insan mənə yaxınlaşdı və dedi: 
―Qulaq as, sənə nə olub belə? Niyə biz səni görmürük?‖ Mən nə isə mızıldamağa 
başladım: ―Bilirsiz mən...heç...mən...‖ Amma o: ―Hə Al, mən səni zirvədə görmək 
istəyirəm!‖ Və mən anladım ki: mənim bəxtim gətirib, mənə istedad verilib və mən 
ondan istifadə etməliyəm. 
   * * * 
   Bir filmdə mən suda üzən tirin üzərində qəhrəman Robin Uilyamsı təqib etməli 
olmuşdum. Bu səhnəni ideal səviyyədə oynamaq lazım deyil. Bunun üçün lazım olan şey 
- spontanlıqdı. Bütün fokus spontanlıqdadı. 
   * * * 
   20 il bundan əvvəl Frenk Sinatranın konsertinə getmişdim. Çətin anlarda onun Baddi 
Riçi vardı. Beləliklə, səhnəyə Baddi Riç çıxdı və mən necə oldusa fikrə getdim: ―Axı 
Baddi Riçin 79 yaşı var, amma o baraban çalır‖. Mən bilirdim o yaxşı barabançıdır, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
378 
amma o zaman düşünmüşdüm: ― İndi Frenk Sinatra səhnəyə çıxana qədər otur, Baddi 
Riçin qımıldanmağına, yerində yırğalanmağına bax‖. 
   Baddi Riç başladı, necə başladı. Onun ifası mənim gözlədiyimdən on qat artıq idi. 
Riffin ortasında hamı yerindən sıçradı və heyranlıqla əl çalmağa başladı. Sonra isə 
Sinatra gəldi və sadə bir söz dedi: ―Görürsünüzmü, bu oğlan necə baraban çalır? Bəs 
bilirsizmi ki, bəzən seçilmiş yoldan çıxmamaq xeyirlidi‖. 
   Baddi Riç seçilmiş yoldan çıxmadı. O təkcə illər boyu barabanda ifa etmədi, həm də 
həmin gecə öz yoluyla getdi. O dəqiq belə dedi: ―Gör mən nə qədər yol gəlmişəm, gəlin 
yoxlayaq, mən davam edə biləcəyəmmi...‖ Qəflətən yol onu lazım olan yerə gətirdi.  
   Bax, biz bütün bunları ona görə edirik. Lazım olan yeri tapmaq istəyirik. Amma o yeri 
tapmaq hələ hər şey demək deyil. Lazım olan kifayətlənməməkdi. Bilirsizmi, belə bir 
atalar sözü var: ―Kim ki, öz dəliliyindən əl çəkmir, o hansısa gözəl bir gündə müdrik 
olacaq‖. 
    
   Ruscadan çevirdi:  Cavid Ramazanov 
 
 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
379 
Telman Orucov 
 
Saray həyatının dəbdəbəsinin xiffəti və ya hələ uçmamış yeni ―hava qəsrləri‖ 
 
(Fərəh Pəhləvinin kitabı haqqında qeydlər) 
 
İstənilən memuarı panegirik ədəbiyyatın bir növü saymaq olar. Məddahlıq edənlər öz 
qəhrəmanını göylərə qaldırdığı kimi, ötən ömrün xatirəsini qələmə alanlar da adamlara 
xas olan zəifliyin nişanəsi kimi özlərinə vurğunluğu açıb ağardaraq, az qala keçmişini 
idealizə etməyə girişir, həqiqətin ən güclü atası sayılan Zamanın etdiyi düzəlişlərə məhəl 
qoymadan yaşadığı xoşbəxtlik dövrünü cazibədar naxışlarla bəzəməklə öz nostalji 
hisslərini başqalarına da təlqin etməyə səy göstərir. Ədalətlə demək lazımdır ki, kənardan 
bir qədər əlçatmaz görünən bu adamlar əslində qarşılarına qoyduğu məqsədə müəyyən 
ölçülərdə çatmağı da bacarırlar. Onların prizmasından öz həyatları, günəşin şüaları 
havadakı yağış damcılarını qövsi-qüzeh rənginə boyayan kimi al-əlvanlıq qazanır, 
ətrafdakı bədbəxtliklər və səfalət dənizi büsbütün unudularaq Yer üzərindəki mövcudluq 
az qala cənnət haləsinə bürünür, qələminin şişirtmə gücü və hadisələri birtərəfli təsvir 
etmək üslubu hesabına bu adamlar özlərini bir qədər ―göy sakinləri‖ kimi təqdim 
etməkdə rahatlıq tapırlar. 
Axırıncı İran şahının axırıncı xanımı Fərəh Pəhləvinin ―Xatirələr. Yıxılan rejimin və 
bitməyən eşqin hekayəti‖ kitabı bir qədər mütaliə təcrübəsi olan oxucuda da məhz belə 
hisslər yaradır. Rejimin mövcudluğu dövründəki tituluna görə ―Şahbanu‖ adlanan bu 
xanım İran şah rejiminin süqutuna qədər olan son iyirmi ili görünməmiş inkişaf, 
firavanlıq dövrü kimi qələmə verməyə cəhd etsə də, bəzən qeyri-iradi olaraq onun 
―anadangəlmə ləkələrini‖, qüsurlarını da bütünlüklə danmağı, inkar etməyi bacarmır. 
Gənc qızın saray mühitinə düşməsi, şahın üçüncü arvadı olması səadətinə qovuşması elə 
qeyri-adi cizgilərlə təsvir edilir ki, elə bil ki, ―Min bir gecə‖ nağılının səhnələri ilə 
yenidən tanışlıq başlayır və ya fransız imperessionist rəssamların fırçasından çıxmış 
gözəl təbiət mənzərəsini seyr edirsən. 
Müəllifin bu sahədəki cəhdlərinin həddi aşdığı da diqqətdən yayınmır. Bəlkə adi keçi 
dərisini də ―qızıl yun‖ kimi və ya istənilən iplik kələfini Ariadna sapı kimi təqdim etmək 
olar, lakin bundan azacıq baş çıxardanlar mifik hadisələrin yenidən təkrarlanması 
cəhdlərinə inanmayacaqlar. Mərhum şahın evlənmə tarixçələrini yaxşı bilən adamları 
şahın son xanımının qələmindən çıxan əhvalatlara inandırmaq o qədər də asan məsələ 
deyildir. Şah qvardiyasının rəhbəri və müəllifin, xəyanət edərək dini rejimə xidmətə 
keçməkdə ittiham etdiyi general Hüseyn Fərdostun ötən əsrin sonlarında ingiliscə çapdan 
çıxmış kitabında Fərəh xanımın şaha hansısa varlı adam tərəfindən nikah üçün real 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
380 
namizəd kimi irəli sürüldüyü bütün təfərrüatı ilə açılıb göstərilir. Məhz belə təqdimat 
gələcək Şahbanunun əvvəllər mütləq xoşbəxtlik rəngində olan, son iyirmi ildə isə 
bədbəxtlik dumanına bürünmüş həyata ilk dəfə qədəm qoymasından xəbər verir. Ona 
görə də ―bitməyən eşq hekayəti‖ bir o qədər də inandırıcı görünmür, burada gələcək ərə 
vurğunluqdan daha çox uşaqlıqdan qulağında səslənən ―Şahın arvadı‖ olmaq ifadəsinin 
yaratdığı arzuya ürəkdən bağlılıq, sarayda əslində ikinci adam olmaq istəyi daha çox gözə 
çarpır. Axı o, əslində qiyamla meydana gələn yeni sülalənin hələ yüzillər, minillər davam 
edəcəyinə ümid bəsləyirdi, şah kimi o da bu sülalənin ömrünün vur-tut yarım əsrdən bir 
qədər artıq davam edəcəyini ağlına belə gətirə bilməzdi. 
Kazak ruhunda tərbiyə almış general Rza xan 1921-ci ildə olcuqda zəif və səriştəsiz 
hökmdar olan Əhməd şahın dövründə dövlət çevrilişi etmiş, bu vaxt yeni hökumətə 
jurnalist Seyid Ziyəddin Tabatabai başçılıq etmiş, general Rza xan isə müdafiə naziri 
təyin edilmişdi. İki ildən sonra jurnalist də hökumət başçılığından uzaqlaşdırıldı, bu 
vəzifəni tutduqdan az sonra 1925-ci ildə Persiya parlamenti olan Məclis ölkədə olmayan 
Əhməd şahı devirdikdən sonra şahlıq rejimini qoruyub saxlamaq üçün, Rza şah adı 
altında onu taxt-taca qaldırdı və o, öz sülaləsini Persiya xanədanı dövründə dili və yazını 
ifadə edən simvolik ―Pəhləvi‖ sözünü özünün sülalə adı elan etdi. Rza xan respublika 
elan etməyi nəzərdə tuturdu. Lakin xalqın böyük çoxluğunun bu ideyaya güclü əks 
çıxması onu öz fikrindən dönməyə məcbur etdi. 
İlk şah 1941-ci ilin sentyabrında İran əraziləri cənubdan ingilis orduları, şimaldan isə 
sovet qoşunları tərəfindən işğal edildikdə öz oğlu Məhəmməd Rzanın naminə taxt-tacdan 
uzaqlaşdı, bir müddət qürbətdə yaşadıqdan sonra, vətənindən uzaqlarda da həyatla 
vidalaşdı.  
Şahbanu Fərəh Pəhləvi gənc və təcrübəsiz qız olmasına baxmayaraq saray həyatına 
qədəm qoyduqdan sonra buranın boğucu, intriqalarla dolu olan mühitindən baş çıxarmağı 
bacardı, qısa müddətdə ərinin məhəbbətini qazanmaqla mühüm nüfuz sahibinə çevrildi. 
Onun bir sıra sosial problemlərin həllində fəal iştirakı təqdirə layiqdir. O, cüzam 
xəstəliyindən dəhşətli əzab çəkən xəstələrə yardım əlini uzatmış, onlar üçün ayrıca 
yaşayış məntəqəsi saldırmışdı. Onun təhsil müəssisələrinə qayğısı da xüsusi qeyd 
olunmalıdır. 
 
Fərəh xanım ərinin həyata keçirdiyi ―Ağ inqilab‖ islahatlarının bəzilərinin həyata 
keçirilməsində təşkilatçılıq işi aparır, əsas diqqətini qadınların cəmiyyətdə, xüsusilə 
ailədə fəal rol oynaması problemlərinə yönəldirdi. 
Qadınlar seçmək, seçilmək hüququna yiyələnmişdilər, universitetlə daxil olur və 
qazandıqları ixtisaslara müvafiq işləyə bilirdilər. Kəndlərdə isə cəhalət hökm sürməkdə 
davam edirdi. Onu maraqlandıran məsələlərdən biri yetimlərin üzləşdiyi acınacaqlı 
vəziyyət idi. Bu şəraiti aradan qaldırmaq vacibliyi onu həmin uşaqlarla məşğul olan 
təşkilata başçılıq etməyə həvəsləndirmişdi. Ölkədə olan on minə yaxın yetim və kimsəsiz 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
381 
uşağı məskunlaşdırmaq üçün ölkənin ayrı-ayrı yerlərində yetimlər üçün olan evlərdən 
ötəri yeni binalar inşa edildi. Onların tərbiyəsi ilə təhsil almış qadınlar məşğul olurdu. Bu 
qayğı hesabına uşaqların qarnı doyuzduruldu, onlar müvafiq paltarlarla təmin edildilər, 
kimsəsizliyin acı xofundan uzaqlaşa bildilər. Fiziki cəhətdən qüsurlu olan uşaqlar, korlar 
üçün məktəblər açılmışdı, xüsusi istedada sahib olan uşaqların öz qabiliyyətlərini inkişaf 
etdirməsi üçün şərait yaradılmışdı. 
Bu Şahbanunun çoxtərəfli fəaliyyətinin bir sıra sahələridir. İctimai, siyasi fəaliyyəti ilə 
yanaşı o, öz ailə borcunu da uğurla ödəməyi yaddan çıxarmırdı. Şah uzun müddət idi ki, 
vəliəhd arzusunda idi, lakin ikinci arvadı Sürəyya da bu ümidləri doğrultmadığından 
nikaha xitam verilmişdi. Şahbanu Fərəh isə şahı ilk oğlunu doğması ilə sevindirdi, sonra 
onun ardıcıl olaraq qızı, ikinci oğlu və ikinci qızı dünyaya gəldi. Ərinin vəfatından iyirmi 
il sonra o, ailənin sonbeşiyi olan qızı Leylanı itirmək faciəsi ilə də üzləşməli oldu. 
Kitabda şah ailəsinin islam inqilabından sonra sığınacaq tapmaq üçün dünyanın çox 
yerlərinə müraciət etməsi, beynəlxalq münasibətlərdə problemlərin yaranacağını nəzərə 
alaraq vaxtilə dost sayılan bəzi ölkə başçılarının onları öz torpağında qəbul etməkdən 
imtina etməsi, bu vaxt ağır ―ağ qan‖ xərçənginə tutulmuş ərinin nəinki müalicəsinə, hətta 
öz ömrünü sakitcə başa vurmasına imkan verilməməsi dəhşətli səhnələrlə qələmə alınır. 
Müəllif bütün inqilabların qanla qidalandığı həqiqətini yaddan çıxardaraq, şah rejimi 
iflasa uğradıqdan sonra İranda baş verən edamlara, ailələrinin təqib olunmasına böyük 
yer ayırır. Lakin bu məsələlərdə ölçü hissinə riayət olunmur. Ən eybəcər siyasi polis kimi 
sayılan SAVAK-ın rəisi general Həsən Pakravanın vaxtilə ayətüllah Xomeynini 
mühakimədən azad olunması təklifi ilə çıxış etdiyi halda, inqilabdan sonra onun edam 
edildiyini böyük faciə kimi qələmə verməklə, müəllif əvvəllər SAVAK-ın zindanlarında 
həyatla vidalaşan minlərlə insanların xatirəsini əslində təhqir etmiş olur. SAVAK ölkədə 
əsl inkvizisiya qaydaları yaratmışdı, İranda elə bil ki, ikinci Torkvemada meydana 
gəlmişdi. Qərb jurnalistləri 1970-ci illərdə yazırdılar ki, azacıq narazılıq işartıları 
bildirənlər aradan götürülür, onların diri ya ölü olmasından bir daha xəbər tutmaq 
mümkün olmurdu. Bir jurnalist qeyd edirdi ki, isti, bürkülü havada saatlarla avtobus 
gözləyən fəhlə hətta qızmar istidən şikayətləndikdə, onu sakitcə oradan aparırdılar və 
ittihamı bu olurdu ki, sən havadan yox, şahdan şikayət edirsən. Beləliklə, ehtiyatsızlıq 
edib, iqlimdən gileylənən bir adam zindana atılır və onun gələcəyi qatı naməlumluq 
dumanında itib batırdı. Bəlkə də şahın heç də hər bir qəddarlıq hadisəsindən xəbəri yox 
idi, lakin bu sistemin belə quduzlaşmasına məhz o, rəvac vermişdi. Tehranın özünün daha 
mənfur şöhrət qazanmış Bastiliyası, hər cür vəhşiliklər səhnəsi olan zindanı var idi. Şah 
bunlardan yaxşı agah idi. 
Fərəh xanım isə SAVAK-ın törətdiyi faciələrdən deyil, yalnız onun ―agentlərinin 
qanqaraçılığa səbəb olduğunu‖ qeyd edir, adamların bu agentlərin kobud sərtlikləri ilə 
üz-üzə gəldiklərini vurğulayır. Əgər Şahbanunun diqqətini yalnız xırda xətalar cəlb 
edirdisə, əhalinin başına açılan fəlakətlər onu düşündürmürdümü? Onu yalnız şahın 
mənəvi nüfuzuna, həm də rejimə bu agentlərin ziyan vurmaları həyəcanlandırsa da, bu 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
382 
hərəkətlərə əslində haqq qazandıraraq onların bunu istəmədən etdiklərini qeyd edir. Və 
bir qədər qeyri-ciddi nəticəyə gəlir: ―Amma SAVAK-çıların çoxu ölkədə təhlükəsizliyin 
təmini üçün əməlli-başlı çalışdılar‖. Şahbanunun bu sözləri rejimi qoruyub saxlamaq 
xatirinə hər cür vəhşiliyə əl atan siyasi xəfiyyənin fəaliyyətinə haqq qazandırır və 
müəllifliyi Fransa kralı XVI Luiyə aid edilən ―Məndən sonra qoy lap hər şey daşqına 
qərq olsun‖ sözlərinin, yaxud Kaliqulanın ―Qoy nifrət etsinlər, ancaq qorxsunlar‖ 
prinsipini yada salır. Şah rejiminin zülmü özündən sonra dünyaya mələklər gətirə 
bilməzdi və SAVAK-ın mənfi təcrübəsinin nəhəng bünövrəsi üzərində sonrakı 
haqsızlıqların da heykəli qoyuldu. 
Kitabda kommunistyönlü Tudə partiyasının, ifrat solçuların, dini təməlçilərin adı xüsusi 
ikrahla çəkilir. Ölkədəki başqa cür düşüncələrin hamısı az qala düşmən qismində təsvir 
edilir və qədim Romanın eybəcər imperatorlarından birinin ―xalqın bircə boynu 
olmamasına‖ görə heyfislənməsi fikiri yada düşür. Guya ki, ölkədə doğulan hər bir körpə 
öz ilk qışqırtısı ilə şaha sədaqət andı içməli idi. Rejimə etiraz edənlərlə məşhur yazıçının 
SSRİ-dəki repressiyalara haqq qazandıran ―Əgər düşmən təslim olmursa, onu məhv 
edirlər‖ prinsipinə uyğun qaydada davranmaq lazım imiş. Böyük fransız mütəfəkkiri Şarl 
Montesiyə qədim Çində imperatora məhəbbət bəsləməyənlərin edam edilməsi barədə 
qanunun mövcud olduğunu xəbər verir. Bu edamlar xüsusi qəddarlıqla həyata keçirilirdi. 
İttiham da asan başa gəlirdi, çünki məhəbbət hissinin dəqiq meyarı yoxdur. 
Şahbanu üçün isə insan azadlıqları uğrunda mübarizə aparan hər bir kəs çoxbaşlı gidradır 
və onların başını nəinki kəsmək, hətta kəsilmiş yeri Heraklın təcrübəsindən istifadə 
edərək kösövlə yandırmaq lazımdır. Onlar ―idealist gəncləri ya da boşboğazları yanlarına 
çəkən və yalnız rejimi devirməyi düşünən adamlar‖ kimi təsvir edilir. Ona görə də 
Azərbaycan Demokratik Respublikasının lideri Seyid Cəfər Pişəvəri Stalinin siyasətini 
həyata keçirən şəxs kimi qələmə verilir. Cənubi Azərbaycanda yaradılmış milli dövlətin 
1946-cı ilin dekabrında ordu gücünə, qan axıtmaqla boğulmasını xüsusi pafosla ifadə 
edir. Şah bu vaxt Təbrizdə çoxlu qan axıtdırmışdı, Kürdüstanın paytaxtı Mehrabadda da 
eyni ssenari həyata keçirilmişdi. Bu hadisələrdən azacıq sonra Mehrabada gələn şahı heç 
kəs, heç öz təyin etdiyi qubernator da qarşılamamışdı. Təbrizdə isə adamlar bir az əvvəl 
qanla sulanmış küçələrdə şahı alqışlarla qarşılamışdılar. Əlbəttə ki, şah belə qəbuldan çox 
razı qalmışdı. 
Şah 1946-cı ilin 12 dekabr gününü ―Azərbaycanın xilas günü‖ kimi elan etməklə özünə 
xilaskar qiyafəsi geyindirməyə cəhd etsə də, bütövlükdə azərbaycanlılar onun törətdiyi bu 
qətliamı heç vaxt yaddan çıxarmayacaqlar. Əslində, şah xarici qüvvəyə arxalanmasa belə 
qan tökülməsinə cəsarət edə bilməzdi. Bu yalnız sovet ordusu hissələri İran ərazisini tərk 
etdikdən sonra mümkün olmuşdu. Hələ 1943-cü ilin noyabr-dekabrında keçirilən Tehran 
konfransında qərara alınmışdı ki, müharibə başa çatdıqdan sonra İranın ərazi bütövlüyü 
təmin edilsin və altı ay ərzində xarici dövlətlərin qoşunları İran torpaqlarından çıxarılsın. 
Stalin heç də Şimali İranı tərk etmək istəmirdi, axı burada mili Azərbaycan Demrokratik 
Respublikası yaranmışdı. Lakin 1946-cı ilin başlanğıcından ABŞ hökuməti öz 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
383 
narazılığını bildirməyə başladı və Sovet qoşunlarının dərhal çıxarılmasını tələb etdi. 
Hətta Trumen atom bombası ilə hədələməyə başladıqda, Stalin ölkəsinin ağır vəziyyətdə 
olduğunu nəzərə alaraq, yeni dünya müharibəsinin hansı fəlakətlər gətirəcəyini 
anladığından qoşunları çıxarmaq məcburiyyətində qaldı. Bəziləri o dövrün reallığına 
əhəmiyyət verməyərək, bunu Stalinin Azərbaycanın birləşməsi işinə göstərdiyi xəyanət 
kimi qələmə verirlər. Bu mülahizə hər cür məntiqi və tarixi səbəblərdən və köklərdən 
məhrumdur və Stalin öz imperiyasını genişləndirmək üçün hər cür risqə getməyə hazır 
idi. Lakin Stalin vəziyyəti düzgün qiymətləndirməyi bacarırdı və daim avantüradan uzaq 
qaçmağa çalışırdı. 
 
 
İran inqilabının, kitabda getdiyi kimi təsadüfən baş verməsi fikri də qeyri-ciddi görünür. 
İranda təşəkkül tapmış proletar sinfi yox idi, kəndlilər isə yalnız bunt qaldırmağa 
qadirdir, onu inqilaba çevirməyə qüdrətləri çatmır. İran inqilabı bu ölkənin malik olduğu 
ictimai mərkəzlərdən başlamalı idi və 1979-cu il ərəfəsində bu rolu tarixən İranda böyük 
nüfuzu olan din müəssisələri – məscidlər yerinə yetirdilər. Sovet şairi Aleksey Surkov 
1946-cı ildə İranda səfərdə olduğu barədəki xatirələrində yazır ki, İranda ictimai rəy iki 
mərkəzdə – məsciddə və bazarda formalaşır və yayılır. Həqiqətən də İranda rejim üçün 
təhlükə bu mənbələrin birində yaranmalı idi və yarandı da. Şah rejiminə etiraz edənlərin 
çıxışı zorakılıqla yatırılırdı. İnqilab ərəfəsində, 1978-ci ilin yanvarında Qumda altı nəfər 
ilahiyyat tələbəsi öldürülmüş, səkkiz ay sonra isə Tehranda Jalə meydanında yüzlərlə 
etiraz edən adamın qırğını törədilmişdi. Nəzarəti ələ keçirməyi bacarmayan şah 1979-cu 
ilin yanvarında sürgünə yollanmağa məcbur olmuşdu. Fevralın ilk günündə isə Xomeyni 
inqilaba rəhbərlik etmək üçün İrana döndü və İslam respublikasını qurdu.  
Ayətullah Xomeyni isə mübarizləri din bayrağı altında birləşdirməyi bacardı və onun 
başçılıq etdiyi hərəkat qalib gəldi. Şah rejimi içəridən çürüyürdü, çat verirdi, təəssüf ki, 
bunu nə şah özü, nə onun yaxın adamları, nə də özünü uzaqgörən kimi qələmə verən 
Şahbanu görürdü. 
İnqilabdan sonra İranda teokratik dövlət quruluşu meydana gəldi. Tarixə hələ orta 
əsrlərdən tanış olan bu quruluş cəmiyyəti təkcə öz sərhədləri çərçivəsində idarə etməklə 
kifayətlənməyib, adamların ruhuna da hakim kəsilmək iddiasına düşür. Adamların 
şüuruna ağalıq etmək istəyi belə dövlətə əlavə səlahiyyətlər verir. Dini ehkamları 
qorumaq vəzifəsi bu dövləti izahi idarəetmə imkanlarına yiyələndirir, adamların mənəvi 
dünyasına hakim kəsilmək üçün nəhayətsiz müdaxilə vasitələrindən istifadə etməklə o 
əslində Yer üzərindəki səltənətə hökmranlıq etmək kimi adəti qaydalardan kənara çıxır. 
Bu isə insan haqları sferasında yeni fəsadların meydana çıxması ilə nəticələnir. 
Kitabda yeni rejimə nifrət hədd tanımır, ona görə də bütün qüsurlar onun ünvanına 
yazılır. Hətta İraqla aparılan müharibənin təqsiri də əsassız olaraq inqilabi quruluşun 
üzərinə atılır. Körfəz müharibəsi adlanan bu münaqişənin kökündə isə başqa səbəblər 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
384 
dururdu. İraq İranla öz sərhədlərini yenidən qaydaya qoymaq istəyirdi. İslam 
inqilabından sonra iranlılar da Bağdadı İranın Xuzistan əyalətində yaşayan ərəblərin 
muxtariyyət tələblərini qızışdırmaqda ittiham edirdilər. Üstəlik, İraq, öz əhalisinin 60 
faizini təşkil edən şiələrdən qorxurdu. 1980-ci ildəki bir sıra sərhəd döyüşləri gedən vaxt 
İraq qoşunları İran ərazisinin içərilərinə doğru irəlilədilər. Müharibə yalnız 1988-ci il 
müqaviləsi ilə başa çatdı və hər iki tərəfdən yarım milyon insanın həlak olması ilə 
nəticələndi. 
İran şahı ölkədə yaratdığı avtoritar rejimə, demokratiyanın ayaq aça bilməməsinə görə 
iflasa, yıxılmağa məhkum idi. Əlbəttə, müəllif 70-ci illərdə böyük iqtisadi, mədəni 
dəyişikliklər baş verdiyini yazır və insaflılıqdan uzaq qaçmayaraq, bir ildə neftin 
qiymətinin dörd dəfə artmasını, neft istehsalını 300 milyon tondan çoxa çatdıran İranın 
böyük gəlir götürməsini də qeyd etməyi unutmur. Savadlılığın 70 faizə çatdığını qürurla 
qeyd edir. Lakin ikrahla danışdığı SSRİ-də 30-cu illərin sonunda savadsızlıq kütləvi 
qaydada ləğv edilmişdi. Təəssüf ki, yanız Persiya dövlətinin 2500 illik tarixinə həsr 
olunmuş yubileyə hazırlıq görülərkən israfçılığa yol verildiyini ittiham edənləri qeyri-
obyektivlikdə günahlandırır. Lakin onu da yaddan çıxarır ki, neftdən gələn milyardlarla 
vəsaiti şah bədxərcliklə müasir hərbi texnika və cihazlar alınmasına sərf edirdi və 
bunların çoxlu limandan daşınıb təyinatına çatdırılmırdı, səhrada qumun altında qalıb 
yararlılığını itirirdi. 
Təsərrüfatsızlıq eybəcər hədlərdə mövcud idi. İş o yerə gəlib çatmışdı ki, İran körfəzi 
limanlarına gələn gəmilərdəki idxal malları vaxtında boşaldılmadığında dövlət ağır 
cərimələr ödəməyə məcbur olurdu. Bir dəfə məlum olmuşdu ki, Bəndər Abbas limanında 
800 gəmi xeyli müddətdir ki, ərzaq mallarından ibarət olan yüklərinin boşaldılmasını 
gözləyir, onlardan çoxu altı ay idi ki, boşaldılma növbəsində dayanmışdı. 
Bir qayda olaraq tərif həddi aşdıqda əks effekt verir. Müəllif şahın gördüyü işləri elə 
yağlı boyalarla təsvir edir ki, elə bil, Bisütun dağında Persiya çarı I Daranın 
şücaətlərindən bəhs edən ―Nəqşi-Rüstəm‖ kimi əlavə yeni bir qalereya yaratmaq ehtiyacı 
yaranır. Qaya üstünü yeni yazılarla bəzəmək olar, lakin şahın Daranın nailiyyətlərinə 
azacıq da olsa yaxınlaşan bir əməlini tapmaq qeyri-mümkündür. Kitabda canfəşanlıqla 
təbliğ edilən ―Ağ inqilabın‖ tərkib hissələrindən biri olan torpaq islahatından da şah 
böyük torpaq sahələri ələ keçirməyə müvəffəq olmuşdu. 
Şah sarayı dəbdəbəsiz mümkün deyildir. Şərq saraylarında isə bu, elə bir hədd tanımır. 
Dəbdəbə artıq başqa miqyas almışdı. Hətta Makedoniyalı Aleksandrın da mənəviyyatının 
korlanmasında perslərin zinyətə, dəbdəbəyə vurğunluğu az rol oynamamışdı, onun da bu 
mərəzə tutulmasına şərait yaratmışdı. Bu pulların bir hissəsi də dövlət büdcəsindən yan 
keçir, saray üzvlərinin varlanmnsına yol açırdı. 
Fərəh Pəhləvinin özünə gəldikdə o, zinyətə, dəbdəbəyə vurğunluqda öz sələfi olan 
Argentina prezidentinin xanımı Evita Perondan, Filippin prezidentinin xanımı, özündən 
bir qədər sonra belə yüksək mövqeyə çatan və iti iştahı ilə seçilən İmelda Markosdan çox 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
385 
şey öyrənmişdi. Onlar sosial müdafiə və abadlıq tədbirləri adı altında xeyli vəsait ələ 
keçirmişdilər. Fərəh xanım da bəzi üsulları onlardan əxz etmişdi. 
Şah, əlbəttə ki, vətənpərvər insan idi və o, atasından bu xüsusiyyəti əxz etmişdi. Türk 
yazıçısı və diplomatı Yaqub Qədri Qaraosmanoğlu Rza şahın Tehranın 
abadlaşdırılmasına göstərdiyi diqqəti xüsusi qeyd edir və göstərir ki, şah tikilən binaların 
inşaatçılarına həftəlik tapşırıqlar verib, onun icrasını yoxladıqda, fərqlənənləri qızıl 
sikkələrlə mükafatlandırırdı və bu tikinti-abadlıq işlərinə böyük vüsət vermişdi. 
Məhəmməd Rza Pəhləvi uşaq olarkən İsveçrədə təhsil almışdı. Qonşu kənddən bir qadın 
satmaq üçün ona inək südü gətirirdi. Bir dəfə onun xoşuna gələn bu uşaqdan haralı 
olduğunu soruşduqda o, iranlı olduğunu demişdi. Qadın belə bir ölkəni tanımadığını 
etiraf etmişdi. Yeniyetmə öz dostları qarşısında and içirmiş kimi söz vermişdi ki, mən elə 
edəcəyəm ki, İranı dünyada hamı tanısın. Buna görə də o, bəzən hətta bu xeyirxah 
məqsəd naminə ağılsız layihələrə də əl atırdı, Tehranı on iki milyon əhalisi olan şəhər 
kimi görmək istəyirdi. İndi onun bu arzusu deyəsən reallaşmağa yaxınlaşır və şəhər çox 
sayda yeni problemlərlə üzləşmişdir. 
Şahı devirmək, rejimi süquta uğratmaq tərəqqiyə yol açmaq məqsədini güdür, qəbahətli 
bir iş deyildir. Lakin şahın və ailəsinin təqib edilməsi, ölümlə hədələnməsi bir növ 
yakobinçiliyi yada salır. Yəqin ki, İran inqilabının da, kitabda qeyd olunduğu kimi, 
Xalxali adında öz Robespyeri var imiş. Ona görə də ağır xəstəliyin mənfur caynaqları ilə 
boğduğu şahın sakitcə ölməsinə də dözümsüzlük göstərilməsi heç də yaxşı hisslər 
yaratmır. Şah hələ İranda olarkən təhlükənin kiçik olmaması qənaətinə gəlmişdi, 
vəziyyətin ağır olduğunu anlamışdı, ona görə də çaşqınlıq keçirirdi, baş nazirləri 
dəyişməkdən başqa bir səmərəli yol və ya vasitə görmürdü. Bir italyan qadın jurnalisti 
belə bir vaxtda şahla görüşdükdə onun halına acıyan adam kimi kədərli bir sual vermişdi. 
– Şah deyəsən karvan yorulub. 
Şah ah çəkərək, cavabında demişdi ki, karvan yorulsaydı, nə vardı ki, bir qədər dincələr, 
yenə yoluna davam edərdi. Karvan azmışdır, səhrada azmaq isə ölümdən betərdir. 
Şah adlanan sarvan karvanı azdırdığını özü etiraf etməyə məcbur olmuşdu. Ağır xəstəlik 
isə onun iradə gücünü də əlindən almışdı. Az qalırdı o, özünü zəhər içib öldürən 
Hannibal kimi bütün dünyaya haray çəksin ki, artıq o, həyatdan gedir, qoy onu sakit 
buraxsınlar. Deyilənlərə görə, ölümündən qabaq Hannibal bu sözləri söyləmişdi: 
―Romalıları onların köhnə qayğısından azad edək, bir halda ki, onların qocanın ölümünü 
gözləməyə belə səbrləri qalmayıbsa‖. Şahın ölümü bunu arzulayanlar üçün töhfə hesab 
edilsə də, bu arzunun özünün mahiyyəti humanizmdən tam kənar olan bir istək təsiri 
bağışlayır. 
Şahbanu Fərəh Pəhləvi taxt-tacın əldən getməsilə razılaşmır, otuz il keçəndən sonra belə 
şah rejiminin reinkarnasiyasına ümidini itirmir. Axı ―hava qəsrlərini‖ tikmək asandır, 
uçurub, dağıtmaq çox çətindir. Şahın xanımı da keçmişi qaytarmaq barədə düşünür, hətta 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
386 
tam virtual olan kölgə kabinetinin formalaşmasına müdaxilə etməməsinə görə özünü 
qınayır. O, oğlu şahzadə Rzanın reallıqdan çox uzaq olan İran xalqına müraciət adlı, elə 
bir dəyəri olmayan sənədinin işıq üzü görməsində xüsusi canfəşanlıq göstərir. Oğul Rza 
Pəhləvi İran şahı kimi məsuliyyətləri və səlahiyyətləri öz üzərinə götürməyə hazır 
olduğunu bəyan edir, öz tərəfdarlarını səflərini sıxlaşdırmağa çağırır. İran xalqı 
vidalaşdığı rejimi bir də geri qaytarmaq istəyəcəkdirmi, bu sual bir qədər qeyri-ciddi 
səslənir, irəli sürülən vəzifənin həlli yolları isə heç uzaq üfüqdə də görünmür. 
Kitabda şəxsi məsələlərə, ailəyə, ərinə, uşaqlarına, özünün və ərinin qohumlarına daha 
çox yer verilmişdir. Ona görə də müəllifin görmə bucağı o qədər də geniş deyildir. Tarixi 
hadisələr çox vaxt mövcud reallıqdan, kontekstdən qoparılaraq verildiyindən, elə bir təsir 
gücünə malik olmur. İran İkinci Dünya müharibəsindən əvvəl İngiltərənin, müharibədən 
sonrakı üç onillik ərzində isə ABŞ-ın güclü təsiri altında öz siyasətini yürütmüşdü. 
Amerikanlar qanuni Müsəddiq hökumətini devirdiklərini özləri etiraf etdikləri halda, 
Fərəh xanım bunu xalqın adına çıxır. Şahın da xatirəsini əsas götürür ki, 1953-cü il 
avqustun 19-da fəhlələr, sənətkarlar, tələbələr, müstəqil vəzifə adamları, əsgərlər, 
jandarmalar, qadınlar, hətta uşaqlar vəziyyəti tərsinə çevirdilər. Şah tərəfdarı olan 
tankdan atılan atəş sabiq baş nazir Müsəddiqin villasını dağıtdı. Bu vaxt ölkədən qaçmış 
şah Tehrana qayıtdı və vəziyyətə nəzarəti əlinə keçirdi. 
Müsəddiq neft sənayesinin milliləşdirilməsinə başçılıq etmişdi və bu şah və onun 
havadarları üçün böyük zərbə idi. O, hətta sarayın büdcəsinə müdaxilə etməyə də cəsarət 
etmişdi. Saray adamlarının xaricə lüzumsuz bədxərc səfərlərinə qadağa qoymuşdu. 
Fərəh xanım özünün Diba nəslinin Azərbaycana mənsub olduğunu yazsa da, bu ölkəyə 
elə də bir məhəbbət hissləri ifadə etmir. Şimali azərbaycanlıları, hörmət hissindən kənar 
bir şəkildə, azərbaycanlı ruslar adlandırır. Cəfər tərəfdarlarına, Demokratik Respublika 
yaradanlara isə nifrin yağdırmaqdan çəkinmir. 
Müəllif tarixi hadisələrdən danışarkən bəzi həqiqətlərə bilərəkdən, ya bilməyərəkdən göz 
yumur. Məsələn, Parisdə İranın yeddi min illik tarixinə həsr olunmuş sənət sərgisindən 
söhbət açır. Axı bəşər sivilizasiyası tarixinin beş min il yaşı vardır və bunu bütün 
tarixçilər etiraf edirlər. ―Tarix Şumerdən başlayır‖ ifadəsi dillərə düşmüşdür. Şumerin 
tarixi isə miladdan əvvəl üç min ildən uzağa getmir. Axı Persiyanın iki min beş yüz illik 
tarixi vardır, ondan əvvəl isə bu ərazidə Midiya dövləti mövcud olmuşdu. Digər tərəfdən 
Fərəh xanım öz düşüncələrini tarixin gedişinə zidd şəkildə qoymaq istəyir, rus çarlarının 
saray mirasına böyük təşvişlə tamaşa etdikdə, bir vaxtlar öz şah saraylarının da belə 
ekskursiya obyektləri olacağını göz önünə gətirdikdə onu dəhşət bürüyür. 
Bütün bunlarla yanaşı cənub qonşumuza maraq göstərən azərbaycanlı oxucular üçün 
keçmiş Şahbanunun kitabının nəşr olunması təqdirəlayiq təşəbbüs hesab olunmalıdır. 
Tərcüməçi və redaktor bu nəcib işi öz üzərlərinə götürməklə yaxşı əməldə bulunmuşlar. 
Uzun illərdən bəri oxucuları böyük dəyəri olan elmi, dini və bədii əsərləri çap edib 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
387 
yaymaq kimi nəcib işlə məşğul olan ―Adiloğlu‖ nəşriyyatı bu dəfə də bəslənilən ümidləri 
doğruldaraq, bu kitabı yüksək poliqrafik səviyyədə üzə çıxarmışdır. 
Lakin kitabda tərcümədə yol verilən qüsurlar da nəzərə çarpır, onun hansı dildən tərcümə 
edildiyi də sirr kimi qalır. Digər tərəfdən coğrafi adlarda və şəxsiyyətlərin adlarında 
səhvlərə yol verilmişdir. Dilimizdə ―Yelisey çölü‖ ifadəsi olduğu halda, bu yer 
orijinaldakı adında, fransızca ―Place de L`Etoile‖ – ―Ulduz meydanı‖ isə səhv qaydada 
Atol kimi verilmişdir. Həmin Etual meydanı indi General de Qoll meydanı adlanır. 
Əlillər evi fransızsa ―Hotel National des Invalides‖ adlandığı halda halda ―Invalide‖ kimi 
verilmişdir, ―Notre-Dame de Paris‖ isə qısaldılaraq sadəcə ―Notr-Dam‖ kimi getmişdir. 
Tarixi şəxsiyyətlərə gəldikdə Persiya çarı Kserksin adı ―Kserkes‖ kimi, Çin rəhbərləri 
olan Çjou En-layın və Xua Qo-fenin adları başqa transkripsiyada verilmişdir. Bəzi 
sözlərin tərcüməsi təhrif edilmişdir; musiqi aləti olan truba ―boru‖ kimi, ―islahat‖ sözü 
isə ―reforma‖ kimi deyil, anlaşılmayan ―reffum‖ kəlməsi şəklində verilmişdir. Torpaq 
kadastrının izahı da yanlışdır. Mərakeşin Sakit okean sahilində olması isə yəqin 
diqqətsizliyin nəticəsi hesab olunmalıdır. Bütün bunlar tərcüməçinin və redaktorun böyük 
zəhmətinin dəyərini və qiymətini azaltmamalıdır. 
Şahbanu Fərəh Pəhləvi kitabında bir neçə yerdə bağa, yaşıllığa vurğunluğunu qeyd edir. 
Belə bağlarda gəzintilər etməkdən o, xüsusi həzz alırmış. Bu da yəqin onun nəslindən, 
azərbaycanlılardan gəlir. Yeni Babilistan çarı Nabuhodonosor (onu ―Nabukko‖ da 
adlandırırlar) Midiyadan olan arvadının düzənlik ərazidə qəmgin olduğunu, vətəninin 
bağları üçün həsrət çəkdiyini görüb, Dəclə sahilində məşhur ―asma bağları‖ saldırmışdı. 
Bəzi tarixçilərin günahı ucbatından bu bağlar daha çox ―Semiramidanın asma bağları‖ 
kimi məşhurdur. Midiyalı qadından və onun çar ərindən tarixə belə bir möcüzəli töhfə 
verilmişdi. Fərəh xanım da belə ―asma bağları‖nın olmasını istərdi və bir müddət yəqin 
ki, bu arzusuna çatmışdı. Lakin taleyin dalambacları mürəkkəb, hökmü bəzən qəddar 
olur. Güclü, iradəli adamlara öz taleləri ilə barışmaq fürsəti qalır, öz kitabı ilə bu qadın da 
qarşısına çıxan sınaqlardan sınmadığını bir daha yada salmaq istəməklə, əslində ömrünün 
kamillik dövründə faydalı bir iş görmüşdür. 
Lakin kitab şah sarayının, tac qoyma mərasiminin və ya Şahbanunun regentşa elan 
edilməsi hadisəsinin detallarına, parıltısına daha çox yer ayırdığından dövrün bəzi 
mühüm məsələləri kölgədə qalır və ya istənilən səviyyədə öz əksini tapmır. Əslində şah 
sarayını ―Yerin göbəyi‖ hesab edən müəllifdən başqa şey ummaq da düzgün deyildir. 
ABŞ-ın dörd dəfə prezidenti seçilmiş Franklin Delan Ruzveltin xanımı Eleanor Ruzvelt 
1958-ci ildə vətənində çap edilmiş öz memuarlarında dövrünə tam başqa prizmadan 
yanaşır. O, tanınmış jurnalist idi, radioda icmal verilişi aparırdı, qəzetdəki ―mənim 
günüm‖ adlı köşə yazısı ona böyük auditoriya toplamağa imkan vermişdi. 
Bu qadın mədənçilərlə görüşmək üçün yerin dərin qatındakı şaxtaya enir, döyüşən orduya 
mənəvi güc təlqin etmək üçün Sakit okeanın cənubunda, müharibə teatrında vuruşan 
amerikan əsgərlərinə baş çəkir, onların döyüş ruhunu yüksəltməyə kömək edir və burada 
cəbhələrdə vuruşan oğlu ilə görüşməyə də müvəffəq olur. Prezidentin dörd oğlundan üçü 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
388 
və kürəkəni müharibə başlayan kimi cəbhəyə yollanmış və mərd döyüşçü kimi 
vuruşmuşdular. 
Ərinin vəfatından sonra Eleanor Ruzvelt 1946-1951-ci illərdə Birləşmiş Millətlər 
Təşkilatının İnsan Haqları Komissiyasına başçılıq etmiş, BMT tərəfindən 10 dekabr 
1948-ci ildə qəbul olunmuş, şəxsiyyət, vətəndaş və siyasi hüquqların və azadlıqlarının, 
həmçinin sosial-iqtisadi hüquqların xartiyası xarakteri daşıyan məşhur İnsan Haqları 
Ümumi Deklarasiyasının qəbul edilməsində fəal iştirak etmişdi. 
Demokratik ölkə olan Birləşmiş Ştatları şah rejimi altında olan İranla müqayisə etmək də 
düzgün deyildir. Ona görə də Fərəh Pəhləvinin maraq dairəsi ilə xanım Ruzveltin 
dünyagörüşü və dünyabaxışı tam fərqlidir. İncildəki əhvalatlardan birində İisus Xristin 
dediyi kimi ―Allaha ona məxsus olanı, Sezara isə Sezarınkını‖ vermək lazımdır. Ruhun 
saflığı ilə zinyətə sitayiş bir araya sığmır, könlünü dəbdəbəyə qurban verənlər heç vaxt 
onun əsarətindən xilas ola bilmirlər. Fərəh Pəhləvinin kitabı da bu həqiqəti bir daha 
inkaredilməzlik həddinə çatdırır. 
Lakin zinyətə sitayiş öz tədavül xərclərini, acı bəhrəsini də göstərməmiş qalmır. Çünki 
azlığın ifrat xoşbəxtliyindən xəbər verən günləri çoxluğun əzablı, bədbəxt yaşayışın 
əhatəsində keçir. Şah sarayının dəbdəbəsi isə yoxsulların səfalətli həyatı ilə tam kontrast 
təşkil edirdi. Narazı qalan bədbəxtlərin səsini kəsmək üçün onların qanı axıdıldıqda isə, 
bu, gözlənilməyən ağır nəticələrə gətirib çıxardı. 1978-ci ilin sentyabrında şahın icazəsi 
ilə Tehranın Jalə meydanında qırğın törədiləndə, həlak olanların səssiz naləsi təkcə 
inqilabın qələbəsinə yol açmaqla kifayətlənmədi, günahsız insanların məhvinə bais 
olanların həyatına sonralar zəhərli jalə (şeh) damlalarını səpməklə intiqam harayını 
davam etdirdi. Sonradan bədbəxtliklə üzləşməli olan belə adamları yandıran əzab 
tonqalına əlavə çırpı atmaq sadəcə müqəddəs sadəlövhlük deyildir, bir növ qisasa 
qoşulmaq təsiri bağışlayır və buna elə bir lüzum da yoxdur. Onlar da özlərini keçmişin 
şirin xatirələrinin ağuşunda ovundurmaq istəyirlərsə, fırtınalardan qorunmaq üçün quduz 
dalğalardan uzaq olan sakit limana üz tutsalar, daha düzgün hərəkət etmiş olarlar. Axı 
günahsız həlak olanların ruhu hələ sakitlik tapmamışdır. Ona görə də bu cəhəti nəzərə 
almaq vacibdir. 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
389 
PİFAQORUN ÜNLÜ DEYİMLƏRİ 
      
      Pifaqoru çoxumuz bir riyaziyyatçı olaraq tanıyırıq,  
    özlüyündə isə o, fəlsəfənin ilk yaradıcılarından biri  
    olmuşdur. ―Filosof‖, ―kosmos‖ kimi terminləri elmdə  
    ilk olaraq onun yaradıb işlətdiyi də bəllidir. Görkəmli  
    ingilis riyaziyyatçısı, filosofu Bertran  Rassel yazırdı:  
    ―Mən, İnsan düşüncəsini irəli  aparan kimsələrin        
   arasında Pifaqordan böyük sayıla biləcək kimsəni tanımıram‖.  
 
 
Heykəli onun gözəlliyi, insanı isə gördüyü işlər yaraşıqlı göstərir. 
 
Öz düşkün istəklərindən asılı olan kimsə özgür sayıla bilməz. 
 
Uşaqlarınızın göz yaşlarını qoruyun, qoy öz çağında onlar, sizin qəbrinizin üstünə 
tökülməyə yaraya bilsin. 
 
Ağgünlü yaşamağın elmi yolu, bugünü gərəyincə yaşamağı bacarmaqdır. 
 
Özünə gerçək arxadaş axtar, tapdınsa, tanrılara da gərək duymayacaqsan. 
 
Elə yaşamağa çalış, arxadaşlarını yağılarına, yağılarını arxadaşlarına çevirməyəsən. 
 
İnsanın üzü, onun ruhunun gözəlliyindən soraq verəndə ən gözəl olur. 
 
Gücləri tən gələn ikisindən, kim doğrudursa, o da güclüdür. 
 
Susmaqdan yaxşı olan nəsə deməyəcəksənsə, onda ən yaxşısı elə susmaqdır. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
390 
 
İçkiyə öyrəşmək, özünü anlamazlığa alışdırmaq üçün çalışmaqdır. 
 
İçki düşkünü öz yaramazlığından necə qurtula bilər? Mən onun yerinə deyirəm: qoy o, 
içkili olanda elədiklərini tez-tez ansın. 
 
Hamısından öncə, bütün nəsnələri öz adları ilə deməyi öyrən, bu–bütün gərəkli elmlərin 
ən birincisidir. 
 
Ey Xalqlar! Yaxşı yasalar yaratmaqdan öncə, yaxşı qanacağınızın olmasına çalışın, 
yasalara uyğun yaşamaq, elə qanacaqlı olmaq deməkdir. 
 
Gənclər! Özünüzü dərindən düşünməyə alışdırın, bu sizləri çox danışmaq düşüklüyündən 
çəkindirər. 
 
Özünə yaxşı arxadaş tapa bilmirsənsə, onda çalış özünlə arxadaşlıq elə. 
 
Ağgünlük axtarmağa yollanma, o–sənin özcə əlindədir. 
 
Birdən səndən soruşsalar: ―Ölüm nədir?‖–Deyərsən: ―Anlamazlıqdan böyük ölüm 
yoxdur‖. 
 
Günün doğan, batan çağlarında gölgənin uzunluğuna baxıb, özünü böyük sanma. 
 
Ancaq öz yazılarında bilgə(müdrik) görünənlərdən olma. 
 
Gözəl tikililərinin, böyük  abidələrinin yanında xalqı çox yoxsul, kiçik görünən şəhərdə 
yaşama. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
391 
Bədənini ruhunun tabutu eləmə. 
 
Xalqın gözü qarşısında, onun inancına bağlı olan nəsənələrə gülməzlər, xalqa acımaq 
olar, ancaq onu ələ salmaq olmaz. 
 
Krotonlular!* Tanrılara, sizinlə yaxşı davransınlar deyə qurbanlar verib, onları 
alçaltmayın. 
 
Krotonlular! Haçağacan sizin şəhərinizdə varlılarla yoxsullar olacaq, oçağacan özünüzü 
özgür xalq saya biməzsiniz: yoxsullar dolanışıq ucbatından, istər-istəməz varlıların 
qullarına çevrilirlər. 
 
Krotonlular! Qoy sizin ilk tanrılarınız günəşlə, yasalar olsun: birincisi sizin əməyinizi 
yönətir, ikincisi davranışınızı.  
 
Ey bilgə! Sən xalqa aşılamaq istədiyin hansısa doğruya, elliyin istəyi donunu 
geyindirməyi bacarmasan, əməyin boşuna gedəcək. Elliyin istəyi deyilən nəsnə, bütün 
xalqların inandığı bir yasadır. 
 
Krotonlular! Tanrılarınızın əlinə qamçı verməyin: yoxsa o sonradan, sizləri uşaq yerinə, 
qul yerinə qoyub, yazıqlayacaqdır. 
 
Xalq onun gözünü qamaşdıran nəsnələrə sayqı duyur, onun Günəşi tanrı sayması da buna 
görədir. Bir də xalq ən çox, təpərli tanrıları sevir. 
 
Ey yasalar yazan! Sən öz işində Təbiəti yamsılamağa çalış: görürsən, onun ayrı-ayrı 
gerçəklikləri də, onların toplusu da, necə bitkin görünür. 
 
Adamların mülkiyyət ayrı-seçkiliyi qaldıqca, onların hüquq ayrı-seçkiliyi aradan 
qalxmayacaqdır. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
392 
Xalqın hansı qanacağın yiyəsi olduğunu bilmək istəyirsənsə, ilk öncə onun dilini öyrən. 
 
Öz istəklərinin ölçüsünü, düşüncələrinin çəkisini, sözlərinin sayını bil. 
 
Özünün ağası ol: özünə böyüklük elə, özünə yaxşı buyuruqlar ver, onda sən özünü çox 
varlı da,  böyük görəvli də saya bilərsən. 
 
Yurdunun böyüklüyünü anlamaq üçün onun haradan başladığını ansan yaxşıdır: Yurdun–
sənin Ata Ocağından başlayır. 
 
Heyvanları öldürməkdən çəkinin. Onların qanını tökməkdən insanlar elə quduzlaşdılar, 
sonra da biri-birini öldürməyə başladılar. 
 
Ölümdən  qorxma: bu ancaq yaşadığın evi dəyişməkdir, yerin üstündən altına köçməkdir. 
 
Xanımı ilə yola getməyən adamı özünə arxadaş eləmə. 
 
Gənclər! Öz istəklərinizi yerinə yetirməzdən öncə, onların nəyə yaradığını düşünüb 
daşının. 
 
Krotonlular! Şəhərinizin yan-yörəsini uca hasarlarla bərkitməkdənsə, onu yaxşı yasalarla 
bərkidin. 
 
Öz ömrünü elə yaşamağa çalış, ötən hər günün sonunda deyə biləsən: ―Mən bu günü 
yaşadım‖. 
 
Öz dövlətçiliyini sevən xalq! Çalış, yaşadığın toplumda: yerinə yetirilməyən buyuruqlara, 
bacarıqsız dövlət başçısına, gen-bol bəzənmiş yemək masasına yer olmasın. Bu üç 
yaramazlıq, toplumu da, ocaqlarınızı da yoxluğa sürükləyəcəkdir. 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
393 
Ey gənclik! Öyrəncəliyə qarşı dayanmağı bacar: öyrəncəlik elə güclü yaramazlıqdır, o 
adamları qul olmağa belə alışdıra bilir.  
 
Ağgünlülük ardınca qaçma: o eyzən sənin yanındadır. Ona görə də çalış, gününün 
çoxunu öz evində keçirəsən. 
 
Bütün görəcəyin işləri öncə vicdanına, sonra da arxadaşlarına genəş. 
 
Krotonlular! Sizdən soruşsalar: ―Tanrılardan qabaq nə olub?‖–deyərsiniz: ―Qorxu ilə 
umunclar‖. 
 
Krotonlular! İstərsiniz özünüzə yarımtanrılar düzəldin, ancaq yarımyasalar düzəltməkdən 
çəkinin. 
 
Dilsiz-ağızsız heyvanların bizm işlərimizdən baş açmadığını düşünməyin. Ah, onlar 
birdən danışa bilsəydilər, bizim üzümüzə, nələr, nələr deyərdilər! 
 
Ruhunu düşünməyə alışdır, çox keçmədən onun da qartal kimi qanadları olacaq. 
 
*Kroton, İtaliyanın Güneyində şəhər olmuşdur, Pifaqor burada özünün fəlsəfə 
okulunu yaratmış, çoxsaylı ardıcılları ilə birgə, ayrıca bir topluq-icma qurmuşdur. 
 
Qaynaq: Золотые законы и нравственные правила Пифагора. Астрель 
Полиграфиздат, Москва-2011 г.  
 
Rus dilindən çevirəni: Araz Gündüz 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
394 
―Lolita‖ - bu, elə Vladimir Nabokov deməkdir ... 
 
Həyatı Vladimir Nabokov 1899-cu ildə Sankt-Peterburqda aristokrat ailəsində dünyaya 
göz açıb. Atası Dmitri Nabokov liberal bir siyasət adamı, vəkil və jurnalistlik fəaliyyəti 
ilə məşğul idi. Bu ailə ingilis mədəniyyətinin heyranı idi. Məhz buna görə balaca 
Vladimir ingilis dilini çox erkən öyrənmiş, hətta beş yaşında fransızca danışa bilirdi. 
Nabokov ilk təhsilini Piterin ən qabaqcıl məktəbi sayılan Tenişevdə alıb. 16 yaşındaykən 
Vladimirə əmisindən miras olaraq geniş bir ərazi qalır. Lakin tezliklə inqilab Rusiyanı 
bürüdüyündən mirasdan istifadə ona qismət olmur. Atası inqilab düşməni olaraq, 
qısamüddətli həbsdə yatmalı olur. Daha sonra onlar ailəvi olaraq Almaniyaya köşürlər. 
Vladimir isə təhsilini davam etdirmək üçün İngiltərənin Kembric kollecinə yollanır. 
1922-ci ildə atası bir anarxist millətçi tərəfindən Berlində öldürüldüyündən, gələcək 
yazıçı Almaniyaya qayıdır. On beş il müddətində o, burada tərcüməçilik və pedaqoji 
fəaliyyətlə məşğul olur. Bolşevik inqilabından qaçmış rus ziyalıları onun əsas mühitini 
təşkil edirdi və elə Nabokov yazıçı kimi onların əhatəsində məşhurlaşmağa başlayır. İlk 
yaradıcılığında daha çox ruhsal həyatın yaşantılarına aludə olan yazıçı tədricən cəmiyyət 
həyatını öz mövzusuna çevirir. Lakin ədəbiyyat meydanında o, ilk olaraq Henrix 
Heynenin əsərlərini mükəmməl surətdə ingilis dilinə çevirməklə şöhrət qazanır. Daha 
sonra şöhrət sırası onun müəllifi olduğu ―Ərməğan‖, ―Lolita‖, ―Çağrı‖ və sairə 
romanlarına gəlir. Hitler Nabokovun atasını öldürən anarxist qatili həbsdən buraxdıqdan 
sonra, yazıçı 1937-ci ildə Parisə köçməyi qərara alır. Burada məşhur irland romançısı 
Ceyms Coysla tanış olur. Bəstəkar Paxmaninovun maddi və mənəvi köməyi ilə 3 il sonra 
ABŞ-a gedə bilir. Burada o, ali təhsil ocaqlarında dünya ədəbiyyatından maraqlı 
mühazirələr oxuyur. Yazıçı 1977-ci ildə ABŞ-ın Lozanna ştatında vəfat edir. Yazıçı 
üslubu Bir nəşriyyat işçisi metaforalardan ibarət, cəmiyyət həyatından uzaq əsərlər 
yazmaqdan imtinasının səbəbini soruşanda, Nabokov belə cavab vermişdi: ―Cəmiyyət və 
oxucu qoyun deyil ki, onu yalançı oyunlarla aldadasan‖. 1923-40-cı illər arasında onun 
yazdığı roman və hekayələr rus dilində olmağına rəğmən xaricdə yaşayan ruslar arasında 
müvəffəqiyyət qazanmışdı. ―Lujinin müdafiəsi‖ (1929-30), ―Vergi‖ (1937), ―Qətlə dəvət‖ 
(antiutopiya; 1935-36) və digər əsərlərində istedad sahibi ilə saxtakar, xırdaçı, alçaq 
meşşan dünyası arasında mənəvi ziddiyyətlər əks olunur. Amma Nabokov məhdud sosial 
çərçivədə qalmır, müxtəlif dünyalar arasındakı ziddiyyətlərin metafizik qatlarına gedib 
çıxır. Bir-birinə qarşı duran bu dünyalar gerçək dünya və yazıçı aləmi, Berlin və Rusiya 
haqqındakı xatirələr, adi adamlar və şahmat adamlarının dünyasıdır. Bu dünyaların 
birindən digərinə sərbəst keçid yazıçının əsərlərinə məxsus modernist bir cəhət kimi 
meydana çıxır. Yenilik və azadlıq hissi Nabokovun əsərlərinə parlaq dil-üslub özəllikləri 
verir. Bunun hesabına o, öz stilini təkmilləşdirir. Hamıya tanış və məşhur əsər 
Nabokovun məşhur ―Lolita‖ (1955) bestselleri erotika, sevgi prozası və sosial-tənqidi 
didaktikanın birləşməsi təcrübəsi kimi meydana çıxıb. Əsər zərif estetizm və fəlsəfi 
dərinliklə şərtlənir. Romanda qoyulan əsas problemlərdən biri sevgini darmadağın eləyən 
eqoizm mövzusudur. Roman azyaşlı qıza qarşı xəstə bir ehtiras duyan avropalı ziyalının 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
395 
dilindən danışılır və bu, onun intellektual fonunu müyyənləşdirir. Dünyaşöhrətli türk 
yazıçısı, Nobel mükafarçısı ORXAN PAMUK ―Lolita‖ haqqında belə yazır: ―Nabokovun 
Berlin dönemi romanlarından olan ―Lolita‖ bir araşdırmanın nətisəsi olan ―zalimanə bir 
şah əsərdir‖; bu əsər oxucunu ən ―fotoroman‖ bir durumdan, ―insanlıq komediyası‖ 
deyilən bir şeyin qaranlıq uçurumlarına yuvarlayır. 
Nabokov nəyi anladacağını başdan söylər ve necə anlatdığına baxmamızı istər. 
Duyacağımız heyranlığı başdan bilən bir insanın bütün şeytanlığıyla‖. Ümumiyyətlə, 
―Lolita‖ Nabokova o qədər uğur qazandırıb ki, yazıçını xatırlayan hər kəs mütləq bu 
əsərdən bəhs edir. Oyun Nabokov ―Lujinin müdafiəsi‖ əsərində reallığın qeyri-reallıqla 
çulğalaşdığı bir dünya yaradır və oxucunu romanın bədii məkanına salır. Bu elə məkandır 
ki, oxucu onun illüzyorluğunu, qəhrəmanlar və onların həyatının şəffaflığını dərhal hiss 
edir. Buna ən bariz nümunə kimi şahmatçı Lujini göstərmək olar. Maraqlıdır ki, yazıçı 
qəhrəmanı bütün mətn boyu sadəcə familiyası ilə adlandırır. Hətta arvadı belə ona 
familiyasi ilə müraciət edir. Və yalnız romanın sonunda, özünü pəncərədən atanda 
adamlar onu adı ilə çağırıb qışqırmağa başlayırlar: ―Aleksandr İvanoviç! Aleksandr 
İvanoviç!‖ Lujin uşaqlıqdan mənəvi cəhətdən tənhadır. O, meylini şahmata salır və 
məşhur şahmatçı olur. Arvadı da onu sevmir, sadəcə olaraq, özünü belə maraqlı sənətə 
həsr etmiş adamla birlikdə yaşamaq onun üçün maraqlıdır. O, ərinə xəstəyə baxan kimi 
baxır və mərhəmət duyur. Əsərin kuliminasiyası Lujinin italyan şahmatçısı Turatiyə 
uduzub meşəyə qaçmaq istədiyi səhnələrdir. O, hamıya düşmən, həyata şahmat kimi 
baxır. Və bu oyundan çıxış yolu tapa bilmir. Əsər qallüsinasiya içində qalan qəhrəmanın 
intiharı ilə başa çatır. Əsərin məğzini bir cümləylə belə yekunlaşdırmaq olar. Şahmat 
insanı xilas edə bilmir. İnsan dünyadan və insanlardan xilas yolunu oyunda görür, amma 
xilas mümkünsüzdür. Və yeganə çıxış yolu ölümdür. Nostalji ―Yaddaş, danış‖ (1966) 
memuarında toplanmış hekayələr isə nostalji motivləriylə bağlı lirika nümunələridir. Bu 
hekayələrin qeyri-adi lirik gücü var. Kiçik miniatürlərdə yaradıcılığın böyük problemləri 
qoyulub: o biri dünya və onun fani aləmin ötəri, keçici, efemer problemləriylə 
çulğalaşması məsələsi. Bu mövzuya həsr olunan ən yaxşı əsərlər aşağıdakılardır: 
―Şorbanın qayıtması‖, ―Fialtedə bahar‖, ―Milad‖, ―Bulud, göı, qüllə‖, ―Terra İnkoqnita‖. 
Nabokov nəsrinin əsas xüsusiyyəti realist və modernist elementlərin çulğalaşmasıdır. 
Modernist elementlər sırasına dil-üslub oyunları, hər şeyi özündə ehtiva edən 
parodiyalılığı, ötəri qallüsinasiyaları aid etmək olar. Prinsipial, qətiyyətli bir fərdiyyətçi 
olan Nabokov kütləvi psixologiya və qlobal ideyanın hər hansı formasına qarşı ironik 
mövqedən çıxış edir. Bu ironiyanı yazıçının marksizm və freydimzə münasibətində daha 
qabarıq görmək mümkündür. Kodlaşdırılmış, üstündə baş sındırılması tələb olunan 
sitatlar və reminissensiyalar da Nabokovun bədii nəsr üslubunun özünəməxsus 
cəhətlərindəndir. Nabokov özü və texnikası haqqında danışır. - Mənim yaradıcılığımda 
əhvali-ruhiyyə ön planda durur. Kefim var, yazıram, yoxdur, yazmıram. Romanlarımın 
ideyası gözlənilmədən doğulur. Bir dəqiqənin içində. Qələmi alıram əlimə, hər şey 
başlayır vərəqə axmağa. Roman əvvəlcə beynimdə yazılır, qalır texniki prosesi yerinə 
yetirib, onu vərəqə köçürmək. Zənnimcə, yazıçı qəhrəmanını addımbaaddım izləyib 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
396 
özünü onun vəziyyətinə gətirirsə, uduzur. Qəhrəmanı rahat buraxmaq lazımdır. Qoy öz 
bildiyini eləsin. 
Elə yazıçılar var ki, bu işə sənət kimi baxırlar, hər gün əyləşib 5-10 vərəq yazmağı borc 
bilirlər özlərinə. Məsələn, mən bəzən 12 saat oturub yazıram, bəzən də aylarla 
yazdıqlarımı düzəldirəm. Bir az tənbəlliyim də var. Amma bu düzəliş məsələsi ki, var, o 
işdə qoçağam. Lujin obrazını yaratmaq üçün aylarla şahmatla məşğul olmuşam. Şahmat 
üzrə dünya çempionu Alyoxin mənə deyirdi ki, sən şahmatçı Tartakoveri yaradırsan. 
Açığı, heç bilmirəm kimdi bu adam. Yazmaq mənim üçün əzabverici bir işdir. Amma bu 
iş olmasa, mənim həyatımda Kembricdə öyrəndiyim zoologiya elmindən, roman 
dillərindən, tennisdən, boks və futboldan savayı heç nə qalmaz. Özünü tərifləmək 
olmasın, bir vaxtlar əla qapıçı olmuşam. Deyirlər, mən alman yazıçılarından 
təsirlənmişəm. Bunlara başa sala bilmirəm ki, mən almanca çox bərbad yazır və 
oxuyuram. Desəydilər ki, fransızlardan təsirlənmişəm, bəlkə də bu bir az inandırıcı 
səslənərdi: gizlətməyəcəm, Flober və Prust mənim üçün əvəzolunmaz şəxslərdir. Qəribə 
orasındadır ki, Rusiyada olanda Qərb ədəbiyyatının təsirini daha çox hiss edirdim, nəinki 
burda. Burdasa əksinə, Qoqolun, Çexovun təsirindəymişəm kimi hiss edirəm özümü. 
Deyəsən, insan iztirab içində vurnuxarkən onun həyatı daha mənalı və maraqlı olur. Sakit 
yaşasa, kimin nəyinə gərək o neynir? Əgər birisi həyatla əməlli-başlı ölüm-dirim 
mübarizəsinə qalxıbsa, onun bütün \"həyat əzaları\" görünür. İnsanın təbiəti belədir. 
Həmişə iztirablarda maraqlı və cəlbedici nəsə olur. Nabokovla daha bir görüş olacaq 
Vladimir Nabokovun yarımçıq qalmış \"Lauranın əsli\" əsəri özünün qadağasına 
baxmayaraq, oğlunun qərarına əsasən işıq üzü görəcək. Dmitri Nabokov 2008-ci ildə bu 
qərarı qəbul edib. Kitabın nəşri hüququ \"Knopf\" nəşriyyatındadır. Bununla yanaşı, 
\"Playboy\" dərgisinin redaktoru Emi Qreys Loyd \"Lauranın əsli\"nin bir hissəsinin kitab 
işıq üzü görənə qədər jurnalda nəşrinə icazə ala bilib. Əsərin əlyazması ilə cəmi bir neçə 
nəfər ədəbiyyatşünas tanış idi. Nabokovun sonuncu əsəri ətrafında son illər saysız söz-
söhbətlər gedirdi. Nəhayət, bu ilin sonuna kimi kitab oxucuların mühakiməsinə veriləcək. 
Rusiyada \"Lauranın əsli\" ingilis versiyası ilə bir vaxtda çıxacaq. Lakin layiqli tərcüməçi 
hələ ki tapılmayıb. Bu işlə D.Nabokovun özü məşğul olur. Deməli, unudulmaz yazıçının 
daha bir əsərini oxumaq imkanı qazanacağıq. 
Əsər yarımçıq olsa da, Nabokovu tanıyan oxucu məcazi mənada desək, əsərinin 
sonluğunu özü yazmalı olacaq. Və bu o deməkdir ki, bizlər hamımız yazıçının mətnində 
birləşəcəyik. Oxucularımızı azacıq da olsa, Nabokovla tanış etmək istədik. Baxmayaraq 
ki, bu yazıçının dünya şöhrəti var, bir də onun əsərlərinin tərcüməsi dağınıq və ya yox 
dərəcəsindədir. Fikrimcə, öz həyatı və yaradıcılığı ilə 20-ci əsrin ilk onilliklərini, 
prosesləri, hadisələri yaşadan yazıçının dilimizdə oxunmasına ehtiyac var. 
 
 S.Arran 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
397 
Herman Hesse 
 
 Tanınmamış yazarlar 
(sorğuya cavab) 
 
Herman Hesse (1877-1962) – XX əsrin görkəmli alman yazıçısı, psixoloji simvolizmin 
ustasıdır. 1946-cı ildə Nobel mükafatını alıb. “Noye sürher saytunq” isveçrə qəzeti 
“Aramızdakı tanınmamış yazarlar” sorğusunu keçirirdi. H.Hessenin cavabı həmin 
qəzetdə 1926-cı ildə çap edilmişdi. 
Tanınmamış yazarlar haqqında sualınıza qənaətbəxş cavab verməsəm, məni qınamayın. 
Bir neçə saat hafizəmi zorlasam da, lazım olan adları xatırlaya bilmədim.  Sonra tarixi 
yada saldım, keçmişin nə indi, nə də öz dövründə tanınmayan  yazarlarını – Jan Polu, 
Brentanonu, Arnimi – düşündüm və anladım ki,  yalnız tanınmamış yazarlar var, başqa 
cür ola da bilməz. İnsan kütləsində tanınmayan yazarın, yəqin ki, missiyasının mənası elə 
budur.  Əlbəttə, bu missiya çardağda acından ölən, ya da dəli olmuş tənha yazarın bəsit 
fiqurundan ibarət deyil. Elə yazarlar var ki, (onlara bütün böyük alman yazıçılarını aid 
etmək olar) onların kitablarını oxumurlar və buna görə tanımırlar.  Elələri də var ki,  on 
və yüz minlik tirajlarla çap olunur, amma yenə də tanınmırlar.  Çünki  adi adamlar 
yazarları həqiqi mənada tanıya bilmirlər, bu ədəbiyyat tarixinin uydurmasıdır. Bilsə də, 
bilməsə də yazar həmişə metafizikdir. Onun  missiyası, əsil işi -  təsadüfdə və 
dəyişkənlikdə insanı dərk etmək, insan həyatının  reallığını və dəyişkənliyini öz xəyalları 
ilə əvəzləmək, insanın vəzifəsini müəyyən etməkdir. Dante də, Höte və Hölderlin də belə 
ediblər və istəsə də, istəməsə də, hər yazar belə edir. Ona görə  yazarlığın məğzini 
anlayan və bununla da saflığını itirən yazıçı bu incə vəziyyətdən iki yolla çıxa bilər:  ya 
faciəvi son, insan dünyasından təcrid olmaq, ya da yumorda xilasını axtarmaq.  Bütün 
böyük yazarlar bu iki yoldan keçib. Üçüncüsü yoxdur. İnsan həyatının dərin faciəsi həm 
də ondadır ki, bir tərəfdən, insaniyyət yazarlara ehtiyac duyur, onları qiymətləndirir 
(bəzən ifrata vararaq), digər tərəfdən isə yazarların dediyini anlamır, onların çağırışlarına 
cavab vermir, işinə ciddi yanaşmır. Əgər yazarlar olmasaydı,  həyat oyunları mənasını və 
cəzbini itirərdi. İnsaniyyət yazarları anlasaydı, onları ciddi qəbul etsəydi, dedikləriylə 
razılaşsaydı, qəzaya uğrayardı.  İnsan statusunu saxlamaq və onu davam etdirmək üçün 
məhdudiyyətlər, səthi idealizm, əxlaq və dayazfikirlilik olmalıdır. Bununla barışmayan 
yazarlara intihar etmək, ya da dəli olmaq qalır. Yazar olmayan çoxsaylı yazarlar da var.  
Elələri də var ki, onlarda yazarlıqdan cəmi bircə damla var. Amma onlar tanınsalar da, 
acından ölsələr də - əslində, elə tanınmamış qalırlar 
 
Tərcümə edəni: Sima Ənnağı 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
398 
İlham Abbasov 
 
"Paul Heyze: Yanlış ideyanın klassiki" 
 
Esse 
  
1910-cu ilin ədəbiyyat üzrə Nobel mükafatı ―lirik şair, dramaturq, romançı və novellalar 
müəllfi kimi uzunmüddətli və məhsuldar yaradıcılığı ərzində nümayiş etdirdiyi gözəl 
istedada, yüksək bədiyyata və idealizmə görə‖ alman yazıçısı Paul Heyzeyə verildi. O, bu 
mükafatın laureatları sırasında Almaniyanın üçüncü nümayəndəsi olsa da, əslində Nobel 
mükafatı alan ilk alman yazıçısı idi. Ondan əvvəl ədəbiyyat üzrə Nobel mükafatı almış 
Almaniya təmsilçiləri - Teodor Mommzen (1902)  böyük tarixçi, Rudolf Eyken (1908)  
isə ortabab filosof idi. 
Paul Yohann Lüdviq fon Heyze 15 mart 1830-cu ildə Berlində doğulmuşdu. Məşhur 
zadəgan nəslindən olan atası tanınmış filoloq alim, Berlin Universitetinin professoru idi. 
P. Heyzenin uşaqlığı evlərində tez-tez qonaq olan Almaniyanın o zamankı görkəmli elm 
və mədəniyyət xadimlərinin əhatəsində keçmişdi. 
Orta məktəbi bitirdikdən sonra 1847-1851-ci illərdə Berlin və  Bonn universitetlərində, 
1852-1853-cü illərdə isə İsveçrə və İtaliyada filoloji təhsil alır, klassik ədəbiyyatı, bir çox 
Avropa dillərini, o cümlədən qədim yunan və latın dillərini öyrənir. 1852-ci ildə, 22 
yaşında ikən fəlsəfə doktoru elmi dərəcəsi alır. 
Bədii yaradıcılığa İtaliyada yaşayarkən lirik şeirlərlə başlayan P. Heyze 1854-cü ildə 
incəsənət adamlarına qayğıkeş münasibəti ilə ad çıxarmış Bavariya kralı 2-ci 
Maksimilian tərəfindən yenidən Almaniyaya dəvət olunur. Bu dəvəti qəbul edərək 
Münhenə köçən şair ömrünün sonuna qədər burada yaşayıb-yaradır. Kralın xüsusi 
fərmanı ilə ömürlük təqaüdlə təltif olunan P. Heyze burada ― Münhen dərnəyi‖ 
adlandırılan ədəbi birliyə qoşulur. Sakit, maddi cəhətdən təminatlı həyat tərzi ona bütün 
ömrünü ədəbi yaradıcılığa həsr etmək imkanı verir. 1855- ci ildə ― Arrabiata‖ adlı ilk 
hekayələr kitabı nəşr edilir. Sonrakı dörd ildə onun beş kitabı çap olunur. 
― Münhen dərnəyi‖nə P. Heyzedən başqa E. Heybel, A.fon Şak, G. Linqq və adı Mirzə 
Şəfi Vazehin şeirlərinin oğrusu kimi  Azərbaycan oxucusuna yaxşı tanış olan Fridrix fon 
Bodenştedt kimi şairlər də daxil idi. Kralın verdiyi yüksək məbləğli təqaüd onları maddi 
qayğılardan və qazanc xatirinə yazmaq məcburiyyətindən xilas etməklə yanaşı müxalif 
baxışlardan da ― azad edirdi‖. ― Münhen dərnəyi‖nə toplaşmış şairlər üçün həyat 
reallıqlarından uzaqlaşaraq ülvi gözəlliklər və mükəmməl formalar aləminə baş vurmaq 
xarakterik idi. Onlar real dünyanın yox, xəyali ədəbi dünyanın nəğməkarları idilər və 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
399 
yaratdıqları əsərlərin ictimai funksiya daşımaq vəzifəsindən könüllü və şüurlu şəkildə 
imtina edirdilər. 
Halbuki, həmin dövrdə Almaniyada gedən ictimai proseslər ədəbiyyatdan daha ciddi 
vətəndaşlıq mövqeyi tələb edirdi. 1849- cu il inqilabi hərəkatının acınacaqlı məğlubiyyəti 
cəmiyyətin bütün siyasi və mənəvi həyatında, o cümlədən də ədəbiyyatda əsaslı 
dəyişikliklərə stimul vermişdi. Bürgerlərin demokratik dairələrinin ümid və illüziyaları 
inqilabi hərəkatın vüsətindən qorxaraq geri çəkilmiş burjuaziyanın iqdisadi maraqları ilə 
toqquşaraq çiliklənmişdi. 
Burjuaziyanın inqilab ideallarına xəyanət edərək bütün millətin mənafeyini ifadə etməyə 
qadir olmadığnı göstərməsi, yeni tarixi dövrün mahiyyətini anlamaması, onun qarşıya 
qoyduğu tarixi vəzifələrin öhdəsindən gələ bilməməsi demokratik və liberal baxışlı 
ziyalılar tərəfindən məyusluqla, ürək ağrısı ilə qarşılanırdı. Çünki nəticədə Almaniya öz 
ictimai və iqtisadi inkişafında qonşu Avropa ölkələrindən getdikcə daha çox geri qalmağa 
başlamışdı. Maarifçilik dövründən bəri humanist idealların həyata keçəcəyinə bəslənilən 
nikbin ümidlər öz yerini dərin pessimizmə, taleyin amansız hökmünə boyun əymək, tabe 
olmaq məhkumluğuna verməkdə idi.  
Belə bir zamanda P. Heyzenin müasir cəmiyyət nümayəndələrinin cahilliyinə, 
zövqsüzlüyünə, savadsızlığına qarşı barışmaz mövqeyi dövrün aparıcı ədəbi-estetik 
normaları ilə üst-üstə düşməsə də, bir çox hallarda cəmiyyətin mövcud həyat 
qaydalarının tənqidi kimi qiymətləndirilirdi. Hərçənd ki, onun konkret ictimai hadisələrə 
biganəliyi, həyat gerçəkliklərinin ifadə edilməsindən qaçmağı, insan münasibətlərinin 
təsvirində sosial amildən çəkinərək etik və psixoloji çərçivələrdən kənara çıxmamağı fəal 
ictimai mövqe tutan ziyalıları qıcıqlandırır, qeyzləndirirdi.  
P. Heyze insan xislətini, insanın daxili aləmini, mənəvi portretini sosial şəraitdən, ictimai 
mühitdən asılı olmayaraq, yalnız psixoloji amillər möqeyindən əks etdirməyi vacib 
sayırdı. 
Həmin dövrdə daha çox nəsr əsərləri yazan, ― Marion ― (1855), ― Trepili qız‖ (1858), 
―Anamın portreti‖ (1859) povestləri ilə məşhurlaşan P. Heyze savadlı burjua dairələrinin 
sevimli yazıçısına çevrilmişdi. Onlar P. Heyzeni keçmişin mütəfəkkir şairlərinin ədəbi 
ənənələrinin davamçısı sayırdılar. Onun estetik idealı, harmoniya axtarışları liberal 
burjuaziyanın mənəvi tələbatına cavab verirdi. O, fərdin şəxsi həyat sərbəstliyini ictimai 
azadlıq ideallarından daha üstün tutaraq vəsf edir, qəlb rahatlığını cəmiyyətdən kənarda 
axtarırdı. 
Sonrakı illərdə P. Heyze iri həcmli nəsr əsərlərini – ― Əsrin övladları ―(1873) , ― 
Cənnətdə ― (1875) , ― Merilin ― (1892) romanlarını yazır. Bu əsərlərdə də o, ictimai 
məzmun və ictimai ideyadan  imtina edirdi, lakin, bununla belə, onun real həyatın 
eybəcərliklərinə ironik münasibətini, həyatın maddi gözəlliklərinin böyük ustalıqla təsvir 
edilməsini, yaşadığı dövrün insanı mənəvi yoxsulluğa düçar etdiyini açıb göstərməsini də 
qeyd etməmək olmaz. Həmin dövrdə yazılmış novellalarında və dram əsərlərində P. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
400 
Heyze kəskin və ciddi sosial problemlərə toxunmadan 19-cu əsrin ikinci yarısında alman 
bürgerinin şəxsi həyatının geniş və dərin mənzərəsini əks etdirir. Bu əsərlərdə forma 
maneraçılığı fonunda güclü hissiyyat da müşahidə olunur. Hərçənd ki, o, bu mənəvi güc 
və gözəlliyi yalnız ayrı-ayrı fərdi təzahürlərdə görür, sosial-istimai köklərlə bağlamır.  
Hələ gənclik çağlarından fasiləsiz olaraq poetik yaradıcılıqla da məşğul olan P. Heyzenin 
şeirlərinin iki daimi mövzusu vardı – incəsənət və İtaliya.  
Onun poeziyası real həyatın sosial gerçəkliyini yumşaldır, ürək sızıltıları ilə harmoniya 
təşkil edən sakit gözəllik rayihəsi yayırdı . P. Heyze nəsr və dram əsərlərində olduğu 
kimi, lirik poeziyasında da real gerçəkliyi, xüsusən də həyatın kölgəli cəhətlərini əks 
etdirməkdən qaçır, şeirlərinin forma gözəlliyi, cazibədar bədiyyatı ilə klassik poeziyanın 
gözəllik meyarlarını dirçəltməyə can atır, bu zaman bəzən epiqonçuluğa da yol verirdi. 
Şeirlərində klassik alman poeziyasının ən müxtəlif cərəyanlarına məxsus ənənələrdən 
bəhrələnmə, bəzən hətta yamsılama hiss olunur. Əsas diqqət forma kamilliyinə, üslub 
incəliyinə verilir, məzmun baxımından isə bu şeirlər daha çox  şairin öz iç dünyasını, 
fərdi duyğularını, intim yaşantılarını ifadə edirdi. Bununla belə, onların misilsiz üslubi 
gözəlliyi, müəllifin virtuoz ustalığı  oxucularda böyük heyranlıq doğurur, ona populyarlıq 
qazandırırdı. Görünür, onun hər cür siyasətdən uzaq qaçması, ― təmiz poeziya‖ yaratmaq 
cəhdi, yalnız radikal-inqilabi deyil, həm də liberal-burjua tendensiyalarından azad 
yaradıcılığı inqilabi çaxnaşmalardan usanmış alman oxucusunu cəlb edirdi.  
Orijinal bədii yaradıcılığı ilə yanaşı, ispan və italyan poeziyalarından etdiyi tərcümələr də 
ona böyük şöhrət gətirmişdi.  
Qeyd etmək lazımdır ki, ümumən ― Münhen dərnəyi‖ , o sırada da P. Heyzenin 
yaradıcılığı 19-cu əsrin 60-80 -ci illərində Almaniyanın ədəbi həyatına çox güclü təsir 
göstərmişdi. Lakin onun yorğun, pessimist, küskün həyat mövqeyi, digər dekadens 
əsəbiyyat nümayəndələri kimi, P. Heyzenin də sənətin ictimai və vətəndaşlıq 
konsepsiyasından imtina edərək  ― sənət sənət üçündür‖ prinsipinə üz tutmasına səbəb 
olmuşdu. Bu isə həyatın və zamanın tələblərinə zidd idi. 
19-cu əsrin sonu – 20-ci əsrin əvvəllərində alman ədəbiyyatında naturalizm və sərt 
realizm üslubunda yazılan əsərlərin populyarlığı və nüfuzu güclənir, romantik 
dünyagörüşünə əsaslanan əsərlərə, o cümlədən də P. Heyzenin yaradıcılığına maraq 
kəskin şəkildə zəifləyir. O dövrün tənqidi yazırdı ki, ― P. Heyzenin əsərlərində hər şey 
uydurmadır və saxta ideallara xidmət edir.‖ Buna görə də 1910-cu ildə onun Nobel 
mükafatına layiq görülməsini Almaniya ədəbi dairələrində təəccüblə qarşıladılar. Çünki 
son iyirmi il ərzində onun əsərləri, demək olar ki, oxunmurdu. Onun dünyanın ən nüfuzlu 
ədəbi mükafatına layiq görülməsini Almaniya mətbuatı kinayə ilə ― Rudolf  Eykendən 
sonra Almaniyanın Nobel mükafatında ikinci ―uğursuz nailiyyəti‖ adlandırmışdı.  
Ömrünün mükafatdan sonrakı son illərində və ölümündən sonra P.Heyze, demək olar ki, 
unuduldu və indi onun adı yalnız ədəbiyyat tarixi mütəxəssislərinə tanışdır.P. Heyze 
1914- cü il aprelin 2-də Münhendə vəfat etmişdir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
401 
― Sənət sənət üçündür‖ prinsipinə sədaqəti, danılmaz ədəbi istedadını bu ölü ideyaya həsr 
etməsi onu bir yazıçı kimi ölməzlik şansından məhrum etdi. 20- ci əsrin bütün dünyada 
sosial yönümlü ədəbiyyatın hegemonluğu şəraitində keçməsi onun yanlış mövqedə 
olduğunu  tarixi planda da isbat etdi. 
Hələ P. Heyzenin sağlığında, 1911-12 –ci illərdə onun iki cildlik ― Seçilmiş əsərləri‖ 
Rusiyada nəşr edilmişdi. Sonralar – sovet dövründə isə Sovet İttifaqında ( təbii ki, həm 
də Azərbaycanda) onun yaradıcılığından bir sətir də tərcümə və çap olunmadı. Görünür, 
bu məsələdə ― sənət sənət üçündür‖ prinsipinə düşməncəsinə yanaşan kommunist 
ideologiyasının həlledici təsiri olmuşdur. 
Paul Heyzenin əsərlərinin tərcüməsi və nəşri ilə bağlı boşluq Azərbaycan müstəqillik 
qazandıqdan sonra da aradan qaldırılmamışdır. 
 
Paul Heyzenin deyimlərindən 
 
 
-  Diletant bacarmadığı işi görməkdən həzz alan adamdır. 
- Məhəbbət, əslində, sadə bir şeydir. Onu biz öz əsassız ümidlərimizlə qəlizləşdiririk. 
 
 
 
 
 
 
 
 
 
 
 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
402 
Nurullah Çətin 
 
ATATÜRK DÖVRÜ TÜRK ŞEİRİ 
 (1923-1940) 
 
 I dünya savaşı sonunda Osmanlı dövləti məğlub sayıldı və ölkəmiz 30 oktyabr 1918-ci 
ildə imzalanan Mondros sazişinə görə İngiltərə, Fransa, İtaliya, Amerika və Yunanistan 
tərəfindən işğal edildi. İşğalı, müstəmləkə olmağı, əzilməyi, köləliyi heç bir zaman qəbul 
etməyən türk milləti Mustafa Kamal Atatürkün öndərliyində təşkil etdiyi milli 
müqavimət hərəkatı olan Qüvveyi-milliyyə ilə dastani bir milli mücadiləyə girişdi. 23 
aprel 1920-ci ildə Ankarada Mustafa Kamal Paşanın başqanlığında Türkiyə Böyük Millət 
Məclisi açıldı və milli mücadilə bu məclis tərəfindən idarə edildi. Sonunda ölkəmiz 
Qərbin bütün işğalçı imperialist qüvvələrindən təmizləndi və 1923-cü ildə tam bağımsız 
və bağlantısız (-bloklara qoşulmayan, neytral - tərc.) milli bir dövlət quruldu. 29 oktyabr 
1923-cü ildə Məclisin qəbul etdiyi bir qərarla dövlət rəsmən cümhuriyyətlə idarə 
edilməyə başlandı. Bu tarixdən etibarən qurulan yeni cümhuriyyət dövləti demək olar ki, 
bütün sahələrdə və bütün qurumları ilə sürətlə milliləşmə və qərbliləşmə yönündə 
yenidən qurulma prosesinə girdi. 
Dövlətin rəsmi qurumları sosial, siyasi, iqtisadi və mədəni həyatı gerçəkləşdirilən 
inqilablarla yenidən düzənləndi. Bu arada türk milliyyətçiliyini əsas alan tarix, dil, sənət 
və ədəbiyyat çalışmaları da başladı. Bunun üçün türk tarixini doğru və dərin bir formada 
araşdırmaq, incələmək, öyrənmək üçün Türk Tarixi Tədqiq Cəmiyyəti (Türk Tarix 
Qurumu) və yenə eyni şəkildə türk dilini araşdırmaq, incələmək, öyrənmək, yaymaq, türk 
ədəbiyyatının, yazı və danışıq dilinin təməlinin işlənmiş, inkişaf etmiş türkcə olması üçün 
də Türk Dili Tədqiq Cəmiyyəti (Türk Dil Qurumu) quruldu. Dolayısı ilə, türk milli 
varlığı tarixi, kültürü, dili, sosial həyatı ilə yenidən dirçəldildi. Beləliklə, Türkiyə 
Cümhuriyyəti dövləti millət birliyinə, bu ölkədə yaşayan hər kəsin türk milli birliyi içində 
qaynaşmış bir millət olmasına çalışdı. Bir baxıma Osmanlı dövlətinin son dönəmlərində 
arxa plana atılan türklük, türk milləti, türk milli varlığı cümhuriyyətlə birlikdə ön plana 
çıxır və bütün ölkədə bir milli inkişaf həyəcanı başlayır. 
 
Atatürk 1938-ci ildə vəfat etdi. Buna görə də 1923-1940-cı illər arası dönəmə biz 
"Atatürk dövrü türk ədəbiyyatı", yaxud "inqilab ədəbiyyatı dövrü" adını veririk. 
Atatürkün liderliyi altında başlayan türk milliyyətçiliyi hərəkatı digər bütün sahələrdə 
olduğu kimi, ədəbiyyatda da öz inikasını tapdı və 1923-1940-cı illər arasında türk 
ədəbiyyatı böyük ölçüdə milliyyətçi duyğu və düşüncələrin hakim olduğu bir ədəbiyyat 
görünümü qazandı. Çünki ölkəmiz 1912-ci ildən 1923-cü ilə qədər ağır müharibələrdən 
keçib gəlmişdi. Məmləkətimiz yaxılıb yıxılmış, millətimiz pərişan olmuş və bütün bu 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
403 
fəlakətlərdən, yanğınlardan sonra yepyeni milli bir türk dövləti doğmuşdu. Türk 
ədəbiyyatçıları da bu mühitdə üzərlərinə düşən vəzifəni yerinə yetirərək türk millətinin 
acılarına, həsrət və gözləntilərinə tərcüman olmuşlar. Milləti yenidən ayağa qaldırmaq, 
ölkəni hər sahədə abadlaşdırmaq, türk uşaqlarında gələcəyə ümid aşılamaq, onlarda 
güvən duyğusu yaratmaq üçün milliyyətçi duyğular, ideallar önə plana çıxarılmışdı. 
İmkan daxilində Şərq və Qərb dillərinin təsirindən arınmış bir türkcə, türkün milli vəzni 
olan heca və yenə milli türk nəzm vahidi olan dördlük, türkün ana qucağı, vətəni 
Anadolu, türk millətinin dini və milli dəyərləri, imperializmdən qurtuluş mövzuları, 
öndərimiz və milli türk dövlətinin qurucusu Atatürk və onun milli mücadilə dastanı türk 
şeirində hakim ünsürlər olmuşdur. 
Bu dönəmdəki milliyyətçi türk şeiri birdən-birə ortaya çıxmamışdır. Milliyyətçi şeir 
yazma ənənəsi əsasən 1897-ci il türk-yunan savaşı zamanı Məhməd Əmin Yurdaqulun 
şeirlərilə başlayır. 1908-ci ildən sonrakı dövrdə meydana çıxan milli ədəbiyyat cərəyanı 
da bu anlayışın yayğınlaşdığını və bəlli bir sistemə qovuşduğunu göstərir. Dolayısı ilə, 
Atatürk dövrü milliyyətçi şeir damarının kökü Məhməd Əmin şeirinə və milli ədəbiyyat 
cərəyanına bağlıdır. Atatürk dövrü türk ədəbiyyatını yaradan şairlərin bir qismi 
cümhuriyyət öncəsindən gələn orta və yaşlı nəslə mənsubdur, böyük bir əksəriyyəti isə 
cümhuriyyətlə birlikdə ortaya çıxan şairlərdir. Atatürk dövrü türk şeirinin 
nümayəndələrini belə təsnif edə bilərik: 
A. Əski dönəmlərdən gələn şairlər 
Bunlar poeziyaya tənzimat, "Sərvəti-fünun", "Fəcri-ati", yaxud da milli ədəbiyyat 
cərəyanları dövründə gələn, bəzi əsərlərini o zamanlar yazan, amma cümhuriyyət 
dövründə də yaradıcılıqla məşğul olan şairlərdir. Onların bəziləri haqqında ayrıca 
danışmaq lazımdır. 
I. Cümhuriyyət dövrü türk poeziyasına təsir göstərən iki böyük şair - Yəhya Kamal və 
Əhməd Haşim. Yəhya Kamal və Əhməd Haşim II məşrutiyyət dönəmində şeir yazmağa 
başlamış və o dönəmdə məşhur olmuş iki böyük türk şairidir. Onlar cümhuriyyət 
qurulduqdan sonra da şeir yazmağa davam etdilər və bu dövrdə gənc şairlərə böyük təsir 
göstərdilər. Yəhya Kamal milli şüurun, milliyyətçi türk poeziyasının inkişafında və şeir 
texnikasında, Əhməd Haşim isə özəlliklə estetik planda, şeir texnikası və anlayışı 
sahəsində böyük təsirə sahib idi. Bu iki qabaqcıl şair cümhuriyyət dönəmi türk 
ədəbiyyatında modern şeirin, saf, xalis poeziyanın inkişafında cığır açan olmuş, 
yönləndirici rol oynamışdır. Bu iki böyük türk şairi haqqında aşağıdakı bilgiləri verə 
bilərik. 
Əhməd Haşim (1883-1933). Haşimin şeirləri onun iki kitabında toplanmışdır: "Göl 
saatları" (1921), "Piyalə" (1926). Daha sonralar bu iki kitabı və kitablarına daxil olmayan 
şeirləri birlikdə nəşr edildi (İnci Enginün-Zeynep Kerman. Ahmet Haşim. Bütün Şeirleri, 
İst., 1987, Dergah y.). Əhməd Haşim hələ on dörd-on beş yaşlarında Qalatasaray 
sultanisində oxuyarkən fransızca bir şeir antologiyasi sayəsində Qərb ədəbiyyatı ilə tanış 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
404 
olmuş, bu maraq onun ömrünün sonuna qədər davam etmişdir. Fransız simvolizminin 
poeziya anlayışını Henri de Regnenin, divan şeiri təcrübəsini və məzmunlar dünyasını isə 
Şeyx Qalibin şəxsində mənimsəmişdir. Haşim əsas etibarilə simvolistdir, lakin 
impressionizm onun üslubuna təsir etmişdir. O, romantik deyildir, ancaq yaradıcılığında 
romantizmə xas olan bəzi ünsürlərə yer vermişdir. Haşim öz daxili aləmini xarici 
dünyaya, təbiətə əks etdirməsi və ruhi vəziyyətinə uyğun olan təbiət təsviri ilə 
romantikdir. 
Haşim "Piyalə" kitabındakı "Müqəddimə"sində simvolizm anlayışına müəyyən qədər yer 
vermişdir. Bodlerdə kəskin olaraq görünən pessimizm və bədbinliklə yoğrulmuş 
simvolist anlayış Haşimdə də müşahidə edilir. O, simvolizmdən gələn bir təsirlə qadın, 
təbiət və poeziya mistiki olmuşdur. Xarici aləmdən və sosial reallıqdan bu üç ünsürə 
pənah aparmış və onlara sığınaraq xoşbəxt olamağa çalışmışdır. Onda islam imanı yerinə 
bunlar keçmişdir. Maddi dünyadan öz təxəyyülünün məhsulu olan mənəvi dünyaya 
qaçmışdır. Modern poeziyanın mücərrədlik anlayışı bu yanaşmaya əsaslanır. Onda qadın 
gerçək, konkret dünya qadını deyil, mücərrəd, xəyali, fövqəladə gözəllikdə ideal bir 
fiqurdur. Təbiət isə şən, nəşəli, aydın, gözəl, ruhu oxşayan, gündüz görünən hüdudları ilə 
deyil, qaranlıq, axşam alatoranında izlənən, qəmli, qüssəli, hüznlü, məhtablı təbiətdir. O, 
təbiətin göl, göy üzü, çöl, ay, qürub çağından ibarət olan ünsürlərinə üstünlük verir. Onun 
nəzərində şeir də musiqidən və duyğudan ibarət bir sənətdir. Şairin impressionizmini 
"Müqəddimə" başlıqlı bu bəndi ən gözəl şəkildə ifadə edir: 
 
Seyr eylədim əşkali-həyatı 
Mən hövzi-xəyalın sularında, 
Bir əksi-müləvvəndir onunçün 
Ərzin mənə əhcarü nəbatı. 
 
Bodler, Regne, Verlen, Samen, Remi de Qurmont, Anatol Frans, Alen kimi şairlərdən 
çox bəhrələnmişdir. Belçikalı şair Emil Verherendən qürub çağıının qızıllığı, ay işığı 
altında izlənən təbiətin görüntüləri, göllər və qamışlar, quşlar kimi motivləri almışdır. 
Fransız şair Anri de Regnedən də çox təsirlənmişdir. Özəlliklə gerçəklər dünyasından 
xəyala aləminə qaçma, musiqi, hovuz, bağça, budaqlardakı quş motivlərini Regnenin 
"Qitələr" (Sites, 1887) kitabından əxz etmişdir. 
Maddi varlıqları mücərrədləşdirmədə, onlara ruh vermədə böyük bir bacarığı var. Gerçək 
(real) dünyadan qaçıb sanal (irreal) dünyaya sığınmışdır. Gerçək dünya gündüzdür, hər 
şeyin əyan-bəyan olduğu zamandır. Sosial yaşantılar siyasi olaylardır. Konkret varlıq 
olay, fakt və durumlardır. Sanal dünya isə gecədir, fərdi həyatdır, simvollar, xəyallar, 
təəssüratlar, səs (ahəng) və rəngdir (rəsmdir). Varlıqları daha çox rəngləri ilə ön plana 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
405 
çıxarır. Onun şeirində rəng ünsürü çox açıq-aşkardır. Rənglərin dilinə vaqifdir, təzadlı 
rəngləri çox yaxşı işlədir.  
Haşimin şeirində musiqi ünsürü çox önəmli yer tutur. O, gurultuya dayanan bir musiqi 
deyil, sükunətdən, səssizlikdən qaynaqlanan bir musiqi istəyir və yaradır. Dışa dönən, 
maddi qaynaqlardan çıxan musiqi əvəzinə içə dönən, sakit bir mühitin mücərrəd 
musiqisini istəyir. Zamanın və ətraf mühitin diffuziyasından ibarət dingin təbiətə yayılan 
ilahi orkestrasyonun ritmini yaxalamağa çalışır.  
Haşim, əslində, çox çətin olan sərbəst nəzmin düşük qabiliyyətlər üçün nə qədər təhlükəli 
isə, usta əllərdə o qədər zəngin olduğunu söyləyir. Onun nəzərində sərbəst nəzm 
lüzumsuz qaydalardan qurtarılmış bir şeir söyləmə tərzidir. Haşim sərbəst nəzmi 
simvolistlərdən aldı. Qıvraq, fərqli və nizamsız uzunluqda misralar quraraq sərbəst 
müstəzad örnəkləri yazdı. "Yollar", "O bəldə" kimi şeirlərində bunu tətbiq etdiyini 
görmək mümkündür. O, sərbəst müstəzadı daha çox dəruni ahəngi təmin etmək üçün bir 
vasitə kimi işlətmişdir. 
O, şeirdə keçmişdən bəri alışdığımız yazı və danışıq dilindən fərqli olduğu dərhal sezilən 
özünəməxsus bir dil anlayışı yaratmışdır. Özəlliklə 1901-1915-ci illər arasında yazdığı 
şeirlərdə ərəb və fars mənşəli əski kəlmələri işlətdi, ancaq bunları yeni bir ruhla, yeni və 
təzə bir anlamda təqdim etdi. Onun şeirindəki əski sözlər işlənə-işlənə puçası çıxmış, 
yavanlaşmış, sıravi əski kəlmələr yığını təəssüratını yaratmır. Tam tərsinə, bu əski 
kəlmələrə yeni, maraqlı, xoş assosiasiya imkanları yükləmişdir. Şair əskini tərk etmədən 
yeniləşmə uğrunda mübarizə aparır. Onun dildə əskiyə yönəlməsini "Sərvəti-fünun" 
anlayışının davamı kimi düşünə bilərik. Haşimin dili həmin dönəmdəki şairlərin dilindən 
daha ağırdır. Çağdaşlarına görə o, ərəb-fars dil ünsürlərinə daha çox yer vermişdir. Bəzi 
şeirləri isə qismən sadədir. Özəlliklə son şeirləri öncəkilərə görə daha sadə və açıqdır. 
Bunda milli ədəbiyyat cərəyanının və dildə sadələşmə çalışmalarının təsiri ola bilər. 
Şeirlərində 2364 civarında kəlmə işlətmişdir. Yəni olduqca dar bir leksikona sahibdir. 
Onun şeirində ulantı (enjambement) tətbiq etməsi çox görülür. Uzun, silsilə epitetlərə yer 
verir. Haşim cümlə quruluşunda və ifadələrdə zaman-zaman qrammatik səhvlərə, 
yanlışlıqlara və əskikliklərə yol verir ki, bu da məna qapalılığına səbəb olur. Yenə də 
şeirləri zənn edildiyi qədər çox qapalı, mübhəm deyildir. Haşimin özünəməxsus xəyal 
sistemi çözülsə, şeirləri asanca anlaşıla bilər. Mütəəssir, mücərrəd, lirik təhkiyə 
üslublarına yer vermişdir. Haşim ahəng vasitəsi kimi əruz vəznini işlətmiş, qafiyə 
anlayışına ümumən bağlı qalmışdır. Dolayısı ilə, bu iki ünsürü ahəng qaynağı olaraq 
dəyərləndirmişdir. Ancaq həm əruzdan istifadə sahəsində, həm də qafiyə tapmaqda çox 
da uğur qazanmamışdır. Vəzn və qafiyə sahəsində dərin məlumat və şüurlu intizam sahibi 
deyildir. Modern Qərb şeirinin təsiri altında vəzndə və qafiyədə sərbəstliyə yol vermiş, 
bu iki tərənnüm vasitəsi üzərində oynamış, bir çox müxtəlif "icadlar" etmışdir. Heca 
vəznini kəndli vəzni saymış və əhəmiyyət verməmişdir. 
Əhməd Haşimin şeirləri mövzu baxımından çox zəngin deyildir. Zatən az olan şeirləri 
bəlli və məhdud mövzular ətrafında cəmləşmişdir. Bir bütöv olaraq dəyərləndirildiyində 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
406 
bunlar da əsasən fərdi mövzulardır. Sosial mövzu olaraq sadəcə II məşrutiyyətin elanı ilə 
gələn və hürriyyət havasını verən bir neçə şeiri ilə qarşılaşırıq. Ümumi mənada sosial və 
siyasi mövzulara yer verməməkdə, şeiri mütləq bir gözəllik sahəsi olaraq görməkdədir. 
Mövzuları arasında qadına, sevgiliyə və eşqə böyük yer verir. Haşim reallıqdan, yaşanan 
gerçəklərdən, maddi dünyadan, aktual olandan, cəmiyyətdən qaçan bir adamdır. 
Poeziyası böyük ölçüdə reallıqdan qaçmasının ifadə sahəsidir. Bəlli-başlı qaçış sahələri 
arasında axşam, gecə, xəyallar ölkəsi, xatirələri və uşaqlığı vardır. Bundan başqa, hüzn, 
qəm, kədər, ayrılıq, yalnızlıq, ölüm kimi mənfi və bədbin duyğulara da yer verir. 
Bunların xaricində çöl, ay, fəsillər, quşlar kimi təbiətin müxtəlif ünsürləri də onun 
şeirinin başlıca mövzuları arasındadır. 
Yəhya Kamal (1884-1958). Yəhya Kamal şeirlərini ən çox cümhuriyyət dövründə nəşr 
etdirmişdir. Onun şeirləri ölümündən sonra bu adlar altında kitablaşdırıldı: "Öz göy 
qübbəmiz" (1961), "Əski şeirin rüzgarıyla" (1962), "Rübailər və Xəyyam rübailərini 
türkcə söyləyiş" (1963), "Bitməmiş şeirlər" (1976). 
Yəhya Kamal 1903-cü ildə Parisə bir Qərb heyranı, alafranqalıq və jön türklük həvəskarı 
olaraq getdi. Lakin 1912-ci ildə türklüyünün fərqinə varmış, milli şüura çatmış bir türk 
olaraq döndü. Yəni təhsil aldığı, oxuduğu, öyrəndiyi məktəbdən xidmət edəcəyi, 
öyrəndiklərini tətbiq edəcəyi məmləkətinə qayıtdı. Qərb kültür, düşüncə, sənət və 
ədəbiyyatından alınması gərəkən dərsi və materialı almış, ancaq bunları öz orijinal 
sənətçi şəxsiyyətində əridərək və gərəkdiyi qədər işlədərək özünə aid milli bir ədəbiyyat 
yaratmış, orijinal bir milliyyətçilik düşüncəsi meydana gətirmişdir. O, Qərbin ağıllı bir 
tələbəsi olmuşdur. Qərbdən necə istifadə edilməsi gərəkdiyini başa düşmüş, nələri alıb, 
nələri almamaq lazım olduğunun şüuruna varmış bir türk ziyalısıdır. Qərbdən daha çox 
metod, texnika, anlayış, çıxış nöqtəsi, mentalitet kimi xüsuslarda yararlanmışdır. 
Gördüyü iş təqlid, tərcümə, adaptasiya deyil, orijinal, milli bir təlifdir. Yəni məktəbdən 
məmləkətə qayıtmağı bacarmışdır. Qərbin bəzi ədəbi cərəyanlarından, fikir adamı, şair və 
yazarlarından yararlanmışdır. Məsələn, parnasizmdən şeirdə forma mükəmməlliyini, 
misraları ölçülü-biçili bir halda düzməyi öyrənmişdir. Lakin parnasçılar şairin öz 
duyğularını və şəxsiyyətini bəlli etməsinə qarşıdırlar. Yəhya Kamal isə tam tərsinə, 
romantiklərə xas olan formada duyğularını, həssasiyyətini və şəxsiyyətini coşğu ilə əks 
etdirir. Bu yönüylə də parnasçı deyildir. Yəhya Kamal bir parnasçı olan Xose-Maria de 
Herediadan, Jan Morisdən və Malherbedən türk tarixini modern bir dastan halında 
yenidən yazmağı, şeirdə sadə, yalın, çılpaq, süssüz, işlək danışıq türkcəsini işlətməyi, 
Alber Sorel və Kamil Julliandan tarix və coğrafiya içində türklüyü, türk milliyyətini 
aramağı, Pol Valeridən və Mallarmedən ahəngli, mükəmməl misra qurmağı, Verlendən 
İstanbulun səmt və küçələrinin şeirini yazmağı öyrəndi. 
Yəhya Kamal xalqın problemlərinə, sosial və siyasi məsələlərinə demək olar ki, heç yer 
verməmişdir. Məsələn, xalqın yoxsulluğunu marksist şairlər kimi istismar etməmişdir. 
Onun şeirlərində ara-sıra xalqın kasıblığı kimi sosial və iqtisadi problemlər öz əksini 
tapır, ancaq bu, milli və sosial həyatımızın müxtəlif mənzərələri kimi və başqa 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
407 
məqsədlərlə ələ alınır. Yəhya Kamalın şeirində sosial mövzu kimi ən çox milliyyətçilik 
düşüncəsini görürük. O, türklərin millət olmasını bir sosyoloq, psixoloq, tarixçi və 
politoloq kimi düşünmüş, bunun fəlsəfəsini etmiş, bu mövzuda fikir yürütmüş və 
şeirlərində də türk milliyyətini hiss edən bir türk olaraq tərənnüm etmişdir. Onun 
milliyyətçilik anlayışını təşkil edən təməl ünsürləri alt başlıqlar halında açmağa çalışaq. 
Tarix: türk tarixi, tarixdən miras olaraq aldığımız dəyərlər, tarixi şərh etmə şəklimiz 
bizim milliyyətimizi hörən təməl ünsürlərdir. Yəhya Kamal da türk milliyyəti 
düşüncəsini daha çox türk tarixi anlayışı üzərində qurur. O, türk tarixinə milli nöqtədən 
və ən sağlam şəkildə yerli bir baxışla yaxınlaşmış, milli varlığımızın gözəl və parlaq 
tarixi dönəmlərini mövzu olaraq işləmişdir. 
Coğrafiya: Yəhya Kamal prinsip olaraq ideal milliyyətçilik yerinə real milliyyətçiliyi 
əsas götürmüşdür. Ziya Göyalpın ideal mənadakı Turan milliyyətçiliyinə qarşı o, real 
mənada Anadolu milliyyətçiliyini mənimsəmişdir. Yəni Yəhya Kamal daha çox realist 
bir milliyyətçidir, ya da reallığa söykənən idealıst bir milliyyətçidir. 1071-ci ildən sonra 
Anadoluda yaranan bir millətin tarixi, dili, kültürü, sənəti, ədəbiyyatı, həyat tərzi, hər şeyi 
Anadolu coğrafiyası mərkəz alınaraq yaranmışdır. Real olan budur. Buna görə də 1071-ci 
il öncəsini "qəbl ət-tarix" (tarix öncəsi) olaraq qəbul edir. Bundan başqa, bugünkü 
Anadolu coğrafiyasında yaşayan canlı, real bir türklük vardır, gerçək, konkret və aktual 
olan türk milliyyətini məhz bu coğrafiya meydana gətirmişdir. Səlcuqlu, bəyliklər, 
Osmanlı və cümhuriyyət dönəmləri bizim bugünkü milliyyətimizi təşkil edən, yaradan, 
toxuyan dövrlərdir və bunlar da əsas olaraq Anadolu coğrafiyasında var olmuşdur. 
İstanbul: əslində, coğrafiya ilə İstanbul eyni başlıq altında dəyərləndirilə bilər. Çünki 
Yəhya Kamal üçün türk coğrafiyası bir baxıma İstanbuldur. Yəni İstanbul özünün əhalisi, 
tarixi, kültürü, gələnək və görənəkləri, dili, memarlığı ilə türk coğrafiyasının, 
Anadolunun hər baxımdan bir özəti, xülasəsi kimidir. 
Memarlıq: şair memarlığı türk milliyyətinin təməl ünsürlərindən biri kimi görür. Türk 
milli ruhunun ən yaxşı konkretləşdiyi, ən gözəl və estetik formada ifadəyə qovuştuğu 
sənət olaraq memarlığa əhəmiyyət verir. Memarlığa önəm verməsinin bir səbəbi var. 
Türklər Anadoluya gəldikdən sonra bu torpaqları vətən halına gətirmək, türk-islam yurdu 
etmək üçün yerləşməyə, şəhərləşməyə, dolayısı ilə, memarlığa önəm vermişlər. Bu 
durum türklərin atlı köçəri topluluğu olmaqdan çıxıb oturaq mədəniyyətə keçmə 
iradəsinin bir göstərgəsidir. 
Musiqi: türk milləti daşı, toprağı, ağacı ən gözəl şəklə salaraq böyük memarlıq əsərləri 
ortaya qoyduğu kimi, səsi də gözəl, zərif, ahəngli bir avaza salaraq musiqi dühasını aləmə 
bəyan etmişdir. Yəhya Kamal özəlliklə klassik türk musiqisi üzərində durur və bu sənəti 
türk milliyyətinin təməl daşlarından biri olaraq qəbul edir.  
Yəhya Kamal eşq və qadın mövzusunu həm fərdi tema kimi, həm də sosial, milli bir 
mövzu kimi işləmişdir. Bu durum ümumən paraleldir. Yəni şair eşqə, bir qadına olan 
hissi könül bağına tamamən fərdi bir duyğu kimi baxmamışdır. Onun eşq və qadın barədə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
408 
şeirlərində fərdi və milli duyğular iç-içə keçmiş haldadır. Yəhya Kamalın başqa şairlərin 
eşq və qadın anlayışından fərqli bir yanaşması vardır. O, qadına türk milli kültür və 
həssaslığını əks etdirən bir ayna kimi baxır. Şeirlərində qadınlara bəşəri eşq bucağından 
yaxınlaşdığı kimi, yəni sadəcə şəxsi mənada qadına qarşı duyduğu eşq duyğusunu 
tərənnüm etdiyi kimi, eyni zamanda bir prototip olaraq şeirində qadındakı dərin mədəni 
dəyərləri də əks etdirir. Onun şeirlərindəki türk qadını ülviləşdirilmiş, model bir 
şəxsiyyətdir. Sadəcə vücud gözəlliyi, duruşu etibarilə eşq duyğusuna ilham verən gözəl 
bir varlıq kimi yer almır. Bununla birlikdə, türk tarixini, kültürünü, türkcənin gözəlliyini, 
türk davranış formasını, zərifliyini, türk musiqisini, yəni bir bütöv olaraq türk kültürünü 
əks etdirən bir fiqur kimi bizə təqdim edir. Məsələn, "Mihriyar" şeirində İstanbulda 
doğulmuş, böyümüş və orada yaşayan gözəl bir türk qadınından söz açılır. Bu qadın 
Boğaziçində yaşayan əsalətli, gözəl, kültürlü, incə, zərif bir İstanbul xanıməfəndisidir. 
Onun üzünə, rəftarına, davranışlarına, duruşuna, şəklinə-şəmailinə baxan adam 
İstanbulun gözəlliklərini və türk tarixini görən kimi olur. Boğaz iqlimi və kültürü onun 
şəxsiyyətinə hopmuşdur. Dəniz nəfəsilə böyümüş, saf uyğusunun yelləncəyində balıqçı 
səslərilə yırğalanmışdır. Burada Boğazın həm iqlimi, həm də kültürü hopmuşdur ideal 
türk gözəlinə. Türk vətənini, kültürünü, tarixini, dilini gözəl bir qadınla eyniləşdirmə 
Yəhya Kamalın orijinal cəhətlərindən biridir. O, milliyyətçilik fikrini bir az da belə 
mövqedən əks etdirir. "Bir təpədən", "Bir başqa təpədən" şeirlərində də buna bənzər bir 
yanaşma görünür. Bu məsələni bir az açmağa ehtiyac var. 
Yəhya Kamala görə, türkcəni gözəl, zəngin, işlək, qıvraq bir dil halına gətirənlərin 
başında türk qadını, özəlliklə də əski İstanbul xanımları gəlir. Bu baxımdan o, gözəl 
türkcə ilə gözəl türk qadınını eyniləşdirir. Birini digərindən ayrı düşünmür. Bunlar bir-
birini çağrışdıran və tamamlayan ünsürlərdır. Yəhya Kamal türk qadınının duruşunda, 
gözəlliyində, davranışlarında, danışığında, xülasə, hər şeyində türk tarixinin bütün 
sərəncamının, kültürünün inikasını sezir. Ona baxarkən türk tarixini görən kimi olur. 
Yəhya Kamal bəzi şeirlərində yaddaşda qalan, keçmişdə yaşanmış, amma unudulamamış 
böyük eşqləri işləmişdir. Qalıcı olan, unudula bilməyən, sarsıdıcı böyük eşqlərin duyğulu 
təsirlərini tərənnüm etmişdir. "Ərənköydə bahar", "Keçmiş yaz", "Təlaqi" kimi 
şeirlərində bunu görmək mümkündür. Şair, eyni zamanda "Vüslət", "Əndülüsdə rəqs" 
kimi şeirlərində hissi/platonik eşqin yanında şəhvani eşqə də yer vermişdir. 
Yəhya Kamal klassik şeirə böyük önəm verdi, bu ədəbiyyatı diqqətlə incələdi və buradan 
öz zamanına, öz şeirinə gətirə bildiklərini gətirməyə çalışdı. Bu böyük və bərəkətli 
qaynaqdan olduqca səmərəli şəkildə bəhrələndi. O, klassik türk şeirini avropavari bir 
havada yenidən yaratmağa səy elədi. Divan şairinin zərif, qıvraq, ahəngli, gözəl 
türkcəsinə, ədasına, ifadə qabiliyyətinə əhəmiyyət verdi. Divan şeirindən söz varlığını 
aldı, amma məzmun ünsürünə çox da yer vermədi. "Əski şeirin rüzgarıyla" adlı kitabında 
toplanan klassik tərzdəki şeirlərinin ilham qaynağı da yenə bir çox mövzuda olduğu kimi 
Qərbdır. Bu işdə ona fransız şairi Verlen önçülük etmiş, örnək olmuşdur. Yəhya Kamal 
Verlenin "Fites galantes" ("Aşiqanə əyləncələr") adlı kitabını oxumuş, bundan təsirlənmiş 
və bu təsir nəticəsində tarixdəki olayları və durumları, o zamanların dilini və havasını 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
409 
günümüzdə yenidən işləmə həvəsinə qapılmışdır. Verlen bu kitabında XVIII əsrdə 
işlənən fransızcanın dil ünsürlərinə yer vermiş, o dövrdəki Versal sarayının həyətindəki 
əyləncələri, aşiqlərin söhbətlərini, davranışlarını yenə o zamanın dili ilə əks etdirmişdir. 
Yəhya Kamal da Verlenin təsiri altında İstanbulun fəthindən Şeyx Qalibə qədər keçən 
zaman ərzində əyləncələrimizi və əski həyatımızın bəzi mərhələlərini o dövrlərin şeir 
dililə qəzəl-qəzəl tərənnüm etmə həvəsinə düşmüş, beləcə tarixin qəhrəmanlıqlarını, 
müxtəlif olayları, gözəllikləri və gözəlləri öz zamanının dili ilə əks etdirməyə çalışmış, 
bunda Osmanlı türkcəsini işlədərək qəzəl, şərqi, rubai kimi klassik şeir janrlarında əsərlər 
yazmışdır. XVIII əsr İstanbulunun Lalə dövrüni, Sədabad əyləncələrini, Boğaz səfalarını, 
o zamanın gözəlliklərini o dövrün Osmanlı türkcəsini işlədərək əks etdirmişdir. 
Bu şeirlərində klassik şeirin özünü, səsini, ahəngini, havasını, köhnəlməyən gözəlliklərini 
modern bir üslub və anlayışla yenidən canlandırmağa çalışdı. Kitabın adından da 
göründüyü kimi, bunlar əski şeirimizin, yəni divan şeirimizin rüzgarı ilə, onun havası ilə 
yazılmış yeni şeirlərdir. Neoklassik olmaları bununla əlaqədardır. Onun klassik 
şeirlərinin divan şeirindən fərqi budur: Yəhya Kamal divan şairləri kimi klassik 
məzmunlar üzərində çox durmamışdır. O, daha çox kəlmələrin ahəng və məna 
dəyərlərinə önəm vermişdir. Osmanlı türkcəsinin musiqisini yaxalamaya çalışmışdır. 
Bundan başqa, divan şeirində məna beytdə tamamlanırdı. Yəhya Kamal isə mənanı şeirin 
tamamına yaydı. Yəni şeirdə mövzu bütünlüyünə nail oldu. 
B. Atatürk dönəmində təsiri olan yeni şairlər 
Bu şairlər ümumən 1900-1910-cu illər arasında doğulan, uşaqlıqları savaş illərinə təsadüf 
edən, milli mücadilənin şahidi olan, yeni Türkiyə Cümhuriyyəti dövlətinin hansı şərtlər 
altında qurulduğunu yaşayaraq görən və gəncliklərini bu dövlətin quruluş həyəcanı ilə 
keçirən, ədəbiyyata da Atatürk dövründə gələn gənclərdir. Dolayısı ilə, Atatürk çağı türk 
şeirinin əsl önçüləri bunlardır. Bu dönəm türk şairləri olduqca geniş bir yelpazədə yer 
alırlar. Bunları özəlliklərinə görə təsnif edək. 
 
 
 
I. Milliyyətçi məmləkət ədəbiyyatı 
Adlandırma və tarixi proses: milliyyətçi məmləkət ədəbiyyatı II məşrutiyyət dövründə 
yayğınlıq qazanan milli ədəbiyyat cərəyanının cümhuriyyətdən sonrakı əks-
sədasıdır.Cümhuriyyətin ilk illərində milli məsələlərə, Anadolu coğrafiyasına, onun təbii 
gözəlliklərinə, tarixi, mədəni zənginliklərinə, türk kültürünə, xalq ədəbiyyatına, 
folkloruna, yaşantısına, düşüncə və ədəbiyyatına söykənən şeir, hekayə, roman, pyes kimi 
janrlarda yaranan ədəbiyyat "milliyyətçi məmləkət ədəbiyyatı" adlanır. Bu anlayışa bağlı 
şairlərə də "Anadolu şairləri", yaxud "məmləkət şairləri" deyilir. Hecaçı şairlərə, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
410 
Atatürkçü, cümhuriyyətçi, milliyyətçi şairlərə topdan "milliyyətçi məmləkət 
ədəbiyyatçıları" deyirik. Ömər Bədrəddin Şinasi Özdən ilə bir müsahibədə məmləkət 
ədəbiyyatını belə təqdim edir: "Məmləkət kəlməsini millidən daha vazeh sayaraq 
deyəcəyəm ki, məmləkət ədəbiyyatı nə alafranga duyuşun və ədanın, nə sıxıla-sıxıla 
ancaq puçası qalmış yerlərə aid quru həyat klişelərinin ədəbiyyatıdır, nə hər mövzuda 
Piyer Lotini örnək verən geniş məzhəbli ədəbiyyatı, nə də bizə yabançı ideologiyaların 
sinsi və ya açıq propaganda ədəbiyyatıdır. Məmləkət ədəbiyyatı ən fərdi və ən hür 
əsərlərinə qədər bu toprağın və bu millətin orijinal ədəbiyyatı, yurdun ən böyük parçası 
ilə Anadolunun bugününü tərənnüm edən xalis və yeni şeiri, Anadolunun gerçək romanı 
və teatrı, qısaca, yeni və yerli bir ədəbiyyatdir. Məmləkəti demək olar ki, heç 
tanımadıqları üçün, onu əks etdirən əsərlər yaza bilmədikləri üçün məmləkət ədəbiyyatını 
pisləyənlər, məsələn, yaxşı və ya pis şeirdən bəhs edəcək yerdə, məmləkət şeirini vətən 
və millətdən, Ayşə və Fatmadan bəhs edən dəyərsiz əsərlərin ədəbiyyatı, yaxud xalq 
ədəbiyyatının sadəcə təkrarı kimi göstərmək fikrinə düşənlər bir gün ancaq gerçək 
məmləkət ədəbiyyatı ilə millətlərarası bir mövqe qazandığımızı görəcəklər" (Varlık Der., 
mart 1944). 
Bu ədəbiyyatda sosial faydaya yönələn, fikir təlqin edən mahiyyətdəki mətnlər üstünlük 
təşkil edir. Bunlar milli dəyərlərə, məhəlli həyata, milli kültür, sənət, coğrafiya və 
tariximizə qayıdış hərəkatıdır. Bu ədəbiyyat Atatürkün xalqçılıq və milliyyətçilik 
prinsiplərinin inikasıdır. Türk ocağı, ondan sonra isə xalq evi çalışmaları bunu bəsləyir. 
Milliyyətçi məmləkət şairləri Anadolu coğrafiyasının gözəlliyi, işlənməsi gərəkən təbii 
potensialı, türk millətinin əsil dəyərləri, problemləri və milli dəyərlər üzərində durdular. 
Dolayısı ilə, milliyyətçi məmləkət ədəbiyyatında iki təməl ünsür vardır: millət və vətən. 
Məqsəd: bunların məqsədi Türkiyəyə xas bir ədəbiyyat yaratmaq və bunda Anadoluya 
əsaslanmaq,dil, məzmun və forma baxımından milli bir ədəbiyyat yaratmaqdı. Onlar 
klassik ədəbiyyatı bir kənara atıb türk xalq ədəbiyyatından bəhrələnməyə çalışdılar. Türk 
ədəbiyyatını Şərq və Qərb ədəbiyyatlarının təsirindən qurtararaq tamamən milli bir 
ədəbiyyata çevirmək hədəfini güddülər. Bundan başqa, xalqdan mədəni dəyərlər almaqla 
yanaşı, xalqı tərbiyə etmək, ona bəzi şeylər öyrətmək, öndərlik etmək, yol göstərmək 
kimi bir məqsədləri də vardı. 
Siyasi baza: yeni rejimin rəsmi siyasətini mənimsəyən bu ədəbiyyatçılar Qərb dəyərlərinə 
müsbət baxmaqla birlikdə milli olanı ön plana çıxarmağa qeyrət etdilər. Xalqçılıq, 
milliyyətçilik və dövlətçilik bu ədəbiyyat anlayışının əsas ünsürlərini təşkil etdi və onlar 
öz kredolarını bu təməl prinsiplər üzərində qurdular.  
Bəhrələnmə qaynaqları: məmləkət ədəbiyyatının başlıca bəhrələnmə qaynağı türk 
millətinin sahib olduğu maddi və mənəvi hər şey idi: coğrafiyası, tarixi, kültürü, həyat 
tərzi, dili, gələnəkləri, görənəkləri, törələri, dünya görüşü, əylənmə forması, gündəlik 
həyatı. Məmləkət ədəbiyyatçılarının başlıca bəhrələnmə qaynaqlarını bu şəkildə 
sıralamaq olar: 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
411 
1. Xalq kültürü və ədəbiyyatı: məmləkət ədəbiyyatçılarının başlıca bəhrələnmə qaynağı 
xalq ədəbiyyatı olmuşdur. Elmi şəkildə folklor araşdırmaları aparılmış, əldə edilən 
folklor materialı ədəbi mənada işlənərək yenidən ədəbiyyata qazandırılmışdır. Yalnız 
folklor ünsürlərini xam material kimi almış, onu işləyərək yüksək bir sənət mərtəbəsinə 
çıxarmağa çalışmışlar. Xalq evlərinin özəlliklə Anadolu kənd, qəsəbə və şəhərlərində 
daha çox müəllimlər və tələbələr vasitəsilə toplatdırdığı folklor, məhəlli ləhcə, türkü, 
nağıl, lətifə, tapmaca, əfsanə, dastan kimi türk xalq kültürü məhsulları məmləkət 
ədəbiyyatçıları üçün önəmli bir qaynaq təşkil etmişdir. 
2. Anadolu romantizmi: milli romantik həssaslıq bir millətin keçmiş zamanlarda öz 
vətənində ortaya qoyduğu milli motivlərlə süslü böyük memarlıq, ədəbi, folklorik, 
mədəni, estetik bütün əsərlərinin fərqinə varması şüurudur. Türk milləti də tarixin 
müxtəlif dövrlərində ortaya qoyduğu kültür, sənət, ədəbiyyat, dil, memarlıq, musiqi 
əsərlərində öz milli ruhunu aramış və milli kimliyini bu əsərlər vasitəsilə barizləşdirməyə 
çalışmışdır. Alman, fransız, ingilis kimi Avropa millətləri milli kimliklərini məhz 
romantizm yolu ilə tapmışlar.  
Mövzular: mövzu və ilhamın başlıca qaynağı Ziya Göyalpın türk tarixi, toplumu, kültürü, 
gələnəyi, ədəbiyyatı, sənəti haqqında ortaya qoyduğu sosioloji mənada elmi analizləri və 
təsbitləri ilə Yəhya Kamalın türk kültür varlığına, tarixinə, coğrafiyasına, dilinə, sənət və 
ədəbiyyatına baxış zövqüdür. Bunlar milli ədəbiyyat cərəyanının türklüyə, Anadoluya, 
türk millətinin maddi və mənəvi dəyərlərinə önəm vermək barədə ümumi düşüncəsinə 
bağlı qalaraq, Anadolu torpaqlarının imperialist Qərb dövlətləri tərəfindən işğal edilməsi 
və milli mücadilə nəticəsində qurulan yeni milli türk dövləti Türkiyə Cümhuriyyətinin 
Anadoluya və xalqa açılma siyasəti gərəyi olaraq Anadolu mövzusuna geniş yer 
vermişlər. Anadolu və türklük duyğusu kimi milli mövzuları gerçək lirik şeir üslubu ilə 
işləmişlər. 
Vətən sevgisi: gələcəyə dönük milli həyəcan və şüurun aşılanması üçün istifadə olunan 
mövzulardan biri də vətən sevgisidir. Milliyyətçiliyin təməl prinsiplərindən biri insanın 
öz vətənini sevməsi, vətənini hər cür təhlükədən qoruması, lazım gəldikdə malını, qanını, 
canını vətəni uğruna fəda etməyi bacarmasıdır. Vətən düşmənlərdən qorunmalı, heç kimə 
bir qarış toprağı belə verilməmlidir, çünki o, bizə atalarımızdan qalmış müqəddəs bir 
əmanətdir. Biz türklər vətən sevgisini son dərəcə ucaldaraq "vətən sevgisi imandandır" 
prinsipinə möhkəm sarılmışıq. Məmləkət ədəbiyyatında vətən sevgisini ən çarpıcı şəkildə 
dilə gətirən şeirlərdən biri Orxan Şaik Gökyayın "Bu vətən kimin" adlı şeiridir. 
Dil: məmləkət ədəbiyyatçılarının dili xalqın danışdığı yaşayan türk dilidir. Onlar türk 
dilinin ərəb, fars dili kimi Şərq, fransız, ingilis kimi Qərb dillərinin təsirindən qurtararaq 
saf, yalın, gözəl, işlək və qıvraq bir türkcə ilə şeir yazmağı öz qarşısına məqsəd kimi 
qoydular. Bu məqsədlə xalqın danışıq dilinə, deyim, atalar sözləri, qəlib ifadələr, səmimi 
xitab ifadələri, tələffüz qıvraqlığı, hətta jargon kimi dil ünsürlərinə yer verdilər. Yazı 
dilində isə türk dilinin qrammatik qaydalarını və yerli İstanbul əhalisinin, özəlliklə 
xanımlarının danışıq şəklini əsas olaraq qəbul etdilər. Bunların yalın türkcəyə gətirilməsi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
412 
düşüncəsi "ədəbiyyati-cədidə" və "Fəcri-ati" kimi ədəbi məktəblərin çoxlu ərəb, fars 
sözlərinə və epitetlərinə dayanan şeir anlayışına bir cavabdır. Canlı, sadə bir türkcə ilə də 
lirik, dərin, estetik, gözəl şeirlər yazıla biləcəyini sübut etməyə çalışdılar. 
Üslub: məmləkət ədəbiyyatçıları daha çox xitabət üslubunu mənimsədilər, çünki şeiri bir 
mənada milləti coşduran, milli hədəflər istiqamətində hərəkətə gətirən bir vasitə olaraq 
gördülər. Onun üçün millətə milli həyəcan aşılayan, onun qəhrəmanlıq, igidlik, vətən, 
millət sevgisi kimi duyğularını oxşayan bir üslub kimi məhz xitabət üslubunu seçdilər. 
Lirik üslubun ağırlıqda olduğu bu şairlər ara-sıra bəzi düşüncə və bilgiləri xalqa çatdırma 
qayəsi güddükləri üçün bəzən lirizmdən uzaq, quru və öyrədici mahiyyətdə əsərlər də 
yazdılar. 
Nəzm şəkli: məmləkət ədəbiyyatı əsas etibarilə türk millətinin tarixdən gətirdiyi saf milli 
kültürə söykəndiyindən, bu şairlər ümumən milli nəzm forması olan xalq şeirinin 
janrlarına üstünlük verdilər. Dolayısı ilə, yayğın olaraq dördlük nəzm vahidi tərcih edildi. 
Bununla yanaşı sonet, terzarima, düz, sarmal, çapraz qafiyə kimi nəzm şəkillərinə və 
sərbəst nəzm şəklinə də yer verdilər. 
Vəzn: bu şairlər yenə milli vəznimiz olan heca vəznini işlətməyi tərcih etdilər. Türklərin 
milli vəzni olan heca vəzninə o qədər çox əhəmiyyət verdilər ki, dönəmin beş önəmli 
şairinin (beş hecaçılar) ayırıcı vəsfi olaraq heca vəznini işlətmələri görüldü. Digər şairlər 
də heca ilə yazmağa həvəs göstərdilər. Məmləkət şairləri xüsusi təhsil görmüş şəhərli 
şairlərdir. Onlar xalq şeiri nəzm şəkillərini və hecanı yüksək kültür və şəhər şeiri 
səviyyəsinə çıxarmaya çalışdılar. Məsələn, qoşma janrında heca vəznilə çox incə, mədəni 
və estetik dərinliyi yüksək şeirlər yazıla biləcəyini sübut etdilər. Savadsız kəndli xalq 
şairləri ilə yanaşı şəhərli, təhsilli şairlərin də milli şeir texnikasını işlədə biləcəklərini 
göstərdilər. Heca vəzni yeni qurulan Türkiyə Cümhuriyyəti dövlətinin şeirdə az qala 
simvollarından biridir. Kosmopolit və islami rəngin hakim olduğu Osmanlının simvolu 
əruza qarşı milli dövlət olan Türkiyə Cümhuriyyətinin əlaməti də milli vəzn, yəni 
hecadır.  
Buradan çıxış edərək, milliyyətçi məmləkət ədəbiyyatının ikinci nəsil hecaçılarından 
bəhs etmək lazımdır. 1890-cı illərdə doğulan, milli ədəbiyyat cərəyanının əsas 
prinsiplərinə sadiq qalaraq I dünya savaşı və mütarikə illərində əsərlər yazmağa başlayan, 
yabançı kəlmə və epitetlərindən uzaq, yalın danışıq dili ilə, heca vəzni ilə, dördlük nəzm 
vahidi ilə milli mövzular və duyğular ətrafında şeir yazma anlayışını mənimsəyən bir 
şairlər topluluğu vardır. Məhməd Əmin, Ziya Göyalp kimi şairləri birinci nəsil hecaçılar 
kimi götürsək, bunları da ikinci nəsil hecaçılar adlandıra bilərik. İkinci nəsil hecaçıların 
ən görkəmli nümayəndələri bunlardır: Orxan Seyfi Orxon (1891-1972), Məhmət Behçət 
Yazar (1890-1980), Xalid Fəxri Ozansoy (1891-1971), Ənis Behiç Koryürək (1892-
1949), Yusif Ziya Ortaç (1896-1967), Şükufə Nihal Başar (1896-1973), Əli Mümtaz 
Arolat (1897-1967), Faruq Nafiz Çamlıbel (1898-1973), İbrahim Əlaəddin Gövsa (1899-
1949). 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
413 
Ziya Göyalpın 1914-1915-ci illərində ətrafına topladığı Orxan Seyfi, Xalid Fəxri, Ənis 
Behiç, Yusuf Ziya və Faruq Nafiz kimi şairlərə heca vəznini, sadə türkcəni və milli 
mövzuları tövsiyə etməsilə bu təlqinlərə uyub qəbul edən bu beş şairə daha sonralar 
İsmayıl Həbib Sevük tərəfindən "beş hecaçılar" adı verildi. Bunlar indiyə qədər ədəbiyyat 
tarixlərində bu adla anılsalar da, bu o qədər də dəqiq adlandırma deyildir. Bu, ikinci nəsil 
hecaçılar qrubunu daraltmaq mənasına gəlir. 
Balkan savaşları və I dünya müharibəsi illərində şeirə başlayan ikinci nəsil hecaçılar 
əvvəllər əruz vəznilə yazırdılar və ədəbi aləmdə tanınmışdılar. Ancaq özəlliklə Ziya 
Göyalpın türkçü fikirlərinin və "Yeni məcmuə"nin təsiri altında heca ilə də yazmağa 
başladılar. Bu sıralarda həm əruzu, həm də hecanı birlikdə işlətmişlər. Özəlliklə Faruq 
Nafiz ölüncəyə qədər hər iki vəzni işlətməyə davam etmişdir. Heca ilə şeir yazmağa öncə 
Orxan Seyfi, Ənis Behiç və Yusif Ziya başlamış, daha sonra bunlara Xalid Fəxri, Faruq 
Nafiz və digərləri qoşulmuşdur. Bunların ortaq yönlərindən biri başqa dərgilərdə də çıxış 
etməklə birlikdə, heca ilə yazdıqları şeirlərini ümumiyyətlə Ziya Göyalpın çıxarmış 
olduğu "Yeni məcmuə"də çap etdirmiş olmalarıdır. "Yeni məcmuə" şeirdə heca vəzni 
şərtını qoyurdu. 
Heca vəznini əsrlər boyunca daha çox kənd və qəsəbələrdə yaşayan türk xalq şairləri 
işlədirdi. İkinci nəsil hecaçılar "kəndli vəzni" adlandırılan heca vəznini bəlli bir təhsil və 
kültür səviyyəsinə sahib kütlələrə yönəlik olaraq uğurlı bir şəkildə işlətdilər. Bunların 
türk şeirinə verdikləri önəmli bir töhfə heca vəznilə yazdıqları şeirlərdə əruz ahəngini də 
saxlayaraq bir mənada heca ilə əruzun imkanlarından birlikdə yararlanmağa 
çalışmalarıdır. Milli ədəbiyyat cərəyanının Ömər Seyfəddin, Əli Canib, Məhməd Əmin, 
Ziya Göyalp kimi nəzəriyyəçilərinin təcrübədə o qədər də bacara bilmədiklərini ikinci 
nəsil hecaçılar sənət, estetik və texniki dəyəri yüksək lirik şeirlərilə bacardılar. Bunlardan 
bəziləri ara-sıra sərbəst nəzmlə də yazdı. 
 
Milliyyətçi məmləkət ədəbiyyatının ən önəmli şairi Faruq Nafizdir. Sıra ilə onun və digər 
şairlərin haqqında qısaca bilgilər verək. 
 
Faruq Nafiz Çamlıbel (1898-1973). Bu dönəmdə yayınlanan şeir kitabları bunlardır: 
"Çoban çeşməsi" (heca ilə, 1927), "Suda halqalar" (əruzla, 1928), "Bir ömür belə keçti" 
(seçmələr, heca ilə, 1933), "Əlimlə seçdiklərim" (1934), "Axar su" (heca və əruzla, 
1937), "Dadlı, sərt" (həcv şeirləri, 1938), "Axınçı türküləri" (heca ilə, 1938). Şeirə çox 
erkən yaşlarda başlayan Faruq Nafizin ədəbiyyat aləmində tanınması Cəlal Nurinin 
çıxardığı "Ədəbiyyati-ümumiyyə" məcmuəsində çap olunan əruzla yazdığı "Şərqin 
sultanları" şeirilə başlanmışdır. İlk şeirləri Balkan və I dünya savaşları 
məğlubiyyətlərinin doğurduğu bədbinlik mühitində çıxmağa başlayır. Bunlarda 
"Ədəbiyyati-cədidə" və "Fəcri-ati"çilərin təsirləri görünür. Bundan başqa, Yəhya 
Kamalın dil və səs yönündən təsiri bariz şəkildə hiss edilir. O, ümumən eşq və təbiət 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
414 
mövzularına yer verir. Eşq şeirlərində bu duyğu daha çox şəhvət və ehtiras yönündən 
işlənmişdir. 
II məşrutiyyət illərində inkişaf edən milliyyətçilik cərəyanının doğurduğu məmləkət 
ədəbiyyatı və milli mücadilə hərəkatı, Anadoluda həm qəzetçi, həm də müəllim kimi 
işləməsi onun milli ədəbiyyat cərəyanına qoşulmasına səbəb olmuşdur. 1922-ci ildə 
"İləri" qəzetnin Ankara təmsilçisi olması, Kayseri litseyində ədəbiyyat müəllimi işləməsi, 
dönəmin milli təhsil naziri Mustafa Nəcatinin dəstəyi ilə Sivas, Ərzincan, Ərzurum, 
Gümüşxana, Trabzon, Kastamonu kimi vilayətləri gəzməsi, qısacası, 1932-ci ilə qədər 10 
il Anadoluda çalışması onun Anadoluya yönəlməsinə, Anadolu insanının problemlərini 
və Anadolunun təbii gözəlliklərini işləməsinə, yəni məmləkət ədəbiyyatı cərəyanı içində 
əsərlər yazmasına vəsilə olmuşdur. O, Anadolunun gözəlliklərini və çatışmazlıqlarını, 
geri qalmışlığını, baxımsızlığını, unudulmuşluğunu, Anadolu insanının çiləsini, 
çarəsizliyini, acılarını, ümid və həsrətlərini çox yaxından görmüş, hiss etmiş və bunları öz 
şeirlərində təsirli şəkildə göstərmişdir. "Çoban çeşməsi", "Sənət", "Yolçu və arabaçı", 
"Çankaya", "Qız, Hüseyni vurdular", "Məmləkət türküləri", "Dağlar", "Ayşə, sənə", 
"Əli", "Allaha ismarladıq", "Bugün yoldan keçənlər" kimi şeirlərində Anadolu 
mövzusunu işləmişdir. O, Anadolunun geriliyini, baxımsızlığını göstərir, eyni zamanda 
təbii gözəlliyini də tərənnüm edir. Təbii olaraq, gözəl Anadolunun və ərdəmləri yüksək 
Anadolu insanının daha üstün bir səviyyəyə çatmasını istəyir. "Sənət" şeirində məmləkət 
ədəbiyyatının əsas fəlsəfi yanaşmasını ortaya qoyur. Kosmopolit, qərbçı, milli mənliyini 
itirmiş olanlara qarşı Anadolu qaynaqlı türk-islam kültürünü, sənətini, dünya görüşünü 
önə çıxarır. 
Faruq Nafiz hecaçı şair kimi tanınsa da, əruzla yazdıqlarını heca ilə yazdıqlarından daha 
dəyərli sayır. O, əruzu daha işlənmiş, hecanı isə xam hesab edir. Əruzu ahəng vasitəsi 
kimi daha uğurlı sayır. Rübailərini əruzla yazdı. Bəzi şeirlərində heca vəzninə əruz havası 
verdi. Faruq Nafizin dili yalın bir türkcəyə, xalqın danışıq dilinə, türk millətinin əsrlər 
boyu işlədiyi, bir xalı kimi hördüyü, qıvraq, işlək bir hala gətirdiyi, bütün duyğu və 
düşüncələri ən incə təfsilatına qədər ifadə edə bilən şəklə saldığı saf bir türkcəyə dayanır. 
Sənətində hansı dili işlətdiyini "Ana dili" adlı bir dördlüyündə belə dilə gətirir: 
 
Hansı sözlərlə nənəm könlünü açmışsa mənə, 
Mən o sözlərlə könül vermədəyəm sevgilimə. 
Sözlərim ninni qədər duyğulu olmaq yaraşır, 
Bağlıdır çünki dilim könlümə, könlüm dilimə. 
 
 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
415 
Ənis Behiç Koryürək (1891-1949). İlk şeirlərini əruz vəzni ilə yazmağa başlamış, ərəbcə 
və farsca kəlmə və epitetlərə çox yer vermişdir. Sonralar Ziya Göyalpın təsiriylə heca 
vəzninə keçmişdir. Ənis Behiç Ziya Göyalpla tanış olmasını və əruzdan hecaya 
keçməsini 26 oktyabr 1934-cü ildə Ankara xalqevində verdiyi bir konfransda 
açıqlamışdır. Ənis Behiçin milli anlayışa keçməsində Ziya Göyalpdan sonra təsirində 
qaldığı bir başqa önəmli isim Müftüoğlu Əhməd Hikmətdir. Son illərində spirtizm ilə 
maraqlanaraq metafizik mövzulara meyl etmiş və ruh çağırma seansları ilə bir mövləvilik 
təriqətinə mənsub olan Süleyman Çələbinin ruhu ilə təmasa keçmiş, ondan aldığı 
ilhamları əruz vəznilə əski kəlmə və epitetlərlə dolu bir dil və üslubla nəzmə çəkmiş, 
sonra da bunları "Varidati-Süleyman" (1949) adlı kitabında toplamışdır. Digər şeir 
kitabları bunlardır: "Miras" (1927), "Günəşin ölümü" ("Miras"la birlikdə, 1951). 
Ənis Behiç şeirlərində ən çox eşq və qəhrəmanlıq mövzularına yer vermişdir. Şeirə 
canlılıq və hərəkət qazandırmaq üçün bəzi şeirlərində hecanın birdən artıq vəznini 
işlətmişdir. Beləcə, "Ədəbiyyati-cədidə"nin eyni şeirdə əruzun birdən artıq qəlibini 
işlədərək yeknəsəkliyi pozma səylərini o, heca vəznində sınaqdan keçirmişdir. Ənis 
Behiç heca ilə mənzum hekayə yazma gələnəyinin əsasını qoymuşdur. Bu mövzuda da 
ilk olma özəlliyinə sahibdir. Son şeirlərində təkrar əruza dönmüşdür. 
 
Orxan Seyfi Orxon (1890-1972). Həmin dövrdə sadəcə "Karvan" (1935) adlı şeir kitabı 
çıxmışdır. Orxan Seyfi dini, mistik, sosial və siyasi mövzulara heç yer verməmiş, 
ümumiyyətlə, eşq, sevgili, qadın mövzuları üzərində daha çox dayanmışdır. Budaqdan 
budağa qonan, uçarı bir xarakterə sahibdir. Hoppa, asanca aşiq olan və xəfif eşqləri 
tərənnüm edən bir şairdir. Eşqi dərin, sarsıdıcı səviyyədə yaşamamış, böyük ehtiraslar və 
eşq iztirabları duymamış, ötəri bir çapqınlıqla kifayətlənmişdir. Xalq şeirinin nəzm 
şəkillərinə yönələrək qələmini türkü, mani kimi janrlarda da sınamışdır. Üslubunda 
yüngül istehsa sezilir, fantaziya və oyun ünsürlərinə önəm vermişdir. 
 
Yusif Ziya Ortaç (1895-1967). Bu dönəmdə yayınlanan şeir kitabları bunlardır: 
"Yanardağ" (1928), "Bir sərv kölgəsi" (1938), "Quş civiltiləri" (1938). Yusuf Ziya daha 
çox "qadın şairi" kimi tanınmışdır. Şeiri dərin deyildir. Onun ən qüvvətli yönü satirik şair 
olmasıdır. Heca vəzninə və türkcəyə xidmətlərini bu şəkildə dilə gətirir: "Bиz шeиrdя 
ингилаб едян nяsиlик. Dцшцnцn, bюyцk шaиr Ящмяд Haшиmиn "Zцcacи-sяnяtц fиkrяtlя 
yцksяlиrlяr hяp" deyя yazdыьы bиr zamanda бир нечя gяnc чыxыr, яряб vя яcяm notуну 
bиr yana atыб heca vяznиlя vя данышыlan Иstanbul тцrkcяsиylя шeиr сынагларына baшlаyыr. 
Bu юrnяksиz иши asan sanmayыn. Дейясян, баъардыьыmыz яn gюzяl vя яn чятин иш еля 
budur: шeиrиn sюzцnц vя sяsиnи dяyишdиrmяk. O zamanlar bиr ay яvvяl yazdыьыmыz hяr 
mяnzumяnиn dиlиnи bиr ay sonra кющня сайырдыг. Bиzиm nяsиl heч bиr шey етмямиш olsa 
bеlя, bюyцk яsяrlяrи yaзacaг bюyцk sяnяtkarlara шeиrиn ana материалыnы, тцrk dиlиnи 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
416 
яlяkдяn keчиrdи, yoьurdu, hazыrladы" (Mustafa Baydar. Edebiyatçılarımız Ne 
Diyorlar, İst., 1960, s. 160). 
 
Xalid Fəxri Ozansoy (1891-1971). Bu dövrdə nəşr etdirdiyi şeir kitabları bunlardır: 
"Paravan" (1929), "Balkonda saatlar" (1931), "Sulara dalan gözlər" (1936). Xalid Fəxri 
əfsanə və nağıllardan, Şərq və Qərb mifologiyasından da yararlanmış, ümumiyyətlə, fərdi 
mövzulara, ekzotizmə, ölüm düşüncəsinə üstünlük vermişdir. Ancaq bununla yanaşı, 
vətənpərvər şeirləri də vardır. 
Kamaləddin Kami Kamu (1901-1948). Öncəliklə bir qürbət və yalnızlıq şairi kimi tanınır. 
İşğal illərinin və istiqlal hərbinin şairidir. Qürbət mövzulu başlıca şeirləri bunlardır: 
"Qürbət", "Xəzan yolçusuna", "Qürbət gecələrində", "Əngində xatirələr". Parisdə olduğu 
illərdə də ölkəmizi özləmiş və oradakı qürbət duyğularını "Qürbətdə rənglər" şeirində 
tərənnüm etmişdir. Ümumən yalnızlıq içində keçmiş bir həyatı vardır. Onun bir başqa 
önəmli mövzusu eşqdir. 1926-cı ildə sevdiyi qızın nişan mərasimi keçiriləcəyi gün başqa 
birisi ilə bala gedəcəyini xəbər alır. Qısqanclıqdan dolayı ondan soyuyur və ayrılır. Bu 
durum onu ölənə qədər nakam eşqini tərənnüm edən dərdli bir eşq şairi edir. Bu əsmər 
gözələ platonik bir eşqlə bağlanır, ona görə də ölüncəyə qədər evlənmədən subay qalır. 
Xəyal qırıqlığı ilə sonuclanan dramatik eşqi ona "Kitabə", "Bəxtiyarlıq", "Tək adam", 
"İrşad", "Qürbət", "Xəzan yolçusuna", "Sənələr", "Yetər ki", "Kimsəsizlik", "Fəraqat", 
"Havada əsən" kimi eşq şeirləri yazdırır. 
K.K.Kamu mütarikə və milli mücadilə illəri mövzusunda qəhrəmanlıq şeirləri də yazdı. 
Milli mücadilənin müxtəlif yönlərini epik üslubda dastanlaşdıraraq "milli mücadilə şairi" 
ünvanını qazandı. Milli mücadilə şeirləri müşahidə və təcrübələrinə dayanır. İstanbulun 
və İzmirin işğalı, Sakarya savaşı, milli mücadilənin qazanılması, Atatürk, Çankaya, 
məhmətcik kimi mövzuları işlədi. Ölkənin içinə düşdüyü işğal fəlakəti qarşısında dərin 
sarsıntılar, üzüntülər keçirdi və bu duruma reaksiyasını fəryadlar halında ortaya qoydu. 
Məmləkət mövzulu şeirləri bunlardır: "Ərzurum", "Bingöl çobanları", "Hicrət", "İzmir", 
"Söyüd", "Qara dəniz", "Güz", "Yurda dönüş", "Akdənizdən keçərkən". Özəlliklə 
"Bingöl çobanları" şeiri məmləkət ədəbiyyatının şah əsərləri arasında sayılır. Şair 
sağlığında şeirlərini kitablaşdıra bilmədi. Ölümündən sonra Rifət Nəcdət Əvrimər (1949) 
və Gültəkin Samanoğlu (1986) onun şeirlərini toplayıb nəşr etdilər. 
Əhməd Qüdsi Təcər (1901-1967). O, cümhuriyyətin rəsmi ideologiyasına sıx şəkildə 
bağlı olmuş, sənət və kültürü xalq arasında aramışdır. Çünki saf kültür və sənətin xalq 
tərəfindən yaradıldığı fikrindədir. Fərdi sənətin bəsləndiyi təməl qaynağın xalqın ortaq 
sənət və kültür təcrübəsi olduğunu qeyd edir. Dolayısı ilə, qurulacaq yeni cümhuriyyət 
ədəbiyyatı da türk xalq qaynağından bəhrələnməlidir. Burada türk ədəbiyyatçısına 
yabançı ideologiyalardan deyil, yerli xalq qaynağından bəhrələnməsi gərəkdiyini təlqin 
edir. Onun fikrincə, xalq sözü proletariat və burjuaziyanı deyil, bütün kütləni ifadə edir. 
Marksizmin parçalanan və mübarizə edən siniflər tezisinə qarşı ünsürləri bir-biri ilə 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
417 
uyumlu, ortaq bir yaşama coşğusunu tərənnüm edən bütöv bir xalq düşüncəsini qoyur. 
Cümhuriyyət rejimi milli bir xalq bütünü yaratmaq məqsədi güdür. Yəni yabançı bir 
ideologiya olan marksizmə söykənib milləti bir-biri ilə çarpışan siniflərə bölməyin həm 
gərəksizliyini, həm də təhlükəsini göstərir. Əhməd Qüdsi milli uyumun estetizə olmuş və 
gözəl bir ifadəyə qovuşmuş olan xalq ədəbiyyatına və folklora söykənmişdir. 
Əhməd Qüdsi sənət siyasəti ilə bağlı olaraq bunları söyləyir: "Hяr шeyиn bиzя gюrяsиnи, 
bиzdяsиnи aхтарыrыг. Bиzя gюrя, bиzиm цчцн roman, bиzиm цчцн шeиr, bиzиm цчцн театр. 
Vя bu aradыьыmыz шей kюkцnя qяdяr mиllи olduьu kиmи, kюkцnя qяdяr dя xalqчыdыr" 
(Veyselden Deyişler, s. 5). Düşüncəsində və sənətində iki əsas prinsip hakimdir: milli 
birlik və tam bağımsızlıq. Poeziyası əsasən 1930-cu illərdə önəm qazanır. İlk şeirlərində 
bir qədər Bodler havası vardır. Nəcib Fazillə də söyləyiş bənzərliyi hiss edilir. İlk 
şeirlərində eşq, yalnızlıq, ölüm, üzüntü kimi mövzulara, daha sonra isə bunlara əlavə 
olaraq Anadolu, məmləkət məsələlərinə yer verir. 1930-cu ildə Sivasa getməsindən sonra 
xalq ədəbiyyatı ilə daha yaxın bir münasibətə girir, xalq ədəbiyyatı və folklor 
araşdırmaları onun şeirinə də təsir edir. Şeirində xalq musiqisinin səsini yaxalamaya 
çalışır.  
Türk millətinin canlı danışıq dilinə diqqət göstərir. Təmiz, yalın və gözəl türkcənin dadını 
tapmaya çalışır. Şeirlərində xalq dilinə aid folklorik ünsürlərə çox da yer verməmişdir. 
Onun şeirində xalq söyləyişi, deyimləri, ifadə qəlibləri o qədər də görünmür. Daha çox 
şəhərlilərə xas və yalın bir dili, açıq bir üslubu var. Ədəbi sənətlərə, süslü ifadələrə, 
sifətlərə çox yer vermir, xalq şeirinin həm şəkil, həm dil və üslub özəlliklərindən, həm də 
motivlərindən yararlanır. Modern bir xalq şairi olmağa çalışır. Türk xalq ədəbiyyatından, 
şeirindən, kültüründən və folklorundən artıqlaması ilə bəhrələnmişdir. Onun şeiri bir 
baxıma xalq qaynağından aldığı materialla qərbli həssaslığın xəlitəsidir. Şeirinə 
folklordan ifadələr, kəlmələr, hətta duyum olaraq çox ünsür girmişdir. O gerçək cəmiyyət 
həyatına, ələlxüsus kənd və qır insanlarının həyatına girmək üçün folkloru bir bələdçi 
kimi görmüşdür. 
Ömər Bədrəddin Uşaqlı (1904-1946). Bütün şeir kitablarını bu dövrdə nəşr etdirdi: 
"Dəniz sərxoşları" (1926), "Yayla dumanı" (1934), "Sarıqız mərmərləri" (1940). Gənclik 
şeirlərində ümumiyyətlə "Ədəbiyyati-cədidə" və "Fəcri-ati" təsiri görünür. Məmləkət 
ədəbiyyatı içində isə Şərq və Qərb ədəbiyyatlarının təqlidi əvəzinə yerli, milli bir 
ədəbiyyat yaradılması gərəyinə inanmış, Yəhya Kamalın düşüncələrindən hərəkətlə 
məmləkətin içindən, türkün ruhundan doğan bir ədəbiyyatı mənimsəmişdir. Şeirlərində 
Anadoluya aid müxtəlif görüntüləri sanki birər tablo halında rəsm etmişdir. Məmləkətin 
gözəlliklərini, insanını gerçək özəlliklərilə deyil, öz duyğu dünyasına və xəyalında 
qurğuladığı şəklə görə təsvir edir. Məmləkət sevgisi və həsrəti üstün olan motivdir. 
Məmləkətin çalışdığı, müxtəlif vəsilələrlə getdiyi yörələrini, təbii gözəlliklərini sevgi ilə 
vəsf edir. Bu arada Türkiyənin fərqli yerlərinin folklor özəlliklərini, özünəxas mədəni 
zənginliklərini də poeziyasında əks etdirmişdir. Dəniz sevgisini və həsrətini qüvvətli bir 
şəkildə işləyən şair türk ədəbiyyatında qabaqcıl dəniz şairlərindən biridir. O bir dəniz 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
418 
aşiqidir. Dəniz onda daha çox xəyallarının genişliyini, ruhunun özgürlüyünü və 
sonsuzluğa açılmasını ifadə edən bir vasitədir. 
 
II. Fərdi mövzulara və estetik dəyərə öncəlik verən şairlər 
 
Bu qrupda yer alan şairlər də ara-sıra, zaman-zaman milli mövzulara, Anadoluya 
yönəlmişlər, məmləkət ədəbiyyatına uyğun əsərlər yazmışlar, heca vəzninə və yalın dilə 
bağlı qalmışlar. Lakin onların poeziyasında gözə çarpan ən mühüm xüsusiyyət daha çox 
fərdi mövzulara, hətta fəlsəfi böhranlara yönəlmələri, simvolist fransız şairi Bodelerin 
təsirində qalmaları, şeirdə estetik, ədəbi dəyərə öncəlik vermələri, saf şeir yazmağı hər 
şeydən üstün saymalarıdır. Bunu söylərkən, milliyyətçi məmləkət ədəbiyyatı şairlərini 
şeirdə estetik dəyərə önəm verməməklə suçlamıram. Onlar da dərin, lirik, saf şeir 
yazmağa çalışırdılar, ancaq milli məzmun və sosial məsuliyyət duyğusu bu şairlərdə daha 
üstün idi. Atatürk dövründə fərdi mövzulara və estetik dəyərə öncəlik verən şairlər 
arasında bunları göstərə bilərik: Əhməd Həmdi Tanpınar, Əhməd Mühib Dıranas, Cahid 
Sidqi Tarançı, Nəcib Fazil Qısakürək, Mustafa Seyid Sutüvən. Onlar üçüncü nəsil hecaçı 
şairlər arasında yer alırlar.  
Estet şair Əhməd Həmdi Tanpınarın (1901-1962) şeirləri çox sonralar, 1961-ci ildə 
"Şeirlər" adı ilə kitablaşdı. Tanpınara görə, şeir şair ruhunun əzəli həqiqətlə təmasından 
doğan bir söhbət, gözəllik adlanan idealla bir an baş-başa qalmanın verdiyi bir 
sərxoşluqdur. Şeir kəlmələrin tərkibindən doğan ritm, ahəng kimi vasitələrlə dillə ifadə 
edilməsi mümkün olmayan iç durumlarımızı, daxili aləmimizi, həyəcanlarımızı, nəşə və 
kədərimizi ifadə edən və beləliklə, bizdə bədii maraq dediyimiz sehri ortaya çıxaran bir 
sənətdir. Dolayısı ilə, poeziya şairin başqasına yönələn təlqinlərindən, öyüdlərindən, 
yönləndirmələrindən uzaq olan, tamamilə şairin öz ruhunu hiss etmək, öz-özünü 
dinləmək, öz-özünü ifadə etmək səyidir. Şeir ruhi bir dinginlik və dərinlikdən doğur. Şair 
başqalarına, topluma necə faydalı ola bilərəm əndişəsilə dışa dönük bir fəaliyyət yerinə 
öz içinə yönəlib özünü dinləməyi və özünü ifadə etməyi bacarmalıdır. Tanpınar şeiri 
məhz şeir olaraq dəyərləndirən nadir saf şairlərdən biridir. Şeirə şeirin xaricində heç bir 
maddi, dünyəvi, sosial, siyasi funksiya yükləmir. Şeiri, sosial və siyasi əndişələrlə 
cəmiyyəti bir yerə yönləndirmə və nəzarət vasitəsi kimi görmək istəmir. Şair cəmiyyəti 
irşad edən bir vaiz də deyildir. Nəsrin ifadə sahəsi ilə nəzminkini dil baxımından bir-
birindən kəskin şəkildə ayırır. O, şeirlə nəsrin etmək istədiklərini etməyə çalışan, 
ağladan, düşündürən, öyrədən, coşduran nəzm arasına da dəqiq bir xətt çəkir. 
Sürrealistlərin şüur altına yönələn çalışmalarını o, röya ilə etməyə çalışdı. Hər iki 
metodda da məqsəd insan gerçəyini kənar ünsürlərin, ağlın və məntiqin məhdudlaşdırıcı 
təsirindən uzaq bir şəkildə verməkdir. İçində yaşadığımız konkret, qatı, qaranlıq, 
çərçivəsi və hüdudları bəlli, dar, sonlu bu dünya həyatına, bu şəhadət aləminə qarşı 
çıxarılan dünya sənətçinin hər mənada manevr imkanlarına açıq konkret, sərhədsiz, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
419 
sonsuz, çərçivəsiz, qaydasız, saf, təmiz, büllur bir dünyadır. Tanpınar bu mücərrəd və 
konkret iki dünya arasında gedib gəlir. 
Tanpınar öz sənətini daim "oyaq həyat" və "röya" arasındakı ziddiyyət və bunun 
doğurduğu ritm üzərində qurur. Oyaq həyat nəsrlə ifadə edilir, röya aləmi isə şeirlə... 
Oyaq həyat günəş aydınlığı altında bütün hüdudları bəlli olan, görünən, donmuş konkret 
varlıqların və konkret həyatın aləmidir. Röya isə tənhalığın, sükunətin, sonsuzluğun, 
zamansızlığın, iç-içə çoxalmanın, saflıq və şəffaflığın, dərinliyin aləmidir. Röyada zaman 
keçmiş-indi-gələcək deyə parçalanmamış, sonsuz bir bütövdür. İnsanın hərəkət sahəsini 
məhdudlaşdıran qapı, divar, yüksəklik, alçaqlıq yoxdur, maneə yoxdur. Bura tam bir 
azadlıq sahəsidir. Sərhəd və say anlayışıları olmadığı üçün insanın mənliyi saysızdır. 
Röya sənətçiyə sonsuzluqla pərdəsiz söhbət etmək imkanı verir. Röyalar insanların arzu, 
kin, ehtiras, şöhrət, vüslət kimi bütün istək və duyğularının yerinə yetməsi üçün 
maneənin olmadığı bir sərhədsizlik və özgürlük ölkəsidir. Sənətçi varlığın özünü 
qavrayır, Allah, cənnət, cəhənnəm kimi anlayışılar bilinən bütün təriflərindən azad olur, 
hamısı özünü konkret bir sintez içində sənətçidə tapır. Röya insana özünün də böyük bir 
röyanın bir parçası olduğunu xatırladır. Bütün miflər röyalardan doğmuşdur. İnsan röyanı 
oyaqkən də görə bilər. Oyaq şüurun o biri tərəfinə keçməklə adam oyaq ikən də röya 
görməyə başlayır. 
Tanpınarda röya insanı ölümün qorxuncluğundan və soyuqluğundan uzaqlaşdıran bir 
qaçış vasitəsidir. Şair gerçək həyat və ölüm reallığına qarşı çarəni röyaya sığınmaqda 
tapır. Tanpınar sonsuza qədər qalacaq bir gözəllik və yaşama arzusunun, sonsuzluğun, 
əbədiyyətin röyasını görən insandır. Bu da dinlərin təqdim etdiyi sonsuz axirət aləmi 
şəklində deyil, bu dünya gözəlliklərinin ortaya qoyduğu şəffaf, lətif, konkret mənadakı 
eşq, gözəllik və sənət sonsuzluğudur. Tanpınarın şeirində metafizik ürpərti vardır. 
"Allaha inanıram. Lakin tam bir müsəlman olub-olmadığımı bilmirəm" desə də, 
(Tanpınarın "Hatıra defterinden", Nokta Der., 1 iyun 1990) dini mənada metafizik imana 
bağlı bir davranış içinə girmir. Təsəvvüfi mistisizmə yer verməyən şair qərbli 
mənasınada idealıst fəlsəfə və spiritualist düşüncəyə daha yatqındır. Onda mistik dünya 
motivi müəyyəndir, ancaq bu, dinə dayanaraq qurulmuş mistik bir dünya deyil, tamamən 
fərdi, öz ruhuna, duyğularına bağlı, profan bir mistisizmdir. 
Tanpınar həm duyğu, həm də kültür şairidir. Mədəni arxa plan onun şeirinin hüceyrəsini 
təşkil edən önəmli ünsürlərdan biridir. Onun yaradıcılığında Şərq və Qərb kültürü diffuz 
bir sintez halında hiss edilir. Tanpınarın da aralarında olduğu Cahid Sidqi Tarançı kimi 
bodlerçi şairlərdə ölüm faciəsinə qarşı yaşama sevinci motivini önə çıxarma bəlirgin bir 
özəllikdir. Ancaq Tanpınarın yaşama sevinci anlayışına baxışı bir az fərqlidir. O, fiziki 
mənadakı həyata və ölümlə bağlı deyildir. Bunları bir reallıq kimi qəbul edir, o qədər... 
Bunun ötəsində həyatın, məhəbbətin, təbiətin sürəkliliyi ilə təmin olunan bir 
ölümsüzlüyün sorağındadır. Ölüm düşüncəsi onun həyatı şərh etməsində bir məhək daşı 
olmuşdur. Onun şeirlərində ölümdən sonra davam edəcək əbədi bir həyat düşüncəsi o 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
420 
qədər də sezilmir. Zatən dünyaya, dünyanın gözəlliklərinə bu qədər bağlılığının arxasında 
ölümdən sonrakı həyat mövzusunda tərəddüdünün bir təsiri ola bilər. 
Tanpınarın varlığa yanaşma tərzi idealıst düşüncəyə yaxındır. Xarici aləmi, varlığı, 
maddəni, əşyanı zehnin, ruhun, düşüncənin, görüşün bir məhsulu kimi, bir təsəvvürü kimi 
qəbul edir. Maddədən öncə məna, obyektdən öncə subyekt gəlir. Aparıcı olan konkret 
varlıq deyil, şairin duyma, görmə, düşünmə, təxəyyül və təsəvvür etmə tərzidir. Əşya 
bizim duyma prizmamızdan keçərək məna və tərif qazanır. Xarici aləm bizim daxili 
dünyamızı ifadə etməyə yarayan bir simvollar aləmidir. Xarici aləmi fikrimizlə, 
hissimizlə, idrakımızla, röyalarımızla mənalandıra bilərik. Göründüyü kimi, Əflatundan 
bəri davam edən idealıst düşüncə onda bariz bir şəkildə hiss edilir. 
Tanpınar təbiəti o qədər də konkret özəlliklərilə təsvir etmir. Onun üçün təsvir edilən ya 
da gösətərilən təbiət ünsürləri öz içində qurduğu gözəlliklər dünyasını parlaq bir formada 
əks etdirmək üçün bir vasitədır. Estetik mənada konkret təbiət gözəllikləri ümumən yenə 
gözəl bir qadınla birlikdə təqdim edilir. Qadın və təbiət gözəlliyi bir-birini tamamlayan 
iki önəmli gözəl duyğu vasitəsidir. Tanpınarda qadın ümumiyyətlə iki çöhrəsi ilə 
qarşımıza çıxır: ana və sevgili. Tanpınar qadını saf bir estetik dəyər kimi, bir gözəllik 
ünsürü kimi qəbul edir və onun gözəlliyi və qadınlığı üzərində sənəti ülviləşdirərək, 
ölümsüzləşdirərək həyatın müvəqqətiliyini unutmağa çalışır. Gözəl qadın təxəyyülü, 
həyatın faniliyi insan faciəsini önləməyin yollarından biridir. Sevilən qadın obrazı da iki 
şəkildə qarşımıza çıxır: mücərrəd qadın və canlı qadın. Tanpınar gözəl qadın obrazını bir 
çox şeirində olduğu kimi vermək yerinə dolaylı olaraq estetik bir görüntü içində təqdim 
etməyə çalışır. Ya dondurulmuş bir heykəl, ya aynaya düşən surət, ya da medalyona nəqş 
edilmiş şəkli ilə verir. O, qadını doğrudan-doğruya maddi bir varlıq, bir qadın kimi 
təqdim etmək əvəzinə çox vaxt sənətə dönmüş / dönüşdürülmüş, sənətlə əlaqədar olaraq 
yenidən yaradılmış şəkli ilə təqdim etməyə, beləliklə, fani qadını sənətlə əbədiləşdirməyə 
üstünlük verir. 
Tanpınar şeirlərində sosial, siyasi mövzulardan uzaq durmuş, tarixi mövzulara da yer 
verməmişdir. Bəlkə "Bursada zaman" şeirində bir ölçüdə Yəhya Kamaldan gələn bir 
təsirlə tarixi bir mövzuya toxunsa da, bu şeirdə tarix daha çox estetik planda 
dəyərləndirilmişdir. Tanpınar tarixi təcrübənin daha çox estetik dəyəri, sənət dəyəri, 
gözəllik dəyəri üzərində durur. O, tarixə, keçmiş zamana nostalji duyğular bəsləmir. 
Tarixin məhsulu olan sənət əsərlərinin gözəlliyi əbədiləşdirən və beləliklə, axıb gedən 
zamanı donduran tərəfi üzərində durur. 
 
Tanpınar zahiri aləmin şərtlərinin məhsulu olan və keçmiş-indi-gələcək deyə üç yerə 
bölünən bir zaman idrakı daşımır. O, zamanda bir parçalanmışlığı və bölünmüşlüyü qəbul 
etmir. Onun fikrincə, zaman, öncəsiz və sonrasız, əbədi bir bütövlükdür. Özünü bu 
dünyanın deyil, ruhi bir dünyanın şairi olaraq gördüyü üçün də fiziki dünya zamanına 
həbs olunmur. Dolayısı ilə, bu zamanın nə içində, nə də büsbütün kənarındadır. Onun 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
421 
zaman anlayışında Berqsonun fikirlərinin önəmli bir təsiri vardır. Berqsona görə, zaman 
bütün varlıq və olaylardan öncə var olan bir şeydir, onun varlığı başqa bir səbəbə bağlı 
deyildir, yəni öz-özünə var olan bir varlıqdır. Bü səbəbdən də həyatın, varlığın və 
olayların qaynağı zamandır. İbn Ravəndinin önçülük etdiyi və islam materialistləri kimi 
tanınan dəhriyyun cərəyanı tərəfdarları da təqribən buna bənzər bir görüşü müdafiə 
edirlər. Onlar da "dəhr"i müqəddəsləşdirmiş və bütün varlığı sərhədsız zaman olan dəhrin 
yaratdığını düşünmüşlər. Tanpınarın zamana yanaşması ilə həm Berqsonun, həm də 
dəhrilərin yanaşmaları arasında bəzi bənzərliklər görmək mümkündür. 
Şeirlərində heca vəznini işlədən Tanpınar bu vəzni quru, mexanik bir vəzn olmaqdan 
qurtarıb, klassik şeirdə əruzun bacara bildiyi ahəng və intizamı gerçəkləşdirməyə çalışdı. 
Şair əruzun davamı olan bir heca vəzni qurmaq arzusunda olduğunu söyləyir. Tanpınar 
öz ustadı Yəhya Kamalın şeir görüşündən və anlayışından böyük ölçüdə fərqlənir. Ancaq 
bir sahədə, özəlliklə də dili dəyərləndirmək məsələsində, dil işçiliyi, türkcə zövqü 
məsələsində ondan ciddi mənada təsirlənmiş və bəhrələnmişdir. Bundan başqa, 
Tanpınarın əski kəlmələrə çox və rahatlıqla yer verməsinin əsil məqsədi o kəlmələrin 
əsrlər boyunca yükləndikləri zənginliklə zamanı dondurmuş olmasıdır. Bu kəlmələr 
zamanda bir parçalanmaya səbəb olmur, tam tərsinə, geniş və sonsuz zamanı daşıyırlar. 
Bu kəlmələr yaratdıqları assosiasiyalarla, sehrləri ilə, qoxuları ilə, mənaları ilə, incəlikləri 
ilə, səsləri ilə zamanın ən yaxşı şahidləridir. 
Kəlmə işçiliyində olduqca titizdir. Onun leksikonu daha çox gözəllik, eşq, qadın, təbiət 
və kosmik aləm və ruhi-hissi məzmunlı kəlmələrdən ibarətdir. İçində yaşadığımız fiziki 
dünyanın maddi, sosial və siyasi terminologiyasına deyil, öz qurduğu konkret gözəllik 
aləminin işarələri və materialı olan kəlmələrə yer verir. Ulduz, parıltı, gümüş, dəniz, 
günəş, ay, billur, su, işıq, yaqut, zaman, röya, gül, qədər, ayna kimi. Real dünyanın 
kəlmələrilə danışmamağa xüsusi bir diqqət göstərmişdir. Tamamən saf şeir anlayışına 
uyğun bir dili və üslubu vardır. Nəsrində belə onun orijinal şeir üslubu hakimdir. 
Ümumiyyətlə, qapalı, mübhəm, özünü dərhal hiss etdirməyən bir üsluba sahibdir. Onun 
yaradıcılığını anlamaq və hiss edə bilmək, daxili aləminə vaqif olmaq üçün dərin bir 
mədəni təcrübə və anlama cəhdi lazımdır. Onun sakit, yumşaq bir üslubu vardır. 
Bağırmaz, hayqırmaz, nitq irad etməz, axan su kimi danışar, pıçıldayar, söylər... Üslubu 
dışa dönük deyil, içə yönəlikdir. O, sükutun musiqisini hiss etdirməyə çalışır. 
Əhməd Mühib Dıranas (1907-1980). Şeirləri Tanpınar kimi çox sonralar, 1974-cü ildə 
"Şeirlər" adı ilə kitablaşdırıldı. Əhməd Mühib fərdi mövzular və gözəlliklər üzərində 
daha çox durmuşdur. Sosial və siyasi mövzulara o qədər də toxunmamışdır. Saf şeir 
anlayışını mənimsəmişdir. Sezgi, duyğu, müşahidə, təəssürat və lirizmə önəm vermişdir. 
Ədəbi cərəyan və qruplarla maraqlanmamış, müstəqil bir şair kimi qalmağı üstün 
tutmuşdur. Məsələn, qəribçilərə və II yeniçilərə qoşulmamışdır. Türk xalq şeirindən, 
Osmanlı ədəbiyyatından və fransız şairlərindən bəhrələnmişdir. Özəlliklə Yəhya 
Kamalın, Əhməd Həmdi Tanpınarın və Bodlerin təsiri altında olmuşdur. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
422 
Şeirlərində Anadoluya önəm vermiş, məmləkəti gerçəkçi tərəfləri ilə əks etdirməyə 
çalışmışdır. Anadolu türk xalqının sosial və iqtisadi problemlərini marksistlər kimi 
istismar etməmişdir. Siyasətlə felən maraqlanmasına baxmayaraq, şeirlərində siyasi 
mövzulara yer verməmiş, şəhərli bir şair kimi fərdi mövzulara diqqət yetirmişdir. 
Romantik eşqlərə, əskidə yaşanmış gözəl eşqlərin xatirəsinə, sevgilisi ilə birlikdə 
olmanın verdiyi xoşbəxtlik duyğusuna, zaman-zaman şəhvani səviyyədəki eşq 
duyğusuna, sevgilisindən ayrılığın gətirdiyi hüzn duyğusuna yer vermişdir. Sevgili tipi 
olaraq ümumən hüznlü bir duruşu olan şəhərli aristokrat qadınları, xatirələrdə qalmış əski 
sevgililəri seçir. Onun şeirində qadınlar, ümumən, gözəl bir təbiətlə birlikdə verilir. 
Buradan da anlaşılacağı kimi, Əhməd Mühibin digər bir mövzusu da təbiətdir. O, təbiətə 
daha çox pastoral və panteist baxış bucağından yanaşır. İstər qadın, istərsə də təbiət 
haqqında şeirlərində gözəlliyə və sənət dəyərinə önəm verir. Onda estetik dəyər hər 
zaman ön plandadır. 
Əhməd Mühib türkcəni ən yaxşı işlədən şairlərdən biridir. Dilimizin incəliklərini, 
gözəlliklərini, zənginliklərini kəşf etməyə çalışmışdır. Xalqın canlı danışıq və yazı dilini 
əsas almışdır. Şeirlərində əski-yeni kəlmə ayırımına yol verməmiş, türk millətinin 
işlətdiyi hər kəlməni o da işlətmişdir. Rəsm sənətilə də yaxından maraqlanan şair 
şeirlərində canlı təsvirlər yaratmışdır. Bu baxımdan təsvirçi üslubu barizdir. 
Cahid Sidqi Tarançı (1910-1956). Bu dönəmdə "Ömrümdə sükut" (1933) adlı kitabını 
nəşr etdirir. O, ömrünü şaircəsinə yaşamış bir insandır. Onun başlıca bəhrələnmə 
qaynaqları arasında Füzuli, Şeyx Qalib, Nədim kimi klassik şairlər, xalq ədəbiyyatı, 
Yəhya Kamal və Əhməd Haşim kimi yeni şairlər və Bodler, Verlen kimi fransız şairləri 
vardır. Onun fikrinə görə, klassik ədəbiyyat çölə atılacaq bir qaynaq deyildir. Çünki 
Mallarmenin bütün ömrünü həsr edərək gerçəkləşdirmək istədiyi və Abbe Bremondun 
hərarətlə müdafiə etdiyi saf şeiri divan şairləri əsrlərcə əvvəl yaratmışlar. Şeirimizin 
mükəmməllik zövqünü, Yəhya Kamalı öz misralarında daddığını bildirir. Yunus Əmrənin 
Bodlerdən daha irəli olduğunu söyləyir. Xalq şairlərimizdə onun ən çox xoşuna gələn 
cəhətlərdən biri dəruni bir həyata sahib olmaları və təmiz türkcənin ən gözəl örnəklərini 
onlarda tapa bilməsidir. Poeziyası çox da əlvan deyil, həm forma, həm də məzmun 
baxımından hər zaman eyni qalmışdır. O, şeiri heç bir zaman bir fikrin isbatı, bir davanın 
müdafiəsi, bir fəlsəfə sisteminin təqdimi olaraq görməmişdir. Şeiri azad bir yazı janrı 
saymışdır. Onun üçün də mövzuları ümumiyyətlə fərdi keyfiyyət daşıyır. Öz şəxsi 
həyatına, daxili aləminə, həssasiyyətinə, duyğu və düşüncələrinə bağlıdır. Sosial və siyasi 
mövzulara çox da yer verməmişdir. Böyük davalar arxasınca qaçmamışdır. Kiçık 
dünyaların, kiçık mövzuların şairidir. Şüar və ideologiyalardan uzaq duran şair bununla 
bağlı belə deyir: "Gerчяk sяnяtkarlar -юзцнц bиlяn qцdrяtlи sяnяtkarlar dеmяk 
иstяyиrяm- даим дябдя олан cяrяyanlarыn, иnsan mяsяlяlяrиnи yalnыz bиr pяncяrяdяn 
gюrяn sяnяt mяktяblяrиnиn хариъиндя qalmыш olanlarдыр. Bugцn dя иllащ hяr sяnяt 
яsяrиndя sosиal bиr mяsяlяnиn ortaya atыlmasыnы шярт гoшan bиr moda-cяrяyan 
qarшыsыndayыг. Дейирляр kи, сяnяt ъямиййятиn, sosиal bиr davanыn яmrиndя olmalыdыr. 
Bunu dеyяnlяr sяnяtиn baшlы-baшыna bиr dava olduьunu unuдurlar, unutдuгlarы цчцн 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
423 
dя сaбащ bюyцk bиr хяйал гырыглыьына uьrayacaгlar" (Yaşar Nebi Nayır, Şiir Sanatı, 
İst., 1948, s. 171-172). 
Onun əsas mövzusu yaşama sevincidir. Digər yan mövzular daim bu ana mövzunu 
dəstəkləyən mahiyyətdədir. Ölüm qorxusu, yox olma qorxusu, təbiət və insan sevgisi, 
yalnızlıq, bədbinlik kimi mövzular hər zaman yaşama sevincinə bağlanır. Əslində, Cahid 
Sidqidə ölüm qorxusu yoxdur. O, ölməkdən deyil, bu dünyanın gözəlliklərindən ayrılmaq 
məcburiyyətindən qorxur və bunun hüznünü tərənnüm edir. Ölümü yaşama sevincinin 
ziddi olaraq qəbul edir. Onda ölüm düşüncəsi xəstəlik halını almış, bir xurafat halına 
gəlmiş və onu pərişan etmışdir. Ölümü son dərəcə təbii və normal bir olay kimi qarşılama 
fikrindən uzaqdır. Ölüm qarşısında vüqarlı və mətanətli bir şəkildə dura bilmir. 
Tədirgindir və qəbul etmir. Onda ölüm mövzusuna yanaşma şəkli Bodlerinkinə bənzər 
özəlliklər daşıyır. 
Cahid Sidqi nə qədər şəxsi mövzular ətrafında dönən şair olsa da, türk millətinin həssas 
bir övladı kimi milli mövzulara da biganə qalmamışdır. "İstiqlal marşını dinlərkən", 
"Məhmətçik", "Atatürk", "On noyabr", "Naməlum əskər" kimi şeirlərində onun türk 
millətinin sosial və siyasi ruhunun ortaq əkslərini görmək mümkündür. İlk şeirlərində 
forma baxımından bəzi zəifliklər müşahidə olunur. Misra titizliyi, bütünlük əndişəsi 
vardır. Sadəcə hiss etmənin kafi olduğunu zənn edir. Vaxt keçdikcə forma titizliyinə 
önəm verməyə başlamışdır. Ümumiyyətlə, heca vəznini işlədir. Heca vəzninə dərinlik və 
genişlik verir. Ancaq bu vəzndə israrlı deyildir, sərbəst vəznli şeirləri də vardır. O, 
söyləmək istədiyi şeyə ən uyğun vəzn hansı isə onu işlətmişdir. 
Təmiz, sadə bir türkcə ilə yazır. Xalqın günlük danışıq dilini çox gözəl işlədən bir şairdir. 
Arxadaşı Ziya Osman Sabaya yazdığı məktublarda dil həssasiyyətini, türkcə sevgisini 
vurğulayan ifadələrə yer verir: "Яlиmdя тцrkcя kиmи gюzяl bиr sиlahыm var. Bu can bu 
бядяndя olduqъa, тцrk dиlи иlя daha nя gюzяl, nя yenи, nя хarигцladя шeиrlяr yazacaьыг. 
Еlя едяк kи, Zиyacыьыm, тцrkcя bиzdяn xoшnuд olsun. Tцrkcя yazdыьыnы vя hяr шeydяn 
яvvяl bu dиlи bиr qadыnы mяmnun едяръясиня mяmnun etmяyя mяcbur olduьunu бир 
шaиr кими иlя ясла unutmamalыsаn" (Ziyaya Mektuplar, s. 56, 82, 93, 133, 164).  
Şeirlərində xalq dilinə və ifadələrinə yer verir. Asan anlaşılan, zorlamayan, mənası açıq, 
sadə bir tərzi vardır. Oxucuda asanca yazılmış hissini oyadır. Səmimiyyət, göstərişdən 
uzaq olmaq onun üslubunu müəyyən edən əsas ünsürlərdır. Lirizm çox aydın şəkildə hiss 
edilir. Qarışıq imiclərə, qeyri-müəyyən xəyal oyunlarına, dolambaclı ifadələrə, çətin 
anlaşılan epitetlərə yer vermir. Kültür şeiri olmaqdan ziyadə sezgi şeiri olduğundan ani 
həssaslıqlar aparıcı rol oynayır. Üslubuna romantik bir həssaslıq, hüznlü və dramatik 
ifadə hakimdir. Misraları ümumiyyətlə tək cümlədən ibarətdir. Epitetlərə o qədər də yer 
vermir. Düz, çılpaq, az hecalı kəlmələr işlədir. O, şeirdə forma mükəmməlliyinə 
əhəmiyyət verir. Onun fikrincə, şeirinə dəyər verən hər şair forma xəstəliyinə 
tutulmalıdır, formasızlıq içində gözəllik ovuna çıxanlar özlərini aldatmaqdan başqa bir 
şey etmirlər. Sonetə, dördlüklərlə və beytlərlə qurulu nəzm formalarına yer verir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
424 
Nəcib Fazil Qısakürək (1904-1983). Nəcib Fazil on iki yaşında ikən xəstə anasının 
arzusuna əməl etmək üçün şeir yazmağa başlayır. 1922-ci ildən etibarən "Yeni 
məcmuə"də, 1924-cü ildən sonra isə "Milli məcmuə"də çap etdirdiyi şeirlərini 1925-ci 
ildə "Hörümcək toru" adı ilə kitablaşdırır. Bunlar xalq şeiri janrlarında yazılmış lirik 
şeirlərdir, onlarda Bodlerin təsiri açıq hiss edilir. Bu şeirlərin əksəriyyəti qoşma 
şəklindədir. Fərdi böhranların hakim olduğu bu dövründə şair ruhi böhranlara, fərdi, 
metafizik və mistik iztirablara yer verir. 1926-1930-cu illər arası dönəmdə şeirlərini daha 
çox "Mücadilə" və "Həyat" kimi dərgilərdə çap etdirmişdir. 1928-ci ildə ikinci şeir kitabı 
"Qaldırımlar"ı ("Səkilər" deməkdir - tərc.) buraxır. 1930-1945-ci illərdə isə şeirlərini 
"Varlıq", "Ağac", "Oluş", "Səs", "Böyük Doğu" kimi dərgilərdə çap etdirir. 1932-ci ildə 
üçüncü şeir kitabı "Mən və ötəsi" çıxır. 
1934-cü ildən etibarən islami görüşü mənimsəməyə başlaması ilə şeirində də 
dəyişikliklər baş verir. Bu dəyişmə və çevrilmə prosesindəki şeirlərini 1955-ci ildə 
"Sonsuzluq karvan"ı adı altında buraxır. Daha sonra əski və yeni şeirlərindən ibarət 
seçilmiş əsərlərini nəşr etdirir. Əski şeirlərinin bir qismindən imtina edərək onları öz malı 
kimi qəbul etmir. Poetikasında şeir anlayışını açıq bir şəkildə ortaya qoyur. Onun 
fikrincə, şeir mütləq həqiqəti axtarmaq işidir. Mütləq həqiqət isə Allahdır. Şeir Allahı sirr 
və gözəllik yolundan aramaq işidir. O, şeiri dini-mistik həssaslığın ifadə vasitələrindən 
biri kimi görür: "Şeirdə təməl baxımından bir daxili protoplazma vardır ki, bütün 
qəliblərdən və sətirlərdən mücərrəddir. Bu da şeirin ən müəyyən və ən yaxın ikinci qayəsi 
olaraq onun rəmzi və sirri bünyəsidir. ... Hər rəmzdə gizlidən bir işarə və hər gizlilik 
işarəsində sirdən bir xəbər vardır. Gizli olan ən böyük şey Allahdır. Və şeir öz üstün 
mənası ilə sadəcə Allahı axtaran bir alət olduğu üçün, istər günəşdən bəhs etsin, istər 
kərtənkələdən, əşya və hadisələri mühasirə edən sonsuz incə və çarpaz nisbətlər içində 
Allahın hüdudsuz sənətindəki sonsuz memarlığın bir qapısından girib, digər qapısından 
çıxmağa məhkumdur. ... "Allahın sirr xəzinəsi ərşin altındadır və açarı şairlərin 
dilindədir" deyən ilahi vəhyin müqəddəs dodaqları hər hadisədə olduğu kimi, poetik-şeir 
hikməti davasında da tək cümlənin əsrarlı mənşuru içində və heç bir faninin çata 
bilməyəcəyi nisbətdə şeir həqiqətini rəng və cizgiyə qərq etmişdir". 
Nəcib Fazil təkkə ədəbiyyatının ilahilərinin səsini və ədasını yaxalamaya çalışır. Xalq 
şeirini və bu şeirin ünsürlərini şəhərli şair həssaslığı ilə işləyir. Ümumiyyətlə, qoşma 
nəzm şəklini və 6+5 hecalı təqtini işlədir. Hecanı bir kəndli vəzni olmaqdan qurtarıb 
şəhərli şeirinin ahəng vasitəsi edir. Heca vəzninə öz dönəmi içində axıcılıq qazandırır, 
onu taqqır-tuqqur, quru, yeknəsək bir ahəng vasitəsi olmaqdan qurtarıb lirik bir təbii 
vasitəyə çevirir. 
Mustafa Seyid Sutüvən (1908-1969). Şeirləri "Yücəl", "Sərvəti-fünun", "Oyanış", 
"Yedditəpə", "Yeni səs", "Türk dili", "Yeni insan", "Yurd və dünya", "Varlıq" kimi 
dərgilərdə çap olunur. Əruz vəznilə əski tərzdə qəzəl və məsnəvilər də yazır, həcvlər də... 
Bir ara Nazim Hikmət şeirinə heyran olur və sərbəst şeirə keçir. Yəhya Kamal və Yaqub 
Qədrinin başlatdığı neo-yunan cərəyanından da təsirlənir və bu təsirlə Qərb qaynaqlarına 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
425 
yönəlir. Yunan və Roma tarixini, Ege tarixini, əski yunan mifologiyasını oxuyur. Əski 
yunan mifologiyasında Qazdağından (İda) tanrıların dağı kimi bəhs edilir. Mustafa Seyid 
tanrıların dağı İdanı (Qazdağı) bizim tariximiz baxımından tədqiq edir və onun şeirini bu 
tarixi mövqedən yazır. Onun məşhur "Sutüvən" şeirinin yazılma tarixçəsi belədir: 1934-
cü ildə Atatürk Ədrəmiti ziyarət edəcəkdi. Kaymakam Midhət Kamal bəy Mustafa 
Seyiddən Qazdağındakı Sutüvən şəlaləsi üçün bir şeir yazmasını, bunu bir daşın üzərinə 
həkk edərək Atatürk gəlmədən suyun başına qoyacağını deyir. Şair özünün məşhur 
"Sutüvən" şeirini yazır. Əruz vəznilə yazdığı bu şeir Yəhya Kamalın neo-yunan tərzində 
yazdığı "Sicilya qızları", "Biblos qadınları" kimi şeirlərindən təsirlər daşıyır. 
Şair heç bir cərəyana tamamən qoşulmur. Şeirləri öncələri açıq və şəffafdır, daha sonra 
düşüncənin dərinliklərindən səslənməyə başlayır. Heca vəznində sabit deyildir. Bəzən 
əruzu və sərbəst vəzni də sınayır. Dilin oturmuş qanunlarına və qrammatik qaydalarına 
zidd hərəkətləri də müşahidə edilir. Qoşma janrına önəm verir. Ümumiyyətlə, yaşadığı 
bölgənin, Ədrəmitin tarixi və təbii özəlliklərini şeirləşdirir. "Sutüvən" şeirində Sutüvən 
şəlaləsini, "Şıpşıp" şeirində Şıpşıp Dədə adlı məsirə yerini, "Qazdağı" şeirində Qazdağını 
və Sarıqız əfsanəsini şeirləşdirir. Neo-yunan cərəyanına bağlı şeirlər yazmağa davam 
edir. Şeirlərində tarixi mahiyyətli mədəni ünsürlər üstünlük təşkil edir. Əski Anadolu 
mədəniyyətlərinə yönəlir. Bundan başqa, türk xalq ədəbiyyatından və folklorundan da 
faydalanmağı unutmur. Ancaq həm klassik şeiri, həm də xalq şeirini tənqid edir. Şeirləri 
sağlığında kitab şəklində çap edilməmişdir. Sonralar Behçət Nəcatigil və Zahir Güvəmli 
tərəfindən Mustafa Seyid Sutüven, Bütün Şiirleri adı ilə nəşr olunur (İst., 1976, İş 
Bankası y.). 
III. Cümhuriyyət dönəminin ilk ədəbiyyat topluluğu olan yeddi məşaləçilər topluluğunun 
bir araya gəlməsi: Cövdət Qüdrət və Vəsfi Mahir Darüşşəfəqədə təhsil alarkən yazdıqları 
şeirləri bir-birlərinə oxuyurlar. Cövdət Qüdrət daha sonra İstanbul litseyinə keçir. 
Ədəbiyyat müəllimləri əvvəlcə Hüseyn Sirət Özsevər, daha sonra isə Tahir Olğun olmuş 
və hər ikisi də onlara şeirdə yol göstərmiş, yardımçı olmuşlar. Tahir Olğunun evindəki 
ədəbiyyat məclislərində Vəsfi Mahir Müəmmər Lütfi ilə tanış olur. Üç arxadaş zaman-
zaman Müəmmər Lütfinin qaldığı Şahzadəbaşı camesi mədrəsəsindəki qaranlıq daş 
otaqda toplaşırlar. Cövdət Qüdrət onları İstanbul litseyindən arxadaşı olan Kənan Hülusi 
ilə tanış edir. Gənclər Müəmmər Lütfinin Gədikpaşadakı pansiyonunda da yığışmağa 
davam edirlər. Bu qrupa Yaşar Nəbi, Ziya Osman və Səbri Əsədin də qoşulması ilə yeddi 
nəfər olurlar. Toplantılara Yaşar Nəbinin Şahzadəbaşındakı evində də davam edirlər. 
Bəzən Kadıköydə yaşayan Səbri Əsədın evinə də gedərək sənət anlayışları mövzusunda 
uzun-uzadı mübahisə edirlər. Müəmmər Lütfi Şərq mədəniyyətinə vaqifdir. Səbri Əsəd 
günümüzdən geriyə doğru getməyi təklif edir və yeni fransız ədəbiyyatı üzərində durur. 
Yaşar Nəbi klassiklərdən futuristlərə qədər hamı ilə bağlı olsa da, daha çox simvolistlərə 
üstünlük verir. Kənan Hülusi atəşli, ehtiraslı və rəngli bir sənətkar nəsri dalınca qoşur. 
Müxtəlif vəsilələrlə bir araya gələn gənclərin təşkil etdiyi bu hərəkat ədəbi bir məktəb 
deyil, ədəbi bir topluluqdur. Ədəbiyyat anlayışları və prinsipləri də çox orijinal deyildir. 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
426 
Yeddi gəncin yeni bir ədəbi topluluq olma həsrətinin bir ifadəsidir. Ortaq kitablarına ad 
olaraq əvvəlcə fransız ədəbiyyatındakı Pleyad (Sürəyya) topluluğunun adını düşünürlər. 
Lakin xarici söz olduğu üçün bundan vaz keçirlər. Onun türkcəsi olan "Ülkər" də o vaxt 
yayğın deyildi. Daha sonra Cövdət Qüdrət "Yeddi qollu şamdan"ı, Rəşid Sürəyya isə 
"Yeddi günəş" ismini təklif edir. Bunlardan başqa, "Yeddi dağın çiçəyi", "Yeddi budaq 
verən gül", "Yeddi səs", "Yeddi ulduz" kimi adlar da düşünülür. Axırda Səbri Əsədın 
tapdığı "Yeddi məşalə" üzərində qərar qılırlar. "Yeddi məşalə" mızmız və solğun hislərin 
qaraltdığı ədəbiyyatımızı aydınladacaq bir simvol olaraq tapılmışdır. 
"Yeddi məşalə" kitabı: 1928-ci ildə Kənan Hülusi (Koray), Vəsfi Mahir (Qocatürk), 
Müəmmər Lütfi (Bəxşi), Cövdət Qüdrət (Solok), Ziya Osman (Saba), Yaşar Nəbi 
(Nayır), Səbri Əsəd (Siyavuşgil) öz əsərlərindən ibarət olan bir antologiyanı "Yeddi 
məşalə" adı ilə nəşr etdirirlər. Bir mənada topluluğun manifesti mahiyyətində olan bu 
kitaba ön sözü Yaşar Nəbi yazır. Bu topluluq əsasən 1928-1933-cü illər arasında diqqət 
mərkəzində olur. Həmin dövrün ədəbi avtoritetlərindən Yəhya Kamal, Əhməd Haşim, 
Yusuf Ziya, Faruq Nafiz, Kazım Nami, Abdullah Cövdət kimi şairlər ona maraq göstərir 
və topluluq haqqında öz fikirlərini bildirirlər. 
"Məşalə məcmuəsi": topluluğun ortaq kitabı böyük maraqla qarşılandığı üçün bu 
potensialı dəyərləndirmək istəyən Yusuf Ziya bunları sahibi və məsul müdürü olduğu 
"Məşalə məcmuəsi"ndə bir araya gətirir. Yusuf Ziya dərginin çox satılması üçün Əhməd 
Haşimi də ən başa alır. Arxadaşlarının əski ədəbiyyata qarşı mənfi münasibətini 
bəyənməyən Müəmmər Lütfi bu dərgidə yer almaq istəmir və topluluqdan ayrılır. Kənan 
Hülusinin idarə etdiyi dərgi 1 iyun - 15 oktyabr 1928 tarixləri arasında on beş gündə bir 8 
nömrə çıxır. Latın əlifbasına keçildikdən sonra bağlanır. Dərgi bağlandıqdan sonra 
topluluq üzvləri əsərlərini başqa dərgilərdə çap etdirirlər. Bir müddət "Varlıq" dərgisində 
və "Milliyyət" qəzetinin sənət səhifələrində görünürlər. 
Etirazları: hər ədəbi cərəyan, topluluq və hərəkat özündən əvvəlki sənət və ədəbiyyat 
hərəkatlarına bir reaksiya kimi ortaya çıxır. Yeddi məşaləçilər də özlərindən əvvəlki 
klassik şeir anlayışını "daima eyni vəfasız sevgilidən başqa bəhs edəcək bir şey tapa 
bilməmək", "Ədəbiyyati-cədidə" və "Fəcri-ati" şeir anlayışını "dünənin mızmız və solğun 
hisslərini tərənnüm etmək", hecaçı anadoluçu şeir anlayışını və məmləkət ədəbiyyatını isə 
"son zamanların rəngsiz və dar Ayşə, Fatma tərənnümü" kimi qiymətləndirərək həmin 
ədəbiyyat anlayışlarına reaksiya kimi ortaya çıxmışdır. 
Məqsədləri: ədəbiyyatda bir yenilik həmləsi yaratmaq istəmişlər. Bir bəyannamə 
mahiyyətindəki məqsədləri "Yeddi məşalə" adlı ortaq kitabın ön sözündə verilmişdir. 
Sənətdə gerçəkləşdirmək istədiklərini maddələr halında belə xülasə etmək mümkündür: 
1. Orijinallıq: təqlidçilikdən qurtulmağı ən böyük vəzifə saymışlar. Hədəfləri şablondan 
uzaqlaşaraq yeni, orijinal bir ədəbiyyat yaratmaqdır. Türk şeirində var olduğunu irəli 
sürdükləri şablonçuluğu qırmaq istədilər. Onların fikrincə, şair şablonçuluğu qıraraq iç və 
dış dünyanı alışılan görüşdən fərqli olaraq başqa cür duyub göstərməlidir. Əsrlər boyu 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
427 
şairlər eyni hiss və fikirləri dəyişdirə-dəyişdirə, təkrar-təkrar təsvir etmişlər. Bu, çürük bir 
zehniyyətdir. 
2. Yenilik: sürəkli yenilik dalınca qoşmaq, bunun üçün əski ədəbiyyatı bir kənara atmaq 
istədilər. 
a. Mövzularda yenilik və genişlik: üzərində söz söylənə-söylənə köhnəlmiş, çox istifadə 
edilməkdən dolayı yalama olmuş standart mövzular yerinə yeni mövzular tapmaq 
istədilər. Onların fikrincə, divan şairləri əsasən vəfasız sevgilini, "Ədəbiyyati-
cədidə"çilər və "Fəcri-ati"çilər xəstə həssaslığı, vərəmli eşqi, yarımcan romantizmi, 
məmləkət ədəbiyyatçıları isə quru bir igidlik mövzusunu işləmişlər. Yeddi məşaləçilər bu 
mövzu məhdudiyyətinə bir etiraz olaraq fərqli mövzulara diqqət edəcəklərini ortaya 
qoydular. Onlar o zamana qədər türk şeirində diqqəti cəlb etməyən, küncdə-bucaqda 
qalmış daha kiçık və ya daha böyük mövzuları da şeirə gətirmək istədilər. 
b. İfadə tərzində yenilik: duyğuları ifadə etmədə yenilik ardınca qoşdular. Paradoksal 
metod bunlardan biridir: iztirabı qəhqəhə ilə dilə gətirmək kimi. Üslubda və müşəxxəs 
söyləyişlərdə yenilik etməyə çalışdılar. "Artıq bugünkü nəsil hisslərin eynən 
tərənnümündən zövq almır. Məsələn, iztirabı nə üçün bir qəhqəhə şəklində göstərməyək. 
Bəzən elə təbəssümlər vardır ki, ən dərin hıçqırıqlardan çox ələm ifadə edir" deyərək 
duyğuları olduğu kimi dilə gətirmək əvəzinə təzadlar yolu ilə verməyi sınadılar. 
3. Canlılıq: onların fikrincə, sənət canlı və səmimi olmalıdır. O dövrdə ədəbiyyatımızın 
ölüb bitdiyini söyləyənlərə qarşı "xeyr, türk ədəbiyyatı ölməz, canlı bir şəkildə davam 
edəcəkdir" deyə bilmək üçün canlı və dipdiri bir ədəbiyyat yaratmaq iddiası ilə yola 
çıxdılar.  
Yeddi məşaləçilərin şeirinə ümumi bir baxış: yeddi məşaləçilər bəyan etdikləri məqsəd 
istiqamətində orijinal və təsirli bir sənət anlayışını gerçəkləşdirə bilmədilər. Çünki 
topluluq üzvlərinin anlayışları, baxış bucaqları, xarakterləri, hərəkətləri fərqli idi. Bundan 
başqa, hər biri özünə ayrı bir məslək seçərək sənətdən böyük ölçüdə uzaqlaşdılar. Bir 
cərəyana çevrilə bilmədən, sadəcə bir arxadaş topluluğu kimi qaldılar. Bəhrələndikləri 
fransız ədəbiyyatının kölgəsindən çıxa bilmədilər. Özəlliklə parnasizmdən və 
simvolizmdən bəzi motivləri almağa çalışdılar. Şeirlərində duyğu və xəyal ünsürlərindən 
çox pitoresk görüntü ünsürləri və təsvir hakimdir. Varlıq və olayları impressionist bir 
yanaşma ilə dəyərləndirdilər. 
Vəzn, qafiyə və nəzm şəkli: vəzn və qafiyəyə bağlı qalmışlar, bu mövzularda yenilik 
etməyi düşünmədilər. Ən çox 7+7 heca vəznini işlətdilər. Şeirimizdə çox işlənməmiş 
janrlara daha çox yer verdilər. Nəzm vahidi olaraq ən çox üçlükləri işlətdilər. 
Nəticə: yeddi məşaləçilər orijinal bir ədəbi hərəkat yarada bilmədilər. Yeni bir ədəbiyyat 
həvəskarı, gənc bir topluluq kimi varlıqlarını ortaya qoydular. Qrup olaraq qalıcı bir izləri 
yoxdur, ancaq tək-tək, ayrı-ayrı birər dəyər olaraq varlıqlarını sürdürdülər. Bərabərlikləri 
qısa müddətli oldu. Ədəbi bir cərəyan və məktəb deyil, bir topluluqdurlar. Bu baxımdan 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
428 
"Fəcri-ati"çilərə bənzəyirlər. Gerçək bir sənət həyəcanı ilə candan və səmimi bir sənət 
arxadaşlığı göstərdilər. 
Yeddi məşaləçi şairlər: 
Ziya Osman Saba (1910-1957). Yeddi məşalə topluluğunun sonuna qədər şeirdə israr 
edən yeganə istiqrarlı üzvüdür. Duyğu yükü ağır olan şeirlər yazdı. Bunlar incə, yumşaq, 
həssas, hüznlü, ağladan şeirlərdir. Onun şeirində səmimiyyət saf bir lirizm kimi əks 
olunur. Sənətində sadəlik və təvazökarlıq özünü qüvvətlə hiss etdirir. Bəzi şeirlərində 
Verlen təsiri görünür. Sosial və siyasi mövzulara heç toxunmur. Öz kiçık dünyasının 
şeirini yazmaqla kifayətlənir. Böyük davalar, ideologiyalar, iddialar arxasınca qoşmur. 
Orta sinif insanının duyğularını, düşüncələrini, gözləntilərini, problemlərini qəribçilər 
komik, Nəcatigil dramatik, Saba isə lirik şəkildə dilə gətirir. 
Yaşama sevinci o dönəm şairlərinin ortaq mövzusudur. Ziya Osman təbiətə, insanlara, 
həyata yaxşı niyyətlərlə, sevəcənliklə, nikbin duyğularla yaxınlaşır. Yaşama sevincini 
hiss etməyə çalışır. Aradığı şey yaxşılıq, xoşluq, gözəllik, yumşaqlıq, dostluq və 
xoşbəxtlikdir. Kiçık şeylərlə xoşbəxt olmağa çalışır. Hirsli, ehtiraslı deyildir. Evindən, 
məhəlləsindən, ata-anası, ailəsi və uşaqlarından ibarət olan kiçık çevrədə xoşbəxtlik 
arayır. Dünyadan, sevdiklərindən, dostlarından ayrılığa səbəb olan ölümdən buna görə 
qorxur. Ölüm qorxusu, bir baxıma, yaşama sevinci duyğusunun üstün olmasının 
nəticəsidir. Onda yaşama sevincini doğuran başlıca ünsürlər təbiətin gözəlliyi, saflığı və 
sükunəti, yar-yoldaş birgəliyi, uşaq səsidir. O, sevdikləri ilə birgəlikdən doğan bir 
xoşbəxtlik arayışında olmuşdur. 
Ziya Osman Saba bir uşaqlıq dönəmi şairidir. Öz uşaqlıq dönəmindən yola çıxaraq 
insanlığın uşaqlıq çağını, uşaqlıq təcrübələrini, xatirələrini geniş şəkildə işləyir. Uşaqlıq 
dönəminə diqqət, bir baxıma, içində olduğu qatı, sərt, soyuq gerçək dünyadan qaçıb 
getmə istəyinin bir nəticəsidur. Bu qayğısızlıq, xoşbəxtliklə dolu pəmbə dünyaya sığınma 
içində olduğu real aləmdən sıxılmağın, bıqqınlığın bir nəticəsidur. İçində olduğu anın 
xoşbəxtliyini uşaqlıq dönəmlərinin və əski gözəl günlərin xatirələri ilə zənginləşdirir. 
Ziya Osman xoşbəxt ailə tablosu şairidir. Ev həyatına, hüzura, xatirələrə və keçmiş 
zamana çox önəm vermişdir. Vəfat etmiş ata-anasına duyduğu həsrəti dilə gətirir, hətta 
onlarla birlikdə olmaq üçün ölümü belə arzulayır. O, ölümü daha çox islami bir anlayışla 
işləyir. Axirətə və öldükdən sonra həyatın o biri dünyada davam edəcəyinə inanır. Ölüm 
onun üçün bir təsəllidir. Bu dünyadan, dostlarından, sevdiklərindən ayrı qalmanın acısını 
o biri dünyada təkrar birləşmə ümidilə aradan qaldırmağa çalışır. Ölüm mövzusu böhranlı 
gerçək həyatdan qurtuluşun, hüzura, xoşbəxtliyə çatmanın bir vasitəsi sayıldığı üçün 
ölüm mütəvəkkilanə qarşılanır. Şair üsyankar deyildir. O, Allaha bağlılığını və sevgisini 
dilə gətirməkdən də geri durmamışdır. Yarı mistik bir dindarlığı vardır. 
Açıq, anlaşıqlı, aydın, sadə, yalın bir şeiri vardır. Oxucunu yormur, zorlamır. Sənətinə 
uşaqvari bir həssasiyyət hakimdir. Sadə bir üslubu olduğu üçün ədəbi fiqurlara yer 
vermir. Janr olaraq ümumiyyətlə məsnəvi, sonet, üçlük, dördlük şəkillərini tərcih 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
429 
etmişdir. Təxminən 1940-cı illərə qədər əsasən heca vəznini, ondan sonra da sərbəst 
vəzni işlətmişdir. 
Səbri Əsəd Siyavuşgil (1907-1968). Daha çox mənzərə rəsmlərini xatırladan şeirlər 
yazdı. Ev və əşya təsvirləri çoxluq təşkil edir. Yalnız xarici aləmin varlıqlarını olduğu 
kimi vermək əvəzinə, onları öz xəyallarına görə dəyişdirərək, başqalaşdıraraq verir. 
Məsləyinə sadiq qala bilmək üçün şeiri buraxmışdır. Daha çox tərcümə və psixologiya ilə 
maraqlanır. 
Müəmmər Lütfi Bəxşi (1903-1947). Mədrəsə təhsili aldığı üçün qüvvətli bir islam 
kültürünə sahibdir. 18-19 yaşlarında əruzla və əski tərzdə şeirlər yazmışdır. Sonralar 
hecaya və ən sonunda da sərbəst nəzmə keçmişdir. Şeirləri "Ahəng", "Sədayi-həqq", 
"Yeni gün", "Məhfəl", "Naziktər", "Hilal", "Anadolu", "Şərq", "Yanıq", "Yurd", 
"İctihad", "Sərvəti-fünun" və "Yeni səs" kimi dövri nəşrlərdə çıxır. Antalyada olduğu 
zaman Antalya xalq evi dərgisi olan "Türk Akdəniz"i idarə edir. Şeirləri kitablaşmadı. 
Dörd dəftər dolusu şeiri olduğu söylənir. Şeirlərində daha çox milli mövzulara və eşqə 
yer vermişdir. Tokadizadə Şəkib, Tahir ül-Mövləvi, Əhməd Haşim, hecanın beş şairi, 
Kamaləddin Kamu kimi şairlərin təsirində qalmışdır. Öz orijinal şəxsiyyətini tapa 
bilməmişdir. 
Vəsfi Mahir Qocatürk (1907-1961). Həm əruz, həm digər vəznləri işlədir. Daha çox türk 
xalq ədəbiyyatından bəhrələnir. Türk millətinin qəhrəmanlığı, tarixi şəxsiyyətlər və 
olaylar, milli mücadilə və Atatürk, eşq və təbiət onun başlıca mövzuları arasındadır. Bu 
dövrdəki şeirləri "Tunc səsləri" (1935), "Keçmiş gecələr" (1936), "Bizim türkülər" 
(1937), "Ərgənəkon" (1941) adlı kitablarında toplanmışdır. Şairliyindən çox ədəbiyyat 
tarixi çalışmaları ilə məşhurlaşmışdır. 
Yaşar Nəbi Nayır (1908-1981). 1926-1936-cı illər arasındakı ilk dönəmində yeddi 
məşalənin anlayışı yönündə şeirlər yazır. Daha sonra hekayə, roman, oyun və məqalələr 
qələmə alır, tərcümə və antologiya sahəsində fəaliyyət göstərir. Şeirləri sonralar 
"Qəhrəmanlar" (1970) adı ilə kitablaşdırıldı. Şairliyindən çox dərgi və kitab yayınçılığı 
ilə məşhurdur. "Varlıq" dərgisi və "Varlıq" yayınları onunla bütövləşmiş kimidir. 
Cövdət Qüdrət Solok (1907-1991). Ədəbiyyat tədqiqatçısı və araşdırmaçısı kimi 
tanınmışdır. Şeirlərini "Birinci pərdə" (1929) adı altında nəşr etdirmişdir. Yalnızlıq və 
bədbinlik havasının hakim olduğu şeirlərində heca vəzni və xalqın danışıq dili önəmli bir 
yer tutur. 
IV. Sosializm realizmi şeiri 
Tarixi inkişaf mərhələləri: Türkiyədə ilk dəfə tənzimat dövründə Bəşir Fuad (1852-1887) 
tərəfindən elmi və fəlsəfi materializm düşüncəsi yayılmağa başlandı. 1848-ci ildən 
etibarən sosializmlə bağlı nəşrlər müşahidə olunur. Həmin il türkcə qəzetlərdə Prudonun 
yazıları yer alır. 1871-ci ildən sonra bəzi türkcə qəzetlərdə Marksın imzasının da yer 
aldığı yazılar çıxır. Şəmsəddin Sami, Namiq Kamal, Əhməd Midhət kimi yazarların 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
430 
sosializm lehinə yazıları var. II məşrutiyyətdən sonra türk sosialistləri daha çox fransız 
sosializmi və Joresə yönəldilər. II məşrutiyyət dövründə isə Hilmi adlı bir şəxs 1910-cu 
ildə Osmanlı Sosialist Firqəsi adlı bir partiya və "İştirak" adlı bir qəzet qurur, ancaq elə 
bir təsiri və fəaliyyəti görünmür. Ancaq I dünya savaşından sonrakı illərdə, özəlliklə işğal 
illərində, 1917-ci ildə kommunizmə keçən Rusiyanın dəstəyi ilə geniş bir fəaliyyət 
prosesinə girilir. Türkiyədə sosialist düşüncənin bu dövrdəki önçüləri arasında Şövkət 
Sürəyya Aydəmir, Vədat Nədim Tör, İsmayıl Hüsrəv Tökin, Hikmət Kıvılcımlı, Lütfi 
Ərişçi kimi isimlər təsirli olmuşlar. 
İlk sosialist dərgilər arasında "Aydınlıq" və "Rəsimli Ay"ı göstərmək mümkündür. 
"Aydınlıq"da Dr. Şəfiq Hüsnü milliyyətçiliyi tənqid edən, Türkiyədə sinif problemini 
gündəliyə gətirən yazılar yazır. Bu dərgi 1925-ci il həbslərinə qədər çıxır. Nazim 
Hikmətin ilk sosialist şeirləri də bu dərgidə çap olunur. Sosialist şairlərin çoxu dar gəlirli, 
fəhlə-kəndli övladıdır. İstismarsız bir quruluş, demokratiya, azadlıq, sülh kimi tələblər 
irəli sürürlər. 1938-ci ildən sonra tək partiya idarəsinin basqısı altında qalırlar. 
Adlandırma: "sosializm realizmi" termini 1934-cü ilindən etibarən gündəmə gəlir. Nazim 
Hikmət "həqiqi realizm", Attila İlhan "ictimai realizm" terminlərini işlədirlər. Bunun 
üçün "toplumçu şeir" deyənlər də var, ancaq "toplumçu şeir" ümumi bir anlayışdır. 
İslamcıların da, milliyyətçilərin də toplumçu şeiri vardır. Ona görə də "sosializm realizmi 
şeiri" ən doğru adlandırmadır. 
Sosializm realizmi anlayışı rəsmi bir cərəyan olaraq 1934-cü ildə sovet yazıçılarının I 
qurultayında Stalinin sənət görüşlərini dilə gətirən Andrey Jdanovun məruzəsi ilə 
başlamışdır. Onun fikrincə, sənət xalqı maarifləndirmək üçün bir vasitədir. Sənət sosialist 
quruculuğuna xidmət etməlidir. Jdanov sənəti sosial və siyasi fayda üçün bir vasitə olaraq 
görmüş, estetik dəyərə o qədər də əhəmiyyət verməmişdir. Rusiya şərtlərinə məxsus, 
idarə edən, inzibatçı, tək hakimiyyətli bir partiya ədəbiyyatıdır. Buna müqabil Plexanov 
sənətdə sosial faydaya, ideologiyaya yer verməklə birlikdə, bunun estetik bir planda 
təqdiminə tərəfdardır. Onun fikrincə, sənət bir vasitə deyildir və sənətçi özgürdür. Bizdə 
Attila İlhan Plexanov anlayışına bağlı qalaraq "sosialist gerçəkçilik" yerinə "toplumçu 
gerçəkçilik" (sosial realizm) terminini işlədir. Gündəlik siyasətdən uzaq, həm sosial 
məsələlərə, həm fərdi təmayüllərə yer verən insani və hürriyyətçi bir gerçəkçilik 
nəzəriyyəsi yaratmağa çalışır. Attila İlhan şeirləri ilə solda bu təmayülün önçüsü, həm 
nəzəriyyəçisi, həm də tətbiq edənidir. O, Jdanovun anlayışına bağlı olan ədəbiyyatçıları, 
1940-cı illər nəslinə mənsub sənətçiləri, sosialist gerçəkçiləri "inək toplumçuları" sözü ilə 
təhqir edir. Onun fikrincə, sosialist gerçəkçilər sənətin estetik mənasını unutmuşlar, 
sadəcə sosial, daha doğrusu, siyasi planda iş görməklə kifayətlənmişlər, şüarçı, yavan, 
bəsit, tək yönlü bir sənət yaratmışlar. 
Mövzuları: bunlar fərdi mövzular yerinə sosial və siyasi mövzulara üstünlük verirlər. 
Sosialist şairlərin işlədikləri başlıca temalar siyasi təzyiq, yoxsul insanların sosio-iqtisadi 
problemləri, faşizm, Qərb ölkələrinin imperialist əməlləri, kapitalist istismarı, xoşbəxt 
azlığın haqsız qazancları və firavan həyatı, sosial ədalətsizlik, bərabərlikdir. Təbiət, fərdi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
431 
eşq acıları kimi şəxsi mövzulara o qədər də yer vermirlər. Çalışan, amma umduğunu tapa 
bilməyən, sosio-iqtisadi mənada yaxşı bir həyata duyduğu həsrəti gerçəkləşdirə 
bilməyənlərin problemlərini yazırlar. İnsan yaşadığı cəmiyyətdə, istehsal münasibətləri 
içində dəyərləndirilir. Anadolu insanının yoxsulluğu üzərində tez-tez durur, siyasi 
basqıları və özgürlük tələbini dilə gətirirlər. Sovetlər Birliyi imperialist Qərb dövlətlərinə 
qarşı mübarizə apardığı üçün, daha da önəmlisi, isti dənizlərə enə bilmək həvəsilə, daha 
sonra hegemonluğu altına almağı düşündüyü üçün milli mücadiləmizə dəstək vermişdir. 
İçəridən də türk kommunistləri eyni şəkildə milli mücadilədən sonra qurulacaq yeni 
dövlətin sosialist bir rejimə çevrilməsi ümidi ilə imperialist, işğalçı Qərb dövlətlərinə 
qarşı mücadilə etmişlər. Ancaq Atatürk yürütdüyü siyasət və diplomatiya ilə Türkiyənin 
SSRİ-nin vassalı olmasına yol verməyərək özünün müəyyələşdirdiyi prinsiplər əsasında 
bağımsız milli bir dövlət qurunca, türk və dünya sosialistləri xəyal qırıqlığına uğrayırlar. 
Cümhuriyyət Xalq Partiyasi içində sosializmə yaxın duran kadroçuların Rəcəb Pəkər-
İsmət İnönü komandası tərəfindən təsiriz hala gətirilməsi ilə dövlət sosializmə daha artıq 
məsafəli durmaya başlayır. Türkiyə Cümhuriyyəti qaynaşmış, bütünləşmiş, sinifsiz bir 
millət yaratma idealı daşıyırdı. Dolayısı ilə, kommunizmin sinif mübarizəsinə dayanan 
qurumları və çalışmaları milli birliyi pozmaq baxımından təhlikəli hesab edilmişdir. 
Türk cinayət məcəlləsi və ələlxüsus xəyanəti-vətəniyyə qanununun nəzərdə tutduğu 
düşüncə suçları, mətbuat qanununun (1931) düşüncəni yaymadakı məhdudlaşdırıcı 
maddələri, partiya və dərnək qurmaq üçün icazə almaq şərti, həmkarlar ittifaqlarının və 
tətillərin qadağan olunması kommunistlərin öz sosial və siyasi fikirlərini yaymalarına, 
təşkilatlanmalarına yol vermirdi. Özlərini leqal şəkildə ifadə edə bilməyən bu insanlar 
dolaylı və illegal yollardan istifadə etməyə çalışmışlar. Onlar gizli fəaliyyətə keçərək 
kültür, sənət, düşüncə sahəsində işə başlayır, qəzet və dərgi çıxarmağa, fəhlələri 
təşkilatlandırmağa çalışırlar. Qurulan Türkiyə Sosialist Fəhlə-Kəndli Partiyasi (1919), 
Türkiyə Əmələ Təali Cəmiyyəti (1924), Türkiyə Sosialist Əməkçi Kəndli Partiyasi 
(1946) kimi partiyalar və onların üzvləri təqib olunur. Bunun nəticəsində dövlət 
qanunlara zidd davrananları həbs etmək, zindana salmaq, sürgünə göndərmək kimi 
müxtəlif cəzalarla tədbir görməyə məcbur olur. Bu cəzaların ən yayğın olanı həbsə 
almaqdır. Ona görə də bir çox sosialist fikir adamı və sənətçi həbsə girmiş, bu şərtlər 
altında uzun illər sosialist gerçəkçi poeziyanın önəmli bir qismi həbsxana şeiri halını 
almışdır. Bu cərəyanda həbsxana ədəbiyyatı önəmli bir damardır. 
Siyasi, sosial fəaliyyətləri bir xeyli məhdudlaşan sosialistlər çalışmalarını daha çox sənət 
və ədəbiyyat sahəsinə yönəltmişlər. Sosializmi müdafiə edə bilmələri üçün öncə fikir, söz 
və hərəkət azadlığı istədilər. Fəhlə sinifini marksist ideologiya istiqamətində 
maarifləndirməyə çalışdılar. İstismara, kapitalizmə, imperializmə qarşı çıxdılar. 
İstismarın, ayrı seçkiliyin olmadığı, maddi nemətlərin bərabər bölündüyü bir quruluşun 
həsrətini dilə gətirdilər. 
Forma və texnika: sərbəst nəzm şəklindən istifadə edir, vəzn və qafiyəyə ciddi əhəmiyyət 
vermirlər. Sərbəst nəzm şəklini şeirdə təzadların xəlitəsi olan hərəkətliliyi təmin etdiyi 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
432 
üçün mənimsəyirlər. Sərbəst nəzm nəsr demək deyildir. Musiqi olmadan şeir olmaz. 
Uyum və ritm heca vəzni kimi müəyyən qəliblərin içinə sıxışdırılan misralarda deyil, 
şeirin bütün mətnində təmin edilir. Şeirdə ahəngin vəzn və qafiyə ilə bağlı olmadığını 
sübut etməyə çalışdılar. 
Dil və üslub: dil və üslubları açıq, anlaşıqlı və yalındır. Xalqın danışıq dilinin 
özəlliklərini əks etdirməyə çalışırlar. Konkret şeir, mənasız şeir anlayışlarına, sənət sənət 
üçündür nəzəriyyəsinə, fərdi şeirə qarşıdırlar. Fəhlələrə və kəndlilərə xitab etmək 
istədikləri üçün imkan daxilində mənası açıq şeirlər yazmağa çalışırlar. Xalqın gündəlik 
danışıq dilinə və tələffüzünə ən çox yer verənlər sosialist gerçəkçi şairlər oldular. 
Jargona, şüar ünsürlərinə yönəlmələri üslublarının ən bariz özəlliyidir. Qovğacı tərzləri 
də çox aşkardır. 
Təkrara düşmə: Türkiyədə sosialist gerçəkçi şeirin gözə çarpan özəlliyi bir çox şairin 
həm mövzu, həm də dil, üslub, forma və texnika baxımdan Nazim Hikməti təqlid etməsi, 
təkrarlardan qurtula bilməməsidir. Bu dövrdə sosialist gerçəkçi şeirin ən önəmli 
təmsilçisi və önçüsü Nazim Hikmətdir. Digər önəmli təmsilçiləri arasında İlhami Bəkir 
Tez, Həsən İzzəddin Dinamo, Nail V. Çakırxan, Səbahəddin Əli, Ərcümənd Behzad Lav 
sayıla bilər. 
Nazim Hikmət (1901-1963). İlk şeirlərində milliyyətçilik duyğuları üstün olmuş, hətta 
mövləvilik fəlsəfəsinə də yer vermişdir. 1917-ci ildə hələ onbeş yaşında ikən Həybəliada 
dənizçilik məktəbinə daxil olur və tarix müəllimi Yəhya Kamaldan çox faydalanır. Anası 
Cəlilə xanımın sevgilisi olan Yəhya Kamal Nazimin evinə tez-tez gedir və bu arada onun 
gənclik eşqləri barədə yazdığı bəzi şeirlərini düzəldir. 1 yanvar 1921-ci ildə arxadaşı Vala 
Nurəddinlə birlikdə gizlicə Anadoluya keçir. İki dost Ankarada Anadolu gəncliyini milli 
mücadiləyə dəvət edən "Siz də mi satıldınız?" adlı şeiri yazırlar və bu şeir Mətbuat 
Umum Müdirliyi tərəfindən 10.000 nüsxə tirajda çap olunub xalqa paylanır. İki dost 
qüvveyi-milliyyəyə qatılmaq istəyirlər, ancaq müəllimə ehtiyac duyulduğundan Bolu 
sultanisinə müəllim olaraq təyin edilirlər. Bu sırada Ziya Hilmi bəy adında bir hakim 
onlara inqilabçı düşüncələr aşılayır. Xalqın mənfi reaksiyasını görən Ziya Hilmi onlara 
Sovetlər Birliyinə getmələrini tövsiyə edir. Bu məsləhətə əməl edərək 30 sentyabr 1921-
ci ildə Batuma, oradan da Moskvaya gedirlər. 
Nazim Hikmət 1921-ci ildə Batumda bir qəzetdə uzun-qısa misralardan qurulu, nərdivan 
formasında rusca yazılmış bir şeir görür. Moskvaya gedərkən küçədəki ac insanların 
halından mütəəssir olur və qəzetdə gördüyü şeir formasında sərbəst nəzm şəklilə qırıq, 
qısa, uzun misralardan ibarət "Acların göz bəbəkləri" adlı şeirini yazır. Bu şeir onun heca 
vəznini buraxıb sərbəst vəznlə yazdığı ilk şeiridir. Nazim Hikmət Şərq Xalqları 
Kommunist Universitetində iqtisadiyyat və sosiologiya oxuyur. Bu arada Mayakovskinin 
önçüsü olduğu futurizm (gələcəkçilik) və konsruktivizm (quruculuq) cərəyanları ilə tanış 
olur. 1929-cu ildə Türkiyəyə qayıdır və "835 sətr" adlı ilk şeir kitabını nəşr etdirir. Onu 
digərləri təqib edir: "Jakond ilə Sİ-YA-U" (1929), "Varan 3" (1930), "1+1=1" (1930), 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
433 
"Səsini qeyb edən şəhər" (1931), "Bənərçi özünü niçin öldürdü?" (1932), "Portretlər" 
(1935), "Taranta Babuya məktublar" (1935). 
Nazim Hikmət "Qarıma məktub" ("Portretlər", 1935) şeiri ilə yüksəkdən hayqıran xitabət 
üslubu yerinə daha alt pərdədən, yumşaq söyləyişə dayanan bir tərzə keçmişdir. Bu 
dönəmdə şeirdə məktub formasına üstünlük verir. Bu üslubu mənimsəməsində 22 mart 
1933-cü ildə gizli örgüt qurma iddiası ilə Bursa həbsxanasına göndərilməsinin və 
sevgilisi Pirayəyə olan həsrətinin də payı böyükdür. 12 avqust 1934-cü ildə həbsxanadan 
çıxır. Həbsdə ikən Məhməd Şərafəddin əfəndinin "Simavnə qazısı oğlu Bədrəddin" adlı 
kitabını oxumuş və ondan ilham alaraq 1936-cı ildə "Şeyx Bədrəddin dastanı"nı 
yazmışdır. Bu şeirində ənənəvi kültür və ədəbiyyat təcrübəsindən, klassik şeir və xalq 
şeiri özəlliklərindən yararlanmış, gələnəkdən aldığı motivləri modernizə edərək yenidən 
işləmişdir. Bu əsərində XV əsrdə, 1402-1422-ci illər arasındakı fətrət dövründə Osmanlı 
dövlətində Simavnə qazısı olan Şeyx Bədrəddin və müridləri Torlaq Kamal və Börklücə 
Mustafanın öndərlik etdiyi bir kəndli üsyanını tarixini dialektik materializmə görə şərh 
etməyə çalışır. 
Şair 1939-1941-ci illər arasında "Qüvveyi-milliyə dastanı"nı yazar. Bunu yazmadan öncə 
Atatürkün nitqini oxuyur. Dastanda qəhrəman komandanlar yerinə, adsız qəhrəman olan 
xalq tiplərinə yer verərək milli mücadiləni xalq kütlələrinin qələbəsi kimi şərh edir ki, bu 
onun sosialist nəzəriyyəsinə uyğundur. Olayı bir xalq üsyanı, kütlə ayaqlanması olaraq 
təqdim edir. Rolu iradəli qəhrəman tiplərə deyil, ümumi xalq yığınlarına verir. Milli 
mücadiləni sosialist baxış bucağından dəyərləndirir. Şeirə çox səsli bir orkestrasyon 
gətirir. Meydanlarda kütlələri marksist ideologiyaya bağlı sosial və siyasi fikir, ideal və 
hərəkətlər istiqamətində toplaya biləcək bir xitabət üslubuna sahibdir. Çox üst pərdədən 
söyləyir. Tox bir səslə hayqırır, yüksək səslə bağırır, qovğaya, devrimə çağırır. Kütləni 
həyəcana gətirir. Xitabət üslubu çox açıq olmaqla birlikdə, lirik bir tərzi də vardır. 
Həbsxanada yazdığı şeirlərdə isə çox daha yumşaq bir üslub işlədir. Bunu 
"Məmləkətimdən insan mənzərələri"ndə görmək mümkündür. 
Sosialist bir quruluş qurmaq üçün qovğa şeirləri yazır. Əzilənləri, istismar olunanları 
kommunist bilinclə xəbərdar etməyi özünə borc bilmiş və onları inqilab edərək 
kommunist rejim qurmağa səsləmişdir. 
Futurizm italyan şairi Filippo Tommoso Marinettinin 1909-cu ildə qurduğu bir 
cərəyandır. O, manifestində əsas etibarilə sükunətə qarşı hərəkəti, keçmişə qarşı gələcəyi, 
təsirə qarşı əks-təsiri qoyur. Məsələn, kitabxanaların, muzeylərin, akademiyaların yıxılıb 
yox edilməsini istəyir. Çünki bunlar keçmişə dönük, sükunət və statik mövqedə olan 
qurumlar və bilgi xəzinələridir. Bunların yerinə sürət, hərəkət, istehsal və maddi faydanı 
əhatə edən fabrik, sənaye, texnologiya daha önəmlidir. Bəzi rus şairləri, özəlliklə 
Mayakovski kommunist inqilabı gerçəkləşdirmədə bu cərəyana uyğun bir şeir anlayışını 
işlətmişlər. Dolayısı ilə, Nazim Hikmət də inqilabçı şeiri üçün bu cərəyanın hərəkət, 
gələcək, makina kimi ünsürlərindən gen-bol yararlanmışdır. "Salxım söyüd", "Bəhri-
Xəzər", "Makinalaşmaq" və "Orkestr" şeirləri onun futurist şeirlərinə örnəkdir. Makina, 
 “Çağdaş dünya ədəbiyyatı. Ədəbi söhbətlər. Müsahibələr.”. Ədəbi-kulturoloji tərcümə e-Antologiyası 
Yeni Yazarlar və Sənətçilər Qurumu – www.kitabxana.net – Milli Virtual Kitabxana  
434 
fabrik və texnologiyanın sürəti bu şeirlərə, formaya və məzmuna hopmuşdur. 
Texnologiya və sənaye onun önəmli mövzularından biridir. Rus şairi Mayakovski də 
texnologiyanı mədh edən şeirlər yazmışdı. Nazim "835 sətr" kitabı ilə birlikdə 
makinalaşmaq, fabrik, sənaye mövzularına önəm verir, insanlığın qurtuluşunu ona 
bağlayır. 
İlhami Bəkir Tez (1905-1984). Əruzu yaxşı bilir. İlk şeirlərində heca vəznini işlətsə də, 
sonrakı şeirlərini sərbəst vəznlə yazır. Şeirində ahəng ünsürü açıqdır. Bu dönəmdəki 
şeirlərini "Həyat bilgisinə görə uşaq şeirləri" (1927), "Mavi kitab" və "24 saat" (Nazim 
Hikmətlə birlikdə hazırlamışdır və bir fəhlənin iş günündən bəhs edir), "Birinci forma A" 
(1930), "Hər hansı bir şeir kitabıdır" (1931), "Mustafa Kamal" (1933-cü ildə, 
cümhuriyyətin onuncu ilində yazdığı bir dastandır. Bu kitabında Atatürkün həyatına, 
qurtuluş savaşına və istiqlal fikrinə yer verir), "Olduğu kimi" (1935) adları altında 
toplayır. Sosialist şeiri Mayakovskidən öyrənir. Eşqə, fərdi mövzulara yer verir. 
Şeirlərində savaş və savaşın nəticəsi olan aclığı, mədən fəhlələrini işləyir. Sosial 
mövzulara marksist nöqteyi-nəzərdən yanaşır. Şeirlərində zaman-zaman yaşama sevinci 
də sezilir, yalın xalq dilinə yer verir. 
Nail Vəhdəti Çakırxan (1910). Önçülərindən olduğu sərbəst şeir anlayışının 
yayğınlaşmasına töhfəsi böyükdür. 1950-ci illərdən sonra şeiri tərk etmiş, daha çox siyasi 
mücadilə ilə uğraşmışdır. 
Həsən İzzəddin Dinamo (1909-1989). Şeirlərini "Yeni yol", "Sokak", "Həmlə", "Küllük", 
"Səs", "Yeni ədəbiyyat" dərgilərində çap etdirir. Bu dövrdəki şeirlərini "Adsız kitab" 
(1931-ci ildə, Vəhbi Cəm və Məhməd Cavad ilə birlikdə) və "Dəniz fənəri" (1937) adı 
altında nəşr etdirir. 1926-cı ildən etibarən çap olunan ilk şeirlərində Faruq Nafizin təsiri 
görünür və heca vəznini işlədir. Fərdi mövzulara yer verir. Nazimin "835 sətr" kitabını 
oxuyunca Nazimin təsiri ilə sərbəst vəzndə şeirlər yazmaya başlayır. Mövzuları fərdidən 
sosiala dönür. Şeirlərində ideoloji ünüsürlər çox bəlirgin, sənət dəyəri isə çox zəifdir. 
1933-cü ildən sonrakı şeirlərində N.Hikmətin təsiri azalır, öz şəxsiyyətini tapmağa çalışır. 
Ərcümənd Behzad Lav (1903-1983). Bu dövrdə aşağıdakı şeir kitablarını yayınlayır: 
"S.O.S." (1931), "Xaos" (1934), "Açıl, kilidim, açıl" (1940). İlk şeirlərini ənənəvi şeir 
tərzində yazır. Sonradan Nazim Hikmətin təsiri ilə sərbəst tərzdə şeirlər yazmağa 
başlamışdır. Daha çox sürrealizmin təsiri altına düşmüşdür. 
Səbahəddin Əli (1907-1948). Əslində hekayəçi və romançı şəxsiyyətilə tanınan yazar bu 
dönəmdə "Dağlar və rüzgar" (1934) adlı bir şeir kitabı çıxarmışdır. 
 
Çevirəni: Ramiz Əsgər 
 
