 
Azərbaycan Respublikası Mədəniyyət və Turizm Nazirliyi 
Üzeyir Hacıbəyli adına Bakı Musiqi Akademiyası 
 
 
 
XX ƏSR AZƏRBAYCAN  
MUSİQİ ELMİNİN  
ABİDƏLƏRİ  
 
Bakı Musiqi Akademiyasının  
100 illiyi münasibətilə 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli  
(1907-1976) 
 
 
 
 
 
 
 
Əfrasiyab Bədəlbəyli  
İZAHLI MONOQRAFİK  
MUSİQİ LÜĞƏTİ 
 
 
 
 
 
 
 
 
Bakı - 2017 
 
 
 
 
 
 
 
 
Redaksiya heyəti: 
F.Bədəlbəyli (sədr), G.Abdullazadə,  N.Quliyeva,  A.Məlikov,  R.Zöhrabov, 
Ü.İmanova,  S.Seidova, Ş.Həsənova,  G.Mahmudova,  L.Məmmədova.   
 
İdeya müəllifi və məsul redaktor – Tariyel Məmmədov 
 
Rəyçilər: Aida Tağızadə, Rəna Məmmədova 
 
Kitab Ü.Hacıbəyli adına Bakı Musiqi Akademiyasının "Azərbaycan ənənəvi musiqisi və 
müasir texnologiyalar" kafedrası tərəfindən çapa hazırlanmışdır. 
 
Hazırki tədqiqat Azərbaycan musiqi elminin abidələri sırasına daxil olub, bötüvlükdə 
Azərbaycan mədəniyyətinin musiqi-poetik, izahlı-terminoloji, folklor-etnoqrafik, tarixi-
antropoloji anlayışların geniş spektrini əhatə edən nadir nəşrlərdəndir.  
Bu ilk leksikoqrafik əsərin - “İzahlı monoqrafik musiqi lüğəti”nin müəllifi, 110 illini 2017-
ci ilin aprel ayında qeyd etdiyimiz, görkəmli Azərbaycan bəstəkarı, şərqşünas-alim, 
etnomusiqişünas, ictimai xadim Əfrasiyab Bədəlbəylidir.   
Təqdim olunan lüğət ilk növbədə orta təhsil məktəblərinin yuxarı sinif şagirdləri, ali məktəb 
tələbələri, musiqi məktəblərinin müəllimləri və elm xadimləri üçün nəzərdə tutulmuşdur. 
Lakin biz ümid edirik ki, bu layihə təkcə dinləyici auditoriyası tərəfindən deyil, həm 
vətənimizdə, həm də onun hüdudlarından kənarda milli musiqimizin təəssübkeşliyini çəkən 
hər bir kəs tərəfindən maraqla qəbul ediləcəkdir. 
 
© Əfrasiyab Bədəlbəyli. “İzahlı monoqrafik musiqi lüğəti”, Bakı, 1969 
© Ü.Hacıbəyli adına Bakı Musiqi Akademiyası, Bakı, 2017 
Əfrasiyab Bədəlbəyli. İzahlı monoqrafik musiqi lüğəti 
5 
 
 
Əfrasiyab Bədəlbəylinin anadan olmasının  
110 illiyinə həsr olunur 
 
 
 
 
MÜQƏDDİMƏ  
 
 
Əfrasiyab Bədəlbəyli Azərbaycan musiqi mədəniyyətində 
özünəməxsus yeri olan nadir şəxsiyyətlərdən biridir. O, bəstəkar, dirijor, 
musiqişünas və ictimai xadim kimi tanınmış və hər bir sahəni öz çoxşaxəli 
fəaliyyəti və orijinal əsərləri ilə zənginləşdirmişdir. Azərbaycan musiqi 
tarixinə Ə.Bədəlbəyli bir çox əlamətdar hadisələrin ilk   təşəbbüskarı kimi 
daxil olmuşdur. O,  ilk Azərbaycan baletinin - “Qız qalası” baletinin 
yaradıcısıdır və həmin balet 1940-cı ildən bu günə kimi Azərbaycan Opera 
və Balet Teatrının səhnəsində oynanılır.  
Ə.Bədəlbəyli görkəmli dirijor kimi uzun illər Opera və Balet 
Teatrında fəaliyyət göstərmiş, Azərbaycan bəstəkarlarının opera və balet 
əsərlərinin musiqi rəhbəri və ilk dirijoru olmuşdur. Ə.Bədəlbəylinin 
“Nizami”, “Söyüdlər ağlamaz” operaları teatrın səhnəsində böyük uğurla 
tamaşaya qoyulmuş və bu opera ariyaları müğənnilərin tədris və konsert 
repertuarında indiyə kimi səslənir.  
Ə.Bədəlbəylinin fəaliyyət sahələrindən biri də musiqi elmi ilə bağlı 
olmuşdur. O, musiqinin müxtəlif məsələlərinə həsr olunmuş mühazirələri, 
aktual mövzularla bağlı məqalələri, elmi tədqiqatları ilə geniş surətdə 
tanınmış və xalqın rəğbətini qazanmışdır.       
Ə.Bədəlbəylinin “İzahlı monoqrafik musiqi lüğəti” (red.: Əşrəf 
Abbasov) Azərbaycan musiqişünaslığında öz elmi-təcrübi əhəmiyyətini 
təsdiq etmiş qiymətli nəşrlərdən biridir. Bu kitabda ilk dəfə olaraq, 
Müqəddimə 
6 
Azərbaycan və xarici musiqi terminləri toplanmış, Orta əsrlər dövrünün 
musiqişünas-alimləri və XIX-XX əsrlərin görkəmli xanəndələri və tarzənləri 
haqqında geniş məlumat verilmişdir. Demək olar ki, Ə.Bədəlbəylinin “İzahlı 
monoqrafik musiqi lüğəti” azərbaycanlı oxuculara bu qədər böyük həcmli 
və qiymətli məlumatı çatdıran ilk nüfuzlu mənbədir və musiqi elmində bir 
çox tədqiqatlara təkan verməklə yanaşı, bu günə kimi öz dəyərini 
saxlamışdır.     
Ə.Bədəlbəylinin “İzahlı monoqrafik musiqi lüğəti” 1969-cu ildə çap 
olunmuşdur və təbii ki, yeni dövrdə kitabın yenidən nəşrinə ehtiyac 
yaranmışdır. 
Onu da qeyd edim ki, Əfrasiyab Bədəlbəylinin 100 illiyi 
münasibətilə “Musiqi dünyası” jurnalın mütəxəssislərin tərəfindən 
hazırlanan Əfrasiyab Bədəlbəylinin həyat və yaradıcılığına həsr olunmuş 
sayt (bax: http://afrasiyab.musigi-dunya.az/) və “İzahlı monoqrafik musiqi 
lüğəti” elektron kitabı kimi (bax: http://lugat.musigi-dunya.az/) fəaliyyət-
dədir. 
Lakin kitabın çap nəşrinə də böyük tələbat vardır. Bu tələbatı nəzərə 
alaraq, Üzeyir Hacıbəyli adına Bakı Musiqi Akademiyası, “Azərbaycan 
ənənəvi musiqisi və müasir texnologiyalar” kafedrası tərəfindən Əfrasiyab 
Bədəlbəylinin “İzahlı monoqrafik musiqi lüğəti”nin yeni nəşri hazırlanıb.  
Diqqətinizə təqdim olunan yeni nəşrdə dövrlə bağlı olaraq, ictimai 
və elmi fikrin dəyişməsini nəzərə alaraq, bir sıra redaktə işləri aparılmışdır. 
Kitabın sovet dövründə yazılması ilə əlaqədar olaraq, bəzi yerlərdə sovet 
hökuməti və kommunist partiyasına yönəlmiş tərifli fikirlər aktuallığını 
itirdiyinə görə yeni nəşrdən çıxarılmışdır.  
Kitabda Əfrasiyab Bədəlbəylinin sovet və xarici musiqişünas-
alimlərlə yanaşı, erməni tədqiqatçılarına müraciət etməsini o dövr üçün adi 
hal kimi qəbul etmək olar və biz erməni müəlliflərinin adlarını saxlamağı 
lazım bildik. Çünki Ə.Bədəlbəylinin kitabı ilə tanışlıqdan görürük ki, o, 
erməni müəlliflərinə sadəcə müraciət etməmiş, əksinə, onlarla elmi 
polemika aparmışdır. Bu baxımdan “Müəllifdən” bölməsində musiqişünas 
X.Kuşnaryovun ermənilər tərəfindən muğam ifa olunması fikrinin elmi 
təkzibi diqqətəlayiqdir və bu kimi aktual fikirlər yeni nəşrdə saxlanılmışdır.    
Əfrasiyab Bədəlbəyli. İzahlı monoqrafik musiqi lüğəti 
7 
Eyni zamanda, yeni nəşrdə özünü göstərən dəyişikliklər sırasında rus 
musiqi terminlərini qeyd etməliyik. Belə ki, müasir dövrdə rus terminlərinin 
tərcüməsi ilə yanaşı, onların azərbaycan dilində izahına tələbatı nəzərə 
alaraq, Ə.Bədəlbəylinin kitabının “Musiqi terminləri” bölməsinə onların 
azərbaycanca izahı əlavə olunmuşdur. “Xarici musiqi terminləri” 
bölməsində musiqi ədəbiyyatında rast gəlinən söz və terminlər öz əksini 
tapır.  
Kitabın sonuncu - “Qeydlər, şərhlər, monoqrafik məlumat” bölmə-
sində görkəmli musiqiçilərin həyat və yaradıcılığına həsr olunmuş oçerklər 
fərqli tərtibatda verilərək, materialın daha qabarıq çatdırılmasına imkan 
yaradır.  
Kitabın sonuna əlavə olunan tanınmış musiqi tədqiqatçısı İbrahim 
Quliyevin Əfrasiyab Bədəlbəylinin həyat və yaradıcılığı haqqında oçerki, 
bir növ, kitabda verilən monoqrafik məlumatı tamamlayır və onun 
Azərbaycan musiqisinin inkişafındakı xidmətlərini oxucuya çatdırır.  
Beləliklə, Əfrasiyab Bədəlbəylinin “İzahlı monoqrafik musiqi lüğəti” 
musiqişünaslıqda və musiqi təhsilində ən çox tələb olunan nəşrlərdən biri 
kimi öz həyatını davam etdirəcək və əminik ki, gələcək musiqisevərlər 
nəsillərinə Azərbaycan musiqisinin sirlərini açacaq.  
 
 
Fərhad Bədəlbəyli 
 
 
Məsul redaktordan 
8 
 
 
 
 
 
 
 
 
MƏSUL REDAKTORDAN  
 
 
Lüğətlər - bizim həyatımızın daimi yol yoldaşı olub, biliklərimizin 
genişləndirilməsinə və dil mədəniyyətinin yüksəldilməsinə xidmət edir. 
Onları haqlı olaraq, sivilizasiyanın yol yoldaşı adlandırırlar. Lüğətlər - 
sözün əsl mənasında, milli dilin tükənməz xəzinəsidir. Əfrasiyab 
Bədəlbəylinin “İzahlı monoqrafik musiqi lüğətini” məhz belə səciyyələndirə 
bilərik. Musiqi tarixşünaslığına o, bu cür daxil olmuşdur. Musiqi termin-
lərinin və anlayışlarının ilk leksioqrafik lüğəti musiqi incəsənətini və bütöv-
lükdə milli musiqi mədəniyyətini əhatə edir.  
Lüğət, sözlərin müəyyən şəkildə təşkili olub, adətən onların struktu-
ru və/vəya tətbiqi xüsusiyyətlərinin izahını verir. Daha çox sözlərin mənaca 
quruluşu şərh olunur, yəni lüğətdəki sözlərin qarşılığında onların mənası və 
tətbiqi izah edilir. Lakin bir çox digər izahat növləri də mümkündür. 
Sözlərlə yanaşı, onların komponentləri, müxtəlif növ söz birləşmələri, sabit 
fikirlər - atalar sözləri, sitatlar və s. lüğəti şərhlərin obyekti ola bilər.  
Lüğətlərin yaradılması metodlarına əsaslanan linqvistika fənni 
leksikoqrafiya adlanır (yunanca: Lexis - “söz” və grafia - “yazı, elm”). Onun 
maraq mərkəzində lüğət növləri və lüğəti məqalələrin təşkili üsulları durur. 
Təbii ki, lüğətin növü birbaşa lüğəti məqalələrin quruluşu ilə müəyyən 
olunur və əksinə. 
Ə.Bədəlbəylini ensiklopedist-alimlərə aid etmək olar. O, parlaq 
erudisiyaya və fenomenal natiqlik qabiliyyətinə malik idi. Azərbaycan 
Əfrasiyab Bədəlbəyli. İzahlı monoqrafik musiqi lüğəti 
9 
Dövlət Universitetinin “Şərq dilləri” fakültəsini şərqşünas - filoloq ixtisası 
üzrə bitirən Ə.Bədəlbəyli həm şərq (türk, ərəb, fars), həm də slavyan (rus) 
dillərini mükəmməl bilirdi. Bununla əlaqədar olaraq, onun epistolyar irsini 
xatırlada bilərik. (bax: http://epistolyar.musigi-dunya.az/musigi_xadimleri/ 
a_badalbeyli.html).  
Bu fundamental biliklər ona İzahlı lüğətin mahiyyətini dərk etməyə 
imkan vermişdir. Özünüz əmin olun. Bir tərəfdən, İzahlı lüğət - Azərbaycan 
xalqının etnik özünəməxsusluğunun, onun etnogenezinin “katexizisi” kimi, 
musiqi mədəniyyətinin nailiyyətlərinin bərpasına yönəlmişdir.   
Digər tərəfdən, mürəkkəb yazı üslubu, rəngarənglik və metaforluq, 
elmi leksikanın obrazlı dilinə, şeir əlavələri ilə və notoqrafik illüstrasiyalarla 
bəzədilmiş geniş izahlara və qiymətli şərhlərə, ərəbcədən mənimsəmələrlə 
zənginləşmiş fars terminlərinin polisemantizminə nəzər salaraq, bu sətirlərin 
müəllifi bir daha əmin olur ki, nəşr olunmuş abidənin janr təbiəti onun - 
Orta əsrlər elmi ədəbiyyatının İzahlı lüğəti - fars fərhəngi kimi əsas məqsə-
dini açıqlayır.  
Oxucuya maraqlı olar ki, Azərbaycanda XI əsrdə tərtib olunmuş ilk 
fars izahlı lüğətlərindən birinin müəllifi şairlər Qətran (1072-ci ildən sonra 
vəfat etmişdir) və Asadi Tusi (XI əsr, 60-cı illərin sonu - 70-ci illərin əvvəli) 
olmuşdur. Sonuncu, məşhur leksikoqraf (“Loqat-e fors”) və “Gerşapsnamə” 
epik poemasının müəllifidir. Bu kontekstdə Ə.Bədəlbəyli, eyni zamanda 
məlumat kitabı - ensiklopediyanın, izahlı lüğətin və musiqi məharətinə yiyə-
lənmək üçün özünəməxsus vəsaitin tərtibi ənənələrini davam etdirən, 
bütövlükdə, Azərbaycan leksikoqrafiyasının uzaq keçmişində təkmilləşərək 
formalaşmış musiqi savadı dərsliyi yaradan alim-mediavist kimi gözümüz 
qarşısında canlanır.  
Bu abidə-kitab - 100 illik yubileyi 2021-ci ildə təntənə ilə qeyd 
olunacaq Üzeyir Hacıbəyli adına Bakı Musiqi Akademiyasının böyüklü-
yünü, Azərbaycan musiqi elminin, mədəniyyətinin və təhsilinin tarixi yolu-
nu öz insani və yaradıcı taleyində əks etdirən görkəmli alimlərin, pedaqoq-
ların, professorların elmi nəşrləri seriyasından birincisidir.  
“Abidə” anlayışı bilavasitə keçmişlə bağlıdır, bu, keçmiş haqqında 
şahidlik edən və bununla da müasirlik üçün çox qiymətli olan bir anlayışdır. 
Bizim seriyada köhnə nəşrlərin sadəcə təkrarlanmasına yol verilmir, hərçənd 
Məsul redaktordan 
10 
ki, əsasən məşhur və ya vaxtilə çox tanınan abidələr üstünlük təşkil edir. 
“XX əsr Azərbaycan musiqi elminin abidələri” silsiləsindən hər bir nəşri biz 
elə hazırlamağa çalışacağıq ki, o, kiçik bir “mədəni hadisəyə” çevrilsin.   
Hər bir abidə, öz əsasında elmi fikrin daşıyıcısı olaraq, öz dövrünün 
və öz xalqının təmsilçisidir. Abidə insanlarla - onun yaradıcıları və oxucu-
ları ilə əhatə olunur. O, insanlar tərəfindən və insanlar üçün yaradılır, o, 
müəllifin, xalqın, dövrün göstəricisidir. Bu insanlar da abidənin özündən az 
maraq kəsb etmir. Abidə onunla əhəmiyyətlidir ki, o, insanın məğzini açır.  
Müəllifin şəxsiyyətini, onun tərcümeyi-halını, yaradıcılığını, bu və 
ya digər əsərin yaradıcılıq prosesini bilmək həmin əsəri işıqlandıraraq, onun 
dərk olunmasını dərinləşdirir.    
Seriyanın redaksiya kollegiyası çalışır ki:  
- abidənin bütün “sirləri”ni və elmi anlamının xüsusiyyətlərini həm 
musiqi hazırlıqlı, həm də geniş oxucuya aşılasın; 
- oxucuya bu abidənin dərin tarixi və elmi dərki üçün lazım olan 
bütün materialı, dəqiq şərhlərlə və nəşrə əlavə tədqiqatlarla təqdim etsin;  
- oxucuda digər xalqların mədəniyyətlərinə hörmət aşılamaq, ona 
Azərbaycan multikulturalizminin, bəşəri mədəniyyətin beynəlxalq həmrəyli-
yinin dəyərini və çoxcəhətliliyini başa düşmək üçün kömək etməyə çalışır. 
Seriyanın kitablarını fərqləndirən əsas cəhət - elmilikdir, buna görə 
də onlar hər şeydən əvvəl, musiqişünaslar, tarixçilər, kulturoloqlar, filosof-
lar, sənətşünaslar, humanitar ali məktəblərin professor və müəllimləri, 
tələbələri və ümumilikdə bu növ ədəbiyyatla çiddi maraqlanan oxuculara və 
nəhayət, biblioqraflara ünvanlanıb. Lakin onlar sadəcə təhsilli şəxslərə 
aiddir. Əlbəttə ki, silsilənin öz kolleksionerləri meydana gələ bilər.  
Nəşr haqqında əsas məlumatları yekunlaşdıraraq, onun ərsəyə gəl-
məsində və işıq üzü görməsində yaxından köməklik göstərən və əmək sərf 
edən şəxslərə öz minnətdarlığımı bildirmək istərdim. 
İlk növbədə, Azərbaycan Respublikasının Mədəniyyət və Turizm 
Nazirliyinə və şəxsən cənab nazir Əbülfəz Qarayevə, Üzeyir Hacıbəyli ad. 
Bakı Musiqi Akademiyasının rektoru, SSRİ xalq artisti, professor Fərhad 
Bədəlbəyliyə dərin ehtiramımı bildirirəm. 
 
Tariyel Məmmədov 
 
 
 
 
 
 
 
 
 
ÖN SÖZ 
Əfrasiyab Bədəlbəyli. İzahlı monoqrafik musiqi lüğəti 
13 
 
 
 
 
 
 
 
MÜƏLLİFDƏN 
 
 
Azərbaycanda təsərrüfat və mədəni quruculuq işlərində tarixdə misli 
görünməmiş nailiyyətlər əldə edilmişdir. Bu müvəffəqiyyətlər xüsusi olaraq 
Azərbaycan musiqi sənətinin coşqun yüksəlişi və böyük inkişafında öz 
parlaq ifadəsini tapmışdır. Hazırda Azərbaycan nəinki təkcə Şərq aləmində, 
hətta bütün dünyada gündən-günə çiçəklənən və inkişaf edən zəngin musiqi 
mədəniyyətinə malik bir ölkə kimi tanınmaqdadır. 
Çoxmillətli musiqi sənətinin möhtəşəm və yenilməz şaxələrindən biri 
olan Azərbaycan musiqi mədəniyyəti musiqi xəzinəsinə qiymətli bir inci, 
parlaq bir gövhər kimi daxil olmuşdur. Hazırda Azərbaycanın musiqi 
sənətkarları, ustadları, bəstəkarları musiqiçilər ordusunda görkəmli bir 
dəstəni təşkil edir. Azərbaycan bəstəkarlarının yüksək bədii keyfiyyətli 
əsərləri dünyanın hər yerində səslənməkdədir. 
İctimai ideologiya formalarından biri olan və həyatı xoş təranələr, 
gözəl ləhnlər və bədii obrazlarda əks etdirən musiqi sənəti xalqımızın 
məişətində ictimai-ideoloji, mədəni-tərbiyəvi və təşkiledici rol oynayır. 
Musiqi xalqın mənəvi aləmini daha da zənginləşdirən, qəlblərdə bədii 
həyəcan duyğusu yaradan, şüurumuzda dərin emosional təsir oyadan 
qüdrətli bir amildir. 
Məhz buna görə də musiqi sənətinin ümumi problemlərinin (o cümlə-
dən, birinci növbədə real həyat həqiqətlərinin əks olunması, musiqinin inki-
şaf prosesində müəyyən edilmiş əsas musiqi qayda və normalarının) öyrənil-
məsi işində musiqi haqqında elmin - musiqişünaslığın əhəmiyyəti çox böyükdür.  
Müəllifdən 
14 
Musiqişünaslıq özlüyündə bir-biri ilə üzvi surətdə bağlı olan bir neçə 
sahəni əhatə edir:  
1) Musiqi sənətinin xüsusiyyətini, onun növlərini, ifadə üsullarını, 
üslub məsələlərini təhlil və təsbit edən musiqi nəzəriyyəsi;  
2) Musiqi sənətinin ictimai mahiyyətini, cəmiyyətdəki mövqeyini, 
yaradıldığı ən qədim zamanlardakı ibtidai (ən sadə və bəsit) şəklindən 
başlamış ta müasir yüksək bədii keyfiyyətə çatmasının ardıcıl inkişaf 
mərhələlərini tədqiq edib öyrənən musiqi tarixi;  
3) Xalq mahnı yaradıcılığını, xalq musiqi alətlərini və ümumiyyətlə 
xalq musiqi həyatını öyrənən musiqi etnoqrafiyası (musiqi folkloristikası);  
4) Musiqi alətlərinin konstruksiyasını, ifadə prinsiplərini, səslənmə 
vasitələrini və həm də musiqi alətlərinin təkmilləşdirilmə tarixini öyrənən 
musiqi alətşünaslığı;  
5) Musiqi səslərinin təbiətini, həmahəng səslənmə xassələrini və 
musiqi sədaları sistemini və köklərin (məqamların) mahiyyətini tədqiq edən 
akustika elmi;1  
6) musiqi yaradıcılığı və musiqini qavramaq, anlamaq, dərk etmək 
məsələlərini öyrənən elm – musiqi psixologiyası;  
7) Müasir musiqi əsərləri (o cümlədən sənətdə yüksək ideyalılıq və 
bədii kamillik, ustalıq, ifaçılıqda yüksək məharət məsələləri) və 
ümumiyyətlə müasir musiqi praktikası ilə əlaqədar bütün mühüm məsələləri 
və eləcə də keçmiş musiqi həyatındakı hadisələri müasir ictimai həyat 
mənafeyi nöqteyi-nəzərindən təhlil etmək və onlar haqqında mülahizələr, 
fikirlər, rəylər irəli sürmək – musiqi tənqidi. 
Bütün bu musiqi fəaliyyəti ilə bilavasitə əlaqədar olan məsələlərdə 
fikir ifadəsinin dəqiq olması üçün semasioloji cəhətdən konkret və 
müəyyən, yekmənalıq şərtinə müvafiq, daşıdığı məfhumu düzgün və dürüst 
surətdə verməkdə aydın və sərrast sözlərə – terminlərə nə qədər böyük 
ehtiyac olduğu məlumdur. 
                                                          
1 Musiqi akustikası əslində iki sahəni tədqiq еdir; a) fiziki akustika (burada еlastiki 
cisimlərin еhtizaz qanunları, rеzоnans və ümumiyyətlə səslənmə məsələləri işıqlandırılır); 
b) psiхо-fiziоlоji еşidiş məsələləri (burada еşidiş əzalarının хassəsi, еşitmə təsiri, еşidiş 
prоsеsində əmələ gələn təsəvvür və sairədən bəhs оlunur). 
Əfrasiyab Bədəlbəyli. İzahlı monoqrafik musiqi lüğəti 
15 
Azərbaycan SSR Elmlər Akademiyasının Rəyasət Heyəti yanında 
Terminologiya Komitəsinin tapşırığı ilə ilk dəfə tərtib etdiyim “Musiqi 
terminləri lüğəti” 1956-cı ildə əlyazması hüququnda çap edilib, tənqidi 
mülahizələrini, rəylərini, təklif və məsləhətlərini bilmək üçün əlaqədar 
təşkilat və idarələrə, həmçinin musiqi terminləri yaratmaq işinə maraq 
göstərən və rəğbət bəsləyən bəstəkar, musiqişünas və elmi işçilərə 
göndərilmişdi. 
O vaxtdan keçən müddət ərzində həmin lüğət respublikamızın 
görkəmli musiqi mütəxəssislərinin iştirakı ilə Üzeyir Hacıbəyli adına 
Azərbaycan Dövlət Konservatoriyasının Elmi şurasında, Memarlıq və 
İncəsənət İnstitutunun Musiqişünaslıq bölməsində geniş müzakirə 
edilmişdir. Bu müzakirələr zamanı bəzi terminlərin semasioloji ifadəsi, ya 
da Azərbaycan dilində verilən qarşılığı haqqında mübahisəli olan hər bir 
söz-termin, sonradan, yenə də musiqi mütəxəssislərinin iştirakı ilə, 
Terminologiya komitəsinin iclaslarında yenidən ətraflı surətdə müzakirəyə 
qoyulub dəqiqləşdirilmişdir. 
Musiqi sənətinin tarixinə və nəzəriyyəsinə aid Azərbaycan dilində 
ədəbiyyatın azlığı, mövcud musiqi dərsliklərində terminlərin işlədil-
məsindəki qarışıqlıq, mətbuat səhifələrində çıxan məqalələrdə, radio 
verilişlərində eyni musiqi məfhumunun ifadəsindəki müxtəliflik, çap olunan 
not kitablarındakı mətnin yazılışında formal tərcüməçilik halları musiqi 
terminlərinin unifikasiyası işinin sahmanlanmasını, qaydaya salınmasını 
musiqi həyatımızın və musiqi praktikamızın ən zəruri və təxirəsalınmaz 
vəzifəsi kimi irəli sürür. 
“Musiqi lüğəti” bu yolda görülən ilk təşəbbüslərdən biridir. Müəllifin 
qarşısına qoyduğu vəzifəyə görə, bu lüğət hazırda musiqi praktikamızda 
(mətbuat səhifələrində, dərsliklərdə, radio və televiziya verilişlərində) 
işlənən musiqi terminlərinin yoxlanılmış, düzəldilmiş, dəqiqləşdirilmiş, 
vahid tərzə salınmış və nəhayət ümumiləşdirilmiş şəklindən və eləcə də 
xalqımızın musiqi həyatında (musiqi məclislərində, musiqi risalələrində, 
təzkirələrdə və elmi kitablarda) vaxtilə istifadə olunan leksik materialın 
sistemləşdrilmiş külliyyatından ibarət olmalıdır. Yalnız Azərbaycan xalq 
musiqisinə xas olan terminlər üzrə verilən qısa məlumat isə yönəldici, 
Müəllifdən 
16 
musiqi risalələrindəki istilahları şərh və təfsir üçün istiqamətverici ilkin 
izahat məqsədini daşıyır. 
“Musiqi lüğəti” üç bölmədən ibarətdir. 
 
I 
 
Məlum olduğu üzrə, xalqımızın ən qədim dövrlərdə yaradılmış, əsrlər 
boyu böyük inkişaf yolu keçmiş və hazırda müasir çoxsəsli musiqi ilə yanaşı 
səslənməkdə davam edən zəngin musiqi mədəniyyəti vardır. 
İlk əvvəl xalqın əmək prosesində sadə və olduqca ibtidai mahnı 
şəklində yaradılmış kiçik musiqi parçaları sonralar əməkçi xalq həyatının və 
gündəlik məişətin müxtəlif cəhətlərini özündə əks etdirməyə başlamış, 
ictimai quruluşun ayrı-ayrı şəraiti üzrə müxtəlif sinfi qollara ayrılmış və 
daim dəyişən tarixi vəziyyətlə əlaqədar olaraq yeni-yeni janrlar və formalar 
kəsb etmişdir. 
Musiqi xalqın ən fəal iştirakı ilə yaradılmış yüksək sənət nümunəsidir. 
Əsrlər boyu müxtəlif ictimai təbəqələrin mənəvi həyatında baş verən hər bir 
əlamətdar hadisə musiqidə öz əksini tapmışdır. 
Şirəsini dərin kök saldığı bir torpaqdan alan, eyni kök üzərində 
pərvəriş tapıb ucalan möhtəşəm nəhəng ağacın iki böyük şaxəsi kimi, 
özlüyündə hər birinin bir çox qol-budağı olan aşıq yaradıcılığı ilə muğamat 
genetik cəhətdən bir-biri ilə sıx bağlıdır. Məhz bu üzvi təəllüqlə əlaqədar 
olaraq xalqımızın bu zəngin musiqi irsini iki aspekt üzrə öyrənib tədqiq 
etmək lazımdır: 
1. Tarix. Burada əsas problem musiqi sənətimizin Azərbaycan 
mədəniyyəti tarixinin müəyyən bir sahəsi kimi qiymətləndirilməsindən 
ibarətdir. Bunun üçün xalq musiqisinin, yəni yuxarıda qeyd etdiyimiz kimi, 
genetik cəhətdən bir-birinə çox yaxın  olan aşıq yaradıcılığı ilə muğamatın 
(o cümlədən təsniflər, rənglər, gaflar, diringələr, mahnılar və sairə) əsas 
inkişaf dövrlərinin elmi işlənməsi və işıqlandırılması çox mühüm vəzifələr-
dən biridir. Bu işdə, yəqin ki, qədim musiqi risalələrindən, eləcə də Yaxın 
Şərq ölkələrində hazırda nəşr edilən musiqi tarixi nəzəriyyəsi kitablarından 
istifadə edilməsi lazım gələcəkdir. Müəllif, bu vacib cəhəti nəzərə alaraq, 
köhnə musiqi kitablarında təsadüf edilən (lakin indi artıq musiqi 
Əfrasiyab Bədəlbəyli. İzahlı monoqrafik musiqi lüğəti 
17 
praktikasında az işlənən) terminləri də lüğətin söz tərkibinə daxil etməyi 
lazım bilmişdir. 
2. Nəzəriyyə. Məlum olduğu üzrə, musiqimizin inkişaf mərhələləri 
məsələsi bilavasitə onun formalaşması ilə əlaqədardır. Buna görə də musiqi 
irsini öyrənmək işindəki ikinci əsas cəhət onun nəzəriyyəsini xüsusi surətdə 
tədqiq etməkdən ibarətdir. Burada isə Azərbaycan xalq musiqisinin əsasını 
təşkil edən məqam, kök sistemi ilə əlaqədar olan problemlərin işlənməsi ən 
vacib vəzifədir. Çünki hər bir xalqın musiqi dilini müəyyənləşdirən və 
bəlliləşdirən hər şeydən əvvəl məqamlardır. Məqam – musiqi intonasiya-
sının əsasıdır. Odur ki, məqamların tərtibat cəhətini, quruluş xüsusiyyətini, 
onların daxili funksional əlaqədarlığını, eyni zamanda bir-birinə olan 
rabitələrini, onların ifadə üsullarını, eləcə də musiqi formasının 
təşəkkülündəki mövqeyini öyrənmək musiqinin əsas nəzəri tədqiqat işinin 
ana xəttini müəyyən etmək deməkdir. Buna görə də təsadüfi deyil ki, 
Azərbaycan professional musiqisinin banisi, böyük alim və musiqişünas 
Üzeyir Hacıbəyli illər boyu apardığı tədqiqatın məhsulu olan “Azərbaycan 
xalq musiqisinin əsasları” kitabını əsas etibarı ilə məhz məqam 
məsələlərinin şərhinə həsr etmişdir. Həm də təəssüflə qeyd etməliyik ki, 
Üzeyir Hacıbəylinin həmin çox qiymətli kitabından sonra bizdə musiqimi-
zin tarixi və nəzəriyyəsini yeni elmi tədqiqat və əsaslı ümumiləşdirmələr 
məhsulu olaraq şərh edən heç bir sanballı əsər yaradılmamış və Üzeyir 
Hacıbəylinin başladığı axtarışlar lazımi səviyyədə davam etdirilməmişdir. 
Biz Azərbaycan xalq musiqisinin şəcərə etibarı ilə bir-birinə bağlı iki 
nəhəng qoldan (aşıq və xanəndə yaradıcılığı) ibarət olması müddəasını qeyd 
etdikdə, yəqin ki, bu yaxınlığı əsas etibarı ilə, hər şeydən əvvəl,  məhz 
məqam ümumiliyində, kök birliyində görürük. (Ehtimal etmək olar ki, 
Üzeyir Hacıbəyli öz kitabında Azərbaycan xalq mahnıları, oyun havaları və 
“başqa musiqi formalarından çoxunun” (kursiv mənimdir. - Ə.B.) şur və 
segah məqamında yaradıldığını göstərdikdə2 başlıca olaraq aşıq 
yaradıcılığını nəzərdə tutmuşdur; çünki aşıq musiqisinin çox qismi məhz 
həmin bu məqamlar üzərində qurulmuşdur. Bunu biz Aşıq Qurbani, Abbas 
                                                          
2 Узеир Гаджибеков. Основы азербайджанской народной музыки. Баку, 1945, с. 9 
(burada və sonrakı səhifələrdə tərcümə bizimdir – Ə.B.) 
Müəllifdən 
18 
Tufarqanlı, Aşıq Ələsgər, Valeh, Hüseyn Bozalqanlı, Növrəs İman, Miskinli 
Əli kimi saz və söz ustalarının yaradıcılıq ənənələrini davam etdirən Aşıq 
Əsəd Rzayevin, Aşıq Mirzə Bayramovun, Aşıq İslam Yusifovun, Aşıq 
Avakın və bunlardan dərs almış bugünkü istedadlı aşıqlarımızın ifa etdikləri 
qoşmalar, gəraylılar, təcnislər, müxəmməs və dodaqdəyməz kimi formaların 
musiqisində eşidirik3. 
Lüğətdə aşıq yaradıcılığına aid terminlərlə bərabər muğamat janrlarına 
və fomalarına məxsus terminlər də mərkəzi yer tutur. Bu təbiidir. Çünki 
vaxtı ilə eyni zamanda bədii ədəbiyyat janrlarından biri olan muğamat4 – 
xalq dühasının böyük ilham və incə zövqlə uzun illər ərzində sevə-sevə 
yaratdığı möhtəşəm musiqi abidəsidir. Muğamat – xalq musiqi təfəkkürünün 
ən gözəl yaradıcılıq məhsuludur. Dərin məna, aydın və səlis ifadə daşıyan 
məntiqi qaydalara, dürüst üsullara və müəyyən musiqi sisteminə əsaslanan 
muğamat dolğun məzmuna və zəngin formalara malikdir. 
Muğamatın yaranması və tarix boyu inkişafı işində bir çox xalqlar 
iştirak etmişlər. Yaxın və Orta Şərq ölkələri arasında olan qarşılışlı iqtisadi 
və mədəni əlaqə, böyük karvan yolları üzərində salınmış şəhərlərdə 
musiqinin yayılması və sairə bu kimi amillər ərazisi bir-birinə yaxın olan 
qonşu xalqların musiqisində bir çox ümumi cəhətlərin varlığını meydana 
gətirmişdir. 
Bu xüsusda görkəmli sovet musiqi alimi X.S.Kuşnaryovun 
mülahizələri çox maraqlıdır. O yazır: “Muğamat əsas etibarı ilə müsəlman 
aləmi xalqlarının incəsənətidir. Muğamatın inkişafında qeyri-müsəlman, o 
cümlədən ermənilərin də müəyyən dərəcədə iştirak etdiyi haqqında olan 
mülahizə, xüsusən məsələ muğamatın nisbətən gec, sonralarda yaranmış 
formalarına aid edilərək irəli sürülürsə – əsassız deyil”. 
Bu məsələ ilə əlaqədar olaraq, X.Kuşnaryov oradaca bir haşiyə 
çıxaraq qeyd edir ki, Şərqdə X əsrdən başlayaraq musiqinin nəzəri 
məsələlərinə ciddi maraq göstərən əl-Farabi5 və Əbu Əli ibn-Sina6 kimi 
                                                          
3 Bax: “Qeydlər, şərhlər və monoqrafik məlumat” bölməsi - 1. Azərbaycan xalq musiqisi, 
s.391. 
4 Bax: “Qeydlər, şərhlər və monoqrafik məlumat” bölməsi - 2. Muğamat, s.392. 
5 Bax: “Qeydlər, şərhlər və monoqrafik məlumat” bölməsi - 3. Əl-Farabi, s. 392. 
6 Bax: “Qeydlər, şərhlər və monoqrafik məlumat” bölməsi - 4. İbn-Sina, s. 394. 
Əfrasiyab Bədəlbəyli. İzahlı monoqrafik musiqi lüğəti 
19 
alimlərin və həmçinin onların məsləkdaşlarının tətbiq etdikləri tədqiqat 
metodu ilə qədim erməni musiqi nəzəriyyəçilərinin metodu arasında heç bir 
təmas nöqtəsi, rabitə və  yaxınlıq yoxdur. 
Lakin professor X.Kuşnaryov bu, əslində düzgün olan müddəalarını 
şərh etdikdə, muğamat sənətinə aid olan bir neçə vacib və çox mühüm 
cəhətləri nəzərindən qaçırdığına görə və həm də bəzən sadəcə faktoloji 
səhvlərə yol verdiyindən arabir, lazımınca əsaslandırılmamış, birtərəfli 
nəticələr çıxarmış olur. 
O, muğamat sənətinin tarixi və xüsusiyyəti haqqında qiymətli elmi 
müşahidələrini davam etdirdikdən sonra məsələyə bir qədər səthi və formal 
tərzdə yanaşdığından ayrı-ayrı hallarda mahiyyəti etibarı ilə yanlış 
mülahizələr irəli sürür. Məsələn o, Aşıq Həyatın “Matin matani anıman” 
(“Yarın barmağındakı üzük nə gözəldir”) mahnısını təhlil etdikdə göstərir 
ki: 
1)     Mahnı “Müxalif” muğamı kökündə bəstələnmişdir; 
2) “Müxalif” muğamı isə “sinfi mənsubiyyəti” etibarı ilə 
“Zaqafqaziyadakı əsilzadələr (aristokratlar) zümrəsinə məxsus olan bir 
muğamdır” (!?); 
3)   “Müxalif” azəri xalq musiqisində güya ən az işlənən muğamdır. 
Burada müəllif öz şəxsi fikrini əsaslandırmaq üçün Üzeyir 
Hacıbəylinin məlum kitabının 9-cu səhifəsində olan elmi müddəaya isnad 
edir. 
X.Kuşnaryovun irəli sürdüyü bu mülahizələrin üçü də həqiqətdən 
uzaqdır. Çünki: 
1) Biz Kuşnaryovun təhlil etməyə çalışdığı mahnını diqqətlə 
dinlədikdə (xüsusən onun doqquzuncu xanədə “si bemol” notunda qərar 
tapdığını nəzərə aldıqda), bu mahnının “Müxalif” məqamı üzərində yox, 
bəlkə daha doğrusu “Hümayun” kökündə (həm də Azərbaycanda işlənən 
“Hümayun” məqamında yox, - İran “Hümayun”u üstündə) bəstələndiyini 
yəqin etmiş olarıq; 
2) Azəri xalq musiqisinin ən orijinal nümunələri içərisində məhz 
“Müxalif” kökündə bir çox gözəl mahnı, təsnif və rənglərin olduğunu, 
“Çahargah” dəstgahının ən mərkəz şöbələrindən birinin “Müxalif” olması, 
vaxtilə Zaqafqaziyada, o cümlədən Azərbaycanda kübarların xüsusi olaraq 
Müəllifdən 
20 
imtiyazlı vəziyyətdə yaşadıqları dövrdə (XIX əsr) azəri xalq musiqisində 
“Müxalif”in bir çox dəstgah tərkibində mühüm yer tutması və s. bu kimi 
cəhətlər həmin muğamın heç də yalnız zadəganlara məxsus olduğuna dəlalət 
etmir. Bizcə, muğamların bu tərzdə, süni surətdə və bəzi zahiri əlamətlərinə 
görə təsnif edilməsi, bu qayda üzrə onların “sinfi mənsubiyyətini” 
bəlliləşdirmək təşəbbüsü düzgün prinsip sayıla bilməz; məsələyə belə 
yanaşma axırda saxta sosioloji mülahizələrlə nəticələnə bilər; 
3) “Müxalif” muğamının Azərbaycan xalq kütlələri içərisində güya 
geniş yayılması haqqında Ü.Hacıbəylinin kitabında heç bir söz yoxdur. 
Sonra professor X.Kuşnaryov muğamat məfhumuna, məlum olduğu 
kimi, “öz üsulu və xarakterinə görə improvizasiya mahiyyətli geniş 
instrumental-vokal, ya da instrumental əsər” - deyə əslində tamamilə düzgün 
tərif verməklə bərabər, əvvəla, muğamatın qeyd olunan formalarından əlavə, 
həm də yalnız vokal şəklinin də varlığını nəzərdən qaçırır, ikincisi də 
muğamatın başqa formalara nisbətən məhz instrumental-vokal tərəfinin əsas 
mövqe tutduğu məsələsinə nədənsə az fikir verir. Halbuki muğamatın 
instrumental-vokal əsər şəklində ifası işində vokal cəhətinin, daha doğrusu 
oxunan mətnin, şerin (başlıca olaraq qəzəl formasının) tutduğu böyük 
mövqeyi unutmaq düzgün olmaz. Biz muğamatın vokal ifaçılığında əruz 
vəznində yazılmış şeirlərin bəzi hallarda daha münasib, daha təbii olması və 
üstünlük göstərməsi səbəbləri kimi incə və “nazik mətləbləri” nəzərə 
aldığımız bir halda, muğamatın “qeyri-müsəlman xalqları” dilində necə 
səslənə biləcəyini və nə kimi təsir bağışlayacağını təsəvvürə gətirmək heç də 
çətin deyil. Məhz buna görə də, ehtimal etmək olar ki, X.S.Kuşnaryovun 
“qeyri-müsəlman və o cümlədən erməni” deyə nəzərdə tutduğu sənətkarların 
muğamat ifaçılığındakı iştirakı, - muğamatın əsas etibarı ilə yalnız 
instrumental sahəsi üzrə məhdudlaşmış və bu xalqlar öz arasından bir çox 
istedadlı və muğamatı böyük məharətlə ifa edən sazəndələr – 
instrumentalistlər (tarçılar, kamançaçılar, düdükçülər, nağaraçılar və sairə) 
yetişdirdikləri halda, bunun müqabilində, sözün həqiqi mənasında əsil 
muğamat müğənnisi – xanəndə tərbiyələndirə bilməmişlər. 
Professor X.Kuşnaryov çox haqlı olaraq qeyd edir ki, muğamat 
sənətinə aid bir çox problemlər, o cümlədən muğamatın tarixi inkişafı, onun 
kompozisiya prinsipləri, milli xüsusiyyəti kimi məsələlər hələ bu vaxta 
Əfrasiyab Bədəlbəyli. İzahlı monoqrafik musiqi lüğəti 
21 
qədər qane ediləcək səviyyədə işlənilməmişdir. Buna görə də, muğamata aid 
nöqteyi-nəzərlər üzrə bir-birinə zidd olan fikirlər, rəy ayrılığı var. Xüsusilə, 
muğamatın sinfi mahiyyəti ilə əlaqədar məsələlər üzrə rəy ayrılığı daha 
qabarıq şəkildə nəzərə çarpmaqdadır. “Bu isə Sovet İttifaqı xalqlarının 
musiqi mədəniyyətində muğamatın mövqeyini təyin etmək məsələsində bəzi 
fikir ayrılığı və ziddiyyət əmələ gətirmiş olur. Bütün bu ixtilaflar başlıca 
olaraq məsələnin tarixi cəhətinə qarşı göstərilən saymazlıqdan irəli gəlir: 
muğamata bir dəfəlik və həmişəlik olaraq bu və ya başqa bir müəyyən sinfə 
mənsub edilmiş incəsənət kimi baxılır”. 
Muğamat – dəstgahların tərkibi, yəni a) dəstgahların hansı şöbələrdən 
ibarət olması; b) hər şöbənin ayrılıqda melodikası; c) bu şöbələrin ardıcılığı; 
d) bir şöbədən o birisinə intiqal qaydaları; e) dəstgahların ifasında məqbul 
sayılan ifadə üsulu; i) melizm və zəngulə; f) ölçü (vəzn, bəhr) – ritm (iqa) 
bəhsinə dair daha başqa məsələlər və ümumiyyətlə muğamat ifaçılığı ilə 
əlaqədar olan bir çox problemlər illər boyu xanəndə və sazəndələr arasında 
qızğın mübahisələr mövzusu olmuşdur. 
Şərq xalqları musiqisinin not yazısı yoxluğundan vaxtilə dəqiq surətdə 
kağız üzərinə köçürülməməsi, muğamat ifaçılığının sərbəst improvizasiya 
(bədihəguyi) üsuluna geniş yol verməsi haqqından sui-istifadə edən bəzi 
xanəndə və sazəndələrin sxolastik mühakimələrindən başqa bir şey olmayan 
bu mənasız, yersiz, lakin kəskin höcətləşmələri, – Şərq xalqları musiqi 
sənətinin inkişafı işinə çox əngəllər törətmişdir. Bu xüsusda Mir Möhsün 
Nəvvab7 belə yazır: 
- “Ğena əhli onu (yəni dəstgahları – Ə.B.) müxtəlif zikr ediblər və 
təğənni həm edirlər. Əgər onların ixtilafın bu müxtəsər resalədə zikr edək, – 
tul kəlamə bais olar”8. 
Bunun üçün Nəvvab öz kitabında dəstgahların tərkibini bildiyi və 
düşündüyü tərzdə (yəqin ki zamanının muğamat mütəxəssislərinin çoxu 
tərəfindən qəbul edilmiş variantda) şərh etməklə məsələnin artıq həmişəlik 
olaraq birdəfəlik həll olunduğuna ümid bəsləyir. Nəvvab yazır: “Bəs bu 
elmin ixtilafatı alimlərinin arasında bir az məlum oldu və artıq demək lazım 
                                                          
7 Bax: “Qeydlər, şərhlər və monoqrafik məlumat” bölməsi - 5. Mir Möhsün Nəvvab, s.396. 
8 M.M.Nəvvab.“Vüzuh-ül-ərqam”. Bakı, 1913. səh. 23. 
Müəllifdən 
22 
deyil”9. Bununla bərabər, Nəvvab dəstgahların tərtibi və dəstgah daxilində 
şöbələrin düzgün ardıcıllığı vəzifəsini nəğməkarın “insafına” - öhdəsinə 
tapşırmağı düzgün hesab edərək əlavə edir: “Bu əsvatın və ləhniyyətın və 
dəstgahın tərtibinin cüzi-əzəmi moqufdur təğənni edənlərin mərifətinə ki, 
hansı pərdədən ibtida eyləsin və hansı pərdəyəcən srud eyləsin və hansı 
pərdəyə və hansı ləhnə təbdil eyləsin və hansı pərdədən nüzül eyləyib 
təsnifatə mübəddəl eyləsin”10. 
Lakin Nəvvabın tərtib etdiyi dəstgahlar cədvəli özlüyündə kamil hesab 
edilə bilməzdi. Çünki Nəvvabın dəstgahlar siyahısında, məsələn, “Şur” 
dəstgahının heç “yerli-dibli” olmaması Nəvvabın tərtib etdiyi dəstgahlar 
məcmusunun doğrudan da nə qədər qüsurlu olduğunu aydın göstərir. 
Muğamat məsələləri ilə əlaqədar olan mübahisələr, yuxarıda qeyd 
etdiyimiz kimi, çox zaman isbatı çətin, dəlilsiz, mücərrəd mahiyyət daşıyan, 
həm də özlüyündə çox zaman heç də prinsipial olmayan boş 
mühakimələrdən başqa bir şey deyildi. Buna görə də, ayrı-ayrı hallarda 
xanəndə və sazəndələrdən bəziləri əslində tamamilə yersiz və mənasız olan 
bu münaqişələrə güya prinsipial bir xarakter verərək bu işdən sui-istifadə 
etmişlər. Bu cəhətdən vaxtı ilə bəzi kütbaş sazəndələrin Azərbaycanda opera 
sənətinin yaradılması kimi nəcib təşəbbüsə qarşı maneçilik törətmək qəsdi 
ilə göstərdikləri yarıtmaz hərəkət çox səciyyəvidir. 
İlk Azərbaycan opera tamaşası “Leyli və Məcnun”un orkestr 
heyətində iştirak edəcək tarçılar dəstəsi tamaşanın olduqca ağır şərait 
içərisində və çox böyük çətinliklər ilə hazırlanıb başa çatdırıldığını öz 
gözləri ilə görüb bilirdilər. Onlar bu işin canlı şahidi idilər. Lakin, buna 
baxmayaraq, tamaşa günü (məlum idi ki, bütün biletlər qabaqcadan satılıb 
qurtarmışdır) gündüz, son məşq zamanı, onlar öz aralarında baş verən bir 
mübahisəni bəhanə gətirib axşam tamaşada iştirak etməkdən boyun 
qaçırmışdılar. 
Üzeyir Hacıbəyli yazır: 
- “Yadımdadır, nə isə bir havanın necə çalınması haqqında tarçılar 
arasında qızğın mübahisə başlandı və bu münaqişə elə bir ciddi hal aldı ki, 
                                                          
9 Yenə orada, səh. 24. 
10 Yenə orada. 
Əfrasiyab Bədəlbəyli. İzahlı monoqrafik musiqi lüğəti 
23 
operanın birinci tamaşasına Qurban Primovdan başqa heç bir tarçı gəlmədi. 
Odur ki, mən tamaşanın başlanmasına iki saat qalmış bu çatışmamazlığı 
təcili surətdə aradan qaldırmalı oldum: tarçılar dəstəsinin çalacağı musiqi 
parçalarını skripkaçılar partiyasına əlavə etdim”11. 
 Muğamat dəstgahlarının şöbə və guşələrindən ibarət olan tərkibi və 
bu tərkib daxilində həmin şöbə və guşələrin ardıcıllığı məsələsi ilə əlaqədar 
olaraq davam edən fikir ayrılığının səbəblərini bilmək üçün hər şeydən 
əvvəl Üzeyir Hacıbəylinin “Azərbaycan xalq musiqisinin əsasları” elmi 
əsərindəki “Tarixi məlumat” fəslinə müraciət edilməlidir. Burada 
Ü.Hacıbəyli öz ifadəli mühərrir-yazıçı qələminə xas olan bədiilik və maraqlı 
təşbihlər ilə muğamatın əsrlər boyu nə kimi və nə səbəbdən daimi olaraq 
dəyişikliklərə məruz qaldığını canlı və əyani surətdə izah edir. 
O yazır: “… Yaxın Şərq xalqlarının musiqi mədəniyyəti XIV əsrə 
yaxın özünün ən yüksək inkişaf mərhələsinə çatmış, on iki sütunlu və altı 
qülləli bir “bargah” (dəstgah) şəklində vüqarla yüksəlməkdə idi. Onun 
zirvəsindən dünyanın dörd tərəfinə: Əndəlisdən Çinə və Orta Afrikadan 
Qafqaza qədər möhtəşəm bir mənzərə açılmışdı. Həmin bu “musiqi 
mədəniyyəti sarayının” inşasında ensiklopedist və qədim yunan musiqi 
nəzəriyyəsini yaxşı bilən Əbu-Nəsr Farabi kimi alim-memar, Avropada 
Avitsenna adı ilə məşhur mütəffəkkir alim Əbu Əli ibn-Sina, Əl-Kindi və 
başqaları iştirak etmişlər. 
Bu musiqi “bargahı”nın zahirən möhkəm surətdə isnad etdiyi 12 sütun 
– 12 əsas muğamı, 6 qüllə isə – 6 avazatı təmsil edirdi. 12 əsas muğam 
bunlar idi: Üşşaq, Nəva, Busəlik, Rast, İraq, İsfahan, Zirəfkənd, Bözörg, 
Zəngulə, Rəhavi, Hüseyni və Hicaz. 
XIV əsrin axırlarında baş verən ictimai-iqtisadi və siyasi 
dəyişikliklərlə əlaqədar olaraq, bu möhtəşəm “musiqi bargahında” fəlakətli 
çatlaqlar əmələ gəldi ki, bunun nəticəsində həmin “bargahın” sütunları və 
qüllələri söküldü, özü isə uçulub dağıldı. 
Yaxın Şərq xalqları həmin uçub dağılmış “musiqi binasının” dəyərli 
“qırıntılarından” istifadə ilə buna özlərinin də məqam-tikinti” materialını 
                                                          
11 Узеир Гаджибеков. “От Лейли и Меджнун” до “Кер оглы”. “Бакинский рабочий”, 
16 марта 1938 г., № 61 
Müəllifdən 
24 
qataraq, hər kəs özlüyündə, öz xalqı üçün səciyyəvi olan üslubda, özünün 
xüsusi “musiqi məbədini” bina etdi. Bu işdə təbiidir ki, 12 klassik muğamın 
adları və eləcə də bu muğamların özləri böyük dəyişikliklərə məruz qaldılar: 
belə ki, əvvəllərdə müstəqil muğam sayılan musiqi, – indi bəzi xalqlar 
musiqisində – muğamın bir şöbəsinə çevrildi, ya da əksinə: əvvəlləri şöbə 
adlanan hissə indi müstəqil bir muğam oldu. Eləcə də eyni ad daşıyan 
muğam və onun şöbələri ayrı-ayrı xalqlarda başqa-başqa məfhumu ifadə 
etməyə başladı. Zamanın və hadisələrin sarsıdıcı təsirinə qarşı mətanətlə 
duran yeganə muğam – “Rast”dır. Bu muğamın özülü o qədər möhkəm və 
əsası o qədər məntiqlidir ki, o, daşıdığı adın mənasına tamamilə uyğun gəlir: 
Rast – yəni düz, dürüst, düzgün. Qədim musiqişünaslar “Rast”ı muğamların 
anası adlandırmışlar. O, nəinki daşıdığı adı və öz səsdüzümünün kökünü, 
hətta öz tonikasının (mayəsinin) ucalığını da zəmanəmizə qədər mühafizə 
edib saxlamışdır. “Rast” muğamı Yaxın Şərq xalqlarının hamısında eyni 
tərtibdə olub, tonikasının ucalığı da eynidir. Bu tonika kiçik oktavanın “sol” 
notundan ibarətdir”12. 
“Rast” muğamının kök quruluşunun Yaxın Şərq xalqları musiqisində 
ümumi olması haqqında Üzeyir Hacıbəylinin müddəası tamamilə düzgündür 
və buna heç söz ola bilməz. Lakin bu ümumilik “Rast”ın, Üzeyirbəy qeyd 
etdiyi kimi, yalnız səsdüzümünün kökü, tonikasının ucalığı kimi cəhətlərinə 
aid edilməlidir. Çünki tərtibi, quruluşu, səsdüzümü, kökü və mayəsinin 
ucalığı etibarı ilə bu qədər ümumi sayılan “Rast”ın dəstgah tərkibinə 
gəldikdə, xüsusilə onun şöbələrinin ardıcıllığına aid ayrı-ayrı təfərrüatı 
nəzərə alsaq, burada artıq böyük bir fərq, müəyyən ayrılıq və xüsusiyyət 
olduğunu görərik. 
Həm də bu ayrılıq cəhətlərini nəinki ayrı-ayrı xalqların “Rast” 
muğamını bir-birilə müqayisə etdikdə, hətta Azərbaycanda təxminən eyni 
tarixi dövrə mənsub olan məktəblərin musiqi praktikasında da müşahidə 
etmək mümkündür. “Rast” dəstgahının tərkibi (yəni hansı şöbə və 
guşələrdən ibarət olması) və eyni zamanda bu şöbə və guşələrin ardıcıllığı 
üzrə olan ayrılıq aşağıdakı cədvəllərdən aydın görünür:  
 
                                                          
12 Узеир Гаджибеков. Основы азербайджанской народной музыки, səh.  10-11. 
Əfrasiyab Bədəlbəyli. İzahlı monoqrafik musiqi lüğəti 
25 
“Məcməüş-şüəra” 
(Ağa kərim Salik, Ağa 
Dadaş Müniri, Ağa 
Seyid oğlu Ağabala və 
b.); əlavə olaraq 
Mənsurovlar evində 
toplaşan musiqi 
məclislərində.  
Bakı (Abşeron) 
“Məclisi-xamuşan”   
(Mir Möhsün 
Nəvvab, Əsəd oğlu 
Mirzə Sadıq, Hacı 
Hüsü, Məşədi İsi, 
Qaryağdı oğlu 
Cabbar və b.). 
Şuşa (Qarabağ) 
“Beytüs-Səfa”  
(Seyid Əzim Şirvani, 
Məhəmməd Səfa, 
Mirzə Məhəmməd 
Həsən); əlavə olaraq 
Məhəmmədzadə 
Mahmudağa Əhməd 
ağa oğlunun 
malikanəsində 
toplaşan musiqi 
məclislərində.  
Şamaxı (Şirvan) 
Mayeyi-Rast 
Novruz-rəvəndə 
Rast 
Üşşaq 
Hüseyni 
Vilayəti 
Xocəstə 
Xavəran 
Əraq 
Pəncgah 
Rak 
Xavəran 
Əmiri 
Məsihi 
Rast 
Rast 
Pəncgah 
Vilayəti 
Mənsuriyyə 
Zəmin-xara 
Rak-hindi 
Azərbaycan 
Əraq 
Bayatı-türk 
Bayatı-Qacar 
Mavərənnəhr 
Bal-kəbutər 
Hicaz 
Şahnaz 
Əşiran 
Zəng-şötör 
Kərkuki 
Rast 
Rast 
Üşşaq 
Mücri 
Hüseyni 
Vilayəti 
Siyahi-ləşkər 
Məsihi 
Dəhri 
Xocəstə 
Şikesteyi-fars 
Rak-hindi 
Rak-Xorasani 
Saqinamə 
Əraq 
Təsnif-Qərai 
Məsnəvi 
Zəng-şötör 
Nəğməyi-hindi 
Mənəvi 
Kabili 
Rast 
Müəllifdən 
26 
“Rast” muğamının tərkibi və şöbələrinin ardıcıllığı haqqında müasir 
İran musiqişünaslarının da mülahizələri müəyyən dərəcədə bir-birindən 
fərqlidir: 
 
Əli-Nəqi Vəziri Ruhulla Xaleqi Mehdi Barkeşli 
Zəngi-şötör 
Pərvanə 
Ruh-əfza 
Pəncgah 
Sepehr 
Üşşaq (əlavə 
olaraq Zabol və Bayatı-
əcəm guşələri) 
Bəhr-nur 
Qaraçə 
Möbərriğə 
Nəhib 
Möhəyyər 
(bundan sonra: 
Aşuravənd, Bəstə-nigar, 
İsfahanək, Kereşme, 
Həzin, Zəngulə və 
Pərvanə guşələri gəlir) 
Nəfir-Fərəng 
Novruz-ərəb 
Əbül-çəp 
Mavərənnəhr 
Rak-Abdulla 
Dəraməd 
Zəngulə 
Pərvanə 
Nəğmə 
Ruh-əfza 
Xosrovani 
Pəncgah 
Süpehr 
Üşşaq 
Niriz 
Bayatı-əcəm 
Möbərriğə 
Qaracə 
Bəhr-nur 
Əbül-çəp 
Leyli və Məcnun 
Ravəndə 
Novruz-ha 
Nəfir-fərəng 
Əraq 
Zəngi-şötör 
Pərvanə 
Nəğmə 
Xosrovani 
Puh-əfza 
Niriz 
Pəncgah 
Süpehr 
Üşşaq 
Zabol 
Bayatı-əcəm 
Bəhr-nur 
Qərəcə 
Mübərriğə 
Süpehp 
Nəcib 
Əraq 
Mühəyyər 
Aşur 
İsfahanək 
Həzin 
Kereşmə 
Zəngulə 
Tərz 
Əbül-çəsb (başqa 
kitablarda: “Əbül-
çəp”!) 
Leyli və Məcnun 
Əfrasiyab Bədəlbəyli. İzahlı monoqrafik musiqi lüğəti 
27 
Novruz-ərəb 
Novruz-səba 
Novruz-xara 
Nüfru-fərəng 
Mavərənnəhr 
Rak 
Rak-hindi 
Rak-Keşmir  
(2 variantda) 
Rak Abdulla 
 
Türk musiqisinə gəlincə, burada “Rast” muğamının tərkibi, quruluşu 
və həm də ardıcıllığı türk musiqişünası Həsən Təhsin tərəfindən belə izah 
olunur: 
- “İbtidai Rast pərdəsindən başlayıb, Dügah, Segah, Çargah, Nəva, 
Hüseyni, Övc, Gərdaniyyədə dayanaraq Müxəyyərə qədər çıxıb bədə13 
Müxəyyərdən Gərdaniyyə, Əcəm, Hüseyni, Nəva, Çargah, Segah, Dügah, 
Rast, İraq, Əşiran pərdəsilə bir Yegah açıb təkrar Yegah Əşiran, İraq, Rast, 
Dügah açaraq yenə İraq ilə Rastda qərar edər”. 
Bununla bərabər, Həsən Təhsin burasını da qeyd edir ki, “bu qayda 
sazəndələrdə cari isə də xanəndəkan əsnayi-ağazə və təqsim sırasında 
ixtiragərdəsi olan nəğmə icabına görə Çargah yerinə Hicaz və Segah yerinə 
– Kürdi ifa edərək pəcəndidə14 üslubu üzrə nəhayət Rastda qərar edər”. 
Həsən Təhsin də, Üzeyir Hacıbəyli kimi, “Rast” muğamı tonikasının 
(mayəsinin) “sol” notundan ibarət olduğunu xüsusi olaraq qeyd edir. 
Beləliklə, muğamat dəstgahlarının tərkibi, quruluşu və şöbələr 
(hissələr) ardıcıllığı məsələsində musiqişünaslar və ifaçılar arasında illər 
boyu davam edən bütün bu rəy müxtəlifliyi, əslində, (muğamatın tamamilə 
sərbəst improvizasiya üsulu üzrə ifa olunduğu səbəbindənmi?!) hər nə qədər 
təbii və “biz-zərurə” hesab edilsə də, dəstgahları təxmini də olsa müntəzəm 
bir qaydaya salmaq, şöbələri bəlliləşdirmək, şaxə və guşələrini mümkün 
                                                          
13 sonra 
14 Хоşa gələn, bəyənilən. Burada imprоvizasiya mənasında işlədilir. 
Müəllifdən 
28 
olduqca konkret şəkildə müəyyənləşdirmək vəzifəsi azəri musiqi 
ictimaiyyətinin daim diqqət mərkəzində olmuşdur. 
Xüsusilə Azərbaycanda Sovet hakimiyyəti qurulduqdan sonra 
respublikamızın musiqi həyatında başlanan dirçəlmə və canlanma, 
Azərbaycan musiqi sənətinin tərəqqi və inkişafı üçün hökümətin gördüyü 
bir çox böyük tədbirlər cümləsində, respublikamızın tarixində ilk dəfə 
olaraq musiqi məktəbləri üçün yaxşı bir dərs planı tərtib etmək, yeni 
muğamatçı kadrları (istər nəğməkar, istərsə də çalğıçı) hazırlamaq işini 
sahmana salmaq vəzifəsi də böyük əhəmiyyət kəsb etmişdir. 
Bu şərəfli vəzifəni layiqincə yerinə yetirmək üçün dəstgahlar 
tərkibinin dəqiqləşdirilməsi məsələsi də bütün zəruriyyəti ilə qarşıda 
durmuşdu. Odur ki, 1923-cü ildə Bakıda, Azərbaycan SSR Xalq Maarif 
Komissarlığının göstərişi ilə, Azərbaycan musiqi məktəbi yanında 
muğamata yaxşı bələd olan xanəndə və sazəndələrdən ibarət “Muğamat 
komissonu” adlanan elmi şura təşkil olunmuşdu. Şuranın sədrliyi həmin 
musiqi məktəbinin müdiri Üzeyir Hacıbəyliyə tapşırılmışdı. Şuranın daimi 
üzvləri: Qaryağdıoğlu Cabbar15, Qurban Primov16, Şirin Axundov17, Mirzə 
Fərəc Rzayev18, Mənsur Mənsurov19, texniki katibi isə bu sətirlərin müəllifi 
idi. Şuranın iclaslarında arabir (Bakıya gəldiyi günlərdə) İslam 
Abdullayev20 də iştirak edirdi. 
Əvvəllər musiqi məktəbində, sonralar isə (1925-ci ildən başlayaraq) 
Azərbaycanı tədqiq və tətəbbö cəmiyyəti nəzdində yerləşən bu muğamat 
elmi şurası Azərbaycan xalq musiqisinin (əsas etibarı ilə muğamatın) bəzi 
mühüm nəzəri məsələlərini müəyyənləşdirmək, dəqiqləşdirmək kimi 
əhəmiyyətli və şərəfli bir iş üzərində çalışmışdır.  
Qeyd etməliyəm ki, bu elmi şuranın iclasları da çox vaxt qızğın 
mübahisə şəraitində keçirdi. Lakin “Həqiqət fikirlər təsadüməsindən 
                                                          
15 Bax: “Qeydlər, şərhlər və monoqrafik məlumat” bölməsi - 6. Cabbar Qaryağdıoğlu, 
s.401. 
16 Bax: “Qeydlər, şərhlər və monoqrafik məlumat” bölməsi - 7. Qurban Primov, s.404. 
17 Bax: “Qeydlər, şərhlər və monoqrafik məlumat” bölməsi - 8. Şirin Axundov, s.407. 
18 Bax: “Qeydlər, şərhlər və monoqrafik məlumat” bölməsi - 9. Mirzə Fərəc Rzayev, s.407. 
19 Bax: “Qeydlər, şərhlər və monoqrafik məlumat” bölməsi - 10. Mənsur Mənsurov, s.408. 
20 Bax: “Qeydlər, şərhlər və monoqrafik məlumat” bölməsi - 11. İslam Abdullayev, s.409. 
Əfrasiyab Bədəlbəyli. İzahlı monoqrafik musiqi lüğəti 
29 
(toqquşmasından) doğar” məsəlində deyildiyi kimi, bu münaqişələr 
nəticəsində bir çox düzgün, dürüst və ağlabatan xülasələr əldə edilirdi. Bu 
elmi şura işlərinin səmərəli olmasını təmin edən iki qüdrətli amil var idi: 
əvvəla, sədrlik edən Üzeyir Hacıbəyli bəhs mövzusu olan iki zidd 
müddəadan hansı birisinin daha düzgün olduğunu bir-birilə tutuşdurub 
dürüst müəyyən edir və həm də məclisdə başlanan ixtilafın ən qızğın 
çağında, iştirakçıların bir çoxundan fərqli olaraq, böyük səbir və hövsələ 
göstərirdi. Beləliklə o, mübahisəyə səbəb olan mövzunun daha düzgün həll 
edilməsi yolunu yaxşı təlqin edirdi.  
İkincisi, hələ şuranın lap birinci iclasında hamının qəbul etdiyi bir 
qərardan – “prosedura qaydasından”, yəni məsələlərin müzakirəsini 
keçirməklə əlaqədar olaraq, əvvəlcədən hamı tərəfindən bəyənilmiş bir 
üsuldan lazımi vaxtda səmərəli istifadə edilirdi. Bu üsul isə bundan ibarət 
idi: mübahisəli olan müəyən bir məsələ üzrə ümumi rəy əldə edilə bilmədiyi 
və beləliklə də məsələ açıq qaldığı hallarda, həmin mübahisəli məsələ 
haqqında son və qəti hökm verilməsi bütün muğamatçılar arasında ən çox 
nüfuzlu sayılan qocaman Mirzə Muxtar Məmmədova21 həvalə olunurdu. O, 
muğamat komisyonunun ağsaqqalı, fəxri münsifi sayılırdı. Hər bir 
mübahisəli məsələ haqqında onun mülahizəsi heç bir etiraz qəbul etməyən 
qanun hökmündə idi. Ona göstərilən böyük hörmət və etimad onun 
Azərbaycan musiqisini, xüsusilə muğamatı doğrudan da hamıdan yaxşı 
bildiyindən əmələ gəlirdi. Bu isə onun atası məşhur ustad Mirzə Ağa Əli 
Əsğər22 məktəbini vaxtilə mükəmməl surətdə ikmal edib mənimsədiyindən 
irəli gəlirdi. Çox yaxşı musiqi hafizəsi olan, ərəb və fars dillərində sərbəst 
danışan, oxuyub-yazan Mirzə Muxtar muğamat aləminin soltanı idi. 
İndi bu sətirlərin müəllifi də həmin elmi şuranın vaxtilə muğamat 
problemlərinin işlənməsi üzrə gördüyü işləri böyük ehtiram hissi ilə yad 
etməklə bərabər, o mötəbər musiqi məclisinin yekdilliklə qəbul etdiyi 
mülahizələri bu gün də yüksək qiymətləndirdiyi üçün, lüğətdə şərh edilən 
ayrı-ayrı müddəanı mətbu sənədlərlə əsaslandıra bilmədiyi çox nadir 
                                                          
21 Bax: “Qeydlər, şərhlər və monoqrafik məlumat” bölməsi - 12. Mirzə Muxtar Məm-
mədov,  s. 419. 
22 Bax: “Qeydlər, şərhlər və monoqrafik məlumat” bölməsi - 13. Mirzə Ağa Əli Əsğər, 
s.422. 
Müəllifdən 
30 
hallarda (lüğətdə olan bütün terminlər və həmçinin onların izahı bir qayda 
olaraq mütabiq elmi sənədlərə, kitablara elmi məqalələrə əsaslanır), həmin 
“Muğamat komisyonu”nun qəbul etdiyi qərarlara və onun “əfkar-
ümumiyyəsinə” isnad edir. 
Gənc musiqi həvəskarlarının işini asanlaşdırmaq üçün müəllif Üzeyir 
Hacıbəylinin “Azərbaycan xalq musiqisinin əsasları” kitabında adları 
çəkilmiş klassik musiqi alimlərinin, eləcə də lüğət məqalələrində adları qeyd 
olunan Azərbaycan musiqi sənəti ustalarının həyat və yaradıcılığı haqqında 
kitabın sonunda müxtəsər məlumat verməyi faydalı hesab etmişdir. 
 
II 
 
Cahanşümul bir inkişafa çatmış musiqi mədəniyyətinin yaradıcılıq 
təcrübələrindən dərs alan bəstəkarlarımız və musiqi xadimlərimiz milli 
musiqi sənətimizin yeni formalarla zənginləşməsi, əvvəllər Azərbaycan 
musiqi sənətinə məlum olmayan bir çox musiqi janrlarının hazırda 
musiqimizdə təşəkkül tapıb formalaşması, musiqi əsərlərində bədii ifadə 
üsullarından hərtərəfli istifadə edilməsi kimi mühüm yaradıcılıq nailiyyətləri 
əldə etmişlər. 
Buna görə də hazırda musiqi praktikasında işlənən terminləri yaxşıca 
öyrənib bilməklə bərabər, bu terminlərin Azərbaycan dilində dəqiq və 
daşıdığı məfhumu düzgün ifadə edən qarşılığını müəyyən etmək işi zəngin 
musiqi həyatımızın irəli sürdüyü təxirəsalınmaz vəzifələrdən biridir. Lüğətin 
ikinci hissəsi bu hədəfə xidmət etmək arzusu ilə tərtib olunmuş və burada 
musiqi terminologiyası əsas götürülmüşdür. Müəllif lüğətin bu hissəsinin 
sözlüyünün tərtibində aşağıdakı rus dilində lüğət kitablarından istifadə 
etmişdir:   
- Должанский А. Краткий музыкальный словарь. Л., 1952; 2-ci 
nəşr: Л., 1955; 3-cü nəşri: Л., 1958;  
- Павлюченко С.А. Краткий музыкальный словарь (справочник). 
М., 1950.  
- Сеженский К. Краткий музыкальный справочник. М., 1938; 
Сеженский К. Краткий словарь музыкальных терминов. 2-ci nəşri: 
Москва-Ленинград, 1950;  
Əfrasiyab Bədəlbəyli. İzahlı monoqrafik musiqi lüğəti 
31 
- Гарбузов Н. Терминология по елементарной теории музыки. М.-
Л., 1945;  
- Островский А.Л. Краткий музыкальный словарь. Л.-М., 1949. 
Müəllifin əlyazması hüququnda buraxılan “Musiqi terminləri 
lüğəti”nin (1956) ilk variantından fərqli olaraq, indi hər terminin məxəzi, 
hərfi mənası, semasioloji mövqeyi verilmişdir ki, bu da ikinci hissənin 
nisbətən daha aydın olmasına kömək edə bilər. 
İkinci hissənin tərtibində aşağıdakı əsas prinsiplər nəzərdə 
tutulmuşdur: 
1.Hər bir terminin bir neçə məfhumu yox, mümkün olduqca çox az, - 
ən yaxşısı yalnız bir konkret məfhumu ifadə etməsinə zəruri şərt kimi riayət 
etmək.  
2.Musiqi sənətinin hazırda bütün dillər üçün ümumi olan beynəlxalq 
terminlər fondunu Azərbaycan musiqi terminologiyasında da eynilə 
saxlamalı. Bu prinsipə əsaslanaraq, musiqi leksikasında kök salmış və 
hazırda işlənməkdə olan beynəlxalq terminlər eynilə qəbul edilməlidir.  
3.Formal tərcüməçilik məhsulu olduğundan daşıyacağı məfhumu 
dəqiq surətdə ifadə etməyən və beləliklə də semantik cəhətdən tamamilə 
başqa-başqa anlayışlardan ibarət məfhumların bir eyni termin ilə verilməsi 
nəticəsində elmdə və ümumiyyətlə musiqi praktikasında ifadə çətinlikləri 
yaradan omonimlərə mümkün olduqca yol verməmək.  
4.Vaxtilə klassik musiqi sənətimizdə və həm də qədim Azərbaycan 
musiqi kitablarında, risalələrdə, təzkirələrdə çox işlənən terminlərdən 
bəziləri mətndə hazırda qəbul olunub işlənən terminlərin yanında kiçik 
mötərizə içərisində qeydə alınmışdır. 
   
III 
 
İncəsənətin başqa sahələrindən fərqli olaraq, dünya musiqi 
ədəbiyyatında xarici dillərdən götürülmüş və latın əlifbası ilə yazılan 
terminlərdən çox geniş istifadə olunur. 
Bu terminlərin musiqi praktikasında tutduğu yer tibb elmində latın 
dilində olan və latın əlifbası ilə yazılan terminlərin mövqeyi kimidir. Başlıca 
olaraq italyan dilindən götürülmüş bu terminlər musiqinin səciyyəvi 
Müəllifdən 
32 
cəhətlərini qeyd etmək, musiqi əsərlərinin ya da onun ayrı-ayrı hissələrinin 
nə sürətdə (tempdə) ifa olunmasının lazım gəldiyini, ifaçılıq ədalarını, əsərin 
səslənməsinə çatdırmaq və ümumiyyətlə musiqiyə aid daha bir çox mühüm 
xüsusiyyətləri aydınlaşdırmaq, şərh və izah etmək üçün işlənir. 
Odur ki, musiqi lüğətinin çoxu, adətən, bu xarici dillərdən götürülmüş 
terminlərin izahı ilə tamamlanır. Bizim də bu lüğətin ayrıca – üçüncü fəsli 
musiqidə ən çox işlənən xarici dillərdə olan musiqi terminlərinin izahına 
həsr edilmişdir. 
Müəllif lüğətin bu fəsli üçün əsas etibarı ilə A.Qarrasın rus klassik 
musiqişünaslığının banilərindən biri olan yazıçı V.F.Odoyevski (1804-1869) 
və başqaları tərəfindən təshih və təkmil olunmuş “Musiqi lüğəti”ndən və 
həm də sovet musiqişünasları B.S.Şteynpress və İ.M.Yampolskinin birgə 
tərtib etdikləri “Ensiklopedik musiqi lüğəti” (“Энциклопедический 
музыкальный словарь”, Государственное научное издательство, 
Большая Советская энциклопедия, Москва, 1959) kitabından istifadə 
etmişdir. 
          
Əfrasiyab BƏDƏLBƏYLİ 
 
  
  
  
  
  
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
33 
 
 
 
 
 
 
 
ŞƏRTİ İXTİSARLAR  
 
 
alb. – alban dili 
alm. – alman dili 
bol. – bolqar dili 
bur. – burada, bu yerdə 
qəd. alm. – qədim alman dili 
qəd. lat. – qədim latın dili 
qəd. rus. – qədim rus dili 
qəd. slav. – qədim slavyan dili 
qot. – qot dili (qədim alman qəbilələrindən birinin dili) 
dan. – adi danışıq ifadəsi, bəzən işlənən musiqi jarqonu 
d.d. – daha doğrusu 
ər. - ərəb dili 
əs. m. – sözün əsil mənası 
ind. – İndoneziya dili 
ing. – ingilis dili 
isp. – ispan dili 
ital. – italyan dili 
ixt. – ixtisarla, müxtəsər 
yun. – yunan dili 
kelt – kelt dillərində 
kiç. – kiçiltmə şəkilçisi 
Müəllifdən 
34 
kl. əd.-da – klassik şairlərin (Firdövsi, Nizami, Füzuli və b.) 
əsərlərində təsadüf olunan musiqi terminləri 
kl. m.-də - bax:  ş. kl. m-də 
lat. – latın dili 
mac. – macar dili 
məc. – sözün məcazi mənasında 
pol. – polyak dili 
prov. – provansal dili 
rum. – rumın dili 
rus. – rusça, rus dili 
t.s. – törəmə söz 
tür. – türk dili 
ukr. – Ukrayna dili 
üst. – üstünlük dərəcəsi 
far. – fars dili 
fr. – fransız dili 
xüs. – xüsusi, spesifik mənada 
hərf. – sözün hərfi mənası 
hind. – hind dili 
coğ. – coğrafi ad 
ş. kl. m-də - Orta və Yaxın Şərq xalqlarının klassik musiqi 
ədəbiyyatında 
şək. – şəkilçi 
 
 
 
 
 
 
 
 
 
 
 
 
AZƏRBAYCAN MUSİQİ 
TERMİNLƏRİ 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
37 
 
A 
Ağı 
– ağlaşma zamanı avazla oxunan nisgilli sözlər. 
 
Alt mizrab 
– mizrab  ya  təzənə ilə  çalınan simli musiqi alətlərində  (saz, tar, ud və s.)  
mizrabın sim üzərinə aşağıdan yuxarı vurulması. Çox vaxt notlar üzərində V 
işarəsi ilə qeyd edilir. 
 
Ana saz 
– həcmi etibarı ilə ən böyük saz (bax: Saz). 
 
Araçalğı 
– zərbli muğamlar, təsnif və mahnıların ayrı – ayrı bəndləri (hissələri, 
kupletləri) arasında, həm də başlanğıcda ifa olunan instrumental epizod. 
 
Arayeş–Xurşid 
(far. arayeş – zinət, bəzək, xurşid – günəş) 
– kl. əd.-da: muğamat guşələrindən biri ya da bir mahnı – təsnif adı. 
 
Arazbarı 
– Şur kökündə olan zərbli muğamlardan biri. Ölçüsü 3/4 – dür. Tək (solo), 
həm də xorla oxunur. İkinci halda vaygirlik edənlər fərdçinin hər misrasını 
“ay zalım” nidası ilə tamamlayırlar. 
 
 Azərbaycan musiqi terminləri 
38 
Aşıq 
(ər. aşiq – vurğun, məftun) 
- yaradıcılığında şairlik, nəğməkarlıq, çalğıçılıq (saz aləti), bədii qiraət və 
rəqs sənətlərini üzvi surətdə, sintetik tərzdə birləşdirən xalq sənətkarı. 
 
Aşıq–guş 
– Zabol Segahı dəstgahının son guşəsi. 
 
Aşıq–Hüseyni 
– aşıq vokal – instrumental formalarından biri. 
 
Aşıx 
– simli musiqi alətlərinin kəlləsində simlərin sarıldığı zivana (balaca paya, 
qulaq). 
 
Aşur–avənd 
– kl. əd.-da: Mahur dəstgahında Rak–Abdulla ilə Həzin guşələri arasında ifa 
olunan kiçik instrumental epizod. 
 
Avaz 
– 1. Musiqinin nəğməkar səsi ilə ifa edilməsi (far. Avazi-bəm – aşağı səs, 
bas); 
2. Müasir vokal – instrumental musiqidə nəğməkar partiyasına aid olan not 
sətri;  
3. Səs, səda. 
 
Avazə 
– 1.mahnı, motiv (hava); 
2. ton. 
 
Avazəxan 
– nəğməkar, müğənni. 
 
 
Əfrasiyab Bədəlbəyli. İzahlı monoqrafik musiqi lüğəti 
39 
Avazat 
– Ş. kl. m.-də: məlum 12 muğamdan (Üşşaq, Nəva, Busəlik, Rast, İraq, 
İsfahan, Zirəfkənd, Büzürg, Zəngulə, Rəvahi, Hüseyni, Hicaz) əlavə 6 
dəstgahın (qəveşt, Gərdaniyyə, Səlmək, Novruzi, Mayə, Şahnaz) məcmusu. 
 
Ayaq etmə 
– dan. musiqi mətləbini qurtarıb başlanğıc kökünə (mayəyə) qayıtmaq 
prosesi. 
 
Ayaqlı qoşma 
– aşıq musiqi – şeir yaradıcılığında ən geniş yayılmış janrlardan biri. Çox 
vaxt beş bənddən ibarət olur. 
 
Ayin–ey–Cəmşid 
– kl. əd.-da: əfsanəvi adil padşah Cəmşid devrilib öldürüldükdən sonra taxt-
tacı ələ keçirən zülmkar və qaniçən Zöhhakın hökmranlığı zamanı Cəmşid 
tərəfdarlarının gizli surətdə təşkil etdikləri dini mərasim mahnıları. 
 
Azərbaycan 
– 1. Rast, Şur, Çahargah dəstgahlarının tərkibində olan şöbələrdən biri; 
2. Xalq oyun havası. 
 
Azad–var 
– kl.əd.-da: muğamat guşələrindən biri. 
 
 
 
 Azərbaycan musiqi terminləri 
40 
 
B 
Baba–Tahir 
– Şur dəstgahı tərkibində olan guşələrdən biri. 
 
Badamı şikəstə 
– aşıq mahnı yaradıcılığı formalarından biri. 
 
Bahar 
– kl. m-də: 12 əsas muğamla yanaşı qeyd olunan ən qədim zərbli muğam-
lardan biri. 
 
Bağ–Şəhriyar 
– kl. əd.-da: muğam guşələrindən biri. 
 
Bağdadi 
– kl. m-də: Rəhab dəstgahında Hicaz şöbəsindən sonra Şahnaza keçmək 
üçün istifadə olunan guşə. 
 
Bağ–Siyavuş 
– kl. əd.-da: muğam guşələrindən biri. 
 
Balaban 
– bax: Balaman. 
 
 
Əfrasiyab Bədəlbəyli. İzahlı monoqrafik musiqi lüğəti 
41 
Balaman 
– əslində tut, nadir hallarda isə ərik ağacından 
qayrılan, baş tərəfinə ikiqat yastı qamış 
müştük taxılmış (buna görə də çox zaman 
yastı balaman adlanan) üfləmə musiqi aləti. 
Gövdəsində 9 dəlik olur (8-i ön, biri isə dal 
tərəfdə). Ta ən qədim zamanlardan bəri 
Azərbaycanda çox geniş yayılmış üfləmə 
musiqi alətidir.  
 
Bal–Kəbutər 
(far. hərf. bal – qanad, kəbutər – göyərçin) 
– 1. Şur və Hümayun dəstgahlarının mayəsində hər bir musiqi cümləsini 
ayrılıqda tamamlamaq üçün (kadans) hər dəfə zildən bəmə doğru kvarta 
intervalının çalınması (məsələn: tarda iki dəfə boş ağ simin və sonra bir dəfə 
boş sarı simin vurulması); 
2. Orta əsr Azərbaycan klassik musiqisində Rast və Rəvahi (Rəhab) 
dəstgahlarında Mavərənnəhr ilə Hicaz şöbələri arasında ifa olunan guşə;  
3. Müasir azəri xalq musiqisində Çahargah mayəsində çalınan instrumental 
epizod. 
 
Bang–səbzə 
(hərf. yaşıllıqdan gələn səs) 
– kl. əd.-da: muğam guşəsi. 
 
Barmaq 
– dan. simli musiqi alətində çalan sazəndənin şəxsi yaradıcılığından doğan 
ən xırda xallar, çox kiçik, lakin bitkin instrumental epizodlar, improvizasiya 
ifadəsindən yaradılan kiçik variantlar. 
 
Bavi 
(bavi qəbilələri) 
– Hümayun dəstgahında Əbülçəp ilə Suzi-güdaz şöbələri arasındakı guşə. 
Ağac balamanlar 
 Azərbaycan musiqi terminləri 
42 
Bayatı 
(Bayat adlı Azərbaycan qəbilələri) 
– hər qitəsi (kupleti) dörd misradan ibarət xalq lirik vokal musiqi janrı. 
Bayatının hər qitəsində dərin fikir, müəyyən bir fəlsəfi məna ifadə olunur. 
 
Bayatı–Əcəm 
– bax: Bayatı–türk. 
 
Bayatı–Ərəban 
– köhn. Şüştər kökünə mənsub səsdüzümü. 
 
Bayatı–İsfahan 
– kl. m-də: 1. İsfahan adlanaraq 12 əsas muğamdan biri; 
2. Bayatı–Şiraz dəstgahının əsas şöbələrindən biri. 
 
Bayatı–Kürd 
– 1. Bayatı–Şiraz, Dəşti muğamlarında, eləcə də müstəqil şəkildə oxunan 
muğam; 
2. Şur dəstgahında Hacı Hüsni, Bəstə-nigar, Qatar və Qərai şöbələrini 
birləşdirən böyük bir epizod. 
 
Bayatı–Qacar 
– 1. Dügah, Şur muğamı tərkibində olan əsas şöbələrdən biri; 
2. Bərdaşt, mayə, Hüseyni, şikəstə, zil Bayatı–Qacar kimi şöbələr məc-
musundan ibarət kiçik bir dəstgah. 
 
Bayatı–race 
– kl. m-də: Şur məqamında olan və Şur dəstgahı tərkibində sayılan 
Əfşarının (Ovşarı) guşələrindən biri. 
 
Bayatı–türk 
– kl. m-də: 1.Şur dəstgahı tərkibində olmaqla özlüyündə Dügah, Fili, 
Şikəstə, Camədəran, Mehdiyi Zərrabi, Ruh-ül-ərvah kimi şöbələri birləş-
dirən muğam; 
Əfrasiyab Bədəlbəyli. İzahlı monoqrafik musiqi lüğəti 
43 
Bayatı–Şiraz 
– 1. Azərbaycan musiqisinin yeddi əsas muğamından biri; 
2. Bərdaşt, Mayə, Nişibi–fəraz, Bayatı–İsfahan, Xavəran, Üzzal kimi 
mühüm muğam şöbələrinin məcmusundan ibarət olan bir dəstgah. Öz gözəl, 
axıcı ləhni və dərin təsir qüvvəsinə görə musiqi ədəbiyyatında çox zaman 
“ərusi – musiqi” (“musiqinin gəlini”) adlandırılır. 
Bidəgani 
– Əbu-Əta muğamının son guşəsi. 
 
Bidad 
(hərf. – haqsızlıqdan şikayət) 
– Hümayun dəstgahında beşinci pillədə ifa olunan həzin və kədər təsirli 
guşə. 
 
Bədr 
(hərf. 14 gecəlik ay, mehtab) 
– Çahargah dəstgahının mayəsində çalınan guşə. 
 
Bəhər bayatı 
– aşıq musiqi – şeir yaradıcılığı formalarından biri. Bəhər bayatının məzmu-
nu məhsul yığımının başa çatdırılması ilə əlaqədar şənliyi vəsf edir. 
 
Bəhlul 
– musiqi məclisi iştirakçılarını məzəli mahnılarla əyləndirən təlxək. 
 
Bəhr 
– musiqi vəzninin təşəkkül sistemi. Əgər vəzn musiqi səslərinin zaman 
ərzində səslənmə müddəti ilə əlaqədar olan ölçüdəki qarşılıqlı nisbəti ifadə 
edirsə, bəhr səslərin bu hərəkət ahəngində olan həmin bu nisbətin meyarı 
 Azərbaycan musiqi terminləri 
44 
vəzifəsini daşıyır və ölçü normasını təsbit və tənzim etmiş olur. Musiqi 
səslərinin məntiqi, həm də mənalı surətdə təkrarlanması və növbələnməsi 
(ahəng) üçün bəhr təşəkkülünün olması zəruridir. Ən mürəkkəb, ən qarışıq 
və ən dolaşıq görünən vəzn müəyyən bəhr qəlibinə yerləşdirilə bilər.  
Bəhr, əsasən, çox vaxt müntəzəm, yəni bir qaydada olur (belə halda musiqi 
taktları – xanələri eyni ölçüdə, bir bərabərdə olur), lakin qeyri-müntəzəm 
(yəni tez-tez dəyişən belə hallarda taktlar – xanələr müxtəlif ölçüdə olur) 
bəhrlərə də tez-tez təsadüf edilir.  Sərbəst improvizasiya yolu ilə ifa olunan 
Azərbaycan muğamlarının bəhri həm olduqca mürəkkəb, həm də tez-tez 
dəyişəndir. 
 
Bəhr–nur 
– kl. m-də: 1. Rast–Pəncgah dəstgahında Üşşaqdan sonra gələn guşə;  
2. Hümayun dəstgahında Bayatı–Əcəm ilə Şahnaz arasında olan guşə. 
 
Bəm 
– 1. Aşağı registr;  
2. Aşağı səs, yoğun səs, qalın səs (bas, 
bariton);  
3. Ud musiqi alətində ən aşağı sim, birinci 
sim (do1). 
 
Bərbət 
(hərf. bər – sinə, döş + bət – ördək) 
–ən qədim Azərbaycan simli musiqi aləti. 
 
Bərdaşt 
– dəstgahların əvvəlində, müqəddimə tərzində 
çalınan kiçik instrumental epizod. 
 
Bəsit 
– musiqi vəznindəki bəhrlərdən biri. 
 
 
Bərbət 
Əfrasiyab Bədəlbəyli. İzahlı monoqrafik musiqi lüğəti 
45 
Bəstə-nigar 
– Çahargah dəstgahının ilk əsas şöbələrindən biri. 
 
Bəxtiyari 
– kl. m-də: Hümayun dəstgahındakı ilk guşələrdən biri. 
 
Binsir 
– ər. adsız barmaq. 
 
Boğaz 
– dan. xanəndənin şəxsi yaradıcılıq məhsulu kimi onun ifaçılıq üslubuna xas 
və mənsub olan ən kiçik avaz ifadələri. 
 
Bozux 
– aşıq vokal-instrumental formalarından biri. 
 
Böd 
– ər. iki səsin ucalığı (səs ehtizazının sayı, ya da səs dalğalarının uzunluğu) 
etibarı ilə bir-birinə olan nisbəti (interval). 
 
Böyük saz 
– həcmi etibarı ilə ən böyük saz (ana saz); bax: Saz. 
 
Bunqar 
– musiqi aləti. 
 
Busəlik 
– 1.Yaxın Şərq xalqları klassik misiqisinin əsasını təşkil edən əsas 
muğamlardan üçüncüsü; 
2. Nəva dəstgahında Hüseyni və Məsihi şöbələri arasında ifa olunan kiçik 
bir guşə;  
3. Şur dəstgahının ən son guşələrindən biri (Mir Möhsün Nəvvab Busəlik 
sözünü Pifaqorun xadimlərindən birinin adı ilə əlaqələndirsə də, heç bir 
musiqi kitabında bu ehtimal təsdiq olunmur). 
 Azərbaycan musiqi terminləri 
46 
Bustan 
– kl. m-də: 12 əsas muğamla yanaşı qeyd olunan qədim zərbli muğam. 
 
Bülban 
– Orta əsrlərdə Yaxın Şərq ölkələrində geniş yayılmış ağac üfləmə musiqi 
aləti. 
 
Büzürg 
(far. böyük, adlı-sanlı) 
– 1. Yaxın Şərq xalqları klassik musiqisinin əsasını təşkil edən 12 
muğamdan səkkizincisi; 
2. Şur dəstgahında son şöbələrdən biri. 
 
 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
47 
 
C 
Camədəran 
– İran mus-də: Hümayun dəstgahında Bəxtiyarı şöbəsindən əvvəl oxunan 
guşə; Bayatı-İsfahan dəstgahının ilk muğam şöbələrindən biri. 
 
Cəlili 
– aşıq mahnı janrlarından biri. 
 
Cəm 
– ər. bir neçə səsin qarşılıqlı rabitəsini göstərən qayda (Səfiəddin Urməvi1). 
 
Cəngi 
– qəhrəmanlıq və cəngavərlik ruhunu ifadə edən gümrah və şən musiqi 
əsəri. Cəngi pəhləvanlar yarışında da (pəhləvani), cıdır düzündə də çalınır. 
Bir qayda olaraq, zurnaçılar dəstəsi tərəfindən ifa olunur. Ölçüsü 2/4-dir. 
 
Cərəs 
– far.  zınqırov, çox kiçik zəng. 
 
Cingənə 
– tarın iki cüt ən zil simi. Bunlardan bir cütü tarın ağ simindən bir oktava 
yuxarı, o biri cütü isə tarın sarı simindən bir oktava yuxarı köklənir. 
Cingənə simlərini ilk dəfə XIX əsr Azərbaycan tarçısı və görkəmli musiqi 
sənətkarı Mirzə Sadıq Əsəd oğlu tətbiq etmişdir. Cingənə alikvot simlər 
                                                          
1 Bax: “Qeydlər, şərhlər və monoqrafik məlumat” bölməsi - 17. Səfiəddin Urməvi, s.448. 
 Azərbaycan musiqi terminləri 
48 
olaraq həm tarın ümumi rezonansını artırır, həm də ifaçı tərəfindən mizrab 
ilə vurulduqda xüsusi effekt verir. 
 
Cins 
– köhn. qəd.  
 1. Üç müxtəlif intervalda bulunan nan səsin məcmusu (akkordu); 
2. Farabinin əsərlərində janr mənasında işlənir. 
 
Cığa 
– aşıq musiqi yaradıcılığında qoşmaların əsas bəndlərinə əlavə olunan 
parçalar (çox vaxt başqa ölçüdə olur); məs.: cığalı müxəmməs, cığalı təcnis. 
 
Cürə saz 
– bax: Saz. 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
49 
 
Ç 
Çahar-bağ 
– kl. əd-da: mahnı adı. 
 
Çahargah 
(d.d. Çargah, far. hərf. çahar – dörd + gah – mövqe, məkan, vəziyyət) 
– Yaxın Şərq xalqları musiqisində ən çox şöhrət qazanmış muğamlardan 
biri, Yaxın və Orta Şərq xalqları musiqisinə mənsub muğam kökü (məqa-
mı). Qədim musiqi alimlərinin fikrincə, Çahargah məqamı göy gurultusu ilə 
əlaqədar olaraq yaradılmışdır (M.M.Nəvvab “Vüzuh-ül-ərqam”).  
Ü.Hacıbəyli Çahargah məqamının dinləyicidə coşqunluq və ehtiras hissi 
oyatdığını qeyd edir (Ü.Hacıbəyli “Azərbaycan xalq musiqisinin əsasları”).  
XIX əsr Azərbaycan musiqisində Çahargah dəstgahı aşağıdakı muğam 
şöbələrindən ibarət idi: Çahargah, Segah, Zabol-Segah, Yədi-Hasar, 
Müxalif, Məğlub, Mənsuriyyə, Zəmin-xara, Mavərənnəhr, Hicaz, Şahnaz, 
Azərbaycani, Əşiran, Zəngi-şütür və Kərkuki.  
Hazırda dəstgahın yığcam və lakonik ifası məqsədilə: Bərdaşt, Mayəyi-
Çahargah, Bəstə-nigar, Hasar, Müxalif, Məğlub, Mənsuriyyə (zərbli 
muğam) ilə kifayətlənilir.  
İran mus.-də: Çahargah dəstgahı Dəraməd, Piş-Zəngulə, Zəngulə, Nəğmə, 
Zabol, Bəstə-nigar, Muyə, Hasar, Müxalif, Məğlub, Hodi, Pəhləvi, Rəcəd 
(Ərcuzə) və Mənsuri şöbələrindən ibarətdir. 
 Azərbaycan musiqi terminləri 
50 
Çahar-parə 
– kl. əd-da: mahnı adı. 
 
Çatar 
– üç-dörd simli musiqi aləti. 
 
Çeşd 
– yay ilə çalnan simli musiqi aləti. 
 
Çəkavək 
(far. hərf. torağay) 
– Hümayun dəstgahının ilk əvvəlində oxunan muğam şöbəsi. 
 
Çəng 
– üçbucaq şəklində simli, dartımlı musiqi 
aləti. Üst qolu at boynu tərzində qayrılır və 
baş (yuxarı) tərəfində gözəllik üçün iri ipək 
qotaz salladılır.  
XV əsr görkəmli Azərbaycan musiqi alimi 
Əbdül Qadir Maraği (1353-1436) “Came-
əlhan” kitabında yazır ki, əvvəllər çəngə 24 
sim qoşulmuş və bu simlər qoşa bağlan-
dığından alətdən 12 müxtəlif səs əldə etmək 
mümkün olmuşdur (Mirzə Məmməd Hüseyn 
Qərib “Musiqi tarixi”).  
Beləliklə, çəngdə bir oktava daxilində bütün 
xromatik qamma səslərinin əldə edilməsinin 
mümkün olduğu müəyyən edilir.  
Çəng böyük Azərbaycan şairləri Nizami və Füzulinin əsərlərində sevilərək 
vəsf edilmişdir. 
 
Çəngəl 
(çəngək) 
– dan. xüs. tarın çanağı içərisindəki dayaq taxtasının düzgün nəsb edilmə- 
Çəng 
Əfrasiyab Bədəlbəyli. İzahlı monoqrafik musiqi lüğəti 
51 
məsi (ya da ümumiyyətlə qolunun çanağa yaxşı oturulmaması) nəticəsində 
tar qolunun səviyyəsinin düzgün olmaması. Bu qüsur çox vaxt tarın “pərdə 
vurması” ilə nəticələnir. 
 
Çığırtma 
– zurnayabənzər qədim Azərbaycan üfləmə musiqi aləti. 
 
Çıncıq 
– qarğıdan qayrılmış, bir neçə müxtəlif uzunluqda neyin (ya tütəyin) bir-
birinə bağlanması yolu ilə əldə edilən qədim Azərbaycan üfləmə ağac 
musiqi aləti. Olduqca güclü səsi olduğu məlumdur. 
 
Çırtıq 
– dan. - xalq rəqslərinin bəzilərində oyun zamanı barmaqları şıqqıldatmaq 
yolu ilə əlləri səsləndirmə priyomu. 
 
Çırtma 
– əl ilə vurularaq (ağacsız) səsləndirilən zərbli musiqi alətlərində (nağara, 
dəf və s.) xüsusi çalğı priyomu. 
 
Çoğor 
– beş simli qədim Azərbaycan musiqi aləti. 
 
Çoban-bayatı 
– heyvandarlıq sahəsində çalışan mütəxəssis 
çobanların tütəkdə çaldıqları Bayatı. Melodik 
məzmununda bir növ çağırış və sual-cavab səda-
ları eşidilir. Çobanlar otardıqları mal-qara ya da 
qoyun sürüsünü çox vaxt Bayatı sədaları ilə otlağa 
aparır, otlaqdan yatağa qaytarırlar. 
 
Çupani 
(far., azərb. çobanı) 
– 1. XIX əsr Azərbaycan musiqisində muğam şöbələrindən biri; 
2. İran mus-də: Dəşti muğamının tərkibində olan bir guşə. 
Çoğor 
 Azərbaycan musiqi terminləri 
52 
 
D 
Dad 
(far. haraya çağırmaq) 
– Mahur muğamının ilk guşələrindən biri. 
 
Dairə 
- zərbli musiqi aləti. Sağanağının diametri dəf (qaval) sağanağındakından bir 
qədər (təxminən 10-15 mm) böyük olur. Həm də üzərinə qavalda olduğu 
kimi balıq dərisi deyil, keçi ya dana dərisi, bəzi hallarda isə qoyun qarnın-
dan üz çəkilir. 
 
Dağıstani 
– aşıq yaradıcılığındakı qədim musiqi formalarından biri. 
 
Dastan 
– aşıq yaradıcılığında öz həcmi etibarı ilə ən geniş olan musiqili epik əsər. 
Məzmununa görə iki növə ayrılır:  
a) Qəhrəmanlıq dastanları (epik dastan);  
b) Məhəbbət dastanları (lirik dastan). 
 
Deyişmə 
- aşıqlar yarışının ən geniş intişar tapmış formalarından biri. Deyişmə adətən 
bir neçə hissədən ibarət olur. Hər bir sonrakı hissə özündən əvvəl gələn 
şöbəyə nisbətən daha gərgin və daha maraqlı səslənir. 
Əfrasiyab Bədəlbəyli. İzahlı monoqrafik musiqi lüğəti 
53 
Dramaturgiya etibarı ilə deyişmənin kulminasiyası qıfılbənd hissəsidir ki, 
burada aşığın hər hansı bir sahədə nə qədər, nə dərəcədə dərin bilik və geniş 
məlumat sahibi olduğu aşkara çıxır. Deyişmələr musiqinin vəzni 2/4 ilə 6/8-
nın ardıcıl surətdə növbələnməsi ilə səciyyələnir. 
 
Dəf 
– bax: Qaval. 
 
Dəmanə 
(dəman – çevik, qıvraq, güclü) 
– Mahur dəstgahına mənsub şöbələrdən biri. 
 
Dəmkeş 
– zurnaçı ya da düdükçünün (usta) çaldığı hava-
nın əsas kök səsini uzadaraq müşayiət edən çalğıçı. 
 
Dəmsaz 
– çalınan hava kökünə (məqamına) münasib əsas səsin başqa çalğıçı tərəfin-
dən uzun müddət uzadılaraq davam etdirilməsi. 
 
Dəraməd 
– muğamın əvvəlində ifa olunan kiçik instrumental müqəddimə. 
 
Dəstan 
– ər. dartımlı simli musiqi alətlərinin qoluna bağlanan pərdələr. 
 
Dəstgah 
(ər., far. dəst – komplekt + gah – mövqe, məqam, məkan) 
– müəyyən muğam tərkibinə daxil olan bütün şaxələr, şöbələr, guşələr, 
rədiflər, rənglər və təsniflərin küll halında, məntiqi inkişaf qaydası üzrə 
mütəşəkkil məcmusu. 
Muğam dəstgahlar bunlardır: 
Rast 
Sümüklə işlənmiş dəf 
 Azərbaycan musiqi terminləri 
54 
Mahur-Hindi 
Orta-Mahur 
Bayatı-Qacar 
Şur 
Segah 
Zabul-Segah 
Mirzə Hüseyn Segahı 
Şüştər 
Çahargah 
Bayatı-Şiraz 
Hümayun 
 
Diləngiz 
– kl. əd-da: muğam şöbəsi. 
 
Dilənvaz 
– kl. əd-da: muğam şöbəsi. 
 
Dilkəş 
(far. cazibəli, xoşagələn, valehedici) 
– 1. Azər. mus-də: 
a) Şahnaz muğamında əsil Şahnaz ilə Şədd-Şahnaz arasındakı şöbə; 
b) dinləyicidə dərin lirik təsir oyandırdığına görə xanəndələr çox vaxt Rast 
və Mahur muğamında Vilayəti şöbəsini Dilkəş ilə əvəz edirlər;  
c) Mahur dəstgahında Əşiran ilə Dügah arasındakı şöbə;  
2. İran mus-də: Mahur dəstgahında Xosrovani ilə Xavəran arasındakı şöbə. 
 
Dilqəm 
– aşıq vokal musiqisində lirik məzmunlu mahnı forması. 
 
Dilrüba 
(far.  füsunkar, məftunedən) 
– Dügah dəstgahında Şikəsteyi-fars ilə Əraq arasında yerləşən şöbə. 
 
Əfrasiyab Bədəlbəyli. İzahlı monoqrafik musiqi lüğəti 
55 
Dirğəm 
– kl. əd-da: muğam şöbəsi. 
 
Diringi (diringə) 
– bax: Rəng. 
 
Divan 
– ər. oktava (diatonik səsdüzümünün – 7, xromatik səsdüzümünün – 12, 
klassik Şərq musiqisinin isə 17-24 pilləsini qavrayan səs sahəsi). 
a) divani-əvvəl – birinci otava 
b) divani-sani – ikinci oktava və s. 
 
Divani 
– xalq aşıq yaradıcılığının vokal-instrumental formalarından biri. 
 
Dixul 
– ər. müqəddimə, giriş. 
 
Dodaqdəyməz 
– aşıq musiqi – şeir yaradıcılığına xas olan təcnislərin ən mürəkkəb və çətin 
forması. Aşıq oxuduğu mahnıda elə sözlər seçib işlətməlidir ki, orada 
dodaqlanan səslər (yəni dodağın bir-birinə dəyməsi nəticəsində əmələ gələn, 
məsələn: b, m, p) olmasın. Dodaqdəyməz formasında cinas sözlərdən geniş 
istifadə olunur. 
 
Dövr 
– ər. nəğmə, mahnı. 
 
Dumbul 
– iki tərəfli, enli, girdə sağanaqlı təbil. Üzərinə ya buzov, ya da qoyun dərisi 
çəkilir. Çalğıçı dumbulu hər iki tərəfinə ağac vuraraq səsləndirir. 
 
Dübeyti 
– Dəşti muğamında Nəğmeyi-Dəşti ilə Giləyi arasındakı şöbə. 
 Azərbaycan musiqi terminləri 
56 
Düdük 
– bax: Balaman. 
 
Dügah 
– 1. Guşeyi Bayatı-Qacar, Ruh-ül-ərvah, Mavərənnəhr, Hüseyni, Şikəsteyi-
fars, Dilrüba, Əraq, Zəngi-şütür və Rak şöbələrindən ibarət dəstgah; 
2. Mahur dəstgahında Dilkəş ilə Zəngi-şütür arasındakı şöbə. 
 
Dümbək 
– sağanağı çiçək vazasına bənzər biçimdə zərbli musiqi aləti. 
 
 
 
 
 
 
 
 
 
 
 
 
 
 
Dütar 
– iki simli, zahiri görünüşü ilə saza bənzəyən dartımlı musiqi aləti. 
 
 
 
 
 
 
 
 
Saxsı dümbək 
Əfrasiyab Bədəlbəyli. İzahlı monoqrafik musiqi lüğəti 
57 
 
Ə 
Əbəh 
– ər. xırıltılı səslə, boğuq səslə. 
 
Əbu-əta 
– Şur muğamına mənsub şaxələrdən biri. Tərkibinə Hicaz, Çahar-bağ, 
Səyyahi, Səlmi (Səlmək) kimi şöbələr daxildir. 
 
Əbül 
- əvvəllər Mahur dəstgahına mənsub olan şöbələrdən biri. 
 
Əbülçəsp 
– far. mürdəşirlərin (ölü yuyanların) oxuduqları yanıqlı mahnı. 
 
Əfşarı 
(Ovşarı) 
– 1. Şur kökündə olan zərbli muğamlardan biri;  
2. Aşıq musiqi – şeir yaradıcılığında Şur kökündə gedən vokal-instrumental 
musiqi forması. Əsas ölçüsü zərbli muğamda olduğu kimi 2/4-dir. Melodik 
və ritmik cəhətdən Divani (bax) formasına çox oxşayır;  
3. İran musiqisində Şur dəstgahına mənsub şaxələrdən biri. Tərkibinə 
Camədəran, Bayatı-race, Muyə, Şikəstə, Nəhib, Qərai, Məsnəvi və Şah 
Xətai şöbələri daxildir. 
 
 
 Azərbaycan musiqi terminləri 
58 
Əmiri 
– Şur, Şüştər muğamlarının başlanğıcında ifa olunan kiçik bir şöbə. 
 
Əraq 
– 1.Yaxın və Orta Şərq xalqları klassik musiqisinin əsasını təşkil edən 12 
muğamdan beşincisi;  
2. Rast, Segah, Mahur-hindi və Rəhab dəstgahlarının kulminasiya nöqtəsini 
(bax: Ovc) özündə əks etdirən və öz bədii təsir qüvvəsi etibarı ilə adları 
yuxarıda qeyd olunan dəstgahların olduqca gümrah və əzəmətli səslənən 
əsas şöbəsi. 
Qeyd: Bu muğam şöbəsinin “Əraq” yoxsa “İraq” adlandırılmasında hansı 
sözün daha düzgün olduğu məsələsi muğamat ifaçıları arasında çox vaxt 
mübahisəyə səbəb olur. Son illərdə respublikamızda çıxan musiqi kitab-
larında bu sözün hər nə qədər təkid və israrla “İraq” yazıldığına bax-
mayaraq, bu kəlmə əvvəllərdə olduğu kimi, yenə də “Əraq” deyə işlədilir. 
Zənn etmək olar ki, “İraq” sözü çox işlədilmə nəticəsində tədricən təhrif 
olunaraq “Əraq” sözünə çevrilmişdir. Həm də düşünmək olar ki, bu sözün 
iki növ söylənməsinin səbəbi onun ərəb əlifbası ilə eyni şəkildə, bir cür, bir 
tərzdə transkripsiyasından irəli gəlir. Bu hər iki ehtimal hər nə qədər məntiqi 
görünsə də, bu məsələdə bir vacib cəhəti də nəzərdən qaçırmaq olmaz. İş 
burasındadır ki, muğamatın şöbə və guşələrindən bir çoxunun adı, bilindiyi 
kimi, coğrafi adlarla əlaqədardır, həm də belə hallarda muğam adları çox 
vaxt ölkə, məmləkət adı ilə yox, məhz şəhər adları ilə adlanır. Belə olan 
surətdə, hamıya məlum olan “İraq” ölkəsi olduğu kimi, həm də Şiraz, 
İsfahan, Zabol, Nişapur, Nəhavənd şəhərlərinin “qonşuluğunda” “Əraq” adlı 
şəhərin də olduğunu nəzərə arsaq, muğamın ifaçılar və musiqi ictimaiy-
yətimiz tərəfindən “İraq” deyil, “Əraq” adlandırılması tamamilə düzgün 
sayıla bilər.  
 
Ərğənun 
– klavişli (dilli) üfləmə musiqi aləti. Ərğənun bir-birinə yanaşı düzülmüş 
müxtəlif ölçüdə borular və bu borulara körüklər vasitəsi ilə hava nəql edən 
xüsusi pnevmatik konstruksiyadan ibarətdir. Ərğənun ən qədim Şərq musiqi 
Əfrasiyab Bədəlbəyli. İzahlı monoqrafik musiqi lüğəti 
59 
alətlərindən biridir. Onun ilk ixtiraçısı miladdan üç yüz il əvvəl Misrin 
İsgəndəriyyə şəhərində yaşayan yunan mexaniki Ktezibey sayılır. 
Nizami öz əsərlərində musiqi sənətinin əzəmətini, gözəlliyini və qüdrətini 
vəsf etdiyi səhifələrdə “ərmənun nəvası”ndakı səslənmələri xüsusi olaraq 
alqışlayır. 
 
Əsl 
- ər. səs düzümündə birinci əsas tetraxord. 
 
Əşiran 
(hərf. qohum – əqrəba, dost – aşna) 
– 1. Mahur dəstgahında Dilkəş şöbəsindən, Rəhab dəstgahında Əraq şöbə-
sindən sonra, Nəva dəstgahında Zəngi-şütür şöbəsindən əvvəl duran şöbə;  
2. Ərəb musiqisində Əşiran (ikinci pərdəsi yarımton azalışlı lya-minor), 
əcəm-Əşiran (ikinci və beşinci pərdələri yarımton azalışlı lya-minor) və 
müqabil-Əşiran adlanan məqamların səsdüzümü. 
XX əsrin görkəmli ərəb musiqişünası Əhməd Kamil əl-Xulainin tərtib etdiyi 
dairəvi muğamat pərdələri cədvəlində etibarı ilə isə Sərətana, yəni Xərçəngə 
aid edilərək birinci divanın (oktavanın) ikinci əsas pərdəsi adlandırılmışdır.  
 
Əvrani 
– bax: Qəhrəmani. 
 
Əvsət 
- ər. tersiya. 
 
 
 
 
 
 
 
 
 
 Azərbaycan musiqi terminləri 
60 
 
F 
Fasilə  
– ər. 1. İnterval; 
2. Köhn. – səslərin təqti bölgüsünü göstərən cizgi. 
 
Fasileyi-kəbirə 
– ər., far. dörd hecadan ibarət vurğunun bir lal səs ilə tamamlanması 
(tənənənən - failatün). 
 
Fasileyi-səğirə 
– ər., far. üç hecadan ibarət vurğunun bir lal səs ilə tamamlanması (tənənən - 
failat). 
 
Fasileyi-zərbi 
– far. takt. 
 
Faxti 
(far. faxtə - meşə göyərçini, alabaxta quşu) 
– bu quşun avazına xas olan musiqi vəzninə oxşar bəhr (bax: Münsərih). 
 
 
Əfrasiyab Bədəlbəyli. İzahlı monoqrafik musiqi lüğəti 
61 
 
Fərəng 
(ya da nəfir-fərəng) 
– İran musiqisində: Hümayun və Rast-Pəncgah dəstgahlarında kiçik bir şöbə 
(guşə). 
 
Fərrux-ruz 
– kl. əd-da: mahnı adı. 
 
Fəsələ 
– ər. üzərinə düşən zil səsin gücünə görə bir sədanın o birisini susdurması. 
 
Fili 
(far. hərf.  açıq boz rəng) 
– Azərbaycan musiqisində: Hümayun dəstgahında, İran musiqisində: Mahur 
dəstgahında olan muğam şöbəsi. 
 
Firuzi 
– Çahargah dəstgahında Mənsuriyyə şöbəsindən sonra Mayeyi-Çahargaha 
qayıtmaq üçün istifadə olunan kiçik bir guşə. 
 
Foruz (forud) 
(hərf. aşağı) 
– muğam şöbələrindən əvvəl, ya da bilavasitə sonra oxunan kiçik bir guşə; 
oxunmuş – çalınmış şöbənin variantı, tamamlanmış müxtəsər “yekun” 
ifadəsi (məs: Foruz-Dilkəş, Foruz-Mahur, Foruz-Neyriz). 
 
Fruq-ül-ləhniyyə 
– ər. nüans. 
 
 Azərbaycan musiqi terminləri 
62 
 
G 
Gaf 
– XIX əsr Azərbaycan musiqisində dəstgahlar tərkibində olan kiçik 
instrumental epizod. Muğamat ifaçılığında bir şöbədən o birisinə keçmək 
prosesində istifadə olunan təsnif və rəngləri əvəz edir. 
 
Geşaiş 
(far. hərf. rahatlıq, yüngüllük) 
– Mahur dəstgahının əvvəlində olan şöbələrdən biri. 
 
Gəbri 
– Dəşti muğamında Giləki ilə Bayatı-kürd şöbələri arasında yerləşən guşə. 
 
Gənc bad avərəd, Gənc-kab, Gənc soxtə 
– Nizaminin əsərlərində qeyd olunan mahnıların adları. 
 
Gəraylı 
– aşıq musiqi – şeir yaradıcılığında hər misrası 8 hecadan ibarət olan qoşma. 
 
Gərdaniyyə 
- Nəva dəstgahının əvvəlində (Mayeyi-Nəvadan sonra) ifa olunan şöbə. 
 
Gəzişmək 
– dan. müəyyən musiqi frazasını zənginləşdirmək məqsədilə onu ifaçılıq 
prosesində müxtəlifləşdirmək, başqa variantlarda təkrar etmək priyomu. 
Əfrasiyab Bədəlbəyli. İzahlı monoqrafik musiqi lüğəti 
63 
Giləgi 
– Dəşti muğamında Dübeytdən sonra ifa olunan şöbə. 
Qeyd: Hazırda istər Azərbaycan, istərsə də İran muğamat ifaçılığında gilegi, 
qəməngiz, dəştstani, hacıyuni və çopani şöbələri (hamısı dəşti muğamına 
daxillir) arasında melodik cəhətdən heç bir əsas fərq yoxdur (bax: Ruhulla 
Xaleqi, “Nəzər bə-musiqi”, s. 149 və «Sərgüzəşt musiqi İran», s. 496). 
 
Gözəlləmə 
– aşıq yaradıcılığında müəyyən şəxsiyyəti və ya əlamətdar bir hadisəni vəsf 
edən vokal-instrumental əsər. 
 
Guşə 
– dəstgahlar tərkibində şöbələrlə yanaşı (şöbələr daxilində ya da şöbə-
lərarası) bitkin və aydın melodik quruluşa malik vokal-instrumental epizod. 
 
Gülnuş 
– kl. əd-da: muğam şöbəsi – guşəsi. 
 
Gülriz 
– Şur dəstgahına mənsub muğam şöbəsi. 
 
Gülzar 
– kl. əd-da: muğam şöbəsi – guşəsi. 
 
 
 
 
 
 
 
 
 
 
 
 Azərbaycan musiqi terminləri 
64 
 
H 
Hacı Hüsni 
– İran mus-də: Şur dəstgahında Bayatı-kürd ilə Bəstə-nigar arasında bulunan 
şöbə. 
 
Hacı Yuni 
– XIX əsr Azərbaycan musiqisində Rəhavi (Rəhab) dəstgahında Bayatı-
Şiraz ilə Sarənc (Sarəng) arasında yerləşən şöbə; Nəva dəstgahında Şahnaz 
ilə Bayatı-kürd arasında ifa olunan şöbə. 
 
Hasar 
(ər. hisar, far. hesar – istehkam, barı, çəpər, mühasirə mənalarında) 
– 1. Çahargah dəstgahında Müxalif şöbəsindən əvvəl (Bəstə-nigar şöbəsin-
dən sonra) ifa olunan parça. Melodik cəhətdən Çahargahın mayəsinə çox 
oxşayır, lakin Çahargahdan bir kvinta yuxarıda (tarı nəzərə alsaq, mayəsi 
sarı simin şah pərdəsinə düşür) yerləşir; 
2. Zabol Segahı dəstgahında çox zaman Mübərriğə şöbəsindən sonra 
(Manənd-Müxalif şöbəsinə keçməzdən əvvəl) Hasar guşəsində dayanılır. 
 
Hava 
– musiqi əsərinin əsasını təşkil edən təranə, melodiya, müxtəlif musiqi 
obrazlarının səciyyəsini, vəziyyətini, ruhunu ifadə edən və bu ifadə üçün 
lazımi intonasiya, vəzn – ahəng, dinamik və tembr vasitələrə malik olan 
mənidar ləhn. 
 
Əfrasiyab Bədəlbəyli. İzahlı monoqrafik musiqi lüğəti 
65 
Heyratı 
– Mahur-hindi muğamı kökündə gümrah, nikbin və cəngavər əhvali-
ruhiyyəli zərbli muğam. 
 
Həftgah 
– diatonik əsas səsdüzümünün yeddinci səsi. 
 
Həzəc 
(ər. – həzicə, həzzəc – mahnı oxumaq, Zəngulə vurmaq; xoş avaz ilə oxumaq) 
– kl. mus-də: ən çox yayılmış bəhrdən biri. 
Qeyd: klassik musiqidə vəzi və ümumiyyətlə ritm (iqa) əsas etibarı ilə iki 
hissəyə ayrılır: 1) iqa – müvəssəl (ya da müttəsil) və 2) iqa – müfəssəl (ya 
da münfəsil). İqa – müvəssəl elə bir ölçüdür ki, onun ayrı-ayrı təfilələri, 
hecaları, ibarələri arasında heç bir dayanış ya da fasilə olmur. Həzəc bəhri 
məhz bu ölçüyə mənsubdur. Həzəc bəhri əsas etibarı ilə dörd şəkildə təsnif 
olunur: a) həzəc-səri; b) həzəc-xəfif; v) həzəc-xəfif-səqil və q) həzəc-səqil. 
 
Həzin 
– Şur dəstgahında Kürdi ilə Gülriz arasında, Çahargah dəstgahında Sarbang 
ilə Hüzzal arasında, Mahur dəstgahında Aşur-avənd ilə Saqinamə arasında 
və Nəva dəstgahında Bayatı-race ilə Əraq arasında yerləşən muğam şöbəsi. 
 
Həziz 
(hərf. – periqe, aşağı nöqtə) 
– Şur dəstgahında Nəşib-fəraz şöbəsindən sonra oxunan guşə. 
 
Həzzkar 
(həzz – vəcdə gəlmək, sevinmək ya da həzəm – sim) 
– 40 simli “fil xortumuna bənzər” musiqi aləti. 
 
Hicaz 
– 1.Yaxın Şərq xalqları musiqisinin 12 əsas muğamın on ikincisi; 
2. XIX əsr Azərbaycan musiqisində Rast dəstgahında Bal-kəbutər ilə 
Şahnaz arasındakı, Rəvahi dəstgahında Bal-kəbutər ilə Bağdadi arasındakı, 
 Azərbaycan musiqi terminləri 
66 
Çahargah dəstgahında Mavərənnəhr ilə Şahnaz arasındakı əsas muğam 
şöbəsi;  
3. Şur dəstgahında Səmayi-şəms zərbli muğamı ilə Sarənc arasındakı şöbə;  
4. İran mus-də: Əbu-Əta muğamının əsas şöbələrindən biri. 
 
Hodi 
– İran mus-də: Çahargah dəstgahında Hüzzal ilə Rəcəz şöbələri arasındakı 
muğam şöbələri. 
 
Holavar 
– azəri xalq musiqisi yaradıcılığında əmək mahnılarının ən çox yayılmış 
formalarından biri. 
 
Hümayun 
(Humayun) 
– 1. Yaxın Şərq xalqları musiqisinin 24 əsas muğam şöbəsindən biri;  
2. XIX əsr Azərbaycan musiqisində Rəhavi (Rəhab) dəstgahında Rəhab ilə 
Tərkib arasındakı şöbə;  
3. Hümayun, Fili, Şüştər, Tərkib, Bidad, Məsnəvi, Üzzal şöbələrindən ibarət 
dəstgah;  
4. İran mus-də: Çəkavək, Bəxtiyari, Moalif, Leyli və Məcnun, Tərz, Bidad, 
Ney-Davud, Guşeyi-Çahargah, Məvaliyan, Əbül-çəp, Bavi, Suzi-güdaz, 
Mureh, Nəfir (Nəfir-fərəng), Şüştəri, Camədəran, Üşşaq, Üzzal, Zabol, 
Bayatı-əcəm, Bəhr-nur, Şahnaz, Dənasəri, Mənsuri, Məsnəvi şöbələrindən 
ibarət dəstgah. 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
67 
Hüseyni 
– 1. Yaxın Şərq xalqları musiqisinin 12 əsas muğamından on birincisi;  
2. Rast dəstgahında Vilayəti şöbəsi ilə Üşşaq guşəsi arasında ifa olunan 
parça;  
3. Mahur-hindi dəstgahında Üşşaq ilə Vilayəti arasındakı guşə;  
4. İran mus-də: Şur dəstgahında Məsihi ilə Nəhib şöbələri arasındakı guşə, 
Nəva dəstgahında Rəhab ilə Busəlik şöbələri arasında yerləşən guşə. 
 
Hüzzan 
– Segah dəstgahında Məğlub ilə Hasar şöbələri arasında və Çahargah 
dəstgahında Həzin ilə Hodi şöbələri arasında ifa olunan kiçik muğam guşəsi. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Azərbaycan musiqi terminləri 
68 
 
X 
Xanəndə 
– bu ad adətən muğamat sənətinə kamil surətdə yiyələnmiş nəğməkara aid 
edilir. Bir qayda olaraq o, xanəndə – sazəndə dəstəsində (üçlük ansamblın-
da) həm də dəfçi vəzifəsini daşıyır. 
 
Xarəzmi 
– Mahur dəstgahında Fili ilə Xavəran arasında yerləşən şöbə. 
 
Xara 
– Azərb. mus.-də: muğam şöbələrindən biri; 
 
Xaric 
(oxumaq, çalmaq) 
– pərdəyə dəqiq surətdə düşə bilməmək nəticəsində istənilən səsi lazım 
gəldiyindən ya zil, ya da bəm oxumaq (çalmaq). Xaric oxumaq çox zaman 
nəğməkarın eşitmə qabiliyyətinin zəif olması ya da avazın düzgün qurul-
maması nəticəsində baş verir. 
 
Xaric Segah 
– mayəsi Orta Segah mayəsindən bir kvarta aşağı olan muğam (bax: Segah). 
 
Xarkən 
– far. 1. Melodiya, motiv;  
2. Ton, pərdə. 
Əfrasiyab Bədəlbəyli. İzahlı monoqrafik musiqi lüğəti 
69 
Xavəran 
– 1. Rast dəstgahında Xöcəstə ilə Əraq şöbələri arasında bulunan guşə;  
2. Bayatı-Şiraz dəstgahında Bayatı-İsfahan ilə Üzzal arasındakı şöbə;  
3. İran mus-də: Mahur dəstgahında Xarəzmi ilə Nişanpurək arasında yerlə-
şən şöbə. 
 
Xərək 
– simli musiqi alətlərində simlərin səslənən hissəsinin uzunluğunu məhdud-
laşdıran cihaz. Üst deka ilə simlər arasında yerləşdirilir. Kiçik taxta parça-
sından ya da mal buynuzu qırığından emal olunur. Xərək simlərin ehtizazını 
musiqi alətinin çanağına (gövdəsinə) ötürməklə səsi gücləndirir. 
 
Xinsir 
– ər. 1. Ud musiqi alətində ifaçılıq təcrübəsində çeçələ barmaq; 
2. Ud alətində pərdələrdən (dastanlardan) biri. 
 
Xitam 
– ər. Rast dəstgahında Ruh-əfza ilə Pəncgah arasında yerləşən muğam 
guşəsi. 
 
Xöcəstə 
(far. – bəxtiyar, uğurlu, mübarək) 
– Rast və Mahur dəstgahlarında Vilayəti şöbəsindən sonra gələn, melodik 
cəhətdən muğamlardakı Şikəsteyi-fars mərkəz şöbənin eyni olan və 
muğamat kökündə dominanta (beşinci pillə) mövqeyini tutan mühüm bir 
şöbə. 
 
Xuzi 
– Yaxın Şərq xalqları klassik musiqisinin 12 əsas muğamı ilə yanaşı duran 
24 əsas muğam şöbələrindən biri. 
 
Xümasiyyət 
– ər. kvinta. 
 
 Azərbaycan musiqi terminləri 
70 
 
İ 
İbrahimi 
– Azərbaycan xalq musiqisində muğam şöbələrindən biri. 
 
İmad 
(ər. dayaq, sütün) 
– bəm səs, bas səs, aşağı səs. Məşhur ərəb musiqişünası, nəğməkarı və şairi 
İshaq ibn İbrahim əl-Mosuli (767-849) “Nəğmələr kitabı”nda yazır ki, 
“bütün başqa (yəni yuxarı) səslər məhz imada istinad etməli və onun 
üzərində qurularaq inkişaf etməlidir”. 
 
İqa 
– ər. musiqi səslərinin müəyyən nizam və qaydaya uyğun növbələnməsi. İqa 
– musiqinin təşəkkülünü təmin edən əsas ifadə vasitələrindən biridir.  
Melodiyanın ən kiçik ifadəli rüşeymi olan hər bir musiqi cümləsi, hər bir 
musiqi intonasiyası öz daxilində mütləq müəyyən uyğunluq, mütənasiblik 
və müntəzəmliyə malik olmalıdır ki, bunu da vaxt, zaman ərzində təmin 
edən iqadır. 
Musiqi ləhnlərinin iqa əsasında təşəkkülü istər bilavasitə ən yaxın 
münasibətdə (bax: Bəhr), istərsə də nisbətən uzaq qarşılıqlı nisbətdə təzahür 
edə bilər. Bunun sayəsində ayrı-ayrı musiqi cümlələri, dövrləri ilə yanaşı, 
musiqi sənətinin daha möhtəşəm iri formalarının da yaradılması mümkün 
olur. Vokal musiqidə iqa oxunan şeirin vəzn və bəhrini özündə əks etdirir. 
Beləliklə, musiqinin iqa üzrə quruluşu musiqi sənətinə xas olan nizam və 
qaydalara əsaslanır. 
Əfrasiyab Bədəlbəyli. İzahlı monoqrafik musiqi lüğəti 
71 
 
İraq 
– bax: Əraq. 
 
İrəvan çuxuru 
– vaxtilə aşıq yaradıcılığında çox geniş yayılmış vokal forması. 
 
İrtifa 
– 1. Səsin ucalığı, yüksəkliyi. 
2. Melodiyanın ən zil nöqtəsi. 
 
İsfahan 
(İsfahani) 
– vaxtilə Yaxın və Orta Şərq xalqları klassik musiqisinin əsasını təşkil edən 
12 məqamdan altıncısı. 
 
 
 
 
 
 
 
 
 
 
 
 
 
 
 
 
 
 
 
 Azərbaycan musiqi terminləri 
72 
 
K 
Kabili 
– Mahur-hindi kökündə zərbli muğam (bax: Heyratı). 
 
Kaman 
– Azərbaycan zərbli musiqi aləti. Adından da bəlli olduğu kimi, kaman 
şəklində qayrılan bu musiqi alətinin yayına kiçik həcmli bir çox müxtəlif 
zınqırovlar, çax-çax, şax-şax, halqalar və xırda zənglər taxılır. 
Çox vaxt yallı gedərkən yallıbaşı kamanı bir əlində tutub silkələyərək həm 
səsləndirir, həm də rəqsin ölçüsünü oynaya-oynaya qeyd edir. 
 
Kamança 
– simli musiqi aləti. Çanağı kürəvi, qolu pərdə-
siz, membranası (üzü) balıq dərisindən ya da 
qaramal ciyərinin pərdəsindən çəkilir. Ağac 
çubuğa (yay) bağlanmış bir çəngə at tükünün 
tutamı simləri səsləndirir.  
Kamança əvvəllər 3 simli olmuş, hazırda 4 
simlidir.  
Kamança ən qədim Azərbaycan musiqi 
alətlərindən biridir. Kamançadan istər solo, 
istərsə də sazəndələr dəstəsi tərkibində ansambl 
musiqi aləti kimi istifadə olunur. Son dərəcə 
təsirli tembri olan kamança lirik musiqidə xüsusi 
ilə gözəl təsir bağışlayır. Sədəflə işlənmiş kamança 
Əfrasiyab Bədəlbəyli. İzahlı monoqrafik musiqi lüğəti 
73 
Kamil 
– klassik Şərq musiqisində çox təsadüf edilən bəhrlərdən biri. 
 
Kar 
– qədim musiqi kitablarının bəzisində dəstgahlar tərkibinə daxil olan 
guşələrin adı. Musiqidən bəhs edilən başqa risalələrdə də kar sözünə təsadüf 
edilir.  
Övliya Çələbi öz “Səyahətnamə”sində xanəndə dərviş Ömər Gülşəninin 
nəğməkarlıq sənətini alqışlayaraq yazır ki, o, Segah məqamında nə qədər 
“kar, nəqş, səvt, zikr, zəcəl, təsnifat, qollar, şərqiyyat, ərəsəfiyyat” var isə 
hamısını böyük məharətlə ifa edirdi. 
 
Kereşmə 
(far. hərf.  göz vurmaq, nazlanmaq) 
– Mahur və Çahargah dəstgahlarının başlanğıcında ifa olunan çox kiçik bir 
guşə. 
 
Key-Xosrovani 
– kl.əd-da: muğamat şöbələrindən biri. 
 
Kəlam-ül-cədd 
– ər. dini mahnı. 
 
Kəlam-ül-həzl 
– ər. satirik mahnı. 
 
Kəllə 
– simli musiqi alətlərinin (tar, saz, kamança) başı. 
 Azərbaycan musiqi terminləri 
74 
Kərəmi 
– 1. Azərbaycan zərbli muğamı (Bayatı-Qacar ya da Segah kökündə); 
2. Aşıq yaradıcılığında “Əsli və Kərəm” məhəbbət dastanı mövzusunda 
musiqi – şeir kompozisiyası. 
 
Kərim-abadi 
– Çahargah muğamının Mənsuriyyədən əvvəldə olan son şöbələrindən biri. 
 
Kərkuki 
– Azərbaycan klassik musiqisində Rast, Çahargah və Nəva dəstgahlarının 
tərkibində olan əsas şöbələrdən biri. 
 
Kərrənay 
(kərna, kərnay) 
– lüləsi 3 metrə qədər uzunluqda olan üfləmə musiqi aləti. Tunc borudan 
qayırılır. Müştüyü lülənin yuxarı tərəfinə taxılır. Kərrənayın səsi olduqca 
gur, şiddətli və güclüdür. Odur ki, çalındığı zaman çox uzaqlarda eşidilir.  
Keçmişdə kərrənay əsas etibarı ilə hərbi musiqi aləti kimi işlədilmişdir. Eyni 
zamanda oyunbazlar, kəndirbazlar göstərəcəkləri tamaşaya adam toplamaq 
üçün əvvəlcə kərrənay səsləri ilə çağırardılar. Nizami öz əsərlərində 
kərrənay (kərnay) haqqında tez-tez yazır. Hazırda kərrənay musiqi alətindən 
özbək və tacik xalqlarının musiqi məişətində geniş istifadə olunur. 
 
Kəsmə şikəstə 
– Azərbaycan zərbli muğamı. İnstrumental müşayiətində bəzi musiqi 
cümlələri bir növ qırıq-qırıq ifa olunduğundan kəsmə adlandırılmışdır. 
Melodik cəhətdən şikəstənin başqa növlərindən az da olsa fərqlənir. Vokal 
hissəsi olduqca lirik səslənir. 
 
Kəvəri 
– aşıq mahnısı. 
 
 
 
Əfrasiyab Bədəlbəyli. İzahlı monoqrafik musiqi lüğəti 
75 
Kin-İrəc 
– kl.əd-da: muğam ləhnlərindən biri. Qədim İranın əfsanəvi şahlarından olan 
Firidunun oğlu İrəcin qəzəbini və qəlbində bəslədiyi ədavət duyğusunu 
oxşayan təranə nəzərdə tutulur. Mahnının məzmunu belədir: Qardaşları taxt-
taca sahib olmaq məqsədilə İrəci öldürürlər. Bu zülm və haqsızlıq sonradan 
İran ilə Turan arasında əsrlər boyu davam edən ədavət və düşmənçilik ilə 
nəticələnir.  
Kin-İrəc Firdovsinin “Şahnamə” və Nizaminin bir çox əsərlərində dəfələrlə 
yad edilir. 
 
Kin-Səyavuş 
– kl.əd-da: qədim muğam ləhnlərindən biri. Kəyan tacdarı Keykavusun oğlu 
Səyavuşun cəngavərliyini, mərdliyini, igidliyini və nəhayət, onun uğursuz 
taleyini təsvir edən böyük epik mahnı. 
 
Koos 
(kuus) 
– ən qədim Azərbaycan zərbli musiqi aləti. Koos haqqında olan rəvayətlərdə 
deyilir ki, koos o qədər böyük həcmli musiqi aləti idi ki, onu iki cüt öküzün 
çəkib apardığı xüsusi arabada yerləşdirir və iki nəfər təbilçinin iri 
çomaqlarla vuraraq səsləndirilməsi mümkün olurdu. Koosun səsi o qədər 
güclü idi ki, vuruş meydanında çalındığı zaman düşmən lərzəyə gəlirdi.  
Hazırda respublikamızın bəzi rayonlarında ağac ilə çalınan iri nağaralar da 
bəzən koos adlandırılır. 
 
Koroğlu 
– 1. Azərbaycan xalq instrumental musiqisində qəhrəmanlıq və çeviklik 
halını vəsf edən rəqs musiqi formalarından biri;  
2. Aşıq yaradıcılığında Koroğlu dastanını vəsf edən şeir – musiqili geniş 
kompozisiya. 
 
Kürdoğlu 
– aşıq vokal – instrumental janrına mənsub formalardan biri. 
 
 Azərbaycan musiqi terminləri 
76 
Kürd-Şahnaz 
– Şur kökündə olan muğam (bax: Şahnaz, Şur-Şahnaz). 
 
Kürdi 
– əsas etibarı ilə kamançada ifa olunan lirik xarakterli musiqi pyesi. Bayatı-
kürd kökündə olduğundan Kürdi adlandırılmışdır. Bu pyes həm də “Dilo” 
adlandırılır (gürcü dilində “dila” – səhər sözündən əmələ gəldiyini ehtimal 
etmək olar). Cabbar Qaryağdıoğlu dəstəsinin məşhur kamançaçısı Saşa 
Oqanezaşvili kamança üçün bu pyesin tərtibçisi sayılır. Həmin pyes 
qrammofon valına “Dilo-Kürdi” Дило-курдская мелодия adı ilə yazdırıl-
mışdır (bax: “Məşhur Qafqaz xanəndələrinin ən gözəl Asiya havalarının 
siyahısı”, s.28, val. № 92/50138). 
 
Kürd-Ovşarı 
– Şur dəstgahı kökündə zərbli muğam. Fikrət Əmirovun bəstələdiyi eyni 
adlı məşhur simfonik muğamda Ovşarı zərbli muğamı ilə yanaşı Maani 
(Osmanlı) zərbli muğamından da geniş istifadə edilmiş və əsər “Şur” 
simfonik muğamının ibtida melodiyaları ilə tamamlanır ki, bu da hər iki əsər 
arasında gözəl tematik vəhdət yaratmış olur. 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
77 
Q 
Qafiyə 
- xalq aşıqlarının istifadə etdikləri şeir formalarından biri. Musiqi müşayiəti 
əsas etibarı ilə Segah kökündə olur. Qafiyə formasının misraları müxtəlif 
şəkildə qafiyələnir; bəzən birinci misra ilə ikinci, çox vaxt birinci ilə üçüncü 
və i.a. Qafiyə aşıq formasının məzmunu çox vaxt eyham və müəmma ibarəli 
sözlərlə ifadə olunan alleqorik rəmzlərdən ibarətdir. 
 
Qalusi 
– kl. əd.-da: musiqi təranələrindən biri. 
 
Qanon 
(Qanun) 
 – ən qədim Azərbaycan dartım-
lı, simli musiqi alətlərindən biri. 
Qanon böyük Azərbaycan şairi 
Nizaminin əsərlərində dönə-dönə 
məhəbbələ vəsf edilmişdir. 
Qanon iki tərəfi müvazi olmayan 
dördbucaq (trapesiya) biçimdə 
emal edilir. Gövdəsinin üst dekası 
iki hissəyə ayrılır: çox qismi çinar ağacından yonulmuş nazik taxta ilə 
örtülür, açıq hissəsinin üzərinə isə dəri çəkilir. Taxta dekası üzərində ulduz 
şəklində üç böyük dəlik olur ki, bunlar dəri membranla birlikdə qanonun səs 
rezonansını artırır. Qanona hər səs üçün üçər sim qoşulur. Cəmisi 72 simi 
olur. Qanonun diapazonu üç oktavadan böyükdür. 
Qanun 
 Azərbaycan musiqi terminləri 
78 
Qara zurna 
– bax: Zurna. 
 
Qaraçı 
– aşıq mahnısı. 
 
Qarabağ şikəstəsi 
– Segah dəstgahı kökündə olan zərbli muğamlardan biri. Musiqi ölçüsü 2/4-
dir. Dörd misradan ibarət hər bir kupletdən sonra melodik cəhətdən müxtəlif 
olan araçalğı (instrumental epizod) ifa olunur. 
 
Qaşığek 
– içərisinə olduqca çoxlu xırda zınqırov doldurulmuş və sonradan bir-birinin 
üstünə qapadılaraq silkələməklə səsləndirilən iki qaşıqdan ibarət zərbli 
musiqi aləti. Çox zaman çalğıçı o biri əlində tutduğu mil ilə qaşığeklərin 
üzərinə vuraraq yeni növ səslənmələr (tembrlər) əldə etməyə çalışır. 
 
Qatar 
– 1. zil registrə (tonikası tarda ağ simin şah pərdəsi) əsaslanan kiçik bir 
muğam. Melodik cəhətdən Mahur-hindi dəstgahındakı Əraq şöbəsini 
andırırsa da, ondan müəyyən dərəcə fərqlənir; 
2.kl. m-də: Şur dəstgahında Bəstə-nigar ilə Qərai arasında ifa olunan şöbə. 
 
Qatar-bayatı 
– Qatar muğamının Çoban-bayatısı intonasiyaları ilə 
aşılanaraq səsləndirilən növü. 
 
Qaval 
(dan. qabal) 
 – zərbli musiqi aləti. Eni 60-75 və diametri 350-450 mm 
(əvvəllərdə daha çox) olan sağanağa balıq dərisi çəkilir. 
Sağanağın içərisində xırda halqalar (əvvəllərdə çox xırda 
zınqırovlar) nəsb edilir ki, çalğı vaxtı bunlar da səslənsin. 
 Sədəflə işlənmiş 
qaval 
Əfrasiyab Bədəlbəyli. İzahlı monoqrafik musiqi lüğəti 
79 
Azərbaycanda ən qədim zamanlardan geniş intişar tapmış, yaxın qonşu 
ölkələrə də yayılmışdır. 
 
Qaynatma 
– dan. nəğməkarın vurduğu zəngulədə müəyyən bir notun boğazda trel 
tərzində sürəkli və iti sürətlə növbələnməsi. 
 
Qaytağı 
– melodik cəhətdən son dərəcə vazeh, müntəzəm, qəti və sürət (temp) etibarı 
ilə çox yeyin və dinamik olan Azərbaycan oyun havası. Musiqi ölçüsü 
başlıca olaraq 6/8-dır, lakin musiqi cümlələri içərisində ikihissəli vəznlə 
üçhissəli vəznin ardıcıl surətdə növbələnməsinə də təsadüf edilir ki, bu da 
musiqinin itiliyini xeyli artırır. Qaytağı rəqs ifaçılığında oynayanlar arasında 
yarış duyğusu oyadır, onların çevikliyini, virtuozluq qabiliyyətini, 
yorulmamazlığını, gücünü, qüvvətini nümayiş etdirir. 
 
Qaytaq 
– xalq aşıqlarının yarış zamanı istifadə etdikləri mahnı formalarından biri. 
 
Qaytarma 
– 1.Aşıq vokal – instrumental musiqi formalarından biri; 
2. Azərbaycan xalq oyun havası. 
 
Qəhrəmani 
– aşıq yaradıcılığında ən çox intişar tapmış instrumental formalarından biri. 
Ölçüsü 2/4 olub, gümrah və əzəmətli tərzdə səslənir. Dinləyicidə mərdlik, 
cəsarət, igidlik əhvali – ruhiyyəsi oyadır. Bir qayda olaraq zurnaçılar dəstəsi 
tərəfindən ifa olunur. Qəhrəmani aşıq musiqi formasının vokal variantı da 
var ki, bunu aşıqlar sazda çala-çala oxuyurlar. 
 
Qəməngiz 
– Dəşti muğamı daxilində olan bir guşə. 
 
 
 Azərbaycan musiqi terminləri 
80 
Qəna 
(qina) 
– ər. oxuma (vokal) (Qənayi-rükban – karvan mahnısı; Qənayi-mütqan – 
sənətkar mahnısı). 
 
Qərəvəlli 
– aşıq yaradıcılığında olan musiqi – şeir formalarından biri. 
 
Qərai 
– 1. Rast dəstgahının son şöbələrindən biri; 
2. Şur dəstgahına mənsub sayıldıqda Dəşti və Bayatı-kürd muğamları 
tərkibinə daxil olan guşə. 
 
Qəsəmə 
– ər. qədim Şərq musiqisində: intervalın iki bərabər hissəyə bölünməsi. 
 
Qəsidə 
– vəznini (şeir cəhətincə, həm də qafiyəsini) dəyişməyən böyük həcmli 
musiqi – şeir formasıdır. Məzmunundan asılı olaraq əsas etibarı ilə üç bitkin 
fəsilə bölünür: nəsib - əsərdə təriflənən gözəl haqqında xatirə, vəsf – vüsal 
ümidi ilə gedilən yolun təsviri, qəsd – əsərin əsas hissəsi. Burada ya 
müəyyən bir şəxs alqışlanır, mədh edilir, ya da qəsidə müəllifinin öz keçmiş 
həyatındakı xoş günlər yad edilir. Məzmunu ilə əlaqədar olaraq hər fəslin 
özünə müvafiq musiqisi olur. 
 
Qəveşt 
– 1.Yaxın Şəqr xalqlarının musiqisinin əsas 6 avazatından biri; 
2. Aşağı divanı (oktavanı) 24 intervala bölünmüş halda götürdükdə səs 
düzümünün doqquzuncu pilləsi;  
3. İran musiqisində: Nəva dəstgahında Gərdaniyə ilə Nəhöft arasında 
yerləşən şöbə. 
 
 
 
Əfrasiyab Bədəlbəyli. İzahlı monoqrafik musiqi lüğəti 
81 
Qəzəl 
– fortepiano müşayiəti ilə avaz üçün bəstələnən musiqili poetik əsər. 
Azərbaycan musiqi sənətində bu yeni janrın ilk klassik nümunəsi 
Ü.Hacıbəylinin Nizami Gəncəvinin sözlərinə bəstələdiyi “Sənsiz” və 
“Sevgili canan” qəzəlləridir. 
 
Qidum 
– zərbli musiqi aləti. 
 
Qifl-rumi 
– kl. əd-da: muğam şöbələrindən biri. 
 
Qişek 
– çanağı girdə, üzərinə adətən ipəkdən eşilmiş iki sim qoşulmuş qədim simli 
musiqi aləti. 
 
Qıfılbənd 
– xalq aşıqlarının yarış məclisində deyişmənin ən qızğın mərhələsində 
istifadə etdikləri formalardan biri. Aşıqlar bir-birinə mümkün qədər çətin 
suallar verməyə başlayır. Düzgün cavab verənin özü sonradan “rəqibinə” 
daha çətin yeni sual verməklə onu məişət məsələləri ilə əlaqədar hikmətli 
sözlərlə Məğlub etməyə səy göstərir. Qıfılbəndlərdə verilən sualın əsl 
mənası ilə yanaşı onun daha maraqlı olan məcazi mənası da çox səciyyəvi 
olur. Burada bədii kəlam, söz qüdrəti, kəlmədəki məna ən əsas amildir. 
 
Qol 
– simli musiqi alətlərinin (tar, kamança, saz, ud və s.) çanağına nəsb 
olunmuş hissə. Çalğıçı barmaqları ilə qolun üzərindəki simləri sıxır. Simlər 
uzun – qısa vəziyyət alır ki, bununla da çalğı aləti səslərinin müxtəlif 
yüksəklikdə olması əldə edilir. 
 
Qoltuq sazı 
– bax: Saz. 
 
 Azərbaycan musiqi terminləri 
82 
Qopuz 
(qobuz) 
– ən qədim simli musiqi alətlərindən biri. 
Vaxtilə Azərbaycan ozanlarının ifaçılıq sənə-
tində tətbiq və istifadə etdikləri əsas çalğı 
aləti. 
 
 
Qoşa nağara 
– bir-birinə bağlı bir cüt nağaradan ibarət 
zərbli musiqi aləti. Nağaralar (biri kiçik,o biri 
nisbətən böyük) adətən gildən (bişmiş 
palçıqdan) qayrılır, üzərinə heyvan dərisi çəkilir və bir cüt kiçik çubuqla 
vurularaq səsləndirilir. 
 
 
Qoşa qafiyə 
– dörd misradan (rübai) ibarət olan hər bəndə bir-iki söz əlavə etmək yolu 
ilə şeirin inkişafını təmin edən priyomlardan biri. 
 
Qoşma 
– aşıq musiqi – şeir yaradıcılığının hər misrası on bir hecadan ibarət olan 
formalarından biri. Qoşmaların mövzusu dövrün ictimai – siyasi həyatındakı 
hadisələrlə sıx bağlı olur. Eyni zamanda lirik məzmunlu qoşmalara da 
təsadüf edilir. Adətən qoşmalar beş bənddən ibarət olur. 
 
Qolça qopuz 
Qildən hazırlanmış qoşa nağara 
Əfrasiyab Bədəlbəyli. İzahlı monoqrafik musiqi lüğəti 
83 
L 
Lal barmaq 
– dan. simli musiqi alətlərində mizrabın ya yayın iştirakı olmadan (sol əlin 
barmaqları vasitəsi ilə) simin səsləndirilməsi. 
 
Lal pərdə 
– dan. simli musiqi alətlərinin qoluna çəkilmiş əsas (diatonik səsdüzümünə 
mənsub olan) pərdələrin arasında bağlanan əlavə pərdələr. 
 
Leyli və Məcnun 
– 1. Azərbaycan klassik musiqisində Şur (Şahnaz) dəstgahında Muyə ilə 
Əbülçəp şöbələri arasında olan şöbə; 
2. İran musiqisində Hümayun dəstgahında Moalif ilə Tərz arasında, Rast-
Pəncgah dəstgahında Əbülçəp ilə Ravəndi arasında səslənən şöbə. 
(http://leyli-mejnun.musigi-dunya.az) 
 
Ləhn 
– ər. 1. Səs, səda; 2. Motiv; 3. Ton, melodiya.  
“Ləhn – bir-birinə sevindirici, mehriban və xeyirxah münasibətdə olmaq 
sayəsində yaradılan xoş təranədir” (Səfiəddin Urməvi). 
(“Ləhn - Davud” - köhn. Gözəl səs, xoş avaz) 
 
Ləzgi-həngi 
– ləzgi xalqının oyun havalarında çox təsadüf olunan iti sürətli rəqs musiqisi 
vəzni. Musiqi ölçüsü 6/8-dır. Məişətdə “Lezginka” adı ilə məşhurdur. 
 
Luri 
- Azərbaycan muğam şöbələrindən biri. 
 Azərbaycan musiqi terminləri 
84 
 
M 
Maani 
– Şur kökündə zərbli muğam. 
 
Mahur 
(hərf. far. uçurum, dərin yarğan) 
– 1. Azərbaycan klassik musiqisində: Mahur, Şur, Əşiran, Dilkəş, Dügah, 
Zəngi-şütür, Hicaz, Mavərənnəhr, Şahnaz, Hacı Yuni, Sarənc, Şüştər, 
Məsnəvi və Suzi-güdaz şöbə və guşələrindən ibarət dəstgah; hazırda 
Azərbaycan musiqisində Mahurun iki növü işlənir: I – Mahur-hindi ; II – 
Orta Mahur. Mahur-hindinin tonallığı tarın hansı kökdə olmasından asılıdır, 
yəni əgər tarın ağ simi birinci oktavanın “do” səsi üzərində köklənmişsə, 
Mahur-hindi Do-major kökündə oxunacaqdır. Orta Mahur isə Mahur-
hindidən bir kvarta yuxarı (Fa-major) ifa olunmalıdır.  
Melodik cəhətdən Mahur-hindi ilə Orta Mahur arasında əslində heç bir fərq 
olmamalıdır. Halbuki Azərbaycan muğamatını yaxşı mənimsəyə bilməyən 
bəzi həvəskar nəğməkarlar çox vaxt Mahur-hindinin quruluşu ilə Rastın 
(xüsusilə mayədə) melodik xüsusiyyətinə fərq qoymamaqla yanlışlığa yol 
vermiş olurlar.  
Hazırda Mahur dəstgahı aşağıdakı əsas şöbələrdən ibarətdir: Bərdaşt, Mayə, 
Üşşaq, Hüseyni, Vilayəti, Şikəsteyi-fars, Əraq, Pəncgah, Qərai;  
2. Müasir İran musiqisində: Mahur yeddi əsas dəstgahdan biridir. Onun 
tərkibinə Dad, Məclis-əfruz, Xosrovani, Dilkəş, Xavəran, Tərəbəngiz, 
Nişapurək, Murad-xani, Nəsir-xani (ya da Tusi), Azərbaycani, Fili, 
Zirəfkənd, Əbul, Hasar-Mahur, Niriz, Nəcib, Əraq, Mühəyyər, Aşur-avənd, 
Əfrasiyab Bədəlbəyli. İzahlı monoqrafik musiqi lüğəti 
85 
İsfahanək, Həzin, Nəğmə, Zəngulə, Rak, Rak-Keşmir, Rak-Abdulla, 
saqinamə, sofinamə kimi şöbə və guşələr daxildir. 
 
Manənd 
(far.  kimi, bənzər, oxşar; Manənd-Müxalif – Müxalifə bənzər) 
– Zabol Segahı dəstgahında Orta Segaha keçməzdən əvvəl Muyə ilə Segah 
arasında yerləşən şöbə. Birinci olaraq görkəmli Azərbaycan nəğməkarı Xan 
Şuşinskinin şəxsi yaradıcılıq təşəbbüsü üzrə hazırda ümümiyyətlə Segah (o 
cümlədən Mirzə Hüseyn Segahı və Yetim Segah) muğamı Manəndə-
Müxalifdən başlanıb sonra əsl Segaha keçilir. Belə halda Manəndə-Müxalif 
oxunan dəstgahın bir növ müqəddiməsi mahiyyətini kəsb etmiş olur. 
 
Mavərənnəhr 
– 1. Dügah dəstgahında Ruh-ül-ərvah ilə Hüseyni arasında yerləşən şöbə;  
2. Azərb. kl. mus-də: Rast dəstgahında Bayatı-Qacar ilə Bal-kəbutər arasın-
da; Rəhab dəstgahında Zəmin-xara ilə Bal-kəbutər arasında; Çahargah 
dəstgahında Zəmin-xara ilə Hicaz arasında olan şöbə;  
3. İran mus-də: Rast-Pəncgah dəstgahında Əbülçəp ilə Rak-Abdulla şöbələri 
arasında bulunan guşə. 
 
Mayə 
– 1. Məqamın əsas sabit pərdəsi;  
2. Dəstgahların birinci şöbəsi. Muğamat ifaçılığında bir qayda olaraq bəm 
registrdən zilə doğru, şöbədən şöbəyə keçərək dəstgahın inkişafı prosesi hər 
nə qədər davam etdirilərsə etdirilsin, – muğamın mayəsi öz cazibə qüvvə-
sinin əvvəl-axır üstün gələcəyini göstərəcək, – dəstgah nəticədə yenə də 
mayəyə qayıdıb yenidən, məhz mayədə, mayə pərdəsində tamamlanacaq-
dır;  
3.Yaxın Şərq xalqları musiqisinin əsasını təşkil edən altı avazatdan biri. 
 
Mehdi Zərrabi 
– Şur muğamına mənsub şöbələrdən biri. 
 
 
 Azərbaycan musiqi terminləri 
86 
Məcra 
– ər. adsız barmaq. 
 
Mədd 
– ər. səsi uzatmaq xassəsi. 
 
Mədihət 
– ər. nüfuzlu bir şəxsin ya da əlamətdar bir hadisənin şərəfinə oxunan şeir – 
musiqili kompozisiya. 
 
Məxlut 
(hərf. – qarışıq, qatışıq, aşqarlı) 
– Zabol Segahı dəstgahında Orta Segahdan Şikəsteyi-farsa keçməzdən əvvəl 
çalınan kiçik bir guşə. 
 
Mənsuriyyə 
– Çahargah kökündə olan zərbli muğam. Eyni zamanda Çahargah dəstgahı-
nın tərkibinə daxil olaraq, muğamın son şöbələrindən biri hesab olunur. 
Əvvəllər Rast dəstgahında da çalındığı məlumdur. Lakin bu halda Mən-
suriyyənin yalnız vəzni (ritmik şəkli) saxlanılır, melodiyası isə Rast dəstgahı 
kökünə “tərcümə” edilmiş olur. 
 
Məqam 
– müxtəlif səslər, pərdələr məcmusunun bir vahid əsas kök ətrafında 
birləşməsi. 
Musiqidə hər səsin, hər pərdənin öz mövqeyi və öz xüsusi keyfiyyəti var. 
Bu keyfiyyət ayrı-ayrı pərdələr arasında müəyyən qarşılıqlı münasibət 
yaratmış olur ki, bu da, nəticə etibarı ilə, bütün pərdələrin mayəyə doğru 
olan meyl və istiqaməti ilə səciyyələnir . Bax: Mayə.  
Məqam – bir-birinə tərəf meyl göstərən, yönələn və bir sabit səs (mayə) 
ətrafında toplaşan müxtəlif yüksəklikdə (ucalıqda) olan musiqi sədalarının 
qarşılıqlı münasibət sistemindən ibarətdir. 
 
 
Əfrasiyab Bədəlbəyli. İzahlı monoqrafik musiqi lüğəti 
87 
Mərsiyə 
– məzmunu müsibətnamədən ibarət olan vokal əsər. Musiqisi muğamların 
ən yanıqlı intonasiyaları üzərində tərtib olunduğundan təsirli səslənir. 
 
Məsihi 
– 1. Rast dəstgahının son şöbəsi;  
2. Azərb. kl. mus-də: Nəva dəstgahında Hüseyni ilə Şahnaz arasında 
yerləşən şöbə;  
3. İran musiqisində: Segah dəstgahında Rəhab ilə Şah-Xətai arasında, Nəva 
dəstgahında Busəlik ilə Təxt-taqdis (ya da Təxt-Kavus) arasındakı şöbə. 
 
Məsnəvi 
– 1. Azərb. kl. mus-də: Mahur dəstgahının sonunda Şüştər ilə Suzi-güdaz 
arasında bulunan şöbə (haman şöbə Rəhab dəstgahının sonunda, yenə də 
Şüştər ilə Suzi-güdaz arasında ifa olunduqda – Məsnəviyi-səqil adlandırılır);  
2. İran musiqisində:  
a) Şur dəstgahının son şöbəsi;  
b) Bayatı-İsfahan muğamının Üşşaq ilə İbadət (Məsnəvinin başqa variantı) 
guşələri arasında yerləşən şöbəsi. 
 
Məvaliyan 
– Hümayun dəstgahının ilk şöbələrindən biri. 
 
Məzhər 
– dərvişlərin dini ayinlərdə oxuyub – çaldıqları zaman istifadə etdikləri 
zərbli musiqi aləti. 
 
Məzmur 
– ər.  dini məzmun daşıyan mahnı. 
 
Minzaf 
– cəng (arfa) tərzində dartımlı simli musiqi aləti. 
 
 
 Azərbaycan musiqi terminləri 
88 
Mirzə Hüseyn Segahı 
– Orta Segahdan (bax) bir kvarta yuxarıda olan Segah. İlk dəfə Mirzə 
Hüseyn adlı Azərbaycan xanəndəsi (XVIII əsr) tərəfindən ifa olunduğundan 
onun adı ilə adlandırılmışdır. 
 
Mirzəcan 
– aşıq mahnısı. 
 
Mislas 
– ər. ud musiqi alətində bəm simdən sonra gələn ikinci sim (birinci oktava-
nın fa səsi). 
 
Misri 
– aşıq mahnı yaradıcılığı formalarından biri. Qocaman aşıqlardan bəzilərinin 
fikrincə, Koroğlunun Misri qılıncının yenilməz qüdrəti məhz bu mahnıda 
vəsf olunur. Bununla bərabər Misri musiqisində çox vaxt Bayatı-Şiraz 
məqamı intonasiyasının səslənməsi, Misri aşıq vokal – instrumental janrında 
lirik əhvali – ruhiyyənin də çox gözəl ifadə olunduğu görünür. 
 
Mizəf 
– simli musiqi aləti. 
 
Mizhar 
– dartımlı simli qədim musiqi aləti. 
 
Mizmar 
– 1. Qara rəngli xüsusi qamışdan qayırılan üfləmə musiqi aləti; 
2. Boğazda səs yolu. 
 
Mizrab 
– dartımlı simli musiqi alətlərin (tar, ud) simlərini dartıb ehtizaza gətirmək 
üçün mal buynuzundan (bəzən sümükdən ya da plastmasdan) qayırılan 
nazik plastinka. Qanon musiqi aləti üçün mizrab metaldan qayırılır. Saz 
mizrabı gilənar ağacının qabığından qayırılır (bax: Təzənə). 
Əfrasiyab Bədəlbəyli. İzahlı monoqrafik musiqi lüğəti 
89 
Moalif 
– Hümayun dəstgahının əvvəlində, Bəxtiyari ilə Leyli və Məcnun şöbələri 
arasında ifa olunan parça. Bəzi müəlliflər əksinə, Moalifi muğamın sonunda 
Bəxtiyari ilə Üzzal guşələri arasında qeydə alırlar. 
 
Molla Nazi 
– Şur dəstgahında Səlmək ilə Bozorq (Büzürg) arasında olan şöbə. Başqa 
mülahizəyə görə, Qəcər (Bayatı-Qacar) ilə Həzin arasında yerləşən şöbə. 
 
Moşt 
- ər. xərək. Farabi və Urməvi ud musiqi alətinin təsvirində moştu səsin 
ibtida nöqtəsi kimi qeyd edirlər. 
 
Muğam, muğamat 
(ər. məqam – yəni vəziyyət, mövqe) 
– mürəkkəb, ideya-emosional məna daşıyan, dərin və bitkin təfəkkür, bədii 
həyəcan və müxtəlif musiqi obrazlarının inkişafını ifadə edən xalq musiqi 
dühasının gözəl məhsuludur. Muğamat yarandığı ən qədim zamanlardan 
başlayaraq, əsrlər boyu davam edən tədrici inkişaf və təkamül prosesi 
nəticəsində yetkinləşmiş, formalaşmış, kamilləşmişdir.  
Muğamat – xalq vokal-instrumental kompozisiyasının ən yüksək yaradıcılıq 
mərhələsinə çatdırılan nümunəsidir. Muğamın bütün hissələri (bax: 
Dəstgah) müəyyən bədii fikri müxtəlif bədii ifadə vasitələri ilə əyan edir.  
Muğamın hər bir hissəsi (şaxəsi, şöbəsi, guşəsi) çox vaxt özü-özlüyündə 
müstəqil bir mahiyyət kəsb edir və ayrılıqda ifa edilə bilsə də, onun 
mütəşəkkil vahid əsas inkişaf xətti ardıcıl surətdə məntiqi qaydalara 
əsaslanaraq öz bütövlüyünü, tamlığını heç də itirmir. Muğam ciddi 
məzmunlu musiqi ilə yanaşı asan (yüngül) musiqi nümunələrini də (təsnif, 
rəng) özündə təcəssüm etdirir. 
Muğam termininin ən dəqiq elmi tərifi, onun bu günkü musiqi həyatımızda 
tutduğu mövqe, gündəlik musiqi məişətimizdə nə mənada işlənilməsi, nə 
kimi məfhumu ifadə etməsi məsələsinin mükəmməl şərhi - zamanımızın 
görkəmli musiqi alimi və bəstəkarı Qara Qarayev tərəfindən verilmişdir. O, 
 Azərbaycan musiqi terminləri 
90 
mugam məfhumunun mahiyyətini təhlil və semantik mənasını izah edərək 
yazır: 
“…Azərbaycan musiqisində “muğam” termini əslində iki mənada işlənir. 
Bunlardan birinci halda “muğam” sözü “məqam” (“lad”) termininin eynidir. 
Məlum olduğu üzrə, Azərbaycan хalq musiqisi çoх inkişaf etmiş olan və 
müхtəlif ceşidli muğam sisteminə malikdir. Burasını qeyd etmək kifayətdir 
ki, Azərbaycan хalq musiqisi praktikasında yeddi əsas məqam, yaхud 
muğam (Rast, Şur, Segah, Şüştər, Çahargah, Bayatı-Şiraz və Hümayun) və 
əlavə daha bir çoх başqa muğamlar tətbiq olunur. Azərbaycan mahnıları, 
oyun havaları və хalq musiqisinin daha başqa formalarının təhlili göstərir ki, 
bunlar hamısı yuхarıda qeyd olunan məqamlardan biri üzərində yaradılmış 
və Azərbaycan хalq musiqisinin məqamlar sistemi olduqca bitkin və düzgün 
qurulmuş bir konstruksiya təşkil edir. Belə ki, adlarını qeyd etdiyimiz 
məqamlardan hər biri ayrı-ayrı şöbələrdən ibarətdir, bu şöbələrin 
əvəzlənməsi müəyyən qaydaya tabedir, hər bir məqama ona səciyyəvi olan 
kadensiyalar və melodik dönmələr var; məqamın səsdüzümünü təşkil edən 
tonlardan hər birinin öz funksional əhəmiyyəti vardır ki, bu da ümumi 
tonikaya tabedir və i.a. Bu nəzəri normalar heç də mücərrəd və cansız 
qayda-qanun deyil. Bunlar Azərbaycan хalq musiqisi praktikasından alınmış 
və хalq incəsənətinin ölməz nümunələrini əsrlər boyu yaradıb cilalayan bir 
çoх nəsillərin təcrübəsini ümumiləşdirir.2 
Başqa bir halda “muğam” termini altında son dərəcə orijinal хüsusiyyət 
daşıyan çoхhissəli forma nəzərdə tutulur ki bu, əslində mürəkkəb və maraqlı 
bir musiqi orqanizmi mahiyyətini kəsb edir. Həmin bu forma süita-
rapsodiya formalarına səciyyəvi olan əlamətləri özündə birləşdirir və öz 
təbiəti etibarı ilə simfonik olmaqla bərabər, özünə məхsus tərtib və düzüm 
təşəkkülünə malikdir. Hər şeydən əvvəl, demək lazımdır ki, süita-
rapsodiyadan ibarət olan muğamın özü müəyyən bir məqam-muğam 
üzərində qurulur və həmin məqama хas olan bütün qayda-qanunlara tabedir. 
İfaçı - müşayiətçi sazəndə dəstəsi ilə birlikdə çalıb-çağıran хanəndə ya da 
solo çalan instrumentalist muğamın möhkəm çərçivələri daхilində bulunaraq 
                                                          
2 Azərbaycan xalq musiqisi məqamlar sistеminin parlaq surətdə təhlili və nəzəri cəhətdən 
əsaslandırılması görkəmli bəstəkar Üzеyir Hacıbəyli tərəfindən “Azərbaycan xalq 
musiqisinin əsasları” еlmi əsərində vеrilmişdir (haşiyə məqalə müəllifi Qara Qarayеvindir. 
– Ə.B.) 
Əfrasiyab Bədəlbəyli. İzahlı monoqrafik musiqi lüğəti 
91 
sərbəst improvizasiya fəsillərini (şöbələri) qayda ilə bir-birinin ardınca ifa 
edir.  
Musiqi təfəkkürünün inkişafında variasiyalıq prinsipinin tətbiqi, sərbəst, 
həm də tez-tez dəyişən ritm, sekvensiyalardan ibarət ifadələrin, eləcə də 
melizmlər, zəngulələr və хırdaçalarla dolu bəzəklərin bolluğu və ən ümdə: 
forma quruluşunda kvadratlığın olmaması bu şöbələrini əsas хüsusiyyətini 
təşkil edir. Bununla yanaşı, burada biz musiqi konstruksiyası etibarı ilə 
dəqiq ölçülü, müntəzəm ritmli, kvadratlı əsas üzrə qurulmuş, məzmunu və 
хarakteri cəhətincə kontrastlı rəqs epizodları (rəng) və əndazəli mahnı 
düzümlərinə (təsnif) təsadüf edirik. Ciddi surətdə danışmalı olsaq qeyd 
etməliyik ki, improvizasiya məfhumunun “süita-rapsodiya” tərzində olan 
muğamata aid edilməsi əslində heç də düzgün deyil, çünki muğamat 
ifaçılarının yaradıcılıq fantaziyası məhz məqam normalarının möhkəm 
təməli üzərində qərar tutmuş və muğamat ifaçılığı,  bəzi musiqişünasların 
güman etdikləri kimi, heç də biçimsiz, qeyri-mütəşəkkil və qeyri-iradi bir 
improvizasiyaçılıq reçitasiyası deyil. Ehtimal ki, həmin bu “süita-
rapsodiya”dan ibarət muğamların öz böyük həcmləri sayəsində məqam-
muğamın bütün şöbələrini hərtərəfli qavraması, “muğam” termininin həm 
də yuхarıda göstərilən “süita-rapsodiya” formaya da aid edilməsinə səbəb 
olmuşdur”.3 
Musiqi alimlərinin qeydinə görə, Yaхın və Orta Şərq хalqlarının milli 
klassik musiqisində 95 muğam şöbə və güşəsi var”. Bunlardan 18-i 
Mərakeşdə, 17-si Tunisdə ifa olunur. Misirdə, İraqda, İranda ifa olunan 
muğamlar başqa-başqadır.  
Məsələn, Misirdə ifa olunan muğamlar bunlardır: 
Yegah, Fərəhəfza, Şətt-ərəban, Hüseyni, Əşiran, Şövqəfza, Tərz-cədid, 
Əraq, Rahətül-ərzah, Dilkeş, Huran, Fərəhnak, Bəstə-nigar, Üveyc, Rast, 
Suzinak, Mahur, Hicazkar, Nəvasir, Nikriz, Bəsəndidə, Tərznəvin, Rəhavi, 
Nəvahənd-kəbir, Zəngülah, Kirdan-Misri, Dilnişin, Nəhavənd Mürəsə, 
Bayatı, Səba, Üşşaq, Misri, İsfahan, Mühəyyər, Əcəm, Tahir, Ərəzbar, 
Şahnaz, Busəlik, Səba, Kürdi, Gülüzar, Segah, Hüzzam, Müstəar, Mayə, 
Çahargah. 
İraqda isə məhz adları aşağıda qeyd olunan muğamlar ifa olunur: 
                                                          
3 Кара Караев – Симфонические мугамы Фикрета Амирова. “Советская музыка”, 
1949, №3, s.40-41 (azəri dilinə tərcüməsi mənimdir. – Ə.B.). 
 Azərbaycan musiqi terminləri 
92 
Bayatı, Rast, Segah, Hicaz, Nəvz, Hüseyni, Səba, Хənabat, Mənsuri, 
Əribun-əcəm, Quryat, Bayatı-əcəm, Pəncgah, Bəşiri, Övc, Cəmal, Ovşar, 
Əcəm-əşiran, Tahir, Хəlvəti, Məsnəvi, Səidi, Nəhavənd, Hicaz-şeytani, 
Dəşti, Ərvah, Hümayun, Novruz-əcəm, Bahirzavi, İbrahimi, Cəburi 
Mahmudi, Nari, Rəşidi, Həkimi, Müхalif, Həlilavi, Baclan, Dügah. 
“Muğam müəyyən bir məqam üzərində sərbəst improvizasiya yolu ilə ifa 
olunur!” fikri əslində hər nə qədər doğru olsa da, - muğamın formalaşmamış 
quruluşuna küll halında, ümumiyyətlə və həm də ayrı-ayrı hissələrinə 
ayrılıqda diqqətlə baxılsa görünər ki, muğamın hər bir guşəsi, hər bir şöbəsi, 
hətta bu guşə və şöbələri təşkil edən hər bir musiqi cümləsi özlüyündə 
müəyyən və konkret melodiyadan ibarətdir.  
Sərbəst improvizasiya adlandırılan ifaçılıq məktəbi isə əslində muğamın 
əsasını və mahiyyətini təşkil edən hər bir müəyyən melodik cümlənin, hər 
bir kiçik musiqi frazasının, muğam musiqi təbirinin müxtəlif variantlarda 
(yəqin ki, sənətkarın şəxsi yaradıcılığı və fantaziyasının zənginliyindən asılı 
olaraq) ifa edilməsi deməkdir.   
 
Muğni 
– böyük Azərbaycan musiqişünası Səfiəddin Urməvinin (1230-1294) 
İsfahan şəhərinə səyahətindən qayıtdıqda ixtira etdiyi simli, dartımlı musiqi 
aləti. 
 
Muradxani 
– Mahur dəstgahında Nişapurək ilə Niriz (Neyriz) arasında yerləşən şöbə. 
 
Mureh 
– Hümayun dəstgahında Suzi-güdaz ilə Nəfir arasında yerləşən şöbə. 
 
Musiqar 
– 1. Üfləmə ağac musiqi aləti; 2. Musiqi sənətinin simvolu olan əfsanəvi 
quşun adı; 3. Musiqiçi. 
 
Muyə 
– 1. Zabol Segahı dəstgahında Mayeyi-Zabol ilə Manənd-Müxalif şöbələri 
arasında yerləşən guşə;  
Əfrasiyab Bədəlbəyli. İzahlı monoqrafik musiqi lüğəti 
93 
2. Azərb. kl. mus-də: Şur (Şahnaz) dəstgahında Səlmək ilə Leyli və Məcnun 
şöbələri arasında ifa edilən guşə;  
3. İran mus-də: Çahargah dəstgshında Bəstə-nigar ilə Hasar şöbələri 
arasında və Segah dəstgahında Zabol ilə Zəngi-şütür arasında bulunan şöbə.  
 
Mübərriqə 
(d.d. Mobərqə) 
- 1. Zabol və Rəhab dəstgahlarında Şikəsteyi-fars ilə Əraq arasında yerləşən şöbə; 
2. İran mus-də: Rast-Pəncgah dəstgahında Qaraçə ilə Nəhib arasında ya da 
Bayatı-əcəm ilə Qaraçə arasındakı şöbə. 
 
Mücənnəb 
(ər., hərf. qonşu) 
– qonşu pərdə. Simli musiqi alətlərin qoluna bağlanan əsas pərdələr yanında 
olan ikinci dərəcəli pərdələr. Ud musiqi alətində müstəsna olaraq Mücənnəb 
əsas pərdələrdən biridir. 
 
Mühəyyər 
(ər., hərf. heyrətə gətirən) 
– Mahur dəstgahında Əraq şöbəsindən sonra ifa olunan parça. 
 
Müxəmməs 
– aşıq yaradıcılığının şeir – musiqi formalarından biri. Adından da bəlli 
olduğu üzrə (ər. xəms – beş), müxəmməsin hər bəndi beş misradan ibarət 
olur. Klassik şeirdən fərqli olaraq aşıq yaradıcılığında müxəmməsin hər 
bəndinin dördüncü misrasından sonra tamamilə başqa bir “həngdə” olan 
yeni bir bənd əlavə olunur ki, buna cığa deyilir. Əsas bəndin beşinci misrası 
haman cığadan sonra oxunur. 
 
Müxalif 
– ər. Çahargah dəstgahında Hasar ilə Məğlub arasındakı şöbə. 
 
Müğənni 
– nəğməkar, xanəndə, avaz ilə oxuyan. 
 Azərbaycan musiqi terminləri 
94 
Münacat 
– dini ya da matəm mərasimi ilə əlaqədar olaraq ucadan avaz ilə oxunan 
dua. Çox vaxt Zəmin-xara məqamında ifa olunur. 
 
Münşid 
– ər. nəğməkar, mahnı deyən. 
 
Münsərih 
– bax: Faxti. 
 
Mütəlaim 
– konsonans; həmsaz, həmahəng səslənmə; qulağı oxşar, qulağa xoş gələn 
tərzdə səslənmə. 
 
Mütənafir 
– dissonans; həmsazlıqdan məhrum səslənmə. 
 
Mütləq 
– ər.  boş sim, açıq sim. 
 
Mütrüb 
– ər. köhn. 1. əyləndirici; 
2. nəğməkar;  
3. musiqiçi. 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
95 
 
N 
Nağara 
– zərbli musiqi aləti. Sağanağının hər iki 
tərəfinə dəri çəkilmişdir. Nağara ağac 
üfləmə alətlərin (zurna, balaban, tütək), 
həm də sazın çalğısını müşayiət edir. 
Nağaranı sol qoltuğun altında tutub 
çalırlar. 
Musiqi alətlərindən hansı birinin çalğısını 
müşayiət edəcəyindən asılı olaraq nağara-
nın əl ilə (barmaqlar), yoxsa ağac çubuq-
larla çalınacağı müəyyən edilir. Əgər bala-
ban (son zamanlar həm də klarnet), ya da aşıq sazının çalğısı müşayiət 
ediləcəksə, nağara da ovucun içi və barmaqlarla çalınacaqdır.  
Əgər zurna çalğısını (həm də açıq havada) müşayiət etmək lazım gəlirsə, o 
zaman dərilər üzərinə ağacla zərblər vurulur.  
Həcmindən (böyüklüyündən) asılı olaraq nağara müxtəlif növlərə ayrılır: 
koos (böyük nağara), bala nağara ya da cürə nağara və kiçik nağara. 
 
Naxunək 
– nazik poladdan qayırılan qarmaqlı mizrab. 
 
Naleyi-Zənburi 
– bax: Neyi-Davud. 
 
Böyük nağara 
 Azərbaycan musiqi terminləri 
96 
Naqus 
- ər. Zəng, zınqırov. 
 
Nay 
– bax: Ney. 
 
Nayi-tənbur 
- Orta əsrlərdə geniş istifadə olunan simli musiqi aləti. 
 
Nehoft 
(far. gizli, məxfi) 
– Nəva dəstgahında Həzin ilə Qəveşt arasında yerləşən muğam şöbəsi. 
 
Ney 
(far. qarğı, qamış) 
– ağacdan, qamışdan ya da bürüncdən qayırılan 
üfləmə musiqi aləti. Düz silindr şəklində, 60-70 sm 
uzunluqda lülədən ibarətdir. Ucunda heç bir müştük 
ya dilçək olmur. Yalnız lülənin aşağı tərəfində bir 
neçə (3-6) dəlik açılır ki, bu da səslərin müxtəlif 
ucalıqda olduğunu təmin edir. Neyin səsi olduqca 
məlahətli, zərif və təsirlidir. 
Ney ən qədim Azərbaycan musiqi alətlərindən 
biridir. Onun xoş səsi Xaqani, Nizami, Füzuli və 
başqa şairlərimizin əsərlərində dönə-dönə sevilərək 
vəsf edilmişdir. 
 
Neyi-Davud 
– Hümayun dəstgahında Bidad ilə Bavi arasında bulunan muğam şöbəsi. 
 
Nəbərat 
– 1. Vurğu;  
2. Ton, səs, intonasiya;  
3. zəngulə (fioritura mənasında). 
Qarğıdan hazırlanmış ağ 
neylər 
Əfrasiyab Bədəlbəyli. İzahlı monoqrafik musiqi lüğəti 
97 
Nəbr 
– vurğu, aksent. 
 
Nədb 
- ər. ölüm və matəm nəğməsi, ağılar. Bir qayda olaraq, qadınlar tərəfindən 
ifa olunur. Nədb mahnılarında öz yaxın adamını itirmiş qadının acı fəryad 
nidaları, ah-fəğan sədaları ilə yanaşı keçmişdə ictimai həyatda olan 
haqsızlıqlar, xalqın həyat və məişətində görünən ağır və çətin hallardan 
şikayət motivi səslənərdi. 
 
Nəddab 
- ər. ağıçı, ağı deyən. 
 
Nəfir 
– 1. Hümayun dəstgahında Mureh ilə Camədəran arasında bulunan muğam 
şöbəsi;  
2. Qaramal buynuzundan qayrılan üfləmə musiqi aləti. Müştüyü zurna 
müştüyü kimi ikiqat nazik yonulmuş qarğıdan qayrılır. Gövdəsində heç bir 
dəlik olmadığına görə gövdə daxilində havanın ehtizaz tezliyi dəyişilmir. 
Odur ki, nəfir musiqi aləti səsin nisbi ucalığından, demək olar ki, tamamilə 
məhrumdur.  
Nəfir keçmişdə meşəyə ova çıxanların ya da bir şəhərdən başqa şəhərə 
piyada getməli olan və yolu meşədən keçən səyyahların (xüsusən 
dərvişlərin) çox istifadə etdikləri (meşə yırtıcı heyvanlarını qorxutmaq üçün) 
musiqi alətidir. 
 
Nəfir-fərəng 
– İran mus-də: Rast-Pəncgah dəstgahında Müəttər şöbəsindən Novruz-ərəbə 
keçmək üçün çalınan kiçik instrumental epizod. 
 
Nəhavənd 
– 1. kl. əd-da: muğam guşəsi; 
 
 
 Azərbaycan musiqi terminləri 
98 
Nəhib 
– 1. Şur dəstgahında Hüseyni ilə Əraq şöbələri arasında ifa olunan vokal-
instrumental epizod;  
2. Rast dəstgahında Mübərriqə ilə Mühəyyər şöbələri arasındakı vokal-
instrumental parça. 
Qeyd: Muğamat və dəstgahların tariх və nəzəriyyəsi haqqında ərəb əlifbası 
ilə yazılmış musiqi kitablarında “nəhib” sözü iki müхtəlif transkripsiyada 
verilir: bəzi kitablarda sözün üçüncü hərfi (h) – hey-hütti ilə yazılmışdır ki, 
bu halda sözün hərfi mənası ah-fəğan, nal əvə fəryad məfhumlarını daşıyır; 
başqa kitablarda isə haman (h) hərf haye-həvvəz adlanan hi lə verilmişdir ki, 
belə yazıldıqda sözün hərfi mənası qorхu, vahimə, qorхutma deməkdir. 
Beləliklə, burada sözün fonetikası etibarı ilə omonim əlaməti görünsə də 
əslində müхtəlif transkripsiyada yazıldıqları üçün ehtimal etmək olar ki, 
burada sözlərin deyilişində, çoх cüzi də olsa, müəyyən bir fərq vardır. 
Eləcə də Şur və Rast dəstgahları tərkibində olan Nəhib güşələrinin musiqi 
kitablarında müхtəlif quruluşunda eyniyyət olmadığını göstərir. 
 
Nəxcirkan 
– kl. əd-da: muğam şöbələrindən biri. 
 
Nəqərat 
– (ər. a) zərbə, zərb vurmaq; b) taqqıltı, taqqıldatmaq)  
1. Mahnının hər bəndindən sonra eyni mətnlə təkrarlanan misralar;  
2. Kuplet formasında bəstələnən əsərin ikinci hissəsi;  
3. Kl. mus-də: təbil vurmaq, nağarada çalmaq. 
 
Nəqrəzan 
– kiçik təbil, kiçik həcmli zərbli alətlər. 
 
Nəqş 
– melodiyanın ayrı-ayrı səsini oxşamaq, avazın hər nəfəsini bəzəmək üçün 
istifadə olunan çox xırda, lətif və incə ornamet sədalar (xırdacıqlar). 
 
 
Əfrasiyab Bədəlbəyli. İzahlı monoqrafik musiqi lüğəti 
99 
Nərə 
– ər. 1. Səslənmə;  
2. Ağızın yumulmuş vəziyyətində, burunda oxumaq üsulu;  
3. Bağırmaq, nərildəmək, gurultu salmaq. 
 
Nəstəri 
– Nəva dəstgahının son muğam şöbəsi. 
 
Nəva 
– 1. Yaxın Şərq xalqları klassik musiqisində 12 əsas muğamdan ikincisi;  
2. Azərb. kl. mus-də: Nəva, Nişapur, Dəraməd-Şahnaz, Busəlik, Hüseyni, 
Məsihi, Şahnaz, Hacı Yuni, Bayatı-kürd, Azərbaycan, Əşiran, Zəngi-şütür, 
Kərkuki, Şah Xətai, Əfşari və Şikəsteyi-Şirvan şöbə və guşələrindən ibarət 
dəstgah;  
3. İran mus-də: Mayeyi-Nəva, Gərdaniyyə, Qəveşt, Nəhoft, Bayatı-race, 
Həzin, Əraq, Üşşaq, Nişapurək, Mülk-Hüseyni, Xöcəstə, Rəhab, Zəmineyi-
Hüseyn, Hüseyni, Busəlik, Məsihi, Taqdis ya da Təxt-Kavus, Əşiran, Nizir-
səğir, Firuz-binəva və Nəstəri şöbə və guşələrindən ibarət dəstgah. 
 
Nəvayi 
– 1. Nəva kökündə ya da Nəva üslubunda çalınan hər hansı bir musiqi 
parçası;  
2. Əmir Əlişir Nəvai şərəfinə tərtib olunan mahnı. 
 
Nəvayi-Nişapur 
– Nəva dəstgahının ikinci (əlavə) adı. 
 
Nişapur 
– Nəva dəstgahının birinci şöbəsi. 
 
Nişapurək 
– Nəva dəstgahında Əşiran ilə Məclisi arasındakı guşə; başqa varianta görə 
Üşşaq ilə Mülk-Hüseyni arasında bulunan şöbə. 
 
 Azərbaycan musiqi terminləri 
100 
Nişib-fəraz 
(far., hərf. eniş, yoxuş) 
– Şur dəstgahında Sarənc şöbəsindən sonra, Bayatı-Şiraz dəstgahında 
Bayatı-İsfahandan əvvəl ifa olunan bağlayıcı şöbə. 
 
Niiriz 
– İran mus-də: Mahur dəstgahında Nişapurək ilə Dilkəş şöbələri arasında, 
Rast dəstgahında Üşşaq ilə Bayatı-əcəm arasında bulunan şöbə. 
 
Nimruz 
– kl. əd-da: muğam şöbələrindən biri. 
 
Novruz-Bayatı 
– Yaxın Şərq xalqları klassik musiqisində olan 12 muğam və 6 avazatdan 
əlavə qeydə alınmış 24 şöbədən biri. 
 
Novruz-büzürg 
– kl. əd-da: muğam şöbələrindən biri. 
 
Novruz-əcəm 
– Hümayun dəstgahında Zabol ilə Bəhr-nur arasında yerləşən şöbə. 
 
Novruz-ərəb 
– 1. Yaxın Şərq xalqları klassik musiqisində olan 12 muğam və 6 avazatdan 
əlavə qeydə alınmış 24 şöbədən biri;  
2. Hümayun dəstgahında Ravənddən conra gələn şöbə. 
 
Novruz-xara 
– Yaxın Şərq xalqları klassik musiqisində olan 12 muğam və 6 avazatdan 
əlavə qeydə alınmış 24 şöbədən biri. 
 
Novruz-kiçik 
– kl. əd-da: muğam şöbələrindən biri. 
 
Əfrasiyab Bədəlbəyli. İzahlı monoqrafik musiqi lüğəti 
101 
Novruz-rəvəndə 
- Rast dəstgahında müqəddimə əvəzi. 
 
Novruz-səba 
– Yaxın Şərq xalqları klassik muüsiqisində olan 12 muğam və 6 avazatdan 
əlavə qeydə alınmış 24 şöbədən biri. 
 
Nuşin badə 
– kl. əd-da: muğam şöbəsi. 
 
Nuş-ləbinan 
– kl. əd-da: muğam şöbəsi. 
 
Nüzhə 
– Səfiəddin Urməvinin icad etdiyi simli musiqi aləti. Zahiri görünüşü çəngə 
bənzəyir, 81 simi vardır. Bu simlərdən hər üçünün eyni ucalıqda (unison) 
köklənmiş olduğunu nəzərə alsaq, nüzhə musiqi alətində 27 müxtəlif səs 
əldə edildiyi məlum olar. 
 
 
 
 
 
 
 
 
 
 
 
 
 Azərbaycan musiqi terminləri 
102 
O 
Oxşama 
– körpə uşaqları sevərək, atıb-tutaraq, onları oxşayaraq oxunan mahnı. 
 
Orta Mahur 
– Mahur-hindidən  bir kvarta yuxarıda ifa olunan muğam. Tarın ağ simi do 
kökləndirilirsə, Orta Mahurun mayəsi fa notu olur. 
 
Orta Segah 
– Zabol Segahı dəstgahında əsil Segah muğamının özü. Bir qayda olaraq 
Manənd-Müxalif şöbəsindən sonra ifa olunur. Tarın ağ simi do köklənmişsə, 
Orta Segahın mayəsi mi notuna düşür. 
 
Ouvc (övc, öüvc, ovc, ouc) 
(hərf. ən uca zirvə, göyün ən yüksək qatı) 
– bir çox dəstgahlar tərkibində muğamatın Əraq şöbəsi funksiyasını daşıyan, 
eləcə də Əraq kimi registrdə səslənən, melodik cəhətdən də əslində Əraqın 
növ müxtəlifliyindən ibarət olan şöbə. 
Ərəb kl. mus-də Ouvcun: Uuvc-dara, Ouvc-Xorasan və Ouvc-Hasar adlı 
çeşidli növləri var. 
 
Ovşarı 
– bax: Əfşarı. 
 
Oyun havası 
– xalq rəqslərini müşayiət üçün çalınan musiqi. Melodik quruluşu etibarı ilə  
Əfrasiyab Bədəlbəyli. İzahlı monoqrafik musiqi lüğəti 
103 
azəri məqamları əsasında yaradılan azəri xalq oyun havaları (“Tərəkəmə”, 
“Mirzəyi”, “Lalə”, “Ceyranı”, “Bənövşə”, “Vağzalı” və s.) bir qayda olaraq 
ritmik ardıcıllığa və müəyyən ölçünün (vəznin) daimi surətdə təkrarlanma-
sına əsaslanır.  
Bununla bərabər azəri xalq oyun havaları məhz ritmik ardıcıllıq və 
təkrarlanma cəhətindən bir çox başqa xalqların oyun havalarından fərqlənir. 
Bu xüsusiyyət ondan ibarətdir ki, azəri oyun havalarının ritmik çevrəsi bir 
çox hallarda daxilən ikiqisimli zərblə üçqisimli zərbin ardıcıl surətdə 
növbələşməsi əsasında təşkil olunur. Yəni əsas etibarilə əksərən 6/8 (ikiqi-
simli) musiqi ölçüsündə olan eyni oyun havasının ritmik quruluşu 3/4 
(üçqisimli) ölçü ilə növbələşir. Bu xüsusiyyət “Keçi məməsi”, “Şalaxo”, 
“Ənzəli” və s. Oyun havalarında çox aydın və əyani tərzdə nəzərə çarpır. 
Beləliklə, riyazi kəmiyyət etibarı ilə bərabər olan 6/8 və 3/4-ün keyfiyyət 
сəhətindən başqa-başqa (ikiqisimli və üçqisimli) ahəngdən ibarət olması və 
hər iki ahəngin (vəzn, ölçü mənasında) ardıсıl surətdə əvəzlənməsi azəri 
xalq oyun havalarının orijinallığını və gözəl bir xüsusiyyətini təşkil edir4. 
 
Ozan 
– 1. Üç simli musiqi aləti. Zahiri görünüşü etibarı ilə qədim tənbur musiqi 
alətini (d. d. cürə sazını) andırır. Sazda olduğu kimi, mizrab əvəzinə təzənə 
ilə çalınmışdır;  
2. Ən qədim Azərbaycan aşıqlarının daşıdıqları ad. Ozan da aşıq kimi xalqın 
professional nəğməkarı, çalğıçısı, şairi, nağıldeyəni, lazım gəldiyi halda həm 
də rəqs (xoreoqrafiya) sənətindən də istifadə edərək bir neçə incəsənətin 
sintezini öz yaradıcılığında təcəssüm və nümayiş etdirən ustadı olmuşdur. 
Azəri xalqı özünün musiqi həyatında görkəmli yer tutan aşıqların sələfi olan 
ozanlara çox böyük hörmət bəsləmişdir. Ozanlar hər şəhərdə, hər kənddə, 
hər evdə ən çox istənilən və sevilən sənətkar sayılmışdır: 
Evimə ozan gətirmişəm, 
Pərkar pozan gətirmişəm, 
Gündüz olan işləri  
Gecələr pozan gətirmişəm.   
                                                          
4 Bax: “Qeydlər, şərhlər və monoqrafik məlumat” bölməsi - 14. Azərbaycan rəqs sənəti, 
s.424. 
 Azərbaycan musiqi terminləri 
104 
 
P 
Palizban 
(hərf. bostançı) 
– kl. əd-da: muğam şöbəsi. 
 
Paşa köçdü 
– aşıq mahnı forması. Ölçüsü 6/8 olur. 
 
Peşrev 
– hər bir muğam ya dəstgahdan əvvəl çalınan instrumental müqəddimə (bax: 
Pişdəraməd). 
 
Pəncgah 
– Rast dəstgahında bilavasitə Əraqdan sonra ifa olunan şöbə. Bu şöbənin 
Rast dəstgahında tutduğu mövqe çox əhəmiyyətli olduğundan, Rast dəstgahı 
çox zaman Rast-Pəncgah adlandırılır. 
 
Pərdə 
–1. Səsdüzümünün ayrılıqda hər bir səsi; 
2. Bəzi simli musiqi alətlərin (tar, saz, dütar, tənbur və s.) qoluna bağlanılan 
bölmə. Qoyun bağırsağından nazik kəndir kimi eşilib emal edilir (son 
vaxtlar tarçılardan bir çoxu pərdəni daha möhkəm və davamlı sayılan 
kapron sapla əvəz edirlər). İfaçılar şərti olaraq ayrı-ayrı pərdələrə ad 
vermişlər ki, bu da eyni zamanda həmin musiqi alətində hansı səsin nəzərdə 
tutulduğunu göstərir. Bax: Saz.  
Əfrasiyab Bədəlbəyli. İzahlı monoqrafik musiqi lüğəti 
105 
3. Teatr üçün yazılmış əsərin müəyyən bir hissəsi (məs.: dörd pərdəli opera, 
üç pərdəli balet). 
 
Pərdə vurmaq 
– dan. xüs. tar çalma təcrübəsində barmaqla sıxılmış pərdədən əlavə, ondan 
(çanağa tərəf) daha qabaqda duran pərdənin də istənilmədən müəyyən 
dərəcədə sıxılmış olması. Bu hal tar qolunun çanağa düzgün nəsb 
edilməməsi ya da çanaq içərisindəki ağacın düzgün taxılmamasından irəli 
gəlir. Bax: Çəngəl. Nəticədə simlərin səslənməsində xoşagəlməz bir vızıltı 
eşidilir. 
 
Pər-pərəstuk 
(far. pər – qanad, pərəstuk - qaranquş) 
– Çahargah dəstgahının mayəsində son dərəcə təsirli və effektli instrumental 
gəzişmə (bəzi ifaçılar bu gəzişməni Bal-kəbutər adlandırmaqla yanlışlığa 
yol vermiş olurlar). 
 
Pərvanə 
– qədim klassik musiqidə Rast-Pəncgah dəstgahının əvvəlində Zəngi-şütür 
ilə Ruh-əfza (başqa varianta görə Zəngulə ilə Nəğmə) arasında yerləşən, öz 
ifadə tərzi və musiqi obrazı etibarı ilə həyəcan, ürək çırpıntısı və təlaş 
əhvali-ruhiyyəsini təsvir edən muğam şöbəsi. 
  
Pəst 
(far., hərf. aşağı, alçaq), pəstdən (oxumaq) dan. 
– 1. Aşağı registrdə bəm səslə oxumaq; 
2. Yavaş səslə oxumaq. 
 
Pəstxan 
– dan. səsi aşağı registrdə, bəm pərdələrdə daha sərbəst işləyən xanəndə. 
 
Pişdəraməd 
– 1. muğamatın xanəndə və sazəndə dəstəsi tərəfindən “tamam dəstgah” 
ifası üçün çalınan müqəddimə;  
 Azərbaycan musiqi terminləri 
106 
2. muğamın mayədən əvvəlki zərbli instrumental hissəsi. 
 
Pişe 
– üfləmə ağac musiqi aləti. Zahiri görünüşü etibarı ilə mizmar musiqi 
alətinə çox oxşayır, lakin müştüyü yoxdur. Səslənmə prinsipi neydə olduğu 
kimidir. 
 
Piş-zəngulə 
– Çahargah dəstgahında Zəngulə şöbəsindən əvvəl ifa olunan guşə. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
107 
 
R 
Rah 
– far.  melodiya, təranə, hava. 
 
Rah-Şəbdiz 
(hərf. Xosrov Pərvizin mindiyi Şəbdiz adlı atın getdiyi yol) 
– kl. əd-da: muğam şöbələrindən birinin adı ya da gözəlləmə. 
 
Rahəvi 
– 1. Orta əsr Yaxın Şərq xalqları klassik musiqisinin 12 əsas muğamından 
onuncusu; 
2. Bax: Rəhab. 
 
Rah-gül 
– kl. əd-da: muğam şöbələrindən birinin adı ya da təsnif. 
 
Rah-ruh 
– kl. əd-da: muğam şöbələrindən birinin adı ya da bir mahnı – təsnif adı. 
 
Rak 
(ər. əsas, dayaq) 
– 1. Rast dəstgahında Pəncgah şöbəsi ilə Xavəran guşəsi arasındakı epizod; 
başqa variantlara görə, yenə də Rast dəstgahında Xöcəstə şöbəsindən sonra 
(Saqinamədən əvvəl) Rak-hindi, Rak-Xorasani guşələri ifa olunur;  
 Azərbaycan musiqi terminləri 
108 
2. Qədim kl. mus-də: Rast və Mahur dəstgahlarının axırında (son şöbəni ifa 
etdikdən sonra) Mayəyə qayıtmazdan əvvəl bir qayda olaraq, hökmən Rak-
Abdulla adlanan guşədə dayanmaq lazım gəlirdi. Rak-Abdulla, Rak-
Xorasani və Rak-hindi adlanan guşələr əslində eyni melodik gəzişmənin 
müxtəlif variantlarıdır. 
 
Rameş-can 
– kl. əd-da: muğam şöbəsi ya da bu sözlərlə başlanan mahnı. 
 
Rast 
(hərf.  düz, dürüst, müstəqim, düzgün) 
– 1. Yaxın Şərq xalqları klassik musiqisinin 12 muğamından biri. “Qədim 
musiqişünaslar Rastı muğamların anası adlandırmışlar. Rast muğamı nəinki 
öz adını və kökünün səsdüzümünü, hətta öz tonikasının (mayəsinin) 
ucalığını belə zəmanəmizə qədər mühafizə edib saxlaya bilmişdir.” 
(Ü.Hacıbəyli. Azərbaycan xalq musiqisinin əsasları).  
2. Azərb. mus-də: Novruz-rəvəndə, Rast, Üşşaq, Hüseyni, Vilayəti (bəzən 
Dilkəş), Xöcəstə, Xavəran, Əraq, Pəncgah, Rak, Əmiri və Məsihi 
şöbələrindən ibarət dəstgah;  
3. İran mus-də: bax: Rast-Pəncgah. 
Rast-Pəncgah 
– İran mus-də: Zəngulə, pərvanə nəğmə, Ruh-əfza, Xosrovani, Pəncgah, 
Süpehr, Üşşaq, Şiraz, Bayatı-əcəm, Mübərriqə, Qərəcə, Bəhr-nur və əlavə 
olaraq Əbül-çəp, Leyli və Məcnun, Ravəndi, Novruz-ha, Nəfir, Fərəng, 
Əraq şöbə və guşələrindən ibarət dəstgah. 
 
Ravəndi 
– müasir İran musiqisində Rast və Hümayun dəstgahlarında Leyli və 
Məcnun ilə Novruz arasında bulunan muğam şöbəsi. 
Əfrasiyab Bədəlbəyli. İzahlı monoqrafik musiqi lüğəti 
109 
Raz-Niyaz 
– Hümayun dəstgahında Suzi-güdaz ilə Məsnəvi arasında ifa olunan musiqi 
parçası. 
 
Rəcəz 
(ərcuzə) 
– 1. Çahargah dəstgahının sonunda olan zərbli muğam Mənsuriyyədən əvvəl 
ifa edilən şöbə;  
2. Orta əsr musiqisində cəngavərlər fəxriyyəsini ifadə edən mahnılar üçün 
ən çox münasib sayılan bəhr. 
 
Rəddət 
– ər. bax: Nəqərat (1-ci mənada). 
 
Rəddəti-i-sovt 
– ər. əks-səda. 
 
Rədif 
– muğamat şöbələrinin, guşələrinin, təsnif və rənglərinin dəstgahlar sistemi 
üzrə təşkil və tənzim qaydası. 
 
Rəhab (Rahab) 
– 1. XIX əsr Azərbaycan musiqisində Rəhab, Hümayun, Tərkib, Üzzal, 
Bayatı-türk, Bayatı-Qacar, Zəmin-xara, Mavərənnəhr, Bal-kəbutər, Hicaz, 
Bağdadi, Şahnaz, Azərbaycan, Əraq, Əşiran, Zəngi-şütür, Osmani, Bayatı-
kürd, Bayatı-Şiraz, Hacı Yuni, Sarəng, Şüştər, Məsnəvi-səqil və Suzi-güdaz 
şöbə və guşələrindən ibarət dəstgah;  
2. Müasir Azərbaycan musiqisində Əmiri, Nəva, Rəhab, Şikəsteyi-fars, 
Mübərriqə, Əraq, Pəncgah, Qərai və Məsihi şöbələrindən ibarət dəstgah.  
 
Rəhavi 
– bax: Rahəvi. 
 
 
 Azərbaycan musiqi terminləri 
110 
Rəkb 
– Yaxın Şərq xalqlarının klassik musqisində 24 əsas şöbədən biri. 
 
Rəməl 
– musiqi bəhri. Bir çox növü var. Bu növlər özlüyündə müəyyən təqsimat 
daxilində qruplaşdırılır. Burada səslərin “hərəkat” və “sekunat” cəhətincə 
təvazön (müvazinət) və tənasibi əsas rol oynayır.  
Ərəb – İran klassik musiqisində rəməl bəhri rəməl-xəfif və rəməl-səqil 
təqsimlərinə ayrılır. Bunlardan rəməl-səqil iki şəkildə olur:  
a) fəilatün təfiləsinin dörd dəfə təkrarlanmasından əmələ gələn bəhr;  
b) fəilatün-fəilün-məfulün-məfulün-fəilün təfilələrinin ardıcıl birləşməsin-
dən düzələn bəhr.  
Azərbaycan musiqisində də rəməl bəhri ən çox işlənən ölçülərdən biridir. 
Klassik şairlərimizin əsərlərindəki vəzi zənginliyini özündə əks etdirən və 
Azərbaycan poeziyasında uzun illər əsas yer tutan əruz ilə həmahəng 
səslənən bokal musiqimizdə rəməl bəhrinin bir neçə növü var. 
O cümlədən: 
 
 
Ü.Hacıbəyli 
 
“Arşın mal alan”. Əsgərin ariyası 
 
Qeyd: “Kitab-ül-eyn” adlı ədəbiyyat lüğəti müəllifi, məşhur ərəb musiqi-
şünası və filoloqu Хəlil ibn Əhmədin (-790) ilk dəfə əruz vəzni üçün 
“Fəələ” məsdərindən düzəltdiyi müхtəlif təfilələr əvəzində Şərqin Orta əsr 
Əfrasiyab Bədəlbəyli. İzahlı monoqrafik musiqi lüğəti 
111 
musiqi alimləri də musiqi bəhrlərini “tən, tən-tən tə-nə-nən…” ləfzlərinin 
müхtəlif ahəngdə quraşdırılmış variantlarını – qəliblərini icad etmişlər. 
Beləliklə, şeirdəki “fəilün” təfiləsi əvəzinə musiqidə “tənənən”, ya 
“məfulün” təfiləsinə müqabil “tən-tən-tən”, “müftəülün” təfiləsinin qarşılığı 
olaraq “tən tənə-tən” yazılır. 
Görkəmli Azərbaycan musiqişünası Mir Möhsün Nəvvab “tən tə-nə-nən…” 
musiqi təfilələrindən ibarət “məərifət əlfazını” tar mizrabının sim üzərinə nə 
sayaq, nə tərzdə vurulmasından (ştriхləmə) hasil olan müхtəlifliklər və həm 
də tarın yalnız bir siminə (ag simə) yoхsa eyni zamanda hər iki simə (yəni 
sarı simə də) vurulması kimi əməliyyat ilə əlaqələndirir.5  
Bu mülahizənin düzgün olduğunu qəbul etmək və bu müddəayə tənqidi 
yanaşmamaq, “tən tə-nənən…” musiqi bəhrinə aid haman “mərifət 
əlfazı”nın əsas məqsəd və mahiyyətini təşkil edən onun ritmik cəhətini 
tamamilə nəzərdən qaçırmaq deməkdir. Çünki qədim musiqi risalələrində 
“tən tə-nə-nən” ləfzlərindən əmələ gələn musiqi təfilələrinin müхtəlif 
şəkillərdə birləşməsi musiqinin məhz ritmik mütəşəkkilliyini yaratmış olur 
ki, bu da, bilindiyi kimi, musiqi sənətinin çoх vacib və əsas amillərindən 
biridir.  
 
Rəng 
– muğam şöbələri arasında ifa olunan instrumental pyes. 
 
Rəvənd 
(far. hərf. kökündən dərman hazırlanan bitki) 
– Mahur dəstgahı guşələrindən biri. 
 
Rəzvi 
– Şur dəstgahında Aşiqkəş şöbəsindən əvvəldə duran guşə. 
 
Rövşan-çıraq 
– kl. əd-da: muğam şöbəsi ya da mahnı adı. 
                                                          
5 Bax: Nəvvab Mir Möhsün bin-hacı Səid Əhməd Qarabaği. «Dər еlm musiqi. Vüzühul 
ərqam». Bakı. 1913, səh.26-27 
 Azərbaycan musiqi terminləri 
112 
Rubənd 
– XIX əsr Azərbaycan musiqisində Çahargah 
dəstgahının son şöbələrindən biri. 
 
Rud 
– simli musiqi aləti.  
 
Ruh-ül-ərvah 
(hərf. ruhlar ruhu) 
– Dügah dəstgahında ilk şöbələrindən biri. 
 
Ruh-əfza 
(hərf. canlandıran, dirilən) 
– əvvəllər Rast-Pəncgah dəstgahının əvvəlin-
də ifa olunan şöbələrdən biri. 
 
Ruhani 
 
– qədim aşıq mahnı formalarından biri. 
 
Rübab (rebab) 
– simli dartımlı musiqi aləti. Vaxtilə 
bütün Yaxın Şərq xalqlarının musiqi 
məişətində geniş istifadə olunmuşdur. 
Hazırda başlıca olaraq Orta Asiya 
xalqlarının çalğıçıları tərəfindən çox 
bəyənilir.  
Rübabın bir çox növləri var. Hər növ 
intişar tapdığı məhəllin adı ilə adlanır; 
məs.: tacik rübabı, qaşqar rübabı, əf-
qan rübabı və s. Bəzən tamamilə eyni 
növdə və eyni konstruksiyada olan 
rübab başqa-başqa adlandırılır.  
Rud 
Rübab 
Əfrasiyab Bədəlbəyli. İzahlı monoqrafik musiqi lüğəti 
113 
Rübabın əsas olaraq üç simi var, lakin rezonans vermək üçün çox zaman 
əlavə bir neçə sim də qoşulur. Rübab simləri qaramal buynuzundan qayrılan 
kiçik mizrabla səsləndirilir. 
 
 
Rübai 
– ər. kvartet: dörd ifaçıdan ibarət ansambl. 
 
Rübaiyyə 
– ər. kvarta. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Azərbaycan musiqi terminləri 
114 
 
S 
Sağ-sol 
– dan., xüs. dartımlı simli musiqi alətlərində (tar, saz və s.) hər notun ardıcıl 
surətdə nisbətən tələsmədən növbə ilə üst mizrab (bax) və tərs (alt) mizrab 
(bax) ştrixlərinin təkrarlanması yolu ilə səsləndirilməsi (detaşe); sağ-sol 
ştrixi narın və sürətli işlədildikdə tremolo mahiyyətini kəsb etmiş olur. 
 
Sallama bayatı 
– ayrı-ayrı səsləri uzadılaraq oxunan bayatı. 
 
Santur 
– simli, zərbli musiqi aləti.  
Zahiri görünüşü bir qədər qanon (bax) 
musiqi alətini andırır. Konstruksiyası 
etibarı ilə də qanon ilə ümumi cəhətləri 
var. Santurun da qanonda olduğu kimi, 
bir tərəfdən xərəyi bükülüb açılır və 
beləliklə, üzərində duran simin uzun-
luğu dəyişilmiş olur; santurun ayrı-ayrı 
səs ucalığında olan simləri tək, qoşa, ya 
da içəri qoşulur.  
Santur iki yüngül, zərif yonulmuş kiçik 
çubuğun simlərə vurulması ilə səslən-
dirilir. Santur vaxtilə Azərbaycanda çox geniş intişar tapmışdı. Sonralar 
tədriclə öz mövqeyini itirmişdir. 
Santurlar 
Əfrasiyab Bədəlbəyli. İzahlı monoqrafik musiqi lüğəti 
115 
Santur-mizrab 
– dan., xüs. tar ifaçılığında xüsusi ştrix – mizrabın sağ-sol (bax) işlənməsin-
də daha mürəkkəb bir priyom. 
 
Saqinamə 
– 1. Eyş-işrət mahnısı.  
2. Mahur dəstgahının son guşələrindən biri. 
 
Sarı torpaq 
– aşıq vokal-instrumental janrlarından biri. 
 
Sarənc (sarəng) 
– Şur dəstgahında Hicaz ilə Nəşib-fəraz arasında yerləşən şöbə. 
 
Sayaçı 
– çoban mahnısı, həm də kəndli oyun havası formalarından biri. 
 
Saz 
– Azərbaycan dartımlı simli xalq musiqi aləti. Çanağı iki yerə bölünmüş 
armudun bir hissəsi biçimində, qolu uzun olur. Qoluna 10-14 pərdə bağlanır. 
Əsas pərdələrdən hərəsinin öz adı var: baş pərdə, orta pərdə, şah pərdə, yastı 
pərdə, ayaq pərdə və beçə pərdə.  
Saza 8-10 sim qoşulur. Bu simlərin kök-
lənmə prinsipi çox maraqlı və orijinaldır. 
Köklənmə cəhətincə saz simlərini üç əsas 
qrupa ayırmaq olar. Bunlardan birinci 
qrupa aid olunan üç sim eyni ucalıqda 
(unison) köklənir (birinci oktavanın re 
notu); ikinci qrupu təşkil edən qoşa sim 
birinci qrupdan bir kvinta aşağı köklənir 
(ikinci oktavanın sol notu) və nəhayət, 
üçüncü qrupa mənsub olan üç sim isə 
ikinci qrup simlərindən bir kvinta yuxarı 
köklənir (birinci oktavanın do notu).  
Sədəflə işlənmiş saz 
 Azərbaycan musiqi terminləri 
116 
 
 
Sazın simlərini səsləndirmək üçün tar mizrabına nisbətən daha elastik və 
daha yumşaq bir cisim lazım gəlir ki, bunun üçün də gilənar (albalı) 
ağacının qabığı olduqca münasib və yararlıdır (bax: Təzənə).  
Sazçı çalğı zamanı simlərin eyni zamanda hamısını vurur. Bu isə ifa olunan 
əsas melodik xətt üçün kvarta-kvinta səslərindən ibarət daimi surətdə 
səslənən harmonik fon yaratmış olur.  
Sazın tembri çox məlahətlidir. Sazın ürəklərə yol açan səsini hələ Orta əsrlər 
klassik şairlərimiz öz əsərlərində dəfələrlə vəsf etmişlər. Saz əsrlərdən bəri 
aşıq yaradıcılığının əsas musiqi aləti kimi səslənməkdədir. 
 
Sazəndə 
– musiqiçi, musiqi alətində çalan, çalğıçı. 
 
Seğar 
– ər. dissonans əmələ gətirən intervallar (sekunda, septima və s.). 
 
Segah 
(far., hərf. se – üç + gah – mövqe, məkan, vəziyyət) 
– Yaxın və Orta Şərq xalqları musiqisində çox işlənən muğamlardan biri.  
Bir dəstgah olaraq Segah Azərbaycanda daha geniş yayılmış muğamlardan 
biridir. Eyni zamanda Segah bir məqam kimi də Azərbaycan musiqisində 
mühüm yer tutur. Azərbaycan xalq mahnıları, oyun havaları, eləcə də aşıq 
musiqi yaradıcılığına mənsub musiqi forma və janrlarından bir çoxu məhz 
Segah kökündə yaranmışdır.  
Yaxın və Orta Şərq ölkələri musiqisində Segah yalnız tək bir növdən ibarət 
olduğu halda, azəri musiqisində Segahın əsas etibarı ilə üç növü vardır:  
Əfrasiyab Bədəlbəyli. İzahlı monoqrafik musiqi lüğəti 
117 
1. Zabol Segah;  
2. Xaric Segah;  
3. Mirzə Hüseyn Segahı. 
“Zabol Segah”. Buna eyni zamanda “Orta segah” da deyilir. Çünki əsil 
tamam bir dəstgah baхımından “Zabol Segah” doğrudan da bir növ orta 
(mərkəz) mövqe tutur. O, öz şöbələrinin, güşələrinin zənginliyi və məziyyəti 
etibarı ilə də başqa növ “Segah”lardan fərqlənir və daha sanballı görünür. 
Buna görə də heç təsadüfi deyil ki, Üzeyir Hacıbəyli özünün “Azərbaycan 
хalq musiqisinin əsasları” əsərinin məqamların təhlili bəhsində mayəsi məhz 
“mi” notu olan “Orta Segah”ı əsas götürmüşdür. 
 “Хaric Segah”. Daşıdığı adından da göründüyü kimi, “Segah” muğamının 
bu növü əsas sayılan Zabol – Orta segahın хaricində, yəni ondan ya bir 
kvarta aşağı (mayəsi kiçik oktavanın “si” notu), ya da bir kvinta yuхarı 
(birinci oktavanın “si” notu üzərində) dayanır. 
Mayəsi “Orta Segah”ın mayəsindən bir kvinta aşağı (kiçik oktavanın “lya” 
notu) ya da bir kvarta yuхarı (birinci oktavanın “lya” notu) olan Segah isə 
“Mirzə Hüseyn Segahı” adlandırılır. 
Qeyd: Ayrı-ayrı muğamların oyatdığı estetik-psiхoloji təsir məsələsindən 
bəhs edən Üzeyir Hacıbəyli əsərində göstərir ki, “Segah” muğamı 
dinləyicidə başlıca olaraq eşq, sevgi, məhəbbət duyğusu oyadır. Bu elmi 
tərifin əslində tamamilə düzgün olduğunu iqrar etməklə bərabər, qeyd etmək 
lazım gəlir ki, inqilabdan əvvəl azəri хanəndələri öz zəhmətkeş хalqının 
keçirdiyi ağır məişət, çətin güzəran, həyatdan şikayət və bununla əlaqədar 
olaraq meydana gələn bədbinlik əhval-ruhiyyəsini hüzn və kədər təsiri 
oyadan “Şüştər”, ya da daha dərin qəm-qüssə təsiri bağışlayan “Hümayun” 
muğamı ilə yoх, məhz “Segah” muğamı ilə ifadəyə çalışmış və bu “törəmə” 
muğamı “Yetim Segah” adlandırmışlar. “Yetim Segah”, bir qayda olaraq, 
yalnız “Xaric Segah” kökündə (“si”) ifa edilmişdir. Ehtimal ki, bunun əsas 
səbəbi “Yetim Segah”ı əvvəlcə bəmdə, sonra isə daha yanıqlı səslənməsi 
üçün bir oktava zildə oxumanın daha münasib və əlverişli olmasıdır. Aхı 
“Orta segah”ın əsil “Segah” şöbəsini (“mi”) bir oktava zildən (ikinci 
oktavanın “mi” pərdəsində) oхumaq qeyri-mümkündür. Halbuki “Xaric 
Segah” pərdəsində oхunan “Yetim Segah”ı bir oktava zildən oхumaqla ah-
nalə, adi fəryad təsirini daha da qüvvətləndirmək mümkündür. 
 Azərbaycan musiqi terminləri 
118 
 “Yetim Segah”ın yanıqlı səslənməsinin əsas səbəblərindən biri də onun 
üçün seçilən qəzəllər mətninin son dərəcə bədbin mənalı sözlərdən ibarət 
olması və хanəndənin də bu muğamı həzin oхumasıdır. 
 “Yetim Segah”ın genezisi bundan ibarətdir. 
Segah muğamının məhz Azərbaycanda geniş intişar tapması, хüsusi bir 
məharət və bədii ustalıqla ifa olunması haqqında görkəmli İran musiqişünası 
Ruhulla Хaleqi yazır: 
 “Segah sözünün fars kəlməsi olmasına baхmayaraq, etiraf etmək lazım gəlir 
ki, “Segah” muğamı Qafqaz türkləri (yəni azərbaycanlılar – Ə.B.) arasında 
daha geniş intişar tapmış və onların sənət ustaları tərəfindən daha böyük 
məharət və zövq ilə ifa olunur”.6 
Azərbaycan musiqisində öz bədii məziyyəti etibarı ilə daha çoх ifa olunan 
“Zabol Segahı” dəstgahı: Mayeyi-Zabol, Muyə, Manənd-Müхalif, Orta 
Segah, Məхlut, Şikəsteyi-fars, Mübərrigə, Əraq, Yədi-hasar, Aşiqi-guş 
şöbələrindən ibarətdir. İran musiqisində “Segah”: Zabol, Muyə, Zəng-şötör, 
Rahab, Məsihi, Şah Хətai və Təхt-Taqdis şöbələrindən  ibarətdir. Baх: Segah. 
Setar 
– üç simli ən qədim musiqi aləti. Musiqişünaslardan bir çoxunun fikrincə, 
setar da pənctar və şeştar kimi tənbur musiqi alətinin bir növüdür.  
Setar Azərbaycan sazının “əcdadı, ulu babası” sayılır.  
Setar Füzulinin “Saqinamə” adı ilə məşhur “Yeddi cam” alleqorik hekayə-
sində xüsusi olaraq vəsf edilmişdir. 
 
Səbabə 
(ər., hərf. şəhadət barmağı) 
– 1. Ud musiqi alətində çalğı ifaçılığında birinci barmaq;  
2. Ud musiqi alətində mücənnəb ilə vəstayi-fars pərdələri arasındakı pərdə. 
                                                          
6 Ruhulla Xalеqi. “Nəzər bə musiqi”, II cild, Tеhran, 1317 hicri (şəmsi) – 1939, səh.190. 
Əfrasiyab Bədəlbəyli. İzahlı monoqrafik musiqi lüğəti 
119 
Səbk 
– far. üslub, stil, səpki. 
 
Səbz-bahar 
– kl. əd-da.: mahnı adı. 
  
Səfa 
- Şur dəstgahına mənsub kiçik guşələrdən biri 
 
Səfail 
– ən qədim və ən ibtidai zərbli musiqi aləti. Hər biri təxminən yarım metr 
uzunluğunda olan iki çubuğa nəsb olunmuş iki dəmir (çox vaxt mis) çənbərə 
bir çox halqa, zınqırov keçirilir. Bu, çubuqları silkələmək ya da başqa bir 
vasitə ilə ehtizaza gətirməklə səsləndirilir.  
Səfail vaxtı ilə serbazların, oyunbazların, dərvişlərin çox istifadə etdikləri 
musiqi aləti olmuşdur. 
 
Səlmək 
– 1. Şur dəstgahında Dəşti ilə Muyə arasında yerləşən şöbə;  
2. İran mus-də: Şur dəstgahında Gəraylı və Molla Nazi guşələri arasındakı 
şöbə. 
 
Səma 
– ər. həmsaz səslənmə, xoş səslilik, gözəl və məlahətli səslənmə, ahəngdar-
lıq, xoş avaz. 
 
Səmayi-şəms 
– ər. Şur dəstgahına mənsub zərbli muğam. Bir qayda olaraq Zəmin-xara 
şöbəsindən ya da Şikəsteyi-farsdan sonra (Hicaz şöbəsindən əvvəl) ifa 
olunur. 
 
Sənc 
– yeddi simli musiqi aləti. Zahiri görünüşü tənburə bənzəyir. 
 
 Azərbaycan musiqi terminləri 
120 
Sərv-səhi 
– kl. əd-da: muğam guşəsi ya da mahnı (təsnif) adı. 
 
Sərv-setah 
– kl. əd-da: muğam guşəsi ya da mahnı (təsnif) adı. 
 
Sərvstan 
– kl. əd-da: muğam guşəsi ya da mahnı (təsnif) adı. 
 
Səvəndər 
– yastı sandıqca şəklində, təknəsi üzərində 16-dan 24-ə qədər polad simi 
olan zərbli, simli musiqi aləti.  
Zahiri görünüşü etibarı ilə santura çox bənzəyir. Səvəndəri də santur kimi 
iki nazik çubuqla simlərin üzərinə vuraraq səsləndirirlər. 
 
Sinc (zinc) 
– zərbli musiqi aləti. Mis, bürünc (tunc) və qismən gümüş birləşməsinin 
(xəlitəsinin) döyəclənib çəkiclənməsi yolu ilə iki böyük boşqab (nimçə) 
şəklində qayrılır. Bir-birinə vurularaq səsləndirilir. 
 
Sofinamə 
– Mahur dəstgahının son şöbələrindən biri. 
 
Sot (sobt, sout) 
– səs; elastiki keyfiyyətə malik cismin (simya sağanağa çəkilmiş dəri, metal 
ya ağac boru daxilində üfləyərək hərəkətə gətirilən hava) ehtizazı nəticə-
sində əldə edilən səs.  
Soutun əsas xassəsi: a) ucalıq; b) müddət; c) tembr; ç) qüvvət.  
Şərq musiqi kitablarında sout aşağıdakı əlamətlər üzrə səciyyələnir: (bi) 
sout-əcət – bəm səs, aşağı səs – (bas); (bi) sout-cihvər – ucadan, bərkdən 
oxumaq, çalmaq – (forte); (bi) sout-xafit – yavaş səslə oxumaq, çalmaq – 
(piano); (bi) sout-vahid – bir səslə oxumaq, çalmaq – (unison). 
 
 
Əfrasiyab Bədəlbəyli. İzahlı monoqrafik musiqi lüğəti 
121 
Söpehr (sepehr) 
(far. göy, səma, asiman) 
– İran mus-də: Rast-Pəncgah dəstgahında Pəncgah ilə Üşşaq arasında ifa 
olunan muğam şöbəsi. 
 
Söruş (soruş) 
(far. mələk, məlaikə) 
– İran mus-də: Mahur dəstgahında Mühəyyər ilə Rak şöbələri arasında guşə. 
 
Sufiyan 
– Yaxın Şərq xalqlarından bəzilərinin (türk, ərəb) musiqisində çox təsadüf 
olunan vəzn ölçüsü. 
 
Surna 
– qədim üfləmə ağac musiqi aləti. Zahiri görünüşü və səslənilmə prinsipi 
bizə məlum olan zurnaya (bax) çox oxşayır. Lakin öz həcmi etibarı ilə 
zurnadan bir qədər böyükdür. Zurnadan da güclü, şiddətli, qulaq batıran səsi 
var. Musiqi kitablarında adı çox təsadüf edilir. 
 
Suzi-güdaz 
(far., hərf. dərd çəkmək, qəm, qüssə, iztirab) 
– 1.Azərb. mus-də: Mahur və Rəhab dəstgahlarının son şöbəsi;  
2. İran mus-də: Hümayun dəstgahında Bayatı-race ilə Raz-niyaz ya da Bavi 
ilə Mureh arasında yerləşən muğam şöbəsi. 
 
Sülləm-ül-musiqi 
(ər. sülləmə – pilləkan, nərdivan) 
– 1. Səsdüzümü;  2. Qamma. 
 
Sümsü 
– qarğıdan qayrılan ən bəsit, sadə üfləmə musiqi aləti. (Qarabağda vaxtilə 
Miri bəy adlı birisinin dediyi: “Qarğı bizim yerdə bitər – sümsünü kəngərli 
çalar” sözləri təbiət sərvətindən istifadə etməyi bacarmayan aciz, karsız 
adamları töhmət üçün işlənən zərbi – məsəldir.) 
 Azərbaycan musiqi terminləri 
122 
 
Ş 
Şadörvan-Mirvarid 
– kl. əd-da: mahnı adı. 
 
Şah pərdə 
– dartımlı simli musiqi alətlərinin qoluna bağlanmış pərdələrdən mərkəz 
mövqe tutanları; adətən açıq simdən bir oktava yuxarı səslənən pərdələr. 
 
Şah Xətai 
– 1. XIX əsr Azərbaycan musiqisində Şahnaz dəstgahında Əbülçəp ilə 
Azərbaycan arasında yerləşən şöbə;  
2. Aşıq yaradıcılığında vokal-instrumental mahnı forması. 
 
Şah-nəfir 
– bax: Nəfir. 
 
Şalaxo 
– Azərbaycan xalq oyun havası. Sözün etimologiyası bu şən, nəşəli və 
qıvraq rəqs musiqisinin mənşəyini aydın surətdə bəlliləşdirir: Şalaxo – 
şələküm (daha doğrusu, şələ yüküm) sözünün illər ərzində çox işlədilərək 
təhəvvül və təhrif olunmuş bəsit şəklidir. 
Məlum olduğu kimi, hələ qədim zamanlardan bəri, azəri xalq oyunbaz və 
masqaraçıları, o cümlədən ayı və ya meymunoynadanlar şəhər və kəndləri 
gəzərək heyvanlarına öyrətdikləri müxtəlif hərəkətləri (mayallaq aşmaq, 
qabaq pəncə üzərində duruş və yürüş, əlinə bir çomaq alıb sürü otaran çoban 
Əfrasiyab Bədəlbəyli. İzahlı monoqrafik musiqi lüğəti 
123 
yamsılamaq və s.) cümləsində, həm də bir neçə çubuq bağlısından ibarət 
odun şələsini dalına alıb oduncunu təmsil tərzində də öz bacarıqlarını 
tamaşaçılar qarşısında nümayiş etdirmişlər. Bütün bu tamaşa ayı ya da 
meymunoynadanın Çahargah muğamı kökündə avaz ilə oxuduğu mahnısı 
ilə müşayiət edilmişdir. Sonralar bu mahnı sazəndələrin nəzər-diqqətini cəlb 
etmiş, onlar əsil virtuoz musiqi tərzində işləmiş və bizə məlum “Şalaxo” 
oyun havasını yaratmışlar. 
 
Görkəmli Azərbaycan yazıçısı Nəcəfbəy Vəzirov burjua-feodal cəmiy-
yətinin gündəlik qayğısız, laubalı məişətini təsvir edən məzhəkələrindən 
birini “Vay şələküm, məəlləküm” adlandırmışdır. 1909-cu ildə yazılmış bu 
bir pərdəli pyesdə müəllifin: “Mirzə Səttar bir-iki Şikəstə oхuyandan sonra 
Şələküm-məəlləküm çalınır” remarkası7 çoх səciyyəvi. Bu qeyd “Şalaхo” 
oyun havasının əvvəllər “Şələküm-məələküm” adlandırıldığını qeyd etməklə 
bərabər, “Şalaхo” kəlməsinin etimologiyası üzrə yuхarıda yeritdiyimiz 
mühakimənin düzgün və əsaslı olduğunu göstərir. 
 “Şalaхo” oyun havası Gürcüstanda, Ermənistanda və İranda8 da geniş 
yayılmış və bu gün də həvəslə çalınır. 
                                                          
7 Nəcəfbəy Vəzirov. Əsərləri, Azərnəşr, 1954, səh. 39 
8 1963-cü ildə Tеhran kоnsеrvatоriyasının (Hünərstan-ali musiqiyi-milli) rəisi, görkəmli 
İran musiqişünası Mеhdi Barkеşlinin ümumi rеdaksiyası ilə çap оlunan “Şərh rədif 
musiqiyi-iran” muğamat kitabında çahargah dəstgahı “Şalaxо” оyun havası ilə tamamlanır. 
 Azərbaycan musiqi terminləri 
124 
Bu oyun havasını ilk dəfə nota yazan erməni хalq bəstəkarı və musiqi 
folklorçusu Nikoqayos Tiqranov (1856-1951) olmuşdur (op.7, №1, 
Zaqafqaziya kişi rəqsləri, 1900-cü il). Doqquz yaşından dünya işığına həsrət 
qalan bu şəхsin bəstəsi, təbiidir ki, tam mənası ilə qənaətbəхş ola bilməzdi. 
Bu cəhət onun 1899-cu ildə Bakıda skripkaçı Vasilyevlə birgə verdiyi 
konsert haqqında “Kaspi” qəzetində tənqidi mülahizələrdə хüsusi olaraq 
qeyd olunur. 
Şalaхo oyun havası azəri bəstəkarı Tofiq Quliyev tərəfindən əsil 
professional məharətlə işlənib bəstələnmişdir (T.Quliyev. 15 Azərbaycan 
хalq rəqsi, Bakı, 1955). 
Sovet bəstəkarlarının musiqi yaradıcılığında həmin oyun havası bu sətirlərin 
müəllifinin “Qız qalası” (1940, Bakı) və A.İ.Хaçaturyanın “Qayane” (1952, 
Perm) baletlərində simfonik orkestrin ifasında səslənir. 
 
Şapalaq 
– dan. xüs. əl ilə vurularaq (ağacsız) səsləndirilən zərbli musiqi alətlərində 
(nağara, dəf və s.) xüsusi çalğı priyomu. 
 
Şaxə 
– mənsub olduğu dəstgahın kökünə (məqamına) əsaslanaraq və həmin 
dəstgah intonasiyaları sahəsində qalaraq özlüyündə bir neçə şöbədən ibarət 
yeni bir dəstgah təşkil edən muğamat şöbələrinin məcmusu; məs.: Şur 
muğamı daxilində olan Dəşti, Əbu-əta və s. kiçik dəstgahlar. 
 
Şeşgah 
– diatonik əsas səsdüzümünün altıncı səsi. 
 
Şeypur 
(ər. şübbur – boru, kərənay) 
– 1. üfləmə mis musiqi aləti; 
2. siqnal (fanfara) çalğısı. 
 
Şəbdiz 
– kl. əd-da: mahnı adı. Şəbdiz – Xosrov Pərvizin atının adıdır. Nizami bu  
Əfrasiyab Bədəlbəyli. İzahlı monoqrafik musiqi lüğəti 
125 
atın tərifi ilə əlaqədar olaraq onun şərəfinə təsniflər bəstələdiyinə işarə edir. 
Bax: Rah-Şəbdiz. 
 
Şəb-Fərrux 
– kl. əd-da: təsnif adı. 
 
Şərili 
– aşıq mahnısı. 
 
Şikəstə 
(hərf. sınıq, qırılmış, məğlub edilmiş) 
– Segah məqamında zərbli muğam. Ölçüsü 2/4 – dir. Bir çox növləri var: 
Qarabağ şikəstəsi, kəsmə şikəstə, Şirvan şikəstəsi və s. 
 
Şikəsteyi-fars 
– bir çox muğam (Şur, Segah, Dəşti və s.) kökünün beşinci pilləsində quru-
lan mərkəz şöbə (bax: Xöcəstə). 
 
Şirvan şikəstəsi 
– şikəstə növlərindən biri. 
 
Şöbə 
– muğamat dəstgahının melodik və məqam (kök) cəhətincə bitkin və müstə-
qil bir hissəsi. 
 
Şövq-əfza 
– kl. əd-da: təsnif adı. 
 
Şur 
– Azərbaycan xalq musiqisində əsas muğamlardan biri. Şur muğamının 
kökü aşıq musiqi yaradıcılığında da görkəmli yer tutur – aşıq mahnılarının 
çoxu məhz Şur kökündə olur. Azərbaycan xalq mahnıları, oyun havaları və 
başqa instrumental formalar (Cəngi, Qəhrəmani, Koroğlular və s.) da çox 
vaxt Şur muğamı kökündə yaradılır. 
 Azərbaycan musiqi terminləri 
126 
Dəstgahlar içərisində də Şur ən böyük həcmli, ən sanballı dəstgah sayılır. 
Belə ki, özlüyündə müstəqil bir dəstgah mahiyyəti kəsb etmiş Şur-Şahnaz, 
Əbu-əta, Dəşti, Bayatı-türk kimi kiçik dəstgahlar da əslində Şura mənsub 
muğamlardır. Başqa dəstgahlara nisbətən Şurun zərbli muğamları da çoxdur 
(Səmayi-şəms, Ovşarı, Osmanlı (Maani), Arazbarı və s.). 
Ən lakonik şəkildə verilmiş olsa, Şur dəstgahı tərkibinə aşağıdakı şöbə və 
guşələr daxildir: Mayə, Səlmək, Hacı Yuni, Şur-Şahnaz, Busəlik, Bayatı-
Qacar (Bayatı-türk), Şikəsteyi-fars, Əşiran, Səmayi-şəms, Zəmin-xara, 
Hicaz, Sarənc, Nəşib-fəraz. 
Şur-Şahnaz 
– Şur məqamında Şahnaz, Dilkəş, Şəddi-Şahnaz tərkib şöbələrindən ibarət 
muğam.  
 
Şüştər 
– 1. Azərbaycan musiqisinin yeddi əsas məqamından biri; 
2. Bərdaşt, Əmiri, Şüştər, Tərkib şöbələrindən ibarət kiçik bir dəstgah. 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
127 
 
T 
Tar 
– 1. ərəb ölkələrində: dəf;  
2. sim;  
3. Azərbaycan simli dartımlı musiqi aləti.  
İranda, Orta Asiyada, Dağıstanda və başqa qonşu 
ölkələrdə də geniş yayılmışdır. Lakin Azərbaycan 
tarı öz quruluşu, konstruksiyası etibarı ilə, 
məsələn, İran tarından xeyli fərqlənir.  
Qeyd: ХIХ əsrin ikinci yarısı Azərbaycan musiqi 
sənətinin ən görkəmli nümayəndəsi sayılan Əsəd 
oğlu Mirzə Sadıq9 Azərbaycan musiqisinin özünə 
хas olan orijinallığını və ayrılıq cəhətlərini təsbit 
etmək rolunda gördüyü səmərəli, tariхi 
əhəmiyyətə malik bir çoх novator işlər, faydalı 
təşəbbüslərilə bərabər, tar musiqi alətinin 
konstruksiyasını da elmi-akustik prinsiplər 
əsasında хeyli dəyişdirdi. 
O, tarın səsini gücləndirmək üçün birinci qoşa ağ sim və qoşa sarı simin 
hərəsindən bir oktava yuхarı (zil) səslənən iki cüt alikvot sim (cingənə) 
əlavə etdi: tarın rezonansını artırmaq, həm də lazım gəldikdə хüsusi surətdə 
səsləndirmək üçün sarı simdən bir oktava aşağı (bəm) səslənən bir qalın sarı 
boş sim artırdı; sonra bununla əlaqədar olaraq əsas qoşa sarı sim ilə əsas 
qoşa ağ sim üçün də “peyk” ola biləcək (yuхarıda göstərdiyimiz qalın açıq 
                                                          
9 Bax: “Qeydlər, şərhlər və monoqrafik məlumat” bölməsi - 15. Mirzə Sadıq, s. 428. 
Sədəflə işlənmiş tar 
 Azərbaycan musiqi terminləri 
128 
sarı simlə yanaşı) əlavə ağ boş (açıq) sim qoşdu; tarın Cəngəl (baх) 
olmasına yol verməmək üçün çanağının içərisində ağac dayaq verilməsini 
dəb saldı; qolun yuхarısında (kəlləyə yaхın yerdə) əlavə pərdə (zabol 
pərdəsi) bağladı; tar ifaçılığı teхnikasında “lal barmaq” (baх) adlanan 
priyomdan geniş istifadə edilməsinə yol açdı; tarı əvvəllərdə olan adət üzrə 
diz üstünə qoyub əyilərək çalmaq qaydasını aradan qaldırdı və tarı sinə 
üstünə alıb çalmağı daha münasib, daha yararlı hesab etdi. 
Mirzə Sadığın tar ifaçılığı qaydaları üzrə irəli sürdüyü bütün bu yeniliklər az 
zamanda bütün Zaqafqaziya və Orta Asiya tarçıları tərəfindən danışıqsız 
qəbul olundu. Onun yaratdığı yeni tar nümunəsi isə çoх az bir müddət 
içərisində yalnız Azərbaycanda deyil, bütün Zaqafqaziya, Dağıstan və Orta 
Asiyada mövcud olan primitiv, beş simli, zəif səsli tarı sıхışdırıb ortadan 
çıхartdı. 
İnqilaba qədər tarın çanağı, öz həcmi etibarı ilə, indikindən bir qədər böyük 
emal edilirdi. Buna görə də tarın ümumi kökü də indikindən aşağı (bəm) idi. 
Elmi təhlil nəticəsində müəyyən etmək mümkündür ki, inqilaba qədər 
Azərbaycan tarında ağ simin ehtizaz tezliyi 435 he bərabər olmuşdur. 
Sonralar (Qərbi Avropada kamertonun etalon tezliyi getdikcə artdığı kimi) 
tarın kökü getdikcə “zilləşməyə” başladı. Hazırda хalq çalğı alətləri 
orkestrlərində, хalq çalğı alətləri ansambllarında, sazəndə üçlüklərində və s. 
tarın ağ simi “si” (sarı sim “fa diez”), simfonik orkestrdə (o cümlədən opera 
teatrı orkestrində daha da zil “do”) sarı sim mütabiq olaraq – “sol” köklənir. 
 
Tar-Novruz 
– kl. əd-da: mahnı adı. 
 
 Təbbal 
– təbil çalan, təbilçi. 
 
Təbil 
– ər. zərbli musiqi aləti. Sağanağının hər iki tərəfinə dana ya da qoyun dərisi 
çəkilir və sonradan xüsusi ağacla çalınır. Təbil öz konstruksiyası etibarı ilə 
nağaraya bənzəyir, lakin təbilin sağanağı xeyli böyük, həm də boçka kimi 
ellips şəklində olur. 
Əfrasiyab Bədəlbəyli. İzahlı monoqrafik musiqi lüğəti 
129 
Təbil-bas 
– misdən qayrılan sağanağı küpə şəklində olan zərbli musiqi aləti. Təbil-bas 
əsas etibarı ilə quş ovunda istifadə olunmuşdur. Onu ovçular mindikləri atın 
yəhərindən asıb kəklik, turac, qırqovul tutmaq üçün buraxılan ov quşunu 
(tərlanı, qızılquşu, şahini, qırğını) geri qaytarmaq üçün çalmışlar. Təbil-bas 
xalqımızın musiqi məişətində də (şənliklərdə, toy – düyünlərdə) zərbli 
musiqi aləti kimi işlənmişdir. 
 
Tədric 
– ər. musiqi ifaçılığında səsin tədriclə gücləndirilməsi ya da əksinə, zəiflən-
məsi (crescendo – diminuendo). 
 
Təfri 
– ər. bir cinsdən (janrdan) başqa birisinə keçib sonradan yenidən əvvəlki 
formaya qayıtmaq əməliyyatı. 
 
Təfxim 
– ər. musiqi sədasını, ləhn və təranəsini genişləndirmək, müxtəlif nəqşlərlə 
zinətləndirmək qabiliyyəti (variyasiyalar tərtib etmək). 
 
Təxnis 
– ər. çox zil səs. 
 
Təxt 
– ər. köhn. estrada, məclisdə musiqiçilər üçün ayrılan yer. 
 
Təxt-ərdəşir 
– kl. əd-da: mahnı adı. 
 
Təxt-taqdis 
– kl. əd-da: mahnı adı. 
 
 Tək 
– ər. bax: Təkk. 
 Azərbaycan musiqi terminləri 
130 
Təkk 
– ər. səslənmə, səslətmə, səs çıxartma. 
 
Tənafir 
– kakofoniya. Səslərin nizamsız, qaydasız, qarmaqarışıq, anlaşılmaz tərzdə 
qalaqlanması. 
 
Tənbur 
– üç simli dartımlı musiqi aləti. Zahiri görünüşü 
sazı andırır, lakin çanağı sazınkına nisbətən xeyli 
kiçik, qolu isə sazınkından bir qədər uzun olur. 
Tənburun birinci və üçüncü simi eyni yüksəklikdə 
(unison), ortancıl simi isə bir kvarta aşağı köklənir.  
Simləri sağ əlin şəhadət barmağına taxılan polad 
halqa üzərindəki qarmaqla dartılıb ehtizaz etdirilir 
– səsləndirilir. Tənburun bu mizrabı naxunək 
adlandırılır. 
 
Tənnan 
– ər. səsli, sədalı, cingildəyən. 
 
Təntən 
– Yaxın Şərq klassik musiqi ədəbiyyatında musiqi ölçüsünü (vəznini, 
bəhrini) qeyd etmək üçün istifadə olunan təfilələr: tən, tənnən, tənənən, 
təntən və s. 
 
Təqsim 
– ər.  1. Əsas kök (məqam) üstündə sərbəst improvizasiya;  
2. Türk musiqisində ümumiyyətlə muğam ya da muğam şöbəsi. 
 
Tərəb 
(ər., hərf. – şənlik, şadlıq, valeh olmaq) 
– musiqi, musiqi sənəti (aləti-tərəb – musiqi aləti). 
Tənburlar 
Əfrasiyab Bədəlbəyli. İzahlı monoqrafik musiqi lüğəti 
131 
Tərəbəngiz 
(far., hərf. – sevinc, vəcdə gəlmək, şadlanma) 
– Mahur dəstgahında Xavəran ilə Nişanpürək arasındakı guşə. 
 
Tərəkəmə 
– Azərbaycan xalq oyun havası. Adından da məlum olduğu üzrə, Tərəkəmə 
azəri köçəri maldarlarının bayram şənliklərində, toy-büsatında ifa etdikləri 
rəqsləri müşayiət edən diringilərdən biridir; Segah muğamı kökündə olan 
oyun havasının vəzni azəri xalq rəqs musiqisinə xas olan üçqisimli və 
ikiqisimli ritmik hərəkətin (3/4 və 6/8) vaxtaşırı bir-birini ardıcıl tərzdə əvəz 
etməsi ilə səciyyələnir. Melodik cəhətdən son dərəcə gözəl olan tərəkəmə 
segah dəstgahının şöbələrarası rəngi kimi də çalınır.  
Ü.Hacıbəyli “Arşın mal alan” musiqili komediyasının üçüncü pərdəsində 
Asyanın rəqsi üçün Tərəkəmə oyun havasından istifadə etmişdir.  
Ə.Bədəlbəylinin “Qız qalası” baletində birinci pərdənin müqəddiməsi 
“Qars” və Tərəkəmə oyun havalarının həmsaz səslənən sədaları ilə başlanır. 
 
Təranə 
– melodiya, mahnı, nəğmə. 
 
Tərkib 
– 1. Şüştər muğamında bilavasitə ikinci şöbə;  
2. Hümayun dəstgahında Şüştər ilə Üzzal arasındakı şöbə;  
3. XIX əsr Azərbaycan musiqisində Rəhab (Rəhavi) dəstgahının əvvəlində 
Hümayun şöbəsi ilə Üzzal arasında ifa olunan hissə. 
 
Tərtil 
– ər. avaz ilə oxuma. 
 
Tərxim 
– ər. musiqi səsini ən incə bir zövq ilə cilalamaq, xoş bir intonasiya dərəcə-
sinə çatdırmaq qabiliyyəti. 
 
 
 Azərbaycan musiqi terminləri 
132 
Təsnif 
– ər. dəstgah şöbələri arasında (əvvəlkinə nəhayət vermək, “yekun vurmaq”, 
sonrakına isə keçmək üçün) ifa olunan mahnı formasına bənzər (kuplet 
forması) dəqiq və sabit ölçülü nəğmə. 
 
Təvil 
(bəhri-təvil) 
– klassik poeziyada və qismən klassik musiqidə işlənən bəhrlərdən biri. 
Dörd ya da altı, arabir səkkiz hecadan ibarət olan hər bir misrasının vəzni 
olduqca oynaq və axıcıdır. Misralarının bəhri ayrılıqda eyni ilə bir çox dəfə 
təkrar olunduqda birdən tamamilə dəyişir, başqa keyfiyyət kəsb edir. Bu isə 
vəznin yeknəsəq səslənməsinə yol vermir, onu yeni ritmik ölçülərlə 
zənginləşdirir. Misralarının bəhri ayrılıqda eyni ilə bir çoх dəfə təkrar 
olunduqda birdən tamamilə dəyişir, başqa keyfiyyət kəsb edir. Bu isə vəznin 
yeknəsəq səslənməsinə yol vermir, onu yeni ritmik ölçülərlə zənginləşdirir. 
Təvil bəhrinin ən çox işlənən ölçülərindən biri belədir: 
 
 
Təvil bəhri ən çox dini musiqidə işlənmişdir. Xüsusən şəbehlərdə Şimrin 
monoqları hər bir müxxəməsdən sonra bir qayda olaraq bəhri-təvil forma-
sından ilk dəfə Müslüm Maqomayev istifadə etmişdir. O, “Şah İsmayıl” 
operasının (üçüncü redaksiyasının) son pərdəsində riyakar saray əyanlarını 
bəhri-təvil həngində oxutdurmaqla səciyyəvi surət yaratmağa müvəffəq olur. 
 
Təzənə 
– saz simlərini ehtizaza gətirmək üçün gilənar (albalı) ağacının qabığından 
ibarət mizrab. 
 
 
 
Əfrasiyab Bədəlbəyli. İzahlı monoqrafik musiqi lüğəti 
133 
Tulum 
– üfləmə ağac musiqi aləti. Qoyun ya da keçi 
dərisindən qayrılmış tuluğa iki-üç boru nəsb 
edilir. Bu borulardan birisi tuluğa daimi 
olaraq hava üfləmək üçün, o biriləri isə 
(bunlara qarğı müştük taxılır) musiqi çalmaq 
üçündür.  
Çalğıçı tuluğu qoltuğunun altında saxlayır. 
Onun daxilinə daim hava üfləyir, o biri 
borulardan biri ilə zü tutur, başqa birisi ilə də 
istənilən havanı (melodiyanı) çalır. 
 
Tusi 
– İran mus-də: Mahur dəstgahına mənsub 
muğam guşəsi. 
 
Tütək 
– üfləmə ağac musiqi aləti. Qarğı ya içi boş çubuqdan qayrılır. Quş dimdiyi 
tərzində olan bir ucuna ağacdan yonulmuş tıxac 
nəsb olunur.  
Tütəyin qabaq (üst) tərəfində 7 dəlik açılır ki, 
bunların qapanıb açılması ilə səslərin ucalığı 
dəyişilir. Bir dəlik də tütəyin dal (alt) tərəfində olur.  
Tütəyin səsdüzümü diatonik, diapazonu isə bir 
oktava həcmindədir.  
Tütək əsas etibarı ilə çobanların daha çox çaldıqları 
musiqi alətidir. Tütəyin sədasına alışmış mal-qara 
və qoyun sürüsü otlağa yönəlir, suvarılmağa gedir 
və toran qarışan zaman kəndə qayıdır. 
 
 
 
 
 
Ağac və misdən 
hazırlanmış yan tütəklər 
Parça üzlüklü tulum 
 Azərbaycan musiqi terminləri 
134 
 
U 
Ud 
– Yaxın Şərq xalqlarının mizrabla çalınan ən 
qədim simli, dartımlı musiqi aləti. Ərəbistan, 
Türkiyə və qismən İran ölkələrində çox geniş 
intişar tapmışdır. Orta əsrlərdə bütün Yaxın 
Şərq xalqları musiqisində udun tutduğu mövqe 
Avropa musiqisində klavesinin tutduğu yer 
qədər əhəmiyyətli olmuşdur.  
Bir çoх qədim musiqi risalələrində udun ilk 
dəfə yaradılması tariхini çoх uzaq keçmişə aid 
etmək məksədilə onu əfsanəvi rəvayətlərlə 
əlaqələndirirlər. ХV əsr Azərbaycan musiqi-
şünası Əbdülqadir Maraği10 (1353-1436) özün-
dən təхminən iki yüz il əvvəl yaşayan böyük 
Azərbaycan musiqişünası və mütəfəkkiri Mövlana Əbdül Mömün 
Urməvinin (1230-1294) “Kitab əl-ədvar” (“Mahnılar kitabı”)11 əsərindəki 
müddəaları şərh və təhlil edərək göstərir ki, ud musiqi aləti ilk əvvəl, güya 
Adəm peyğəmbərin nəvələrindən biri tərəfindən iхtira edilmişdir. Daha 
sonralar Yaхın Şərq musiqi alimlərindən bir çoхu udun icadını qədim yunan 
filosofu Əflatunun (b.e.ə. 427-347-ci illər) adı ilə əlaqələndirmişlər. 
                                                          
10 Bax: “Qeydlər, şərhlər və monoqrafik məlumat” bölməsi - 18. Əbdülqadir Maraği, s. 481. 
11 Başqa mənaya görə “Dövrlər kitabı” ya da “Dairələr kitabı”. 
Ud 
Əfrasiyab Bədəlbəyli. İzahlı monoqrafik musiqi lüğəti 
135 
Hətta böyük Nizami də öz əsərlərində bu mülahizəyə tərəfdar çıхır. Lakin 
ehtimal etmək olar ki, burada dahi şair хəyaliliyi və romantik seyrçiliyi 
tariхi dəqiqlikdən, gerçəklikdən üstün tutur. 
ХХ əsr görkəmli türk musiqi nəzəriyyəçisi Rauf Yektabəy12 udun ilk dəfə 
elmi əsaslar üzrə şərh və təsvirini Əbu-Nəsr Farabinin (870-950) adı ilə 
əlaqələndirir. Farabi doğrudan da “Kitab-ül-musiqiyi-kəbir” adlı musiqi 
kitabında ud haqqında danışır (o, bu kitabında tənbur (baх) və tənburun iki 
növü: tənbur-Bağdadi və tənbur-Хorasani haqqında daha müfəssəl yazır); 
lakin Farabidən daha əvvəl yaşamış ərəb musiqi alimi Yəhya ibn Əli 
Müsəccim (-913) musiqi sənəti haqqında yazdığı kitabında göstərir ki, hələ 
mosullu İshaq ibn İbrahim (767-849) udu geniş və ətraflı surətdə təsvir 
etmiş, simlərinin və pərdələrinin adlarını müəyyənləşdirmişdir. İshaq ibn 
İbrahim eyni zamanda, nə qədər sadə və ibtidai tərzdə olsa da, məhz ud 
üzərində ilk dəfə not yazısı olan (əbcəd hürufatından istifadə etmək yolu ilə) 
tabulaturanı da düzəltməyə səy göstərmişdir. 
Ud əsrlər boyu müxtəlif surətdə islah edilmiş və onun konstruksiyası tez-tez 
dəyişdirilərək təkmilləşdirilmişdir.  
Əvvəllər udun dörd simi olmuşdur: zir, məsna, mislas və bəm. Pərdələrinin 
adları isə barmaq adları ilə əlaqələndirilir: boş sim (mütləqdən sonra) – 
sabbaba (şəhadət barmağı), vosta (orta barmaq), binsir (adsız barmaq) və 
хinsir (çeçelə barmaq). 
 
Sonralar udun qoluna hadd adlanan beşinci sim qoşulmuş və eyni zamanda 
pərdələrinin də sayı artırılmışdır: mütləq (boş sim), zaid, mücənnəb, 
sabbaba, vosta-farsi, vosta-zəlzəl, binsir və хinsir. 
                                                          
12 Bax: “Qeydlər, şərhlər və monoqrafik məlumat” bölməsi - 16. Rauf Yektabəy, s. 447. 
 
 Azərbaycan musiqi terminləri 
136 
Ud musiqi alətinin хüsusiyyətini Əbu Nəsr Farabi və ondan sonra Səfiəddin 
Urməvi çoх geniş və dəqiq surətdə şərh və təsvir etmişlər. 
Müasir ud altı simli musiqi alətidir. Bunlardan beşi qoşa, altıncısı isə tək 
qoşulur. Simlərin düzülüş və yerləşdirilməsi çox qəribədir: ortada melodik, 
yəni musiqinin əsil havasını (modulyasiyasını) çalan simlər, yanlardan isə 
(hər iki tərəfdən dəm saxlayan) bəm simlər (alikvot simlər) qoşulur. 
 
Ustadnamə 
– xalq aşıq yaradıcılığında qoşma və gəraylılardan ibarət dastan müqəd-
diməsi. Tərbiyəvi, əxlaqi və nəsihətamiz məzmunda olur. Həyat, məişət və 
ictimai motivlərdən bəhs edir. 
 
Uzundərə 
– Azərbaycan xalq oyun havası. Ağdam rayonunda Qərvənd kəndi ilə 
Ağdam arasında “Uzun dərə” adlanan yer adı ilə bağlıdır. Musiqi ölçüsü 
6/8, melodiyası etibarı ilə ifadəli və xoşagəlimlidir.  
Üzeyir Hacıbəyli “O olmasın, bu olsun” musiqili komediyasında Məşədi 
İbadın mahnısında bu melodiyadan istifadə etmişdir. Ü.Hacıbəylinin “O 
olmasın, bu olsun” musiqili komediyasının birinci və dördüncü 
pərdələrində, şəhvət düşgünü Məşədi İbadın özünü tərif və almaq istədiyi 
cavan qızın xəyalını vəsf edən: “Mən nə qədər, nə qədər qoca olsam da …” 
kupletlərini qeyd etmək lazımdır. A.İ.Xaçaturyan da özünün “Qayane” 
baletinin musiqi mətninə “Uzundərə” lirik rəqsini daxil etmişdir. 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
137 
 
Ü 
Ün 
– köhn. azərb. səs, avaz, vokal səs. 
 
Üst mizrab 
– dan. xüs. tar ifaçılıq təcrübəsində mizrabı simlər üzərinə hər dəfə yalnız 
üstdən, yuxarıdan aşağı (alt mizraba müqabil olaraq) vurmaq priyomu. 
 
Üşşaq 
(hərf. aşiqlər, aşiq-məşuq) 
– 1.Yaxın Şərq xalqları musiqisinin əsasını təşkil edən 12 əsas muğamdan 
birincisi; 
2. Rast dəstgahının mayəsində ifa olunan guşələrdən biri. 
 
Üzri 
– kl. m-də: 12 əsas muğam ilə yanaşı qeyd olunan zərbli muğam. 
 
Üzzal 
– Bayatı-Şiraz dəstgahında Xavəran şöbəsindən sonra muğamın ən sonunda 
yerləşən zil şöbə. 
 
 
 
 
 
 Azərbaycan musiqi terminləri 
138 
 
V 
Vamiq 
– kl. m-də: 12 əsas muğamdan əlavə qeyd olunan qədim zərbli muğamlar-
dan biri. 
 
Vaygir 
– (köhn.) fərdçinin oxuduğu qitəni (bəndi) sonradan hamılıqla eyni avaz ilə 
təkrar edən nəğməkar (xorist). 
 
Vəsf–hal 
– öz gələcək taleyini bilmək, ya da baxtını sınamaq məqsədilə (adətən 
qızların) fal oyunu ilə əlaqədar olaraq oxunan mahnı. 
 
Vətəd 
– qədim kl. m.-də: 1.vəzn bəhsində təqti vurğu; musiqidə bəhr prosodiyası, 
yəni ayrı-ayrı musiqi səslərinin uzun – qısalığı ilə əlaqədar olaraq əmələ 
gələn təfilələrin düzülüş qaydası; 
2.İki zərbdən ibarət ölçü:  
a) vətəd-i-məcmu – iki heca və bir lal səsdən ibarət ölçü (tənən);  
b) vətəd-i-məfruq – ikihecalı vurğunun bir lal səs vasitəsi ilə biri-birindən 
ayrı (qırıq) bəhri (tənə). 
 
Vətər 
– ər. sim. 
 
Əfrasiyab Bədəlbəyli. İzahlı monoqrafik musiqi lüğəti 
139 
Vilayəti 
– Rast və Mahur dəstgahlarında ifa olunan mərkəz şöbələrdən biri. Bəzi 
hallarda avazın lirik xarakterli səslənməsi xatirinə Dilkəş ilə əvəz edilir. 
 
Vüsta 
– ər. orta barmaq. 
 
 
 
 
 
 
 
 
 
 
 
 
 
 
 
 
 
 
 Azərbaycan musiqi terminləri 
140 
Y 
Yallı 
– Azərbaycan xalq rəqs sənətinin ən qədim növü. Yallı böyük bir dəstənin 
birgə iştirakilə ifa olunur. Dəstənin başında əlindəki yaylığı (dəsmalı) 
yellədərək qabaqda gedən “yallıbaşı” durur. Başqa iştirakçılar isə qollarını 
açaraq bir-birilərinin çeçələ barmağından tutur, ya da əllərini bir-birilərinin 
çiyninə qoyurlar. Yallı rəqsi üç hissədən ibarətdir: rəqs əvvəlcə təntənəli və 
aram addımlarla başlanır, getdikcə sürəti artmağa başlayır və texniki 
cəhətdən mürəkkəb tullanma hərəkətlərlə davam etdirildikdən sonra əvvəlki 
təntənəli və aram yürüşlə tamamlanır. 
 
Yanıq Kərəmi 
– lirik məzmunlu aşıq mahnısı formalarından biri. 
 
Yastı balaban 
– bax: Balaman. 
 
Yegah 
– “Aşağı” oktavanın (bax: Divani-əvvəl) birinci pərdəsi (pilləsi). XX əsr 
görkəmli türk musiqişünası Rauf Yektabəy Orta əsr musiqi alimi Əbu–Nəsr 
Fərabinin (870-950) kitabına əsaslanaraq yegahı ən bəm səs adlandırır və 
kiçik oktavanın re notundan ibarət olduğunu qeyd edir.  
XIX əsr ərəb musiqişünası Mikayıl Meshal “Risalat-əs-şəhabiyyat fi qənaat-
əl-musiqi” (Beyrut, 1830) divanında oktavanı (bax) 24 pərdəyə böldükdə 
aşağı oktavanın birinci pərdəsini yegah adlandırır.  
Əfrasiyab Bədəlbəyli. İzahlı monoqrafik musiqi lüğəti 
141 
XX əsr məşhur Misir musiqişünası Şeyx Məhəmməd ibn İsmayıl Şəhabəd-
din “Səfinat-ül-mülk” (“Hakimiyyət gəmisi”) adlı musiqi kitabında diatonik 
səsdüzümünün yenə də birinci notunu yegah deyə qeyd edir. 
 
Yetim Segah 
– Xaric Segah (bax) kökündə və dinləyicidə ələm və kədər əhvali-ruhiyyəsi 
oyada biləcək üslubda ifa olunan muğam (bax: Segah). 
 
Yədi Hasar 
– Zabol Segah dəstgahında Əraq ilə Aşiq-guş şöbələri arasında yerləşən 
guşə. 
Çahargah dəstgahında Zabol ilə Müxalif şöbələri arasında yerləşən guşə. 
 
 
 
 
 
 
 
 
 
 
 
 
 
 
 
 
 
 
 
 
 
 
 Azərbaycan musiqi terminləri 
142 
 
Z 
Zabol 
(Zabul, Zaboli) 
– 1. Azər. kl. mus-də: Çahargah dəstgahında Segah ilə Yədi-Hasar arasın-
dakı şöbə; 
2. İran mus-də: a) Hümayun dəstgahında Üzzal ilə Bayatı-əcəm arasındakı 
şöbə; b) Çahargah dəstgahında Bədr ilə Mayeyi-səğir arasındakı şöbə. 
 
Zabol Segah 
– Mayeyi-Zabol, Muyə, Manənd Müxalif, Segah (Orta Segah), Məxluq, 
Şikəsteyi-fars, Mürəbbiqə, Əraq, Yədi-Hasar, Aşıq-guş şöbələrini qavrayan 
dəstgah. 
 
Zayid (zayed) 
– ər. yarım pərdə (yarım ton). 
 
Zəccal 
– ər. 1. Xalq mahnısı qoşan müəllif; 
2. Nəğməkar. 
 
Zəcəl 
– ər. mahnı, xalq mahnısı. 
 
Zəəfə 
– ər. intervalın 2, 3, 4 dəfə artırılması. 
Əfrasiyab Bədəlbəyli. İzahlı monoqrafik musiqi lüğəti 
143 
Zəmin-xara 
(hərf. far. – qayalıq yer, tikanlı torpaq) 
– 1. Azər. kl. mus-də: Rast dəstgahında Mənsuriyyə ilə Rak-hisar arasında; 
Rəhab dəstgahında Bayatı-Qacar ilə Mavərənnəhr arasında; Çahargah 
dəstgahında Mənsuriyyə ilə Mavərənnəhr arasında yerləşən şöbə; 
2. Şur muğamında Səmayi-şəmsdən sonra oxunan şöbə. Son dərəcə yanıqlı, 
niskilli və təsirli intonasiyası olan bir muğamdır. Məhz buna görə də təziyə 
və başqa dini ayinlərdə oxunan mərsiyə və minacat əsas etibarı ilə Zəmin-
xara üstündə tərtib olunur. 
 
Zəng 
– rəqqasələrin biləklərinə və topuqlarına bağladıqları xırda zınqırovlardan 
ibarət sarğı. 
 
Zəngbar 
– Qütbəddin Şirazinin (? – 1310) “Dürrət-üt-tac fi izzət-it Dibac” kitabında 
vəsf və təsvir olunan “mülayim təbli” (təsirli) muğamlardan biri. 
 
Zəngi-şütür 
(d. d. Zəngi-şötör, far. – dəvənin boynundan asılan zəng) 
– 1. Dügah dəstgahının sonunda Əraq ilə Rak arasında yerləşən şöbə; 
2. Əvvəllər bir qayda olaraq Rast, Çahargah və Nəva dəstgahlarında Əşiran 
ilə Kərkuki arasında ifa olunan şöbə. 
 
Zəngulə 
(hərf. far. – zınqırov, xırda zəng, cınqral) 
– 1.Vaxtilə Yaxın Şərq xalqları klassik musiqisinin əsasını təşkil edən 12 
muğamdan doqquzuncusu; 
2. Azərbaycan vokal musiqi yaradıcılığında geniş istifadə olunan bəzək və 
zinət priyomlarından biri. Xanəndə və aşıq ifaçılığında avazın yekrəng 
səslənməsi və dinləyiciyə daha artıq xoş gəlməsi üçün oxunan muğam, 
qoşma və sairənin melodiyasında təğənni olunan ayrı-ayrı səsin yüksəkliyi 
etibarı ilə ona ən yaxın qonşu səslər ilə növbələndirilməsi. 
 
 Azərbaycan musiqi terminləri 
144 
Zərb 
(ər. hərf. – vurğu) 
– 1. İki cismin bir-biri ilə toqquşması nəticəsində əldə edilən səs; 
2. İki ya da bir neçə bir bərabərdə, bir ölçüdə, bir qərarda olan hərəkətin 
əmələ gətirdiyi vurğu;  
3. Bir-birinin ardınca gələn vəznli, müntəzəm, səlis və ahəngli vurğuların 
təklikdə hər birisi. 
 
Zərbli alətlər 
– səsləndirilməsi zərb vurmaq vasitəsi ilə əldə edildiyindən bu sayaq 
adlandırılan musiqi alətləri: dairə, dəf, qaval, nağara, santur, təbil. 
 
Zərbli muğam 
– instrumental müşayiəti dəqiq və sabit ölçülü musiqidən, vokal qismi isə 
ritmik cəhətdən sərbəst improvizasiya əsasında ifa olunan mürəkkəb və 
dəyişkən vəznli muğamdan ibarət Azərbaycan orijinal xalq musiqi forması; 
məsələn:  Heyratı, Şikəstə, Mənsuriyyə, Kərəmi, Maani, Ovşarı, Arazbarı və s. 
 
Zil 
– 1.Azər. mus-də: yuxarı registr; 
2.biri baş barmağa, o biri isə orta barmağa taxılıb bir-birinə toqquşdurularaq 
səsləndirilən bir cüt çox kiçik sinc;  
3.yuxarı səs, nazik səs. 
 
Zinc 
– bax: Sinc. 
 
Zir 
– 1. Musiqi alətinə qoşulan simlərdən ən naziyi; 
2. Ud musiqi alətində dördüncü sim (2-ci oktavanın mi-bemolu). 
 
Zirəfkənd 
– 1.vaxtilə Yaxın və Orta Şərq xalqları klassik musiqisinin əsasını təşkil 
edən 12 məqamdan yeddincisi; 
Əfrasiyab Bədəlbəyli. İzahlı monoqrafik musiqi lüğəti 
145 
2. Mahur dəstgahında Fili ilə Əbul arasında yerləşən şöbə. 
 
Zirkeş 
– Şur dəstgahının əvvəlində olan kiçik bir guşə. 
 
Zurna 
(sur – böyük ziyafət, toy, düyün + nay) 
– üfləmə ağac musiqi aləti – ağacdan (çox vaxt ərik – qaysı 
ağacından) qayrılır. Gövdəsinin ön tərəfində 7, arxa tərəfin-
də bir dəlik var ki, bunlar lazımi vaxtda barmaqlarla 
örtülüb açılır. Əlavə olaraq zurnanın ağzı tərəfdə bir dəlik 
daha var ki, bu da kök üçündür. Zurnanın müştüyü iki 
nazik, yonulmuş qarğı parçasından qayrılır.  
Zurna Azərbaycanda hələ ən qədim zamanlardan bəri çox 
yayılmış xalq musiqi alətidir. Onun asəfi zurna, ərəbi 
zurna, əcəmi zurna, qaba zurna, şəhabi zurna, cürə zurna 
kimi bir çox müxtəlif növləri olmuşdur. Zurna gur və çox 
güclü səslənən musiqi alətidir. 
 
Zü tutmaq 
– bax: Dəmsaz. 
 
Zümzümə 
– bəyənilmiş havanı yavaş səslə oxumaq. Çox vaxt musiqinin melodiyasını 
mənimsəmək prosesində istifadə olunan priyomlardan biri.  
 
Züxmət  
(zöxmət) 
– 1. Ər. mizrab; 
2. Təbil ağacı. 
 
Zurna 
 
 
 
 
 
 
 
 
 
 
MUSİQİ TERMİNLƏRİ 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
149 
 
A 
A kapella 
(ital. capella – kiçik kilsə, sovməə) 
– orta əsrlərdə katolik kilsəsində musiqiçilər üçün ayrılan yer. 
Əvvəllər kilsə musiqiçiləri yalnız müğənnilərdən ibarət olduğu üçün kapella 
sözü xoru bildirirdi, sonralar isə kilsə musiqisində alətlərdən istifadə olun-
ması və kübar musiqinin inkişafı ilə əlaqədar olaraq hər hansı bir yerdə 
(kilsədə və ya sarayda) xidmət edən musiqiçilər qrupu Kapella adlandırıl-
mağa başladı. 
A kapella ifadəsi (ital.– a capella – “kapella üslubunda” deməkdir) xorun 
müşayiətsiz oxunması mənasında istifadə olunur. 
 
Abbreviatura 
(ital. abbreviatura; lat. brevis – qısa, müxtəsər) 
– yazının və ya nitqin ixtisar olunması; not yazısındakı ixtisarlar və ya 
sadələşdirmələr. 
A.– nın xüsusi növü melizmlərdir. 
 
Açar 
- hər bir not sətrinin əvvəlində qoyulan şərti işarədir. 
Açar not sətrində yazılan müəyyən bir notun yüksəkliyini və adını təyin 
edir. Bununla da həmin not sətrində yerləşən digər notların yazılması və 
oxunması üçün yol açılır. 
Not yazısında açar üçün oriyentir olaraq üç səsdən istifadə olunur: 
Musiqi terminləri 
150 
1. Kiçik oktavanın “fa” səsi – Bas açarı; o cümlədən, “Fa” sisteminə aid 
olan açarlar bunlardır: basprofund açarı, bariton açarı. 
2. Birinci oktavanın “sol” səsi – Skripka açarı (və yaxud kaman açarı); o 
cümlədən, “Sol” sisteminə aid olan açar – qədim fransız açarı. 
3. Birinci oktavanın “do” səsi – Alt açarı; o cümlədən, “Do” sisteminə aid 
olan açarlar - Soprano açarı, Messo-soprano açarı, Tenor açarı, Bariton 
açarı. 
 
Açar işarələri 
– bax: Alterasiya 
 
Açar işarələrinin dəyişməsi 
– bax: Alterasiya. 
 
Adajio 
(ital. adagio – yavaş–yavaş, ağır, sakit) 
– 1. Ağır tempin (ağır addımlara uyğun) əsas işarəsi. 
2. Bu tempdə yazılmış və xüsusi adı olmayan pyes. 
3. Baletdə ağır templi lirik rəqs.  
 
Ağac dirək 
– bəzi simli alətlərdə rezonans qutusunun içində, iki deka arasında yerləş-
dirilən kiçik taxta parçası. 
 
Ahəngdarlıq 
– bax. Harmoniya 
 
Akkolada 
(fr. accolade – mötərizə) 
– eyni vaxtda ifa olunmaq üçün 
notların yazıldığı bir neçə not sət-
rini birləşdirən böyük mötərizə. 
 
 
Əfrasiyab Bədəlbəyli. İzahlı monoqrafik musiqi lüğəti 
151 
 
Akkompanimə 
- müşayiət etmə. 
 
Akkompaniment 
(fr. accompenement – müşayiət) 
– musiqi əsərində daha təsirli səsi və ya aləti müşayiət etmək, davam 
etdirmək, tamamlamaq üçün istifadə olunur; 
A. vokal musiqidə və çoxsəsli orkestrın ifa etdiyi musiqidə rast gəlinir. 
İnstrumental musiqi ümumi fonda gözə çarpan melodiya və onu müşayiət 
edən səslərdən təşkil edilə bilər.  
 
Akkompaniator 
– müşayiətçi. 
 
Akkord 
(ital. accordo; fr. accord – uyğunluq, ahəng, uzlaşma; lat. accordo – 
müvafiqət); 
(ad – ilə, üçün, doğru + cor – ürək); başqa fərziyyəyə görə: cor – ürək 
sözündən yox, yun. chorde – sim sözündən)– müxtəlif yüksəklikdə yerləşən 
və müxtəlif adlı bir neçə səsin (üçdən az olmayaraq) eyni vaxtda səslənmə-
sindən yaranan həmahənglik. 
A.-lar tərkibindəki səslərin miqdarına və interval münasibətinə görə fərqlənir. 
A.-lar daha çox tersiya quruluşlu olur, yəni tersiya münasibətində yerləşən 
səslərdən əmələ gəlir (məs., “do-mi-sol”; “si-re-fa diyez-lya”; “sol-si bemol-re-
fa-lya” və s.) .  
 
Tersiya quruluşlu A. üçsəsli, septakkord, nonakkord və s. növlərə bölünür 
və quruluşuna, şəklinə, yerləşməsinə, melodik vəziyyətinə, harmonik 
funksiyasına və bir sıra digər əlamətlərinə görə fərqlənirlər. 
Musiqi terminləri 
152 
Tersiya quruluşlu A. major–minor lad sisteminə əsaslanan harmoniyanın 
özəyidir. Tersiya quruluşlu A. – dan akkordikada bəhs olunur. 
 
Akkord tonları 
- çoxsəsli musiqidə müxtəlif səs təbəqələrinə aid tonların birlikdə 
səslənərək, müəyyən quruluşlu akkordlar əmələ gətirməsi. 
 
Akkorddan xaric tonlar 
- çoxsəsli musiqidə verilən akkordun tərkibinə daxil olmayan, onun tersiya 
quruluşunu pozan səslər. 
Köməkçi səslər, keçici səslər, predyom, gecikdirmə, kambiata – akkorddan 
xaric tonlardır. 
 
Akkordeon 
(fr. accordéon) 
– xromatik qarmon növü. 
Sağ əl üçün fortepiano – orqan tipli 
klaviaturaya və səslərin oktavalı ikiləş-
məsinə, tembr dəyişilməsinə imkan ve-
rən registr çevrilmələri üçün mexaniz-
mə malikdir. Bas səslərdə hazır major–
minor üçsəsliləri, dominant sept-
akkordlar və əksildilmiş septakkordlar 
verilir. Qalın, dolğun səsə malik alət-
dir. Klaviaturanın həcmi f–a³ diapa-
zonundadır. 
 
Akkordika 
– musiqi elminin bir sahəsi olub, müxtəlif tersiya quruluşlu akkordları 
öyrənir. 
 
Akkordun dönümü 
- tersiya quruluşlu akkordlarda tətbiq olunan üsul. Bu zaman akkordun əsas 
tonunun yeri dəyişilir; akkordun tərkibinə daxil olan səslərdən biri (tersiya 
Əfrasiyab Bədəlbəyli. İzahlı monoqrafik musiqi lüğəti 
153 
və ya kvinta tonu) basda dayaq əhəmiyyəti kəsb edir, bununla da akkordun 
müxtəlif şəkilləri meydana gəlir. Akkordun dönümündə onun ciddi tersiya 
quruluşlu sxemi pozulur. 
Üçsəslinin iki dönümü var: sekstakkord (tersiya tonu basda yerləşir); kvart-
sekstakkord (kvinta tonu basda yerləşir). 
Septakkordun üç dönümü var: kvintsekstakkord (tersiya tonu basda yerlə-
şir); terskvartakkord (kvinta tonu basda yerləşir); sekundakkord (septima 
tonu basda yerləşir). 
 
Akkordun quruluşu 
(akkordun strukturu) 
– akkordun tərkibinə daxil olan intervalların həcmi və keyfiyyətini bildirir. 
Akkordun quruluşu sıx düzülüşdə müəyyən olunur: tersiyaquruluşlu akkord-
larda səslər tersiya (böyük və kiçik tersiya) məsafəsində yerləşir. 
 
Akkordun şəkli 
– akkordun səslərinin basa nisbətən yerləşməsində əmələ gələn müxtəlif 
şəkilləri. 
Üçsəsli üç şəkildə olur: əsas şəkil, sekstakkord, kvartsekstakkord. 
Sekstakkord – dörd şəkildə olur: əsas şəkil, kvintsekstakkord, terskvartak-
kord, sekundakkord. 
 
Aksent 
(lat. accentus – vurğu) 
– hər hansı bir səsin zərblə səsləndirilməsi. Aksentli notlar, bir qayda olaraq, 
xanənin güclü hissəsində yerləşir. A. xüsusi işarələrlə >, sƒ və s. qeyd oluna 
bilər. Bax. Sinkopa. 
 
Akt 
(lat. actus – əməl, hərəkət, hadisə) 
- teatr tamaşasının (drama, opera, balet və s.) tamamlanmış hissəsidir. Bu 
kimi hissələr bir–birindən antrakt adlanan fasilə ilə ayrılır. Bəzən A. şəkil-
lərə bölünür. 
 
Musiqi terminləri 
154 
Akustika 
(yun. akuein – eşitmək) 
– 1. Fizikanın bir sahəsi olub, səsin təbiətini və xüsusiyyətlərini öyrənir. 
Musiqi A.-sı musiqidə istifadə olunan səslərə və onların qavranılması 
qanunlarına həsr olunmuş elm sahəsidir. 
2. Hər hansı bir binada eşidilmənin keyfiyyəti. 
 
Aqogika 
(yun. agogika –aparma, yürütmə) 
– musiqi əsərinin ifası prosesində tempdən kiçik yayınmalara dair təlim. 
 
Alleqro 
(ital. allegro, ixt. all-o – şən, gümrah, sevincli, fərəhli, nəşəli, sürətli) 
– 1. Cəld hərəkətli, sürətli addımlara və qaçışa uyğun temp göstəricisi. 
2. Bu tempdə yazılmış və xüsusi adı olmayan pyes. 
3. Sonata silsiləsinin ilk hissələrinin adı. “Hər hansı bir simfoniyadan 
Alleqro” və ya “hər hansı bir sonatadan Alleqro” ifadələri həmin əsərlərin 
birinci, cəld hissəsini bildirmək üçün istifadə olunur.  
4. Sonata alleqrosu. 
 
Alət 
- musiqi aləti. Müəyyən tembrli musiqi səsləri əldə etmək üçün xüsusi 
qurğu. 
Musiqi alətləri səsçıxarma imkanlarına və quruluş xüsusiyyətlərinə görə 
fərqlənir. 
Simli musiqi alətləri – simlərin səsləndirilməsi üsullarına görə növlərə 
bölünür: 
kamanlı alətlər – skripka, alt (viola), violonçel, kontrabas; 
dartımlı alətlər – arfa; 
mizrablı alətlər 
zərbli alətlər 
Nəfəsli musiqi alətləri (üfləmə alətlər) – havanın alətin daxilinə üfürülməsi 
(nəfəs verilməsi) üsulu ilə səs əldə olunur, hazırlanma materialına görə 
növlərə bölünür: 
Əfrasiyab Bədəlbəyli. İzahlı monoqrafik musiqi lüğəti 
155 
mis alətlər – truba, kornet, trombon, tuba, valtorna və s. 
ağac alətlər – fleyta, hoboy, klarnet, faqot və s. 
Quruluşuna görə növləri: dəlikli alətlər, qamış dilçəkli alətlər, müştüklü 
alətlər. 
Zərb alətləri – alətin gövdəsinə vurulmaqla səs əldə edilir, səslənməsinə 
görə aşağıdakı növlərə bölünür: 
köklənən alətlər (müəyyən səsyüksəkliyinə malik zərb alətləri) – litavrlar, 
ksilofon, zəng (kolokol, kolokolçik). 
köklənməyən alətlər (qeyri-müəyyən yüksəklikli zərb alətləri) – kiçik və 
böyük barabanlar, kastanyetlər, tam-tam və s. 
Quruluşuna görə növləri: plastinkalı alətlər, zarlı (pereponkalı) alətlər. 
Klavişli (dilli) alətlər – xüsusi mexanizmlə təchiz olunmuş alətlər olub, 
səsçıxarma üsullarına görə fərqlənir. Növləri: 
klavişli-zərbli alətlər – fortepiano; 
pnevmatik-klavişli alətlər – akkordeon, qarmon; 
Alətlərin səslənmə registrinə görə növləri – bas alətlər, soprano alətlər, tenor 
alətlər.  
Alətlərin quruluşuna görə növləri – natural alətlər, transpozisiyalı alətlər. 
Müxtəlif xalqların musiqisində istifadə olunan çoxsaylı simli, nəfəs və zərb 
alətləri mövcuddur.  
Azərbaycan xalq musiqi alətləri: 
simli alətlər – tar, saz, ud, tənbur (mizrablı alətlər); kamança (kamanlı alət); 
qanun, çəng (dartımlı alətlər); səntur (simli-zərbli alət) və s. 
nəfəs alətləri – zurna, tütək, ney, balaban və s. 
zərb alətləri – nağara, qoşa nağara, qaval, dəf və s. 
 
Alətlərin növ müxtəlifliyi 
-  bax: Alət 
 
Alətşünaslıq 
- musiqi alətlərinin quruluşunu, texniki xüsusiyyətlərini və ifaçılıq 
imkanlarını öyrənən elm. 
 
 
Musiqi terminləri 
156 
Alt 
(lat. altus – tenora nisbətən zil səs) 
- orta əsrlərdə tenora xor musiqisində əsas oxuma partiyası həvalə olunurdu. 
1. Alçaq qadın səsi: kontralt kimi. 
2. Xorda – kontralt və ya messo – soprano kimi. 
3. Alçaq uşaq səsi; diapazonu kiçik oktavanın lya səsindən ikinci oktavanın 
mi səsinə kimi geniş həcmdədir; notlar skripka açarında yazılır. 
4. Skripkaya oxşar yayla çalınan simli musiqi aləti, lakin böyük ölçüdə 
olduğundan daha alçaq registrdə səslənir (ital. viola). Simlərin düzülüşü: 
IV–c, III–g, II–d№, I–a№; skripkanın düzülüşündən 1 kvinta aşağı; kiçik 
oktavanın do səsindən üçüncü oktavanın mi səsinə qədər diapazonda daha 
çox istifadə olunur; notlar alt və skripka açarlarında yazılır. 
A.-da çalma üsulları və ştrixləri skripkada olduğu kimi eynidir, lakin səsi 
daha az parlaqdır; solo alət kimi az rast gəlinir; 
A. qruppasından simli və simfonik orkestrlərdə istifadə olunur. A. – simli 
kvartetin vacib üzvüdür, kamera ansambllarında da istifadə olunur. 
Partituralarda A. partiyası skripkanın partiyasından aşağıda yazılır. 
5. Oval formalı, genişmenzuralı mis nəfəs aləti. Diapazonu böyük oktavanın 
lya səsindən birinci oktavanın si–bemol səsinə kimidir. A. in Es – də 1 
tondan başqa tona keçən alətlərə aiddir; notlar skripka açarında, 
səslənməsindən böyük seksta yüksəkdə yazılır. 
A. nəfəsli orkestrlərdə və ansambllarda istifadə olunur, müşayiət edən orta 
səslərdən birini ifa edir. 
6. Çoxsəsli musiqidə səslənməyə görə ikinci yüksəkliyin istifadə olunan adı, 
yəni – alt səsi. 
 
Alt açarı 
– do (c) sisteminin açarlarından biri; birinci oktava do notunun (c¹) sətrin 
üçüncü xəttində yerləşdiyini bildirir. 
Əfrasiyab Bədəlbəyli. İzahlı monoqrafik musiqi lüğəti 
157 
Alt tetraxord 
- hər hansı bir ladın I, II, III, IV pillələrindən ibarət tetraxord; ladın 
səssırasının aşağıda yerləşən dörd səsi. 
 
Alt tonika 
- ladın I pilləsi. 
 
Alterasiya 
(lat. alterare – dəyişmək, dəyişdirmək) 
– hər hansı bir səsin adını dəyişmədən yarımton yüksəlməsi və ya enməsi. 
A. işarələri bunlardır: diyez, bemol, bekar, dubl – diyez, dubl – bemol. 
A. işarələri qoyulur: 
a) aid olduqları notdan əvvəl; bunlara təsadüfi işarələr deyilir, yalnız notun 
yazıldığı xanənin sonuna qədər, bir oktavada həqiqidir; 
b) açardan sonra, not sətrinin əvvəlində; açar işarələri adlandırılır, pyesin 
sonuna qədər və ya işarələrin dəyişməsinə qədər bütün oktavalarda 
həqiqidir. 
Bax: Tonallıq. Məqam alterasiyası. Açar işarələrinin dəyişməsi. 
 
Ambuşur 
(fr. embouchure (bouche – ağız) 
- 1. Nəfəs alətinin bir hissəsi; musiqiçinin nəfəs alətində havanı içəri 
üfürdüyü yer; 
2. Müştük (alm. Mundstük: Mund – ağız + Stük – hissə) – nəfəs alətlərinin 
ifasında ağız əzələlərinin və dodaqların vəziyyəti; 
Fleyta və mis nəfəs alətlərində dodaqlar müştük üstünə qoyularaq çalınır. 
 
Amplituda 
(lat. amplitudo – kəmiyyət, həcm) 
– titrəyişin gücü, titrəyən cismin (nazik çarx, sim) qoyulmuş tarazlıqdan 
çıxması, hərəkət həcmi. 
Səsin gücü (gurluğu) səslənən cismin amplitudasından asılıdır: A. nə qədər 
geniş olarsa, səs də bir o qədər güclü olar. A. səsin yüksəkliyinə təsir etmir. 
 
Musiqi terminləri 
158 
Amplua 
(fr. employer – istifadə etmək sözündən emploi – iş vermək, məşğul etmək) 
– aktyorun xüsusiyyətinə görə ifa etdiyi rollar, ümumiyyətlə, rol, vəziyyət, 
məşğuliyyət dairəsi. 
 
Analiz, təhlil 
(yun. analisis – hissələrə ayırmaq) 
– musiqişünaslıqda musiqi əsərlərində estetik və texnoloji tədqiqatın qəbul 
olunmuş adı. 
 
Andante 
(ital. andare – yerimək) 
– 1. Orta sürətli, sakit, gümrah addıma müvafiq tempin adı. 
2. Bu tempdə yazılmış və xüsusi adı olmayan pyes. 
3. Sonata silsiləsinin asta hissələrinin geniş yayılmış tempi. “Hər hansı bir 
simfoniyadan A.” və ya “hər hansı bir kvartetdən A.” ifadələri həmin əsər-
lərin asta hissələrini bildirir. 
 
Anhemiton səsdüzümü 
(yun. an – inkar şək., hem – yarım, tonos – ton) 
- yarımtonsuz səs düzümü. Bax: Pentaton səsdüzümü. 
 
Ansambl 
(fr. ensemble – birgə, birlikdə) 
– 1. İki və daha artıq musiqiçidən, müğənnidən və ya instrumentalistdən 
ibarət olan, birgə musiqi əsərini ifa edən qrup. 
Musiqiçilərin sayına görə A. duet, trio (terset), kvartet, kvintet, sekstet, 
septet, oktet, nonet, desimet ola bilər; A., həmçinin, xor və orkestrlərə də aid 
edilir. 
2. Bir neçə iştirakçının ifa etməsi üçün nəzərdə tutulan pyes. 
3. Bir neçə iştirakçının birgə ifa etdiyi pyes. 
“Yaxşı ansambl” ifadəsi bütöv bir A.-da iştirak edən səslərin və ya alətlərin 
mükəmməl, həmahəng səslənməsini bildirir. 
 
Əfrasiyab Bədəlbəyli. İzahlı monoqrafik musiqi lüğəti 
159 
Antifon, dəyişmə 
(yun. anti - əks + phonos – səs, səda) 
– solistin və xorun və ya xorun iki hissəsinin növbəli (dialoq şəkilli) 
oxuması. 
 
Antrakt , fasilə 
(fr. entre – arasında + acte – əməl, vaqiə) 
– 1. Teatr (opera, balet və s.) musiqisində pərdələrin əvvəlində səslənən 
(birincidən başqa) instrumental girişin adı. Bax: Uvertüra. 
2. Səhnə tamaşasının aktları və ya konsertin hissələri arasında fasilə. 
 
Appasionata 
(ital. appassionare – ehtiras oyatmaq) 
– ehtiraslı səslənmə. 
 
Apofeoz 
(yun. apotheosis – ilahiləşdirmə) 
– 1. Operalarda, xüsusən, baletlərdə təntənəli və ya coşğun, şən xarakterli 
son səhnənin adı. 
2. Hər hansı bir musiqi pyesinin təntənəli sonu. 
 
Applikatura 
(lat. və ital. applicare; alm. Applikatur – sıxmaq, yapışdırmaq) 
– musiqi alətində çalğı zamanı barmaqların düzgün istifadəsi məqsədilə 
tərtib olunur. Müvafiq notların üstündə və ya altında ərəb rəqəmləri ilə 
göstərilir. 
Musiqi alətlərində çalğı zamanı 1, 2, 3, 4, 5 rəqəmləri ardıcıl olaraq hər əlin 
barmaqlarını (baş, şəhadət, orta, adsız və çeçələ) işarə edir. 
 
Araçalğı 
– xalq musiqisində istifadə olunan termin; vokal-instrumental musiqi janr-
larındahissələr (kupletlər) arasında çalınan instrumental epizod. bax: 
Azərbaycan musiqi terminləri - Araçalğı. 
 
Musiqi terminləri 
160 
Aralıq səs 
– akkordun tərkibinə daxil olmayan və iki akkord tonu arasında qammavari 
hərəkətdə yerləşən səs. Müxtəlif növləri var: diatonik və ya xromatik aralıq 
səs; üst və ya alt aralıq səs; xanənin güclü və ya zəif hissəsinə düşən aralıq 
səs. 
 
Aranje etmə (bəstələmə) 
(fr. arranger – düzəltmək, yoluna qoymaq, qaydaya salmaq) 
– çevirmə, yenidən işlənmə, köçürülmə, uyğunlaşdırma. 
 
Arfa 
(ital. arpha) 
– üçbucaq formasında çərçivənin içərisinə müxtə-
lif uzunluqda və kökləmədə simlər çəkilmiş, bar-
maqla çalınan simli alət. 
Qədim dövrlərdə yaranmış A. XIX əsrin 
əvvəllərində təkmilləşdirilmişdir. 
Müasir A. 46 simli olur: səs düzümü bemollu (do–
bemol, re–bemol, mi–bemol və s.) pillələrdən 
ibarətdir və yeddi pedalın vasitəsilə yenidən 
köklənir; hər bir pedal eyni bir vaxtda bütün 
oktavalarda (kontraktavada Ces və Des səslərin-
dən başqa) eyni adlı səsləri yarımton və ya bir ton 
yüksəldir. A.-nın simlərinin köklənməsi latın 
əlifbası ilə muta in sözləri ilə göstərilir. 
Diapazonu kontraktava do–bemoldan dördüncü 
oktava fa–diyezə qədərdir; notlar akkolada ilə birləşən iki not xəttində, 
adətən, skripka və bas açarlarında yazılır (fortepianoda olduğu kimi). 
A. çox incə tembrə malikdir. Çalma texnikası müxtəlifdir, akkord, arpecio, 
qlissando, flajolet və s. üsullardan istifadə olunur. 
 
Arietta 
(ital. arietta – balaca ariya) 
– kiçik ariya. 
Əfrasiyab Bədəlbəyli. İzahlı monoqrafik musiqi lüğəti 
161 
Ariozo 
(ital. arioso – ariyasayağı) 
– ariyanın növlərindən biri; kiçik həcmli, sərbəst quruluşlu, lirik ahəngli 
ariya. 
 
Ariya 
(ital. aria – hava, təranə) 
– 1. Operanın və ya iri həcmli vokal-instrumental əsərin tərkibində müğən-
nitərəfindən orkestrın müşayiəti ilə ifa olunan, quruluşuna görə bitkin, geniş 
oxuma tərzli vokal əsər növü. 
Adətən A.-dan əvvəl orkestr girişi və reçitativ səslənir. 
A.-nın müxtəlif növləri var: arietta, ariozo, kavatina, kabaletta və s. 
2. Opera A.-sı tipli solist müğənni üçün nəzərdə tutulmuş konsert pyesi. 
3. Ahəngli melodiyaya malik instrumental pyesin adı.  
 
Arpecio 
(ital. arpeggio – arfada çalındığı sayaq) 
– akkordların çalınma tərzi olub, səslərin aşağıdan yuxarı-
ya doğru bir yerdə deyil, növbə ilə ardıcıl səslən-məsini 
əks etdirir. 
A. ya həmin sözlə (adətən akkord sırasına aid olan), ya da 
şaquli dalğavari xətt ilə müvafiq akkordun qarşısında 
bildirilir. 
 
Artikulyasiya 
(lat. articulare – səhih, aydın) 
– alətdə və ya səslə oxumada səslərin ardıcıl ifaçılıq üsulu. 
A. əsas növləri bunlardır: leqato, stakkato, portamento, qlissando. Bax: Ştrix. 
 
Asan musiqi 
- istirahət və əyləncə üçün nəzərdə tutulmuş asan qavranılan musiqi: estrada 
mahıları, rəqs musiqisi, operetta və caz bu qəbildəndir. 
 
 
Musiqi terminləri 
162 
Aşağı səs 
– 1. Çoxsəsli musiqidə ən qalın səs –bas səsi; 
2. İkisəsli musiqidə altda yerləşən səs. 
 
Aşıq 
– bax: Azərbaycan musiqi terminləri –Aşıq. 
 
Atonal musiqi 
– bax: Atonallıq. 
 
Atonalizm 
– bax: Atonallıq. 
 
Atonallıq 
(yun. a – inkar bildirən sözönü və tonallıq) 
– hərfi mənada tonallığı olmayan musiqi və ya musiqidə lad xüsusiy-
yətlərinin inkar olunması. 
Atonal musiqi nə insanın səslə oxumasının təbii keyfiyyətlərinə, nə də 
musiqi səsininfiziki təbiətinə əsaslanır. Bu, müxtəlif yüksəklikli səslərin 
ardıcıllığı və onların akkordlarda və ya pərakəndə şəkildə bir yerə 
yığılmasıdır. Bəzən riyazi hesablama yolu ilə səslərin nizamlanmasına 
əsaslanır. 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
163 
B 
Bağlayıcı hissə 
– əsərin əsasə hissələri arasında keçid məqsədi daşıyan kiçik epizod. Adətən 
bağlayıcı hissə intonasiya baxımından əsas hissələrə nisbətən o qədər də 
parlaq ifadəli olmur. 
Sonata formasında əsas partiyadan köməkçi partiyaya keçid. 
 
Balet 
(fr. ballet, ital. ballo – oynayıram, rəqs edirəm) 
– 1. musiqili səhnə əsəri; məzmunu rəqslərlə ifadə olunan, orkestr musiqisi-
nin müşayiəti ilə göstərilən tamaşa; rəqslərdən ibarət teatr tamaşası. 
2. B. tamaşası üçün yazılmış musiqi əsəri; B. musiqisi müstəqil bədii əhə-
miyyət kəsb edir və konsert estradasında ifa olunur. 
Müxtəlif məzmunlu baletlərdə (operada olduğu kimi) fantastik və əyləncəli 
süjetlərlə yanaşı, ən dərin və təsirli mövzular təcəssüm olunur. 
3. Rəqs sənəti. 
 
Baletmeyster 
(alm. balletmeister) 
– balet tamaşasının rəhbəri; balet rejissoru; rəqs müəllimi. 
 
Ballada 
(provans. ballada – rəqs etmək) 
– 1. İlkin mənada rəqslə müşayiət olunan provansal mahnısı; sonradan – 
lirik rəvayət, əfsanə xarakterli, dramatik və fantastik məzmunlu ədəbi əsər; 
2. XIX əsrdən vokal və instrumental musiqi pyesi. 
Musiqi terminləri 
164 
Banco 
(ing. banjo) 
– Amerika zəncilərinin barmaqla çaldıqları musiqi aləti. 
 
Banda 
(ital. banda – dəstə, xor, nəfəsli orkestr) 
– mis nəfəs və zərb alətlərindən ibarət ansambl; müstəqil qrup kimi orkestrə 
daxil edilir; 
Opera tamaşalarında səhnəyə çıxarıla bilər; simfonik orkestrdə təntənəli və 
hərbi xarakterli epizodlar B.-ya həvalə olunur. 
 
Baqatel 
(fr. Bagatelle – oyuncaq) 
– məzmun və ifaçılıq baxımından çətin olmayan kiçik pyesin adı. 
 
Baraban, təbil 
– zərb aləti. Müxtəlif növləri var: 
1. Kiçik baraban, hərbi baraban və ya 
sadə baraban (ital. tamburo militare) – 
kiçik ölçülü zərb alətidir, gövdəsi hər 
iki üzünə dəri çəkilmiş taxta və ya me-
tal silindrdən ibarətdir; iki taxta çubuqla 
vurmaqla çalınır. B.-da müxtəlif çalğı 
üsulları vasitəsilə yüksək registrdə kəs-
kin və iti vurğulu, dəqiq ritmik ölçülü 
səslənmə əldə olunur. 
2. Böyük baraban (ital. qran cassa), bəzən türk barabanı da adlandırlır – iri 
ölçülü zərb alətidir; gövdəsi ağacdan düzələn geniş silindrin üzərinə çəkil-
miş dəridən ibarətdir. Uclarına mahud parça bağlanmış çubuqla çalınır. Aşa-
ğı registrdə güclü səslənməyə malikdir. 
 
Barabançı, təbilçi 
– barabanda çalan şəxs. 
 
Əfrasiyab Bədəlbəyli. İzahlı monoqrafik musiqi lüğəti 
165 
Bard 
(fr. barde) 
– qədim keltlərdə şair və müğənni. 
 
Bariolaj 
(fr. bariolage) 
- əlvan boyalı. 
 
Bariton 
(yunan. barytonos – ağırsəsli, ital. bary – yoğun, kobud, tonos - ton) 
– 1. Kişi səsi – bas və tenor arasındakı registri əhatə edir (böyük oktavanın 
lya və si-bemol səslərindən birinci oktavanın sol, lya-bemol səslərinə kimi). 
2. Genişmenzuralı mis nəfəs aləti – oval formaya malikdir; nəfəsli orkestrdə 
solo və müşayiətedici alət kimi istifadə olunur. 
 
 
 
 
 
Barkarola 
(ital. barca - qayıq) 
– 1. Venesiyada yayılmış qayıqçı və ya balıqçı nəğməsi. 
2. Zərif, axıcı ahəngli vokal və ya instrumental pyes adı; özünəməxsus ritmli 
müşayiəti ilə qayığın rəvan yırğalanması və avarların hərəkəti təsvir olunur. 
3. Qondolyer nəğməsi. 
 
Barmaqlar 
– baş barmaq, şəhadət barmaq, orta barmaq, adsız barmaq, çeçələ barmaq. 
Musiqi ifaçılığında barmaqlar rəqəmlərlə göstərilir. Bax: Applikatura 
 
Bas 
(ital. basso – aşağı, bəm, qalın) 
– 1.Qalın kişi səsi; diapazon həcmi böyük oktavanın fa səsindən birinci 
oktavanın fa səsinə kimidir. 
Musiqi terminləri 
166 
2. Nəfəsli orkestrlərdə istifadə olunan genişmenzuralı mis nəfəs aləti. 
3. Akkordun ən aşağı səsi. 
4. Çoxsəsli musiqidə ən aşağı səs. 
 
 
 
 
 
Bas – trombone 
– trombonun ən aşağı registrə 
malik növüdür; diapazonun 
həcmi kontr-oktavanın fa 
səsindən kiçik oktavanın fa 
səsinə qədərdir; indiki dövrdə 
isti-fadə olunmur. 
 
Bas açarı 
– Fa (f) sisteminin açarlarından biri; kiçik oktavanın fa notunun not 
sətrinin dördüncü xəttində yerləşdiyini göstərir. 
 
Bas alətlər 
– registrinə görə aşağı, bas kişi səsinə uyğun gələn alətlərin müxtəlif 
növləri. 
Simfonik opkestrdə qalın səsli alətlər. Orkestrdə hər bir alətlər qrupunda bas 
alətlər yer almışdır; məs.,faqot, tuba, kontrabas və s. 
 
Əfrasiyab Bədəlbəyli. İzahlı monoqrafik musiqi lüğəti 
167 
Bas klarnet 
(ital. clarinetto basso) 
- klarnet musiqi alətinin bir növü. İlk 
dəfə XIX əsrdə opera musiqisində, 
daha sonra simfonik musiqidə tətbiq 
olunmuşdur. Quruluşuna görə klar-
net kimidir, yalnız iri həcminə və bir 
qədər dəyişilmiş formasına görə 
fərqlənir. 
 
Bassethorn 
(alm. Bassethorn; ital. bassetto – basso + alm. Horn – şeypur, nəfir) 
– alt (bəm) klarnet növü; nadir hallarda istifadə olunan nəfəsli alətdir. 
 
Basso kontinuo 
(ital. basso + continuo – daimi, müttəsil) 
– XVI əsrin sonlarından etibarən qərbi Avropa kamera musiqisində klavişli 
alətin partiyasına deyilir, rəqəmlərlə göstərilən bas səslərdən ibarətdir. B. 
kontinuonun ifaçısı nömrələnmiş səslər əsasında tələb olunan akkordu 
çalmalıdır.   
Bax: General – bas. 
 
Basso ostinato 
(ital. basso +ostinato – inadcıl) 
– polifonik quruluşlu əsərdir. Burada bas səsi eyni bir mövzunun fasiləsiz 
olaraq ardıcıl təkrarlanmasına əsaslanır. Yuxarı səslər isə müstəqil əhəmiy-
yətə malik olub, sərbəst şəkildə inkişaf etdirilir və variasiya olunur. 
Mahiyyətinə görə B.O. polifonik variasiyadır. Onun bir növü də passaka-
liyadır. 
 
Beşik mahnısı, laylay 
– vokal musiqinin bir növü, folklor musiqisinin bir janrı. Anaların uşağı 
yatızdırarkən beşik başında oxuduqları nəğmə. Həzin, təsirli, lirik əhval-
ruhiyyəyə malikdir. 
Musiqi terminləri 
168 
Bütün dünya xalqlarının musiqisində rast gəlinir. 
Bir çox bəstəkarlar da bu janra müraciət etmişlər. 
 
Bekar 
(fr. bécarre) 
– bərpa etmə işarəsi olub, əsas pillənin yüksəlməsindən (diyez) və ya 
əksildilməsindən (bemol) sonra onu əvvəlki vəziyyətinə qaytarır. 
 
Bemol 
(fr. bemol) 
– səsin yarımton əksildilməsi məqsədilə qoyulan işarə. Not sətrində 
açarın yanında və ya bilavasitə notun yanında yazılır. Bax: Alterasiya. 
 
Bəm hoboy 
- bax: İngilis nəfiri. 
 
Bənd 
(yunan. periodos ) 
– müəyyən vaxt çərçivəsində dolanma, dövrələmə, zaman dairəsində musiqi 
formasının bir elementi; bitmiş musiqi fikrini ifadə edir; cümlələrdən ibarət 
olur və kadensiya ilə tamamlanır. 
 
Bənd (boçok) 
– klarnet musiqi alətinin bir hissəsi, müştük və yuxarı qapaq arasında 
yerləşir. 
 
Bəstəkar 
(lat. compositor – müəllif, tərtibçi) 
– müəllif, musiqi əsərinin yaradıcısı. Xalq yaradıcılığında adətən bəstəkar 
və ifaçı bir simada birləşir. 
 
Birhissəli əsər 
– müstəqil hissələrə bölünməyən əsər. 
 
Əfrasiyab Bədəlbəyli. İzahlı monoqrafik musiqi lüğəti 
169 
Birinci harmoniya 
– harmoniyada tədris kursunun birinci bölməsi; harmoniya qanunauyğun-
luqları bir tonallıq çərçivəsində (modulyasiyasız) öyrənilir. 
 
Birinci skripka 
– simli və ya simfonik orkestrdə birinci səsi - ən ifadəli və mühüm əhəmiy-
yətli melodik xətti ifa edən skripkalar qrupu. 
Orkestrdə birinci skripkalar ümumi sayına görə üstünlük təşkil edir və 
dirijordan sol tərəfdə əyləşirlər. 
 
Birsəslilik, təksəslilik 
– musiqinin ifadə tərzi; bir ifaçı və ya bir alət tərəfindən ifa olunan 
melodiya. 
 
Bitməmiş modulyasiya 
– bir tonallıqdan digərinə keçidlə şərtlənən, lakin yeni tonallığın möhkəm-
ləndirilmədiyi modulyasiya növü. 
 
Bitmiş kadans 
– musiqi fikrinin tamamlanmasını bildirən melodik və harmonik ibarə. 
Akkordların əsas növlərinin ardıcıllığından istifadə olunaraq, əsas tonun 
təsdiqi ilə və tonika üçsəslisi ilə bitir. Bax: Kadans 
 
Bitmiş modulyasiya 
– bir tonallıqdan digərinə keçərək, yeni tonallığın möhkəmləndirildiyi 
modulyasiya növü. Bax: Modulyasiya 
 
Bolero 
(isp. bolero) 
– ispan xalq rəqsi, XVIII əsrdən yayılmışdır; kastanyetlərlə müşayiət olunur. 
 
Boş sim 
– açıq sim. Simli alətlərdə qrifə sıxılmayan və bütün uzunluğu boyu ehtiza-
za gələrək səslənən sim. 
Musiqi terminləri 
170 
Boru ağzı 
– nəfəsli alətlərdə borunun müəyyən qədər genişlənən qurtaracağı. 
 
Böyük oktava 
– bərabər temperasiyalı səsdüzümünün bir hissəsi. B. oktavanın səsləri bas 
açarında yazılır. 
 
Böyütmə, artırma 
– mövzunun təkrarı zamanı hər bir notun və pauzanın ritmik uzunluğunun 
ikiqat artırılması. bax: İmitasiya 
 
Bütöv not 
– ritmik uzunluğun əsas göstəricisi; orta tempdə dörd zaman sayına 
bərabərdir. 
B. not iki yarım nota, dörd çərək, səkkiz səkkizlik nota 
bölünür; boş çevrə ilə işarə olunur. 
 
 
Bütöv pauza 
– uzunluğuna görə bütöv nota bərabər olan pauza. Müddətinə görə 4 saya 
bərabərdir; not sətrində dördüncü xəttin altında qalın cizgi ilə göstərilir. 
 
Bütov ton 
– bərabər temperasiyalı səssırasında iki yanaşı səs arasında iki yarımtona 
bərabər məsafə, başqa sözlə, ton. 
 
Bütövtonlu qamma 
– bütövtonlarla (böyük sekunda və əksildilmiş tersiyalarla), yəni bütövtonlu 
səssırası əsasında yüksələən və enən hərəkətli qamma. 
 
 
Əfrasiyab Bədəlbəyli. İzahlı monoqrafik musiqi lüğəti 
171 
 
C 
Cavab 
– fuqada mövzunun ikinci dəfə keçirilməsi; dominanta tonallığında imita-
siyası. 
Cavabın növləri: 
real cavab – mövzunun interval tərkibini dəqiqliklə təkrarlayır; 
tonal cavab – mövzunun interval tərkibi dəyişikliyə uğrayır. 
Cavab cümlə - periodun tam bitmiş kadensiya ilə yekunlaşan ikinci cümləsi. 
 
Caz, caz orkestr, caz-band 
(ing.) 
– orkestrin xüsusi növü. Birinci dünya müharibəsinin (1914-1919) əvvəl-
lərində Amerikada yaranmış və tezliklə Qərbi Avropada yayılmışdır. 
Adı – ilk ansamblın təşkilatçısı və rəhbəri Cazbo Brounun adından götürül-
müşdür. Caz orkestr əsasən nəfəsli alətlərdən, o cümlədən, mis nəfəsli alət-
lərdən və saksofondan, zərb alətləri və royaldan ibarət olur. Bəzi halda solo 
skripka, akkordeon, gitara, banco və b. alətlər də bu orkestrə daxil edilir. 
 
Cümlə 
- musiqidə ən kiçik quruluş; müəyyən kadensiya ilə yekunlaşır. 
 
Cüt (qoşa) tərkib 
– simfonik orkestrin tərkibi; hər bir alətdən iki ədəd daxil edilir (2 fleyta, 2 
hoboy, 2 klarnet, 2 faqot və s. bu kimi). 
 
Musiqi terminləri 
172 
Ç 
Çakona 
(ital. ciaccona; fr. chaconne) 
– polifonik variasiyalar formasında instrumental pyes; dəyişməz harmonik 
əsasa və ya basso ostinato formasına malikdir. Qədim ispan rəqsindən törəmişdir. 
 
Çalğı alətlləri fəsiləsi 
– eyni quruluşa və səsçıxartma prinsipinə malik, lakin ölçüsünə görə fərqlə-
nən alətlər qrupu; bu tip alətlər oxşar tembrli olsa da, səssıraları müxtəlif 
registri əhatə edir. 
Məs., fleyta, hoboy, klarnet, faqot və s. alətlər fəsiləsi vardır. 
 
Çanaq 
– simli alətlərin gövdəsi; onun üzərinə simlər çəkilir; simlərin dartılmasın-
dan alınan səslərin rezonansını artırır. 
 
Çardaş 
(mac. csardas, csarda – meyxana, xərabat) 
– macar xalq rəqsi; iki hissədən, yavaş tempdə melanxolik girişdən və dəqiq 
ritmik əsasa malik, tez templi, oynaq xarakterli əsas hissədən ibarətdir. Giriş 
hissədə kişilərin rəqsi, əsas hissədə isə cütlüklərin rəqsi verilir. 
 
Çarpazlıq 
– harmoniyada yanaşı yerləşən akkordlarda eyni bir 
səsin müxtəlif işarələrlə verilməsindən yaranan üsul; 
kəskin və xaric səslənmə əmələ gətirir. 
Əfrasiyab Bədəlbəyli. İzahlı monoqrafik musiqi lüğəti 
173 
Çastuşki 
– rus xalq mahnısının bir növü; oynaq rəqsvari ritmə malik olub, bir 
kupletin müxtəlif mətnlərlə təkrarlanmasına əsaslanır. Qarmon və ya 
balalayka alətinin müşayiəti ilə oxunur. Mətnləri çox rəngarəngdir – ictimai 
– siyasi, lirik, satirik mövzuları əhatə edir. 
 
Çatdırıcı ton 
– 1. Tonikanın əvvəlində yerləşən pillələr: II pillə və III pillə. 
2. Dar mənadan tonikadan kiçik sekunda aşağıda yerləşən və melodik 
cəhətdən böyük cazibə qüvvəsilə tonikaya çatdırılan ton (başqa sözlə, 
aparıcı ton). 
 
Çelesta 
(ital. celesta – səmavi) 
– XIX əsrdə yaranmış klavişli-zərbli alət; kiçik ölcülü pianoya oxşayır. 
 
Çərək not 
– səslənmə uzunluğuna görə bütöv notdan dörddə birinə bərabər olan not; 
orta tempdəbir say hesabı ilə ölçülür; iki səkkizlik nota və ya müvafiq 
olaraq dörd onaltılıq nota bərabərdir. 
 
 
Çərək pauza 
– uzunluğuna görə çərək nota bərabər olan pauza. 
 
Çoban tütəyi 
– bax: Tütək. 
 
Çoxsəslilik 
– eyni vaxtda müxtəlif yüksəkliyə malik səslərin birləşdirilməsindən əmələ 
gələn musiqi quruluşu. 
Musiqi terminləri 
174 
D 
Dastan 
– şifahi ənənəli xalq qəhrəmanları haqqında epik hekayət, ədəbiyyatda və 
musiqidə janr. 
Azərbaycan aşıq yaradıcılığının məhsulu. Aşıqlar tərəfindən yaradılan və ifa 
olunan nəsr, şeir və musiqi hissələrini özündə cəmləşdirən iri həcmli əsər. 
 
Dartımlı alətlər 
– simli alətlərin növləri: çalğı zamanı simlər barmaqla və ya mediatorla 
dartılaraq ehtizaza gətirilir; arfa, balalayka, bandura, qusli, gitara, tar, saz, 
qanun və s. bu növ alətlərə aiddir. 
 
Dastançı 
– xalq dastan və nağıllarını qoşub söyləyən şəxs, xalq musiqiçisi. D. 
(nağılçı, hekayəçi) məlum əsərləri ifa etməklə kifayətlənməyərək, eyni 
zamanda, ona dəyişiklik, yeni cəhətlər gətirir, onu işləyir, təkmilləşdirir, 
beləliklə də onun yaradıcılarından birinə çevrilir. 
 
Deka 
(alm. decke - qapaq) 
– simli alətlərin gövdəsinin üst və alt taxtaları, alətin üzü. 
 
Dempfer 
(alm. dämpfer – susduran) 
– müxtəlif musiqi alətlərində səsi zəiflətmək üçün istifadə olunan qurğu. 
Məs, fortepiano mexanizmində simlərin altındakı kiçik mahud parçaları. 
Əfrasiyab Bədəlbəyli. İzahlı monoqrafik musiqi lüğəti 
175 
Desima 
(lat. decima – onuncu) 
– 1. 10 pilləyə bərabər interval; 10 rəqəmi ilə işarə olunur; çox zaman 
mürəkkəb interval kimi oktava + tersiya olaraq izah edilir. Böyük desima 
(b.10) 8 tondan, kiçik desima (k.10) 7½ tondan ibarətdir. 
2. Verilmiş pillədən hesablanan 10-cu pillə. 
 
 
 
 
 
 
Desimet 
(alm. Dezimett; lat. desimus – onuncu) 
– 1. On ifaçıdan ibarət ansambl. 
2. On ifaçı üçün (hərənin öz partiyası olmaqla) nəzərdə tutulmuş musiqi 
əsəri. 
 
Desimol 
(lat. decem – on) 
– on notdan ibarət xüsusi ritmik fiqur. 
 
Detaşe 
(fr. detache, detacher - ayırmaq) 
– simli alətlərdə hər bir notun kamanın ayrıca hərəkəti ilə ifa olunmasını 
nəzərdə tutan üsul. 
 
Detonasiya 
(fr. detonner – xaric oxumaq, xaric çalmaq) 
– səsin düzgün olmayan ifası; D. pis eşitmə qabiliyyətini nəticəsində və ya 
vokal səsin səhv qoyuluşu nəticəsində meydana gəlir. 
 
 
 
Musiqi terminləri 
176 
Dəf 
(ital. tamburino) 
– zərb aləti; bir üzünə dəri çəkilmiş taxta dairədən ibarətdir. Dairəyə kiçik 
metal lövhəciklər birləşdirilir. 
 
Dəlik, göz 
– nəfəsli alətlərdə havanın alətin daxilinə üfürülməsi yeri; başqa sözlə: 
üfürmə dəliyi. 
 
Dəmsaz not, pedal 
– 1. Pedal - bas səsdə uzun müddət saxlanılan və ya dəfələrlə ardıcıl təkrar-
lanan səs; 
2. Orqan punktu - təkrarlanan və ya uzadılan bas səsi və onun fonunda 
melodik hərəkətin müstəqil davam etdirilməsi. Saxlanılan bas səsi üzərində 
qurulmuş akkordların tərkibi dəyişilir. Adətən yuxarı səslərin hərəkəti basa 
uyğun akkordla yekunlaşdırılır. 
Orqan punktu ladın tonika və dominanta pilləsi üzərində (ayrı-ayrılıqda və 
ya birlikdə götürülmüş) qurulur. 
Tonika orqan punktu əsərin əvvəlində və ya sonunda istifadə olunur, 
dominanta orqan punktundan isə əsərin ortasında (sonata formasında 
reprizadan əvvəl), əsas mövzunun təkrarı zamanı və tonika funksiyasının 
daha qabarıq səslənməsi məqsədilə istifadə olunur. Orkestrdə orqan punktu-
nun səsləndirilməsində litavralardan istifadə olunur. 
Orqan punktuna müəyyən ostinat fiqurasiyalar da aid edilir. 
Dördsəsli musiqidə bəzən bas səsindən əlavə, yuxarı səslərdə də orqan 
punktuna rast gəlinir. 
 
Dəyişən funksiyalar 
- əhatəsində olan akkordlardan asılı olaraq, akkordun funksiyasının 
dəyişilməsi bu cür adlanır. Major-minor sistemində VI və III pillədən quru-
lan akkordlar dəyişən funksiyalara aid edilir. VI pillənin üçsəslisi subdomi-
nantta qrupuna, III pillənin üçsəslisi dominanta qrupuna daxildir, eyni za-
manda, bu akkordlar tonikaya nisbətən orta mövqe tuturlar. Bilavasitə yana-
şı yerləşdiyi akkordun funksiyasına görə onlar öz funksiyalarını dəyişə bilirlər. 
Əfrasiyab Bədəlbəyli. İzahlı monoqrafik musiqi lüğəti 
177 
Dəyişən məqam 
– 1. Melodik lad – tərkibindəki səslərin saxlanılması şərtilə tonika yerini 
dəyişərək, bu və ya digər pillə melodiyanın sabit dayaq pilləsinə çevrilir; 
başqa sözlə, müvəqqəti olaraq melodik modulyasiya (melodik yönəlmə) baş 
verir. Bax: Melodik ladlar. 
2. Dəyişən lad –major və minorda tonikanın dəyişilməz olaraq saxlanılması 
şərtilə əmələ gələn lad; eyniadlı tonallığa keçidin əsasını təşkil edir. 
Bax: Lad modulyasiyası. 
 
Dialoq 
(yun. dialogos – iki şəxs arasında söhbət) 
– iki alətdə və ya iki səsləifa olunan sual – cavab quruluşlu melodik fraza-
ların ardıcıllaşması. 
 
Diapazon 
(yun. diapason (chordon) 
– hərf. simlərin hamısının üzərindən) – bir alətə və ya səsə xas olan musiqi 
səslərisırasının tam həcmi. 
 
Diatonik modulyasiya 
– bir tonallıqdan digərinə keçid zamanı hər iki tonallıq (başlanğıc və yeni 
tonallıq) üçün eyni ortaq səslərə malik akkorddan istifadəni nəzərdə tutur. 
Diatonik modulyasiya birinci dərəcəli və ikinci dərəcəli qohum tonallıqlar 
arasında mümkün hesab olunur. 
 
Diatonik notlar 
– diatonik səslər: səslərin əsas (dəyişilməmiş) şəkli – do, re, mi, fa, sol, lya, 
si. Bax: Diatonika 
 
Diatonik qamma 
– diatonic ladlardan biri əsasında yuxarı və aşağı istiqamətdə pilləvari 
melodik hərəkət. 
 
 
Musiqi terminləri 
178 
Diatonik səssırası 
– 1. Sadə səslərin (alterasiya işarəsi olmadan) ardıcıllığından əmələ gələn 
səssırası: do, re, mi, fa, sol, lya, si; başqa sözlə - əsas səssarası. 
2. Alterasiyalı səslərin də daxil olduğu, lakin əsas səssırasına uyğun gələn 
intervallardan ibarət səssırası. 
3. Bərabər temperasiyalı səssırası. 
 
Diatonik yarımton 
– iki qonşu səs arasında əmələ gələn və kiçik sekunda intervalı yaradan 
yarımton: məs., si-do, fa-sol-diyez, lya-si-bemol və s. 
 
Diatonika 
(yun. diatonikos – gərilimş, yəni bir səsdən, bir pərdədən o birisinə keçən) 
– yalnız xalis, böyük və kiçik intervalları özündə cəmləşdirən diatonik səs-
sırasına əsaslanan səslərin birləşməsini və bir – birini əvəz etməsini öyrənən 
elmi sahəsi. 
 
Dilçək 
– qamış dilçək. Qarğıdan düzəldilən kiçik plastinka; bir sıra nəfəsli alətlərdə 
nəfəs borusunun ağzında yerləşir; birqat dilçək və ikiqat dilçək istifadə olunur. 
 
Dilçəkli alətlər 
– musiqi alətləri qrupu; bu alətlərdə dilçək vasitəsilə sərbəst hava axınını 
hərəkətə gətirilərək səs mənbəyinə çevrilir: Akkordeon, Bayan, Qarmon, 
Fisqarmon bu cür musiqi alətləridir. 
 
Diletant 
(ital. dilettante; dilettare – həzz vermək) 
– həvəskar; musiqi ilə və ya elmlə peşəkarcasına deyil, öz şəxsi zövqünə 
görə məşğul olan şəxs. 
 
Dinamika 
(yun. dynamikos – güc, qüvvət) 
– musiqi səslənməsinin əsas gücünü bildirir. Əsas işarələri: forte (f) və piano 
Əfrasiyab Bədəlbəyli. İzahlı monoqrafik musiqi lüğəti 
179 
 (p) – qüvvətli və zəif səslənmə, kreşendo (crescendo) və diminuendo 
(diminuendo) – səsin artırılması və azaldılması. 
 
Dini musiqi 
– Xristian kilsələrində müxtəlif dini ibadət zamanı istifadə olunan musiqi. 
Adətən orqan alətinin müşayiətilə oxuyan kişi xorları tərəfindən ifa olunur. 
Latın dilində dua mətnlərinə əsaslanır. Dini musiqinin janrları – messa, 
motet, psalm, xoral, passion və s. 
 
Diplomant 
– müsabiqə münsiflər heyəti tərəfindən fəxri fərmanla təltif olunmuş 
iştirakçıya verilən ad. 
 
Direksion 
(fr. direction, lat. directio – istiqamət) 
– musiqili səhnə əsərinin librettosunu əvəz edən proqram – ssenari planı. 
 
Dirijor 
(fr. diriger – rəhbərlik etmək, idarə etmək) 
– ansambl (orkestr, xor, opera və s.) musiqisinin öyrənilməsinə və ifasına 
rəhbərlik edən şəxs; ifa olunan əsərin bədii təfsiri D. məxsusdur. 
Əvvəllər ansamblın bir üzvü D. rolunda çıxış edir, ifaçılara yol göstərirdi; 
sonralar xüsusi D. meydana gəldi. D. əsərin ifa xarakterini orkestr üzvlərinə 
xüsusi hərəkətlə şərh edir. 
 
Dirijorluq 
(fran. diriger – idarə etmək) 
– ifaçılıq sənətinin ən mürəkkəb növlərindən biri olub, musiqi əsərinin məşq 
 və ya konsert zamanı musiqiçilər kollektivinə (orkestr, xor, opera və balet 
truppası, ansambl və s.) rəhbərlik deməkdir. 
Dirijorluq sənəti xüsusi əl hərəkətləri sisteminə əsaslanır; dirijorun üzünün 
ifadəsi, baxışı, mimikası mühüm rol oynayır. 
Musiqi terminləri 
180 
Dirijor ansamblın həmahəng səslənməsini, ifanın texniki kamilliyini təmin 
edir, əsərin ideya məzmununu, üslubunu və bədii məqsədini idarə etdiyi 
kollektivə çatdırmağa çalışır. 
 
Disharmoniya 
(yun. dis – inkar önşəkilçisi + harmonia – ahəngdar, həmsaz) 
– qeyri – ahəngdar, mütənasibliyin pozulması, ahəngsiz səslənmə. 
 
Diskant 
(lat. discantus; dis – ayırma + cantus – oxuma) 
– yüksək uşaq səsi; həcmi birinci oktavanın sol səsinə kimidir. 
 
Dissonans 
(fr. dissonance; lat. dissono – ahəngsizlik) 
– bir – birinə uyğun olmayan səslərin birləşməsi. Belə səs birləşməsi kəskin, 
qıcıqlandırıcı eşidilir. 
D. intervallara böyük və kiçik sekunda, septima və nona, artırılmış kvarta və 
əksildilmiş kvinta intervalları aiddir. 
D. akkordlara böyük və kiçik üçsəsliklərdən başqa bütün digər akkordlar aid 
edilir. D. musiqidə güclü ifadə vasitəsi hesab olunur; musiqidə gərginlik, 
iztirab, həyəcan və s. bu kimi əhvali – ruhiyyə yaradır. 
 
Divertisment 
(fr. divertissement - əyləncə, şənlik) 
– 1. XVIII əsrdə müxtəlif xarakterli pyeslərdən ibarət silsilə. 
2. Əyləncə xarakterli ayrı – ayrı instrumental pyeslər. 
3. Müxtəlif rəqslərdən təşkil olunmuş süita. 
4. Rəngarəng məzmunlu estrada konserti. 
 
Diyez 
(yunan. diesis – yüksəltmək) 
– səsi yarımton yüksəltmək işarəsi; notun qarşısında və ya açarda göstərilir; 
notun adın dan sonra deyilir: do-diyez, fa diyez və s. Notların hərfi 
Əfrasiyab Bədəlbəyli. İzahlı monoqrafik musiqi lüğəti 
181 
işarələnməsində is hecası ilə qeyd olunur: dis – re-diyez, gis – sol-diyez və 
s. Bax: Alterasiya,Tonallıq. 
 
Dodekafoniya 
(yun. dodeka – on iki, phone – səs) 
– müasir bəstəkarlıq texnikasının bir növüdür. 
Dodekafoniya üslubunda yazılmış əsərin melodik dilinin əsasını müxtəlif 
yüksəklikdə yerləşən 12 səsin müəyyən ardıcıllığı – “seriya” təşkil edir. 
Seriyaya təkrar olunmamaq şərtilə xromatik səssırasının bütün tonları 
daxildir. 
Dodekafoniya metodu XX əsrin 20-ci illərində Avstriya bəstəkarı 
A.Şönberq tərəfindən işlənmiş və tətbiq olunmuşdur. 
 
Dominant funksiyası 
– major-minor lad sistemində dominant üçsəslisi-
nin və ya dominant septakkordunun daşıdığı 
vəzifə: qeyri-sabit xarakterli olub, tonika üşsəsli-
sinə həll olunur. D hərfi ilə işarə olunur. 
VII harmonik pillədə (harmonik minorda yarım-
ton artırılmış VII pillə) qurulmuş akkordlar – 
septakkord, kvintsekstakkord, sekstakkord və III 
pillənin sekstakkordu dominanta funksiyasına aid 
edilir. Bax: Kadans. 
 
Dominanta 
(lat. dominans (dominatis) – hakim, üstün)  
– 1. Major və minorun V-pilləsi, bu ladların əsas pillələrindən biri olub 
tonikadan yuxarıda yerləşir; D (latın hərfi) və ya V (rum rəqəmi) ilə işarə 
olunur. 
Musiqi terminləri 
182 
2. Harmoniyada majorun və harmonik minorun V pilləsində qurulan 
üçsəslik. 
 
Dominantseptakkord 
– majorun və harmonik minorun V pilləsindən (dominantadan) qurulan 
septakkord; majorda V 7, minorda V h/7 kimi işarə olunur. Strukturuna görə 
kiçik major septakkordudur (bax: Kiçik septakkordlar). 
D. akustik cəhətdən düzgün dissonans səslənməyə malikdir, harmonik 
ahəngdar səsbirləşməsindən əmələ gəlir. 
Akkordun tonikaya doğru cazibəsi çox güclüdür və D.-nın tonikaya həll 
edilməsi major – minor lad sisteminin əsasını təşkil edir. D.-nın başqa bir 
akkorda keçməsi harmonik hərəkətin pozulması kimi qəbul olunur. 
 
Domra 
– qədim simli-dartımlı musiqi aləti; bir çox xalqlarda bu tipli alətlər 
mövcuddur: gürcülərdə - çonquri, türkmən və özbəklərdə - dutar, taciklərdə 
dutor, başqırdlarda – dumbıra, qazaxlarda dombra. 
 
Dorida məqamı 
– dorik lad – natural ladlardan biri; dorik ladın səssırası VI pilləsi artırılmış 
natural minorun səssırası ilə üst-üstə düşür: məsələn, fortepianoda re¹ – re² 
səsləri arasındakı diatonik səsdüzümü dorik ladını – dorida məqamını əmələ 
gətirir. 
 
 
 
Əfrasiyab Bədəlbəyli. İzahlı monoqrafik musiqi lüğəti 
183 
Dorida sekstası 
– dorik seksta – natural minorda VI artırılmış pillə. Bu pillənin istifadə 
olunması ilə natural minor dorik lada – dorida məqamına çevrilir. 
Dorik ladın I və VI pillələri arasındakı məsafəni dorik seksta və ya dorida 
sekstası adlandırırlar. 
 
Dördsəsli 
– 1. Bax: Dördsəsli düzülüş 
2. Dördsəsli fuqa. 
3. Dördsəsli akkord. 
4. Dördsəsli xor 
 
Dördsəsli düzülüş 
– dörd səs təbəqəsindən əmələ gələn çoxsəsli quruluş. 
1. Qarışıq xor və ya kvartetlə bağlı yaranmış-
dır: soprano, alt, tenor, bas səslərdən ibarətdir. 
2. Harmoniyada tədris kursu dördsəsli düzülü-
şə əsaslanır: yuxarı səs – soprano (1-ci səs), 
digər səslər müvafiq olaraq, alt (2-ci səs), 
tenor (3-cü səs), bas (4-cü səs) adlanır. 
 
Dördsəslilik 
– bax: Dördsəsli düzülüş 
 
Dramatik musiqi 
– 1. Musiqi əsərinin xarakterinə görə fərqləndirilməsi; gərgin, həyəcanlı 
musiqi məzmununa malik əsər. 
2. Dram tamaşasına yazılmış musiqi növü. 
 
Dubl-bekar 
– ikiqat bekar; dubl-diyez və ya dubl-bemolu ləğv edən işarə; bəzən dubl-
bekar əvəzinə adi bekar işarəsindən də istifadə olunur. 
 
 
Musiqi terminləri 
184 
Dubl-bemol 
– ikiqat bemol; səsin iki yarımton (bütov ton) həcmində əksildilməsini 
göstərən işarə. Notun adından sonra deyilir (məs., lya dubl-bemol), not 
yazısında – işarəsi ilə göstərilir. 
 
Dubl-diyez 
– ikiqat diyez; səsin iki yarımton (bütov ton) həcmində artırılmasını 
göstərən işarə. Notun adından sonra deyilir (məs., fa dubl-diyez), not 
yazısında – x işarəsi ilə göstərilir. 
 
Duet 
(alman. Duett, lat. duo - iki) 
– 1. İki ifaçıdan - müğənni və ya çalğıçıdan ibarət ansambl. 
2. İki ifaçı üçün bəstələnmiş əsər; hər ifaçının məxsusi partiyası olur. 
Duettino – kiçik həcmli duet. 
 
Dulogiya 
(lat. duo – iki, yun. logos – məfhum, təlim, anlayış) 
- eyni bir mövzu ətrafında birləşmiş iki müstəqil hissədən ibarət əsər; 
hissələr dramaturji süjet xəttinə görə bağlı olmayıb, bir-birindən fərqlənir və 
ayrı-ayrılıqda da ifa olunur. 
 
Duol 
(lat. duo - iki) 
- iki notdan ibarət ritmik fiqur olub, eyni uzunluqlu üç notun səslənmə 
müddətinə bərabərdir. Adətən 3/8, 6/8 ölçülü xanələrdə üç səkkizlik notun 
yerinə duol – iki səkkizlik not istifadə olunur. Not yazısında 2 rəqəmi ilə 
işarə olunur. Musiqi dilinə ritmik sərbəstlik gətirir. 
 
Düzülüş 
– 1. Musiqi alətində çalğı zamanı barmaqların vəziyyəti. 
2. Musiqidə səslərin və səs təbəqələrinin müəyyən nisbətdə şaquli və ya üfqi 
vəziyyəti. 
Bax: dördsəsli düzülüş, sıx düzülüş, gen düzülüş, qamma. 
Əfrasiyab Bədəlbəyli. İzahlı monoqrafik musiqi lüğəti 
185 
 
E 
Ehtizaz 
– simin dartılması nəticəsində yaranan səsin titrəyişi. 
 
Ekspozisiya 
(lat. expositio – şərh, izah) 
– 1. Sonata formasında birinci bölmə olub, əsas tematik materialı əks etdirir; 
E. iki hissəyə bölünür: a) əsas partiya (əsas tonallıqda səslənən hissə); 
b) köməkçi partiya (köməkçi tonallıqda səslənən hissə). 
E.-da əsas və köməkçi partiyalar arasında tonallıq münasibəti: tonika – 
dominanta tonallıqları və ya major – parallel minor tonallıqlarını əhatə edir. 
2. Fuqanın müxtəlif növlərində başlanğıc hissə; əsas mövzunun bütün səs-
lərdə keçirilməsindən ibarətdir. 
 
Ekspressionizm 
– XX əsrin əvvəllərində Avropa musiqi mədəniyyətində meydana gəlmiş 
bədii cərəyan; subyektiv hisslərin ifadəsi, sənətkarın real gerçəkliyə qarşı 
münasibəti qabarıq təcəssüm olunur. 
 
Ekspromt 
(lat. ekspromtus – həmişə hazır) 
– bədahətən, hazırlıqsız yaradılan instrumental pyes; bir anda bəstəkarın 
təxəyyülündə yaranan bədii məzmunu və obrazları əks etdirir; bəstəkarlar 
adətən coşğun improvizasiya xarakterli pyesləri belə adlandırırlar. 
 
Musiqi terminləri 
186 
Elegiya 
(yunan. elegeia, elegos – şikayət) 
– kədərli, düşüncəli xarakterə malik instrumental və vocal pyes. 
 
Elektrik musiqi alətləri 
– səsləndirilməsi üçün elektrik enerjisindən istifadə edilən musiqi alətləri. 
XIX əsrdən yaranmağa başlamaşdır: bu kimi alətlərdə çalğı üsulları digər 
alərlərdə olduğu kimidir, lakin səsin yüksəkliyi böyük gücə malikdir və 
rahat tənzimlənir. 
 
Elektron musiqi 
– elektrik musiqi alətlərində ifa olunan musiqi və həmin alətlərin ifaçılıq 
imkanları nəzərə alınaraq yaradılan musiqi. 
 
Ellipsis 
– harmoniyada iki akkordun qarşılaşdırılması vasitəsi; bir akkorddan sonra 
bilavasitə onun gözlənilən funksional ardıcıllıqla həllindən imtina edilərək, 
digər akkordla əvəz olunmasından əmələ gəlir. 
 
Emiriton 
– elektron musiqi aləti. 
 
Enharmonik bərabər tonallıqlar 
– enharmonik bərabər tonika səsinə malik olan eyni lada aid iki tonallıq (hər 
ikisi major və ya hər ikisi minor); biri diyez, digəri bemol tonallığından 
ibarətdir. Məsələn, Do-diyez major – Re-bemol major. bax: Enharmonizm. 
 
Enharmonizm 
(yunan. enharmonios – həmsazlıq, taraz gəlmək) 
– eyni yüksəklikdə yerləşən müxtəlif adlı səslər və ya müxtəlif adlı səslərin 
tonyüksəkliyi baxımından bərabərliyi: məs., do-diyez və re-bemol. 
Enharmonik bərabər səslər fiziki baxımdan taraz olsalar da, tamamilə fərqli 
bədii-ifadə əhəmiyyətinə malikdir. 
Əfrasiyab Bədəlbəyli. İzahlı monoqrafik musiqi lüğəti 
187 
Bir səsin enharmonik əvəzlənməsi diatonik intervalı xromatik intervala çevi-
rir (məs., kiçik tersiya - artırılmış sekunda); akkordun strukturunu dəyişir. 
Enharmonik modulyasiya, enharmonik bərabər tonallıqlar bu qəbildəndir. 
 
Eolik lad, eolik məqam 
– melodik lad; səssırası natural minorla üst-üstə düşür. 
 
Epiloq 
(yunan.epiloqos; epi – sonrakı, loqos – söz, kəlam) 
– irihəcmli musiqi əsərinin sonunda məzmunu yekunlaşdıran hissə; adətən 
opera və baletlərdə rast gəlinir. 
 
Epitalama 
(yunan. epitalamios – toya məxsus, toy-düyün münasibətilə) 
– bəylə gəlinin şərəfinə oxunan toy mahnısı. 
 
Epizod 
(yunan. episodion, hərf. - əlavə) 
– 1. İri həcmli musiqi formasında (sonata, rondo) orta bölmələrdən biri; yeni 
mövzuya əsaslanır və yeni tonallıqda qurulur, tempinə görə də digər 
bölmələrdən fərqlənir.  
2. Sonata formasında yazılmış əsərlərdə işləmə bölməsinə daxil edilən hissə. 
 
Estrada 
(fr. estrade; isp. estrado – döşəmə) 
– 1. Musiqi kollektivlərinin çıxışı üçün səhnə; 
Musiqi terminləri 
188 
2. Geniş dinləyici auditoriyası üçün nəzərdə tutulan vokal-instrumental 
musiqi janrı (mahnı, instrumental ansambl pyesi və s.) 
3. Estrada orkestri. 
 
Eşidiş (eşitmə) 
– eşitmə orqanı (qulaq) vasitəsilə səs tezliyinin qəbul olunması. Musiqiçi 
üçün mühüm olan qabiliyyət göstəricisi: kamil eşitmə, daxilən eşidiş, nisbi 
eşidiş ola bilir. 
 
Etüd 
(fr. etude, hərf. – təmrin) 
– ifaçılıq texnikasını təkmilləşdirmək üçün nəzərdə tutulan instrumental 
pyes; ifaçılıq baxımından şətin üsulların dəfələrlə təkrarlanmasına əsaslanır. 
Görkəmli bəstəkarlar tərəfindən yaradılan E. yüksək bədii əhəmiyyət kəsb 
edir. 
 
Eyni adlı tonallıqlar 
– eyni tonikaya malik müxtəlif ladların tonallığını bildirən termin: məsələn, 
Do major– do minor. Eyniadlı major-minor tonallıqları kvarta-kvinta dairəsi 
üzrə bir-birindən üç açar işarəsi ilə fərqlənir. 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
189 
Ə 
Əks ekspozisiya– kontrekspozisiya 
(lat. contro – qarşı; expositio – şərh, izah) 
– fuqada ekspozisiyadan sonra gələn və bir daha mövzunun əsas və köməkçi 
tonallıqlarda bütün səslərdə yeni ardıcıllıqda keçirilməsinə əsaslanan hissə; 
nadir hallarda rast gəlinir. 
 
Əks hərəkət 
– mövzunun və ya motivin dəyişilmiş şəkildə - intervalların əks istiqamətdə 
verilməsi ilə təkrarlanması. 
Bax: İmitasiya; Mürəkkəb stretta. 
 
Əlavə dominantlar 
– tonalliqlarin birinci dərəcəli qohumluq münasibətində əsas tonallıqdan 
yönəlmə zamanı əlavə tonallıqlara aid olan dominanta akkordları: V(h), 
V7(h), VII7(h). Əsas tonallıqda həll olunduğu pilləyə uyğun olaraq 
adlandırılır və D hərfi ilə işarə olunur: IIID, VID və s. 
 
Əlavə (ikinci) partiya 
– sonata formasında ekspozisiyanın əsas partiyadan sonra gələn ikinci 
bölməsi. Əlavə (köməkçi) tonallıqda bəstələnir; əsas tonallıq dəyişilərək, 
yeni tonallığın bərqərar olması ilə əlavə partiya başlanır.  
Əlavə partiya həcminə görə əsas partiyadan daha böyük olur; ekspozisiyanı 
yekunlaşdıraraq, aydın, qüvvətli kadensiya ilə tamamlanır. Bir çox hallarda 
əlavə partiya bir neçə mövzudan ibarət olur; bəzən əlavə partiyanın sonunda 
tamamlayıcı bölmə verilir.  
Musiqi terminləri 
190 
Reprizada əlavə partiya bir qayda olaraq, əsas tonallıqda və ya onunla 
eyniadlı tonallıqda təkrar olunur. 
 
Əlavə tema 
– 1. Sonata formasında əlavə (ikinci) partiyanın ən ifadəli mövzusu.  
2. Ümumiyyətlə əlavə partiya çox zaman düzgün olmayaraq belə adlan-
dırılır. 
 
Əndazədən artıq üfürmə 
– nəfəs alətlərində calğı zamanı bir harmonik həmsədadan digərinə - daha 
yüksək səsə keçid üsulu. 
 
Ərğənun 
– bax: Azərbaycan musiqi terminləri: Ərğənun. 
 
Əsas mövzu 
– 1. Sonata formasında əsas partiyanın ən parlaq və ifadəli mövzusu.  
2. Bəzən düzgün olmayaraq əsas partiya belə adlandırılır. 
 
Əsas partiya 
– 1. Sonata formasının ekspozisiyasında birinci bölmə; mövzunun əsas 
tonallıqda səslənməsindən və köməkçi partiyanı hazırlayan bağlayıcıdan 
ibarətdir.  
2. Üçhissəli formada və ya rondo formasında əsas bölmənin rast gəlinən adı. 
 
Əsas pillələr 
– majorda və minorda I, IV və V pillələr (tonika, ondan kvinta aşağı yerlə-
şən subdominanta və kvinta yuxarı yerləşən dominanta). Bu pillələrdə quru-
lan akkordlarladların major – minor sistemində mühüm əhəmiyyət kəsb 
edir. 
 
Əsas şəkil 
– tersiya quruluşlu akkordda (üçsəsli, septakkord, nonakkord) əsas tonun 
bas səsdə verilməsi. 
Əfrasiyab Bədəlbəyli. İzahlı monoqrafik musiqi lüğəti 
191 
Əsas ton 
– 1. Tersiya quruluşlu akkordun sıx düzülüşündə aşağıda birinci yerləşən 
səsi; başqa sözlə, akkordun priması. 
2. Harmonik həmsədalar şkalasında ən aşağı və aydın səslənən səs. 
 
Əsas tonallıq 
– 1. Musiqi əsərinin başladığı və bitdiyi tonallıq.  
2. Bu tonallıqdan müvəqqəti olaraq digər tonallığa keçiln zaman tətbiq 
olunan termin. 
 
Əsas üçsəsliklər 
– major və minorda I, IV, V pillələrdə (tonika, subdominanta, dominanta) 
qurulmuş üçsəsliklər. 
 
Əsas vəziyyət 
– bax: Əsas şəkil. 
 
Əsər 
– 1. Bəstəkar tərəfindən yaradılan musiqi.  
2. Musiqi əsəri – lat. opus. Hər bir bəstəkar yaratdığı əsərləri adətən 
ardıcıllıqla nömrələyir: məs., op.1; op. və s. Bəzən bir nömrə ilə eyni vaxtda 
yaranmış bir neçə əsər işarə olunur. 
 
Əsil (əsas) alətlər 
– bax: Çalğı alətlləri fəsiləsi. 
 
 
 
 
 
 
 
 
 
Musiqi terminləri 
192 
 
F 
Fa 
– yeddi əsas musiqi səsindən dördüncüsü; hərfi nişanəsi F, f. 
 
Faktura 
(lat. factura – hərfi mənada emal, məcazi mənada quruluş) 
– musiqinin əsası, məğzi, texniki quruluşu, musiqi səslənməsinin tərkibi.  
F.-nın elementləri – melodiya, müşayiət, bas, ayrı-ayrı səslər, səsaltı xəttlər, 
mövzular və s.  
F.-nın əsas növləri: a) homofonik; b) akkordlu-harmonik; c) polifonik. 
 
Falset 
(ital. falsetto – yalan, saxta) 
– vokal ifaçılığında səs registrlərindən biri; əsasən tenor səsinə aiddir.  
F-də sinə rezonatoru təcrid edilməklə, təkcə bir rezonatordan istifadə olunur.  
XIX əsrə qədər tenorlar zildə oxuyarkən falsetdən istifadə edirdilər.  
F. səsin tembrinin boyalı olmaması, obertonların əskik olması ilə əlaqə-
dardır. 
 
Fanfar; Şeypur 
(ital. fanfara) 
– 1. Natural truba (siqnal şeypuru) – şeypur tipli mis nəfəsli alət. 
2. Təntənəli xarakterə malik çağırış siqnalı; natural mis nəfəsli alətlərdə ifa 
olunur. Əsasən major üçsəslisinin səsləri üzərində qurulur. İkisəsli fanfar 
seksta, kvinta, tersiya intervallarının ardıcıllığından əmələ gəlir. 
Əfrasiyab Bədəlbəyli. İzahlı monoqrafik musiqi lüğəti 
193 
Fantaziya 
(yun. phantasia – xəyal, xülya, təsəvvür) 
– 1. Fikir zənginliyi mənasında istifadə edilir.  
2. İnstrumental musiqi janrı olub, ənənəvi forma çərçivəsindən kənara çıxan 
müstəqil və sərbəst formaya malik musiqi əsərinə deyilir. 
 
Faqot 
(ital. fagotto – düyün; fr. fagot – bağlama, 
odun bağlaması) 
– 1. Üfləmə ağac alət; üzün boruşəkilli 
gövdəyə və klapanlar sisteminə malik nəfəs 
alətidir; S şəkilli metal borucuqla əsas göv-
dəyə nəfəs üfürülür. 
XVI əsrdə İtaliyada düzəldilmişdir, XVIII  
əsrin 1-ci yarısında simfonik orkestrə daxil 
olunmuşdur. Ağac nəfəsli alətlər qrupunda 
ən aşağı səsli alətdir, qalın, dolğun səsə 
malikdir. 
Səs diapazonu üç oktava yarım həcmindədir (kontroktava si-bemol – ikinci 
oktava re, mi). Çalğı texnikası sərbəstliyi və rəngarəngliyi ilə seçilir. 
 
Fermata 
(ital. fermata - dayanacaq) 
– səsin, pauzanın davam etdirilməsini bildirir.  
F.-nın davam etmə müddəti ifaçının musiqi zövqündən asılıdır. 
F. səs, xanə xətti, pauza üzərində işarələnir. 
 
Fərd 
– xor əsərinin başlanğıcında melodiyanın bir ifaçı tərəfindən oxunması. 
 
Fərdxan 
– xor əsərinin başlanğıc melodiyasını oxuyan müğənni. 
 
 
Musiqi terminləri 
194 
Fəri üçhəmsədalar 
(köməkçi üçsəslilər) 
– ladın köməkçi pillələrində (fəri pillələrində), yəni II, III, VI, VII pillə-
lərində qurulan üçsəslilər (üçhəmsədalar); onların harmonik funksiyaları 
əsas üçsəslilərlə (tersiya sxemi üzrə) qohumluq münasibətlərindən asılı olur. 
 
Fəri pərdələr 
(köməkçi pərdələr) 
– majorda və minorda ikinci, üçüncü, altıncı və yeddinci pillələr (II, III, VI, 
VII) bu cür adlandırılır; harmonik cəhətdən onlar əsas pillələrdən az 
əhəmiyyətlidir. 
 
Filarmoniya 
(yunan. philos – dost, harmonia – ahəng; “gözəl sənətləri dəyərləndirən” 
mənasını ver) 
– geniş dinləyicilər arasında klassik və müasir musiqinin təbliği ilə məşğul 
olan konsert təşkilatı. 
 
Final 
– silsilə şəkilli musiqi əsərinin (simfoniya, konsert, kvartet, sonata və s.) 
sonuncu hissəsi; opera və ya balet əsərinin yekunu; həmçinin bu əsərlərdə 
ayrı-ayrı aktlarının tamamlayıcı, yekun hissəsi; irihəcmli birhissəli əsərin 
tamamlayıcı fraqmenti. 
 
Fioritura 
(ital. fioritura – çiçəklənmə) 
– vokal musiqidə oxunan melodiyanın əlavə səslərlə bəzədilməsi; oxuma 
zamanı istifadə olunan melodik fiqurasiya; çox zaman müşayiətdə verilən 
akkordlar üzərində akkorddan xaric tonlarla gəzişmədən ibarət olur. 
 
Fiqur 
(lat. figura – surət, obraz) 
– 1. Rəqsdə nisbətən tamamlanmış hissə. Hər bir bir neçə özünəməxsus 
fiqurlardan ibarət olub, onların təkrarlanmaları üzərində qurulur. 
Əfrasiyab Bədəlbəyli. İzahlı monoqrafik musiqi lüğəti 
195 
2. Müəyyən ritmə müvafiq rəqs hərəkəti. Bax: Ritmik fiqur. 
 
Fiqurasiya 
– akkordlu-harmonik quruluşlu musiqidə səslərin müxtəlif şəkilli hərəkəti.  
Harmonik fiqurasiya – tersiya quruluşlu akkordun səsləri üzərində müxtəlif 
ritmik şəkilli hərəkətdən əmələ gəlir.  
Melodik fiqurasiya – bir və ya bir neçə səs təbəqəsində akkordlar üzərində 
melodik xəttin kiçik ritmik ölçülərlə hərəkətindən yaranır. 
 
Fisharmon 
(alman. Fisharmonium; yunan. phusa – körük, harmonia – ahəng) 
– klavişli körüklü alət; kiçik həcmli olub, quruluş mexanizminə görə orqan 
alətinə yaxındır. Bax: Alət, musiqi aləti. 
 
Flügelhorn 
(alman. Flugelhorn, hərfi: flugel – qanad, horn - ton) 
– nəfəsli musiqi aləti. 
 
Flajolet 
(frans. flageolet – tütək) 
– 1. Fleytanın qədim növü. 
2. Simli alətlərdə istifadə olunan ifaçılıq üsulu. Simlərə müəyyən bölgü 
nöqtələrində toxunmaqla zərif və soyuq tembrli səslənmə alınır. 
 
Fleksaton 
(alman. Flexaton, lat. flexio – büküntü, yunan. tonos - ton) 
– nəfəsli musiqi aləti. 
 
Fleyta 
(ital. flauto – külək, meh) 
– ağac nəfəsli alət.  
Qədim tarixə malikdir. Keçmişdə qamışdan düzəldilən fleytanı şaquli (uzu-
nuna) tutaraq çalırdılar. Əsrlər boyu bu alət təkmilləşdirilmişdir, hal-hazırda 
Musiqi terminləri 
196 
üfqi (eninə) vəziyyətdə tutularaq çalınır. 
1832-ci ildə alman fleytaçısı T.Byom 
tərəfindən təkmilləşdirilmişdir.  
İncə, məlahətli tembrə malikdir. Diapazonu 
birinci oktavanın do notundan dördüncü 
oktavanın do notuna kimidir.  
İnstrumental ansamblların və simfonik 
orkestrin tərkibində mühüm yer tutur. 
Fleytanın növü – fleyta pikkolo – daha 
nazik və incə yüksək səsli alətdir. 
 
Foburdon 
(fr. faux – bourdon, hərfi: yalançı bas) 
– musiqi aləti. 
 
Fokstrot 
(ing. foxtrot, hərfi: fox – tülkü, trot – yortma, yeriş) 
– rəqs adı. 
 
Folklor 
(ing. folk – xalq, lore – təlim) 
- xalq müdrikliyi, xalq yaradıcılığı mənasını verir. Şifahi ənənələrə əsas-
lanan bədii yaradıcılıq növlərini – xalq ədəbiyyatını (nağıllar, zərbi-məsəllər, 
lətifələr və s.), xalq musiqisini (mahnı və rəqslər), tətbiqi-dekorativ sənətləri və 
s. əhatə edir. Musiqi folkloru xalq mahnı və rəqslərindən ibarətdir; xalqın 
arzu və istəklərini, duyğularını, mənəviyyatını, dünyagörüşünü, həyat 
tərzini, əmək prosesini əks etdirir. Məzmununa görə əmək, mərasim, məişət, 
tarixi mahnı və rəqs növlərinə bölünür. 
 
Fonoqraf 
(yunan. phone – səs, grapho - yazıram) 
– səsyazma cihazı. 1877-ci ildə amerikalı ixtiraçı T.Edison tərəfindən yara- 
dılmışdır.Folklor ekspedisiyalarında xalq mahnı və rəqslərinin yazılması 
üçün geniş istifadə olunmuşdur.  
Əfrasiyab Bədəlbəyli. İzahlı monoqrafik musiqi lüğəti 
197 
Onun əsasında qrammofon və digər mexaniki səsyazma cihazları meydana 
gəlmişdir. 
 
Forşlaq 
 (alman. vorschlag - əvvəlki zərbə)  
– musiqidə melizm (bəzək) işarələrindən biri; bir və ya bir neçə səsdən 
ibarət olub, kiçik notlarla yazılır və tez ifa olunur; onun ifası 
xanə ölçüsünə daxil deyil, lakin ifa zamanı onu dolğun-
laşdırır. 
 
Forma 
– bax: musiqi forması 
 
Formalizm 
(lat. forma – xarici görünüş) 
– XX əsr incəsənətində meydana gəlmiş cərəyan; geniş mənada formaya 
üstünlük verilməsi, musiqi dili sahəsində yeni ifadə formalarının axtarışı 
təmayülləri ilə bağlı idi. Keçmiş SSRİ-də mənfi qəbul olunaraq, kəskin 
tənqid olunmuşdur. 
 
Fortepiano 
– simli-klavişli musiqi aləti. Klavişlərə 
bərkidilmiş kiçik çəkiclərin zərblə sim-
lərə vurulmasından səs yaranır.  
Ağ və qara dillər – klavişlər klavia-
turanı əmələ gətirir; klavişlərə barmaq-
larla toxunmaqla çalınır.  
Geniş diapazonuna və universal texniki 
imkanlarına görə musiqi praktikasında 
mühüm əhəmiyyətə malikdir.  
Qədimdə meydana gəlmiş növləri: 
klavikord, klavesin.  
XIX əsrdə meydana gələn növləri: royal 
(üfqi simlərlə), pianino (şaquli simlərlə). 
Musiqi terminləri 
198 
Fortepiano dueti 
- 2 pianoçudan ibarət ansambl. İfaçıların hər ikisi bir fortepiano arxasında və 
ya iki fortepianoda çalır. Bu ansambl tərkibi üçün yazılmış əsər fortepiano 
dueti adlanır. Çox zaman əsərin bir alət arxasında iki ifaçının oturaraq 
çalmasına fortepianoda dörd əlli ifa deyirlər. Belə ifaçı tərkibi üçün kamera, 
simfonik və opera əsərlərinin çoxsaylı işləmələri mövcuddur. 
 
Fortepiano kvarteti 
– 4 ifaçıdan ibarət ansambl; tərkibinə fortepiano və üç simli alət (adətən, 
skripka, viola və violonçel) daxildir. Bu ansambl tərkibi üçün yazılmış əsər 
fortepiano kvartetiadlanır. 
 
Fortepiano kvinteti 
– 5 ifaçıdan ibarət ansambl; tərkibinə fortepiano və dörd simli alət (2 
skripka, viola və violonçel) daxildir. Bu ansambl tərkibi üçün yazılmış əsər 
fortepiano kvinteti adlanır. 
 
Fortepiano triosu 
– bax: Trio 
 
Fraqment 
(lat. fragmentum) 
– parça, hissə. 
 
Fraza 
(yun. phrasis – ifadə) 
– melodiyanın, mövzunun nisbətən tamamlanmış musiqi hissəsi olub, 
musiqi “kəlməsi” kimi izah olunur.  
Hər tamamlanmış musiqi fikri frazalara ayrılır. F. sezura işarəsi ilə qeyd 
olunur. 
 
Frazirovka, farzalaşdırma 
– cümlələrdən frazaların ayrılması, sezuraların yerləşdirilməsi, liqa ilə 
birləşdirilməsi, artikulyasiya və nüansların araşdırılması;  
Əfrasiyab Bədəlbəyli. İzahlı monoqrafik musiqi lüğəti 
199 
F. əsərin ifadəli, bədii mətnin təsirli səslənməsini şərtləndirir. 
 
Frigiya məqamı 
(frigik lad) 
– melodik ladlardan biri. Natural minordan II pilləsinin bəm olması ilə 
fərqlənir. bax: frigiya sekundası. 
 
Frigiya sekundası 
(frigik sekunda) 
– frigiya məqamı səssırasının başlanğıcında (I və II pillələr arasında) yer-
ləşən kiçik sekunda; məhz bu sekunda frigiya məqamını natural minordan 
fərqləndirir. 
 
Fugetta 
(ital. fuqetta) 
– kiçik fuqadır. 
 
Fuqa 
(lat., ital. fuga – qaçış) 
– çoxsəsli əsər növü; polifonik çoxsəslilikdə ən inkişaflı imitasiyalı forma;  
bir mövzunun imitasiyalı (tonika dominanta münasibətində) ifadəsinə və 
tonal kontrapunkt işlənməsinə əsaslanır. 3, 4, 5 səsli olur. Müxtəlif polifonik 
üsullardan istifadə edilir.  
F.-nın növləri: a) sadə F. (bir mövzuya əsaslanır); b) ikili F. (iki mövzu 
əsasında); c) üçqat F. (üç mövzuya əsaslanır).  
Musiqi terminləri 
200 
F. həm müstəqil əsər kimi yazılır, həm də prelüdiya ilə birgə verilir, silsilə 
formanın bir hissəsi də ola bilər. 
 
Fuqato 
(ital. fugato, fuga sözündən) 
– fuqaya bənzər quruluşlu musiqi; mövzunun imitasiyalı üsullarla işlənil-
məsindən əmələ gəlir.  
Fuqato adətən hər hansı irihəcmli əsərin bir hissəsi ola bilir.  
Fuqato fuqanın natamam şəklidir, yalnız ekspozisiya və mövzunun bir neçə 
dəfə keçirilməsindən ibarət olur. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
201 
 
G 
Gen düzülüş 
– dördsəsli quruluşda akkordun düzülüş qaydası; bu zaman birinci və 
üçüncü səslər arasında məsafə oktava həcmindən çox olur. 
 
 
 
 
 
 
 
 
 
General-bas 
(alm. generalbas; lat. general – ümumi, əsas - bas) 
– 1. Harmoniya elminin qədim adı;  
2. Nömrələnmiş bas səsi anlayışına uyğundur; XVII əsrin ansambl musiqi-
sində klavişli alətin (orqan, klavesin) partiyası bas səsin nömrələnməsi 
şəklində yazılırdı, bu da ifaçının hansı akkordları çalacağını bildirirdi. 
 
General-pauza 
– ümumi pauza; ansamblın bütün üzvlərinin eyni vaxtda pauzası; həcmi bir 
xanədən az olmur; G.P. kimi işarə olunur. 
 
 
Musiqi terminləri 
202 
Gitara 
– simli-dartımlı musiqi aləti; solo və müşayiətedici 
alətkimi istifadə olunur. 
 
Gurultu 
– fiziki (akustik) mənada müəyyən ton yüksəkliyinə 
malik olmayan səs. Zərb alətlərinin çalınmasından 
əmələ gələn gurultu musiqinin ifadə vasitələrinə 
aiddir. 
 
Güləbətin 
– kanitel: bəzi simlərə sarınan metal sap. 
 
Güzgülü repriza 
– sonata formasında reprizanın xüsusi növü: ekspozisiyanın hissələri əksinə 
təkrarlanır - əvvəlcə köməkçi partiya, sonra əsas partiya. 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
203 
 
H 
Harmonik funksiya 
(lat. functio – fəaliyyət) 
– harmonik hərəkətdə akkordun lad vəzifəsi.  
Əsas harmonik funksiyalar bunlardır: tonika funksiyası, subdominanta 
funksiyası, dominanta funksiyası. 
 
Harmonik obertonlar 
– bax: Obertonlar. 
 
Harmonik yansəslər 
– səslənən cismin (sim, hava borusu və s.) tam həcmdə, yarım, üçdə-bir, 
dörddə-bir həcmdə ehtizazından eyni vaxtda yaranan müxtəlif yüksəklikli 
səslər – obertonlar; natural səssırasından ibarət şkala əmələ gətirir. 
 
Harmonium 
(alm. Harmonium) 
– XIX əsrdə geniş yayılmış metal dilçəkli, körüklü musiqi aləti. 
 
Harmoniya 
(yunan. harmonia – ahəngdarlıq, uyğunluq, mütənasiblik) 
– 1. Eyni zamanda səslənən tonların qanunauyğun ahəngdarlığı;  
2. Musiqi kompozisiyasında akkordların düzgün qurulması üsullarından 
bəhs edən elm;  
Musiqi terminləri 
204 
3. Ayrı-ayrı akkordları və ya ahəngləri, səsbirləşməsini xarakterizə etmək 
üçün istifadə olunan məfhum (məs., “gözəl harmoniya”, “kəskin harmoni-
ya” və s.)  
4. Bir bəstəkarın musiqisi üçün xarakter olan, müəyyən bir əsərdə öz əksini 
tapmış ifadəli akkordlar və səsbirləşmələrinin səciyyələndirilməsi. 
 
Harmonizə etmə (harmonizasiya) 
– akkordlu harmonik quruluşlu musiqidə verilmiş melodiyaya əlavə səslərin 
qoşulması;  
Hər hansı bir melodiya əsasında musiqi əsərinin yaradılması (məsələn, xalq 
mahnısının harmonizasiyası);  
Harmoniya fənninin tədrisində əsas çalışma növlərindən biri. 
 
Hazırlanmış ləngimə 
- bax: ləngimə. 
 
Hekkelfon 
– Alman ixtiraçı ustası W.Heckel-in adı, yunan. phone – səs. 
 
Heksaxord 
(yunan. hexa – altı, chordos – sim) 
– ardıcıl düzülmüş altı pillədən ibarət səssırası. 
 
Helikon 
(yunan. helix - burulmuş) 
- bas səsli mis nəfəsli alət; trubası əyilərək elə burulur ki, ifaçı onu çiyninə 
keçirə bilir. Əsasən hərbi orkestrlərdə istifadə olunur. 
 
Heptatonika 
(yun. hepta – yeddi, tonos – səs) 
– oktava çərçivəsində müxtəlif yüksəklikli yeddi cəcdən ibarət səssırası. 
 
Heterofoniya 
(yunan. heteros – başqa, phone – səs) 
Əfrasiyab Bədəlbəyli. İzahlı monoqrafik musiqi lüğəti 
205 
– bir melodiyanın bir neçə ifaçı tərəfindən oxunması zamanı eyni vaxtda 
improvizasiya edilərək, səslərin səslərin ayrılması nəticəsində əmələ gələn 
çoxsəslilik.  
H.-da unison və müxtəlif səs birləşmələrinin ardıcıllaşmasında qanuna-
uyğunluq gözlənilmir. 
 
Həll 
– 1. Dissonans səsin konsonans səsə keçməsi: sekunda aşağı (bəzən yuxarı) 
istiqamətli hərəkətlə həyata keçirilir.  
2. Ladın qeyri-sabit pilləsinin sabit pilləyə keçməsi; məsələn, dominantadan 
tonikaya keçid.  
3. Dissonans akkorddan (səslərin cazibəsinə görə) konsonans akkorda keçid. 
Bax: Dominantseptakkord, Əksildilmiş septakkord, Artırılmış üçsəslik, 
Ləngimə. 
 
Həmahəng, həmsaz 
- bax: Həmahənglik, həmsazlıq. 
 
Həmahənglik, həmsazlıq 
– eyni vaxtda səslənən musiqi sədalarının qanunauyğun uzlaşması. bax: 
harmoniya. 
 
Həmcins səslər 
– eyni xassəyə malik səslər. Bax: Yekcins xor (həmcins xor) 
 
Həmnöv alətlər 
– bax: Çalğı alətlləri fəsiləsi 
 
Hərfi adlar 
– musiqi nəzəriyyəsində qəbul olunmuş termin; notların adının latın hərfləri 
ilə işarələnməsi; notların yanında alterasiya işarələri, major və minor tonal-
lıqları da müəyyən hecalarla göstərilir. 
Do, do – C, c  
Re, re – D,d  
Musiqi terminləri 
206 
Mi, mi – E, e  
Fa, fa – F, f  
Sol, sol – G, g  
Lya, lya – A, a  
Si, si – H, h  
diyez – is  
bemol – es  
Do-diyez – Cis         Do-bemol – Ces  
Re-diyez – Dis         Re-bemol – Des  
Mi-diyez – Eis         Mi-bemol – Es  
Fa-diyez – Fis         Fa-bemol – Fes 
Sol-diyez – Gis         Sol-bemol – Ges  
Lya-diyez – Ais         Lya-bemol – As  
Si-diyez – His         Si-bemol – B  
 
major – dur  
minor – moll  
Do major – C-dur         do minor – c-moll 
Re major – D-dur         re minor – d-moll 
Mi major – E-dur         mi minor – e-moll 
Fa major – F-dur         fa minor – f-moll 
Sol major – G-dur         sol minor – g-moll 
Lya major – A-dur         lya minor – a-moll 
Si major – H-dur         si minor – h-moll  
 
Hərəkət 
– bax: Səs hərəkəti. 
 
Himn 
(yunan. humnos) 
– 1. Mədhiyyə, mədhedici mahnı.  
2. Təntənəli mahnı.  
3. Dövlət himni – dövlətin birlik simvolu kimi qəbul edilmiş təntənəli marş. 
 
Əfrasiyab Bədəlbəyli. İzahlı monoqrafik musiqi lüğəti 
207 
Hipofrigik ladlar 
– 1. Lokrik ladının düzgün olmayan adı.  
2. Bax: Hipo-ladlar. 
 
Hipo-ladlar 
(yun. hypo – altında + rus. ladı – məqamlar) 
– qədim musiqi nəzəriyyəsində elə ladlara deyilir ki, dominantadan – 
dominantayakimi qurulur, tonika səssırasının ortasında yerləşir. 
 
Hissə 
- 1. Silsilə formanı əmələ gətirən, özünəməxsus tempə, tonallığa və əhval-
ruhiyyəyə malik ayrıca pyes. Bəstəkar tərəfindən xüsusi adla adlandırılır və 
yaxud da silsilədəki yerinə görə sıra sayı ilə və yaxud temp göstəricisinə 
görə qeyd olunur. Məsələn, sonatanın birinci hissəsi, Alleqro.  
2. Musiqi formasının nisbətən tamamlanmış, tonallıq və tematik cəhətdən 
fərqlənən bölməsi. 
 
Hoboy 
(ital. oboe; alm. Hoboe; fr. hautbois: haut – yüksək, bois – ağac) 
– ağac nəfəsli alət; konus formalı alət olub klapanlar sistemi ilə təchiz 
olunur.  
Qədim ney alətindən törəmişdir. 
XVIII əsrin I yarısından profess-
sional musiqidə istifadə olunur.  
Səslənmə diapazonu iki oktava 
yarım həcmindədir (kiçik oktavasi-
bemol, üçüncü oktava fa).  
Hoboyun növü – ingilis. nəfiri. 
 
Homofoniya 
(yun. homos – tən, bərabər + phone – səs) 
– çoxsəsli musiqi quruluşunun bir növüdür; səslərdən biri (adətən yuxarı 
səs) aparıcı səs kimi mühüm əhəmiyyətə malikdir. Digər səslər onu 
müşayiətedici funksiya daşıyır. 
Musiqi terminləri 
208 
Honq 
(ind. gong) 
– böyük bir diskdən ibarət metal zərb aləti. 
Honqun bir növü: tam –tam. 
 
Horn, şeypur 
– nəfəsli musiqi aləti; görünüşü truba alətini 
xatırladır. Ventil mexanizmi olmadığına görə 
ifaçılıq imkanları məhduddur. Əsasən çağırış, 
siqnal məqsədilə istifadə olunur. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
209 
 
X 
Xalis (prima, kvarta və s.) 
– intervalın keyfiyyət göstəricisi. Xalis intervallar qrupuna aid intervalların 
hər biri natural majorun və ya minorun əsas pillələrindən qurulur və bir 
müəyyən ölçüyə malik olur. Buna görə onları xalis adlandırırlar. 
Xalis intervallara prima, kvarta, kinta və oktava aiddir. 
 
Xalq mahnısı 
–vokal musiqi janrı. Xalq mahnıları qədim dövrlərdən bəri yaranaraq, şifahi 
surətdə, yaddaş vasitəsilə nəsildən-nəslə keçmiş və təkmilləşərək, dəyişilə-
rək müxtəlif variantlarda müasir dövrə gəlib çatmışdır. 
Xalq mahnılarının sözlərinin və musiqisinin müəllifləri məlum deyil. Çox 
zaman bu mahnılar insanların hiss və duyğularının ifadəsi olaraq yaranır. 
Xalq mahnısı xalqın arzu və düşüncələrini, onun dünyagörüşünü, həyat 
tərzini və məişətini, əmək prosesini, adət və ənənələrini, mərasimlərini əks 
etdirir.  
Növləri: a) Əmək mahnıları - əkinçiliklə, maldarlıqla, sağıcılıqla, xalçaçılıq-
la və digər xalq sənət növləri ilə bağlı mahnılar.  
b) Mərasim mahnıları – mövsüm (təqvim) mərasimlərilə bağlı mahnılar: 
yazın gəlməsi ilə qeyd olunan Novruz mərasimində oxunan mahnılar; ailə 
mərasimləri ilə - toy və matəm mərasimləri ilə bağlı mahnılar.  
c) Məişət mahnıları – beşik mahnıları: laylay, ninni, oxşama; uşaq mahnı-
ları, lirik mahnılar, yumorlu və satirik mahnılar.  
d) Tarixi mahnılar – xalq qəhrəmanları və tarixi hadisələrlə bağlı mahnılar. 
 
Musiqi terminləri 
210 
Xalq musiqi alətləri 
– xalq tərəfindən yaradılan və xalq məişətində geniş yayılmış musiqi 
alətləri; həm xalq ifaçılığında, həm professional musiqidə istifadə olunur; 
həm də musiqi həvəskarları tərəfindən çalınır.  
Xalq musiqi alətləri səsləndirmə və quruluşuna görə simli, nəfəsli və zərb 
alətlərinə bölünür.  Bax: Alət; Musiqi alətləri.  
Azərbaycan xalq musiqi alətləri: simli – tar, saz, ud, qanun, kamança və s. 
nəfəsli – zurna, balaban, ney, tütək və s. zərb alətləri – nağara, qoşa nağara, 
dəf, qaval və s. 
 
Xalq musiqisi, musiqi folkloru 
– bax: folklor 
 
Xalq rəqsləri 
– xalq tərəfindən yaradılan və xalq məişətində geniş yayılmış rəqslər. 
 
Xanə 
– bax: Takt. 
 
Xərək 
- simli alətlərdə üst deka ilə simlər arasında yerləşən kiçik taxta detal. 
 
Xətt 
– not sətrini əvəz edən horizontal xətt. Partiturada dəqiq səs yüksəkliyinə 
malik olmayan zərb alətlərinin partiyası bu cür xəttlər üzərində yazılır və 
yalnız ritmik şəkil qeyd olunur. 
 
Xətt sistemi 
– bax: Not sətirləri, Xətt. 
 
Xitam 
– 1. Fuqada mövzunun sonuncu dəfə səsləndirilməsindən sonra verilən 
yekunlaşdırıcı hissə.  
2. Musiqi fikrinin tamamlanması – kadans. 
Əfrasiyab Bədəlbəyli. İzahlı monoqrafik musiqi lüğəti 
211 
 
Xor 
(yunan. choros – yığıncaq, camaat) 
– 1. Vokal musiqinin kollektiv ifası.  
2. Xor oxuması üşün təşkil edilmiş musiqi kollektivi – xor kapellası.  
3. Xor üçün yazılmış musiqi əsəri. 
Xor üçün zəruri sayılan əlamətlər -ansambl, kök, nüanslardan ibarətdir. Xor 
səslərinin sayına və keyfiyyətinə görə fərqlənir: qadın xoru, kişi xoru, uşaq 
xoru, qarışıq xor.  
Xor dörd səs qrupuna bölünür: soprano, alt, tenor, bas. 
 
Xor oxuması, xor incəsənəti 
– bax: xor 
 
Xoral 
(lat. choralis – xor, cantus choralis – xorla oxuma) 
– Katolik kilsələrində latın dilində ifa olunan birsəsli oxumalardır. XVI 
əsrdən alman dilində çoxsəsli protestant xoralı yaranır.  
Xoralın əsas xüsusiyyətləri: - ağır temp, az hərəkətli ritm, akkord üslubu. 
Xoral orqan müşayiəti ilə səslənir. 
 
Xoral müqəddiməsi, xoral prelüdü 
– xoral üçün bəstələnmiş instrumental giriş; xoralın melodiyasının kontra-
punktsəslərlə müşayiət olunmasına əsaslanır. 
 
Xormeyster 
(alman. meister – usta) 
– xorun rəhbəridir. Opera xorunun, mahnı və rəqs ansamblının, xor kollekti-
vinin rəhbəri belə adlanır. 
 
Xormeyster 
(xor + alm. Meister – ustad) 
– 1. Xor dirijoru.  
2. Xorda ifa olunacaq əsərlərin öyrənilməsi prosesinə rəhbərlik edən şəxs. 
Musiqi terminləri 
212 
 
Xromatik alətlər 
- təkmilləşdirilmiş, mexanizmlə təchiz olunmuş musiqi alətləri. 
 
Xromatik aralıq notlar 
– verilmiş tonallıqda iki akkord səslərinin arasında cazibə qüvvəsinin artırıl-
ması üçün tətbiq olunan yüksəldilmiş və ya əksildilmiş notlar. Bax: Aralıq 
notlar. 
 
Xromatik intervallar 
– tam xromatik səssırasında rast gəlinir; diatonik intervallara nisbətən 
artırılmış və ya əksildilmiş olur; art. 2, əks. 7 və s. 
 
Xromatik modulyasiya 
– modulyasiyanın bir növü: dəqiq adı melodik-xromatik modulyasiya. 
 
Xromatik qamma 
(yunan. chroma – rəng) 
– səslərin ½ tonlarla yuxarı və aşağı istiqamətdə ardıcıllığıdır. X.q. major və 
minorladlarının yüksəldilmiş və əksildilmiş tonları əsasında əmələ gəlir. 
 
Xromatik qamma 
– yarımtonlar üzrə yüksələn və ya enən melodik hərəkət; major və ya 
minorqammasına əsaslanır; diatonik səssırasında bütöv tonların artırılması 
və əksildilməsi nəticəsində yaranır. 
 
Xromatik qarmon (bayan) 
– bax: Bayan. 
 
Xromatik yarımton 
– ladın hər hansı pilləsi ilə onun dəyişilmiş şəkli arasında əmələ gəlir: 
məsələn, do-do diyez, si-si bekar. bax: Yarımton. 
 
 
Əfrasiyab Bədəlbəyli. İzahlı monoqrafik musiqi lüğəti 
213 
Xromatizm 
(yun. chroma – rəng) 
- qədim yunanlar diatonik səssırasının 7 pilləsini göy qurşağındakı 7 rənglə 
müqayisə edirdilər; yarımtonlar isə əsas rənglərdən yaranan boyalara 
bənzədilirdi; eyni adlı, lakin müxtəlif yüksəklikdə yerləşən səslərin 
ardıcıllaşması, yaxud qovuşdurulması. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Musiqi terminləri 
214 
 
İ 
İbtidai musiqi nəzəriyyəsi 
– musiqi təhsili sistemində tədris olunan fənnlərdən biri; not yazısının və 
musiqinin əsas elementlərinin – səssırası, interval, akkordlar, tonallıqlar, 
ritm, metr və s. – öyrədilməsi ilə bağlıdır. 
 
İfaçı 
–dirijor, müğənni, pianoçu, skripkaçı və digər musiqi alətlərində çalanlar 
musiqi əsərlərini ifa edərək, bəstəkarın öz əsəri ilə dinləyicilərə çatdırmaq 
istədiyi əhval-ruhiyyəni, ideya və düşüncələri əks etdirirlər. 
 
İfaçılıq nəfəsi 
– səs aparatının aktiv fəaliyyəti, vəziyyətidir. Əzələlərin sərbəstliyi, ifa 
olunan əsərə maksimum diqqətlə yanaşma, özünə qarşı tələbkarlıq – yaxşı 
düşünülmüş məşğələlər nəticəsində əldə edilən cəhətlər – ifaçılıq nəfəsinin 
yaranmasına səbəb olur. 
 
İkişər tərkib 
– ikiləşmiş. Bax: ikiləşmə. 
 
İkihissəli forma 
(sadə ikihissəli forma) 
– musiqi əsərinin forması olub tematik məzmununa görə yaxın olan iki 
hissədən ibarətdir; hər hissə bir perioda bərabərdir. 
 
Əfrasiyab Bədəlbəyli. İzahlı monoqrafik musiqi lüğəti 
215 
İkiləşdirmə 
- birsəsli melodik xəttə ikinci səsin qoşulması; bu zaman səslər arasında 
müəyyən interval münasibətləri gözlənilir. 
 
İkiləşdirmək 
– bax: ikiləşdirmə. 
 
İkiləşmə 
- akkordda müəyyən tonların oktava məsafəsində təkrarlanması; məs., 
ikiləşmiş əsas ton, ikiləşmiş tersiya tonu və s. 
 
İkiləşmiş 
- bax: ikiləşmə. 
 
İkili fuqa 
– iki mövzu əsasında qurulmuş fuqa növüdür, burada hər iki mövzu eyni 
zamanda sadə ikisəsli kontrapunkt uzlaşmada verilərək ikisəsli mövzu əmələ 
gətirir. 
 
İkili variasiyalar 
– ardıcıl iki mövzu üzərində qurulur. 
 
İkinci partiya 
– çoxsəsli musiqinin ifası zamanı ikinci iştirakçının ifa etdiyi melodik xətt; 
vokal musiqidə – ikinci səs. 
 
İkinci səs 
– 1. Çoxsəsli quruluşlu musiqidə yuxarıdan ikinci səs.  
2. Orkestr partiturasında həmcins alətlərdən ikincisinin partiyası, adətən 
aşağıda yerləşir və daha az ifadəli olur: məs., ikinci fleyta, ikinci hoboy və s. 
 
İkiqat diyez 
– bax: Dubl – diyez. 
 
Musiqi terminləri 
216 
İkiqat kanon 
– ən azı dörd səsdən ibarət kanon növüdür; onlardan ikisi müxtəlif 
melodiyaları ifadə edir, digər iki səs onları imitasiya edir. 
 
İkiqat kontrapunkt 
– eyni vaxtda səslənən iki melodik xəttin polifonik qovuşması; səslərin yeri-
nin dəyişdirilməsi zamanı onlar öz musiqi mənasını qoruyub saxlayırlar. 
Əsasən ikili fuqada istifadə olunur. 
 
İkiqisimli ölçü 
– bir güclü və bir zəif hissədən ibarət (> – formuluna əsaslanan) xanənin 
quruluşunu göstərən kəsr: məs., 2/4 . 
 
İkiqisimli vəzn 
– musiqi səslərinin uzunluğunun iki hissəyə dəqiq bölünməsinə əsaslanan 
ritm. 
 
İkiqisimli xanə 
- iki hissəyə bölünən xanə. Növləri: sadə - tərkibi iki qismdən və bir 
vurğudan ibarət olur: > – formulu əsasında qurulur. 2/2, 4/4, 2/4, 2/8, 2/16 
ölcülü xanələr bu qəbildəndir.  
1. 2. mürəkkəb – tərkibində iki vurğu yerləşən xanə; iki sadə xanənin birləş-
məsindən əmələ gəlir. 
 
İkisəsli 
– iki melodik xəttdən ibarət musiqi fakturası. 
 
İkisəslilik 
İkisəslilik – bax: ikisəsli. 
 
İmitasiya 
(lat. imitatio – təqdil) 
– bir səsdə verilmiş mövzunun və ya motivin hər hansı digər səsdə təkrar- 
Əfrasiyab Bədəlbəyli. İzahlı monoqrafik musiqi lüğəti 
217 
lanması; imitasiya zamanı birinci səs öz hərəkətini davam etdirirək, əks 
hərəkət (rus. protivoslojeniye) əmələ gətirir.  
İ.-nın 1-ci qrup əlamətləri əsas mövzüya nəzərən imitasiyanın başlanğıc 
yerini bildirir: a) yüksəklik - birinci və ikinci səs (melodik xətt) arasında 
interval yüksəkliyinin müəyyən olunması (məs, ikinci səs üst kvintadan 
başlaya bilər);  
b) zaman – təkrarlanan səsin nə zaman, neçə xanədən sonra daxil 
olunmasını göstərir. 
İ.-nın 2-ci qrup əlamətləri mövzunun quruluşuna nisbətən imitasiyanın 
cəhətlərini təyin edir: a) intervalika – mövzunun interval quruluşuna görə 
dəqiq və ya qeyri-dəqiq təkrarlanması; ritm - mövzunun ritmik quruluşu 
baxımından dəqiq və ya qeyri-dəqiq təkrarı.  
İ.-nın növləri: əkshərəkətli imitasiya, qeyri-dəqiq imitasiya (tonal imitasiya), 
sadə imitasiya, dəqiq imitasiya.  
İ. polifonik musiqidə tematik materialın ən mühüm inkişaf üsullarından biri, 
polifonik forma quruculuğunun əsas vasitəsi, bir çox polifonik növlərin 
səciyyəvi başlanğıc üsuludur.  
Bax: Fuqa, Fuqetta, Fuqato, Kanon, Cavab. 
 
İmprovizasiya 
(ital. improvisazione, lat. improvisus – qəfildən, gözlənilmədən, qeyri-
müntəsir) 
– musiqi əsərinin eyni vaxtda bəstələnməsi və ifa olunması.  
Ənənəvi bir havanın ifa olunaraq inkişaf etdirilməsi, zənginləşdirilməsi xalq 
musiqi yaradıcılığının əsas xüsusiyyətidir.  
Professional musiqidə improvizasiya sənətinin geniş yayıldığı dövrlərdə 
bəstəkarlar verilən melodiyanı improvizə edərək, virtuoz xarakterli pyeslər 
yaratmışlar; bir çox ifaçılar öz konsert proqramlarına improvizasiya 
nömrələrini daxil etmişlər. 
 
İngilis nəfiri 
(ital. corno inglese) 
– bəm hoboy.  
Musiqi terminləri 
218 
Düzgün olan angle (künc, küncə salınmış) – ov hoboyunun formasından 
yaranan nəfir sözünün yerinə, fransızca anglais (ingilis) sözünün təsadüfən 
işlədilməsi nəticəsində tarixi adını alıb. Hoboyun quruluşu kimi, lakin 
böyük ölçüdə, armudşəkilli boru ağızlı və bükük metal borulu, müştüklə 
əsas korpusu ilə birləşdirilən taxta nəfəs aləti.  
Həqiqi səslənməsinin həcmi kiçik oktavanın mi səsindəndən ikinci 
oktavanın si – bemol səsinə qədərdir.  
İ. nəfiri hoboy ilə eyni cür applikaturada bir kvinta aşağı səslənir, yəni, Fa 
(in F) düzümündə tonu dəyişdirilmiş alətlər sırasına aiddir; notlar skripka 
açarında həqiqi səslənmədən bir kvinta yuxarı yazılır.  
Hoboyun tembri ilə müqayisədə İ. nəfirinin tembri daha qəliz və yumşaqdır. 
Simfonik orkestrdə adətən bir İ. nəfiri işlədilir. Partiturada onun partiyası 
hoboyun partiyasından aşağıda yerləşdirilir. Bəzən hoboyun partiyasını ifa 
edən musiqiçi İ. nəfirinin də partiyasını çalır; belə olduqda alətlərin 
dəyişilməsi mula in sözləri ilə bildirilir. 
 
İnstrumental musiqi 
– ayrı-ayrı alətlər, müxtəlif tərkibli ansambl və orkestrlər tərəfindən ifa 
olunan musiqi; musiqi alətlərində çalınması nəzərdə tutulan əsər; 
İnstrumental musiqi janrlarına aiddir: rəqslər, pyeslər, prelüdiya, fuqa, 
sonata, simfoniya, kvartet, kvintet, konsert və s. 
 
İnterlüdiya 
(lat. inter – arasında, ludus - çalğı) 
– musiqi əsərinin hissələri arasında səslənən və bağlayıcı rolu oynayan 
musiqi parçası və ya kiçik həcmli pyes. 
 
İntermediya 
(lat. inter - arasında, mediae – məclis) 
– 1. Fuqada mövzunun iki dəfə yanaşı keçirilməsi arasında səslənən musiqi 
parçası.  
İ. fuqanın kompozisiyasında a) bağlayıcı, b) tamamlayıcı və c) müstəqil 
əhəmiyyətə malik ola bilər.  
2. Teatr tamaşasında əsasən fasilə zamanı ifa olunan səhnəcik və ya pyes. 
Əfrasiyab Bədəlbəyli. İzahlı monoqrafik musiqi lüğəti 
219 
İntermesso 
(ital. intermezzo – fasilə) 
– kecid əhəmiyyəti daşıyan pyes; adətən xarakter və quruluşuna görə digər 
pyeslərin arasında səslənərək, təzadlıq gətirir. 
Bəzən bəstəkarlar müxtəlif məzmunlu pyüsləri də İ. adlandırırlar. 
 
İnterpretasiya 
(lat. interpretatio – şərh etmə, izah etmə) 
– təfsir; əsərin mənasının açıqlanması; Musiqi əsərinin İ.-sı ifaçı tərəfindən 
onun məzmununun şərh edilməsinə yönəlmiş özünəməxsus ifaçılıq xüsusiy-
yətləri ilə bağlıdır. 
 
İnterval 
(lat. intervallum – məsafə, aralıq; həm də fərq) 
– musiqidə iki səs arasındakı münasibət; İ.-ın aşağı səsi əsas, yuxarı səs – 
zirvə adlanır.  
İ.-lar əsas və zirvə səslər arasındakı məsafənin kəmiyyət və ya pillə 
ölçüsünə görə adlandırılır: prima – 1; sekunda – 2; tersiya – 3; kvarta – 4; 
kvinta – 5; seksta – 6; septima – 7; oktava – 8; nona – 9; desima – 10; 
undesima – 11; duodesima – 12; tersdesima – 13; kvartdesima – 14; 
kvintdesima – 15 pilləyə bərabərdir.  
İ.-lar keyfiyyət ölçüsünə görə xalis, böyük və ya kiçik, artırılmış və ya 
əksildilmiş olur.  
İ.-ların növləri: sadə və mürəkkəb intervallar, diatonik intervallar, xromatik 
intervallar.  
İ.-ın dönməsi səslərin yerdəyişməsindən, zirvə səsin əsasa çevrilməsindən 
əmələ gəlir; bu zaman intervalın kəmiyyət və keyfiyyət ölçüləri dəyişir: 
məs., böyük sekunda – kiçik septimaya çevrilir və s. 
 
İntervalın dönümü 
– 1. İntervalın səslərinin oktava yuxarı və ya aşağı köçürülməklə, onların 
yerlərinin dəyişdirilməsi: alt səs (oturacaq) yuxarı səsə (zirvəyə) çevrilir və 
əksinə. İntervalların dönümü bu cədvəl üzrə özünü göstərir:  
prima (1) – oktava (8);  
Musiqi terminləri 
220 
sekunda (2) – septima (7);  
tersiya (3) – seksta (6);  
kvarta (4) – kvinta (5).  
Dönmə zamanı intervalın keyfiyyəti dəyişir: böyük interval kiçik intervala, 
artırılmış interval əksildilmiş intervala çevrilir və əksinə. 
 
İntervalın eni (həcmi) 
– intervalın alt səsindən üst səsinə kimi əhatə edilən pillələrin miqdarı: 
prima – 1; sekunda – 2; tersiya – 3; kvarta – 4; kvinta – 5; seksta – 6; 
septima – 7; oktava – 8; nona – 9; desima – 10; undesima – 11; duodesima – 
12; tersdesima – 13; kvartdesima – 14; kvintdesima – 15 pillə həcminə 
bərabərdir. 
 
İntervalın keyfiyyəti 
– müəyyən olunmuş pillələrin sayından, intervalda tamamlanan ton və 
yarımtonların sayından asılıdır.  
intervalın müxtəlifliyi, yəni, intervalın keyfiyyəti - xalis (x.), kiçik (k.), 
böyük (b.), yüksələn (y.), enən (e.) sözləri ilə müəyyən olunur.  
İntervalın keyfiyyətinin müəyyən olunması müstəqil baş verə bilməz və 
intervalın həcminin müəyyənləşməsinə xidmət edir, yəni onda tamamlanan 
pillələrin sayını göstərir. 
 
İntervalın oturacağı 
– intervalın alt səsi və ya əsas səs. 
 
İntervalın tonluq kəmiyyəti 
– intervalın keyfiyyət ölçüsü: xalis, kiçik, böyük, artırılmış və əksildilmiş 
olur. 
 
İntonasiya 
(lat. intonare – ucadan söyləmək, bərkdən danışmaq) 
– 1. Musiqi əsərinin ifaçı tərəfindən real səsləndirilən zaman ifaçı tərəfindən 
müstəqil ifadəli əhəmiyyətə malik ən kiçik hissəciyi;  
2.Musiqinin hərəkət prosesində səslərin yüksəklik münasibəti;  
Əfrasiyab Bədəlbəyli. İzahlı monoqrafik musiqi lüğəti 
221 
3. Oxuma və çalma zamanı musiqi səslərinin ifaçılıq keyfiyyəti; İ. musiqi 
səslərinin düzgün və ya xaric ifası; sabit intonasiya və ya qeyri-sabit 
intonasiya.  
4. Melodik ibarə - motivə bərabər qurum. 
 
İntrada 
(lat. introductio - giriş) 
– 1. Hər hansı bir pyesin özünəməxsus tempə malik başlanğıc, giriş hissəsi; 
2. Kiçik həcmli uvertüra, bilavasitə sonrakı musiqi materialına keçid yaradır.  
3. Operada ilk vokal ansambl və ilk böyük səhnə. 
 
İntroduksiya 
(lat. introductio – giriş, mədxəl) 
– 1. Giriş, hər hansı bir pyesin xüsusi tempinə və xarakterinə görə seçilən 
başlanğıc bölməsi;  
2. Nisbətən kiçik ölçülü uvertüra;  
3.Operada birinci vokal ansambl və ya böyük səhnə. 
 
İnvensiya 
(lat. inventuo – kəşf, icad) 
- polifonik pyeslərə verilən sərbəst ad; bəzən prelüdiya, bəzən fuqa, bəzən 
də müstəqil imitasiyalı quruluşlu pyesləri belə adlandırırlar. 
 
İonik lad, ionik məqam 
– səssırası natural majorla üst-üstə düşən melodik lad. 
 
 
Musiqi terminləri 
222 
İşlənmə (gelişmə) 
– sonata formasının orta bölməsi; ekspozisiya ilə repriza arasında olur. 
Tonallıq baxımından bir qədər qeyri-sabit olub, ümumilikdə köməkçi 
tonallıqdan (ekspozisiyanın bitdiyi tonallıqdan) əsas tonallığa (reprizanın 
başlandığı tonallığa) keçid əmələ gətirir.  
Tematik baxımdan ekspozisiyada verilmiş mövzuların motiv və ya 
variasiyalı işlənilməsinə əsaslanır.  
Sərbəst quruluşa malikdir, bir neçə epizoda bölünə bilir. Sonunda əsas 
tonallığın dominanta funksiyası üzərində orqan punktu verilir ki, bu da 
reprizanı hazırlayır. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
223 
 
J 
Janr 
(fr. genre – tərz, cins, səpki, üsul) 
– musiqi əsərinin növü; müxtəlif xüsusiyyətlər (quruluşu, ifaçı tərkibi, 
xarakteri, ifaçılıq mühiti və s.) əsasında müəyyənləşdirlir. 
Simfonik musiqi janrları: simfoniya, simfonik löhvə, simfonik muğam. 
İnstrumental musiqi janrları: prelüd, fuqa, sonata, sonatina, ballada.  
Vokal musiqi janrları: mahnı, ariya, ariozo, romans.  
Azərbaycan musiqi janrları: muğam, rəng, təsnif, zərbi muğam.  
Xalq musiqi janrları: laylay, əmək mahnıları, yallı, rəqs. 
 
Jiqa 
(ing. jig) 
– qədim ingilis xalq rəqsi, üçpaylı (triol tipli) ölçüyə əsaslanan arasıkəsil-
məz hərəkətli melodiyaya malikdir.  
XVII-XVIII əsrlərdə dördhissəli rəqs süitalarının vacib tərkib hissəsi.  
Jiqanın mövzusu çox zaman fuqaşəkilli işlənilməsinə məruz qalır. 
 
 
 
 
 
 
 
 
Musiqi terminləri 
224 
 
K 
Kabaletta 
– qəhrəmani xarakterli kiçik həcmli ariya. Səciyyəvi əlamətlərindən biri 
dəqiq ritmik çəklə malik olmasıdır. 
 
Kadans 
(fr. cadence; ital. cadenza; lat. cado – tamamlanıram) 
– musiqi quruluşunu tamamlayan və ritmik dayanma ilə müşayiət olunan 
harmonik ifadə. K. mühüm tamamlayıcı vasitə olmaqla yanaşı, həm də 
musiqi əsərinin hissələrə bölünməsi üçün vacib amildir.  
K.-ın növləri: avtentik kadans, bitməmiş kadans, plaqal kadans, tam kadans, 
yarım kadans, qırıq kadans, sadə kadans, sadə avtentik kadans, sadə plaqal 
kadans, mürəkkəb kadans, bitməmiş kadans, yalan kadanslar. 
 
Kadensiya 
(lat. cadere; ital. cadenza – sonluq) 
– 1. Virtuoz pyesin hər hansı bir hissəsinin improvizə xarakterli geniş 
sonluğu.  
Ansambl musiqisində solist tərəfindən müşayiətsiz ifa olunur, K. solistin ifa 
məharətinin parlaqlığının üzə çıxarılması üçün tətbiq olunur və texniki 
baxımdan çətin ifa üsullarından ibarətdir.  
Çox vaxt solo partiyada ən parlaq yeri göstərir, buna görə də K. adətən 
musiqi kompozisiyasının ən gərgin anında, dönüş nöqtəsində yerləşdirilir 
(sonata formasında – kodadan və ya reprizadan əvvəl).  
Əfrasiyab Bədəlbəyli. İzahlı monoqrafik musiqi lüğəti 
225 
K. daha çox tematik motivlərin sərbəst işlənməsini əks etdirən müxtəlif 
passajlarla qurulur.  
XIX əsrin II onilliyinə kimi K. çox vaxt ifaçılar tərəfindən yazılır və 
improvizasiya edilirdi. a 
2. Melodik və ya harmonik hərəkətin sonluğu, tamamlanması; kadansda 
olduğu kimi. 
 
Kadril 
(ispan. caudrilla - dördlük) 
– XIX əsrdə Avropa ölkələrində geniş yayılmış bal rəqsi. Dörd cütlük 
tərəfindən özünəməxsus hərəkətlərlə oynanılırdı. 
 
Kakofoniya 
(yunan. kakos – pis, phone – səs) 
– ahəngsizlik, mənasız musiqi, müxtəlif səslilik, səslərin xaotik yığımı. 
 
Kaman 
(ital. arco) 
– hər iki ucuna çox sayda at tükü bağlanmış azca əyri çubuq. Simli alətlərdə 
səsçıxarma vasitəsi kimi simlər üzərində sürüşdürülür. 
 
Kamanın ağac hissəsi 
– qamışdan düzəldilən əyilmiş çubuq; uclarına bir dəstə at tükü bərkidilir. 
Simli alətlərdə səsçıxartma v asitəsi kimi istifadə olunur. 
 
Kamanlı alətlər 
– kamanla çalınan simli alətlər qrupu: skripka, alt, violonçel, kontrabas.  
Xalq çalğı alətlərindən ən geniş yayılmış kamanla çalınan simli alət – 
kamança. 
 
Kambiata 
(ital. cambiare – dəyişdirmək) 
– xanənin zəif hissəsində köməkçi not, tersiya və ya kvarta gedişi ilə ondan 
sonra götürülən akkordun tonuna deyil, başqasına həll olur.  
Musiqi terminləri 
226 
Yeni akkord tonunun hərəkət xəttinə nisbətən K.-nın istiqaməti, demək olar 
ki, həmişə enən olur və yalnız nadir hallarda yüksələn olur. 
 
Kamera musiqisi 
(ital. camera – otaq) 
– 1. XVI əsrdə kilsə musiqisindən fərqli olan bütün kübar musiqisi;  
2. XVIII əsrin II yarısından etibarən, simfoniya və simfonik musiqinin 
yaranması və genişlənməsi ilə əlaqədar olaraq K. musiqisi termini az sayda 
ifaçı və məhdud dinləyici dairəsi üçün nəzərdə tutulmuş əsərlərə aid edirlər. 
 
Kamerton 
(alm. Kammer – otaq + ton – səs) 
– müəyyən yüksəklikdəki səsi zəif harmo-
nik əlavə səslərlə dəqiq və aydın səslən-
dirən kiçik portativ (yığcam, yüngül) alət;  
İfa praktikasında alətin köklənməsi üçün 
istifadə olunur.  
A kapella oxuyan zaman (müşayiətsiz) 
xorun rəhbəri səsin yüksəkliyini K. vasitə-
silə tapır və xorda oxuyanlara göstərir 
(“xoru kökləyir”). 
 
Kamil eşitmə (qabiliyyəti) 
(ital. absolutus – mükəmməl) 
– eşitməklə müəyyən etmə və səsin dəqiq yüksəkliyini özün üçün təyin etmə 
qabiliyyəti.  
K. eşitmənin mövcudluрu musiqiçi üçün vacib deyil, lakin adətən onun 
professional inkişafına kömək edir. Bax: Eşitmə. 
 
Kampanella 
(ital. campanella – zınqırov) 
– 1. Zınqırovlardan ibarət zərbli musiqi aləti.  
2. Zınqırov səslərinin əks etdirilməsinə əsaslanan musiqi pyesinin adı. 
Məsələn, F.List – “Kampanella” fortepiano pyesi. 
Əfrasiyab Bədəlbəyli. İzahlı monoqrafik musiqi lüğəti 
227 
Kanari 
(fr. Canarie, ital. və isp. canario) 
– XVI-XVII əsrlərdə Fransa və İtaliyada geniş yayılmış bal rəqsi. 
 
Kanifol 
– xüsusi qatran; yayı simlərə toxundurarkən onları ehtizaza gətirmək və 
rəvan səsləndirmək üçün yayın tellərinə sürtürlər. 
 
Kankan 
(fr. cancan, hərf. – hay, küy) 
– fransız rəqsidir. XIX əsrin 30-cu illərində Parisdə yaranmışdır. Kütləvi 
ballarda ifa oluqurdu. Bəzən onu Paris kadrili də adlandırırlar. 
 
Kanon 
(yun. kanon – qayda – qanun, nümunə) 
– 1.Çoxsəsli musiqi növü; bütün səslər eyni bir melodiyanı eyni anda deyil, 
biri digərindən sonra ifa edir; kanonik imitasiya.  
K. melodiyasını ifadə edən birinci səs proposta adlanır, propostanı təkrar-
layan digər səslər risposta adlanır.  
K. həm kiçik əsərlərin sərbəst forması kimi, həm də daha iri həcmli əsərlərin 
tərkibində ayrıca bir quruluş kimi rast gəlinir.  
K. imitasiyada olduğu kimi müxtəlif növlərdən istifadə olunur. Bax: Sonsuz 
kanon (müttəsil kanon), ikiqat kanon. 
 
Kanson 
(ital. canzone – mahnı) 
–XV–XVI əsrlərdə polifonik xüsusiyyətli çoxsəsli mahnı, XVI əsrin 
sonundan etibarən riçerkar və ya fuqa tipli instrumental pyeslərin adı, daha 
sonralar və indiki zamanda instrumental pyeslərin adı. 
 
Kansonetta 
(ital. canzonetta – kiçik mahnı) 
– nisbətən kiçik instrumental pyeslərin adı. 
 
Musiqi terminləri 
228 
Kant 
– qədimdə üç səsli kuplet formasında mahnı. XVI-XVII əsrlərdə Rusiyaada 
geniş yayılmışdı. Müxtəlif məzmuna malik – zarafatyana, lirik və s. kantlar 
olmuşdur. 
 
Kantabile 
(ital. cantare – oxuma, cantabile - axımlı) 
– melodiyanın, eləcə də musiqi ifasının axımlılığıdır. K.termini çox zaman 
musiqi əsərinin və ya hissəsinin başlığında tempi göstərən işarə ilə birlikdə 
yazılır, musiqinin xarakterini müəyyən edir. 
 
Kantata 
(ital. cantata, cantare – oxumaq) 
– 1. XVII əsrin əvvəllərində (İtaliyada) sonatadan fərqli olaraq, oxumaq 
üçün müşayiətli əsər;  
2. Solist müğənnilər, orkestr, həmçinin xor üçün yazılmış, bitmiş nömrələr-
dən ibarət olan və konsert planında ifa olunması nəzərdə tutulan əsər.  
İfa tərzinə görə K. oratoriyaya bənzəyir; tədricən K. və oratoriyanın müəy-
yənləşdirən fərqlər yox olmuşdur; böyük həcmli K. oratoriyaya yaxınlaşır 
və adətən daha bütöv və inkişaflı süjetə malik olan lirik elementlərlə seçilir. 
 
Kantilena 
(ital. cantilena; lat. cantilena) 
– ahəngli oxuma, ahəngdarlıq – ahəngli, oxunaqlı melodiya. 
 
Kantus firmus 
(lat. cantus firmus – sabit mövqeli, möhkəm) 
– qədim polifonik musiqidə əsərin kompozisiya əsası funksiyasını yerinə 
yetirən, dəfələrlə dəyişilməz şəkildə təkrarlanan aparıcı melodiyadır. 
 
Kapella 
(ital. capella – kiçik kilsə, sovməə) 
– A kapella. 
 
Əfrasiyab Bədəlbəyli. İzahlı monoqrafik musiqi lüğəti 
229 
Kapelmeyster 
(alm. Kapelmeister: Kapelle – xor, orkestr + Meister – ustad, rəhbər) 
– xorun və ya orkestrın rəhbəri və dirijoru. 
 
Kapriççio 
(ital. capriccio – keçici arzu, həvəs) 
– adətən, virtuoz, şıltaq, qəribə xarakterli, sərbəst quruluşlu pyes; kapris (fr. 
caprice) kimi.  
Bəstəkarlar K. tərkibinə daha çox xalq mahnılarını daxil edirlər. 
 
Kariyon 
(fr. carillon – zəng səsləri) 
- 1. Bir neçə köklənmiş zənglərdən ibarət zərbli musiqi aləti. Səsləndirmə 
mexanizmi ilə təcniz olunmuş alət Avropada kilsələrin qüllələrində və 
binaların üstündəki saatlarda quraşdırılırdı.  
2. Orqan registrlərindən biri;  
3. Zəng səslərini təqlid edən musiqi pyesinin adı. 
 
Kastanyeta 
(isp. castanetas, lat. castanea - şabalıdı) 
– iki və ya üç ağacdan, plastinkadan 
(lövhə), bir qurtaracağında iplə sərbəst 
birləşdirilən kiçik zərb aləti; Orkestr K. 
dəstə (qulp) ilə təchiz olunur.  
K. barmaqlara geyinirlər (orkestrda tuta-
cağından tuturlar); plastinkaları bir – 
birinə vurduqda şıqqıldayan, qırıq səslər 
yaranır.  
İspaniyada, Cənubi İtaliyada, Latın Amerikası ölkələrində K. xalq çalğı aləti 
olduğuna görə daha çox yayılmışdır; rəqslərdə rəqs edənlər özlərini K.–də 
müşayiət edirlər.  
Simfonik orkestrdə ispan və neopolitan xarakterli musiqinin ifa edilməsində 
K. xüsusi yer tutur. 
 
Musiqi terminləri 
230 
Kavatina 
(ital. cavatina) 
– 1. Opera ariyasının bir növü olub, sərbəst quruluşu və lirik xarakteri ilə 
fərqlənir. 2. Nadir hallarda instrumental pyes adı. 
 
Kazaçok 
– Ukrayna xalq rəqsi; improvizasiya xarakterlidir; yavaş templə başlayaraq, 
tədriclə tempi sürətlənir. Rəqs edən cütlükdə oölan qızın hərəkətlərini 
təkrarlayır. 
 
Keşişoğlu 
– 1. Aşıq yaradıcılığında işlənən şeir – musiqi formalarından biri;  
2. Zərbli muğamlarda (maani-osmanlı) melodiyaların pərdə – pərdə zilə 
qaldırılması ilə əlaqədar olaraq ifa olunan guşə. 
 
Kiçik aparıcı (çatdırıcı) septakkord 
– ladların major – minor sistemində II və ya VII pillədə yerləşən septakkor-
dun adı. 
 
Kiçik oktava 
- bərabər temperasiyalı səssırasının əsasən orta registrə aid olan bir hissəsi. 
 
Kiçik simfonik orkestr 
– simfonik orkestrin yığcam tərkibi, XVIII əsrdə geniş tətbiq olunurdu. 
Buraya ağac nəfəsli alətlərin hər növündən iki sayda daxil edilirdi, o 
cümlədən, simli kvintet daxil idi. 
 
Klarnet 
(ital. clarinetto) 
– ağac nəfəs aləti; silindr şəkilli boru formasın-
dadır, birdilçəkli olub, klapanlar sistemi ilə təchiz 
olunmuşdur. Dörd müxtəlif növü var: böyük K., 
kiçik K., bas K., bassethorn (alt K.). Simfonik 
orkestrin tərkibinə daxil olan əsas alətlərdən biridir. 
Əfrasiyab Bədəlbəyli. İzahlı monoqrafik musiqi lüğəti 
231 
Klavesin 
(fr. clavecin) 
– XVI-XVIII əsrlərdə yaranmış klavişli simli-
dartımlı alətin fransizca adı; bir neçə 
klaviaturadan ibarətdir. Almanlarda – klavi-
simbal, italyanlarda – çembalo, ingilislərdə - 
vircinel. Fortepianonun əcdadı sayılır. 
 
Klaviş, dil 
(lat. clavis - açar) 
– bəzi musiqi alətlərində xüsusi qurğu (fil 
sümüyündən və ya plastmasdan hazırlanır); Klavişə zərblə toxunarkən çəkic 
bərkidilmiş mexanizm hərəkətə gələrək simlərə vurulur: məsələn, 
fortepianoda olduğu kimi; orqanda və digər körüklü alətlərdə isə trubaya 
hava axınının yolu açılır. 
 
Klaviatura 
(alm. Klaviatur, lat. clavis – açar ) 
– klavişli musiqi alətlərində ağ və qara dillərin məcmusu. Klaviaturada klaviş-
lər soldan-sağa, aşağıdan yuxarıya doğru yüksələn səssırası ilə düzülür. 
 
Klavikord 
(lat. clavis – açar və yunan. chorde - sim) 
– XV-XVIII əsrlərdə klavişli-simli musiqi aləti; klavişlər metal ştifləri 
hərəkətə gətirərkən sim sıxılır və səs əmələ gəlir. 
 
Klavir 
(alman. klavier) 
– 1. Simli klavişli alətlərin ümumi adıdır: klavikord, klavesin, piano.  
2. Musiqili səhnə əsərinin səs ilə fortepiano üçün köçürülməsidir.  
Orkestr və kamera əsərlərinin də fortepiano üçün köcürmələri klavir adlanır. 
 
Klaviraussuq 
– (alm.) fortepiano üçün işləmələrin köhnəlmiş adı. Bax: Klavir 
Musiqi terminləri 
232 
Koda 
(ital. coda - sonluq) 
– musiqi əsərinin sonunda istifadə olunan əlavə yekunlaşdırıcı epizod. 
Adətən əsas tonallıq möhkəmləndirilir və əsas mövzunun elementlərindən 
istifadə olunur. 
 
Kodetta 
(ital. codetta – kiçik koda) 
– fuqada mövzunun birinci və ikinci dəfə keçirilməsi arasında rast gəlinən 
birsəsli intermediya; əsas mövzunun sonluğu ilə cavabın başlanğıcı 
arasında. 
 
Koloratur soprano 
- ən yüksək registrli qadın səsi; üçüncü oktavanın fa, fa-diyez səslərinə kimi 
çatır; xüsusilə fəal hərəkətli səsdir. 
 
Koloratura 
(ital. coloratura – bəzək) 
– musiqidə melodiyanı zənginləşdirən virtuoz passajlar, trel və başqa ritmik 
xırdalıqlara malik melodik naxışlardır. Opera əsərlərində ən yüksək registrli 
qadın səslərinin partiyasında tətbiq olunur. Bax: koloratur soprano. 
 
Komik opera 
– bax: Operetta 
 
Komma 
(yunan. komma – bir parça) 
– musiqi akustikasında ən kiçik (1/8 tondan kiçik), eşidilməsi çox çətinolan 
intervaldır. 
 
Kompozisiya 
(lat. compositio – tərtib, əsər) 
– 1. Musiqi əsərinin bəstələnməsi prosesi, musiqi yaradıcılığı.  
2. Bitmiş musiqi əsəri.  
Əfrasiyab Bədəlbəyli. İzahlı monoqrafik musiqi lüğəti 
233 
3. Musiqi əsərinin quruluşu, onun hissələrinin yerləşdirilməsi və əlaqəsi; 
musiqili forma. 
 
Konçerto qrosso 
(ital. concerto grosso, hərfi mənada – böyük konsert) 
– bir neçə hissədən ibarət virtuoz xarakterli orkestr əsəri; burada bütün 
orkestrin birlikdə (tutti) çalğısı ilə bir neçə solo alətin səslənməsi 
qarşılaşdırılır. XVII-XVIII əsrlərdə geniş yayılmışdır. 
 
Konsert 
(lat. concerto, ital. conserto, alman. konzert) 
– razılıq; yarışma. 
1. Musiqi əsərinin xüsusi bir yerdə kütləvi ifa edilməsidir.  
2. Bir və ya bir neçə solist ilə orkestr üçün, müşayiətsiz solo ifası üçün, ya-
xud orkestr üçün (solistsiz) bəstələnmiş virtuoz xarakterli böyük həcmli əsər. 
 
Konsertina 
– altıbucaqlı formalı gövdəyə malik kiçik qarmon musiqi aləti. XIX əsrdə 
İngiltərədə yaranmışdır və bu günə kimi populyarlığını qoruyub saxlamışdır. 
Estrada musiqisində daha çox istifadə olunur. 
 
Konsertino 
(ital.concertino – kiçildilmiş concerto) 
– kiçik həcmli instrumental konsert; adətən birhissəli olur. 
 
Konsertmeyster 
– orkestrdə hər hansı alətlər qrupunun başçısı olub, həmin qrupun musiqiçi-
lərini öz ardınca apararaq, onlara ifaçılıq üsullarını göstərir. Məsələn, birinci 
skripkaların, violonçel qrupunun konsertmeysteri. Məsuliyyətli solo epizod-
larının ifası da onlara tapşırılır.  
Simfonik orkestrdə birinci skripkaların konsertmeysteri, eyni zamanda 
bütün orkestrin konsertmeysteri hesab olunur.  
Müğənniləri və çalğıçıları müşayiət edərək, onlarla məşq edən və 
konsertlərdə çıxış edən pianoçuya da konsertmeyster deyirlər. 
Musiqi terminləri 
234 
Konsonans 
(fran. consonanse – həmahənglik) 
– bir-birinə uyuşan səslərin eyni vaxtda səslənməsi, həmahəngliyidir. 
K.-a – prima, kvinta, kvarta, böyük və kiçik tersiya, 
seksta intervalları, eləcə də bu intervallardan ibarət 
dissonanssız akkordlar aiddir. 
 
Kontrabas 
– tembrinə görə ən qalın səsli simli kamanlı alət. 
Simfonik orkestrdə simli alətlər qrupunda mühüm 
yer tutur. Diapazonu kiçik oktavanın mi səsindən 
birinci oktavanın sol səsinə kimidir. 
 
Kontrdans 
(ing. country dance – kənd rəqsi) 
– ingilis xalq rəqsi. XVIII əsrdə Avropanın bir çox 
ölkələrində bal rəqsi kimi geniş yayılmışdır. 
 
Kontrafaqot 
– səslənməsinə görə ən aşağı, qalın səsli nəfəs aləti. 
Quruluşuna görə faqota yaxındır. 
 
Kontralt 
(ital. contralto) 
– ən aşağı qadın səsi, çox vaxt sadəcə – alt. Diapazo-
nu kiçik oktava sol səsindən – ikinci oktavanın sol 
səsinə kimi. 
 
Kontrapunkt 
– eyni vaxtda iki və daha artıq müstəqil melodik xətlərin uzlaşması. Latın 
dilində punctum contra punctum – nöqtəyə qarşı nöqtə mənasını verir; 
musiqidə nota qarşı not və ya melodiyaya qarşı qoyulan melodiya 
mənasında tətbiq edilir.  
Əfrasiyab Bədəlbəyli. İzahlı monoqrafik musiqi lüğəti 
235 
Çoxsəsli polifonik musiqidə kontrapunkt əmələ gətirən melodiyalar kontrast 
olur və bədii ifadəliliyinə görə bir-birindən fərqlənir.  
Bəzi hallarda kontrapunkt anlayışı bir melodiyanın bir neçə xanə gecikdirmə 
ilə səsləndirilərək ona qarşı qoyulmasını da nəzərdə tutur. 
 
Kontroktava 
– bərabər temperasiyalı səssırasının ən aşağı registrə aid olan bir hissəsi. 
 
Kordebalet 
(fr. corps de ballet – baletin əsas tərkibi) 
– birlikdə kütləvi səhnələrdə rəqs edən balet artistləri. 
 
Kornet 
(ital. cornetto; fr.cornet a pistons ) 
– mis nəfəsli alətlər qrupuna daxil olan 
trubaya bənzər alət. Yumşaq tembrə 
malikdir; diapazonu kiçik oktavanın mi 
notundan üçüncü oktavanın do notuna 
kimidir. 
 
Kök 
– səslərin ucalığına görə münasibətləri sistemidir. 12 səsli bərabər 
temperasiyalı kök qəbul olunmuşdur. Səs ucalığı 1-ci oktavanın lya səsinə 
müvafiq götürülür. 
 
Körük 
– orqan, bayan, qarmon kimi musiqi alətlərinin bir hissəsi olub, səsin əmələ 
gəlməsində mühüm rol oynayır. 
 
Kron 
– mis nəfəsli alətlərdə istifadə olunan kiçik əlavə borucuq, ventil 
mexanizminə qoşulur. 
 
 
Musiqi terminləri 
236 
Ksilofon 
– Müəyyən yüksəklikli səslən-
məyə malik zərb aləti. Müxtə-
lif uzunluqlu tirəbənzər kiçik 
ağac lövhələrdən ibarət olub, 
yumşaq rezin müstəvidə trape-
siya formasında düzülərək 
yerləşdirilir. Qaşığa bənzər iki 
ağac çubuq vasitəsilə çalınır. Xüsusi cingiltili tembrə malikdir. 
 
Kulis 
– trombon alətinin mütəhərrik hissəsi. U hərfi formasında nazik metal 
borucuqdan ibarətdir. 
 
Kulminasiya 
(lat. culmen – zirvə) 
– musiqi əsərində və ya bunun nisbətən tamamlanmış hissəsində inkişafın 
yüksək nöqtəsi, zirvəsidir.  
K.-nın yaranmasında musiqi ifadə vasitələri iştirak edir və bu, dinamikanın, 
ştrixin dəyişməsi, diapazonun yüksəlməsi və s. vasitələrlə əldə edilir. 
 
Kuplet 
(fran. couplet – hissə, bənd) 
– mahnının bir hissəsi, bəndidir. Mahnının hər kupletində poetik mətn 
dəyişir, melodiya isə eynilə təkrar olunur. 
 
Kupür 
(fran. coupure – qısaltma, ixtisar etmə) 
– musiqi əsərində (opera, balet) ifaçı – dirijor, rejissor tərəfindən edilən 
ixtisardır. K. əsərin musiqi dramaturgiyasına xələl gətirmədən edilir. 
 
Kütləvi mahnı 
– bəstəkarlar tərəfindən yaradılan, həm peşəkar ifaçılar, həm də geniş xalq 
kütlələrinin ifası üçün nəzərdə tutulan mahnılar. Belə mahnılar çox zaman 
Əfrasiyab Bədəlbəyli. İzahlı monoqrafik musiqi lüğəti 
237 
xalq arasında geniş yayılaraq, yaddaşlarda qalır və insanlara böyük təsir 
gücünə malik olur. 
 
Kvarta-kvinta dairəsi 
– kvarta dairəsinin və kvinta dairəsinin bir sxemdə birləşdirilməsindən 
əmələ gəlir: 12 cüt enharmonik bərabər diyez və bemol tonallıqlarını əhatə 
edir. 
 
Kvartol 
(lat. quartus - dördüncü) 
– dörd notdan ibarət xüsusi ritmik fiqur olub, 3/8, 6/8 və s. bu kimi ölçülü 
xanələrdə eyni uzunluqlu üç notun səslənmə müddətinə bərabərdir. 
 
Kvartsekstakkodr 
- üçsəslinin ikinci dönməsi; üçsəslinin kvinta tonu basda yerləşir. aşağı 
səsdən başlayaraq, kvarta və tersiya intervallarından ibarət olub, kənar səslər 
seksta intervalını əmələ gətirir. 
 
Kvinta dairəsi 
– 12 diyez tonallığının ardıcıl əmələ gəlməsini göstərən dairəvi sxem: saat 
əqrəbinin hərəkət istiqamətində işarələrin sayının 1-dən 12-yə qədər 
artmasını göstərir.  
Kvinta dairəsinə xromatik səssırasının bütün on kik səsindən qurulmuş 
duyezli tonallıqlar daxildir:  
C-dur 0# → G-dur 1# → D-dur 2# → A-dur 3# → E-dur 4# → H-dur 5# → 
Fis-dur 6# → Cis-dur 7# → Gis-dur 8# → Dis-dur 9# → Ais-dur 10# → 
Eis-dur 11# → His-dur 12# → C-dur 0# 
 
Kvintsekstakkord 
– septakkordun birinci dönməsi; tersiya tonu basda 
yerləşir. Akkordun tərkibi aşağı səsdən başlayaraq, 
tersiya, kvinta və seksta intervallarının birləşməsin-
dən ibarətdir. 
 
Musiqi terminləri 
238 
 
Q 
Qabaqcasəs 
– akkordun müəyyən bir səsi olub, akkordun tam səslənməsindən əvvəl 
verilir; adətən, digər səslərlə dissonanslıq əmələ gətirir; əvvəlki akkordun 
quruluşunu pozaraq, yeni akkordun səslənməsinə keçid yaradır. 
 
Qalop 
(fr. galop - çapmaq) 
– cəld hərəkətli rəqs. XIX əsrin 20-ci illərində meydana gəlmişdir. 
 
Qamış dilçək 
– nəfəsli alətlərin detalı; yastı formada olub, qamışdan hazırlanır və alətin 
nəfəs üfürülən borusuna geydirilir. Birqat (klarnet, saksofon) və ikiqat 
(hoboy, faqot, ingilis nəfiri) qamış dilçəkli nəfəs alətləri mövcuddur. 
 
Qamma 
– tədricən yüksələn – enən pilləvari melodik hərəkətə malik oktava 
çərçivəsində səssırası. Növləri: yüksələn Q., harmonik minor Q., diatonik 
Q., major Q., melodik minor Q., minor Q., enən Q., xromatik Q., bütövtonlu Q. 
 
Qapaq 
(alm. Klappe – qapaq) 
– nəfəsli alətlərdə səs deşiklərinin açılması və ya bağlanması üçün 
düzəldilmiş qurğu; klapan. 
 
Əfrasiyab Bədəlbəyli. İzahlı monoqrafik musiqi lüğəti 
239 
Qarışıq düzülüş 
– dördsəsli quruluşda akkordun düzülüşü; birinci və üçüncü səslər arasında 
məsafə oktavaya bərabərdir (üçüncü səslə bas səsi arasındakı məsafə nəzərə 
alınmır). 
 
Qatışıq xor 
– qadın və kişi səslərindən təşkil olunmuş xor. 
 
Qaval 
– bax: Azərbaycan musiqi terminləri - Qaval. 
 
Qavot 
(fr. gavotte; prov. govoto) 
– xalq mənşəli fransız rəqsi. XVII əsrdən saray məişətinə daxil olmuş, 
XVIII əsrdə instrumental süitalarda istifadə olunmuşdur. XIX əsrdən az 
tətbiq olunur. 
 
Qeyri-mütənasib taktlar 
– qeyri-simmetrik taktlar; bir neçə müxtəlif ölçülü sadə xanədən əmələ 
gələn mürəkkəb xanə. 
 
Qıraq hissələr 
– üçhissəli formanın birinci və üçüncü hissələri; musiqi məzmununa görə 
oxşar olub, üçüncü hissə repriza adlanır. 
 
Qlissando 
(ital. glissando; fr. glissant – sürüşərək) 
– bir səsdən digərinə sürüşdürülərək keçmək; bir çox simli alətlərdə 
barmağın sim üzərində sürüşdürülməsi ilə əldə edilən səslənmə. 
 
Qondolyera 
(ital. gondola – venesiya qayığı) 
– venesiya qayıqçısının mahnısı; barkarola. 
 
Musiqi terminləri 
240 
Qopak 
(ukr. гопати – atlanmaq, sıçramaq, çapmaq, tapdamaq) 
– ukrayna xalq rəqsi. 
 
Qrif 
(alm. griff – dəstə, tutacaq; azərb. qol) 
– simli alətlərdə möhkəm ağacdan düzəldilmiş alətin qol hissəsidir, onun 
üzərinə simlər çəkilir. 
 
Qruplaşdırılma 
– notların xanə ölçüsünə görə düzgün bölüşdürülməsi. 
 
Qruppetto 
(ital. gruppetto – kiçik qrup) 
– melizm növlərindən bir; işarəsi. Notun üzərində qoyulan 
Q. işarəsi onun əhatəsindəki notların cəld tempdə ardıcıl 
ifa olunmasını göstərir. 
 
Quruluş, düzülüş, tərtib 
– musiqi formasının struktur cəhətdən digərlərindən təcrid 
olunmuş hər hansı bir hissəsini bildirən termin. 
 
Qurum 
– musiqi alətlərində çalğı zamanı ifaçının bədəninin, əllərinin, dodaqlalrının 
vəziyyətinin tənzimlənməsi; vokalçıların səsinin inkişaf etdirilməsi vasitəsi. 
 
Qusli 
(rus. гусль – sim, гудеть – sim-
lərdə çalmaq, simləri səsləndir-
mək) 
– rus xalq simli çalğı aləti; ən 
qədim alətlərdən biridir. 
 
 
Əfrasiyab Bədəlbəyli. İzahlı monoqrafik musiqi lüğəti 
241 
L 
Lad 
– müxtəlif səslər, pərdələr məcmusunun bir vahid əsas kök ətrafında birləşməsi. 
Musiqidə hər səsin, hər pərdənin öz mövqeyi və öz xüsusi keyfiyyəti var. 
Bu keyfiyyət ayrı – ayrı pərdələr arasında müəyyən qarşılıqlı münasibət 
yaratmış olur ki, bu da, nəticə etibarı ilə, bütün pərdələrin Mayəyə doğru 
olan meyl və istiqaməti ilə səciyyələnir . Bax: Mayə.  
Məqam – bir – birinə tərəf meyl göstərən, yönələn və bir sabit səs (mayə) 
ətrafında toplaşan müxtəlif yüksəklikdə (ucalıqda) olan musiqi sədalarının 
qarşılıqlı münasibət sistemindən ibarətdir. 
 
Lad (məqam) 
– müxtəlif yüksəklikdə yerləşən səslərin bir-birinə tərəf meyl edərək, eyni 
zamanda bir sabit səs - tonika ətrafında birləşməsi; o cümlədən, həmin səs-
dən qurulan interval və ya akkord (adətən tonika üşsəslisi) ətrafında 
cəmlənməsi.  
Ladı əmələ gətirən səslər pillə adlanır və tonikadan (I pillə) başlayaraq, 
yuxarıya doğru artan sıra ilə rum rəqəmləri ilə işarə olunur. Ladın hər bir 
pilləsi müəyyən funksiya (vəzifə) daşıyır.  
Ladlar bir-birindən səssırasnın quruluşuna görə fərqlənir, yəni səslər 
arasındakı intervalın kəmiyyəti və keyfiyyəti, həmçinin ayrı-ayrı pillələr 
arasındakı qarşılıqlı münasibət ladın səssırasının quruluşunu müəyyən edən 
amildir - bu, ladın quruluş formulu adlanır.  
Hər bir lad özünəməxsus adla adlandırılır.  
Bax: Melodik ladlar; Major-minor lad sistemi;  
Bax:Ladtonallıq; Lad alterasiyası;  Bax:Lad modulyasiyası. 
Musiqi terminləri 
242 
Lad alterasiyası 
– ladın qeyri-sabit pillələrinin yarımton əksildilməsi və ya artırılması; həmin 
pillələrin sabit pillələrə doğru cazibəsini gücləndirmək məqsədi daşıyır. 
Alterasiya sayəsində qeyri-sabit pillələr sabit pillələrə yaxınlaşır və 
xromatik intervallar sırası əmələ gəlir. Lad alterasiyası zamanı işarələr 
açarda deyil, notun yanında (təsadüfi işarə kimi) göstərilir. 
 
Lad modulyasiyası 
– tonikanın (yəni tonallığın) saxlanılması şərtilə ladın dəyişdirilməsini 
nəzərdə tutur; başqa sözlə, eyniadlı tonallıqlar arasında modulyasiya: məs., 
Do majordan – do minora modulyasiya. Bax: dəyişən lad.  
Şifahi ənənəli Azərbaycan musiqisində və bəstəkar yaradıcılığında milli 
ladlar arasında modulyasiyalar geniş tətbiq olunur.  
Lad modulyasiyası çoxsəsli musiqidə (bax: homofon-harmonik quruluşlu 
musiqi, polifoniya, heterofoniya) formayaradıcı və bədii ifadə vasitəsi kimi 
istifadə olunur. 
 
Ladtonallıq 
– eyni vaxtda ladın və onun tonikasının (mayəsinin) təyin olunması: məs., 
C-dur; lya minor; do rast, sol şur və s. 
 
 
Əfrasiyab Bədəlbəyli. İzahlı monoqrafik musiqi lüğəti 
243 
Leytmotiv 
(alm. leitmotiv – aparıcı motiv) 
– musiqi əsəri boyunca dəfələrlə təkrarlanan kiçik melodiya, motiv, fraza, 
bütöv mövzu, bəzən müəyyən harmoniya və ya harmonik ardıcıllıq, ritmik 
fiqur, instrumental tembr və s.-dir.  
L. adətən müəyyən personajı, ideyanı, anlayışı, emosiyanı, əşyanı, hadisəni 
səciyyələndirir. L. opera, balet və proqramlı musiqidə geniş istifadə olunur. 
 
Ləngimə 
- akkorddan ayrılan səs; verilən akkordun ümumi strukturuna uyğun gəlmə-
yən, lakin əvvəlki akkorddan saxlanılan, hərəkəti gecikmiş səs; adətən, 
sekunda məsafəsində qonşu səsə həll olur. 
 
Libretto 
(ital. libretto - kitabça) 
– Opera, operetta, balet, musiqili dram, kantata, oratoriya və s. iri həcmli 
musiqi əsərlərinin ədəbi mətnidir.  
L. xalq dastan və nağıllarının, əfsanələrinin, yaxud professional bədii əsər-
lərin motivləri əsasında yaradılır.  
Libretto müəllifi şair və ya yazıçı, bəzən isə bəstəkar özü olur. 
 
Lidik məqam, lidik lad 
– melodik ladlardan biri. Natural majordan IV pilləsinin artırılmış olması ilə 
fərqlənir. 
Linearizm 
– bax: Linearlıq. 
Musiqi terminləri 
244 
Linearlıq 
(lat. linea – xətt) 
– musiqi mətnində yüksələn, enən və dalğavari şəkilli pilləvari hərəkətə 
əsaslanan hər bir ayrıca götürülmüş melodik xəttin quruluşuna deyilir. 
 
Liqa 
(ital. liga - əlaqə, lat. ligare - bağlamaq) 
– iki və ya bir neçə notu birləşdirən, onların bir-birilə bağlı, əlaqəli şəkildə, 
yəni leqato ifa olunmasını bildirən qövsşəkilli işarə. Notların üstündə və ya 
altında qoyulur.  
Eyni yüksəklikdə yerləşən iki not arasında qoyulduqda onları birləşdirən, 
notun uzunluğunu, yəni səslənmə müddətini artıran işarəyə çevrilir. Vokal 
musiqidə bir hecaya oxunan səslər liqa ilə bağlanır. 
 
Liqatura 
(latın. ligatura - əlaqə) 
- 1. Menzural notasiyada ardıcıl ifa olunan iki və daha artıq notun bir-birilə 
əlaqəli şəkildə ifa olunmasını bildirən işarə. 2. Vokal musiqidə bir hecaya 
oxunan notların birləşdirilməsi üçün istifadə olunur.  3. Notun uzunluğunu 
artıran işarə: eyni yüksəklikdə yanaşı yerləşən iki səs arasında qoyulur.  Bax: Liqa. 
 
Lira 
– 1. Qədim yunan musiqi aləti; daxilinə 
simlər çəkilmiş əyilmiş çərçivə şəklin-
dədir. Liranın sxematik təsviri musiqi 
sənətinin embleminə çevrilmişdir.  
2. Ukrayna və Belorusiyada qədim simli 
çalğı aləti; uzun gövdəli, xüsusi səs-
çıxarma apparatına malik alətdə gəzəri 
musiqiçilər öz oxumaqlarını müşayiət etmişlər. 
 
Lirik, lirika 
(yunan. Lyra sözündən) 
– bədii ədəbiyyatın üç növündən (epos, lirika, dram) biridir. L.-da 
qəhrəmanın daxili aləmi, şəxsi hiss və həyəcanları əks olunur.  
Əfrasiyab Bədəlbəyli. İzahlı monoqrafik musiqi lüğəti 
245 
Musiqidə əsas lirik janrlar – romans, mahnı, instrumental miniatürdür. Lirik 
opera, lirik kantata və simfoniyalar da olur. 
 
Litavralar 
(yunan. poly – çox, taurea – dəri, 
baraban sözündən, ital. timpani) 
 – müəyyən səsyüksəkliyinə malik 
zərb aləti; üzərinə dəri çəkilmiş mis 
gövdəyə malik iki və daha artıq 
alətdən ibarət sistem. 
 
Liturgiya 
- yunan sözü olub, ictimai, ümumxalq vəzifəsi mənasını verir. pravoslav 
kilsəsində ən vacib ibadətdir. Mahiyyətinə görə katolik və protectant kilsə-
sində oxunan messaya bərabərdir. Liturgiyanın tərkibi psalmlardan, himn-
lərdən və dualardan ibarətdir. 
 
Lombardiya ritmi 
– İtaliyanın əyalət şəhəri olan Lombardiyanın adı ilə bağlıdır; italyan 
musiqisi üçün səciyyəvi olan kəskin sinkopalı ritmik şəkil belə adlandırılır. 
Əsasını qısa vurğulu səs və onun ardınca gələn vurğusuz uzadılmış səs təşkil 
edir (başqa sözlə, tərsinə çevrilmiş punktir ritm). 
XVII-XVIII əsrlərdə Avropa musiqisində geniş yayılmışdır. XIX-XX 
əsrlərdə F.Listin, B.Bartokun, Z.Kodainin əsərlərində rast gəlinir. 
 
Lövhə (şəkil) 
– 1. Musiqili teatr əsərində musiqi və dramdan ibarət olan aktın bir hissəsi, 
digər mənada, L. antraktla sona çatan və ayrılan hissəni deyil, sadəcə qısa 
müddətlik pərdənin enməsi və qalxmasını bildirir.  2. Bax: Simfonik lövhə. 
 
Lüftpauza 
(alman. Luftpause – yüngül pauza) – musiqi ifaçılığında kiçik fasilə. 
 
Lya 
– yeddi əsas musiqi səsindən altıncısı. 
Musiqi terminləri 
246 
M 
Madriqal 
(fran. madriqal, lat. mater - ana) 
- İntibah dövründə (XIV-XVI əsrlər) İtaliyanın saray mədəniyyətində 
meydana gəlmiş musiqili-poetik janrdır. Mənşəyi qədim italyan mahnısı ilə 
bağlıdır. Latın dilində deyil, doğma italyan dilində oxunduğu üçün belə 
adlandırılmışdır. Vokal musiqidə iki, üçsəsli, hətta dörd, beşsəsli poema tipli 
madriqallar geniş yayılmışdı. 
 
Maestro 
(ital. maestro – müəllim, ustad) 
– musiqi ifasına rəhbərlik edən şəxslərə (dirijorlar, konsertmeysterlər) 
hörmətli müraciət forması. 
 
Mahnı, nəğmə 
- vokal musiqinin formalarından biri olub, xalq musiqi yaradıcılığında, musiqi 
məişətində, həmçinin professional musiqidə geniş yayılmışdır. Geniş dinləyi-
ci kütləsinə ünvanlanmış mahnılar müxtəlif janr xüsusiyyətləri ilə fərqlənir.  
 
Mahnıların məcmuəsi 
– populyar mahnıların not yazılarından və mətnlərindən ibarət toplu. 
 
Major 
(ital. maggiore – böyük) 
– musiqidə əsas ladlardan biri; major-minor lad sistemini əmələ gətirən 
ladlardan biri.  
Əfrasiyab Bədəlbəyli. İzahlı monoqrafik musiqi lüğəti 
247 
Səssırasının əsasını ladın sabit pillələrindən (1, 3, 5-ci pillələr) əmələ gələn 
böyük (major) üçsəslik təşkil edir; ladın qeyri-sabit pillələri (2, 4, 6, 7-ci 
pillələr) və dominant septakkord bu üçsəsliyə həll olur.  
Növləri: a) natural major; b) harmonik major; c) melodik major. 
 
Major kökü 
– major ladının əsas (birinci) – tonika pilləsinə görə adlandırılması: Do 
major və yaxud Do major kökü dedikdə, yəni tonikası “do” səsi olan major 
ladı nəzərdə tutulur. 
 
Major qamması 
– major ladının bütün pillələrinin (I-dən VIII-yə kimi) yüksələn və enən 
istiqamətdə melodik ardıcıllığı. 
 
Major-minor lad sistemi 
– ayrı-ayrı səslərin və akkord komplekslərinin, ilk növbədə, major və minor 
quruluşlu tonika üçsəslisinin və dominantseptakkordun əlaqələrinə 
əsaslanan lad sistemi;  
Major-minor lad sistemi bəstəkar yaradıcılığında melodik ladlarla uzlaşır. 
Bax: Modulyasiya; Lad modulyasiyası. 
  
 
 
Musiqi terminləri 
248 
Mandolina 
(ital. mandalino – kiçik mandola) 
– lyütnyadan (ud) törəyən simli – dar-
tımlı musiqi aləti, mediatorla səslən-
dirilir.  
Neapolitan M. 8 simlidir; simlər cüt – 
cüt unison köklənir. Ümumi köklən-
məsi skripkada olduğu kimidir (g, d¹, a, 
e²). 
Notlar skripka açarında real səslənmə-
sinə müvafiq olaraq yazılır.  
M. quruluşuna görə iki növü var: armudşəkilli və yastı dibli (portuqal növü). 
 
Maqnitofon 
– səsyazma cihazı. 
 
Marş 
(fr. marche – addımlamaq, irəli hərəkət etmək) 
– 4/4 ölçülü, xanədə dəqiq ritmə malik pyes (nadir hallarda 2/4 və ya 6/8 
ölçüdə olur), kollektiv yürüşü müşayiət etmək üçün nəzərdə tutulur.  
M. musiqisindən addımlayan insanların hərəkətini birləşdirmək üçün, 
onlarda müəyyən əhval – ruhiyyə yaratmaq üçün istifadə olunur.  
M. xarakterinə görə müxtəlif növlərə bölünür: təntənəli marş, yürüş marşı, 
qarşılama marşı, matəm marşı və s.  
Hərbi hissələrdə nəfəsli orkestr tərəfindən ifa olunan nizami marşlar çox 
tətbiq olunur.  
M. müxtəlif növlərində öz əksini tapan bədii obrazlardan instrumental 
musiqidə və mahnılarda istifadə edilir. 
 
Matəm marşı 
– matəm mərasimləri zamanı ifa olunan marş musiqisinin xüsusi növü; 
özünəməxsus ağır tempə, melodik intonasiya xüsusiyyətlərinə malik olub, 
hüznlü, kədərli xarakter daşıyır. 
 
Əfrasiyab Bədəlbəyli. İzahlı monoqrafik musiqi lüğəti 
249 
Mazurka 
(polyak. mazur - mazoviyalı) 
– polyak xalq rəqsi; 3/4 xanə ölçüsünə və çox dəqiq, xüsusi ritmli hərəkətə 
əsaslanır. 
 
Medianta 
(lat. media – orta) 
– major – minor lad sistemində tonika və dominanta arasında yerləşən pillə.  
Üst medianta III pillədir; I və II pillələr – tonika və dominanta (üst) arasında 
yerləşir.  
Alt M. – subdominanta (alt dominanta) və tonika arasında yerləşir. 
 
Mediator 
(lat. mediator – vasitəçi) 
– bir sıra simli alətlərdə çalğı zamanı simləri hərəkətə gətirmək üçün istifadə 
olunan sümükdən, metaldan, taxtadan və ya bərk dəridən hazırlanan kiçik, 
iti uclu lövhəcik. 
 
Medium 
(lat. medius – orta; azərb. pəstxan) 
– qadın vokal səsinin orta registri. 
 
Melizmlər 
(yun. melismos – xüsusi bir üsul üzrə oxuma) 
– melodiyanın ayrı – ayrı səsləri ətrafında gəzişmədən əmələ gələn melodik 
dönmələri, bəzəkləri göstərən xüsusi işarələr.  
Melizmlər bunlardır: forşlaq, qruppetto, mordent, ikiqat mordent, trel. 
 
Melodeklamasiya 
(yun. melos – mahnı + lat. declamatio – deklamasiya (inşad)) 
– ifadəli, bədii qiraət olub, melodramatik xarakterli musiqi ilə müşayiət 
olunur. 
 
 
Musiqi terminləri 
250 
Melodik ladlar 
– bir sabit səsə (tonikaya) doğru meyl edən və pillələr arasında sasən 
sekunda melodik cazibəsinə əsaslanan ladlar. Melodik ladlar müxtəlif 
xalqların milli musiqisinin əsasını təşkil edir və peşəkar bəstəkarların 
yaradıcılığında istifadə olunur.  
Melodik ladlar diatonik və xromatik olur:  
- diatonik ladlara: ionik, lidik, miksolidik, dorik, frigik, eolik ladlar aiddir.  
- xromatik ladların tərkibi xromatik səssırasından (tonikadan yuxarı 
artırılmış və əksildilmiş intervallardan) ibarət olur. 
 - şifahi ənənəli Azərbaycan musiqisində istifadə olunan əsas ladlar: rast, 
şur, segah, çahargah, şüştər, bayatı-şiraz, hümayun. 
 
Melodik ladlar 
– qonşu pillələrin öz arasında melodik (sekunda) cazibəsinə əsaslanan və bir 
sabit səsə (tonikaya) dayaqlanan ladlara deyilir.  
Bir sıra xalqlarda milli musiqinin əsasını M. ladlar təşkil edir. Onlardan 
həmçinin bəstəkar yaradıcılığında istifadə olunur.  
Diatonik səssırasına əsaslanan M. ladlara lidik, ionik, miksolidik, dorik, 
eolik lad aiddir. 
 
Melodik major 
– majorun bir növü olub, natural majordan VI və VII pillələrinin 
əksildilməsi ilə fərqlənir.  
Bunun nəticəsində IV və V pillədə qurulan üçsəsliklər, o cümlədən, V 
pillənin septakkordu özünəməxsus akustik səslənmə kəsb edir. 
 
 
Əfrasiyab Bədəlbəyli. İzahlı monoqrafik musiqi lüğəti 
251 
Melodik minor 
– natural minorun VI və VII pillələrinin yüksəldilməsi nəticəsində əmələ 
gəlir.  
M. minorda melodik əlaqələr dəyişsə də harmonik əlaqələr natural və 
harmonik minorda olduğu kimi saxlanılır, buna görə də minorun bu 
növlərinə uyğunlaşdırılaraq istifadə olunur ki, bu da melodik imkanların 
inkişafına imkan yaradır. 
 
Melodik modulyasiya 
– 1. Akkordlu modulyasiyada bir tonallıqdan digərinə keçərkən aralıq 
akkorddan istifadə olunmur.  
M. modulyasiya a) modulyasiyalı akkordun harmonik cazibəsinə və aydınlı-
ğına, b) vasitəçi və modulyasiya edən akkordlar arasında səslərin axıcı 
hərəkətinə əsaslanır.  
2. Melodiyada bir laddan digərinə keçid. 
Musiqi terminləri 
252 
Melodik vəziyyət 
– akkordun quruluşunda yuxarı səsdə yerləşən pillənin təyin olunması. 
 
Melodika 
– musiqi nəzəriyyəsində melodiyanın quruluş və inkişaf qanunauyğunluq-
larını öyrənən elm sahəsi. 
 
Melodiya 
(yun. melodiya – mahnı oxumaq: melos – mahnı, ode – oxumaq sözündən) 
– 1. Təranə, hava; müəyyən yüksəkliyə, uzunluq və cazibə qüvvəsinə (lad və 
metrə əsaslanan) malik səslərin birsəsli qaydada ardıcıl birləşərək əmələ 
gətirdiyi quruluş.  
Musiqi əsərinin əsasını təşkil edən müxtəlif obraz və əhval – ruhiyyəni əks 
etdirməyə qadir olan mühüm ifadə vasitəsidir.  
2. Homofon quruluşlu musiqidə ən ifadəli səs.  
3. Harmonik çalışmalarda yuxarı səsin şərti adı. 
 
Melodrama 
(yun. melos – mahnı + drama - əhvalat) 
– 1. Ayrı – ayrı hissələri musiqi ilə müşayiət olunan dram əsəri.  
2. Musiqi ilə uzlaşdırılan dram əsəri.  
3. Həddən artıq təsirli və təmtəraqlı xarakterli dram əsəri. 
 
Melos 
(yun. melos – mahnı) 
– melodik element, musiqidə melodik başlanğıc. 
 
Membranofon 
– zərbli musiqi aləti 
 
Menestrel 
(fr. menestrel; lat. ministerialis – hərf. qulluq edən) 
– orta əsrlərdə (xüsusilə XIII–XIV əsrlərdə) Fransada və Almaniyada gəzəri 
şair – musiqiçilər. 
Əfrasiyab Bədəlbəyli. İzahlı monoqrafik musiqi lüğəti 
253 
Menuet 
(fr. menuet: pas menus – kiçik addımlar) 
– xalq mənşəli üçvurğulu ölçüyə əsaslanan rəqs.  
XVII əsrdə Fransa sarayında yayılmışdı; mülayim tempdə dəbdəbəli 
hərəkətlərdən ibarət idi. İnstrumental musiqiyə daxil olunduqdan sonra M. 
daha tez temp və enerjili xarakter kəsb etmişdir.  
XIX əsrin əvvəllərinə kimi sonata – simfonik silsilənin bir hissəsi kimi 
tətbiq olunmuşdur. 
 
Menzura 
(lat. mensura – ölçü) 
– musiqi alətlərinin ölçüləri və müxtəlif hissələri arasında qarşılıqlı nisbət. 
 
Menzural notasiya 
(lat. mensura – ölçü, nota – işarə) 
– orta əsrlərdə (XII–XVI əsrlər) musiqi yazısı sistemi, səslərin həm 
yüksəkliyini, həm də uznluğunu işarə edir. 
 
Messa 
(ital. messa; fr. messe; lat. missa) 
– xor üçün (o cümlədən, müğənni solistlər üçün) çoxhissəli əsər. İnstrumen-
tal müşayiətdən istifadə olunur, bəzən müşayiətsiz olur.  
Katolik kilsədə sübh və ya günorta ibadəti zamanı ifa olunmaq üçün nəzərdə 
tutulan latın mətnləri əsasında bəstələnir. 
 
Messo-soprano 
(ital.mezzo – orta və soprano) 
– orta registrli qadın səsi; soprano və kontralto arasında yerləşir.  
Diapazonu: kiçik oktavanın lya səsindən – ikinci oktavanın lya səsinə kimi. 
Xorda alt səsi – ikinci səs. 
 
Metallofon 
– zərb musiqi aləti. Bax: Zənglər. 
 
Musiqi terminləri 
254 
Metrika; Vəzn bəhsi 
– musiqi nəzəriyyəsində musiqi ölçüsünün xüsusiyyətlərini, onların quruluş 
qanunauyğunluqlarını öyrənən elm sahəsi. 
 
Metronom 
(yunan. metron – ölçü, nomos – qanun; ölcü qanunu) 
– metrin ölçüsünü dəqiq göstərmə yolu ilə əsərin 
tempini dəqiq müəyyənləşdirən cihaz.   
M. 1816-cı ildə İ.N.Metsel tərəfindən yaradılmışdır.  
M. ifacıya rəqəmlərlə göstərilən tempi dəqiq təyin 
etməyə kömək edir. 
 
Meysterzingerlər 
(alm. Meistersinger – oxuma ustası) 
– XIV – XVII əsrlərdə Almaniyada peşəkar musiqiçilər qrupu. 
 
Məqam 
– müxtəlif səslər, pərdələr məcmusunun bir vahid əsas kök ətrafında birləşməsi. 
Musiqidə hər səsin, hər pərdənin öz mövqeyi və öz xüsusi keyfiyyəti var. 
Bu keyfiyyət ayrı – ayrı pərdələr arasında müəyyən qarşılıqlı münasibət 
yaratmış olur ki, bu da, nəticə etibarı ilə, bütün pərdələrin Mayəyə doğru 
olan meyl və istiqaməti ilə səciyyələnir (Mayə).  
Məqam – bir – birinə tərəf meyl göstərən, yönələn və bir sabit səs (mayə) 
ətrafında toplaşan müxtəlif yüksəklikdə (ucalıqda) olan musiqi sədalarının 
qarşılıqlı münasibət sistemindən ibarətdir. 
 
Məqam alterasiyası 
- bax: Lad alterasiyası. 
 
Məqam modulyasiyası 
- bax: Lad modulyasiyası. 
 
Məqam pərdələri 
– məqamın (ladın) səssırasında müəyyən ad və vəzifə daşıyan pərdələr.  
Əfrasiyab Bədəlbəyli. İzahlı monoqrafik musiqi lüğəti 
255 
Məqamın pərdələri tonikadan başlayaraq, yüksələn istiqamətdə pum 
rəqəmləri ilə nömrələnir. Məqam səssırasında yeri və vəzifəsi tonikaya 
nisbətən müəyyən olunur və adlandırılır.  
I pərdə - tonika; V pərdə - dominanta; IV pərdə - subdominanta; III pərdə - 
üst medianta; VI pərdə - alt medianta; II pərdə - üst çatdırıcı (aparıcı) ton; 
VII pərdə - alt çatdırıcı (aparıcı) ton. 
 
Məqamın qeyri-sabit pərdələri 
– məqamın (ladın) sabit pərdələrindən asılı olan, onlara həll olunan pərdələr; 
major və minorda II, IV, VI və VII pərdələr, başqa sözlə, tonika üçsəsliyinə 
daxil olmayan pərdələr. 
 
Məqamın sabit pərdələri 
– məqamın (ladın) dayaq pərdələri olub, qeyri-sabit pərdələri özünə tabe 
edir. Major və minorda I, III, V pillələr sabit pillələrdir. I pillə - tonika ladın 
əsas pilləsidir. 
Məqamın səbatsız pərdələri 
– bax: Məqamın qeyri-sabit pərdələri. 
 
Məqamların major-minor sistemi 
– bax: Major-minor lad sistemi. 
 
Məşq 
(latın. repetitio – təkrar) 
– musiqi əsərinin ifasının hazırlanması. İfaçılıq prosesində əsərin daha 
mükəmməl öyrənilməsi və təfsiri üçün vacib amildir. İfaçılıq təlimində bir 
alətdə eyni notun ardıcıl dəfələrlə çalınmasına repetisiya deyilir. 
 
Məxəz 
(səs məxəzi) 
– musiqi alətində səsoyadıcı vasitə; səsçıxartma vasitəsi. 
 
Mi 
– yeddi əsas musiqi səsindən üçüncüsü. 
Musiqi terminləri 
256 
Miksolidiya məqamı 
(miksolidik lad) 
– melodik ladlardan biri. Natural majordan VII pilləsinin əksilmiş olması ilə 
fərqlənir. 
 
Minor 
(ital. minore - kiçik) 
– musiqidə əsas ladlardan biri; major-minor lad sistemini əmələ gətirən 
ladlardan biri. 
Səssırasının əsasını ladın sabit pillələrindən (1,3,5-ci pillələr) əmələ gələn 
kiçik (minor) üçsəslik təşkil edir; ladın qeyri-sabit pillələri (2,4,6,7-ci 
pillələr) və dominant septakkordu bu üçsəsliyə həll olur. Növləri: a) natural 
minor; b) harmonik minor; c) melodik minor. 
 
Minor kökü 
- minor ladının əsas (birinci) – tonika pilləsinə görə adlandırılması: do 
minor və yaxud do minor kökü dedikdə, yəni tonikası “do” səsi olan minor 
ladı nəzərdə tutulur. 
 
Minor qamması 
- minor ladının bütün pillələrinin (I-dən VIII-yə kimi) yüksələn və enən 
istiqamətdə melodik ardıcıllığı. 
 
Mizrab 
– bax: Azərbaycan musiqi terminləri – mizrab. 
 
Moderator 
(lat. moderator – zəiflədən, tutub saxlayan) 
– pianino və royalda səsi zəiflətmək üçün istifadə olunan mexanizm. 
 
Əfrasiyab Bədəlbəyli. İzahlı monoqrafik musiqi lüğəti 
257 
Monotematizm 
(yunan. monos – bir, thema – haqqında danışılan predmet) 
– musiqi əsərinin bir mövzu əsasında qurulması. 
 
Musiqi akustikası 
– fizikada səs hadisələrini öyrənən elm sahəsi (yunan. acustikos – eşitmə ilə 
bağlı). Musiqi akustikası musiqi səslərinin təbiətini, həmçinin musiqi quru-
luşunu və sistemlərini öyrənir. Eyni zamanda, akustika anlayışı hər hansı bir 
məkanda (otaqda, səhnədə və s.) eşidilmənin xarakter və keyfiyyətini 
nəzərdə tutur. 
 
Musiqi alətləri 
– bax. Alət 
 
Musiqi cəmiyyəti 
– müəyyən məqsədlərlə yaradılan və öz ətrafında həmfikir musiqiçiləri 
birləşdirən qruplaşma. 
 
Musiqi cərəyanı 
– 1. Musiqi tarixində (ümumilikdə incəsənət tarixində) müəyyən ictimai-
siyasi hadisələrin təsiri altında meydana gəlmiş, həmin dövrün musiqi sənəti 
üçün səciyyəvi olan mühüm yaradıcılıq xüsusiyyətlərinin vəhdətini ifadə 
edən məfhum: məs., XVIII əsrdə - klassisizm, XIX əsrdə romantizm cərəya-
nı və s. Müəyyən bir cərəyanın nümayəndələri ictimai və ideya mövqelərini, 
süjet və obrazlar seçimini və onları dəyərləndirməyin prinsiplərini irəli 
sürür. Buradan da xarakterlərin, süjetlərin və onların təcəssümü üçün zəruri 
olan təsviri-ifadə vasitələrinin yaxınlığı özünü göstərir. 
2. Sözün daha geniş mənasında, cərəyan anlayışı bədii metod mənasında da 
işlənilir. 
 
Musiqi deklamasiyası 
(lat.declamation) 
– mətnin (əsasən şeirin) ifadəli tərzdə oxunmasının musiqi ilə müşayiət 
edilməsi. Bu cür qovuşma əsasında yaradılmış musiqi əsəri. 
Musiqi terminləri 
258 
Musiqi elmi 
– bax: musiqişünaslıq. 
 
Musiqi ədəbiyyatı 
– musiqi məktəblərində musiqi tarixi haqqında ilkin bilgilər verən və böyük 
bəstəkarların əsərləri ilə tanışlıq məqsədi ilə tədris olunan fənn. 
 
Musiqi əsəri 
– bax: Əsər 
 
Musiqi folkloristikası 
– musiqişünaslıqda xalq musiqisinin öyrənilməsi ilə məşğul olan elm sahəsi; 
xalq musiqi nümunələrinin toplanması, yazılması və notlaşdırılması, onların 
janr və musiqi dilinin xüsusiyyətlərinin araşdırılması ilə məşğul olur. 
 
Musiqi forması 
– musiqi əsərinin quruluşu, onun hissələri arasında qarşılıqlı münasibət. 
Musiqi sənətinin tarixi inkişafı boyu müəyyən musiqi formaları yaranmış və 
təkmilləşmişdir. 
Musiqi formasının ən kiçik qurucu vahidi motivdir. Bir neçə motivin 
ardıcıllaşması nisbətən bitkin musiqi qurumunu – frazanı əmələ gətirir. 
Frazaların birləşməsindən musiqi cümlələri əmələ gəlir. Öz növbəsində 
cümlələrin müəyyən kadensiya nisbətində uzlaşdırılmasından yaranan 
musiqi forması period adlanır.  
Period bitmiş fikri ifadə edən ən kiçik musiqi formasıdır. Period formasında 
kiçik həcmli musiqi əsərləri yazılır. Eyni zamanda, böyük musiqi 
formalarının tərkib hissəsi periodlardan ibarət olur.  
Musiqidə ən geniş yayılmış formalar: ikihissəli forma, üçhissəli forma, 
variasiya, rondo, sonata, fuqa və s.  
Qarışıq formalar da mövcuddur ki, onlar müxtəlif formaların əlamətlərini 
özündə birləşdirir (məs., rondo-sonata). Sərbəst quruluşlu musiqi formaları da 
mövcuddur. 
 
 
Əfrasiyab Bədəlbəyli. İzahlı monoqrafik musiqi lüğəti 
259 
Musiqi ifası 
– yaradıcılığın xüsusi növü; musiqiçidən xüsusi professional hazırlıq, 
musiqi mədəniyyəti sahəsində xüsusi biliklər, özünəməxsus məna yozumu 
və bədii kamillik səviyyəsi tələb edir. Bax: Təfsir (interpretasiya) 
 
Musiqi imlası 
– musiqi tədrisi zamanı şagirdin eşitmə qabiliyyətini və hafizəsini inkişaf 
etdirmək üçün solfecio fənnində istifadə olunan xüsusi çalışma növü. Kiçik 
musiqi parçalarından ibarət olub, müəllim tərəfindən hər hansı alətdə ifa 
olunur, şagird həmin melodiyanı yadda saxlayıb nota yazmalıdır. 
 
Musiqi məktəbi 
– bax: Musiqi təhsili. 
 
Musiqi mücrüsü 
– bax: Musiqi qutusu. 
 
Musiqi müsabiqələri 
(latın. concursus – görüş, qarşılaşma, toqquşma) 
– musiqiçilərin yarışması; qabaqcadan elan olunmuş müəyyən proqram 
əsasında keçirilir. Müsabiqənin ən yaxşı iştirakçıları münsiflər heyəti 
mükafatlarla və laureat adı ilə təltif olunur. Musiqi müsabiqələri şəhər, 
respublika və beynəlxalq əhəmiyyətli olur. 
 
Musiqi qabiliyyəti 
– insanın eşitmə vasitəsilə musiqini qavraması, onun obrazlı mənasını dərk 
etməsi və onu ifadə etmək bacarığına malik olması. 
 
Musiqi qutusu 
– mexaniki üsulla hərəkətə gətirilən musiqi aləti (adətən masa üstündə 
qoyulur); səs mənbəyi müxtəlif yüksəklikdə köklənmiş metal dilciklərdən 
ibarət daraq şəkilli qurğudan və onun üzərində fırlanaraq hərəkət edən və 
dilcikləri səsləndirən metal diskdən ibarərdir. Metal dilciklər ifa olunan 
repertuara uyğun köklənir. Bax: Musiqi mücrüsü. 
Musiqi terminləri 
260 
Musiqi özfəaliyyəti 
– musiqiçi olmayan (qeyri-peşəkar səviyyədə) insanların musiqi yaradıcılı-
ğı; fərdi və ya kollektiv şəkildə vokal və instrumental musiqi ifaçılığından 
ibarət olur. Adətən dərnəklərdə, studiyalarda musiqi həvəskarlarının yaradı-
cı təşəbbüsləri reallaşdırılır. 
 
Musiqi savadı 
– musiqi nəzəriyyəsinə dair ilkin məlumatlar: notların adı, onların yazılış 
qaydası və s. İbtidai musiqi nəzəriyyəsi kursu musiqi savadının əsaslarının 
mənimsənilməsi ilə başlanır. 
 
Musiqi sənayesi 
– musiqi sənəti ilə bağlı istehsal sahələri: musiqi alətlərinin istehsalı, 
səsyazma vasitələrinin, cihazların istehsalı, musiqi ifaçılarının səslərinin 
audio, videoyazılışı və kütləvi tirajla istehsalı və s. 
 
Musiqi səsi 
– aydın ifadə olunmuş yüksəkliyə malik səs olub, dəqiqliklə təyin oluna bi-
lir. Musiqinin əsas qurucu vasitəsi; bədii musiqi obrazının yaradılması üçün 
əsas material. Musiqi səsi müəyyən yüksəkliyə, tembrə, uzunluğa malikdir. 
 
Musiqi təhsili 
– musiqi fəaliyyəti üçün vacib olan biliklərə və vərdişlərə yiyələnmək prose-
si. Musiqi təhsili anlayışı həmçinin, musiqi təhsili sisteminin təşkilini bildirir.  
Ümumi və xüsusi musiqi təhsili anlayışı mövcuddur: Ümumi musiqi təhsili 
hər bir insana həvəskar səviyyədə musiqi ilə məşğul olmaq üçün bilik və 
vərdişlərin öyrədilməsini nəzərdə tutur. Bu da insanların musiqi tərbiyəsində 
mühüm rol oynayır. Ümumtəhsil məktəblərində, uşaq yaradıcılıq evlərində 
və musiqi dərnəklərində bu proses gedir. Xüsusi musiqi təhsilinin əsas 
məğzini müəyyən təhsil ocağında müəllimin rəhbərliyi altında xüsusi bilik 
və vərdişlərin öyrədilməsi təşkil edir. Bunun əsas məqsədi musiqi sahəsində 
mütəxəssis kadrların hazırlanması ilə bağlıdır.  
Xüsusi musiqi təhsili üç səviyyədən ibarətdir: ibtidai, orta və ali təhsil. Hər 
bir səviyyəyə uyğun müəyyən musiqi təhsili ocaqları fəaliyyət göstərir: uşaq 
Əfrasiyab Bədəlbəyli. İzahlı monoqrafik musiqi lüğəti 
261 
musiqi məktəbləri, orta-ixtisas musiqi məktəbləri, ali musiqi məktəbləri. 
Azərbaycanda ibtidai musiqi təhsili ocaqları olaraq, çox sayda uşaq musiqi 
məktəbləri, incəsənət məktəbləri fəaliyyət göstərir.  
Orta-ixtisas musiqi təhsili respublikanın iri şəhərlərində fəaliyyət göstərən 
musiqi texnikumlarında, o cümlədən, A.Zeynallı adına Bakı Musiqi Kol-
lecində, Bülbül adına Orta ixtisas musiqi məktəbində aparılır.  
Ali təhsil ocaqları: Bakı Musiqi Akademiyası, Azərbaycan Milli Konserva-
toriyası, həmçinin, Azərbaycan Dövlət Mədəniyyət və İncəsənət Universite-
tinin, Azərbaycan Dövlət Pedaqoji Universitetinin və digər universitetlərin 
musiqi fakultələri. 
 
Musiqi təqvimi 
– yalnız musiqi aləmi ilə bağlı tarixləri, musiqiçilərin bioqrafiyası ilə bağlı 
əlamətdar hadisələri özündə əks etdirən təqvim. Bəzən xüsusi mövzu 
dairəsində, musiqinin müəyyən bir sahəsi ilə bağlı təqvimlər hazırlanır. 
 
Musiqiçi 
– musiqinin müəyyən bir sahəsi ilə (məsələn, bəstəkarlıq, dirijorluq, vokal 
və ya instrumental ifaçılıq, musiqi elmi) məşğul olan peşəkar insan. 
 
Musiqili dram 
– dram tipli opera; səhnə hadisələrinin arasıkəsilməz inkişafı ilə fərqlənir; 
ayrı-ayrı ariyaların, rəqslərin və s. bu kimi nömrələrin sayı məhdud olur və 
yaxud da nömrələrə bölünmə olmur (musiqi tarixində R.Vaqner, 
M.Musorqski öz operalarını musiqili dram adlandırırdı).  
Operanın yarandığı dövrdə (XVI-XVII əsrlər, İtaliya) bütün operaları belə 
adlandırırdılar. Hal-hazırda tərkibində vokal-instrumental nömrələrə böyük 
yer verilən dram əsərlərinə musiqili dram deyirlər. 
 
Musiqili kinokomediya 
– komediya janrında çəkilmiş, musiqi nömrələrindən geniş istifadə olunan 
bədii film.  
 
 
Musiqi terminləri 
262 
Musiqili komediya 
– musiqi janrı; komik məzmuna malik musiqili səhnə əsəri. Solistlər, xor, 
balet və orkestr tərəfindən ifa olunur, musiqi epizodları danışıq dialoqları ilə 
növbələşir. 
 
Musiqişünas 
– musiqi tarixi və nəzəriyyəsi sahəsində ixtisaslaşmış mütəxəssis (elmi-
nəzəri tədqiqatçı, pedaqoq, redaktor, tənqidçi, lektor). 
 
Musiqişünaslıq 
– musiqi haqqında elmdir, musiqinin tarixi və nəzəriyyəsi, musiqi estetikası, 
musiqi tənqidi və folklorşünaslıq – etnomusiqişünaslıq sahələrini özundə 
cəmləşdirir. 
 
Müqabil melodiya 
– fuqada mövzu ilə eyni vaxtda səslənən melodiya; başqa sözlə, mövzunun 
kontrapunktu. İki növdə olur: saxlanılmış (mövzunun hər keçirilməsi 
zamanı verilir) və saxlanılmamış (bir dəfə səsləndirilir). 
 
Müqəddimə 
– 1. Teatr tamaşasında hər hansı pərdədən əvvəl ifa olunan instrumental pyes.  
2. Süitanın birinci hissəsinin adı.  
3. Homofonik formalarda (üçhissəli forma, sonata forması) başlanğıc hissə. 
Tətbiqi hər zaman vacib sayılmır. Əsas hissəni hazırlamaq məqsədi daşıyır, 
xarakterinə, tempinə və digər xüsusiyyətlərinə görə əsas hissə ilə oxşar və 
ya təzadlı ola bilər. 
 
Mürəkkəb kadans 
– müxtəlif funksiyalı qeyri-sabit akkordları özündə cəmləşdirən kadans. 
 
Mürəkkəb stretta 
– mövzunun strettalı (kanonik) imitasiyası olub, onun müxtəlif formalarını 
özündə cəmləşdirir. 
 
Əfrasiyab Bədəlbəyli. İzahlı monoqrafik musiqi lüğəti 
263 
Mürəkkəb üçhissəli forma 
– üç hissədən ibarət musiqi forması; hər bir hissəsi bir qayda olaraq, 
özlüyündə ikihissəli və ya üçhissəli formadan ibarətdir. Kənar hissələr 
(birinci və üçüncü) oxşardır, III hissə repriza adlanır. İkinci hissə yeni 
musiqi materialına əsaslanır və çox zaman trio adlandırılır. 
 
Mürəkkəb xanələr 
– bir neçə vurğuya malik xanələr; vurğulardan biri daha qüvvətli, digərləri 
nisbətən zəif olur; bir neçə sadə xanənin birləşməsi kimi baxılır. 
 
Müştərək akkord 
– iki tonallıqda təsadüf olunan, lakin müxtəlif pillələrdə yerləşən akkord; 
məs., C-dur I (c-e-g) = G-dur IV (c-e-g) 
 
Mütənasib taktlar (xanələr) 
– simmetrik quruluşlu xanələr olub, bərabər məsafədə yerləşən bir neçə 
vurğulu hissələrdən ibarətdir; başqa sözlə, eyni ölçülü bir neçə sadə xanədən 
təşkil olunmuş mürəkkəb xanələr. 
 
Müvazi intervallar 
(parallel intervallar) 
– eyni həcmli intervalların ardıcıl hərəkəti; parallel səs hərəkəti nəticəsində 
əmələ gəlir. 
 
Müvazi səs hərəkəti 
(parallel səs hərəkəti) 
– eyni vaxtda iki səsin eyni istiqamətdə bərabər interval münasibətində 
hərəkəti. Melodik səslər arasında intonasiya oxşarlığını üzə çıxarır. Bu 
zaman səslər parallel intervallarla hərəkət edir. 
 
Müvazi tonallıq 
(parallel tonallıq) 
– eyni səs tərkibinə, lakin müxtəlif tonikaya malik major və minor 
tonallıqları: məs., Do major – lya minor. Müvazi – parallel tonallıqların 
tonikaları bir-birindən kiçik tersiya məsafəsində geri qalır. 
Musiqi terminləri 
264 
 
N 
Natamam sekstakkord 
– kvinta tonu buraxılmış septakkord (nadir hallarda tersiya tonu buraxılır). 
 
Natamam takt 
– xanə ölçüsünün bir neçə qismini əhatə edən xanə: məs., ¾ ölçüsündə 
xanədə yalnız 1 və ya 2 çərək verilə bilər. 
 
Natural alətlər 
– mis nəfəsli alətlər; yalnız natural səssırasını səsləndirmək imkanına malik 
olan alətlər belə adlanır. 
 
Natural flajoletlər 
– simli alətlərdə aşıq simin dəqiq bölgü hissələrində barmaqla yüngül 
toxunmaqla əmələ gələn harmonik yansəslər. 
 
Natural major 
– major məqamının əsas şəkli: ton-ton-yarımton-ton-ton-ton-yarımton 
quruluşuna malikdir. 
 
Natural məqamlar 
– yeddi pilləli diatonik məqamlar qrupunu bildirən termin. 
 
 
 
Əfrasiyab Bədəlbəyli. İzahlı monoqrafik musiqi lüğəti 
265 
Natural minor 
– minor məqamının əsas şəkli: ton-yarımton/a>-ton-ton-yarımton-ton-ton 
quruluşlu səssırasına malikdir. 
 
Natural pərdə 
- məqamın dəyişikliyə uğramayan əsas pərdələri. 
 
Neopolitan sekstakkordu 
– II əksildilmiş pillədən qurulan sekstakkord; başqa sözlə, minor sub-
dominantası olub, kvinta əvəzinə kiçik seksta daxil edilir. İtaliyanın Neapol 
şəhərinin adı ilə bağlı olub, XVII əsrin bəstəkarlıq təcrübəsində meydana 
gəlmişdir. Avropa bəstəkarlarının əsərlərində geniş tətbiq olunmuşdur. 
 
Nəfəsli musiqi alətləri 
(üfləmə alətlər) 
– havanın alətin daxilinə üfürülməsi (nəfəs verilməsi) üsulu ilə səs əldə 
olunur, hazırlanma materialına görə növlərə bölünür: mis alətlər – truba, 
kornet, trombon, tuba, valtorna və s. ağac alətlər – fleyta, hoboy, klarnet, 
faqot və s. Quruluşuna görə növləri: dəlikli alətlər, qamış dilçəkli alətlər, 
müştüklü alətlər. 
 
Nəfir 
– nəfəsli musiqi aləti. 
 
Nəğmə müəllifi 
– mahnı janrında əsərlər yaradan şəxs. 
 
Nəğməkar 
– mahnı ifaçısı. 
 
Nəğməkar səsi (avaz) 
– insanın səs telləri vasitəsilə musiqi səslərini (müəyyən yüksəkliyə malik  
səsləri) oxumaq qabiliyyəti. Tembrindən və diapazonundan asılı olaraq, 
uşaq, qadın və kişi səslərinə bölünür. 
Musiqi terminləri 
266 
Nəqərat 
– kuplet formasının bir hissəsi olub, hər dəfə dəyişilməz mətn və melodiya 
ilə təkrarlanır. 
 
Noktürn 
(fr. nocturne – gecə) 
– XIX əsrdə geniş yayılmış instrumental (nadir hallarda vokal) pyes adı; 
lirik düşüncəli xarakter daşıyır, əsasını geniş inkişaflı axıcı melodiya təşkil 
edir. 
 
Nona 
(lat. nona - doqquzuncu) 
– 1. Doqquz pillə həcmində olan interval; 9 rəqəmi ilə işarə olunur.  
Kiçik nona – k.9 - həcmi 6½ tona bərabərdir. Böyük nona – b.9 – həcmi 7 
tona bərabərdir. Mürəkkəb intervallara aiddir: oktavadan sonra sekunda 
birləşməsindən ibarətdir.  
2. Verilmiş səsdən hesablanan doqquzuncu səs.  
3. Nonakkordun sıx düzülüşündə (tersiyalarla düzülüşündə) yuxarı səsi – 
nona tonu. 
 
Nonakkord 
– ardıcıl tersiyalarla düzülmüş beş səsdən ibarət akkord; kənar səslər nona 
intervalı əmələ gətirir. 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
267 
Nonet 
(alm. Nonett, lat. nonus - doqquzuncu) 
– 1.Doqquz ifaçıdan ibarət ansambl. 
2.Hər birinin ayrıca partiyası olan doqquz ifaçı üçün yazılmış əsər. 
 
Not 
(lat. nota – işarə, qeyd) 
– ayrı-ayrı musiqi səslərinin işarəsi; qaralanmış və ya boş oval şəklində 
yazılır, müxtəlif işarələr əlavə olunur. Notun qrafik təsviri səsin 
uzunluğunu; onun beşxətli not sətrindəki yeri – səsin yüksəkliyini bildirir. 
 
Not sətirləri 
– beş parallel horizontal düz xəttdən ibarət sətir; üzərində notlar yazılır; 
xəttlər aşağıdan yuxarı sayılır (birinci, ikinci, üçüncü, dördüncü, beşinci); 
səsin yüksəkliyini təyin etməyə xidmət edir.  
Not sətrində notlar a) xəttlərin üzərində; b) xəttlərin arasında; c) yuxarıdakı 
xəttin üstündə; d) aşağıdakı xəttin altında yazılır. Eyni zamanda, not 
sətrindən yuxarıda və aşağıda yazılan əlavə xətlərdən də istifadə olunur.  
Not sətrində yazılmış notların adı və onların hansı oktavaya mənsub olması 
sətrin başlanğıcında qoyulan açar işarəsi ilə təyin olunur; yazılmış səslərin 
yüksəkliyini dəqiqləşdirmək üçün alterasiya işarələri tətbiq edilir. 
 
Not yazısı 
– bax: Notasiya. 
 
Notasiya 
– musiqinin xüsusi qrafik işarələrlə yazılması. 
 
Novelletta 
(ital. novelletta – kiçik hekayə) 
– musiqidə müxtəlif xarakterli - lirik, dramatik, rəvayət xarakterli pyeslərə 
verillən ad; bu kimi əsərlərdə kiçik həcmli mövzuların növbələşməsi lirik və 
ya dramatik xarakterli epizodların dəyişməsini xatırladır. 
 
Musiqi terminləri 
268 
Novemol 
(lat. novem - doqquz) 
– doqquz notdan ibarət xüsusi ritmik qrup; səslənmə uzunluğuna görə 
səkkiz eyni ölçülü nota bərabərdir. 
 
Nöqtə 
- 1.Notun və ya pauzanın uzunluğunu bir yarın dəfə artıran işarə; notun və 
ya pauzanın sağ tərəfində qoyulur. 
2. Notun stakkato ifa olunmasını göstərən işarə; notun altında və ya üstündə 
yazılır. 
 
Nüans 
(fr. nuanse) 
– çalar, boya; musiqi əsərinin ifası zamanı tətbiq olunan rəngarəng cəhətlər. 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
269 
 
O 
Obertonlar 
(alm. obertone – üst tonlar) 
– əsas tonun tərkibinə daxil olan əlavə səslənmələrdir ki, bunlar simin, 
yaxud hava sütununun titrəyişi nəticəsində əmələ gəlir.  
O. əsas tondan yuxarıda səslənir. Titrəyişin tezliyi əsas tonun titrəyiş 
tezliyindən bir neçə dəfə artıqdır.  
O. səsin və alətin tembrini dəyişir. Bəm səsə dolğunluq yumşaqlıq, yuxarı 
səslərə cingiltilik, kəskinlik gətirir. 
 
Obliqato 
(lat. obligatus – vacib, mütləq) 
– orkestrdə və ya ansamblda vacib, dəyişməz, əvəzolunmaz alət. 
 
Oda, mədhiyyə 
(yunan. - mahnı) 
– təntənəli mədhiyyə xarakterli musiqi pyesidir. Bir şəxsə və ya əlamətdar 
hadisəyə həsr olunmuş musiqi janrıdır. 
 
Oxuma, ğina 
– vokal oxuma sənəti; musiqi ifaçılığının ən qədim növlərindən biri olub, 
musiqi əsərinin obrazlı-bədii məzmununu müğənni səsi ilə çatdırmaq 
vərdişlərinə əsaslanır.  
Oxuma solo (birsəsli) və ansambl (duet, trio və s.) və xor şəklində olur. 
Oxuma əsasən instrumental müşayiətlə səslənir. 
Musiqi terminləri 
270 
Oktava 
(lat. octava – səkkizinci) 
– 1. Səkkiz pillə həcmində interval: məs., do¹-do2; re¹-re2 və s. 8 rəqəmi ilə 
qeyd olunur. Xalis oktava – x8 – səkkiz pillə həcmində altı tona bərabərdir. 
2. Bərabər temperasiyalı səssırasının bir hissəsi olub, on iki müxtəlif 
yüksək-likli səsləri (do-dan si-yə kimi) özündə cəmləşdirir. Oktabaların adı: 
sub-kontroktava, kontroktava, böyük oktava, kiçik oktava, birinci oktava, 
ikinci oktava, üçüncü oktava, dördüncü oktava, beşinci oktava.  
3. Bas kişi səsinin xüsusi növü olaraq, ən aşağı səsləri əhatə edir – bas-
profundo. 
4. Verilmiş pillədən hesablanan səkkizinci pillə. 
 
Oktavaya intiqal 
– səslənmənin oktava məsafəsində yuxarı və ya aşağı köçürülməsi; oktavaya 
transpozisiya. 
 
Oktet 
(alm. oktett, lat.octo – səkkiz) 
– 1.Səkkiz ifaçıdan ibarət ansambl. 
2.Səkkiz ifaçı üçün, hər birinin xüsusi partiyası olmaqla bəstələnən əsər. 
 
Oktola 
– səkkiz notun bir vurğu altında birləşməsindən əmələ gələn ritmik fiqur. 
 
Onaltılıq not 
– uzunluq ölçüsünə görə bütöv notdan 16 dəfə kiçik olan not; dörd 16-lıq 
not bir çərək nota bərabərdir və bir vurğuya ifa olunur. 
 
 
Əfrasiyab Bədəlbəyli. İzahlı monoqrafik musiqi lüğəti 
271 
Opera 
(ital. opera – hadisə, əsər) 
– orkestrin müşayiətilə səhnədə ifa olunan musiqili dram. Burada aktyorlar 
musiqi mətnini oxuyurlar və vokal sənəti səhnə ustalığı ilə qovuşdurulur.  
Opera libretto əsasında yazılır və pərdələrə, səhnələrə, şəkillərə bölünür.  
Operanın əsas tərkib hissələri: ariyalar, reçitativlər, ansambllarxorlar, balet 
səhnələri, uvertüra, simfonik antraktlar. 
 
Operetta 
(ital. operetta, fran. operette – kiçik opera) 
– komik xarakterli musiqili səhnə əsəri.  
Operettada vokal musiqi, rəqs, estrada sənəti elementləri ilə aşılanmış balet, 
xor, danışıq dialoqları vəhdət təşkil edir.  
 
Opus 
(lat. opus - əsər) 
– ayrı-ayrı musiqi əsərinin işarə olunması; bununla bəstəkarlar yaratdıqları 
hər bir əsəri ardıcıllıqla nömrələyirlər. 
 
Oratoriya 
(lat. oratorium – nitq, bəlağət) 
– xor, solist, orkestr üçün yazılmış böyük həcmli musiqi əsəri; epik-
dramatik xarakterə və inkişaflı süjetə malikdir.  
 
Oriamentika 
(lat. ornamentum – bəzək, zinət) 
– əsas melodik xətti bəzəyən nisbətən kiçik uzunluqlu səslər. Ornamentika-
nın növləri: passajlar, fiqurasiyalar, fiorituralar, tremolo, vibrato və s. 
 
Orkestr 
(yunan. orchestra) 
– Qədim Yunanıstanda teatr tamaşaları zamanı xorun səhnə qarşısındakı 
yerini bildirən anlayış. Zaman keçdikcə mənasını dəyişmişdir. 1. Müxtəlif 
alətlərdə çalan musiqiçilər kollektivi; musiqi əsərini birlikdə ifa edirlər.  
Musiqi terminləri 
272 
2. Orkestrin növləri tərkibinə daxil olan alətlər qrupuna, ifaçıların sayına 
görə fərqlənir: simfonik orkestr (birər tərkibli, ikiqat tərkibli, üçqat tərkibli), 
kamera orkestri, simli orkestr, nəfəs alətləri orkestri, estrada orkestri, xalq 
çalğı alətləri orkestri .  
3. Teatrda sənhənin qarşısındakı çökəklikdə orkestrin oturduğu yer. 
 
Orkestr səsləri; Çalarlar 
– orkestrdə hər bir alətin ayrıca partiyası. Alətlərin səslərinin uzlaşdırılma-
sından yaranan tembr xüsusiyyətləri. 
 
Orkestrləmə 
– orkestrləmə - orkestr üçün nəzərdə tutulmuş əsərin müəyyən olunmuş 
alətlər üçün tərtibatı. Bax: Orkestr, Partitura. 
 
Orqan 
(yun. Organon – alət) 
– iri həcmli nəfəsli klavişli alət, çoxsaylı borulardan ibarətdir. 
Borular müxtəlif registrə uyğun köklənir. Alətin ümumi diapazonu genişdir 
və bərabər temperasiyalı səssırasını tam əhatə edir.  
Müasir orqan mürəkkəb mexanizmə malikdir, elektromotorla hərəkətə 
gətirilən körüklərdən hava borulara ötürülür. Orqançalan əllə (manuali) və 
ayaqla (pedal) klavişlərdə çalaraq aləti səsləndirir. 
  
Ostinato 
(ital. ostinato - inadlı) 
– eyni bir səsin ardıcıl təkrar olunması; Ostinat fiqur – ritmik və ya melodik 
ifadənin ardıcıl olaraq, dəfələrlə təkrarlanması.  
Bax: Basso ostinato. 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
273 
 
Ö 
Ölçü 
– xanədəki güclü və zəif payların kəmiyyət ölçüsünü bildirən işarə; kəsrlə 
göstərilir: kəsr xəttinin altındakı rəqəm xanə bölgüsünün uzunluğunu, 
üstündəki rəqəm xanədəki payların miqdarını bildirir. məs., 2/4; 3/4; 4/4; 
3/8; 6/8 vəs. 
 
 
 
 
 
 
 
 
 
 
 
 
 
 
 
 
 
 
 
Musiqi terminləri 
274 
 
P 
Parafraza 
(yunan. paraphrasis – təsvir, söyləmə) 
– virtuoz xarakterli musiqi əsəri olub, digər əsərlərdən iqtibas olunmuş bir 
və ya bir neçə mövzunun variasiya olunmasına, işlənilməsinə əsaslanır. 
Mövzular xalq musiqisindən, yaxud da məşhur bəstəkar əsərlərindən alınır. 
 
Paralelizm 
(yun. parallelismos – hərfi: yanaşı duran) 
- iki səsin eyni vaxtda eyni istiqamətdə bərabər interval məsafəsində müvazi 
hərəkəti. 
Bax: Müvazi səs hərəkəti, müvazi intervallar, müvazi tonallıqlar. 
 
Partitura 
(ital. partitura – bölünmə, paylaşma) 
– ansambl musiqisinin not yazısı. Partiturada ansambl iştirakçılarının 
partiyaları bir-birinin altında elə yazılır ki, eyni vaxtda səsləndirilən 
partiyalar bir vertikal üzrə yerləşir. 
Partiturada partiyaların düzülüş sırası belə olur: adətən hər bir alətlər qrupu 
daxilində yuxarıdan aşağıya doğru, registrinə görə ən yüksək səsli alətlərdən 
başlayaraq, daha qalın səsli alətlərə kimi ardıcıllıqla. 
Simfonik partiturada alətlərin yuxarıdan aşağıya doğru düzülüş qaydası:  
– ağac nəfəsli alətlər qrupu: fleytalar, hoboylar, klarnetlər, faqotlar; 
– mis nəfəsli alətlər qrupu: valtornalar, truba, trombon, tuba; 
– zərb alətləri qrupu: litavralar, qeyri-müəyyən səsyüksəkliyinə malik alətlər  
Əfrasiyab Bədəlbəyli. İzahlı monoqrafik musiqi lüğəti 
275 
(üçbucaq, kastanyet, baraban, tam-tam və s.), müəyyən səsyüksəkliyinə 
malik alətlər (zənglər, ksilofon, çelesta); 
– əlavə olunan alətlər: arfa, fortepiano, orqan; 
– simli alətlər qrupu: birinci və ikinci skripkalar, violalar, violonçellər, 
kontrabaslar. 
 
Partiya 
(lat. pars – hissə, qrup) 
– 1. Ansamblda bir ifaçı və ya unison şəkildə bir neçə ifaçı tərəfindən ifa 
olunan notlar.  
2. Musiqi əsərinin tərkib hissəsi; məs., operada (digər musiqili səhnə 
əsərlərində) hər hansı iştirakçının ifa etdiyi rol partiya adlanır.  
3. Sonata formasında ekspozisiyanın bölməsi: əsas partiya, köməkçi partiya. 
 
Passaj 
(fr. passage - keçid) 
– bir istiqamətə (yüksələn və ya enən) yönəldilmiş tez templi musiqi frazası, 
kiçik musiqi parçası; virtuoz xarakterli olub, eynitipli fakturaya və yaxud 
ufaçılıq üsuluna əsaslanır; qammavari və ya arpeciolu passajlardan daha çox 
istifadə olunur. 
 
Passakalya 
(ital. passacaglia) 
– 1. Ağır templi qədim italyan rəqsi. 
2. Bu rəqsdən yaranan polifonik variasiya forması, basso ostinatonun bir 
növü olub, üçqismli ölçüyə əsaslanır. 
 
Pastoral 
(lat. pastoralis – çobansayağı) 
– təbiət qoynunda sakit, idillik səhnənin, sadəlövh hisslərin tərənnümünə 
həsr olunmuş musiqi pyesi. 
 
Patefon 
– qrammofon vallarını səsləndirmək üçün cihaz. 
Musiqi terminləri 
276 
Pauza 
(yunan. pausis – fasilə) 
– 1. Musiqinin səslənməsində müvəqqəti olaraq fasilə: əsərin müxtəlif 
yerlərində, hər hansı bir səsdə verilir.  
2. Fasilənin uzunluğunu bildirən işarə. Pauza notların uzunluğuna bərabər 
olur. Növləri: bütöv pauza, yarım pauza, çərək pauza, səkkizlik pauza və s. 
 
Pedal 
(fr. pedale; lat. pes, pedis - ayaq) 
– 1. Bir sıra musiqi alətlərində ayaqla hərəkətə gətirilən xüsusi mexanizm. 
Fortepiano alətində səsin zəiflədilməsi və yaxud uzadılması üçün pedaldan 
istifadə olunur. 
Orqan alətində pedal böyük klavişlərdən ibarət klaviatura şəklindədir və 
orqançalan onu ayaqları ilə basaraq hərəkətə gətirir.  
2. Orqan punktu. 
 
Pedalizasiya 
– 1. Fortepianoda çalğı zamanı pedallardan istifadə olunması.  
2. Pedallaşdırma, pedalla işləmə texnikası.  
3. Bax: Pedal. 
 
Pentaton səsdüzümü, pentatonika 
(yunan. pente – beş, tonos - ton) 
– oktava çərçivəsində müxtəlif yüksəkliyə malik beş səsdən ibarət səssırası; 
qonşu səslər arasındakı məsafə ardıcıl böyük sekundalar və kiçik 
tersiyalardan ibarət olur.  
Bax: Anhemiton səssırası. 
 
 
 
Əfrasiyab Bədəlbəyli. İzahlı monoqrafik musiqi lüğəti 
277 
 
 
Pentaxord 
(Yunan. pente – beş, chorde - sim) 
– hər hansı lad səssırasının yanaşı düzülmüş beş səsi. 
 
Perpetuum mobile 
(lat. perpetuum mobile – daimi hərəkət) 
– virtuoz xarakterli musiqi əsərinin adı; eyni uzunluqlu səslər üzərində 
qurulan əsas mövzunun tez-tez və fasiləsiz olaraq təkrarlanmasına əsaslanır. 
 
Peyk 
(sputnik) 
– fuqada dominanta tonallığında səsləndirilən mövzu. 
 
Pərdə 
- qammanın, səssırasının, məqamın (ladın) ayrıca götürülmüş bir səsi. 
 
Pianino 
(ital. piano sözünün kiçildilmiş şəkli) 
– kiçik piano; fortepiano alətinin bir növü. 
 
Musiqi terminləri 
278 
Piano 
(ital. piano) 
– yavaş, zəif; səsin gücünü göstərən məfhum. p hərfi ilə işarə olunur. bax: 
Dinamika. 
 
Pianoçu 
– fortepiano alətinin ifaçısı. 
 
Pikkolo, cürə 
(ital. piccolo - kiçik) 
– 1. Alətin ən yüksək səsli növünün adı. 
2. Kiçik fleytanın qısaldılmış adı. 
 
Pissikato 
(ital. pizzicato - barmaqla) 
– kamanlı simli alərlərdə barmaqla çalmağın xüsusi üsulu. 
 
Piston 
(fr. piston – tıxac, yaylı düymə) 
– bir sıra mis nəfəs alətlərində xüsusi quraşdırılmış mexanizm. 
 
Plaqal kadans 
(yunan. plagios, lat. plagalis – köməkçi, əlavə) 
– tonika və subdominanta funksiyasına aid akkordlardan əmələ gələn kadans 
– tamamlanma. 
 
Poema 
(yunan. poiema - əsər) 
– 1. Şeirlə yazılmış lirik-rəvayət xarakterli ədəi əsər. 
2. Musiqidə lirik-rəvayət xarakterli sərbəst quruluşlu instrumental əsər. 
 
Polifonik variasiyalar 
– polifonik musiqinin müxtəlif forma və üsullarından istifadə olunaraq 
yaradılır; növləri – basso ostinato, passakalya, çakona və s. 
Əfrasiyab Bədəlbəyli. İzahlı monoqrafik musiqi lüğəti 
279 
Polifoniya 
(yunan poly – çox, phone – səs; hərfi: çoxsəslilik) 
- 1. Eyni vaxtda səslənən bir neçə bərabər hüquqlu və müstəqil bədii 
əhəmiyyətli melodik xətləri cəmləşdirən çoxsəslilik.  
Polifonik musiqidə uzlaşdırılan melodik xətlər müxtəlif intonasiya və ritmik 
quruluşa, kulminasiya və kadanslara malik olsa da müəyyən qayda-
qanunlara əsaslanaraq, birgə səslənmədə qovuşur.  
Polifoniyanın növləri: kontrast polifoniya (bax: kontrapunkt), imitasiyalı 
polifoniya (bax:imitasiya), səsaltı polifoniya. 
2. Polifonik quruluşlu çoxsəsliliyi öyrənən elm. 
 
Polifoniya 
(yunan. poly – çox, phone – səs) 
– 1. Çəxsəsliliyin bir növü; bir neçə müstəqil bədii əhəmiyyətə malik 
melodik təbəqələrin eyni vaxtda bərabər səslənməsindən əmələ gəlir. 
Polifoniyada uzlaşdırılan səslər intonasiya və ritm baxımından müxtəlif 
olub, zaman baxımından vurğularına, kulminasiya və kadanslarına, motiv 
bölgüsünə görə üst-üstə düşmür, dinamika və tembrinə görə fərqlənir. 
Polifoniyanın növləri: kontrapunkt, imitasiyalı polifoniya, səsaltı polifoniya. 
2. Polifonik quruluşlu musiqini və polifonik formaları öyrənən elm sahəsi. 
 
Polimetriya 
(yunan. poly – çox, metron - ölçü) 
– ikisəsli və ya çoxsəsli quruluşlu musiqidə iki və ya bir neçə xanə 
ölçüsünün eyni vaxtda uzlaşdırılması. 
 
Poliritmiya 
(yun. poly – çox və riyhmos - ritm, hərfi: çoxritmli) 
– çoxsəsli musiqi quruluşunda eyni vaxtda bir neçə müxtəlif ritmik şəklin 
birləşməsi. 
 
Politematizm 
– çoxsəsli musiqi quruluşunda eyni vaxtda bir neçə mövzunun uzlaşdırıl-
ması. 
Musiqi terminləri 
280 
Politonallıq 
(yunan. poly – çox + tonallıq) 
– çoxsəsli musiqidə müxtəlif səs təbəqələrinin eyni zamanda müxtəlif tonal-
lıqda hərəkəti. 
 
Polonez 
(fr. polonaise - polyak) 
– qədim mənşəli polyak rəqsi; bir qədər tezləşdirilmiş addımlama tempində 
təntənəli yürüş xarakterinə malikdir. 
 
Popurri 
(fr. pot-pourri, hərfi mənada – müxtəlif növlü qarışıq yemək) 
– müxtəlif rəngarəng musiqi parçalarından tərtib olunmuş pyes. 
 
Portamento 
(ital. portamento, hərfi mənada – davranış) 
– 1. Solo oxuma və bəzi alətlərdə çalğı zamanı bir səsdən digərinə axıcı keçid. 
2. Dinamik və ritmik cəhətdən rəvan və axıcı ifanı bildirən işarə; notun 
üstündə cızıqla göstərilir. 
 
Postlüdiya 
(lat. postludium; post – sonra, ludus - oyun) 
– musiqi əsərinin sonuna əlavə olunan müstəqil xarakterli hissə. Oxuma 
hissəsinin sonunda instrumental yekun. 
 
Pozisiya 
(lat. positio – mövqe, vəziyyət) 
– 1. Musiqi alətində çalan zaman əllərin vəziyyəti. 
2. Simli alətdə çalan zaman sol əlin vəziyyəti. 
 
Prelüd, müqəddimə 
(lat. prae - əvvəl, ludus - oyun) 
– 1. Giriş - əsərin əvvəlində verilən, onun əhval-ruhiyyəsinə müvafiq kiçik 
instrumental pyes.  
Əfrasiyab Bədəlbəyli. İzahlı monoqrafik musiqi lüğəti 
281 
2. Müxtəlif xarakterli kiçik həcmli instrumental pyesə verilən ad.  
 
Prima 
(lat. prima - birinci) 
– 1. Bir pillə həcmində interval və ya iki eyniadlı səs arasında əmələ gələn 
interval. 1 rəqəmi ilə işarə olunur. Xalis prima – x1 - eyni səsin təkrarlan-
masından əmələ gəlir (0 tona bərabərdir): məsələn, do – do; başqa sözlə, 
unison. Artırılmış prima – art.1 – eyniadlı səs arasında yarımton məsafəni 
bildirir: məsələn, do – do-diyez; Əksildilmiş prima olmur.  
2. Verilmiş səsdən hesablanaraq, birinci pillə.  
3. Akkordun əsas tonu. 
4. Bəzi musiqi alətlərin soprano növü. 
 
Proloq 
– Bədii əsərdə başlanğıc, müqəddimə, giriş. 
 
Proposta 
(ital. proposta – təklif) 
– Kanonda birinci hərəkətə başlayan səs. Bax: Risposta. 
 
Proqram 
– bax: Proqramlı musiqi. 
 
Proqramlı musiqi 
– musiqinin əsas janrlarından biri. 
Proqramlı musiqiyə elə instrumental əsərlər aiddir ki, onların məzmunu 
proqram adlanan xüsusi mətnlə şərh olunur. Proqram bəstəkar tərəfindən hər 
hansı ədəbi əsərdən seçilir və ya xüsusi olaraq yazılır. Əsərin müəyyən adla 
adlandırılması da onun proqramını açıqlayır. 
 
 
Musiqi terminləri 
282 
Pult 
– bax: Püpitr. 
 
Püpitr 
(fr. pupitre) 
– not qoymaq üçün dayaq, altlıq. 
 
Pyes 
(fr. piece) 
– tamamlanmış musiqi əsəri. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
283 
 
R 
Rapsodiya 
(yunan. rhapsodia) 
– 1. Qədim Yunanıstanda xalq arasında gəzəri müğənnilər – rapsodlar 
tərəfindən ifa olunan epik poemalar. 
 2. Xalq mövzuları əsasında parafraz formasında qurulan virtuoz 
instrumental pyes. 
 
Real fuqa 
– real cavab növündən istifadə olunan fuqa. 
 
Reçitativ 
(ital. reçitative - deklamasiya) 
– vokal musiqinin elə bir xüsusi növüdür ki, danışığın sözün intonasiyası və 
ritmi cəhətdən təbii nitqə yaxındır. 
 XVI-XVIII əsrlərdə operanın yaranması ilə əlaqədar meydana gəlmişdir; 
sonradan digər musiqi janrlarında – oratoriya, kantata, mahnı və s. istifadə 
olunur. 
 
Refren, nəqərat 
(fr. refrain – nəqərat) 
– 1. Rondo formasında təkrarlanan əsas mövzu.  
2. Kuplet formasında ikinci hissə - nəqərat. 
 
 
Musiqi terminləri 
284 
Registr 
(lat. registrum – siyahı) 
– səs diapazonunun eyni tembrə malik müəyyən bir hissəsi. 
Registrin növləri: aşağı registr, yuxarı registr, qarışıq registr – mikstr. 
 
Rekviyem 
(lat. “Requiem, aeternam dona eis, Domine”) 
– adı latın mətninin ilk cümləsi: “İlahi, onlara əbədi rahatlıq ver” sözlərin-
dən yaranmış, ölənlərin xatirəsinə həsr olunmuş dini matəm messası. 
 
Reminissensiya 
(lat. reminiscentia – xatirə) 
– 1. Bir musiqi əsərində digər əsərin təsiri altında yaranan və onun 
cizgilərini xatırladan əlamət. 
2. İrihəcmli əsərin ayrı-ayrı hissələrində əvvəldə verilmiş bir mövzunun 
səslənməsi. Bax: Leytmotiv. 
 
Repertuar 
(lat. repertorium - siyahı) 
– hər hansı ifaçı, yaxud ifaçı qrupu, teatr truppası tərəfindən ifa olunan 
əsərlərin toplusudur. 
 
Repriz 
(fr. reprise – təkrarlanma, bərpa olunma) 
– 1. Sonata formasında sonuncu əsas bölmə; işlənmə bölməsindən sonra 
səslənərək, əsas tonallığa qayıdışla şərtlənir; ekspozisiyanın mövzularının 
əsas tonallıqda səsləndirilməsi üzərində qurulur. 
Reprizanın növləri: dəqiq, qısaldılmış, güzgülü repriza və s. 
 2. Fuqada yekunlaşdırıcı hissənin şərti adı. 
3. Üçhissəli və rondo formasında təkrarlanan hissə. 
4. Müxtəlif quruluşlu pyeslərdə hər hansı bir bölmənin ikinci dəfə 
təkrarlanması. 
 
 
Əfrasiyab Bədəlbəyli. İzahlı monoqrafik musiqi lüğəti 
285 
Rezonans 
(lat. rezono – hay verirəm, səsə səs verirəm) 
– akustik hadisədir; bu zaman vibrator adlanan maddədəki rəqsin titrəyişinin 
təsiri nəticəsində rezonator adlanan maddədə eyni sürətli rəqslər (titrəyişlər) 
əmələ gəlir ki, bu da səsin gücünü artırır. 
 
Rezonans dəlikləri 
– musiqi alətlərinin gövdəsində yerləşir və səsin təsir gücünün artırılmasına 
xidmət edir. 
 
Rəng 
– bax: Azərbaycan musiqi terminləri – rəng. 
 
Rəqəmləmə 
- müasir dövrdə akkordların işarələnməsi; akkordun üstündə və ya altında 
qoyulur: 
- Rum rəqəmləri ilə akkordun qurulduğu pillənin sıra sayı (I, II, III, IV, V, 
VI, VII) göstərilir; 
- onların sağ tərəfində aşağıda qoyulan kiçik ərəb rəqəmləri akkordun 
növünü bildirir (5/3 – üçsəslinin əsas şəkli, 6 – sekstakkord, 4/6 – 
kvartsekstakkord, 7 – septakkordun əsas şəkli, 6/5 – kvintsekstakkord, 4/3 – 
terskvartakkord, 2 – sekundakkord, 9 - nonakkord); 
- rum rəqəminin sağ tərəfində yuxarıda qoyulan kiçik ərəb rəqəmləri 
akkordun tərkibindəki səsləri göstərir (1 - əsas ton, 3 – tersiya tonu, 5 – 
kvinta tonu, 7 – septima tonu, 9 – nona tonu). 
- + (müsbət) və yaxud – (mənfi) işarəsi səslərin yüksəlib-əksildilməsini, lad 
alterasiyasını bildirir; 
- kiçik hərflərlə ladın hansı şəklindən istifadə olunduğu göstərilir (n – 
natural, h – harmonik, m – melodik); 
 - akkordun harmonik funksiyası böyük hərflərlə qeyd olunur (T – tonika 
funksiyası, D – dominanta funksiyası, S – subdominanta funksiyası). 
- ± işarəsi alterasiyalı akkordları bildirir. 
 
 
Musiqi terminləri 
286 
Rəqəmlənən bas 
– bax: Basso-kontinuo, General bas. 
 
Rəqəmlər sistemi 
– bax: Rəqəmləmə. 
 
Riçerkata 
(ital. ricercato – incə, zərif) 
– XVI əsrdə geniş yayılmış instrumental pyes adı; hər hansı bir mövzunun 
və onun variantlarının arasıkəsilməz rəngarəng kontrapunk şəkilli inkişafına 
əsaslanır. 
 
Risposta 
(ital. risposta – cavab vermək) 
– kanonda ikinci və sonrakı səslər; başlanğıc səsi – propostanı imitasiya 
edən melodik xətt. 
 
Ritm 
(yunan. rithmos – rəvan axarlı hərəkət) 
– musiqidə səslərinin uzunluqlarının aksentlərlə növbələşməsi və qarşılıqlı 
münasibəti. Hər bir musiqi əsəri özünəməxsus ritmə malik olur. Ritmin 
ölçüsü - metr və yaxud vəzn adlanır. 
 
Ritmik fiqur 
– ritmin dəfələrlə təkrar olunan xarakterik parçası; adətən, hər bir rəqslərdə 
ritmik fiqurlar hərəkətləri müşayiət edir. 
 
Riturnel 
(fr. ritournelle, ital. ritorno - döndərmə, təkrarlama) 
- 1. Vokal musiqidə oxumanı çərçivəyə alan və mətnin ayrı-ayrı misraları 
arasında ifa olunan instrumental musiqi parçaları. 
2. Rəqs musiqisində rəqsdən əvvəl verilən və onunla növbələşən instrument-
tal musiqi parçaları. Bax: Azərbaycan musiqi terminləri - rəng. 
 
Əfrasiyab Bədəlbəyli. İzahlı monoqrafik musiqi lüğəti 
287 
Romans 
(ispan. romanse – roman dilində, yəni ispanca) 
– 1. İnstrumental müşayiətlə solo səs üçün yazılan lirik mahnı. 
2. Kamera – vokal musiqinin əsas janrlarından biri. R. orta əsrlərdə 
İspaniyada meydana gəlib, sonra başqa ölkələrə yayılmışdır. Romansın 
növləri: ballada, elegiya, barkarola. 
3. Vokal musiqidən iqtibas olunmuş lirik xarakterli instrumental pyes. 
 
Romantizm 
(fran. romantizme) 
– Avropa ölkələrində (Almaniya, Böyük Britaniya və b.) XVIII əsrin sonu – 
XIX əsrin əvvəllərində ədəbiyyatda, daha sonra musiqidə təşəkkül tapmış 
bədii cərəyandır. 
Lirikanın üstünlüyü, tənhalıq mövzusuna maraq, insanın daxili aləminin 
açılması, əsərlərin avtobioqrafik səciyyə daşıması, miniatür formalara meyl 
– romantik üslubun xarakter cəhətləridir. 
Musiqidə R.-min ilk nümayəndəsi F.Şubertdir. F.Mendelson, H.Berlioz, 
F.List, R.Vaqner və b. bəstəkarlar romantizmin nümayəndələridir. 
 
Rondo 
(fran. rondeau – dairə) 
– 1. Bir mövzunun müxtəlif epizodlarla növbələşərək dəfələrlə təkrar 
olunmasına əsaslanan musiqi forması. Təkrar edilən mövzu – refren - ən azı 
üç dəfə keçməlidir, epizodların sayı ikidən az olmamalıdır. Rondo forması-
nın sxemi belədir: A B A C A 
2. Rondo formasında yazılmış pyes. Mənşəyi rəqs musiqisi ilə bağlıdır. 
 
Rondo-sonata 
– bax: rondo – sonata forması. 
 
Rondo-sonata forması 
– özündə sonata və rondo əlamətlərini qovuşduran musiqi forması: sonata 
formasında olduğu kimi ekspozisiya və repriza hissələrinə malikdir; 
rondodakı kimi, əsas mövzu – refren əsas tonallıqda üç dəfə keçirilir.  
Musiqi terminləri 
288 
Sonata silsiləsinin final hissələrində bu formadan iztifadə olunur. 
 
Royal 
 (fran. royal – kral, şahanə) – klavişli – 
simli alət olan fortepianonun əsas növü. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
289 
 
S 
Sakshornlar 
– genişmenzuralı müştüklü nəfəs alətləri ailəsi. Eyni konstruksiya malik 
alətlər olub, ixtiraçı A. Saksın adı ilə bağlıdır. 
 
Saksofon 
– dilçəkli nəfəs aləti; konus şəkilli 
gövdəsi var, quruluşuna və səsçıxarma 
imkanlarına görə klarnetə yaxındır. 1841-
ci ildə belçikalı ixtiraçı A. Saks tərəfin-
dən düzəldilmişdir. Nəfəsli və estrada 
orkestrlərində istifadə olunur. 
 
Salam marşı 
– marş musiqisinin bir növü. 
 
Sapma, sapınma 
– yönəlmə, bitməmiş modulyasiya: əsas tonallıqdan köməkçi tonallığa ötəri 
keçid və əvvəlki əsas tonallığa qayıdış. 
 
Sarabanda 
(ispan. zarabanda) 
– qədim ispan rəqsi. XVI əsrdə saray dairələrində geniş yayılmışdır. Ağır 
tempdə, üçqismli ölçüdə, təntənəli yürüş xarakterli musiqiyə malikdir. 
 
Musiqi terminləri 
290 
Seksta 
(lat. sexta - altıncı) 
– 1. Altı pillə məsafəsində interval. 6 rəqəmi ilə işarə olunur. Kiçik seksta – 
k6: həcmi 4 tona bərabərdir; Böyük seksta – b6: həcmi 4½ tona bərabərdir. 
Artırılmış seksta – art.6: həcmi 5 tona bərabərdir. 
Əksildilmiş seksta - əks.6: həcmi 3½ tona bərabərdir. 
2. Verilmiş səsdən sonra altıncı pillə. 
 
 
Sekstakkord 
– üçsəslinin birinci dönməsi; tersiya tonu aşağıda yerləşən akkord. 
 
Sekstet 
(alman. Sextett, lat. sextus - altıncı) 
– 1. Altı ifaçıdan ibarət ansambl. 
2. Altı ifaçı üçün bəstələnmiş və hər ifaçının xüsusi partiyası olan əsər. 
 
Sekstol 
(lat. sextus – altıncı) 
– Altı notdan ibarət xüsusi ritmik fiqur olub, səslənmə uzunluğuna görə eyni 
şəkilli dörd nota bərabərdir. 
 
Sekunda 
(lat. secunda - ikinci) 
– 1. İki pillə məsafəsində interval. 2 rəqəmi ilə işarə olunur. Kiçik sekunda – 
k2: həcmi ½ tona bərabərdir. Böyük sekunda – b2: həcmi 1 tona bərabərdir. 
Əfrasiyab Bədəlbəyli. İzahlı monoqrafik musiqi lüğəti 
291 
Artırılmış sekunda – art.2: həcmi 1½ tona bərabərdir. Əksildilmiş sekunda - 
əks.2: həcmi 0 tona bərabərdir. 
2. Verilmiş səsdən sonra ikinci pillə. 
 
Sekundakkord 
– septakkordun üçüncü dönməsi; septima tonu basda yerləşən akkord. Səs 
tərkibi aşağı səsdən başlayaraq, sekunda, kvarta, seksta intervallarından 
ibarətdir. 
 
Sekvensiya 
(lat. sequento – ardınca gələn, izləyən) 
– 1. Harmoniya təlimində melodik parça və ya harmonik dönmənin yeni 
yüksəklikdə təkrarlanmasıdır. 
2. Orta əsr monodiyasının janrlarından biri; ən məşhur S. nümunələri – 
“Dies irae”, “Stabat mater” – orta əsrlərdə oxunan katolik nəğmələridir. 
 
Sekvensiyasayağı 
– sekvensiya halqalarının zəncirvari xəttli hərəkətinə əsaslanan inkişaf 
üsulu; başqa sözlə, sekvensiya tipli hərəkət. 
 
Semeyoqrafiya 
(yunan. sema – işarə, graphe – yazmaq) 
- işarələrlə yazmaq mənasını verir, başqa sözlə – not yazısı. 
 
Senzura 
(lat. caesura – bölgü) 
– musiqi əsərində tamamlanmış hissələri və ya frazaları bir – birindən ayıran 
kiçik pauza; ifa zamanı nəfəs dərməni xatırladır. 
S.-nın yeri adətən ifaçı tərəfindən müəyyən olunur, bəzən bəstəkar 
tərəfindən not sətrinin üzərində V və ya , işarələri ilə göstərilir. 
 
Septakkord 
– dörd səsdən ibarət tersiya quruluşlu akkord. Tərkibində səslərin düzülüş 
ardıcıllığı: 1- əsas ton, 3- tersiya tonu, 5- kvinta tonu, 7- septima tonu.  
Musiqi terminləri 
292 
Əsas və septima tonları arasında əmələ gələn septima intervalının keyfiy-
yətinə görə (böyük, kiçik, əksildilmiş) aşağıdakı növlərə bölünür: 
Böyük septakkordlar. 
 Kiçik septakkordlar. 
Əksildilmiş septakkord. 
Major və minor ladlarının pillələri üzərində müxtəlif növlü septakkordlar 
qurulur. 
 
Septet 
(alman. Septett, lat. septem - yeddi) 
- 1. Yeddi ifaçıdan ibarət ansambl. 
2. Yeddi ifaçı üçün bəstələnmiş və hər ifaçının xüsusi partiyası olan əsər. 
 
Septima 
(lat. septima - yeddinci) 
– 1. Yeddi pillə məsafəsində interval. 7 rəqəmi ilə işarə olunur.  
Kiçik septima – k7: həcmi 5 tona bərabərdir;  
Əfrasiyab Bədəlbəyli. İzahlı monoqrafik musiqi lüğəti 
293 
Böyük septima – b7: həcmi 5½ tona bərabərdir. 
Əksildilmiş septima - əks.7: həcmi 4½ tona bərabərdir. 
2. Verilmiş səsdən sonra yeddinci pillə. 
 
Septol 
(lat. septem – yeddinci) 
– yeddi notdan ibarət xüsusi ritmik fiqur olub, səslənmə uzunluğuna görə 
eyni şəkilli dörd nota bərabərdir. 
 
Serenada 
(ital. serenata – axşam mahnısı) 
– qadına müraciətlə oxunan məhəbbət mahnısıdır. Müğənni, adətən, lütnya, 
mandolina, yaxud gitarada özünü müşayiət edərək oxuyurdu. 
İtaliyada, İspaniyada və b. ölkələrdə xalq məişətində geniş yayılmışdır. 
Sonralar vokal və instrumental musiqi yaradıcılığına bir janr kimi daxil 
olmuşdur. 
 
Səkkizlik not 
– səslənmə müddətinə - uzunluğuna görə bütöv notdan səkkiz dəfə kiçik 
olan not (və ya bütöv notun səkkizdə bir hissəsinə bərabər uzunluq). İki 
səkkizlik not bir çərək nota bərabərdir. 
 
Səkkizlik pauza 
– uzunluğuna səkkizlik nota bərabər olan pauza. 
 
Sərbəst forma 
– musiqi əsərinin ümumqəbulolunmuş tipik formalara uyğun olmayan 
sərbəst quruluşlu kompozisiyası. 
Musiqi terminləri 
294 
Sərbəst səpki (üslub) 
– 1. Polifoniyanın bir üslubu; ciddi üslubdan fərqli olaraq, harmonik 
funksiyalara əsaslanır, dissonansların ardıcıl tətbiqi, axıcı diatonik səs 
hərəkəti, rəvan ritm, səslənmənin və melodik hərəkətin ümumi tarazlığı 
pozulur. XVII əsrdən başlayaraq, müasir dövrə kimi bir sıra bəstəkarların və 
bəstəkarlıq məktəblərinin üslubunu xarakterizə edən termindir. 
2. Polifoniya və ya kontrapunkt fənninin bir bölməsi. 
 
Səs 
– 1. Musiqi fakturasını təşkil edən hər bir melodik xətt.  
2. Müğənni səsi. 
 
Səs dəlikləri 
– nəfəsli musiqi alətlərinin gövdəsində müəyyən səs sırası əldə etmək 
məqsədilə açılan dairəvi dəlik. 
 
Səs hərəkəti 
– birlikdə səslənərək musiqi toxumasını təşkil edən səslərin melodik hərəkə-
tidir. 
Polifonik əsərlərdə S.H.-nin əsas məqsədi hər səsin müstəqil səslənməsidir. 
Homofonik əsərlərdə köməkçi səslərin əsas səslərə tabe olmasıdır. 
 
Səs qtarı 
– bax. Səsdüzümü. 
 
Səs, səda 
– səslənən cismin (sim, hava borusu, metal, dartılmış dəri və s.) ehtizazı 
nəticəsində əmələ gəlir. Səsin əsas keyfiyyətləri: a) yüksəklik; b) uzunluq; 
c) tembr; d) qüvvət. Səsin növləri: 1. fiziki səslər ; 2. musiqi səsləri. 
 
Səs sistemi 
– ciddi surətdə bir-birilə qarşılıqlı əlaqədə olan müəyyən yüksəklikdə 
səslərin ardıcıl düzülüşü. 
Bax: Bərabər temperasiyalı quruluş. 
Əfrasiyab Bədəlbəyli. İzahlı monoqrafik musiqi lüğəti 
295 
Səsaltı 
– 1. Musiqidə əsas mətnin variantları; 
2. Yuxarıdakı əlavə səslərin aşağıda səslənən melodiyaya zidd olması; 
3. Bir səsdə davam edən səslərin o biri səslərə qarşı olmasıdır. 
4. Səsaltı düzümü polifoniyanın növlərindən biridir, adətən, xalq xorlarında 
geniş istifadə olunur. 
 
Səsdüzümü 
– səslərin yüksəkliyinə görə ardıcıl düzülmüş sırası. Səsləri qavramaq və 
öyrənmək üçün onların ilkin sadə sistemləşdirilməsi. 
Səsdüzümünün növləri: 
a) ayrı-ayrı alətlərin və ya müğənni səsinin ifaçılıq üçün əlverişli olan bütün 
səslərini əhatə edən səsdüzümü; 
b) hər hansı musiqi əsərində, onun hissələrində və ya elementlərində 
(melodiya və s.) istifadə olunan səsləri əhatə edən səsdüzümü; 
c) bütöv musiqi sistemlərinin məcmusunu əks tdirən səsdüzümləri (bərabər 
temperasiyalı səsdüzümü). 
 
Səslərin hecavi adları 
– bax: Hərfi adlar. 
 
Səsyazma 
– musiqi ifasının texniki vasitələrlə cihazlara köçürülməsi: qrammofon valı, 
maqnitofon lenti, CD-DVD kimi səsyazma vasitələrindən istifadə olunur. 
 
Si bemol 
– 1. Musiqi səslərindən birinin hecalı adı. 
2. Transpozisiyalı alətləri birləşdirən səs quruluşu (in–B). 
3. Yeddi notdan biridir. 
 
Si bemol major 
– iki bemol işarəli (si bemol, mi bemol) olan major tonallığı. 
 
 
Musiqi terminləri 
296 
Si bemol minor 
– açarda beş bemol işarəsi olan minor tonallığı. 
 
Si major 
– açarda beş diyez işarəsi olan major tonallığı. 
 
Si minor 
– açarda iki diyez işarəsi olan minor tonallığı. 
 
Silsilə formalar 
(yun. kyklos – dairə, dairəvi) 
– musiqi əsərinin quruluş forması olub bir neçə tamamlanmış, müxtəlif 
xarakterli və templi hissələrdən ibarətdir; bu hissələr daxili vəhdət və 
kontrast prinsipinə əsaslananraq ardıcıllaşır. 
S. formalara süita, sonata silsiləsi aiddir; XVIII əsrin II yarısından sonatalar, 
simfoniyalar, instrumental konsertlər instrumental ansambllar bu formada 
yazılır. 
 
Sim 
– musiqi alətlərinin üzərinə çəkilən, ehtizaza gətirilən zaman müəyyən 
yüksəklikli səslər əmələ gətirən möhkəm ip. Simlər damardan (heyvan 
damarından və ya bağırsağından), ipəkdən, metaldan hazırlanaraq, sadə və 
ya burulmuş (kanitelli) olur. 
 
Simbal 
(yunan. kymbalon - kimbal) 
– çoxsimli alət; gövdəsi üzərinə simlər çəkilmiş trapesiya şəkilli qutudan 
ibarət olub, taxta çubuqlarla çalınır. 
Əfrasiyab Bədəlbəyli. İzahlı monoqrafik musiqi lüğəti 
297 
Simfonietta 
(ital. Sinfonietta – sinfonia sözünün kiçik forması) 
– kiçik həcmli, qısaldılmış masştablı simfoniya. 
 
Simfonik fantaziya 
– poetik süjet əsasında yazılmış proqramlı birhissəli əsər. 
 
Simfonik lövhə 
- təsviri proqramlı xarakterli bir hissəli simfonik əsər; proqramlı musiqinin 
əsas növlərindən biri. 
Simfonik löhvə sonata və üçhissəli formada yazıla bilər, lakin sərbəst 
quruluş onun üçün daha xarakterikdir. 
 
Simfonik orkestr 
– bir neçə müxtəlif alətlər qrupundan – skripka, nəfəsli, zərb alətləri 
ailəsindən təşkil olunmuş orkestr. Alətlərin bu cür birləşməsi Avropada 
XVIII əsrin ortalarında meydana gəlmişdir. 
S. orkestrin tərkibinə simli alətlər qrupu, ağac nəfəsli və mis nəfəsli alətlər 
qrupu, zərb alətləri qrupu daxildir. 
Hal – hazırda tərkibindəki alətlərin müxtəlif növlərinə görə kiçik S. orkestr, 
böyük S. orkestrlər vardır. Həmçinin ikiqat və üçqat tərkibli orkestrlər təşkil 
olunur. 
 
Simfonik poema 
– lirik və ya dramatik məzmunlu, rəvayət xarakterli birhissəli proqramlı 
simfonik əsər. Adətən sərbəst formada qurulur. 
 
Simfoniya 
(yun. symphonia – ahəngdar, həmsaz, həmavaz) 
– müasir mənada sonata silsiləsi formasında yazılmış orkestr üçün əsər. 
S. XVIII əsrdə Avropa ölkələrində instrumental musiqinin təkamülü 
nəticəsində meydana gəlmişdir. 
 S. adətən dörd hissədən ibarət olur: 
birinci hissə – dramatik xarakterli, sonata formasında olur; 
Musiqi terminləri 
298 
ikinci hissə – (şərti olaraq andante adlandırılır) ağır templi, lirik 
xarakterlidir, üçhissəli formada, sonata və ya variasiya formasında yazılır; 
üçüncü hissə – menuet və ya skerso olur – cəld templi, dəqiq ritmli, rəqs 
xarakterlimusiqi məzmununa malikdir, üçhissəli (təzadlı orta bölmə – trio) 
formadadır; 
dördüncü hissə – final coşğun, bayram əhval – ruhiyyəlidir, rondo, variasiya 
və ya sonata formasında olur. 
Bəzi bəstəkarların yaradıcılığında beş, altı və yeddi hissəli S.–a, bəzən bir 
hissəli S.–a rast gəlinir.  
 
Simli alətlər 
– üzərinə sim çəkilmiş alətlər; səsçıxartma üsullarına görə dartımlı, kamanlı, 
zərbli və klavişli alətlərə bölünür. 
 
Simli kvartet 
– 1. Dörd ədəd simli-kamanlı musiqi alətindən ibarət ansambl. Tərkibi: 
birinci və ikinci skripka, viola, violonçel. Geniş ifaçılıq imkanlarına malik 
bu ansambl XVIII əsrin ortalarında yaranmışdır. 
2. Sonata silsiləsi formasında dörd simli alətdən ibarət ansambl üçün 
yazılmış əsər. 
3. Simfonik orkestrdə simli qrupda violonçel və kontrabas ümumi partiyaya 
malik olarsa, belə adlandırılır. 
 
Simli kvintet 
– 1. Beş ədəd simli-kamanlı alətdən ibarət ansambl. Tərkibi: a) iki skripka, 
iki viola, violonçel; b) iki skripka, viola, iki violonçel. 
2. Beş alətdən ibarət simli ansambl üçün yazılmış pyes. 
3. Simfonik orkestrin simli qrupun tam tərkibi (birinci və ikinci skripkalar, 
altlar (violalar), violonçellər, kontrabaslar) belə adlandırılır. 
 
Simli trio 
– 1. Skripka, viola və violonçeldən ibarət ansambl. 
2. Üç simli alətdən ibarət ansambl üçün yazılmış pyes. 
 
Əfrasiyab Bədəlbəyli. İzahlı monoqrafik musiqi lüğəti 
299 
Simmetrik xanələr 
– bir – birindən bərabər zaman məsafəsində yerləşən vurğulu hissələrdən 
ibarət xanələr. Başqa mənada, eyni ölçülü bir neçə sadə xanədən təşkil 
olunmuş mürəkkəb xanələr; ikihissəli, üçhissəli, dördhissəli xanələrə 
bölünür. 
 
Simsaxlayan 
– simli musiqi alətlərində simlərin uclarının birləşdirildiyi detal. 
 
Sinc 
– bax: Azərbaycan musiqi terminləri. - Sinc. 
 
Sinkopa 
(ital., yun. synkope – kəsib gödəltmə; fr. – özündən getmə) 
– xanənin zəif hissəsində verilən vurğulu aksentli not. S. çox zaman xanənin 
güclü hissəsindəki pauzadan və ya əvvəlki xanə ilə bağlayıcı notdan sonra 
istifadə olunaraq ritmdə gözlənilməz, kəskin element əmələ gətirir. 
 
Sitra 
(yunan. kithara - kifara) 
– simli musiqi aləti; üzərinə simlər çəkilmiş kiçik həcmli rezonans qutusun-
dan ibarətdir və barmaqlara taxılan xüsusi üskük vasitəsilə simlər dartılaraq 
səs çıxarılır. 
 
Sonata 
(ital. sonata, lat. sonare – səslənmək) 
– 1. XVI əsrdən XVIII əsrin ortalarına kimi hər cür instrumental musiqi 
əsərləri belə adlandırılırdı; əsasən dörd alət üçün (iki skripka, violonçel, 
orqan və ya klavir üçün) nəzərdə tutulan, quruluşuna görə süitaya bənzər 
rəngarəng pyeslər silsiləsi, hissələrdən biri fuqa ola bilirdi. 
2. XVIII əsrin ortalarından bir və ya iki alət üçün yazılmış sonata silsiləsi 
formasında (üç və ya dörd hissədən ibarət, birinci hissəsi sonata formasına 
əsaslanan) əsər. 
 
Musiqi terminləri 
300 
Sonata alleqrosu 
– sonata silsiləsinin birinci hissəsi, bir qayda olaraq, sonata formasında və 
alleqro tempində yazılır, buna görə də çox zaman sonata forması əvəzinə, 
sonata alleqrosu və ya sonata alleqro forması adlandırılır. 
 
Sonata dueti 
– iki alətdən ibarət ansambl üçün sonata. 
 
Sonata forması 
– instrumental musiqinin geniş inkişaf etmiş formasıdır. XVIII əsrdə Vyana 
klassiklərinin (Y.Haydn, V.A.Motsart, L.V.Bethoven) yaradıcılığında S.f.-
nın klassik quruluşu bərqərar olur. 
S.f. üç bölmədən – ekspozisiya, işlənmə, reprizadan ibarətdir, bəzən giriş və 
koda bölmələri də olur. Klassik S.f. iki mövzu - əsas və köməkçi mövzular 
əsasında qurulur ki, bunların arasında müəyyən edilmiş tonallıq münasibəti 
var (T – D; T – parallel tonallıq). 
Ekspozisiya bölməsində əsas və köməkçi mövzular; onların arasında 
bağlayıcı mövzu, köməkçi mövzunun ardınca tamamlayıcı mövzu verilir. 
İşlənmə bölməsində ekspozisiyanın mövzuları inkişaf etdirilir; Reprizada isə 
ekspozisiyanın mövzuları əsas tonallıqda səslənir. 
 
Sonatina 
(ital. sonatina – kiçik sonata) 
– kiçik həcmli sonata, işlənmə bölməsi nisbətən kiçik masştablı olur; ifaçılıq 
baxımından o qədər də çətin deyil. 
 
Sonsuz melodiya 
– bax: sonsuz kanon. 
 
Soprano 
(ital. sopra – yuxarıda, yüksəkdə) 
– 1. Yüksək qadın səsi; diapazonu birinci oktavanın do 
səsindən – üçüncü oktavanın do səsinə kimi. Növləri: 
Əfrasiyab Bədəlbəyli. İzahlı monoqrafik musiqi lüğəti 
301 
koloratur soprano, lirik soprano, dramatik soprano, lirik – koloratur, lirik-
dramatik soprano. 
2. Harmoniya kursunda dördsəsli düzülüşdə birinci, ən yüksək səs. 
 
Soprano açarı 
– bax. Açar. 
 
Spikkato 
– simli alətlərdə çalğı üsulu, simi dartmaqla (cımcıqla) səsləndirməni 
nəzərdə tutur. 
 
Stakkato 
(ital. staccato – ayrılmış, qırılmış) 
- ifaçılıq üsulu, səslərin qırıq-qırıq, bir-birindən pauza-
larla ayıraraq ifa olunmasını nəzərdə tutur, notların 
üstündə nöqtələrlə qeyd olunur. 
 
Stretta 
(ital. stretta – sıxlaşdırma, sıxlaşdırılmış) 
– fuqada mövzunun kanonik şəkildə keçirilməsi; bu zaman mövzunun ayrı-
ayrı hissələri eyni vaxtda müxtəlif melodik xəttlərdə səslənir. Polifoniyada 
ən mürəkkəb və gərgin ifadə vasitələrindən biri hesab olunur. 
 
Subdominant 
(lat. subdominanta – alt qatdakı hakim səs) 
- 1. Majorun və ya minorun dördüncü pilləsi; bu ladların əsas pillələrindən 
biri olub, tonikadan kvinta aşağıda yerləşir; başqa sözlə, alt dominanta. 
Rəqəmlə - IV, hərflə - S işarə olunur. 
2. Harmoniyada IV pillədə qurulan üçsəslinin adı. 
 
Subdominant funksiyası 
– ladların major-minor sistemində IV pillədə qurulan üçsəslinin funksiyası; 
qeyri-sabit akkord olub, verilmiş tonallıqda harmonik cazibəsinə görə qeyri-
Musiqi terminləri 
302 
müəyyən xarakter daşıyır. IV, II, VI pillələrdə qurulan akkordlar 
subdominanta funksiyasına aiddir. 
 
Subdominant sahəsi 
– yönəlmə (sapma) zamanı istifadə olunan əlavə (köməkçi) tonallıqlar 
dairəsi; onların tonika üçsəslisi əsas tonallıqda subdominanta funksiyasına 
aid akkordlardan ibarətdir: məsələn, Do majorda subdominanta sahəsinə re 
minor, Fa major, fa minor, lya minor aiddir ki, bu tonallıqların tonika 
üçsəslisi Do majorda II, IV və VI pillənin akkordlarıdır. 
 
Subkontroktava 
– bərabər temperasiyalı səssırasının ən aşağı, qalın səslənməyə malik 
hissəsi. 
 
Surdina 
(ital. sordino, sordo – kar, zəif eşitmə) 
– müxtəlif alətlərdə çalğı zamanı səsin zəiflədilməsi məqsədilə istifadə 
olunan qurğu; simli alətlərdə taxtadan və ya metaldan düzəldilmiş 
daraqşəkilli olur, simlərin üzərinə taxılır; nəfəsli alətlərdə armudabənzər 
taxta qurğu olub alətin borusunun içinə qoyulur və onun ağzını tutaraq səsin 
boğuq çıxmasına səbəb olur. Notlarda con sordino (ital. - surdina ilə) və 
senza sordino (ital. - surdinasız) sözləri ilə işarə olunur. 
 
Süita 
(fran. suite - ardıcıllıq) 
– bir neçə tamamlanmış pyesdən ibarət silsilə əsər; obraz məzmununa və 
quruluşuna görə fərqlənən pyeslər kontrastlıq prinsipi ilə növbələşir. XVI  
əsrdə İtaliyada meydana gəlmiş və professional musiqidə geniş yayılmışdır. 
 
Sümsü 
– nəfəsli musiqi aləti. 
 
 
 
Əfrasiyab Bədəlbəyli. İzahlı monoqrafik musiqi lüğəti 
303 
Süni flajoletlər 
– bir sıra simli musiqi alətlərində eyni zamanda iki barmaqla simin 
sıxılmasından alınan xüsusi səslər (harmonik yansəslər). 
 
Süvari borusu 
– nəfəsli musiqi aləti. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Musiqi terminləri 
304 
Ş 
Şaqqıldaq 
– zərb aləti. Bax: Alət, Musiqi alətləri. 
 
Şarmanka 
(fr. “Charmante Catherine” mahnısının adı ilə bağlıdır) 
– XVIII əsrin əvvəlində icad olunmuş musiqi aləti; kiçik ölçülü qutuya 
bənzər, orqan tipli, mexaniki çalğı üsulu ilə - dəstəyin hərəkəti ilə 
səsləndirilən alət. 
 
Ştrix 
(alm. strich – cizgi, xətt) 
– Musiqi alətində çalğı zamanı səsin ifadə tərzi; ifaçılıq üsulu; əsas ştrixlər – 
leqato, stekkato və s. 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
305 
 
T 
Takt 
(lat. tactus – təsir, təmas) 
– musiqi ölçüsü daxilində bir qüvvətli vurğudan növbəti qüvvətli vurğuya 
kimi yerləşən və fasiləsiz olaraq təkrarlanan metrik hissə. 
Xanələr not yazısında xanə xətti ilə bir-birindən ayrılır. Xanənin quruluşu 
xanə ölçüsü ilə (metr) ifadə olunur. Xanələrin növləri: 
a) sadə xanələr – bir qüvvətli vurğuya malikdir. Məsələn, 2/4,3/4,3/8. 
b) mürəkkəb xanələr – iki və daha artıq qüvvətli vurğuya malikdir.Məsələn, 
4/4, 6/8 və s. 
 
Taktönü 
– birinci xanə xəttinə qədər yazılmış və tam xanə əmələ gətirməyən notlar; 
adətən xanənin zəif vurğulu hissəsindən başlanan pyeslərdə rast gəlinir. 
 
Tamaşa, quruluş 
– opera, balet və s. əsərlərin səhnəyə qoyulması. 
 
Tamburin 
(ital. tamburino – kiçik baraban) 
– zərb musiqi aləti. 
 
 
 
 
Musiqi terminləri 
306 
Tam-tam 
(ital. tam-tam) 
– zərb musiqi aləti. İri həcmli metal diskdən 
ibarət olub, səthinə böyük toxmaqla vurularaq 
çalınır. 
 
Tanqo 
– ispan rəqsi. 
 
Tapmacalı kanon 
– kanonun bir növü: yalnız bir səs – proposta yazılır, ifaçı imitasiya edən 
səslərin başlandığı yeri və intervalı özü təyin etməli olur. 
 
Tarantella 
– İtalyan xalq rəqsi, cəld templi, 3/8 və ya 6/8 ölçülü musiqiyə malikdir. 
İtaliyada Taranto şəhərinin adı ilə bağlıdır. XIX əsrdə geniş yayılmış virtuoz 
xarakterli pyesin adı. 
 
Tema, mövzu 
(yunan. thema – müzakirə və ya danışıq predmeti) 
- melodik və forma cəhətdən tamamlanmış, bitkin musiqi fikrini bildirən 
musiqi qurumu. Kompozisiyanın vacib amili sayılır; musiqi əsərində müəy-
yən məna, ideya, daşıyıcısıdır; obrazın xarakter xüsusiyyətlərinin təcəssü-
mündə mühüm rol oynayır. 
 
Tembr 
(frans. timbre – fərqlənmə, nişan) 
– səsin rəngidir. T. – obertonların müxtəlif uyğunluğu, uzlaşmasıdır. 
Səsin tembri – musiqiyə dərin ifadəlilik verir, musiqinin bədii ifadə vasitə-
lərindən birini təşkil edir. 
Vokal ifaçılıqda T. mühüm faktor olub, mimika və intonasiya ilə sıx bağlı-
dır. 
İnstrumental musiqidə - hər bir alət özünəməxsus səs tembri ilə fərqlənir. 
 
Əfrasiyab Bədəlbəyli. İzahlı monoqrafik musiqi lüğəti 
307 
Temp 
(ital. tempo; lat. tempus - vaxt) 
– musiqidə zaman vahidindəki payların (hissələrin) sayı ilə müəyyən edilən 
hərəkət sürətidir. T. musiqi əsərinin ifasının mütləq sürətini müəyyənləşdirir. 
T. xüsusi italyan terminləri ilə işarə olunur: məs., allegro, andante, tempo di 
marsia və s. 
Əsərin xarakteri, üslubu, janrı müəyyən templə bağlıdır. Metronom vasitə-
silə T.-in daha dəqiq təyin edilməsi mümkündür. T.-in doğru təyin edilməsi 
dirijorun bacarığından, təcrübəsindən, ənənələrə riayət etməsindən asılıdır. 
 
Temperasiya 
(lat. temperatio – mütənasib, uyğun) 
– müəyyən yüksəkliyə malik səslərin düzülüş sistemi. 
Bərabər temperasiya – oktavanın 12 eyni məsafədə (yarımtonlarla) bölgü-
sünə əsaslanır. 
Bax: Bərabər temperasiyalı səssırası. 
 
Temperasiya edilmiş kök 
- bax: Bərabər temperasiyalı səssırası. 
 
Tenor 
- yüksək kişi səsi. Növləri: lirik tenor, dramatik tenor. Diapazon səsi: do1 - 
si-bemol2 
 
Tenor açarı 
– bax: Açar. 
 
Terset 
(alm. Terzett, lat. tertius - üçüncü) 
– 1. Üç ifaçıdan ibarət vokal ansambl. 
Musiqi terminləri 
308 
2. Vokal ansambl üçün yazılmış əsər. bax: Trio. 
 
Tersiya 
(lat. tertia - üçüncü) 
– 1. Üç pillə məsafəsində interval. 3 rəqəmi ilə işarə olunur. 
Kiçik tersiya – k3: həcmi 1½ tona bərabərdir; 
Böyük tersiya – b3: həcmi 2 tona bərabərdir. 
Artırılmış tersiya – art.3: həcmi 2½ tona bərabərdir. 
Əksildilmiş tersiya - əks.3: həcmi 1 tona bərabərdir. 
2. Verilmiş səsdən sonra üçüncü pillə. 
 
Tessitura 
(ital. tessitura – məğz) 
– səs diapazonuna daxil olan səslərin konkret əsərdə işlənilməsidir. 
T. növləri bunlardır: 
- yuxarı tessitura – səs diapazonunun yuxarı səsləri; 
- orta tessitura – səslənmə üçün olduqca rahat bir hissə; 
- aşağı tessitura – səs diapazonunun aşağı notları. 
 
Tetraxord 
(yun. tetra – dörd, chorde - sim) 
– səssırasının yanaşı düzülmüş dörd pilləsi. Ladın alt tetraxordu - I, II, III, 
IV pillələrini, üst tetraxordu – V, VI, VII, VIII pillələrini əhatə edir. 
 
Təkrarlama işarələri 
– musiqi əsərinin not yazısında istifadə olunan və onun bütünlüklə və ya 
müəyyən hissələrinin təkrarlanmasını bildirən işarələr: repriza (://:), volta 
(1.-2.), Da capo və s. 
 
Tənasüb, nisbət 
- musiqidə ifadə vasitələrinin - səslərin, akkordların, tonallıqların, formanın 
hissələrinin və s. qarşılıqlı əlaqəsini nəzərdə tutan termin. 
 
 
Əfrasiyab Bədəlbəyli. İzahlı monoqrafik musiqi lüğəti 
309 
Təqti 
– təqti etmək, təqtiləşdirmək. Taktın – xanənin hər bir qismini hər hansı bir 
hərəkətlə qeyd etmək. 
 
Tərmin 
– musiqi ifaçılığında müəyyən vərdişləri əxz etmək üçün istifadə olunan 
çalışmalar. 
 
Tokkata 
(ital. toccata, toccare sözündən - toxunmaq) 
– ilkin mənada klavişli musiqi alətləri üçün yazılmış hər hansı əsər. Müasir 
mənada – cəld templi, bərabər uzunluqlu dəqiq metroritmli hərəkətə əsas-
lanan pyes. 
 
Ton 
(yun. tonos – gərginlik, vurğu) 
– 1. Müəyyən yüksəkliyə malik səs; 
2. Bərabər-temperasiyalı səssırasında iki səsin yüksəklik münasibəti; iki 
yarımtona bərabər ton – bütöv ton. 
3. Köhnəlmiş mənada – lad. 
4. Akkordun səsi: əsas ton, tersiya tonu, kvinta tonu, septima tonu, nona. 
 
Ton kəmiyyəti 
– bax: İntervalın keyfiyyəti. 
 
Tonallıq 
– müəyyən bir ladın tonikasının adı; adətən tonallıq dedikdə eynivaxtda lad 
və tonika, yəni ladtonallıq nəzərdə tutulur: məs., do minor, A-dur və s. 
Musiqi terminləri 
310 
Hər bir tonallıq öz açar işarələri ilə fərqlənir, yəni səslərin tərkibini 
müəyyənləşdirən alterasiya işarələrinə malikdir. 
Major-minor sisteminin və diatonik melodik ladların tonallıqları diyez və 
bemol işarəli olur. Açar işarələrinin artan qaydada düzülüşü cədvəli daimi 
və dəyişməzdir; bax: Kvarta-kvinta dairəsi. 
 
Tonallıq münasibətləri 
– bax: Tonallıqların yaxınlığı 
 
Tonallıqların yaxınlığı 
– tonallıqların qohumluq dərəcəsi; ümumi akkordların sayına və əhəmiy-
yətinə görə təyin olunan iki tonallıq arasındakı qarşılıqlı münasibət. 
Üç səviyyədə özünü göstərir: 
1-ci səviyyəyə tonika üçsəslikləri ümumi akkordlar sırasına daxil olan tonal-
lıqlar aiddir; məs., Do major-Sol major. 1-ci dərəcəli qohumluq səviyyə-
sində  
- hər bir major tonallığının 6 qohum tonallığı var (2 major və 4 minor) - II, 
III, IV, IVh, V və VI pillələrdə qurulan üçsəsliklər müvafiq tonallıqların 
tonika üçsəslisidir; 
- hər bir minor tonallığının 6 qohum tonallığı var - III, IV, Vn, Vh, VI və 
VIIn pillələrdə qurulan üçsəsliklər müvafiq tonallıqların tonika üçsəslisidir; 
2-ci səviyyədə tonallıqlar arasında ən azı bir ümumi üçsəslik olur (tonika 
üçsəsliyi olmaya bilər). 
3-cü səviyyədə tonallıqlar arasında heç bir ümumi üçsəslik olmur. 
Tonallıqların yaxınlığı, onların qohumluq dərəcəsi modulyasiya imkanlarını 
və onların xarakterini üzə çıxarır. 
 
Tonika 
– ladın sabit, baş pilləsi olub, digər pillələri öz ətrafında cəmləşdirir.Qısa 
yazılış şəkli: T 
 
Tonika funksiyası 
– major-minor lad sistemində I pillədən qurulan üçsəslinin funksiyası; ladın 
ən sabit akkordudur; T hərfi ilə işarə olunur. Dominanta funksiyasının 
Əfrasiyab Bədəlbəyli. İzahlı monoqrafik musiqi lüğəti 
311 
akkordları Tonika funksiyasına aid akkorda həll olur; eyni zamanda, bu 
funksiya harmonik hərəkəti yekunlaşdırmaq imkanına malikdir. Bax: 
Kadans. 
 
Transkripsiya 
– orijinalda bir ifaçı tərkibi üçün (məsələn, orkestr üçün) yazılmış əsərlərin 
sərbəst şəkildə başqa bir ifaçı tərkibi üçün (məsələn, fortepiano) işlənilməsi. 
Bax: Arranje etmək; Fantaziya; Parafraz. 
 
Transpozisiya (intiqal) 
– musiqi əsərinin olduğu kimi müəyyən məsafədə yuxarı və ya aşağı 
köçürülməsi. 
 
Transpozisiyalı alətlər 
– not yazısında olduğu kimi yox, bundan müəyyən interval məsafəsində 
yuxarı və ya aşağı səslənən alətlər. Bir alətlər fəsiləsinə aid müxtəlif növlü 
alətlərin səslənməsinə görə fərqləndirilməsi. Məsələn, klarnet in-A partiya-
sında yazılan do (c) notu kiçik tersiya aşağı lya (a) kimi səslənir. 
 
Trel 
(ital. trillare – cingildətmək) 
– melizm növü; yazılan notla onun yanındakı pillənin tez və çoxsaylı təkrar-
lanmasına əsaslanır. Notun üstündə tr kimi işarə olunur. 
 
Tremolo 
(ital. tremolo – titrəyən) 
– 1. Eyni bir səsin cəldliklə təkrarlanması; bəzən bir neçə alətdə birlikdə də 
tətbiq olunur.  
2. İki qonşu olmayan səslərin və ya səs birləşməsinin növbələşərək səslən-
dirilməsi. 
 
Trepak 
(tappıldatmaq, ayaq döymək ) 
– qədim rus xalq rəqsi, gümrah xarakterli, ikiqismli ölşüdə olur. 
Musiqi terminləri 
312 
Trilogiya 
– Bir mövzuya həsr olunmuş üç müstəqil və tamamlanmış hissədən ibarət 
əsər. 
 
Trio 
(ital. trio, tre – üç sözündən) 
– 1. Üç ifaçıdan ibarət ansambl; vokal musiqidə - terset. 
2. Üç ifaçı üçün nəzərdə tutulan, hər birinin ayrıca partiyası olan musiqi 
əsəri. Bax: Fortepiano triosu. 
3. Üçhissəli formada yazılmış marş, vals, menuet, skerso kimi musiqi əsər-
lərində orta bölmənin adı. Qədim dövrlərdə instrumental musiqi əsərlərində 
kənar hissələr orkestr tərəfindən, orta bölmə isə kontrast səslənmə yaratmaq 
üçün üç ifaçı tərəfindən ifa olunduğuna görə belə adlandırılırdı. 
 
Triol 
(lat. tres - üç) 
– üç notdan ibarət xüsusi ritmik fiqur; uzunluğuna görə iki eyni şəkilli nota 
bərabərdir. 
 
Triton 
(ital. tritono – üç tondan ibarət) 
– 1. Artırılmış kvarta intervalı – 4 pilləni əhatə edən, üç tona bərabər 
interval; intervalın xüsusi növü kimi diatonik səssırasında özünü göstərir. 
Xromatik interval kimi əksildilmiş kvintaya bərabərdir. 
2. Əksildilmiş kvinta intervalı – 5 pilləni əhatə edən, üç tona bərabər 
interval. Artırılmış kvartanın dönməsi. 
 
Trixord 
(yunan. treis – üç, chorde - sim) 
– üç pillədən ibarət diatonik səssırası, adətən, tersiya və ya kvarta intervalı 
həcmində olur. 
 
 
 
Əfrasiyab Bədəlbəyli. İzahlı monoqrafik musiqi lüğəti 
313 
Trombon 
(ital.trombone – böyük truba)– XVI əsrdə meydana gəlmiş mis nəfəsli alət. 
Simfonik orkestrlərdə mis nəfəsli alətlər qrupunun tərkibinə daxildir. Bax: 
Simfonik orkestr, Partitura. 
 
Truba (boru) 
(ital. tromba)  
– mis nəfəsli alət. Qədim dövrdə natural alət olmuşdur, XIX əsrdə alətin 
ventil mexanizminə malik xromatik növü meydana gəlmişdir. 
 
Tuş 
– təntənəli xarakterli musiqili salamlama. Adətən təntənəli mərasimlərdə ifa 
olunur. 
 
Tuşe 
– simli alətlərdə istifadə olunan ifaçılıq üsulu. 
Musiqi terminləri 
314 
Tuba 
(ital., lat. tuba - truba) 
– mis nəfəsli alət. Registrinə görə ən 
aşağı, qalın səsli alətdir. 
 
Tulum 
– qədim dövrlərdə yaranmış xalq 
nəfəsli musiqi aləti. 
Müxtəlif ölkələrdə rast gəlinir: volınka – rus; duda – ukrayna, belorus; 
qudastviri – gürcü; sarnay – çuvaş; koza – polyak; dudı – çex; piffero – 
italyan; qayda – türk, bolqar; kornemyuz – fransız; zakpfeyfe – alman; 
baqpayn – ingilis. 
 
Tütək, sümsü 
– bax: Azərbaycan musiqi terminləri.Tütək 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
315 
U 
Ud 
– bax: Azərbaycan musiqi terminləri - ud. 
 
Undesima 
(lat. undecima – on birinci) 
– interval; əsas və zirvə səslər arasındakı məsafə on bir pillədən ibarətdir; 11 
rəqəmi ilə işarə olunur. Tərkibinə görə mürəkkəb interval sayılır (oktava 
üzərində kvarta); Xalis undesima 8,5 tona bərabərdir. 
 
Undesimakkord 
– tersiyalarla qurulan altı səsdən ibarət akkord: məs., do-mi-sol-si-re-fa. Sıx 
düzülüşdə əsas tondan başlayaraq, tersiya, kvinta, septima, nona və 
undesima tonlarından ibarətdir. 
 
Unison 
(ital. unisono; lat. unus – bir, sonus – səs) 
– birsəslilik; iki və ya üç səsin eyni vaxtda bir ucalıqda səslənməsi; xalis 
prima intervalının səslənməsi; bir neçə ifaçının birlikdə eyni musiqini ifa 
etməsi. 
 
Untertonlar 
(alman. untertone – aşağı tonlar) 
– real surətdə tətbiq olunmayan, yalnız hər hansı bir tondan qurulan interval 
ardıcıllığının düzülüş sırasını izah etmək üçün istifadə edilən əks mənalı 
anlayış:  
Musiqi terminləri 
316 
- bir tondan yuxarı istiqamətdə qurulan harmonik ahəngdar səslər – 
obertonların eynilə aşağı istiqamətdə də qurulması nəzərdə tutulur;  
- major və minor üçsəslisinin quruluşundakı fərqləri qarşılıqlı şəkildə izah 
etmək üçün bu termindən istifadə olunur. 
 
Uşaq musiqi məktəbi 
– musiqi təhsili müəssisəsi; musiqi təhsilinin ibtidai pilləsi. 
 
Uvertüra 
(fr. ouverture; ouvertur - açmaq) 
– 1. Musiqili səhnə əsərinin giriş hissəsi; əsərin ideya-məzmununu əks 
etdirən mövzulara əsaslanır; tamaşaçıının diqqətini əsərin xarakterinə 
yönəldir; əsərin emosional mühitini hazırlayır.  
2. Simfonik musiqinin bir janrı;  
3. Birhissəli, adətən sonata formasında qurulan simfonik əsər. 
 
Uyğunluq, ahəng 
– müxtəlif yüksəkliyə malik səslərin harmonik cəhətdən uzlaşaraq, gözəl 
səslənmə əmələ gətirməsi. 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
317 
 
Ü 
Üçbucaq 
(ital. triangolo) 
– zərbli musiqi aləti; metal düzəldilmiş üçbucaq şəklindədir; metal çubuqla 
çalınır; qeyri-müəyyən səsyüksəkliyində, zərif tembrə malikdir. 
 
Üçər tərkib 
– simfonik orkestrin adi tərkibinin üç dəfə genişləndirilməsi; bu zaman hər 
nəfəsli alətin həcminə və səslənməsinə görə fərqlənən üç növündən istifadə 
olunur: məsələn, üç fleyta (o cümlədən, fleyta-pikkolo); üç klarnet (o 
cümlədən, bas-klarnet) və s. 
 
Üçhəmsəda 
– bax: Üçsəsli. 
 
Üçhissəli forma 
– musiqi əsərlərində çox geniş tətbiq olunan forma. Üç bölmədən ibarətdir, 
1-ci və 3-cü hissələr eyni musiqi materialına əsaslanır, 2-ci hissə kontrastlıq 
təşkil edir. Sxemi bu şəkildədir: A – B – A . 
 
Üçhissəli xanə 
- üç hissəyə bölünən xanə. İki növü var: Sadə bölgülü xənədə üç hissə bir 
vurğu altında verilir: > – – ; Tez tempdə 3/1, 3/2, 3/4, 3/8, 3/16 ölçülü 
xanələr bu qəbildəndir. 
Musiqi terminləri 
318 
Mürəkkəb bölgülü xanədə üç hissənin hər biri vurğu altında verilir: 1-ci 
qüvvətli, 2-ci nisbətən zəif, 3-cü zəif. Məsələn, ağır tempdə: 
3/4[2/8+2/8+2/8] və s. 
 
Üçqat fuqa 
– üç mövzu əsasında qurulmuş fuqa. Mövzular eyni vaxtda kontrapunkt 
səslənmədə verilərək, üçsəslilik, üçsəsli fuqa əmələ gətirir. Üçqat fuqanın 
növləri:  
a) ümumi ekspozisiyalı fuqa – hər üç mövzu bir vaxtda səsləndirilir.  
b) ayrı ekspozisiyalı fuqa – mövzular bir-birindən ayrılıqda təqdim 
olunaraq, üç ayrıca ekspozisiya əmələ gətirir. 
c) qismən ayrı ekspozisiyalı fuqa – mövzulardan biri ayrıca ekspozisiyada, 
ikisi birlikdə təqdim olunur. 
 
Üçqat kontrapunkt 
– eyni vaxtda üç müstəqil bədii əhəmiyyətli melodik xəttin polifonik 
uzlaşması. 
 
Üçsəsli 
– üç səsdən ibarət tersiyalarla qurulmuş akkord. Tərkibindəki səslərin adı və 
rəqəmlə işarəsi: 1 - əsas ton (prima), 3 – tersiya tonu (tersiya), 5 – kvinta 
tonu (kvinta). 
Üçsəslinin interval tərkibi ardıcıl iki tersiyadan və bir ümumi kvintadan 
ibarət olur. Bu intervalların keyfiyyəti üçsəslinin strukturunu müəyyən edir; 
bundan asılı olaraq, üçsəsli böyük, kiçik, artırılmış və əksildilmiş şəkildə ola 
bilir.  
Əfrasiyab Bədəlbəyli. İzahlı monoqrafik musiqi lüğəti 
319 
Üçsəslinin növləri və strukturu:  
Böyük üçsəsli (major üçsəsliyi) – böyük tersiya (b3)+kiçik tersiya (k3); 
yekunda (kənar səslər arasında) – xalis kvinta (x5). Kiçik üçsəsli (minor 
üçsəsliyi) – k3+b3; yekunda – x5. Artırılmış üçsəsli – b3+b3; yekunda – 
art.5 Əksildilmiş üçsəsli – k3+k3; yekunda - əks.5 Üçsəsıinin iki dönməsi 
var: sekstakkord, kvintsekstakkord. 
 
Üçsəslilik 
– üç müstəqil melodik xəttdən ibarət polifonik faktura. 
 
Üfləmə ağac alətlər 
– simfonik orkestrdə alətlər qrupu: fleyta, hoboy, klarnet, faqot və onların 
müxtəlif növlərini özündə cəmləşdirir.  
Bu alətlər qrupunun adı onların hazırlanma materialı (ağac) və səsçıxarma 
üsulu (üfləyərək çalınması) ilə bağlıdır. 
 
Üfləmə altlər 
– bax: Üfləmə ağac alətləri; Nəfəs alətləri 
 
Üfqi-mütəhərrik kontrapunkt 
– iki və daha artıq müstəqil ifadəli melodiyanın polifonik (eyni vaxtda) 
uzlaşmasıdır; bu halda səslər bədii məqsəddən asılı olaraq, müəyyən zaman 
və məkan münasibətində qovuşdurulur. 
 
 
 
 
 
 
 
Musiqi terminləri 
320 
 
V 
Vals 
(fr. valse; alm. Walzer – fırlanmaq) 
– alman, çex və avstriya xalq rəqslərindən yaranmış rəqsdir. Xarakter cəhəti 
3/4 ölçüdə müşayiətin, özünəməxsus bərabər həcmli ritmik quruluşdan – 
birinci vurğuda bas , ikinci, üçüncü vurğularda akkord – ibarətdir ki, bu da 
müxtəlif xarakterli melodiyalar üçün plastik fon yaradır.  
Vals müxtəlif sürətlə ağır və ya tez tempdə ifa olunur. Rəngarəng obrazları 
və hissələri təcəssüm etdirmək imkanlarına malikdir.  
XIX əsrin 30-40-cı illərindən rəqs musiqisi və konsert janrı kimi geniş 
yayılmış, hətta simfonik musiqiyə daxil olmuşdur. 
 
Valtorn 
(alm. Walthorn – meşə şeypuru; ital. corno) 
– mis nəfəs aləti, yumşaq tembrli səslənməyə malikdir. Simfonik orkestrdə 
və nəfəsli orkestrdə adətən cüt sayda 
istifadə olunur, həm solo, həm də 
müşayiətçi alət kimi tətbiq olunur.İki 
növü var:  
1. Natural valtorn – XIX əsrin 30-cu 
illərinə qədər yayılmışdı. Kiçik həcmli 
natural səssırasına malikdir.  
2. Ventilli valtorn – XIX əsrin 30-ci 
illərindən ifaçılıq praktikasına daxil 
olub. Təkmilləşmiş alətdir, xromatik 
Əfrasiyab Bədəlbəyli. İzahlı monoqrafik musiqi lüğəti 
321 
səssırasına malikdir. Səslənmə diapazonu kontroktavanın si səsindən ikinci 
oktavanın fa səsinə kimi əhatə edir. 
 
Variasiyalar 
(lat. variatio – dəyişmə, təbdil) 
– 1. Mövzu və onun bir sıra dəyişilmiş şəkildən təkrarından ibarət musiqi 
forması; hər bir dəyişilmiş təkrar – variasiya adlanır.  
2. Bu formada yazılmış əsər.  
V. bir obrazın müxtəlif cəhətlərini xarakterizə edir, bəzən də rəngarəng 
obrazlar silsiləsini xatırladır.  
V. həm xalq musiqisində və həm də professional musiqidə geniş tətbiq 
olunur.  
XVII–XVIII əsrlərdə klassik variasiya növü təşəkkül tapır. Burada ciddi 
quruluşlu mövzunun faktura baxımından işlənilməsi virtuozluq element-
lərini ön plana çəkirdi. Belə V. çox zaman konsert zamanı virtuoz ifaçılar 
tərəfindən müəyyən bir mövzu əsasında improvizə olunaraq yaradılırdı.  
XIX əsrdə isə V.-nın yeni tipi meydana gəldi ki, bu da silsiləni vahid bir 
ideya – məzmun ətrafında birləşməyə və daha iri həcmli, mürəkkəb quruluş-
lu V.-ın yaradılmasına imkan verdi.  
Bax: Polifonik variasiyalar; İkili variasiyalar. 
 
Varqan 
(yun. organon – alət) 
– musiqi aləti. 
 
Ventil 
(alm. Wentil – qapaq, supan; lat. ventilo – üfürürəm, üfləyirəm) 
– bir sıra mis nəfəsli alətlərdə səslərin bəmləşdiriliməsi üçün quraşdırılmış 
kiçik mexanizm. 1815-ci ildə icad olunmuşdur. 
 
Vəzn (ölçü) 
– vurğulu və ya vurğusuz hecaların sayı, yaxud uzun və qısa hecaların 
düzülüş qaydasıdır.  
Musiqi terminləri 
322 
1. Heca vəzni - şeirdə ritmik hissələrin – vurğuların növbələşməsinə 
əsaslanan vəzndir (aşıq yaradıcılığı, beşik mahnıları, bayatılar və s. bu 
vəzndə qurulur).  
2. Əruz vəzni - ərəb klassik şeirindən Azərbaycan poeziyasına keçmişdir. 
Ə.v.-nin əsasını hecaların uzadılması və qısa söylənməsi, mütənasib 
növbələşməsi təşkil edir.  
Ə.v.-nin 20-yə qədər bəhri var: həzəc, rəməl, müzare, bəhri-təvil və s. 
 
Vibrafon 
– müəyyən səsyüksəkliyinə malik zərb 
aləti; gövdəsi metal plastinkalardan 
qurulmuşdur, fortepiano klaviaturasını 
xatırladır; ucuna mahud parça bağlan-
mış taxta çubuqlarla çalınır.  
Simfonik və estrada orkestrlərində 
geniş istifadə olunur. 
 
Vibrasiya 
(ital. vibrato – titrətmə, əsmə) 
– arabir səsin yüksəkliyi, tembri, gücünün dəyişməsidir. V. sürəti əsərin 
tembrini zənginləşdirir, ona emosionallıq və dinamiklik verir. 
 
Vibrato, vibrasiya 
(ital. vibrato; lat. vibratio – titrəyiş) 
– səs yüksəkliyinin kiçik titrəyişi; simli alətlərdə barmaq 
vasitəsilə simin sıxılması nəticəsində əmələ gəlir. 
 
Viola 
(ital. viola – hansı sözdən əmələ gəldiyi məlum deyil) 
– skripka ailəsindən olan kamanla çalınan simli alət. 
Səslənməsi skripkaya nisbətən bəmdir.  
Bax: Alt. 
 
 
Əfrasiyab Bədəlbəyli. İzahlı monoqrafik musiqi lüğəti 
323 
Violonçel 
(ital. violoncello, - violone (böyük viola – 
kontrabas) sözünün kiçildilmiş halı) 
– kamanla çalınan simli musiqi aləti. 
Skripkaşəkilli alətlər ailəsinin böyük 
ölçüyə malik bir üzvü. VI əsrdə meydana 
gəlmişdir. Dolğun, qalın səsə malik alətdir. 
Solo alət kimi ansambl və orkestrlərin 
tərkibində geniş istifadə olunur. 
 
Vircinel 
(ing. virginal; lat. virgula – ağac) 
– klavişli – simli alət, klavesinin bir növü. XVI – XVII əsrlərdə İngiltərədə 
geniş yayılmışdır. 
 
Virtuoz 
(ital. virtuoso; lat. virtus – hünər, istedad) 
– musiqi əsərlərini texniki və bədii cəhətdən sərbəstliklə və məharətlə ifa 
edən musiqi ifaçısı. 
 
Vokal kvartet 
– 1. Dörd müğənnidən ibarət ansambl;  
Adətən V. kvartet kişi (iki tenor, bariton və bas) və ya qadın (iki soprano, 
messo – sprano və kontralto) müğənnilərdən ibarət olur; qarışıq tərkibli V. 
kvartetə (soprano, messo – sprano, tenor və bas) rast gəlinir.  
2. Dörd müğənnidən ibarət ansambl üçün bəstələnmiş pyes. 
 
Vokal musiqi 
(ital. vocale – səsli) 
– instrumental müşayiətlə və ya müşayiətsiz oxumaq üçün musiqi. 
 
Vokalist 
– müğənni; xüsusi məktəb keçmiş musiqiçi. 
 
Musiqi terminləri 
324 
Vokaliz 
(fr. voçalise; lat. vocalis – sait) 
– sözsüz oxunan pyes. Vokal oxuma texnikasını inkişaf etdirmək üçün 
tətbiq olunur.  
Vokalizasiya – ayrı – ayrı sait səslərin tələffüzünə əsaslanan oxuma. 
 
Volta 
(ital. volta – dönüş, dəfə) 
– musiqi əsərində hər hansı kiçik hissələrin təkrarını göstərən işarə; 1.2. 
rəqəmləri ilə işarə olunur. 
 
Vurğu 
– bir səsin digərlərinə nisbətən daha qabarıq, güclü, zərblə göstərilməsi. 
Musiqidə periodik vurğulanma metro-pitmik bölgünün əsasını təşkil edir. 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
325 
 
Y 
Yanaşı tonallıq 
- əsas tonallıqdan müvəqqəti olaraq digər tonallığa keçid – yönəlmə olan 
tonallıq. 
 
Yarım not 
– uzunluğuna görə bütöv notdan iki dəfə kiçik olan not. Səslənmə müd-
dətinə görə bütöv notun yarısına bərabərdir. Orta tempdə iki çərək nota 
bərabərdir. 
 
Yarım pauza 
– uzunluğuna görə yarım nota bərabər pauza. 
 
 
Yarımton 
– müxtəlif yüksəklikdə yerləşən iki səs arasındakı ən yaxın məsafə. 
Musiqidə ölçü vahidi kimi istifadə olunur. İntervalın həcmi yarımtonlarla 
(və ya tonlarla) ölçülür.  
Musiqi terminləri 
326 
Bərabər (müntəzəm) temperasiyalı sistemdə oktava 12 yarımtondan ibarət-
dir. Yarımtonun iki növü var: Diatonik yarımton - ladın iki qonşu pilləsi 
arasında əmələ gəlir: məsələn, mi-fa; sol-lya bemol.  
Xromatik yarımton – ladın hər hansı pilləsi ilə onun dəyişilmiş şəkli 
arasında əmələ gəlir: məsələn, do-do diyez, si-si bekar. 
 
Yardımçı səs 
– 1. Melodik fiqurasiyanın elementi, akkord səsində sekunda yuxarıda və ya 
aşağıda yerləşir, iki akkord səsinin ardıcıl təkrarları arasında tətbiq olunur.  
2. Melizmlərin tərkibindəki not; yazılmış əsas notdan sekunda yuxarı və 
aşağı yerləşir. 
 
Yekcins xor 
(həmcins xor) 
– yalnız uşaqlardan, yalnız qadınlardan və ya yalnız kişilərdən ibarət 
xorlardır. Həmcinic uşaq xorunun tərkibində iki əsas xor partiyası – diskant 
və altolar partiyaları daxildir. Həmcins qadın xorunun tərkibinə iki əsas xor 
partiyası – soprano və altolar partiyaları daxildir. Həmcins kişi xorunun 
tərkibinə üç əsas partiya – tenor, bariton, bas partiyaları daxildir. 
 
Yeridilmə, keçirilmə 
- Fuqada mövzunun hər hansı bir səsdə tam şəkildə səsləndirilməsi.  
1. Fuqada mövzunun hər səsdə bir dəfə tam şəkildə səsləndirilməsini 
göstərən termin. 
 
 
 
Əfrasiyab Bədəlbəyli. İzahlı monoqrafik musiqi lüğəti 
327 
Yubilyasiya 
(lat. yubilatio, hərf. – şənlik, təntənə) 
– qədim dövrlərdə yaranmış təntənəli oxuma növü. 
 
Yumoreska 
(alm. humoreske; humor – mizah, yumor) 
– zarafat xarakterli kiçik pyes. 
 
Yuraçka, yurka 
– zarafat xarakterli belorus xalq rəqsi. 
 
Yüksəklik (irtifa) 
– səsin xassələrindən biri. Səslənən cismin titrəyiş tezliyinin nəticəsində 
əldə olunur. Səsin yüksəkliyi saniyədə titrəyişin miqdarı ilə ölçülür.  
Bax: Kamerton.  
Musiqidə səslərin yüksəkliyinin bir – birinə münasibətindən mürəkkəb mən-
tiqi musiqi əlaqələri yaranır: mütləq yüksəklik, səsin yüksəkliyi, nisbi yük-
səklik. 
 
Yürüş marşı 
– hərbi keçid zamanı səsləndirilən marş musiqisinin bir növü. 
 
 
 
 
 
 
 
 
 
 
 
 
 
Musiqi terminləri 
328 
Z 
Zəng 
 (ital. campane) 
 – 1. Zərbli musiqi aləti olub, müxtəlif ölçülü və nisbətən dəqiq köklənməyə 
malik zənglərdən ibarətdir. İki oktava həcmində (böyük oktavanın do 
səsindən – birinci oktavanın do səsinə kimi) xromatik səssırasına malikdir. 
Taxta çubuqlar vasitəsilə səsləndirilir.   
2. Bax: Azərbaycan musiqi terminləri. - Zəng. 
 
Zəngulə 
- bax: Azərbaycan musiqi terminləri - Zəngulə. 
 
Zərb 
- bax: Azərbaycan musiqi terminləri - Zərb 
 
Zərbli (vurma) alətlər 
– alətin gövdəsinə vurulmaqla səs əldə edilir, səslənməsinə görə aşağıdakı 
növlərə bölünür: 
köklənən alətlər (müəyyən səsyüksəkliyinə malik zərb alətləri) – litavrlar, 
ksilofon, zəng (kolokol, kolokolçik). köklənməyən alətlər (qeyri-müəyyən 
yüksəklikli zərb alətləri) – kiçik və böyük barabanlar, kastanyetlər, tam-tam 
və s. Quruluşuna görə növləri: plastinkalı alətlər, zarlı (pereponkalı) alətlər. 
bax: Azərbaycan musiqi terminləri - Zərbli (vurma) alətlər  
 
Zil səs 
– yuxarı səs, yüksək səs, nazik səs. 
Əfrasiyab Bədəlbəyli. İzahlı monoqrafik musiqi lüğəti 
329 
Zinqşpil 
(alman. Singspiel; singen – oxumaq və spiel – oyun.) 
– Almaniyada və Avstriyada meydana gəlmiş komik opera növü; oxumaq, 
rəqslər danışıqla növbələşir. Zinqşpilin çiçəklənməsi dövrü XVIII əsrin 
ortalarına və 2-ci yarısına təsadüf edir. 
 
Zirvə 
– 1. İnterval zirvəsi – intervalın yuxarıda yerləşən səsi.  
2. Melodiya zirvəsi. 
 
Zınqırov 
(ital.campanelli) 
– zərbli musiqi aləti olub, bir cərgədə düzülmüş metal plastinkalardan 
ibarətdir; taxta çubuqlar vasitəsilə səsləndirilir. Basqa sözlə - metallofon 
adlandırılır. Cingiltili 
 
Zümzümə 
– bax: Azərbaycan musiqi terminləri - Zümzümə. 
 
 
 
 
 
 
 
 
MUSİQİ ƏDƏBİYYATINDA 
İŞLƏNƏN XARİCİ SÖZ  
VƏ TERMİNLƏR 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
333 
A 
A due, ixt. a 2 
– iki həmcins musiqi alətinin unison çalması 
 
A la... 
–...sayağı, ...varı (məs. Alamakam) 
 
A piacere 
– istər ifaçılıq ədası, istərsə də ritm cəhətindən sərbəst tərzdə 
 
A tempo 
– əvvəlki tempdə; əvvəldə olduğu tempə keçməli (sürətin yavaşıdılması ya 
da yeyinləşdirilməsindən sonra) 
 
A tre, ixt. a 3 
– üçlükdə (eyni partiyanı ifa etməli; yəni 3 həmcins musiqi alətinin unison 
çalması) 
 
Abbandonamente, con abbandono 
– laqeyd tərzdə, şəxsi zövqə görə 
 
Abbassando 
– səsin gücünü azaldaraq 
 
Accarezzevole 
– nəvazişlə 
Xarici terminlər 
334 
Accelerando, ixt. accel. 
– sürətini artıraraq 
 
Accentando 
– aksent; vurğunu xüsusi olaraq qeyd etmək 
 
Ad libitum, ixt. ad lib. 
– 1. əsərin ifasında temp (sürət) və ayrı-ayrı nüansları ifaçının ixtiyarına 
buraxmaq; 
2. Bu sözlərə aid edilmiş partiyanın (rolun) ümumi ansambldan sərbəst 
mövqe tutması 
 
Adagietto 
– adajioya nisbətən azca yeyin 
 
Adagio, ixt. ad-o 
– aramla, sakit 
 
Addolorato 
– həzin, məyus, kədərli 
 
Affabile 
– ehtiramla, lütfkarlıqla, iltifatla 
 
Affannato 
– təşvişlə, həyacanla 
 
Affettamente 
– lovğalanaraq 
 
Affetto 
– hiss, həyəcan. Con affetto – böyük hissiyyatla 
 
Affrettando 
– tələsərək 
Əfrasiyab Bədəlbəyli. İzahlı monoqrafik musiqi lüğəti 
335 
Agile 
– tələsik, cəld, çevik 
 
Agitato 
– böyük həyacanla, təşvişlə 
 
All, alla 
– ...tərzində, ruhunda 
 
Alla breve 
– 4 çərəkli ölçüdə yazılmış musiqinin 4 sayı ilə yox, ikiyə ifa olunması, yəni 
hər xanənin 4 zərb əvəzinə 2 zərb üzrə hesablanması 
 
Allargando 
– sürəti genişlədərək, asta-asta, yavaşıdaraq 
 
Allegretto, ixt. all-to 
– allegro-ya nisbətən bir qədər ağır, yavaş, aramlı temp (allegro-dan) yavaş, 
andante-dən yeyin 
 
Allegro 
– sürətin iti, cəld olduğunun göstərən söz. 
 
Allentando, allentamento 
– sürəti azaltma 
 
Altri 
– solistdən başqa çalğıçılar qrupunun hamısı 
 
Amabile, con amabilita 
– xoş, gözəl, qəşəng tərzdə 
 
Amorozo 
– zərif, incə; con amore – həvəslə, təəşşüqlə 
Xarici terminlər 
336 
Ancora 
– bir daha 
 
Andante, ixt. and-te, and. 
– 1. Sakit addıma mütabiq orta sürəti göstərən temp;  
2. Belə bir tempdə ifa olunan, lakin xüsusi bir adı olmayan musiqi pyesi. 
 
Andantino, ixt. and-no 
– andante-yə nisbətən bir qədər iti sürətli temp 
 
Animato, con anima 
– böyük ruh yüksəkliyi ilə, canlı surətdə 
 
Aperto 
– açıq səslə; üfləmə alətlərdə surdina cihazının çıxarılması 
 
Appassionato 
– ehtirasla 
 
Archi 
– kamanlı musiqi alətlərinin ümumi adı 
 
Arco 
– kaman; kamanla çalmaq (bundan əvvəl pizzicato, yəni simi şəhadət bar-
mağı ilə darta-darta çaldıqdan sonra yenə də kamanla adi qayda üzrə çalmalı) 
 
Assai 
– olduqca, kifayət qədər (əlavə oldunğu sözün mənasını daha da artırır, 
məs.: allegro assai – allegro-dan daha sürətli, ya da adajio assai – adajio-dan 
daha yavaş) 
 
Attaca 
– əsərin bir hissəsindən sonra gələn hissəsinə fasiləsiz və dayanmadan 
keçmək 
Əfrasiyab Bədəlbəyli. İzahlı monoqrafik musiqi lüğəti 
337 
 
B 
Baccetta 
– zərbli alətlərin ağacı. Colla baccetta – litavranın ya da böyük barabanın 
ağacı ilə sinclərdən biri üzərində çalmaq 
 
Badinerie 
– zarafat, nadinclik 
 
Barbaro 
– kobud surətdə 
 
Basson 
– faqot 
 
Batterie 
– zərbli alətlər qrupu 
 
Battuta 
– 1. Vurğu, aksent; 2. Takt (xanə) 
 
Bene, ben 
– xeyli, lazım olduğu qədər, yaxşı 
 
Bewegt 
– həyacanlı, daha canlı 
Xarici terminlər 
338 
Bis 
– 2-ci dəfə, yenə də; bu söz ilə qeyd olunmuş parçanı 2 dəfə, dalbadal ifa 
etməli 
 
Bruscamente 
– qaba, kobud tərzdə 
 
Buffo 
– gülməli, məzəli, komik 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
339 
C 
Calando 
– səsin gücünü azaldaraq (bəzi hallarda eyni zamanda ifa sürətini də 
yavaşıdaraq) 
 
Calmato 
– sakitcəsinə 
 
Calmo 
– sakit, dinc, yavaş 
 
Calore 
– hərarətlə, atəşli 
 
Cambia, cambiando 
– dəyişdir 
 
Camminando 
– tələsmədən 
 
Candidamente 
– səmimi, təbii, sadə 
 
Cantabile 
– təğənnümlə, ahəngdar, lətafətlə; musiqi alətlərində çaldıqda insan avazına 
təqlid edən tərzdə. 
Xarici terminlər 
340 
Canto 
– avaz, təranə, nəğməkarın oxuduğu səs (partiya) 
 
Capo 
– baş, başlanğıc, ibtida. Da capo – başdan, ifa olunan parçanı başdan bir 
daha təkrar etməli 
 
Capricciozo 
– şıltaqçılıqla, oynaqlıqla 
 
Carezzando 
– incə, zərif tərzdə, oxşayaraq, əzizləyərək 
 
Cetere 
– tez, iti sürətlə 
 
Col (colla, colli, con il) 
– “ilə” bağlayıcısı 
 
Col legno 
– kamanla çalınan simli musiqi alətlərində simlərin üzərinə kamanın ağac 
tərəfi ilə vuraraq çalmaq 
 
Colla parte 
– 2-ci dərəcəli partiyaların (səslərin) ifa zamanı temp etibarı ilə əsas partiya 
(aparıcı səs) ilə uyğunlaşmalarını tələb edən göstəriş 
 
Come 
– kimi, tərzində; come prima - əvvəlki sürətdə olduğu kimi; come sopra – 
yuxarıda göstərilən tərzdə 
 
Commodo, comodo 
– asan, rahat, qolay, rahatca 
 
Əfrasiyab Bədəlbəyli. İzahlı monoqrafik musiqi lüğəti 
341 
Con 
– ilə (...la,...lə)...tərzdə,...kimi,...surətdə, con affetto – ehtirasla, böyük 
hissiyatla 
 
con affizione 
– məyus, kədərli 
 
con agilita 
– sərbəst, azad, asudə tərzdə 
 
con agitazione 
– həyacanla, təşvişlə 
 
con alcuna licenza 
– müəyyən dərəcədə sərbəst 
 
con allegrezza 
– kədərli, məyus, ələmli 
 
con amore 
– məhəbbətlə 
 
con anima 
– ruh yüksəkliyi ilə 
 
con brio 
– atəşin atəşin 
 
con calore 
– böyük hissiyatla, alovlu 
 
con celerita 
– tez, iti, cəld, yeyin 
 
Xarici terminlər 
342 
con collera 
– qəzəbli, acıqlı 
 
con commodo 
– tələsmədən, asanlıqla 
 
con delicatezza 
– incəliklə, zərif tərzdə 
 
con desiderio 
– coşqun, dəliqanlı 
 
con desiderio intense 
– daha qızğın, daha coşqun 
 
con devozione 
– ixlaskar, pərəstişkar tərzdə 
 
con diligenza 
– səylə, diqqətlə 
 
con discrezione 
– əsas səsə, ya da əsas partiyaya müvafiq tərzdə 
 
con disperazione 
– şiddətli, qızğın, var qüvvə ilə 
 
con dolce maniera 
– zərif, incə, xoşagələn tərzdə 
 
con dolcezza 
– dadlı-duzlu, ləzzətli, zövq verən 
 
 
Əfrasiyab Bədəlbəyli. İzahlı monoqrafik musiqi lüğəti 
343 
con dolore, con duolo 
– dərdli, kədərli 
 
con elevazione 
– vüqarlı, məğrur 
 
con entusiasmo 
– böyük şövq və həvəslə, sevinclə 
 
con espressione 
– dərin duyğu və ehtirasla 
 
con estro poetico 
– şairanə, ilhamla 
 
con fermezza 
– qətiyyətlə, səbatla, mətanətlə 
 
con festivita 
– təntənə ilə, məmnun, şad 
 
con fieressa 
– təkəbbürlə, məğrur surətdə 
 
con forza 
– güclü, qüvvətli 
 
con fretta 
– tələsərək, sürəti artıraraq 
 
con fuoco 
– alovlu surətdə 
 
 
Xarici terminlər 
344 
con grandezza 
– əzəmətlə, möhtəşəm surətdə 
 
con gravita 
– məğrur və ciddi tərzdə 
 
con grazia, grarioso 
– incə və zərif tərzdə 
 
con gusto 
– zövq ilə 
 
con impeto 
– sərt, kəskin, qatı 
 
con ira 
– hiddətli, qızğın 
 
con lanezza 
– sakit, yavaş, rahat 
 
con mano destra 
– sağ əl ilə 
 
con mano sinistra 
– sol əl ilə 
 
con molto espressione 
– böyük ruh yüksəkliyi və həvəslə 
 
con molto passion 
– dərin ehtiras duyğusu ilə 
 
 
Əfrasiyab Bədəlbəyli. İzahlı monoqrafik musiqi lüğəti 
345 
con moto 
– sürəti artırmaqla 
 
con nobile, orgoglio 
– nəcib duyğulu, vüqarla 
 
con osservanza 
– diqqətlə 
 
con precision 
– dəqiq surətdə 
 
con rabbia 
– dəlisov, sərsəmliklə 
 
con sentiment 
– ürəklə, səmimi, zövq ilə 
 
con solennita 
– təntənəli 
 
con sordini 
– surdin ilə 
 
con spirito 
– şövqlənərək, ruhlanaraq, ruh yüksəkliyi ilə 
 
con strepito 
– səs-küy ilə, ucadan 
 
con tenerezza 
– incəliklə 
 
 
Xarici terminlər 
346 
con tristezza 
– kədərli, qəmgin 
 
con variazioni 
– variasiyalarla 
 
con vigoro 
– güclü, qüvvətli 
 
con vivezza 
– canlı 
 
con voglia 
– hərarətlə, coşğun surətdə 
 
con zelo 
– həvəslə 
 
Concento 
– ahəngdar, həmsaz 
 
Confusamente 
– qarmaqarışıq, nizamsız 
 
Contano, ixt. cont. 
– durğu, dayanış, çalmağı dayandıraraq pauza saxlamaq 
 
Continuo 
– aramsız, daimi, sonsuz 
 
Conto a tempo 
– bax: A tempo 
 
 
Əfrasiyab Bədəlbəyli. İzahlı monoqrafik musiqi lüğəti 
347 
Contratempo, contre-temps 
– sürəti azaltmaq 
 
Coperto 
– qapalı, bağlı 1. (Valtornada xüsusi tembri olan səs əldə etmək üçün 
borunun ağzını əl ilə qapamaq, əli borunun içinə uzatmaq; bu üsulun qrafik 
işarəti plyus(+)dur); litavralarda boğuq səs almaq üçün dərinin üzərinə 
flanel parça çəkmək – səsi boğmaq, qapamaq;  
2. Ərğənunda borular sistemi 
 
Cosi 
– belə, bu təhər, bu sayaq 
 
Crescendo, ixt. cresc. 
– artaraq, güclənərək. Musiqidə səsin gücünü getdikcə artırmaq deməkdir 
 
Cupo 
– dalğın 
 
 
 
 
 
 
 
 
 
 
 
 
 
 
 
 
Xarici terminlər 
348 
 
D 
Da capo 
– başdan, təzədən 
 
Da capo sin al Segno 
– başdan segno işarəsinə qədər təkrar etməlı 
 
Da capo sin al Segno, poi segue la coda 
- başdan segno işarəsinə qədər təkrar etdikdən sonra coda – ya keçməli 
 
Debile, debole 
– zəif, taqətsiz 
 
Debolezza 
– zəiflik, Con debolezza – zəiflik və taqətsizlik ifadəsini tələb edir 
 
Deciso 
– qətiyyətlə, cəsarətlə, mətanətlə 
 
Decompose 
– biçimsiz tərzdə 
 
Decrescendo, ixt. Decresc., ya da Dec. 
– səsin gücünü tədriclə azaltmaq (sürəti azaltmaq şərtilə); 
 
Əfrasiyab Bədəlbəyli. İzahlı monoqrafik musiqi lüğəti 
349 
Deficiendo 
– sönərək 
 
Del, della, dello 
– ... dan şəkilçisi; italyan dilində yiyəlik halının əlaməti 
 
Deliberato 
– qətiyyətlə, canlı surətdə (həm də sürəti bir qədər artıraraq) 
 
Delicat, delicato, delicamenta, delicatezza, con delicatezza 
– həssaslıqla, nəzakətlə, incə tərzdə, zəif 
 
Delie 
– çox sərbəst, təklifsizcəsinə 
 
Delizio, delizioso 
– mümkün qədər xoşagələn tərzdə, incəliklə 
 
Desiderio 
– arzu, həvəs, şövq 
 
Destra 
– sağ (əl) 
 
Destramente 
– çevik, asanlıqla 
 
Detache 
– hərf, ayrı-ayrı; kamanlı musiqi alətlərində kaman ştrixlərindən biri 
 
Determinato 
– qətiyyətlə 
 
 
Xarici terminlər 
350 
Di ... 
– ...dan, ...dən,... da, ...də şəkilçiləri. İtalyan dilində yiyəlik halın 
əlamətlərindən biri; məs.: tempo di valsa – vals tempində 
 
Di bravura 
– cəsarətlə, parlaq surətdə 
 
Diligenza 
– səy göstərməklə, həvəslə 
 
Diminuendo 
– bax: Decrescendo 
 
Disinvotto 
– çox sərbəst 
 
Disperato 
– ümidsizlik halını ifadə edən tərzdə 
 
Disprezzo 
– etinasız, sayğısız, laqeyd 
 
Distinto 
– aydın, rəvan 
 
Divisi, ixt. div. 
– orkestrin eynicins simli alətlər partiyalarının 2 və lazım gələrsə bir neçə 
qruplara ayrılaraq hər qrupun özünəməxsus ayrılıqda partiyasının olması 
haqqında partiturada və həm də çalarlarda təsadüf edilən göstəriş 
 
Doglio 
– matəm; con doglio – hüzn və kədər hissini ifadə edən təbir 
 
 
Əfrasiyab Bədəlbəyli. İzahlı monoqrafik musiqi lüğəti 
351 
Dogliosamente, doglioso 
– qəmgin, ələmli 
 
Dolce 
– incə və zərif; dolcissimo – son dərəcə incə və zərif 
 
Dolente 
– həzin-həzin, qüssəli 
 
Dolore 
– iztirab, aləm; con dolore – dərdlı, kədərli 
 
Dopo 
– sonra, sonradan 
 
Doppio 
– 2 qat. Doppio tempo, yaxud doppio movimento - əvvəlkinə nisbətən 2 
dəfə sürətli temp 
 
Double 
– 2 qat artırma 
 
Due 
– 2; a due – ikilikdə, birgə 
 
Duramente 
– kobud, sərt, qatı 
 
 
 
 
 
 
 
Xarici terminlər 
352 
E 
E, ed 
– və 
 
Eguate 
– bərabər, müntəzəm (tempin ya da səs gücünün bir qaydada davam etdiril-
məsini tələb edən ifadə) 
 
Elegiaque, elegiac 
– məyus, kədərli 
 
Elevato 
– möhtəşəm 
 
Energico 
– cəhdlə, ciddiyyətlə, qətiyyətlə 
 
Enfaticamente 
– ifadəli 
 
Espressione, espressivo, ixt. espr. 
– böyük duyğu və canlanma hissi ilə 
 
Ex abrupto 
– birdən-birə, dərhal, qəflətən 
 
Exercice 
– təmrin 
Əfrasiyab Bədəlbəyli. İzahlı monoqrafik musiqi lüğəti 
353 
 
F 
Facetamente, faceto 
– zarafatyana, şən, sevinclə 
 
Facile 
– asan 
 
Fastosamente, fastoso 
– dəbdəbəli, qəşəng, təmtəraqlı 
 
Fermamente, fermo 
– möhkəm, qüvvətli, sarsılmaz 
 
Fermare 
– dayandırmaq 
 
Fermissimo 
– çox güclü 
 
Feroçe 
– kobud, sərt 
 
Festivo 
– fərəhlə, sevinclə, şad 
 
Xarici terminlər 
354 
Fiaccamente 
– zəif, yorğun, taqətsiz 
 
Fieramante, fiero 
– məğrur, cəsur 
 
Fine 
– son. Al F., ixt. a.F. – axıra qədər, yəni, ifa edilən əsəri a. F. sözü yazıldığı 
yerə qədər bir daha təkrar etməlı 
 
Flautanto, flautare 
– fleytasayağı, fleyta kimi; kamanla çalınan simli alətlərdə kamanı xərəkdən 
uzaq (qola tərəf) yerdə simlərin üzərinə çəkmək yolu ilə fleyta səsini andı-
ran sədaların əldə edilməsi 
 
Flebile 
– ah-zarla, həzin, qəmgin 
 
Flessibile 
– çevik, yumşaq 
 
Fluidezza, con fluidezza 
– sakit, mülayim, səsləri bir-birinə qovuşduraraq 
 
Foco, fuoco 
– atəş, hərarət. Poco a poco di foco – alovu tədriclə artıraraq; con foco – 
cəsarətlə, atəşin surətdə 
 
Forte possibile 
– mümkün qədər güclü, ucadan 
 
Forte, ixt. F 
– güclü, bərkdən, ucadan 
 
Əfrasiyab Bədəlbəyli. İzahlı monoqrafik musiqi lüğəti 
355 
Forza 
– gümrah, qüvvəli; con forza – böyük qüvvə ilə 
 
Francamente, con franco 
– azad, sərbəst, inamla 
 
Freddo 
– soyuq, laqeyd, etinasız 
 
Frescamente 
– şad, qıvraq 
 
Fretta 
– tələsmə, tələskənlik, hövsələsizlik; con fretta – tələsərək, sürəti artıraraq 
 
Frullato 
– üfləmə alətlərin bəzilərində (fleyta, truba və s.) səslərin fövqaladə tez bir 
surətdə növbələnməsi vasitəsi ilə əldə edilən xüsusi səslənmə 
 
Funebre, funerale 
– dəfn mərasimi münasibəti ilə, məhzun, ələmli, matəmli 
 
Funesto 
– tutqun, qaşqabaqlı 
 
Fuoco 
– alov, atəş; con fuoco, fuocoso – alovlu, atəşin 
 
Furioso 
– çılğın 
 
 
 
 
Xarici terminlər 
356 
 
G 
G. P. 
– ümumi pauza 
 
Gagamente, gaiment 
– şən, şad 
 
Gagliardo 
– cəsarətlə, cürətlə, iti sürətlə 
 
Gajo 
– sevinclə, şadlıqla 
 
Garbatamente 
– iftixarla, öyünərək 
 
Garrire 
– təqlid edərək 
 
Generoso 
– parlaq surətdə 
 
Giocoso 
– 1. şən, sevinclə  
2. şux, oynaq 
Əfrasiyab Bədəlbəyli. İzahlı monoqrafik musiqi lüğəti 
357 
Giusto 
– dəqiq surətdə,- əsərin ölçüsünə və tempinə riayət edərək – heç bir kənara 
çıxma hallarına yol verməmək. Tempo giusto - əsərin xarakterinə müvafiq 
tempdə 
 
Glissando, glissato, glissicando 
– bir səsdən obirisinə sürüşmə yolu ilə keçmək (simli alətlərdə barmağı bir 
simin üzərində sürüşdürərək; pianoda bir ya da bir neçə barmağın dırnağını 
ağ dillər üzərində zil ya da bəm tərəfə doğru sürüşdürərək, çoxsimli 
alətlərdə (məs., kanon, sitra) mizrabı bütün simlərin üzəri ilə sürüşdürərək, 
trombonda kulisin sürüşdürülməsi üsulu ilə gedən çalğı qaydası 
 
Gracile 
– zərif, incə,nazikliklə, nəzakətlə 
 
Gradevole 
– xoşagələn, züvq verən tərzdə 
 
Grado 
– tədriclə, di grado ascendente – pərdə-pərdə, pillə-pillə zilə doğru; di grado 
discendente – pərdə-pərdə tədriclə bəmə doğru. 
 
Grandioso 
– əzəmətlə, ehtişamla 
 
Grave 
– ağır sürətlə, təmkinlə, vüqarla. 
 
Gravezza 
– ciddi tərzdə, təkəbbürlə 
 
Gravita 
– təkəbbür, təşəxxüs; con gravita – lovğalıqla, təmkinli surətdə 
 
Xarici terminlər 
358 
Graziosissimo 
– böyük zövq və nəşə ilə, cazibəli tərzdə 
 
Grosse 
– böyük 
 
Guerriero 
– cəngavərlik ruhunda 
 
Gusto 
– üslub, əda, stil 
 
Gustoso 
– zövq ilə 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
359 
 
I 
Il 
– o, bu 
 
Il basso ben marcato 
– bas səsini xüsusi olaraq qeyd edərək, qabarıq surətdə səsləndirərək 
 
Il doppio movumento 
– 2 qat hərəkət; 2 dəfə sürətli 
 
Il tempo crescendo 
– hərəkəti (sürəti) artıraraq 
 
Imitando 
– təqlid edərək, imitando la voce – nəğməkarın avazını musiqi alətində 
təkrar edərək 
 
Impazientamente, con impazienza 
– səbirsizliklə, təlaşla 
 
Imperioso 
– amiranə, hakimanə surətdə, təkid ilə, qəti 
 
Impeto, impetuoso 
– coşqun, qızğın, ehtiraslı, güclü (sürəti bir qədər artıraraq) 
Xarici terminlər 
360 
In 
– yönlük, təsirlik, çağırış, yiyəlık halları ilə əlaqədar məfhumların önlük 
şəkilçisi; məs.: 
 
in desparte 
– ayrılıqda 
 
in distanza 
– uzaqlıqda və s. 
 
Incalzando 
– sürəti artıraraq 
 
Indebolento, indebolire 
– səsin gücünü zəiflədərək 
 
Indeciso 
– qərarsızlıqla, qəti olmayaraq, tərəddüdlə 
 
Indifferente 
– laqeyd, etinasız 
 
Infernale, inferno 
– sərt, qeyzli, qəzəbli, “od tutaraq”, müdhiş 
 
Innocente 
– sadə, səmimi, sadəlövh, sadədil tərzdə 
 
Inquieto 
– həyacanlı, təşvişə düşmüş, narahat olmuş kimi 
 
Insieme 
– birgə, bir yerdə 
 
Əfrasiyab Bədəlbəyli. İzahlı monoqrafik musiqi lüğəti 
361 
Instantemente 
– qəflətən, birdən-birə 
 
instrument a archet 
– kamanlı alət 
 
instrument a cordes 
– simli alət 
 
instrument a vent 
– üfləmə alət 
 
Instrumento 
– musiqi aləti 
 
Intensivo 
– güclü, sərt, canlı 
 
Ira, con ira, irato 
– qəzəblə, acıqlı 
 
Ironicamente, ironico 
– rişxəndli, istehzalı, lağ etmək tərzində 
 
Istesso 
– olduğu kimi; l’istesso tempo - əvvəldə olduğu tempdə 
 
 
 
 
 
 
 
 
Xarici terminlər 
362 
 
L 
Lamentation, lamentoso 
– acı, fəryad, ah-nalə, göz yaşları, inilti. 
 
Largamente 
– tamam, ətraflı, geniş 
 
Larghetto 
– (largo sözünün kiçildilmiş şəkli) geniş, uzadaraq; largo tempinə nisbətən 
bir qədər hərəkətli, lakin andante tempindən xeyli yavaş; larghetto sözü ilə 
səciyyələnən musiqi largo kimi ciddi, gərgin və dalğın olmur 
 
Largo 
– uzadaraq (səsi); 1. Yavaş sürətdə (musiqinin şərti olaraq qəbul olunmuş 5 
əsas tempdən ən asta, ən yavaş sürətlisi Largo-dur; bax: Tempo); 
2. Largo tempində bəstələnmiş, lakin xüsusi adı olmayan musiqi pyesi 
 
Legatissimo 
– olduqca rabitəli, bir səsdən o birisinə fasiləsiz, səsləri bir-birinə bənd edir 
kimi keçmək üsulu 
 
Legato 
– rabitəli, səlis, rəvan; bax: Legatissimo 
 
Leggeramente, leggiero 
– qəşəng, məlahətli, hərəkətli; bu sözün üstünlük dərəcəsi –Leggierissimo – 
fövqəladə zərif, yumşaq və eyni zamanda canlılıq ilə 
Əfrasiyab Bədəlbəyli. İzahlı monoqrafik musiqi lüğəti 
363 
Legno 
– ağac parçası, çubuq; kamanın ağac tərəfi; bax: Col legno 
 
Lene, leno 
– yumşaq, mülayim, incə 
 
Lentando 
– sürəti azaldaraq 
 
Lento 
– yavaş sürətlə 
 
Lento assai, lento di molto 
– çox yavaş, olduqca asta 
 
Lesso, lesto 
– tez, iti, gümrah tərzdə 
 
Liberamente, libero 
– sərbəst, asudə tərzdə 
 
Licenza 
– sərbəstlik; con licenza – qaydalara riayət etmədən, sərbəst şəkildə, arzu 
edildiyi kimi 
 
Lie 
– rabitəli tərzdə 
 
Lieto 
– şən, sevincli 
 
Lieve 
– yüngül, gümrah, şən və canlı tərzdə 
 
Xarici terminlər 
364 
Lievemente 
– qıvraq, çevik; bax: Lieve 
 
Lirico 
– lirik tərzdə 
 
Liscio 
– sadə, bəzəksiz 
 
Listesso tempo 
– əvvəlki tempdə, tempi dəyişdirmədən 
 
Loco 
– 1. Yazıldığı kimi (yəni bir oktava yuxarı ya da aşağı köçürmədən); 
2. Buraya qədər 
 
Lugubre 
– məhzun, məyus, həm də müdhiş. 
 
Lunga 
– uzun, uzadılmış (adətən fermato ya da pauzaya aid edilərək); lunga pauza 
– uzun pauza, ümumi sürəkli səssizlik 
 
Lusingando 
– oynaq, nəşəlı səfalı 
 
Lustiq 
– şən, sevinərək 
 
Luttuosamente 
– kədərli, qüssəli 
 
Luttuoso 
– qəmgin, hüznlü 
Əfrasiyab Bədəlbəyli. İzahlı monoqrafik musiqi lüğəti 
365 
 
M 
M. 
– main, mezzo sözlərinin ixtisarı 
 
Ma 
– (italyan dilində): amma, lakin, fəqət 
 
Macabre 
– matəm, dəfn mərasiminə aid, tutqun 
 
Maestoso 
– möhtəşəm surətdə, əzəmətli, təntənəli. 
 
Maggiore 
– major 
 
Magnanimita 
– alicənablıqla, iftixar duyğusu ilə 
 
Main (fransız) – mano (italyan), ixt. m. - əl; mano destra, ixt.m.d. 
– sağ əl; mano sinistra, ixt. m.s. – sol əl; a due mani - 2 əl ilə; a quattro mani 
– 4 əl ilə 
 
Malinconia 
– məlxulya, dərd, kədər, qüssə 
Xarici terminlər 
366 
Mancando 
– azaldaraq, səsi getdikcə azaldaraq; bu termin çox vaxt diminuendo ya da 
perdendosi əvəzinə işlənir. 
 
Marcato 
– aydın, vazeh bir tərzdə; marcatissimo – olduqca aydın; bu sözə aid edilən 
notların hamısı başqa notlara nisbətən daha qabarıq səslənməlidir 
 
Marcia 
– marş 
 
Marciale 
– marşsayağı 
 
Martele 
– kəsə-kəsə, zərb vuraraq; kamanlı alətlərdə kamanı sim üzərində kəskin 
surətdə elə çəkmək ki, hər not ayrı-ayrı səslənsin, yəni hər notdan sonra cüzi 
dayanışlarla detaşe ştrixindən istifadə edilsin 
 
Martellare, martellato 
– hər notu ayrılıqda kəskin, sərt və güclü tərzdə ifa etməli 
 
Marziale 
– cəngavərlik ruhunda 
 
Meno 
- daha az; meno forte – güclüdən az, çox da bərkdən yox; meno presto – az 
yeyin, meno piano – bir o qədər də zəif yox;  
 
Mesto  
– qəmgin, kədərli 
 
 
 
Əfrasiyab Bədəlbəyli. İzahlı monoqrafik musiqi lüğəti 
367 
Mezzo 
– yarım, yarı; mezzo forte, ixt. m.f. – çox da bərkdən yox, mezzo piano, ixt. 
m.p. – çox da zəif, çox da yavaşdan yox 
 
Militaire 
– hərbi üslubda 
 
Misterio, misterioso, con misterio 
– əsrarəngiz 
 
Mobile 
– asan, hərəkətli 
 
Moderato 
– orta, mötədil sürət – andante ilə allegro arasında; andante-dən tez, allegro-
dan yavaş 
 
Modo 
– 1. tərz, sayaq, əda, oxşarlıq;  2. Ton, kök, məqam 
 
Moll 
– minor, minor kökü, səslərin hərfi işarələri ilə birlikdə (məs. a-moll - lya 
minor, c-moll - do minor) 
 
Molto 
– çox, daha artıq; məs.: allegro molto ya da molto allegro – çox tez, çox 
yeyin; adagio molto ya da molto adagio – olduqca yavaş. 
 
Morbidamente 
– zərif, incə, yumşaq 
 
Morendo 
– sönərək, yəni səsin gücünü o dərəcəyə qədər azaltmalı ki, nəhayət 
tamamilə eşidilməz olsun 
Xarici terminlər 
368 
Mosso 
– daha canlı, yeyin; tempi göstərən başqa sözlə birləşdirildikdə sürətin 
artırılmasını tələb edir; məs.: Allegro mosso – allegro-dan daha sürətli; piu 
mosso - əsərin xarakterinə müvafiq tərzdə sürəti artırmalı 
 
Moto 
– hərəkət, yeriş; con moto – temp göstərən başqa sözə əlavə edildikdə 
sürətin artırılması şərtini irəli sürür; məs.: Andante con moto – andante-dən 
xeyli tez, xeyli yeyin 
 
Movimento 
– hərəkət, temp 
 
Muta in, ixt. M.i. 
– 1. Kökü dəyişdirməli (məs.: litavra lya kök edilmişsə, muta in B dedikdə 
litavranı yarımton zilləşdirmək lazım gəlir);  
2. Aləti dəyişdirməli (məs.: Clarinetti in B-də çalanın partiyasında muta in 
A yazıldıqda, ifaçı əlindəki klarneti yerə qoyub A klarnetdə çalmağa 
başlayır) 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
369 
N 
Narrante 
– nağıl edir kimi, reçitativ tərzdə 
 
Naturale 
– sadə, təbii, heç bir xüsusi qəşəngliyə yol vermədən, adi qayda üzrə 
 
Netto, nettemente 
– təmiz, aydın, dəqiq 
 
Nobile 
– nəcib, nəcabətli, nəcibanə surətdə 
 
Non 
– yox, inkar şəkilçisi. 
 
non divizi 
– simli alətlər dəstəsini qruplara ayırmamalı; divizi qeydini ləğv olunmuş 
hesab etməli 
 
Non legato 
– rabitəsiz tərzdə 
 
non tanto, non troppo 
– çox da yox, o qədər də yox 
 
Nouvo 
– yeni; di nouvo – yenidən 
Xarici terminlər 
370 
 
O 
O 
– ital. dilində: ya, ya da, yaxud önlüyü (Per violino o Flauto – skripka ya da 
fleyta üçün) 
 
Opus 
– əsər 
 
Ossia 
– (ital. – yaxud, yəni) musiqidə bəzi parçaların başqa (adətən bir qədər 
asanlaşdırılmış) variantda ifa edilməsinin mümkün hesab olunması 
 
Ostinato 
– (hərf. Təkid ilə, inadla) daima, sürəkli, arası kəsilməz surətdə 
 
Ottava 
– oktava. Ottava alta – bir oktava yuxarı (zil), ottava bassa – bir oktava aşağı 
(bəm) 
 
Ottavino 
– 1. Kiçik oktava,  
2. Kiçik fleyta – (flauta piccolo) 
 
Ottoni 
– mis alətlər 
Əfrasiyab Bədəlbəyli. İzahlı monoqrafik musiqi lüğəti 
371 
 
P 
P 
– 1. ital. dilində pedale sözündən ixt. – piano üçün bəstələnmiş əsərlərdə sağ 
pedal üzərinə basmaq nişanı; 2. Piano – yavaş səslə 
 
Pacatamente 
– yavaş, sakit, dinc surətdə 
 
Paramente, raro 
– aralı,seyrək 
 
Pardendo, perdendosi 
– səsi getdikcə azaldaraq yox dərəcəsinə çatdırmaq 
 
Parlando 
– adi danışıq tərzində, ritmik cəhətdən sərbəst; səsi gücləndirməyə cəhd 
etmədən 
 
Parte 
– hissə, patriya, tərəf; ansamblda hər bir səs; colla parte - əsas səsin 
(partiyanın) ardınca getməli 
 
Partito 
– səslərə bölünmüş halda 
 
Xarici terminlər 
372 
Passionato 
– ehtiraslı, təsirli, həyacanlı 
 
Passione 
– ehtiras, həvəs, şövq; həm də iztirab, aləm 
 
Patetico 
– coşqun, həyacanlı 
 
Pavillonen I’air 
– borunun ağzını yuxarı tutaraq 
 
Pedale, ixt. ped. 
– 1. Pedalı ayaqla sıxmaq; 2. Ərğənun üçün yazılmış notlarda pedal partiyası 
 
Pensieroso 
– dalğın, fikirli 
 
Pesante 
– ağır 
 
Pezzo 
– pyes, əsər 
 
Piacere, ixt. aP. 
– istənildiyi kimi, ifaçının arzu və zövqündən asılı olaraq sərbəst surətdə 
(bax: ad libitum) 
 
Piacevole 
– xoşagələn tərzdə, cazibəli 
 
Piano, ixt. P 
– yavaş, zəif səslə; səs gücünü ifadə edən iki asas əlamətdən biri; pianissimo 
– çox yavaş və olduqca zəif səslə 
Əfrasiyab Bədəlbəyli. İzahlı monoqrafik musiqi lüğəti 
373 
Pianto 
– fəryad, göz yaşları 
 
Piu 
– artıq, çox; piu forte – daha güclü, piu animato – daha çox canlı surətdə 
 
Pizzicato 
– kamanlı simli alətlərdə simi barmaqla dartıb buraxmaq yolu ilə çalğı üsulu 
 
Placido 
– sakit, aramla, dinc 
 
Pochissimo 
– azca, azacıq 
 
Poco, un poco 
– az; poco a poco – yavaş-yavaş, tədriclə 
 
Poi 
– sonra, sonradan 
 
Pomposo 
– dəbdəbə, təmtəraq ilə 
 
Ponderoso 
– ağır, mötəbər 
 
Ponticello 
– xərək; sul P. – xərəyin yanında 
 
Portamento 
– 1. Bəzi musuqu alətlərində və nəğməkarlıqda bir səsdən obirisinə hiss 
edilmədən keçmək; 2. Əsəri ritmik cəhətdən dəqiq, dinamik cəhətdən dürüst 
və düzgün ifa etmək 
Xarici terminlər 
374 
Posatamente 
– sakit, təmkinlə, ciddi surətdə 
 
Possibile 
– mümkün olan dərəcədə; məs.: piano P. – mümkün olduqcq yavaş 
 
Precedente 
– qabaqkı, qabaqcq olan, əvvəlki 
 
Precipitando 
– tələsərək 
 
Preciso 
– dəqiq surətdə, aydın, müəyyən 
 
Pressante 
– tez, tələsik, cəld 
 
Prestissimo 
– çox iti sürət olan presto sözünün üstünlük dərəcəsi, sürətli tempin ən 
yüksək mərhələsi 
 
Presto 
– ən iti sürətli temp 
 
Primo 
– birinci 
 
Profondo 
– dərin, dərinlik 
 
Pronto 
– tez, iti, sürətlə, tələsik, cəld 
 
Əfrasiyab Bədəlbəyli. İzahlı monoqrafik musiqi lüğəti 
375 
 
Q 
Quarda, quarte 
– kvarta 
 
Quasi 
– elə, o sayaq, o tərzdə, ona bənzər surətdə 
 
Quieto 
– sakit, farağat 
 
 
 
 
 
 
 
 
 
 
 
 
 
 
 
 
Xarici terminlər 
376 
 
R 
Rabbioso 
– acıqlı, qəzəbli 
 
Raddoicendo 
– səsi azaldaraq 
 
Raffrenando 
– hərəkət sürətini qaydaya salmaq 
 
Rallentando, ixt. rall. 
– hərəkəti yavaşıtmaq, astalaşdırmaq 
 
Rapido 
– tez, cəld, iti sürətlə 
 
Rattezza 
– tezlik, itilik; ratto, rattamente – cəld, tez, tələsik, iti 
 
Ravvivando 
– sürəti canlandıraraq, artıraraq 
 
Recitando 
– vokal musiqidə nəql edər kimi, söyləyər kimi oxumaq 
 
Əfrasiyab Bədəlbəyli. İzahlı monoqrafik musiqi lüğəti 
377 
Repetizione 
– təkrar 
 
Replica 
– notlar üzərində; təkrar etməli, si replica – təkrar olunur, senza replica – 
təkrar olunmur 
 
Resoluto 
– bax: Risoluto 
 
Ricercato 
– qəşəng, zərif, incə 
 
Rigoroso 
– vəznə, ölçüyə, tempə və dinamik cəhətlərə diqqətlə riayət etməli 
 
Rinforzando, ixt. rf., rfz. 
– gücləndirərək 
 
Ripieno 
– ansambla orta səsin əlavə olunması 
 
Ripresa 
– təkrar 
 
Risoluto, risolutamente, risolutezza 
– qətiyyətlə, mətanətlə, mərdanəliklə 
 
Ritardando, ixt. ritard., rit. 
– hərəkəti yavaşıdaraq, sürəti tədricən astalaşdıraraq 
 
Ritenuto, ixt. riten., rit. 
– sürəti saxlayaraq, yavaşıdaraq, astalaşdıraraq 
 
Xarici terminlər 
378 
Rubato 
– əsərin ritmik cəhətdən sərbəst ifa edilməsi (ifaçı öz zövqü ilə ayrı-ayrı 
notların müddətini dəyişdirməklə əsər ritminin dəqiq olmasına riayət etmir. 
 
Rustico 
– sadə, təvazölə 
 
Ruvidamente, ruvido 
– kobud, kəskin, sərt 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
379 
 
S 
Saltando, saltato 
– kamanlı alətlərdə xırda staccato – kaman hər bir səsdən sonra yavaşca 
simdən üzülüb sim üzərində bir növ tullanır kimi hərəkət etdirilir 
 
Scherzando, scherzoso 
– zarafatla, nəşəli 
 
Secco 
– qırıq-qırıq, kəsik-kəsik, sərt 
 
Segue 
– olduğu kimi davam etdirməli 
 
Seguendo 
– bundan qabaq olduğu sayaq ifa etməli 
 
Semplice 
– təbii, sadə, səmimi 
 
Sempre piu decrescendo e piu rallentando 
– səsin gücünü tədriclə azaltmaqla bərabər, eyni zamanda sürəti də astalaş-
dırmaq 
 
 
Xarici terminlər 
380 
Sensibile 
– həssaslıqla 
 
Sentimento, con sentiment 
– dərindən hiss edərək, təsirli surətdə 
 
Sentito 
– ifadəli, səlis 
 
Senza 
– ... sız, siz; senza sordino – surdinasız (buna qədər taxılmış olan surdini 
çıxartmalı) 
 
Sereno  
– aydın, sakit, parlaq 
 
Serio 
– ciddi 
 
Serrando 
– sürəti artıraraq 
 
Severo 
– ciddi, dəqiq 
 
Sforzando, sforzato, ixt. sf., sfz., fz. 
– bu sözə aid olunan notu ya da akkordu vurğu vasitəsilə xüsusi olaraq güc-
lü surətdə qeyd etməli 
 
Simile, ixt. sim. 
– musiqi ifasını hazırda olduğu kimi (həmin dinamik qüvvə ilə ya da eyni 
ştrixlə, eyni tərzdə) davam etdirməli 
 
 
Əfrasiyab Bədəlbəyli. İzahlı monoqrafik musiqi lüğəti 
381 
Slargando 
– sürəti azaldaraq 
 
Smorzando, ixt. smorz. 
– getdikcə həm səsin gücünü, həm də sürətini azaldaraq 
 
Snellamente 
– səfalı, incə, zərif, həm də aydın bir surətdə 
 
Soave 
– xoşagələn, fərəhləndirici, incə, nəfis 
 
Solemnis 
– təntənəli, dəbdəbəli 
 
Solitamente, solito 
– adi tərzdə; heç bir xüsusi üsula müraciət etməyərək 
 
Sonabile 
– səslənərək 
 
Sonoro 
– ucadan, bərkdən səslənərək 
 
Sordamente, sordo 
– boğuq səslə 
 
Sostenuto 
– tələsmədən, ritmik cəhətdən dəqiq, tempin bir sürətdə (adətən orta) 
olmasına riayət edərək 
 
Sotto 
– ... altında, altından; sotte voce – yarımsəslə 
 
Xarici terminlər 
382 
Spedendo, speditamente, con speditezza 
– hərəkət sürətini çoxaltmalı 
 
Spianato 
– sadə, təbii, bəzəksiz-düzəksiz 
 
Spirito 
– ruh yüksəkliyi ilə; həvəslə, hərarətlə 
 
Stinguendo 
– sönərək, qeyb olaraq, yəni notların səsini getdikcə susduraraq 
 
Stravagante 
– əcaib tərzdə, qəribə, qeyri-adi 
 
Strepitoso 
– səs-küy ilə, bərkdən 
 
Stretto 
– sürəti artıraraq 
 
Stridente 
– bağırtılı, sərt, kəskin, qulaq batıran tərzdə 
 
Stringendo 
– sürəti artıraraq 
 
Subito 
– birdən-birə, qəfildən, gözlənilmədən; subito piano, ixt. sub. p. – birdən-
birə yavaş səslə 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
383 
 
T 
Tacet 
– çalğı ya da nəğməkarlar ansambllarında (orkestr, xor, nəğməkarlar dəstəsi) 
bəzi partiyaların uzun müddət (tam bir nömrə, hətta bütün bir pərdə) ərzində 
pauza saxlaması 
 
Tanto 
– olduqca çox, olduğu dərəcədə; non tanto – o qədər yox, olduğundan az; 
məs.: allegro non tanto – allegro-dan bir qədər yavaş sürətdə 
 
Tardare, tardo 
– ağır-ağır 
 
Temperando 
– hərəkət sürətini saxlayaraq 
 
Tempestoso 
– həyəcanlı, şiddətli, gurultulu (tempestosamente – fırtınanı təqlid edərək) 
 
Tempo 
– temp; musiqi əsərinin hərəkət sürətinin dərəcəsi 
 
tempo a piacere 
– sərbəst tempdə 
 
Xarici terminlər 
384 
tempo commodo 
– sakit tempdə 
 
tempo di ballo 
– rəqs hərəkəti tempində 
 
tempo di Marcia 
– marş tempində 
 
tempo giusto 
– ifa olunan əsərin xarakterinə müvafiq 
 
tempo ordinario 
– adi tempdə 
 
tempo primo 
– əvvəlki tempdə 
 
tempo rubato 
– xanənin ölçüsünü, notların uzunluğunu çox da nəzərə almadan istənilən 
tempdə 
 
Tenace 
– təkidlə, inadla, səbatla 
 
Tenebrosamente, tenebroso 
– əsrarəngiz surətdə 
 
Tenuto, ixt. ten. 
– hər notun öz ölçüsünə müvafiq müddət ərzində dəqiq və müntəzəm səslən-
məkdə davam etməsi (hər notun üstündə, ya da altında kiçik xətt çəkməklə 
də qeyd edilir) 
 
 
Əfrasiyab Bədəlbəyli. İzahlı monoqrafik musiqi lüğəti 
385 
Timidamente, timiroso 
– çəkinərək, utanaraq 
 
Tosto 
– tez 
 
Tranquillo 
– sükunətli, təlaşsız, aramla  
 
Trionfale, trionfante 
– təntənəli, qalibanə 
 
Tristemente 
– qəmgin, kədərli 
 
Troppo 
– çox, həddindən artıq; allegro non troppo – o qədər də tez yox 
 
Tutti 
– hamı, bütünlüklə, iştirakçı heyətin hamısının iştirakı ilə 
 
 
 
 
 
 
 
 
 
 
 
 
 
 
Xarici terminlər 
386 
 
U 
Uguale 
– bərabər, eyni tərzdə 
 
Un peu 
– azca, bir qədər 
 
Unruhiq 
– həyəcanlı 
 
 
 
 
 
 
 
 
 
 
 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
387 
 
V 
Vagamente 
– qeyri-müəyyən bir surətdə, mütərəddüd 
 
Veemente 
– atəşli, hərarətli, coşqun 
 
Veloce 
– tez, cəld, iti. 
 
Vigoroso 
– qüvvəli, gümrah, möhtəşəm 
 
Violentemente 
– sərt, hiddətli 
 
Vivace 
– olduqca iti və qızğın temp. 
 
Vivacissimo 
– vivace sözünün üstünlük dərəcəsi, fövqəladə iti və qızğın temp, presto 
kimi 
 
 
 
 
 
 
 
 
 
 
 
QEYDLƏR, ŞƏRHLƏR VƏ 
MONOQRAFİK MƏLUMAT 
 
 
 
 
 
Əfrasiyab Bədəlbəyli. İzahlı monoqrafik musiqi lüğəti 
391 
 
 
 
 
 
 
 
QEYDLƏR, ŞƏRHLƏR VƏ MONOQRAFİK 
MƏLUMAT 
 
 
 
1. AZƏRBAYCAN XALQ MUSİQİSİ 
Məlumdur ki, bütün tarix boyu Azərbaycan xalq musiqisi (xüsusilə 
aşıq yaradıcılığı) bədii ədəbiyyat ilə üzvi surətdə bağlı olmuşdur. Xalq şeir 
yaradıcılığının əsas növləri söz ilə musiqinin birləşməsindən, sintezindən 
ibarət olaraq meydana gəlmiş və xalq ədəbiyyatının əksər növləri, bir qayda 
kimi, avaz ilə oxunmuşdur. Lakin, buna baxmayaraq, bu sintetik əsər 
nümunələri hazırda mədəniyyət tarixində nədənsə birtərəfli, yəni yalnız 
mətninin təhlili yolu ilə öyrənilir və əsərlərin “musiqi hissəsi” nəzərə 
alınmır. Halbuki iki sənət əsərinin xəlitəsi olan və üzvi surətdə birləşərək 
vəhdət təşkil edən xalq lirikası,  xalq eposu (dastanları) xanəndə və həm də 
aşıq yaradıcılığında mərkəzi yer tutur (Azərbaycan klassik musiqisində 
əsərin vəznini göstərmək üçün işlənən bəhrlərin adı ilə əruz şeirindəki bəhr 
adlarının eyni olması da bu cəhətdən simptomatik haldır). Buna görə də, 
musiqi-şeir yaradıcılığından ibarət olan vokal janrının istər şəkil, istərsə də 
məzmununu hərtərəfli təhlil edib öyrənmək işində şeir ilə musiqinin 
birlikdə, küll halında götürülməsini daha uyğun bir metod saymaq lazımdır. 
 
Qeydlər, şərhlər və monoqrafik məlumat 
392 
2.MUĞAMAT 
Novellanı andıran kiçik əhvalatlar hekayətindən ibarət “maqamat” 
ədəbi janrının klassik nümunəsi görkəmli ərəb ədibi və alimi əl-Hərininin 
yazdığı “Maqamat” əsəridir. Bu janr Şərq ədəbiyyatında bir neçə əsr həvəslə 
davam etdirilmişdir. “Maqam” ədəbi janrında axırıncı dəfə yazan XIX əsr 
ərəb ədibi əl-Yəzicidir. (“Yazıçı” sözündəndir. Onun ata-babası vaxtilə türk 
məmurları yanında katiblik etdiklərinə görə “yazıçı” adını almış və sonradan 
bu nəsil “yazıçı” sözünün ərəbləşdirilmiş şəklində əl-Yəzici soyadını qəbul 
etmişdir.) 
Əl-Yəzicinin 60 maqamdan ibarət “Məcme əl-bəhreyn” məcmuəsi 
bütün Ərəbistanda məşhurdur1. 
 
 
3.ƏL-FARABİ 
Əbu-Nəsr Məhəmməd ibn Tərxan əl-Farabi 865-ci (başqa ehtimala 
görə 870-ci) ildə Türkistanın Seyhun çayı sahilindəki Fərabə şəhərinə 
(sonralar bu şəhər Ütrar ya da Ətrar adlandırılmışdır) tabe olan Vasic 
qalasında2  bir türk komandanı (qaid) ailəsində anadan olmuşdur. İbtidai 
təhsilini Fərabə şəhərindəki məscid nəzdində olan mədrəsədə almışdır. 
Burada o, qədim yunan filosofları Əflatun (eramızdan əvvəl 427-347) və 
Ərəstunun (eramızdan əvvəl 384-322) fəlsəfi mülahizələri ilə yaxından tanış 
olmuşdur. Lakin o zaman Fərabədə yaşayan müsəlman alimləri böyük 
yunan mütəfəkkirlərinin yazılarını keyfiyyətsiz tərcümə etdiklərinə və 
beləliklə də onların nəzəriyyələri son dərəcə təhrif olunduğuna görə Farabi 
yunan alimlərinin və birinci növbədə pərəstişkarı olduğu böyük yunan 
mütəffəkiri Ərəstu əsərlərinin daha dəqiq və daha dürüst tərcümələri ilə 
yaxından tanış olmaq məqsədilə Bağdad, Dəməşq (Şam) və Hərron 
şəhərlərinə yola düşür. Burada o, böyük şövq və həvəslə əxlaq, siyasət, 
                                                          
1 Крачковский И.Ю. Избранные сочинения, том  III, Изд-во Академии наук СССР, М.-
Л., 1956, стр.  229-231).  
2 Бартольд В.В. Туркестан в эпоху монгольского нашествия. Глава 1, Географический 
очерк Мавереннехра. Сочинения, т 1. Изд-во Восточной литературы, Москва, 1963, 
стр. 233-234. 
 
Əfrasiyab Bədəlbəyli. İzahlı monoqrafik musiqi lüğəti 
393 
əhvali-ruhiyyə, təbiiyyat və nəhayət, musiqi elmlərini dərindən 
mənimsəməyə səy göstərir. Farabi elmin və fənnin müxtəlif sahələri üzrə 
yüzdən artıq kitabın müəllifidir. 
Farabi bir müddət Bağdadda yaşadıqdan sonra, Həmdanilər əmiri 
Seyfəddövlə Əbülhəsən Əlinin (944-967) dəvəti ilə onun iqamətgahı 
yerləşən Hələb şəhərində sakin olub, əmirin sarayında toplaşan ədəbi-musiqi 
məclislərində yaxından iştirak etmişdir.  
Farabi musiqi sənətinin nəzəriyyəsinə dair yazdığı “Kitab-ül-musiqi” 
əsərində “böd” (interval), “cins” (janr), “iqa” (ritm), “intiqal” (modulyasiya) 
kimi bəhsləri ətraflı surətdə şərh edir. O, həmin kitabında ud, tənbur-
Xorasani, tənbur-Bağdadi, mizmar və rebab musiqi alətlərini bütün 
təfərrüfatı ilə şərh və təsvir edir. Musiqi sənəti üzrə Farabinin diqqətini ən 
çox cəlb edən məsələ - musiqi sədalarının kağız üzərində qeydə alına 
bilməsi işinin həlli olmuşdur. Bu yolda məqsədinə çatmaq üçün o, özündən 
xeyli əvvəl yaşayıb yaratmış məşhur musiqişünas - bəstəkar və müğənni 
İbrahim əl-Mousulinin (742-804 yada 8283), onun oğlu ərəb musiqi alimi 
İshaq ibn-İbrahimin (767-849) və xüsusilə Yaxın və Orta Şərq xalqlarının 
musiqi tarixində mühüm yer tutan Əbül-Fərəc İsfahaninin (897-967) məşhur 
“Kitab-ül-əğani” (“Nəğmələr kitabı”) kimi qiymətli əsərlərini dərindən 
öyrəndikdən sonra yazdığı “Kitab-ül-məqalat” adlı əsərində “nəqəmat-
musiqiyyənin əbcəd hərflərilə səbt və təhrir” (Rauf Yektabəy) edilməsinə 
nail ola bilmişdir. 
Feodal hökmranlığının ağır vuruşmalar, zülm və əsarət dövründə 
yaşayan Farabi xalqlar arasında qardaşlıq və dostluq, ədalət və sülhsevərlik 
ideyasını irəli sürüb müdafiə etmişdir. Lakin əqidəsinə görə, yalnız maarifçi 
olaraq qalan Farabi öz ictimai idealının təntənəsi üçün düzgün yol tapa 
bilmədi. Hər halda İslam irticası dövründə yeni ictimai fikrin elanı ilə çıxış 
etməyin özü çox cəsarətli və tərəqqipərvər hərəkət idi. Buna görə də 
Farabinin ideyaları bütün Şərq aləminin fəlsəfi-ictimai təfəkkürünün inkişafı 
işinə və o cümlədən, böyük alim, həkim və musiqişünas  Əbu  Əli  ibn-
                                                          
3 Крачковский И.Ю.Избранные сочинения, т. II, стр 30. Burada Mosullu İbrahimin öz 
yaxın dostu məşhur ərəb şairi İsmayıl ibn əl-Qasım Əbu-əl-Ətahiyyənin qəzəllərini 
bəstələdiyindən və bu qəzəllərin o zamanki məşhur xanəndə qızlardan Fəridə, Arib və 
Siyatın repertuarında görkəmli yer tutduğundan danışılır. 
Qeydlər, şərhlər və monoqrafik məlumat 
394 
Sinanın  dünya  görüşünün  təşəkkülünə  böyük təsir göstərmiş və onun 
neoplatonizmə xas olan idealist və təsəvvüf ideyalardan, tamamilə olmasa 
da, qismən daşınmasına kömək etmişdir.4 
Şərq xalqlarının mədəniyyət tarixində “İkinci Ərəstu” adı ilə yad 
edilən Farabi 950-ci ildə Dəməşq şəhərində vəfat etmişdir. 
 
4.İBN-SİNA 
Əbu Əli ibn-Sina 980-ci ildə Buxara şəhərinin yaxınlığındakı Əfşan 
qəsəbəsində anadan olmuşdur. Onun atası Abdulla Samanilər dövlətinin 
yüksək rütbəli silkinə mənsub olub, böyük var-dövlət sahibi idi. O, öz 
uşaqlarına yaxşı tərbiyə vermək və onları mükəmməl surətdə hərtərəfli 
savadlandırmaq arzusu ilə zamanın ən tanınmış müəllim və mürəbbilərini 
evinə dəvət edirdi. İbn-Sina bir çox elm və fənni, o cümlədən riyaziyyat, 
hikmət, kimya, təbabət (tibb), məərfət-il-ruh (psixologiya) və sairəni yaxşıca 
mənimsəmiş və bu elmlər üzrə əsərlər yaratmışdır. İbn-Sina zamanın ən 
məşhur təbibi hesab edilirdi. O, hələ 17 yaşında ikən Samanilər dövlətinin 
başçısı əmir Nuh ibn-Mənsuru çox ağır xəstəlikdən sağaldır (halbuki bütün 
başqa ağsaqqal, təcrübəli həkimlər həmin əmirin xəstəliyini əlacsız elan 
etmişdilər). Bunun əvəzində əmir ibn-Sinaya öz böyük və zəngin 
kitabxanasından istifadə etməyə icazə vermiş olur ki, bu da ibn-Sinanın 
məlumatının xeyli artmasına kömək göstərir. 
Əbu Əli ibn-Sina uşaqlıq və gənclik dövrünü Buxara şəhərində 
keçirmişdir. O zaman Buxara Samani dövlətinin siyasi, iqtisadi və mədəni 
mərkəzi hesab olunurdu. Burada olan kitabxanalarda, mədrəsələrdə və başqa 
maarif ocaqlarında təbiiyyat və hikmət elmləri üzrə yunan, hind (sanskrit) 
dillərindən tərcümə  olunmuş çox qiymətli kitablar toplanmış və Şərqin 
başqa ölkə və şəhərlərindən alimlər, ədiblər, tərcüməçilər dəvət olunmuşdu. 
Lakin sonradan Soltan Mahmud Qəznəvinin başladığı istila tədbirləri 
üzündən ibn-Sina vətənini tərk edib diyar-diyar dolaşmağa məcbur olur. 
Daima dar dünyagörüşlü dindar adamların, mövhumatçıların və kütbaş 
ruhanilərin amansız təqibinə məruz qalan ibn-Sina bütün ömrü boyu çox 
                                                          
4 Якубовский А.Ю. (1886-1953). Материалы научной сессии Академии наук Уз. ССР, 
посвященной 1000- летнему юбилею Ибн-Сины, стр. 17. 
Əfrasiyab Bədəlbəyli. İzahlı monoqrafik musiqi lüğəti 
395 
əziyyət çəkmiş, gah bu, gah da başqa hökmdarların himayəsi altında 
yaşamağa, onlardan imdad və mərhəmət gözləməyə məcbur olmuşdur. O, 
bir müddət Xarəzm hakimi Əbu Abbas ibn-Mömünün sarayında yaşamışdır. 
Lakin bundan xəbər tutan Soltan Mahmud Qəznəvi, başqa alimlərlə birlikdə 
ibn-Sinanın da onun sarayına ezam edilməsini Xarəzmşahdan tələb etdikdə, 
ibn-Sina həmin  gün Xarəzmi tərk etməli olur. Uzun müddət səyahətdən 
sonra Nişapur şəhərində sakin olmaq istəyir. Lakin burada da günlərin 
birində, oradakı sufilərin şeyxi Əbu Səidlə apardığı müsahibə zamanı 
Ərəstunun məntiq elminə dair mülahizələrini müdafiə  etdiyi üçün  yerli 
sufilər  tərəfindən təqib  olunmağa  başlayır.  Çünki ibn-Sinanın irəli 
sürdüyü müddəalar əslində İslam dininin əsas təriqətlərinə tamamilə 
müğayir idi5. Odur ki, ibn-Sina canını qurtarmaq üçün tezliklə Nişapur 
şəhərini  tərk edib özünə başqa bir daldalanacaq axtarmalı olur. O, az bir 
müddət Cürcan məhəllində qaldıqdan sonra, buranı da tərk edib indiki 
Tehran yanındakı Rey şəhərinə yola düşür. Rey şəhərində ibn-Sina yerli 
əmirin sarayında həkim (təbib) vəzifəsində çalışır. Lakin çox çəkmədən 
yenə də Soltan Mahmud Qəznəvinin bu dəfə də Rey üzərinə yürüş üçün 
hərbi əməliyyata başladığı məlum olur. Buna görə də ibn-Sina tezliklə 
buradan da Həmədan şəhərinə köçür. 
Həmədanda yaşadığı doqquz il ərzində ibn-Sina bir alim kimi olduqca 
məhsuldar çalışmış, bir çox əsər yazmışdır. Bu əsərlərində o, dövlət və 
hökumət işlərindən, ölkəni necə idarə etmək, iş başında duran adamın xalqla 
necə rəftar etməsi, vergi yığmaq qaydası və başqa bəzi əxlaqi məsələlərdən 
bəhs edir. Bununla bərabər o, bəzi sərkərdələrin, hərbi dairələrdə böyük 
rütbə sahiblərinin, əhalidən vergi yığan məmurların yarıtmaz və qeyri-
qanuni hərəkətlərini kəskin surətdə tənqid edir. 
Dövləti idarə etmək işində qayda-qanuna riayət və ədaləti bərpa etmək 
haqqında ibn-Sinanın mütərəqqi mülahizələri ordu başçıları tərəfindən 
böyük narazılıq və kəskin müqavimətlə qarşılanırdı. Onlar ibn-Sinanın 
müxtəlif uydurma günah işlərdə təqsirləndirilib həbsə alınmasına nail 
olurlar. Bu dəfə hərbi əmirlərin məqsədi ibn-Sinanı edam etdirmək idi. İbn-
Sina zindanda olduğu müddətdə  özünün dəyərli və sanballı “Kitabe-Şəfa” 
                                                          
5 А.А.Семенов. Абу-Али-ибн-Сина (Авиценна), Душанбе, 1953, стр. 40 
Qeydlər, şərhlər və monoqrafik məlumat 
396 
əsərini yazıb tamamlayır. Vaxtilə olduqca ağır xəstəliklərdən müalicə edib 
sağaltdığı əmir Şəmsüddövlənin qəti təkidi sayəsində nəhayət həbsdən azad 
olunan ibn-Sina tezliklə (1023-cü ildə) İsfahan şəhərinə yola düşür. 
Burada o, İsfahan əmiri Əlaüddövlənin sarayında böyük ehtiramla 
qarşılanır. İsfahanda qulağı dinc, arxayın, sakit yaşayış tapan ibn-Sina çox 
məhsuldar çalışır. Onsuz da fövqəladə işgüzar və zəhmətsevən insan olan bu 
böyük alim və mütəfəkkir məhz İsfahanda özünün “Kitab-ül-nicat” və 
“Danişnameyi-əlai” adlı məşhur fəsləfi əsərlərini yazıb başa çatdırır. 
Qərbi Avropa musiqişünaslarından bəzilərinin qənaətinə görə 
(H.C.Farmer və başqaları), ibn-Sinanın musiqi haqqındakı bəzi yazıları 
ərəbcədən fars dilinə onun yaxın şagirdi və məsləkdaşı  Əbu-Übeyd Cüzcani 
tərəfindən tərcümə olunmuşdur. 
İbn-Sina öz kitablarında musiqinin “üsul-sövt-təbii” - akustika, 
səslənmə üsulları, “əbad” - intervallar, “əcnas” - musiqi formaları, janrları, 
“cimu” - səslər sistemi, “intiqalat” - modulyasiya, “iqa” - ritm, vəzn, ölçü 
kimi əsas məsələlərindən bəhs etmiş, özündən əvvəl yaşayıb yaratmış dahi 
mütəfəkkir-musiqişünas Əbu-Nəsr Farabinin musiqi mülahizələrini yenidən 
işləyib hazırlamış və əlavə fikir və müddəalarla təkmilləşdirmişdir. 
İbn-Sina 1037-ci ildə  Həmədan şəhərində vəfat etmişdir.   
 
5. MİR MÖHSÜN NƏVVAB 
Nəvvab Mir Möhsün ibn-Hacı Seyid Əhməd Qarabagi - XIX əsr 
Azərbaycan ensiklopedistləri içərisində görkəmli yer tutur. İlk təhsilini 
vətəni Şuşa şəhərində zəngəzurlu Molla Abbasın mədrəsəsində almış, 
burada ərəb, fars və türk dillərinə mükəmməl yiyələndikdən sonra fəlsəfə, 
hikmət, məntiq, riyaziyyat, elm-nücum (astronomiya) və nəhayət, musiqi 
sənətini böyük səylə öyrənmişdir. Nəvvab həm şair, həm gözəl rəssam, 
yaxşı nəqqaş və həm də çox nəfis yazan xəttat olmuşdur. 
Məlum olduğu kimi, Nəvvab şəxsən özü fövqəladə dindar adam 
olduğundan bir çox elmi və fəlsəfi məsələlərə, bir qayda olaraq, yalnız 
ilahiyyat nöqteyi-nəzərindən yanaşmışdır. Söz yox ki, burada onun yaşadığı 
dövrü və mühiti nəzərə almaq lazımdır. Çox ola bilsin ki, o, məsələn, 
M.F.Axundovun fəlsəfi və ictimai mülahizələri ilə yaxından tanış olsa idi, 
özünün musiqi tarixi və nəzəriyyəsi haqqında yazdığı “Vüzuh-ül-ərqam” 
Əfrasiyab Bədəlbəyli. İzahlı monoqrafik musiqi lüğəti 
397 
kitabını nəşr etdirmək kimi faydalı və nəcib təşəbbüsünün sonradan “ruhani 
qardaşlar” tərəfindən xətərnak bir iş sayıla biləcəyindən ehtiyat edərək, bu 
işinə bəraət qazandırmaq məqsədilə, o zamanlar bütün Zaqafqaziya şiə 
müsəlmanlarının ali ruhani şəxsiyyəti olan müctəhid axund Molla 
Məhəmməd Fazil-İrəvaniyə (iqamətgahı İrəvan şəhərində idi) xüsusi olaraq 
müraciət etməyi və bu iş üçün onun xeyir-duasını almağı, məsələni onunla 
razılaşdırmağı heç də vacib və lazım bilməzdi. 
Görünür ki, Nəvvab yaşadığı dövrdə, dini ehkamlar dünyasının irəli 
sürdüyü olduqca çətin şəraitlə istər-istəməz hesablaşmalı idi. Məhz zamanın 
bütün bu mürəkkəb şərtiliklərini nəzərə alması nəticəsindədir ki, o, öz 
musiqi kitabını həmin müctəhidə göndərdiyi məktubun mətni və 
müctəhiddən aldığı cavabın surəti (sübut üçün hətta müctəhidin imzası 
yanında möhrünün də vurulduğu yeri qeyd edir) ilə başlayır və beləliklə, 
musiqini haram elan edən ruhaniləri bir növ “əmr-vaqe” qarşısında qoyaraq, 
musiqi sənətinə bəraət qazandırmağ çalışır.   
O, dişlərini musiqi sənətinə qarşı qıcamış kinli və qəzəbli “ruhani 
qardaşların hüzuruna ehtiram ilə ərz-əhval” edir ki, qoy onlar güman 
etməsinlər ki, “bəndeyi-aciz Nəvvab Mir Möhsün Ağamirzadə Qarabaği o 
əşxaslar ki, iltifat nəzərilə bu fəqəratə mülahizə buyuracaqlar, - güman 
etməyələr ki, bəndeyi-acizin məqsudi bu bəyanatın iqdamından olur ki, 
onun (yəni musiqinin- Ə.B.) istemalını caiz və haramiyyətini halal bilirik,” - 
yox haşa... 
Verdiyi bu təminatdan sonra Nəvvab, heç də çəkinmədən, kitabının 9 
və 10-cu səhifələrində musiqini “istemal edən” xanəndə və sazəndələrə 
əməli məsləhətlər verməklə musiqi ifaçılığını əslində məqbul və caiz bir 
sənət kimi doğrultmuş olur. 
Eləcə də Şuşada, Böyük Məscid hücrələrinin birində təşkil etdiyi 
ədiblər yığıncağını “Məclisi - fəramuşan” adlandırması da bir növ 
əlamətdardır. Bilindiyi kimi, XVIII-XIX əsrlərdə Yaxın Şərq ölkələrində 
(xüsusilə İranda) mistik-təsəvvüf dini əqidəsini daşıyanların yığıncağı da 
“fəramuşxana” adlandırılırdı. Yaxın Şərq ölkələrində vaxtılə çox yayılmış 
həmin bu fəramuşxanalar, öz mahiyyəti etibarilə, bir zamanlar Rusiyada və 
Qərbi Avropada insanları guya “mənəvi-əxlaqi cəhətdən fərdi kamilliyə” və 
“qardaşlıq məhəbbəti əsasında” birləşməyə çağıran “masson lojaları” 
Qeydlər, şərhlər və monoqrafik məlumat 
398 
adlanan dini-mistik, mürtəce bir hərəkat özəklərini andırırdı. Halbuki, 
əslində, olsa-olsa Xurşidbanu Natəvanın zəngin və mütərəqqi ədəbiyyat 
salonu olan “Məclisi-üns”ə təqlid ilə təşkil edilmiş “Məclisi-fəramuşan”da, 
məlum olduğu üzrə, fəramuşanxanalara xas olan təriqətlərdən heç vaxt və 
heç biri icra olunmamışdır. Əksinə, “Məclisi- fəramuşan” lövhəsi altında 
toplaşan məclisin (sonralar həmin bu cəmiyyət “Məclisi-xamuşan” 
adlandırılmışdır) rəhbəri Mir Möhsün Nəvvab köhnə təhsil almasına 
baxmayaraq, ədəbi və pedaqoji fəaliyyətində yeniliyə meyl edirdi. Məclis 
üzvlərini dünya hadisələri və mədəni yeniliklərlə tanış etmək üçün Nəvvab 
Bakıdan “Əkinçi”, Tiflisdən “Ziya” və “Kəşkül” qəzetlərini, Hindistanda 
fars dilində nəşr olunan “Həblul-mətni” məcmuəsini alırdı. Məclisin üzvləri 
həm bir birilə, həm də “Məclisi- üns”ün üzvlərilə şeirləşirdilər. “Məclisi-
üns”dən əlavə, “Məclisi-fəramuşan” Şamaxıdakı “Beytüs-səfa” məclisi ilə 
də əlaqə saxlayırdı. Hər iki məclis arasında 70-ci illərdə qızğın şeirləşmə 
gedirdi”6. 
“Məclisi-fəramuşan”da musiqi sənəti ilə əlaqədar məsələlər üzrə də 
ciddi söhbətlər aparılırdı. Bilindiyi kimi, musiqinin nə zaman, nə şəraitdə, 
kim tərəfindən yaradılması mövzusu hər yerdə olduğu kimi, Azərbaycanda 
da musiqi həvəskarlarını daima yaxından maraqlandıran məsələlərdən biri 
olmuşdur. 
*** 
Buna görə də burada biz əsl mətləbdən bir qədər kənara çıxmağı 
mümkün hesab edərək, dünyada musiqi sənətinin yaranması məsələsinə aid 
olan ehtimallardan söhbət açmaq istərdik. Bu ehtimal və mülahizələrin  sayı 
çox- çoxdur. Tarix boyu filosoflar, alimlər, tədqiqatçılar, musiqiçilər bu xoş 
sövtlər sənəti olan musiqinin törəməsindəki “sirri” tapmağa cəhd etmişlər, 
lakin... 
Bu qəribə və gözəl incəsənətin yaranmasına dair, elmin hələ öz 
sübutlu və əsaslı ehtimallarını irəli sürməsindən çox-çox qabaq insanlar 
musiqinin allah vergisi olması haqqında bir çox əfsanə qoşmuşlar. 
                                                          
6 “Azərbaycan ədəbiyyatı tarixi”, II cild, Azərbaycan CCR Elmlər Akademiyası Nəşriyyatı, 
Bakı, 1960, səh. 159. 
Əfrasiyab Bədəlbəyli. İzahlı monoqrafik musiqi lüğəti 
399 
Məsələn, qədimdə misirlilər belə güman edirdilər ki, musiqini İsida, 
Osiris və Tot  adlanan ilahilər icad etmişlər. Yunanlılar musiqi sənətinin 
ibtidasını ilahilərin ən gözəli olan  Evterpa ilə əlaqələndirmişlər. Hindi-
standa ta qədim zamanlarda belə bir rəvayət söylənirdi ki, guya Braxma 
tanrısı musiqinin gözəlliyini Bxarata adlı aqil həkim şəxsə faş etmiş, o da 
sonradan musiqinin bəxş etdiyi sevinc duyğularını insanlara yetirmişdir.7 
Bütün bu sadəlövh olduqları qədər də şairanə surətdə səslənən 
əfsanələr, – qədim insanların musiqi sənətini necə yüksək qiymətləndirdik-
lərini göstərir. 
Sonralar musiqini yaradan təbiətdir – fikri irəli sürüldü. 
Quşların civiltisi, axan suyun şırıltısı, əsən küləyin vıyıltısı... – 
yaşadığımız mühitin bütün bu və buna bənzər daha bir çox səslənmələri – 
insanda ilk musiqi təəssüratı mənbəyi olmaqla bərabər, həm də bunlara 
təqlid etmək həvəsini oyadan əsas amil sayılırdı. Yunan materialist filosofu 
Demokrit8 deyirdi ki, musiqi sənəti məhz quşların mahnısına təqlid etmək 
nətiсəsində yaranmışdır. Roma mütəfəkkiri və şairi Tit Lukretsi Kar9 
musiqinin törənməsi haqqında belə yazır: 
Mahnılar bəstələməkdən hələ çox-çox əvvəl 
İnsan övladı gözəlliklərə meyl etmişdir, 
Nəğməkar quşlar onun ruhunu titrətmişdir. 
Çınlamış bad-səba gizli qamışlıqlarda, 
O da insanlara ney çalmağı öyrətmişdir. 
(tərcüməsi Rəfiq Zəkanındır) 
                                                          
7 Məlumat B.Şteynpresin “Популярный очерк истории музыки до XIX века” (Москва, 
1963)  kitabından götürülmüşdür. 
8 Demokrit (eramızdan təxminən 460-370 il əvvəl) – qədim Yunanıstanın birinci materialist 
filosofudur. O, atomistik nəzəriyənin banilərindən biri sayılır  Marksizm leninizm 
klassikləri Demokritin materializmini yüksək qiymətləndirmişlər. 
9 Tit Lukretsi Kar (eramızdan 99-55 il əvvəl) – qədim Romanın ən görkəmli materialist şair 
və filosofudur. O, “Əşyanın təbiyəti haqqında” adlı fəlsəfi poemasında atomistik 
materializm nəzəriyyəsini vəsf edir. Bu məsələdə o, Demokritlə, başqa yunan mütəfəkkiri 
Epikürün (eramızdan 341-270 il əvvəl) materialist düşüncələri ilə tamamilə şərik olaraq 
cəhalət, nadanlıq və mövhümat əleyhinə mübarizə aparmışdır. Lukretsi kainatın yaranması 
haqqında idealistlərin və dinçilərin mürtəce nəzəriyyəsini təkzib edərək deyirdi ki, allahın 
hökmü ilə heç nədən heç nə yaratmaq olmaz. 
Qeydlər, şərhlər və monoqrafik məlumat 
400 
Təbiətin musiqi sənəti yaradıcısı olması haqqındakı mülahizə 
əvvəlcədən bizə bir növ inamlı görünür. Lakin diqqətlə baxılırsa, bizi əhatə 
edən təbiət sədalarının şüurumuzda səsləri bir-birindən ayırmaq, bunların 
arasında məntiqi ardıcıllıq düzəltmək, bunları sonradan eynilə təkrar edə 
bilmək və beləliklə, müəyən qayda üzrə nizama salınmış səsləri avazla 
oxumaq, musiqi alətlərində çalmaq, bu əməliyyatdan zövq almaq və həm də 
bunların vasitəsilə bizdə müəyyən bir ruhi vəziyyəti, hissiyyatı, emosiyanı 
ifadə etmək qabiliyyətini yarada bilməsi heç də mümkün bir iş sayıla 
bilməz. 
Deməli, elm musiqinin yaranması haqqında təbiətə təqlid nəzəriyyəsi 
ilə də razılaşa bilmir. 
Musiqi sənətinin ibtida yaranması haqqında Nəvvabın inandığı və 
şəxsən inanaraq nəql etdiyi rəvayət isə Yaxın və Orta Şərq musiqi alimləri 
arasında ən qədim zamanlardan bəri geniş yayılmış fərziyyəyə əsaslanır. Bu 
xüsusda Nəvvabın yazdığı hekayət məşhur Şərq musiqisi alimi Mahmud 
Amulinin (?-1316/7) yazdığı əhvalatın, demək olar ki, eynidir.10 
                                                          
10 Mahmud Amuli yazır: Bu elmi (yəni musiqi sənəti və elmini – Ə.B.) həkim Fisağors 
(Pifaqor) ixtira etmişdir. Deyildiyinə görə, bu elmi icad etməsi onun gecə yuxuda gördüyü 
belə bir vaqiə ilə əlaqədardır:  
Fisağors yuxuda görür ki, bir nəfər şəxs ona müraciətlə təklif edir ki, sabah o (yəni 
Fisağors), şəhərdə dəmirçilər (bəzi rəvayətə görə nəddaflar, yəni yun, pambıq darayanlar - 
keçəçilər) rasta – bazarına getsin, çünki orada hikmət sirrlərindən biri ona əyan olacaqdır. 
Bu sözləri eşitcək həkim Fisağors yuxudan ayılır. Görür ki, artıq səhər açılmışdır. Tez 
yerindən qalxıb o şəxsin dediyi səmtə gedir. Həmin bazarda bir müddət gəzişərək kəşf 
olunası məsələ haqqında düşünməyə başlayır. 
Burada o, iki sərt cismin bir-biri üzərinə zərblə vurulması nəticəsində əmələ gələn 
səsləri eşidincə bir qədər fikrə dalır. Sonra bir guşəyə çəkilib, özü də müxtəlif cisimləri bir-
birilə toqquşdurur. Bu təmasdan hasil olan müxtəlif keyfiyyətdə və xüsusiyyətdə olan səslər 
arasındakı nisbətdən həzz almağa başlayır. 
Daha sonra oradaca uzun bir tük götürüb bir ucunu dişləri arasında sıxılmış halda, 
o biri ucunu isə əlində tutur, bunları tarım çəkilmiş vəziyyətdə saxlayaraq o biri əlinin 
dırnağının ucu ilə dartıb buraxaraq hərəkətə gətirir. Tük ehtizaz edir. Bu əməliyyatdan 
müəyyən səslənmə hasil olur. Lakin bu səs olduqca zəif idi. Odur ki, o, tükü qalın ipək tellə 
əvəz edir və həmin telin hər iki tərəfdən bənd olunması üçün yararlı bir alətin icadı üzərində 
düşünməyə başlayır. 
Nəhayət, bir gün dağın ətəyi ilə getdiyi zaman arxası üstə düşüb ölmüş bir 
tısbağanın daxili (içi) boşalmış qınını görür. Külək əsib qının içərisinə dolduqca, çanaq 
müxtəlif tərzdə səslənirdi. Fisağors tısbağanın qınını götürüb ilk olaraq icad etdiyi bərbət 
Əfrasiyab Bədəlbəyli. İzahlı monoqrafik musiqi lüğəti 
401 
Nəvvabın musiqisi ibtida necə və nə şəraitdə yaranmışdır, musiqinin 
insan əhvali-ruhiyyəsinə təsiri, musiqinin emosional qüvvəsi, insanın hansı 
xəstəliyinin nə üslubda olan musiqi ilə müalicə etmək daha münasibdir kimi 
mülahizələrinin bu xüsusda qədim musiqi kitablarındakı müddəalara 
müvafiq gəlməsi göstərir ki, o, qədim musiqi təzkirə və rəsalələri, o 
cümlədən, Əbu Əli ibn-Sina, Mövlana Səfiəddin Ürməvi, Xacə Əbdülqadir 
Maraği kimi böyük musiqi alimlərinin əsərlərindən dərs almış və Şərq 
klassik musiqisinin tarix və nəzəriyyəsi üzrə dərin bilik və geniş məlumatı 
olan bir musiqişünas alim olmuşdur.  
Mir Möhsun Nəvvab 1918-ci ildə Şuşa şəhərində vəfat etmişdir. 
 
6. CABBAR QARYAĞDI OĞLU 
Təxminən qırx il müddətində (XIX əsrin son iyirmi və XX əsrin 
əvvəlindən başlayaraq) qüdrətli Azərbaycan xanəndə güruhunun ən mahir, 
ən nüfuzlu və ən görkəmli nümayəndəsi Cabbar Qaryağdı oğlu olmuşdur. 
Son dərəcə gözəl və məlahətli səsə malik olan bu nəğməkar Azərbaycan 
muğam və təsniflərinin əsil yüksək bədii tərzdə ifa olunması üzrə klassik 
ənənələri müqəddəs tutaraq göz bəbəyi kimi qorumuş və eyni zamanda 
muğamat ifaçılığının bir çox incəliklərini daha da cilalaşdıraraq kamillik 
səviyyəsinə çatdıra bilmişdir. 
Cabbar Qaryağdı oğlu dəstgahları özünə məxsus yeni bir üslubla ifa 
etmiş və Azərbaycan muğamlarının təbiətində olan musiqi dramatizmini 
emosional təsirli ifadə ilə dinləyiciyə çatdırmışdır. 
                                                                                                                                                    
musiqi aləti üçün “çanaq” hazırlayır və çanağa (qol) nəsb edir. Bundan sonra Fisağors 
həmin bu musiqi alətinin təkmilləşməsi yolunda uzun müddət (bir necə il) səy göstərərək 
çalışır və onu kamil bir hala çatdırır.  
Qeyd etmək lazımdır ki, musiqi sənətinin ibtida yaranması haqqında qədim musiqi 
kitablarında təsadüf olunan əfsanəvi hekayələrin məzmunu bir-birinə çox oxşayır. O 
cümlədən Mahmud Amulidən hələ üç yarım əsr əvvəl yaşamış Əbu Nəsr Farabinin “Kitab-
ül-musiqi-kəbir” əsərində də həmin bu hekayətə çox bənzəyən mifoloji bir rəvayət 
yazılmışdır. Demək olar ki, Mahmud Amulinin yuxarıda xülasəsi verilən hekayəsi Əbu 
Nəsr Farabinin yazdığı rəvayətin eynidir. Burada olan cüzi fərq: Farabi rəvayətində 
Fisağorsun bərbət əvəzinə tənbura bənzər musiqi aləti ixtira etməsi və bu musiqi aləti 
çanağının tısbağa qınından deyil, insan kəlləsindən (Nəvvabın nəql etdiyi rəvayətdə isə 
guya camış kəlləsindən) qayrıldığını zənn etməkdən ibarətdir.   
Qeydlər, şərhlər və monoqrafik məlumat 
402 
Bu cəhətdən onun oxuduğu “Orta Mahur”un xüsusilə başlanğıc hissəsi 
(uğultulu, gurlayıcı zəngulələr silsiləsi), “Heyratı” ritmik muğamı (buradakı 
gümrahlıq və nikbin təsirli səslənmələr), nəhayət, əzəmətli “Bayatı-Qacar”ı, 
sözün həqiqi mənasında, əsil yüksək bədiiyyat nümunələridir. 
Cabbar Qaryağdı oğlu 1861-ci ildə Şuşa şəhərində anadan olmuşdur. 
O dövrdə, yəni XIX əsrin ortalarında və ikinci yarasında, Şuşada xanəndəlik 
və sazəndəlik sənəti məktəbini təsis edən Məmməd oğlu Ağa Mirzə Əli 
Əsğər və o zamankı müğənnilərdən Mir Baba (Haşımbəy Vəzirovun babası) 
və Xarrat Qulu ilə yanaşı, şəhərin “Qurdlar” məhəlləsindən olan Mirzə 
Əbdülün (onun qardaşı Molla Həmid də klassik Şərq musiqisi üzrə geniş 
məlumat sahibi idi) təsis etdikləri xanəndə və sazəndələr məktəbi çox böyük 
şöhrət qazanmışdı. Qaryağdı oğlu Cabbar Mirzə Əbdül məktəbinin 
yetişdirməsidir.  
Bir müğənni olaraq, az zaman ərzində parlaq yaradıcılıq 
müvəffəqiyyətləri göstərdiyinə görə, gənc Cabbar əvvəl vətəni Qarabağda, 
sonra isə bütün Zaqafqaziyada böyük şöhrət qazanır. Onun bir xanəndə kimi 
hələ gənc yaşlarında ikən püxtələşməsi işində ona böyük yardım göstərən və 
onun nəğməkarlıq istiqamətini müəyyənləşdirən əsas cəhətlərdən biri yəqin 
ki, bir necə il zamanın ən böyük musiqi ustadı tarçı Mirzə Sadıq ilə olan 
yaradıcılıq ünsiyyətidir. Məhz bu həmkarlıq ülfətinin əlaməti olaraq, gənc 
Cabbar Şuşada tərəqqipərvər ziyalıların təşəbbüsü və Mirzə Sadığın 
bilavasitə yaxından iştirakı ilə hazırlanan “Leyli və Məcnun” 
səhnələşdirilmiş musiqili təmsilində baş rolda (Məcnun) çıxış etməyə layiq 
görülür. İstedadlı müğənni isə bu yeni, həm də musiqi tariximizdə heç bir 
presedenti olmayan şərəfli işin öhdəsindən bacarıqla gəlmiş və bununla da 
böyük məsləkdaşı olan Mirzə Sadığın etimadını doğrulda bilmişdir. 
Azərbaycan opera sənətinin ilk rüşeymi kimi böyük tarixi əhəmiyyətə 
malik olan bu təmsil eyni zamanda hələ 1897-ci ildən başlayaraq, Cabbar 
Qaryağdı oğlunun da yaradıcılıq tərcümeyi-halında yeni bir səhifə açmışdı. 
Məsələ Azərbaycanda ilk dəfə olaraq ifaçının dinləyicilərdən hündürdə 
bulunaraq oxuması, yəni xalqın musiqi həyatına səhnənin, estradanın, 
konsert-müsamirə ifaçılığının daxil olmasından ibarət idi. Beləliklə, Cabbar 
Qaryağdı oğlu özünün Hacı Hüsü, Məşədi İsi, Şah Sənəm oğlu Yusif və 
onun qardaşı İsmayıl bəy, Şəkər oğlu Kərim və başqa bu kimi sələflərindən 
Əfrasiyab Bədəlbəyli. İzahlı monoqrafik musiqi lüğəti 
403 
fərqli olaraq musiqi müsamirələrində, cəmiyyət-xeyriyyə məclislərində, 
konsert estradasında çıxışlara başlayır. Bunu da qeyd etmək lazımdır ki, 
artıq professional bir xanəndə kimi bütün başqa həmkarlarından daha artıq 
seçilən, daha çox şöhrət qazanmış olan və hamıdan ziyadə “mətlub və 
dilxah” sayılan Cabbar Qaryağdı oğlu öz gündəlik güzəranını və ailəsini 
təmin üçün yeganə mədaxil mənbəyi yalnız xanəndəlik sənəti olduğuna 
baxmayaraq, konsertlərdə (xüsusilə xeyriyyə məqsədi ilə maarif 
cəmiyyətləri tərəfindən təşkil olunan müsamirələrdə), bir qayda olaraq, 
həmişə məccani, yəni heç bir zəhmət haqqı almadan iştirak etmiş və 
oxumuşdur.  
XX əsrin əvvəllərində Bakıda tez-tez təşkil edilən “Şərq 
konsertləri”nin demək olar ki, hamısında Qaryağdı oğlu Cabbar 
dinləyicilərin böyük məhəbbətini qazanan bir müğənni kimi çıxış etmişdir. 
Qaryağdı oğlu Cabbar xanəndəlik ilə yanaşı, həm də opera aktyoru 
sənəti üzrə də öz istedadını nümayiş etdirmişdir. O, 1911-ci ildə Axund 
Mirzə Cəlal Yusifzadənin “Fərhad və Şirin” operasında (orkestr üçün 
bəstələyəni və tamaşanın dirijoru Saşa Oqanezaşvili idi) baş rolu (Fərhad) 
oynamışdır. 
Azərbaycanda Sovet hakimiyyətinin qurulmasını böyük bir sevinclə 
qarşılayan istedadlı xanəndə inqilabın ilk günlərindən başlayaraq, 
respublikamızın fəal iştirakçısı kimi çox çalışmış, aparılan təbliğat-təşviqat 
işlərində böyük səy göstərmişdir. 
1923-cü ildə məşhur sovet bəstəkarı R.M.Qlier rus-Avropa operaları 
səpkisində Azərbaycan opera əsəri yaradılması məqsədilə Bakıya dəvət 
edildikdə, onu Azərbaycan xalq musiqisinin qiymətli nümunələri ilə 
yaxından tanış və yazacağı “Şah Sənəm” operasında istifadə üçün muğamat, 
təsniflər və xalq mahnılarından ibarət lazımi melodik materialla təmin 
etmək məqsədilə Cabbar Qaryağdı oğlu (Qurban Primov ilə birlikdə) 
bəstəkara təhkim olunmuşdu. Cabbar Qaryağdı oğlu “Şah Sənəm” 
operasının yaradılması ilə əlaqədar olaraq, bir necə il Qlierlə birlikdə 
çalışmış və ona çox mühüm yaradıcılıq köməyi göstərmişdir. Bu xüsusda 
Qlier “Şah Sənəm” operasının necə bəstələndiyi haqqında yazdığı 
məqalələrində Cabbar Qaryağdı oğlunun böyük zəhmətini dönə-dönə qeyd 
etmiş və ona öz minnətdarlığını bildirmişdir. 
Qeydlər, şərhlər və monoqrafik məlumat 
404 
- Xalq şeiriyyətinin (oxu: Azərbaycan xalq musiqisi nümunələrinin – 
Ə.B.) tükənməz mənbəyini və zəngin xəzinəsinin qapısını qarşımda 
taybatay açan mənim müəllimlərim: qocaman xalq müğənnisi Cabbar 
Qaryağdı oğlu ilə görkəmli tarçı Qurban Primov olmuşlar.11 
Vaxtı ilə Azərbaycan musiqi elmi-tədqiqat kabinəsində Cabbar 
Qaryağdı oğlunun oxuduğu yüzlərlə təsnif və mahnı fonoqrafa yazılmış, 
bunların seçilmiş nümunələrindən bəzisi isə sonradan bəstəkar Səid 
Rüstəmov tərəfindən nota köçürülüb çap etdirilmişdir.  
Respublikamızın Xalq artisti şərəfli adına layiq görülən qocaman 
müğənni Cabbar Qaryağdı oğlu Azərbaycan musiqi sənətinin inkişafı işinə 
göstərdiyi böyük xidmətlərinə görə 1938-ci ilin aprel ayında Azərbaycan 
incəsənətinin Moskvada keçirilən ongünlüyündə “Şərəf nişanı” ordeni ilə 
təltif edilmişdir. 
Cabbar Qaryağdı oğlu 1944-cü ilin aprel ayında Bakıda vəfat 
etmişdir12. 
 
7. QURBAN PRİMOV 
XX əsr musiqimizdə tar çalmaq sənətinin ən görkəmli nümayəndəsi 
Qurban Primov olmuşdur.  
Öz böyük ustadı və müəllimi Əsəd oğlu Mirzə Sadıqdan qəbul etdiyi 
sənətkarlıq estafetini yüksəklərə qaldırıb, altmış ildən artıq bir müddət 
ərzində şərəflə aparan Qurban Primovun həyat və yaradıcılıq yolu 
Azərbaycan musiqi mədəniyyəti tarixinin ən parlaq və maraqlı 
səhifələrindən biridir. Onun ifaçılıq sənəti Azərbaycan xalq musiqisinin 
sağlam və gözəl ənənələri üzərində qurulmuş, sənətkarlıq prinsipləri isə 
Azərbaycan realist musiqi sənətinin yüksək bədii ideyaları və tərəqqipərvər 
demokratik istiqaməti əsasında inkişaf etmişdir. 
Qurban Primov ifaçılıq sənətini xalqa yaxın edən və əziz tutduran, hər 
şeydən əvvəl, onun doğma xalq musiqisini bütün incəlikləri ilə duyması, 
yaradıcılığının xalqa, onun qabaqcıl ənənələrinə, zəngin mədəniyyətinə, 
                                                          
11 Р.М.Глиер. Творческий синтез. “Советская культура”, 4 апреля 1938 г. 
12 Ədəbiyyat: В.Кривоносов. Песни Джаббара Карягды. “Советская музыка”, 1940, 
№2, стр. 80-84;  F.Şuşinski. Cabbar Qaryağdı oğlu. Azərbaycan Dövlət Nəşriyyatı, Bakı, 
1964. 
Əfrasiyab Bədəlbəyli. İzahlı monoqrafik musiqi lüğəti 
405 
qədim musiqi irsinə möhkəm və ayrılmaz tellərlə bağlı olmasıdır. Onun 
mizrabı altından çıxan səslərin bağışladığı təsiri artıran ən qüdrətli amil 
yüksək bədiilik, incə zövq və əsil ilham məhsulu olan çalğıda aydın və səlis 
ifadə qabiliyyətidir.  
Qurban Primov sənətinin dəyərli məziyyətlərindən biri də budur ki, o, 
tar ifaçılığının ən mürəkkəb və çətin texniki priyomlarına hər nə qədər 
mükəmməl yiyələnmiş olsa da, heç vaxt çalğı texnikasına müstəqil, ayrıca 
bir hədəf kimi baxmamış, çalğı texnikasını xüsusi bir nailiyyət və məharət 
kimi ayrılıqda nümayiş etdirməmiş, əksinə, tar təlimi dövründə hər gün 
müntəzəm surətdə saatlarla yorulmadan çaldığı müxtəlif və mürəkkəb 
təmrinlər sayəsində əldə etdiyi yüksək çalğı texnikasından məhz musiqisinin 
məzmununu açmaq, onu dinləyiciyə lətif tərzdə təqdim etmək üçün lazım 
ola biləcək bir vasitə kimi istifadə etmişdir. 
Qurban Primov 1880-cı ildə Ağdam rayonunun Gülablı kəndində 
anadan olmuşdur. Musiqi təhsilini Şuşa şəhərində zamanının ən böyük 
ustadı Əsəd oğlu Mirzə Sadıqdan almışdır. O, 1903-cü ildən başlayaraq, bir 
tarçı kimi xanəndə İslam Abdulliyevə hamaş olur, onunla birlikdə Bakıya və 
başqa şəhərlərə toy məclislərinə dəvət olunur. Daha sonra ilk dəfə Gəncədə 
Cabbar Qaryağdı oğlu ilə bilavasitə tanış olduqda, onun xanəndə – sazəndə 
üçlüyünün (kamançaçı Saşa Oqanezaşvili ilə birlikdə) tarçısı olur. Cabbar 
Qaryağdı oğlu, Qurdan Primov və Saşa Oqanezaşvilidən ibarət bu trio öz 
ansambllığı, həmahəng və həmsaz çalğısı ilə o zamankı musiqi dəstələrinin 
ən güclüsü hesab olunurdu. 
Qurban Primovun inqilabdan qabaqkı musiqi fəaliyyətinin əhəmiyyətli 
cəhəti onun Azərbaycan opera sənətinin yaranması işində yaxından iştirak 
etməsidir. O, Azərbaycan opera sənətinin banisi, böyük bəstəkar Üzeyir 
Hacıbəyovun ən yaxın yaradıcılıq məsləkdaşlarından biri kimi ilk opera 
tamaşasının təşkil olunub hazırlanması işində, eləcə də operamızın sonrakı 
inkişafında fəal çalışmışdır. 
Qeyd etməmək olmaz ki, o zaman, 1905-1907-ci illər inqilabının 
məğlubiyyəti ilə əlaqədar olaraq, Azərbaycan ziyalıları içərisində baş verən 
hərc-mərclik şəraitində və ölkənin bütün yerlərində olduğu kimi, 
Azərbaycanda da Stolıpin irticasının şiddətli hücuma keçdiyi dövrdə Üzeyir 
Hacıbəylinin ətrafına toplaşan, onun opera yaratmaq təşəbbüsünün 
Qeydlər, şərhlər və monoqrafik məlumat 
406 
müvəffəqiyyətlə nəticələnəcəyinə inanan, onun istedad və məharətinə ümid 
bəsləyən adamların sayı çox deyildi. Azərbaycan opera janrının yaradılması 
işi ilə əlaqədar bütün çətinliklərə, başqa tərəqqipərvər Azərbaycan ziyalıları 
ilə birlikdə sinə gərən Üzeyir Hacıbəyovun ən yaxın və sadiq 
məsləkdaşlarından biri Qurban Primov olmuşdur. O vaxtdan başlayaraq, 
Qurban Primov öz ifaçılıq sənətini Azərbaycan operasının inkişafı ilə sıx 
bağlayıb Üzeyir Hacıbəyov, Zülfüqar Hacıbəyov və Müslüm Maqomayevin 
yazdıqları yeni opera əsərlərinin hazırlanıb tamaşaya qoyulmasında 
yaxından iştirak etmişdir. 
Qurban Primovun ifaçılıq sənəti Azərbaycanda Sovet hakimiyyəti 
qurulduqdan sonra hərtərəfli inkişaf etdi. 
1923-cü ildə görkəmli sovet bəstəkarı R.M.Qlier “Şah Sənəm” 
operasını bəstələmək üçün Azərbaycan dəvət edildikdə onu Azərbaycan 
musiqisinin xüsusiyyəti və ayrı-ayrı nümunələri ilə tanış etmək və onu 
operası üçün lazımi melodik materiallarla təmin etmək məqsədilə, Cabbar 
Qaryağdı oğlu ilə Qurban Primov bəstəkara təhkim olunurlar. “Şah Sənəm” 
operasının musiqi mətnində Qurban Primovun bəstəkara verdiyi musiqi 
materialının sayı çox-çoxdur. Xüsusilə 1933-cü ildə Qlier öz operasının 
ikinci redaksiyası üzərində işlərkən, libretto müəllifi Cəfər Cabbarlının 
tövsiyəsi üzrə, ikinci pərdədəki “Aşıqların yarışı” səhnəsini tamamilə 
yenidən yazmalı idi. Bu səhnə üçün musiqinin üslubu və forması 
Azərbaycan xalq aşıqlarının “deyişmə” musiqisi səpkisində olmalı idi. Öz 
uşaqlıq dövrünü Qarabağ aşıqlarının məskəni olan Abdal-Gülablıda 
keçirmiş və gənc yaşlarında saz çalmaqda hünər göstərən Qurban Primov 
bəstəkarı hər cəhətdən münasib musiqi materialı ilə “təchiz” etdi. Beləliklə, 
R.M.Qlier “Şah Sənəm” operasının ikinci pərdəsindəki “Aşıqların yarışı” 
səhnəsinin musiqisini eynilə Qurban Primovun çalğısından götürüb 
bəstələmiş oldu. 
Qurban Primov 1965-ci il avqustun 29-da Bakıda vəfat etmişdir13. 
 
 
                                                          
13 Ədəbiyyat: Ə.Bədəlbəyli. Qurban Primov, Bakı, Azərnəşr, 1955; Э.Абасова. Курбан 
Примов. Изд. “Советский композитор”, Москва, 1953. 
Əfrasiyab Bədəlbəyli. İzahlı monoqrafik musiqi lüğəti 
407 
8. ŞİRİN AXUNDOV  
Azərbaycan tar məktəbinin ən görkəmli nümayəndələrindən biri də 
istedadlı tarçı Şirin Axundovdur. O, 1878-ci ildə Salyan şəhərində anadan 
olmuş və ilk musiqi təhsilini yerli xalq aşıqlarından alaraq gənc yaşlarından 
saz çalmağa həvəs göstərmişdir. 
Şirin Axundov bir tarçı kimi bilavasitə Mirzə Sadıqdan dərs almasa 
da, onun Bakıda olduğu müddətdə musiqi məclislərində çalğısını dəfələrlə 
eşitmiş və tar ifaçılığının bir çox incəliklərini Mirzə Sadıqdan öyrənməyə 
nail olmuşdur. 
Şirin Axundov tarda müşayiət işində doğrudan da çox mahir bir 
sənətkar idi. O, zamanının bütün xanəndələri tərəfindən demək olar ki, ən 
çox bəyənilən və istənilən tarçılardan biri sayılmışdır. O, tarda yaxşı 
müşayiətçi kimi bir müddət Cabbar Qaryağdı oğlu ilə rəfaqət etmişdir. 
Bunların (kamançada Qulu Əlizadə) inqilabdan qabaq Yerevan şəhərində 
Canpoladovun teatrında verdikləri musiqi müsamirələri müvəffəqiyyətlə 
keçmişdir. 
Şirin Axundov tarçı kimi bir çox illər əsas etibarı ilə zamanının ən 
məşhur nəğməkarlarından biri sayılan xanəndə Ələsgər Abdullayevin sənət 
yoldaşı olmuş, onu tarda müşayiət etmişdir. Beləliklə, Ələsgər Abdullayev 
(xanəndə), Şirin Axundov (tar) və Levon Qaraxanovdan (kamança) ibarət 
üçlük inqilabdan əvvəlki xanəndə-sazəndə triolarının ən yaxşılarından biri 
sayılırdı. 
Azərbaycanda Sovet hakimiyyəti qurulduqdan sonra Şirin Axundov 
yeni açılmış Azərbaycan musiqi məktəbində, eləcə də Lenin adına 
toxuculuq fabriki zəhmətkeşlərinin mədəniyyət sarayında tar dərsləri 
müəllimi vəzifəsində çalışmışdır. 
Şirin Axundov 1927-ci il oktyabr 28-də Bakıda vəfat etmişdir. 
 
 
9. MİRZƏ FƏRƏC RZAYEV  
Azərbaycan muğamatına mükəmməl bələd olan, dəstgahların tərkibini 
və ümumiyyətlə nəzəri cəhətini çox yaxşı bilən və zamanının tanınmış 
tarçılarından biri sayılan Rza oğlu Mirzə Fərəc 1847-ci ildə Bakı şəhərində 
anadan olmuşdur. 
Qeydlər, şərhlər və monoqrafik məlumat 
408 
Azərbaycan klassik musiqisinin əsas cəhətlərini dərindən billiyindən 
o, xanəndə və sazəndələr arasında böyük hörmət və nüfüz qazanmışdı. 
Musiqiçilərimiz muğamat ifaçılığına aid hər bir mübahisəli məsələ üzrə qəti 
və düzgün cavab almaq üçün, çox vaxt, məhz Mirzə Fərəcə müraciət 
etmişlər. 
Lakin Azərbaycan muğamatını əsil bir mütəssib musiqiçi kimi sevən 
və yüksəkdə tutan Mirzə Fərəc eyni zamanda muğamatın tarixi inkişaf 
prosesində təbii olaraq müəyyən dəyişikliklərə uğraması zəruriyyəti ilə 
qətiyyən hesablaşmaq istəmir və buna görə də musiqi nəzəriyyəsi üzrə 
mülahizələrində bəzən, bir növ, mühafizəkarlığa yol verirdi. Həm də 
dünyagörüşünün məhdudluğu da onun Azərbaycan musiqi sənəti aləmində 
meydana gələn yeniliklərin əhəmiyyətini düzgün qiymətləndirməsinə manə 
olurdu. Buna baxmayaraq, Mirzə Fərəc dəstgahların tənzim olunaraq qeydə 
alınması və musiqi məktəblərində muğamat dərsləri proqramının tərtib 
olunması işində böyük xidmət göstərmiş sənətkarlardan biridir. 
Rza oğlu Mirzə Fərəc 1927-ci il martın 27-də Bakıda vəfat etmişdir. 
 
10. MƏNSUR MƏNSUROV 
Mənsur Mənsurov sözün hərfi mənasında heç bir zaman peşəkar tarçı 
olmamışdır; yəni o, başqa tarçılar kimi toy məclislərində, ziyafətlərdə, 
konsertlərdə, orkestrlərdə bir ifaçı olaraq iştirak etməmişdir; lakin, bununla 
bərabər, onu bir həvəskar adlandırmaq da qətiyyən düzgün olmaz; çünki 
Mirzə Mənsur əvvəla, tar çalmaqda əsil peşəkar tarçıların bir çoxundan qat-
qat güclü ifaçı və həm də sözün ən yüksək və həqiqi mənasında əsil 
professional sənətkardır. 
O, 1887-ci il yanvarın 5 (17)-də Bakıda anadan olmuşdur. 
Mirzə Mənsur haqlı olaraq, Azərbaycan muğamatının tanınmış 
nəzəriyyəçisi sayılır. Bir tarçı kimi o, Mirzə Sadıq məktəbinin sadiq 
davamçısıdır. Mirzə Sadıq yaradıcılığına xas olan yüksək bədiilik və 
ustalığın böyük pərəstişkarı olan Mirzə Mənsur verdiyi tar dərslərində 
şagirdlərinə öz böyük ustadının gözəl ifaçılıq ənənələrini aşılamağa cəhd 
edir. Sovet musiqi məktəblərində muğamat – tar sinfinin ən görkəmli və ən 
nüfuzlu müəllimi Mirzə Mənsurdur desək, mübaliğə etməmiş olarıq. Bu 
yolda bir müəllim kimi onun faydalı və səmərəli işi, - bir çox illər yeni, gənc 
Əfrasiyab Bədəlbəyli. İzahlı monoqrafik musiqi lüğəti 
409 
tarçı kadrları yetişdirməklə bərabər, - tar üzrə muğamat dərsləri proqramının 
tərtib olunması işini sahmana salması və başa çatdırmasıdır. Çox təəssüf ki, 
sonralar bu proqram bəzi müəllimlər tərəfindən mexaniki surətdə, biçimsiz 
tərzdə ixtisar edilib xeyli sadələşdirilmişdir. Buna baxmayaraq, həmin 
proqram bu gün də öz əhəmiyyətini itirməmişdir. 
Beləliklə, Mənsur Mənsurov ümumiyyətlə dəstgahların tərkibi və 
tənzimi, dəstgah şöbələrinin məntiqi ardıcıllığı, bunların intiqal qaydaları 
kimi elmi əhəmiyyəti böyük olan məsələlər üzərində çox çalışmışdır. 
Bakının görkəmli muğam ustaları və ilk növbədə Ağa Səid oğlu Ağabala ilə 
şəxsən yaxın yaradıcılıq ünsiyyətində bulunan Mirzə Mənsur Azərbaycan 
muğamatının özünə xas olan orijinal cəhətlərini həmişə əziz tutur və onu 
yabancı, yad intonasiyalardan qorumağı müqəddəs bir vəzifə hesab edir. 
1930-cu illərdə, o zamanın fəal musiqi xadimi Xurşid xanım Qacarın 
təşəbbüsü və gözəl təşkilatçılığı sayəsində bəstəkarlarımızdan Tofiq Quliyev 
və Zakir Bağırov “Rast”, “Zabol Segahı” və “Dügah” dəstgahlarını məhz 
Mirzə Mənsurun tarda çalğısından nota köçürüb nəşr etdirmişlər. Bu 
bəstələrin elmi və əməli əhəmiyyətini azaltmaq mümkün deyil. 
Musiqi sənətimizin inkişafı yolunda göstərdiyi böyük xidmətlərinə 
görə Mənsur Mənsurov Azərbaycan SSR Əməkdar incəsənət xadimi şərəfli 
adına layiq görülmüşdür. 
 
11. İSLAM ABDULLAYEV 
İslam Əbdül oğlu Abdullayev 1876-cı ildə Şuşa şəhərinin Quyuluq 
məhəlləsində qəssab ailəsində anadan olmuşdur. Anası Gözəlxan Şeyx 
Məmməd qızının çox məlahətli səsi olduğu və qadın toy məclislərində bir 
xanəndə, məhərrəmlikdə isə qadın təkyələrində bir nohəxan kimi iştirak 
etdiyi söylənilir. İslam  Abdullayev ibtidai təhsilini Şuşa Böyük Məscidi 
yanındakı mədrəsədə, molla Xəlifə hücrəsində almışdır. On dörd yaşına 
çatdıqca Mir Möhsün Nəvvabın məktəbinə qəbul olunmuş və burada üç il 
muğamat dərsləri keçmişdir. On yeddi yaşından, artıq gənc bir xanəndə kimi 
musiqi məclislərində, toy ziyafətlərində oxumağa başlamışdır. İslam 
Abdullayevin bir nəğməkar kimi püxtələşməsi yolunda XIX əsr görkəmli 
xanəndələrindən Məşədi İsinin daimi tarçısı Xənəzək kəndindən Cavad bəy 
Xazalanskinin böyük köməyi olumşdur.  
Qeydlər, şərhlər və monoqrafik məlumat 
410 
 Əvvəlləri İslam Abdullayevin əsas müşayiətçisi Gülablı kəndindən 
Uzun Qurban adlı bir tarçı olmuşdur. Bu ifaçı hələ cavan ikən vərəm 
xəstəliyindən öldükdən sonra, İslam Abdullayev yenə də həmin Gülublı 
kəndindən olan Qurban Primovla tapışır. Lakin az sonra Qaryağdı oğlu 
Cabbar daimi bir trio təşkil etmək arzusu ilə Qurban Primov və Saşa 
Oqanezaşvilidən ibarət bir dəstə düzəltdikdə, İslam Abdullayev Əsəd oğlu 
Mirzə Sadığın bu dəfə də başqa bir istedadlı tarçı şagirdi Zeynal 
Haqverdiyev (Məşədi Zeynal) ilə yaradıcılıq ittifaqı bağlayır. Bundan əlavə, 
İslam o vaxtın görkəmli sazəndələri olan Arsen Yaramışev, Tatevos 
Arutyunov, Qrikorun oğlu Bala (Melikyan), Mərdi Canibəyov, 
kamançaçılardan Levon Karaxanov, Moses Quliyans, Əmircan Arzumanov 
və başqalarının müşayiəti ilə hər nə qədər oxumuşsa da, onun qrammofon 
vallarına yazılmaq üçün ifa etdiyi muğamların bədii cəhətdən ən 
müvəffəqiyyətlisi, yenə də məhz Qurban Primov və Saşa Oqanezaşvilinin 
akkompanementi ilə oxuduğu vokal əsərlərdir. 
Məlum olduğu üzrə, XX əsrin birinci rübündə Azərbaycan muğamat 
ifaçılığı sənətində hünər göstərən xanəndələr içərisində Qaryağdı oğlu 
Cabbar, Ələsgər Abdullayev və Seyid Şuşinski əsil mahir bir ifaçı, gözəl 
sənətkar olaraq, başqalarından xeyli fərqlənib nəğməkarlarımızın qüdrətli 
“güruh”unu təşkil etmişdir. İslam Abdullayev də öz fövqəladə məharəti ilə 
bu qüdrətli dəstəyə daxil olunmuş sayılaraq, burada görkəmli bir mövqe 
tutmaqda idi. O, xüsusilə “Segah” muğamı ifasında demək olar ki, öz 
həmkar yoldaşlarından xeyli fərqlənir və yüksəkdə dururdu. Burada məsələ 
onun “Segah” muğamına gətirdiyi yeni bir üslub və ifaçılıq ədasının 
məziyyətindən ibarət olaraq qalmır. Əsil məsələ orasındadır ki, İslam 
Azərbaycanda “Segah” muğamına xüsusi, son dərəcə orijinal və özlüyündə 
olduqca gözəl səslənən bir melos gətirmişdi. Ürəklərə geniş yol açan, 
dinləyicinin ruhunu oxşayan, onun “döşünə yatan” və İslam Abdullayevə 
qədər heç bir xanəndə tərəfindən istifadə olunmayan bu melos əslində tam 
mənası ilə bir yenilik idi. Son dərəcə gözəl və yerli-yerində işlənən 
zəngulələr, qəşəng xırdacıqlar, xoş nəfəslər və zövqverən melizmlərlə 
bəzədilmiş bu melos tez bir zamanda bütün Azərbaycana yayıldı; hamı 
(xüsusilə gənc nəğməkarlar) İslamın “Segah”ını nümunə kimi qəbul etdi, 
bəyəndi və sevdi. İslam “Segah”ına xas olan üslub geniş intişar tapıb 
Əfrasiyab Bədəlbəyli. İzahlı monoqrafik musiqi lüğəti 
411 
modaya çevrilidi. Yeni yetişən xanəndələrin hamısı (o cümlədən Zülfi 
Adıgözəlov, Xan Şuşinski) İslama, daha doğrusu, məhz onun “Segah”ına 
təqlid etməyə başladı.  
İndi İslam Abdullayevin “Segah” muğamına gətirdiyi bu yeni orijinal 
ifadə və melos adlandırdığımız (musiqidə melodik əsasın mahiyyətini 
göstərən məfhum mənasında) intonasiya yeniliyi ilə əlaqədar olaraq bir təbii 
sual meydana çıxa bilər: əgər müəllifliyi İslama aid edilən bu “Segah” 
intonasiyaları, doğrudan da, orijinal bir melos hesab edilir və adi 
interpretasiya (yəni muğamın ifaçı tərəfindən müstəqil tərzdə təfsir olunması 
və sərbəst yaradıcılıq yolu ilə ifa olunması) üsulundan fərqli sayılırsa, bəs 
müğənninin (o cümlədən, həm də İslamın özünün) ifasında bu melos hər 
dəfə, eyni tərzdə təkrar olunan, həmişə eyni səslənən bir şablon halına 
çevrilmədimi, həmişəlik bir basmaqəlib kimi görünən trafaret şəklini 
almadımı? 
Bu suala tam qətiyyətlə yalnız bir cavab vermək olar: 
 - Yox, heç də yox! İslam segahının intonasiya keyfiyyətinə xas olan 
üslub hər dəfə “tazə və tər”, hər dəfə yeni bir yaradıcılıq məhsulu kimi 
səslənən gözəl bir bədii ifadədir. İslam Abdullayevin “Segah”da işlətdiyi 
vokal ləhcələr hər nə qədər konkret bir intonasiya məhvəri üzərində 
əsaslanıb qayım olsalar da, bunlar öz melodik quruluşu və melodik ifadəsi 
etibarı ilə qətiyyən bir-birinin təkrarı kimi səslənmir. Bunu biz, hər şeydən 
əvvəl, onun qrammofon vallarına təxminən eyni dövrdə oxuduğu 
segahlardan hər birisinin öz melodik xüsusiyyəti, öz müstəqil ifadə üsulu 
olmasında aydın müşahidə edirik.  
Bu gün biz bir yazıçının, bəstəkarın, rəssamın yaradıcılığı haqqında 
danışarkən, onun qoyub getdyiyi ədəbi, musiqi və ya təsviri incəsənət 
əsərlərinə əsaslanırıqsa, ifaçının (nəğməkar, çalğıçı) bədii yaradıcılığı üzrə 
də məlumatın düzgün və dəqiq olması üçün yaxşıca yoxlanılmış sənədlərlə 
bərabər, həmin ifaçının vaxtilə oxuduğu, çaldığı vallara ya da başqa maddi 
sübüt vasitələrinə isnad etməliyik. Belə olmazsa, biz xəyalımızda 
yaratdığımız uydurmaları həqiqətə, təsəvvürümüzdə quraşdırdığımız vaqiəni 
gerçəkliyə çevirir, subyektiv mülahizələrə yol verir və nəticədə elmlə heç 
bir təması olmayan müddəalar əldə etmiş olarıq. 
Qeydlər, şərhlər və monoqrafik məlumat 
412 
Eləcə də bu və ya başqa sənətkarın həyat və yaradıcılığı haqqında 
onun müasirləri və xələfləri tərəfindən hər deyilən sözü də həmişə bir 
həqiqət kimi qəbul etmək düzgün olmaz. Çünki heç bir isbatı olmadan 
yalnız sudyektiv təəssürat ya da xatirədə guya düzgün saxlanılmış kimi 
nağıl edilən hər bir məlumatı əsil yəqinlik məhsulu olan mühəqqəq faktik 
material kimi qəbul etmək çətindir14. Söz yoxdur ki, deyilənlərdən bir çoxu 
                                                          
14 Son illər ölkəmizdə elmin, fənnin, texnikanın böyük tərəqqisi ilə bilavasitə əlaqədar 
olaraq, elmi-tədqiqat işlərinin də xeyli inkişaf etməsi, elmi-tədqiqat metodlarının 
işlənilməsi, qaydaya salınması və elmi işçilər tərəfindən dərindən öyrənilməsi və 
mənimsənilməsi vəzifələrini irəli sürür. 
Sovet filosofları elmi araşdırma işinə aid bir çox problemləri, o cümlədən, nəzəri 
bilik sistemi üzrə təxirəsalınmaz məsəlləri elmi nəzəriyyə nədir, bəzi idrak hallarının təhlili 
işində “elmi sistem” məfhumunun rolu, elmi problemləri təsnifləşdirmə prinsipləri, fakt – 
elmi biliyin əsası kimi, müasir elmi nəzəriyyədə interpretasiya (təfsir) problemi, empirik 
təfsir nə deməkdir, ehtimal bilikdən  mühəqqəq biliyə (yəqinliyə) keçmək problemi… 
ümumiyyətlə elmi-tədqiqat işində nəzərdə tutulması zəruri daha bir çox metodoloji 
məsələləri ətraflı surətdə işləmişlər. 
Bizdə elmi-tədqiqat sisteminin əsas şərtlərindən biri faktoloji materialın səhih və 
dəqiq olmasıdır. Sovet elmi hər bir bəhs olunan mövzüya aid faktoloji materialın saflığına, 
onun yəqinlik cəhətinə xüsusi əhəmiyyət verir. 
Mən bu məsələ üzərində ona görə bu qədər müfəssəl dayanmağı lazım bilirəm ki, 
son zamanlar ayrı-ayrı yoldaşlar musiqi tariximizin elmi işlənməsi kimi şərəfli iş üzrə 
yazdıqları məqalələrdə və musiqi irsimizi əbədiləşdirmək məqsədilə tərtib etdikləri 
kitablarda faktoloji materialın dəqiq olması zəruriyyətinə bəzən etinasızlıq göstərir (mən 
hələ klassiklərimizin yazılarındakı ayrı-ayrı bölmələrin kobudcasına təhrif olunaraq çap 
etdirilməsini, ya da “qeydlər”də buraxılan səhvləri demirəm). 
Məlum olduğu üzrə, fakt hər bir elmi tədqiqatın məntiqi kateqoriyasıdır. Sovet 
fəlsəfə ədəbiyyatında fakt – həyatda həqiqətən olmuş, doğrudan da vaxtilə baş vermiş 
obyektiv bir vaqiə, ya da müəyyən bir proses kimi nəzərdə tutulur. Sovet filosofları 
(xüsusilə N.İ.Kondakov, İ.D.Pansxava, Q.N.Povarov, İ.S.Narski, P.V.Kopnin və başqaları) 
məhz bu fikirdədirlər. Məlumat aləmində obyektiv faktlar əvvəlcə halında dərk olunur, 
sonradan isə mühakimə tərzində izah edilir. Belə halda elmi fakt obyektiv faktı qeyd edən 
mühakimə şəklində bəyan olunur, elmi biliyin bu və ya digər sisteminə bir ünsür kimi daxil 
edilir.  
Elmi tədqiqatın məntiqi dairəsində isə “fakt” məfhumu həm də başqa məna 
daşıyır; burada biz “Elm faktlara əsaslanır!” dedikdə ya da təsvir edilən, izah olunan 
hadisəyə faktların nə münasibəti ola bilər, - deyə soruşduqda, fakt – elmi bilik elementidir 
(element burada ünsür yox, bəlkə daha doğrusu, əlamət mənasında səslənir – Ə.B.) 
hökmünü veririk. Deməli, elmi fakt – elmi biliyin hər bir sistemi daxilində öz funksional 
roluna görə fərqlənən bilik və məlumat elementidir” (Bax: V.V.Kosolapov. Факт как 
Əfrasiyab Bədəlbəyli. İzahlı monoqrafik musiqi lüğəti 
413 
ola bilsin ki, həqiqətə uyğun gerçək məlumatdır, lakin təcrübə göstərir ki, 
ayrı-ayrı hallarda hətta sənətkarın özü də bəzən hissiyyata qapılıb özü 
haqqında əsil həqiqətdən uzaq olan məlumat verməkdən çəkinmir. Bizcə, 
yaradıcılığı, əsas etibarilə, inqilabdan qabaqkı dövrə təsadüf edən xanəndə 
və sazəndələrimiz haqqında məqalə ya da monoqrafiya dərc etdirdikdə, ən 
yaxşısı, əldə olan az-çox yazılı mötəbər sənədlərə və bu sənətkarların 
yaradıcılığını düzgün əks etdirən inanmalı və cürbəcür ehtimal və 
fərziyyələrə nisbətən həm əyani, həm də dəqiq bir nümunə kimi bizə yekanə 
yadigar qalan qrammofon vallarını dönə-dönə çaldırıb ətraflı təhlil və tədqiq 
etməyi daha münasib saymaq lazımdır. 
Azərbaycan xanəndə və sazəndələri sənətkarlığının ən ümdə və 
dəyərli cəhətini təşkil edən irtical (improvizə etmə) məharəti İslam 
Abdullayevin də ifaçılıq yaradıcılığının əsas məziyyətidir. Bunu biz, hər 
şeydən əvvəl, onun oxuduğu “Segah”ların hər birinin özlüyündə yeni, 
müstəqil və bir-birinin təkrarı olmayan zəngin vokal-musiqi traktovkasında 
görürük.  
Onun böyük müvəffəqiyyətlə oxuduğu “Segah”lardan misal olaraq 
(bunları şərti olaraq mətnlərinə görə fərqləndirməklə) üçünü göstərə bilərik: 
1. “Mirzə Hüseyn Segahı” 
Gülə aşiq olan bülbül, düşməsin gülşənin yadə, 
Əbəs cəh-cəh sənə haram olsun, bülbül, bu dünyadə. 
Tutma bica yerə könül, bu zülm eşq sevdadır. 
Çox aşiqlər gəlib-gədib sənin tək bu təmənnadə, 
Mənim dustaq olan könlüm, oyan bu xabi-qəflətdən, 
Özün mənzur tut, daim ziyanın var sevdadə… 
(tarda müşayiət edəni Tatevos Arutyunov, kamançada Levon 
Karaxanov)15. 
2. “Mirzə Hüseyn Segahı” 
Eşq divanəsiyəm, zülfün olub zəncirim, 
Yoxdur aləmdə bir aqil, kim edə tədbirim. 
                                                                                                                                                    
основание научного знания. Сб. “Логика научного исследования”, Изд-во “Наука”, 
М., 1965, c. 46-48). 
15 Val Riqa “Qrammofon” cəmiyyəti səsyazma səyyar heyəti tərəfindən Tiflisdə yazılmış, 
sonradan cəmiyyətin Riqa şəhərində olan fabrikində basılmışdır; (G.C.-11 - 12138. 
Qeydlər, şərhlər və monoqrafik məlumat 
414 
Dedin öldürrəm əgər kuyimə gəlsən, - gəlirəm:  
Nə səsin doğru sözün var, nə mənim təzvirim. 
Cümlə üşşağına düşnam verib şad etdin, 
Salmadın yadə məni-zari, nədir təqsirim? 
Qönçəni açdı ləbin, halını sordum, dedi kim: 
Döndərib bağrımı qanə, kəsilib təqririm. 
Cəm edib tənə daşından özümə ev tikdim 
Ah, Şahin, ki sirişkim pozacaq təmirim.16 
(tarda müşayiət edəni Tatevos Arutyunov, kamançada Moses 
Quliyans)17. 
3. “Yetim Segah” (valın bir üzü birinci, o biri üzü ikinci hissə). 
Keçər qürbətdə ömrüm ah ilə, bir həmzəbanım yox, 
Qəfəs küncündə tuti var, - özüm, bir aşiyanım yox; 
Ürək bitab, özüm yalqız, yerim viranələr küncü, 
Qərarü taqətim yox, nə səbr-aram təvanım yox… 
(tarda müşayiət edəni Qurban Primov, kamançada Saşa 
Oqanezaşvili)18. 
Bu gün biz əlimizdə olan həmin bu qrammofon vallarının (yazılıb 
basıldıqları vaxtdan təxminən altmış il keçdiyindən müəyyən dərəcədə 
cızılıb korlandıqlarına baxmayaraq) melodik xüsusiyyətini diqqətlə dinləyib 
təhlil etdikdə, bunların melodik quruluş cəhətindən bir-birindən həm xeyli 
fərqləndiyini, həm də eyni zamanda, hamısının üslub və ifadə etibarı ilə bir 
təməl üzərində qurulduğunu görürük. 
Burada eyni ad (“Segah”) daşıyan bu vallardakı melodik müxtəliflik 
müəyyən bir kök, eyni bir məqam üstə bəstələnmiş ayrı-ayrı ariyalarda olan 
melodik müəxtilfilik kimidir. Müddəamızın aydınlığı üçün professional 
klassik bəstəkarlarımızın musiqi irsindən misal gətirsək, “Arşın mal alan” 
                                                          
16 Əbdül Məşədi Əbdülhüseyn oğlu “Şahin” Qarabaği (-1896). Bax: Məhəmməd ağa 
Müctəhidzadə. “Riyaz-ül-aşiqin”, 1-ci cild: İstambul, 1328 (h.), səh. 222.  
17 Val Kiyev “Ekstrafon” qrammofon cəmiyyəti səsyazma səyyar heyəti tərəfindən Bakıda 
matrisa yazılmış və sonradan həmin cəmiyyətin (daha doğrusu şirkətin) Kiyevdə yerləşən 
fabrikində basılmışdır; № 15401. 
18 Val Bakıda yenicə təsis olunmuş “Sport-rekord” qrammofon şirkəti tərəfindən matrisa 
yazılıb nəşr edilmişdir; № 50199. 
Əfrasiyab Bədəlbəyli. İzahlı monoqrafik musiqi lüğəti 
415 
musiqili komediyasının ikinci pərdəsinin əvvəlində Gülçöhrənin Füzuli 
sözlərinə (“Pərişan xəlq aləm ah-əfğan etdiyimdəndir…”) oxuduğu ariya ilə 
“Koroğlu” operasının birinci pərdəsində Nigarın ariyası arasında (bilindiyi 
kimi, hər iki ariya segah kökündə olmaqla bərabər, hətta tonallıqları da 
eynidir – Mi-major) melodik quruluş cəhətindən heç bir oxşayış olmadığı 
kimi, İslam Abdullayevin də “Segah”larının hər biri özlüyündə melodik 
quruluş etibarı ilə müstəqil musiqi nümunələridir. 
İslam Abdüullayein nəğməkar yaradıcılığından danışırkən qeyd 
etməmək olmaz ki, onun ifaçılıq sənətinin ən dəyərli cəhətlərindən biri də 
oxuduğu şeirin mənasına və mətnin məzmunu ilə musiqi arasında müəyyən 
ifadə vəhdəti, həmahəng səslənmə və həmavazlıq olmasına xüsusi diqqət 
yetirməsidir. Çox ola bilsin ki, yuxarıda dərc olunmuş üç “Segah”ın hər 
birinin ayrılıqda mətnindən asılı olaraq “Yetim Segah” daha həzin, kədərli 
intonasiyalarla (xüsusilə ikinci hissənin əvvəli – yəni rəng əvəzinə çalınan 
“Tərəkəmə” oyun havasına qədər; burada müğənni ilə sazənda arasındakı 
“deyişmə”, - xanəndə avazını müşayiət etmək sənətinin klassik 
nümunəsidir) səsləndiyi halda, “Mirzə Hüseyn Segahı” saf və parlaq lirizm 
duyğusunu tərənnüm edir. 
İslam Abdullayevin ifaçılığını yüksəldən və nümunəvi səviyyəyə 
qaldıran həm də onun olduqca aydın tələffüz (çox gözəl diksiya) 
qabiliyyətinə sahib olmasıdır. İslam ozuduğu qəzəllərin hər mistasını, bəlkə 
də hər kəlməsini son dərəcə aydın və səlis tərzdə tələffüz etmiş və bununla 
da dinləyicilərin böyük rəğbətini qazanmışdır. 
Muğamat sənətkarlığına xor baxan, xanəndə və sazəndələrimizin 
müəyyən bir ictimai məslək və əqidə sahibi ola biləcəyinə laqeyd yanaşan, 
onları guya yalnız pul qazanmaq ehtirası ilə yaşayan və toyçuluqdan başqa 
heç bir başqa amal və hədəfə xidmət etməz kimi nəzərdə tutan bəzi qərəzkar 
şəxslərin rəyinə rəğmən etiraf etməliyik ki, hələ inqilabdan qabaq 
Azərbaycan sənət ustaları, xanəndə və sazəndələrimiz öz bədii 
yaradıcılığında həyat varlığının bir çox ictimai və siyasi motivlərini əks 
etdirməyə çalışmışlar. 
Tarix göstərir ki, Azərbaycan vokal sənəti ustaları (aşıqlar, 
xanəndələr) zamanın siyasi-həyati məsələlərinə heç vaxt laqeyd qalmamış, 
öz ifaçılıq fəaliyyətində ictimai motivlərə qarşı apolitiklik göstərməmiş və 
Qeydlər, şərhlər və monoqrafik məlumat 
416 
musiqini də, ədəbiyyat kimi, xalqın tərəqqisinə, mənəvi yüksəlişinə təsir 
göstərən qüvvətli vasitələrdən biri hesab edərək onu, yeri gəldikcə, müasir 
həyat problemlərinə yaxınlaşdırmışlar. Xanəndələrimiz ədəbiyyat və 
incəsənətin böyük ictimai təsir qüvvəsinə malik olduğunu qeyd edən o 
zamankı Azərbaycan ədib və mütəfəkkirlərinin yazılarını maraqla 
izləmişlər.  
Sənətkarlarımız Azərbaycan xalqının milli şüurunun yüksəlişində 
böyük rol oynayan və “aşağı təbəqələri” fəal siyasi həyata cəlb edən 1905-
1907-ci illər inqilabına xeyirxah münasibət bəsləyir və bu inqilabla əlaqədar 
olaraq həyat və məişətdə mühüm yeniliklərin yaranması ümidi ilə 
yaşayırdılar. 
Bilindiyi kimi, Birinci rus inqilabının Şərq xalqlarının milli-azadlıq 
hərəkatı inkişafına və o cümlədən İranın zəhmətkeş kütlərinə böyük 
inqilablaşdırıcı19 təsiri sayəində 1905-1911-ci illərdə İranda da inqilab baş 
vermişdi. Bu inqilabın ən parlaq səhifələrindən birini Səttarxanın başçılığı 
altında Cənubi Azərbaycan xalqının qəhrəman mübarizəsi təşkil edirdi.20 
Azərbaycan xalqı İran inqilabının inkişaf mərhələlərini böyük diqqətlə 
izləyirdi. Təbriz inqilabçıları sıralarında bir neçə yüz azərbaycanlı 
vuruşurdu. Bakı, Gəncə, Şuşa, Şamaxı və başqa şəhərlərdə İran fədailərinə 
əməli yardım üçün müxtəlif tədbirlər görülürdü.  1909-cu ildə Məşədi 
Əzizbəyov və Serqo Orconikidze Bakı bolşevikləri tərəfindən İrana ezam 
edilmiş və orada geniş inqilabi təbliğat işləri aparmışlar. 
Həmin dövrdə İslam Abdullayevin qrammofon vallarına oxuyub 
yazdırdığı “Səttarxan və Yefremxan” muğam və təsnifi çox böyük şöhrət 
qazanmışdı. Bu vallardan yüzlərlə ədəd Cənubi Azərbaycan şəhərlərinə 
göndərilmişdi. İslam Abdullayev dərin ilham və parlaq ifadə ilə ifa etdiyi bu 
musiqi əsərində İran fədailərinin sərkərdəsi Səttarxanın rəşadət və şücaətini 
vəsf edir, eyni zamanda İran inqilabi hərəkatına xain çıxan və inqilabı 
məğlubiyyətə uğratmaq qəsdilə şah ordusuna kömək göstərən, nəhayət, 
Məmmədəli şah tərəfindən Tehran polis idarəsinin rəisi vəzifəsinə təyin 
                                                          
19 Azərbaycan tarixi, 2-ci cild. Azərbaycan SSR Elmlər Akademiyası Nəşriyyatı, Bakı, 
1964, s. 669. 
20 Azərbaycan tarixi, 2-ci cild, s. 669. 
 
Əfrasiyab Bədəlbəyli. İzahlı monoqrafik musiqi lüğəti 
417 
edildikdə, İran inqilabçılarına qəddarcasına divan tutan qaniçən, zülmkar, 
daşnaq Yefrem Davidyansın21 xain və alçaq işlərini ifşa edir və onu 
lənətləndirir.  
Musiqi tərtibatı etibarilə “Səttarxan və Yefremxan” valının ikinci 
(təsnif) yarısının məşhur “Qaçaq Nəbi” melodiyası (havası) üzərində 
qurulması da çox əlamətdardır. Çünki “bir çox illər ərzində Nəbi xalqına 
zülm edənlərə cəsarətlə zərbə endirirdi. İran və yerli feodallara qarşı 
mübarizədə Cənubi Azərbaycan kəndlilərinə kömək məqsədi ilə onun 
dəstəsi tez-tez Arazın o tayına keçirdi. Cənubi Azərbaycan xanları Nəbiyə 
nifrət bəsləyir, onu hər vasitə ilə məğlub etməyə çalışırdılar. 
Nəbi öz igid mübarizəsi ilə xalq qəhrəmanı, zəhmətkeşlərin 
mənafeyinin müdafiəçisi şöhrətini qazanmışdı. Azərbaycan kəndliləri öz 
qəhrəmanı ilə fəxr edirdilər. Onlar öz ağır günlərində kömək üçün Nəbiyə 
müraciət edir, onun adı ilə çar məmurlarını hədələyirdilər”22. 
Beləliklə, Nəbinin adı zalımlara qarşı mübarizədə qəhrəmanlıq 
simvolu olduğu kimi, onun şəninə xalq tərəfindən qoşulan “Qaçaq Nəbi” 
mahnısı da zəhmətkeşlərin mənafeyini müdafiə yolundakı vuruşda  irəlidə 
gedən mərd igid surətinin musiqi təcəssümü idi. Bunu nəzərə alan İslam 
Abdullayev çox ola bilsin ki: 
   Şahim, sən and içmiş idin Qurana 
Topları çəkdin Təbrizə, Tehrana 
Məclisi qoydun niyə bəs virana23 
Allah, özün kömək eylə millətə,  
Bəlkə mənim şahim gələ qeyrətə.24 
                                                          
21 М.С.Иванов. Очерк истории Ирана. Госполитиздат, 1952, стр. 237-239; 
Современный Иран. Изд-во АН СССР, 1957, с. 286, 288. 
22 Azərbaycan tarixi, 2-ci cild. Azərbaycan SSR Elmlər Akademiyası Nəşriyyatı, Bakı, 
1964, s. 211. 
23 Burada müğənni 1907-ci ilin axırında Məmmədəli şahın məşrutə qanun-qaydalarına 
riayət edəcəyi haqqında məclisdə təntənəli surətdə qurana aid içdikdən bir neçə ay sonra 
(1908-ci il iyunun 23-də) məclisi toplar atəşinə tutdurduğunu qeyd edir. 
24 Mahnının hər bəndinin nəqəratından sonra sazəndələrin ifa etdiyi araçalğısı olduqca 
orijinal tərzdə tərtib edilmişdir. Eləcə də mahnının hər misrasından sonra kamançanın 
qammavari fiqurasiyaları da diqqəti cəlb edir. İstedadlı Saşa Oqanezaşvili burada təkrarən 
çaldığı (ostinato) bu fiqurasiya ilə bir misradan o birisinə keçmək prosesində xanə daxilində 
Qeydlər, şərhlər və monoqrafik məlumat 
418 
*** 
Hacının körpüsün duman alıbdır, 
Səngərləri fədailər tutubdur, 
Şah ordusu bunu görcək qaçıbdır. 
Allah, özün kömək eylə millətə 
Bəlkə mənim şahim gələ qeyrətə… 
- sözlərini məhz “Qaçaq Nəbi” havasında oxumağı münasib görməklə, 
Qaçaq Nəbi ilə Səttarxan surətləri arasında müəyyən bir məslək və hədəf 
ümumiliyi olduğunu qeyd etmək və nəzərə çatdırmaq istəmişdir. 
Bununla bərabər, söz yox, mollaxana şəraitində aldığı təhsilin 
şüurunda aşıladığı fatalizm etiqadı, qəzavü-qədərə, olacağa, təqdirə inanmaq 
halları İslam Abdullayevin dünyagörüşündə müəyyən bir məhdudluğun 
dərin kök salmasına səbəb olmuşdu. Həm də Birinci rus inqilabının geri 
çəkildiyi dövrdə, ölkənin bütün başqa yerlərində olduğu kimi, 
Azərbaycanda da irticanın hücuma keçməsi ilə əlaqədar olaraq, ziyalılar 
içərisində meydana gələn hərc-mərclik, ruh düşgünlüyü, ümidsizlik əhvali-
ruhiyyəsi İslam Abdullayevin də düşüncə və idrakında müəyyən bir 
bədbinlik haləti doğurmuşdur. 
İslam həmin dövrdə şair Məhəmməd Hadi ilə dostlaşır və onun 
“Bəqayi-təbiət” sərlövhəli şeirini, iradəsi zəif insanların şüurunda bədbinlik 
əhvali-ruhiyyəsi yaradan bu sözlərini: 
Bəxt namərdanəmizdən ruzigar ağlar bizə, 
Öylə bədbəxtiz ki, bəxt-nabekar ağlar bizə 
Ətf-çeşm intibah etdikcə, - yar ağlar bizə 
Hər səhər gülşəndə dad eylər həzar, ağlar bizə 
Qönçələr, güllər, çiçəklər, mürğ-zar ağlar bizə...25 
seçib “Mahur-hindi” muğamı üstə qrammofon valına oxumuşdur. Bir 
qayda olaraq gümrahlıq, mətanət və cəsarət əhvali-ruhiyyəsini ifadə edən, 
şən, nəşəli “Mahur” muğamı bu dəfə İslam Abdullayevin ifasında son 
dərəcə məhzun, qüssəli, kədərli səslənir.  
                                                                                                                                                    
əmələ gələn (xanənin xəfif hissəsindəki) “boşluğu” doldurur, musiqinin axıcılığına nail 
olur. 
25 “Füyuzat”, 1907, №18. 
Əfrasiyab Bədəlbəyli. İzahlı monoqrafik musiqi lüğəti 
419 
Azərbaycanda Sovet hakimiyyəti qurulduqdan sonra İslam 
Abdullayev əsas etibarı ilə rayon musiqi məktəblərində muğamat oxuyan 
nəğməkar kadrları yetişdirmək işində fəal çalışmışdır. 
İslam Abdullayev 1964-cü il sentyabrın 22-də Bakıda vəfat etmişdir. 
 
12. MİRZƏ MUXTAR MƏMMƏDOV 
Məmmədov Mirzə Muxtar Mirzə Əli Əsğər oğlu. Azərbaycanda opera 
sənətinin yaranması işində yaxından təşəbbüs göstərən, bu yolda bütün 
qüvvəsilə, böyük şövq və həvəslə çalışanlardan biri də Məmmədov Mirzə 
Muxtar olmuşdur. Onun hələ 1897-ci ildə Şuşa şəhərində göstərilən “Leyli 
və Məcnun” musiqili təmsilində iştirak etdiyi də məlumdur. Sonradan, XX 
əsrin əvvəllərində, Bakıya köçüb buradakı ibtidai məktəblərin birində 
müəllimlik fəaliyyətinə başladıqda, o, Üzeyir Hacıbəyovun dəvəti ilə ilk 
Azərbaycan operasının hazırlanmasında fəal çalışmış və əsərin birinci 
tamaşasında Məcnunun atasının rolunu ifa etmişdir.  
Bu vaxtdan başlayaraq o, hər bir yeni opera əsərinin tamaşaya 
qoyulması işində yaxından iştirak etmiş və ikinci rollarda (“Əsli və Kərəm” 
operasında Kərəmin atası, “Şah Abbas və Xurşidbanu”da Vəzir, “Aşıq 
Qərib”də Xacə, “Mehr və Mah” operasında Yəmən şahı, “Şah İsmayıl”da 
Rəmmal və b.) çıxışına baxmayaraq, yüksək nəğməkar sənətkarlığı 
sayəsində tamaşaçılar içərisində çoxlu pərəstişkarı olmuşdur. 
Atası Mirzə Əli Əsğərin verdiyi gözəl musiqi tərbiyəsi ilə böyümüş, 
sənətinin mənasını xalqına xidmət etməkdə görən, nəğməkarlıq üslubunu 
xalq ifaçılıq ənənələrindən mənimsəmiş olan Mirzə Muxtar Azərbaycan 
xalq musiqisinin “ağsaqqalı” və alimi sayılırdı. O, muğamatın bütün 
“sirrləri” üzrə tam mənası ilə bir “vüquf sahibi” kimi tanınırdı. Muğamat 
nəzəriyyəsinə aid bütün məsələlər (o cümlədən, dəstgahların tərkibi 
daxilində intiqal qaydaları və s.) Mirzə Muxtarın böyük nəğməkarlıq 
sənətində öz əksini tapmışdı. 
Avaza nə qayda ilə pərvəriş vermək, səsi necə inkişaf etdirmək, 
boğazı necə qorumaq, zəngulədən nə sayaq istifadə etmək, təğənni (oxuma) 
zamanı necə nəfəs almaq – nəğməkarlıq sənəti ilə əlaqədar olan bütün bu 
(bundan başqa daha bir çox) məsələlər üzrə Mirzə Muxtarın verdiyi 
Qeydlər, şərhlər və monoqrafik məlumat 
420 
məsləhətlər və etdiyi tövsiyələr xanəndələr arasında aforizm şəklində 
dildən-dilə söylənilir, zərbi-məsəl kimi danışılırdı. 
1927-ci ilin mart ayında “Kommunist” qəzeti redaksiyasının incəsənət 
məsələləri ilə bilavasitə yaxından maraqlanan əməkdaşı Məmmədəli Sidqi 
(Səfərov) və tanınmış sənətşünaslar Xəlil İbrahim və Əsəd Tahirin 
təşəbbüsü ilə oxucular klubu salonunda redaksiya işçilərinin Mirzə Muxtar 
ilə görüş gecəsi təşkil olunmuşdu. Bu sətirlərin müəllifi qocaman 
müğənninin həmin məclisdə nəğməkarlıq sənəti haqqında dediyi ayrı-ayrı 
mülahizələrini kağız üzərində qeyd edib saxlamışdır. Bu mülahizələrdən26 
bir çoxunun indi də xüsusilə gənc nəğməkarlarımız üçün faydalı və həm də 
ümumiyyətlə maraqlı olduğunu nəzərə alaraq, bunlardan bir neçəsini burada 
dərc edirik: 
- Səs işləndikcə açılır. 
- Təğənni, ğina (oxuma) – adi danışıq kimi sərbəst, aparılan söhbət 
kimi asanlıqla əldə edilməlidir. 
- Bir neçə vaxt oxumayan xanəndələrdən bəzisi belə deyir: “Səsim 
qaymaq bağlamışdır”, lakin o, çox böyük səhv edir. Doğrudan da bəzi 
hallarda səsə istirahət vermək lazımdır. Lakin lüzumsuz hallarda 
oxumaqdan boyun qaçıran müğənninin səsi heç də “qaymaq bağlamır”, 
əksinə “pas atmış” olur… 
- Təğənninin (oxumağın) ümdə şərti – düzgün nəfəs almaqdır. 
Nəğməkar oxuduğu zaman sakit, heç bir tövşüməyə qətiyyən yol vermədən, 
səssiz nəfəs almağa çalışmalıdır. Nəfəsi ağızdan yox, burundan almaq 
lazımdır. Ona görə ki, hava ağız vasitəsi ilə ciyərlərə getdikdə, “yolda” 
boğazın qurumasına səbəb ola bilər. Sonra ciyərlərdə olan havanı qətiyyən 
gücənmədən, həm də qənaət ilə buraxmaq lazımdır, belə ki, səs boğazdan 
                                                          
26 Mirzə Muxtar bu ayrı-ayrı tövsiyə və nəticələrini “tez” ya da “tezha” adlandırırdı. Mirzə 
Muxtar deyirdi ki, Bu “tez”ləri o, vaxtilə Şuşa musiqi məclislərində, zamanının adlı-sanlı 
xanəndələrindən eşitmiş, sonralar öz şəxsi təcrübəsindən keçirmiş və bunların dürüst 
olduğunu başqa həmkarlarının nəğməkar yaradıcılığında və həyatında dəfələrlə sınamışdır. 
Buna görə də bu “tezha”nın hər birinin birər həqiqət olduğu şübhəsizdir. Odur ki, bu 
“tezha” xanəndələr üçün «dəstur-ül-əməl» olmalıdır!   
 
Əfrasiyab Bədəlbəyli. İzahlı monoqrafik musiqi lüğəti 
421 
sərbəst surətdə istixrac olunsun. Əgər nəfəsi həddindən artıq tez, ya da gec 
buraxsan, səsin boğuq eşidilər. 
- Oxuma zamanı boyunu və çiyinlərini sərbəst saxla, çünki hər bir 
kəskin hərəkət boğaza zərərdir. 
- Bəzi xanəndələr oxuyan zaman alt çənəsini sağa-sola hərəkət 
etdirirlər. Bu halda onlar ot gövşəməkdə olan heyvanı andırırlar, həm də 
özlərini aldadırlar, onlar güman edirlər ki, bununla səs qaltanlı olar. Bu, 
böyük səhvdir. Alt çənənin sağa-sola hərəkəti heç vaxt səsi artırmaz. 
- Evində tək qalıb güzgü qabağında həm bəmdə, həm də zil pərdələrdə 
bir müddət oxu; bax gör sifətin nə hallara düşür. Əgər oxuduğun zaman 
ağzın bir yana əyilirsə, bu çox böyük nöqsandır. Buna yol vermə, yoxsa 
dinləyicələr bunu sənə irad tutar, rişxənd edərlər. 
- Zil pərdələrdə oxuduğun zaman ağzını həddindən ziyadə açma, 
çünki əngin aşağı sallanması boğazın yolunu daraldır, bu isə səsin 
dolğunluğunu azaldır. 
- Olduğundan daha güclü səs çıxarmağa cəhd eləmə, çünki o sayaq 
oxumağın heç bir faydası yoxdur. Qışqıraraq oxuyan həm dinləyicinin 
zəhləsini tökər, həm də axırda özünün səsini batırar. 
- Oxuma zamanı müxtəliflik xatirinə hərdənbir burunda oxumaq (ağız 
yumulmuş halda) özlüyündə çox gözəl üsuldur. Həm də hər xanəndəyə 
müyəssər olan iş deyil. Burada əsil məharət, səsi bir müddət burunda 
uzatdıqdan sonra ehmallıca ağıza keçirməkdən ibarətdir. Bu, hünər istər. 
Gərək burada heç bir sərt səs ayrılığı hiss olunmasın. Mənim istər keçmişdə, 
istərsə də indi tanıdığım xanəndələrdən yalnız Seyid Şuşinski burunda 
oxumaq üsulundan məharətlə istifadə etməyi bacarır. Bu işdə heç bir 
müğənni ona tay ola bilməz. 
- Səsin həcmini istər bəm, istərsə də zil pərdələrə doğru çox böyük 
ehtiyatkarlıqla, ehmalca, tədricən, pillə-pillə genişləndirmək lazımdır. 
- Çalış ki, səsin rəvan olduğu qədər qıvraq, oynaq olduğu qədər səlis, 
dayanıqlı, həm də axıcı olsun. 
- Səsi süni surətdə gücləndirmək və həddindən ziyadə bərkdən 
(ucadan) oxumağa cəhd etmək zərərli olduğu kimi, zümzümə aludəçiliyi də 
eyni dərəcədə ziyandır; çünki bunların hər ikisi boğaz əzələlərinin düzgün 
inkişaf etməsinə mane olur. 
Qeydlər, şərhlər və monoqrafik məlumat 
422 
- Oxuduğun dəstgahın təsirli olması üçün münasib qəzəl seçmək çox 
vacib və əhəmiyyətli vəzifədir. Lakin oxuduğun hər qəzəlin sözlərini 
düzgün və mənalı tələffüz etməyi bacarmaq – daha da vacib bir şərt 
sayılmalıdır. 
- Yaxşı, məlahətli səsə malik, lakin kəmsavad olan xanəndə füsunkar 
bir qızın yaxşı çəkilmiş şəklinə bənzər: gözəldir, amma canı yoxdur… 
- Oxuduğu qəzəlin vəzninə, bəhrinə riayət etməyən ya da qəzəlin 
sözlərini təhrif edən xanəndə şeirin, sənətin birinci düşmənidir.  
- Xaric oxumaq – fəlakətdir, xaric oxuduğunu eşitməmək – faciədir, 
xaric oxuduğunu inkar etmək isə cəhalətdir… 
Məmmədov Mirzə Muxtar 1929-cu il yanvarın 16-da Bakıda vəfat 
etmişdir. 
 
13. MİRZƏ AĞA ƏLİ ƏSĞƏR 
Məmməd oğlu Ağa Mirzə Əli Əsğər Qarabaği XIX əsr Azərbaycan 
musiqisinin ən görkəmli simalarından biridir. O, “Qarabağnamə” müəllifi 
kapitan Mirzə Adıgözəlbəy, “Tarixi-Qarabağ” müəllifi Mirzə Camal və 
Azərbaycan ədəbiyyatında formalaşmağa başlayan tənqidi realizmin ilk 
görkəmli nümayəndələrindən biri olan Qasımbəy Zakir ilə bir dövrdə, bir 
mühitdə yaşayıb yaratmışdır. Mirzə Əli Əsğər XIX əsr musiqi tariximizdə 
şərəfli yer tutan sənət ustaları Mirzə Səttarın, xarrat Qulunun, Azərbaycan 
muğamatının bütün incəliklərinə dərindən bələd olan musiqişünas Hacı 
Nəcəf bəyin27 müasiri, sənətşünas və musiqi alimi Hacı Hüsü və Məşədi İsi 
kimi sənətkarların sələfi sayılır. 
Mirzə Əli Əsgərin musiqi fəaliyyətinə düzgün qiymət vermək üçün 
XIX əsrin birinci yarısında, xüsusən 30-cu illərdən etibarən Azərbaycanın 
ictimai-siyasi həyatında başlanan yeni tarixi şəraiti nəzərə almaq lazımdır. 
Bu dövrdə Azərbaycan mədəniyyətində müasirliyə doğru başlanan 
meyl getdikcə genişlənməkdə idi. Eyni zamanda adamların şüurundakı 
feodalizm qalıqları əleyhinə mübarizə ilə əlaqədar olaraq, ölkədə maarifçilik 
hərəkatı meydana gəlmiş, xalq kütlələri arasında savadlanmağa doğru 
                                                          
27 Seyid Əzim Şirvani öz təzkirəsində Hacı Nəcəf bəyi “Farabiyi-sani” adlandırmaqla, onun 
musiqi elmi üzrə fövqəladə bilikli şəxs olduğunu qeyd edir. 
Əfrasiyab Bədəlbəyli. İzahlı monoqrafik musiqi lüğəti 
423 
müəyyən həvəs oyanmış, Azərbaycan alimləri tədriclə sxolastika 
təsirlərindən qurtarmağa çalışırdı. Maarif və mədəniyyətə doğru bu yönəlmə 
bədii ədəbiyyatda da öz əksini tapmış, yazıçıların əsərlərində realizm və 
xəlqilik prinsipləri getdikcə qüvvətlənməkdə idi. 
İctimai həyatda canlanan bütün bu inkişaf prosesi təbiidir ki, incəsənət 
aləmində də müəyyən qayəvi, fikri  və ideoloji dirçəlmə yaratmalı idi. Bu 
işdə tərəqqipərvər Azərbaycan musiqiçilərinin əsas vəzifəsi, hər şeydən 
əvvəl, Azərbaycan musiqi mədəniyyətinə xas olan orijinal cəhətləri 
aydınlaşdırıb sabitləşdirmək, Azərbaycan musiqi dilini yabancı 
intonasiyalardan təmizləmək, Azərbaycan muğamatının əslini itirmə və 
assimillyasiya olunma təhlükəsinə qarşı kəskin müqavimət göstərmək, 
musiqimizin gözəl nümunələrini geniş xalq kütlələri içərisində yaymaq, 
ayrı-ayrı ifaçıları yad musiqi şivələrinə uymaq hallarından sağındırmaq, 
Azərbaycan musiqisinin zəngin irsinə, gözəl xüsusiyyətinə xor baxan və ona 
etinasız yanaşan bəzi musiqi nəzəriyyəçilərin zərərli müddəalarını elmi 
əsaslar üzrə təkzib etməkdən ibarət idi. Musiqi həyatı saydığımız bu 
vəzifələrdən əlavə daha bir çox vacib, zəruri və təxirəsalınmaz işlərin 
sahmana salınmasını da tələb edirdi.  
Bunun üçün Azərbaycan musiqi sənəti də bir növ öz maarifçilik 
hərəkatını yaratmalı, öz maarifçilərini yetişdirməli idi.  
Mirzə Əli Əsğər Qarabaği Azərbaycan musiqi maarifçiliyinin ilk 
təşəkkül dövründə fəaliyyətə başlayan görkəmli simalardan biridir. 
Əvvəlləri o, vaxtilə İrandan Azərbaycana gəlmiş tarçı Əli Şirazi ilə 
birlikdə çalışmışdır. Bu xüsusda 1909-1910-cu illərdə “nota öyrənmək və 
osmanlı musiqisini tətəbbö’ etmək (tədqiq etmək, öyrənmək – Ə.B.) 
məqsədi-tərəqqipərvanəsi ilə” İstambulda bulunan istedadlı Azərbaycan 
sənət ustası Məşədi Cəmil Əmirovun Türkiyənin o zamankı görkəmli 
musiqi alimi Rauf Yektabəy ilə olan görüşlərində ona Azərbaycan musiqisi 
haqqında verdiyi olduqca “qiymətdar” bir xeyli məlumat içərisində Əli 
Əsğər Qarabaği haqqında dediyi sözlər çox maraqlıdır. Məşədi Cəmil qeyd 
edir ki, Əli Şirazi İrandan Qarabağa gəldikdə “bəstəkar – şəhir Ağa Əli 
Əsğər Qarabaği ilə müştərəkən Qafqaz qitəsində nəşr və təmim – musiqiyə 
çalışmışlar”. 
Qeydlər, şərhlər və monoqrafik məlumat 
424 
Mirzə Əli Əsğərin musiqi yaradıcılığı çoxtərəfli olmuşdur. O, həm 
məlahətli və qaltanlı səsə malik xanəndə, həm də əsil ustad bir kamançaçı 
idi. Odur ki, musiqi məclislərində hansı bir ixtisas üzrə iştirak etmək lazım 
gəlirdisə, Mirzə Əli Əsğər öz istedadını nümayiş etdirməyə hazır idi. Lakin 
onun əsas musiqi fəaliyyəti heç də xanəndəlik və sazəndəlikdən ibarət 
olaraq qalmır. 
Mirzə Əli Əsğəri Azərbaycan musiqisi tarixində yüksək mövqeyə 
onun Azərbaycan musiqisinin özünə xas olan orijinal cəhətlərini aşkara 
çıxartmaq, musiqimizin əsasını, mahiyyətini bəlliləşdirmək və dilinin 
xüsusiyyətini aydınlaşdırmaq işində göstərdiyi fəaliyyətidir. O, musiqimizin 
intonasiya saflığı uğrunda səmərəli çalışmış, bu yolda böyük səy və qeyrət 
göstərmişdir. 
Mirzə Əli Əsğər yaşadığı dövrün qabaqcıl ictimai-siyasi və fəlsəfi 
görüşlərini mükəmməl mənimsəyib mütərəqqi fikir cərəyənlarından qüvvət 
alaraq, Azərbaycan musiqi yaradıcılığına yeni istiqamət verən və özündən 
sonrakı musiqi inkişafına müsbət təsir göstərən bir simadır. 
 
14. AZƏRBAYCAN RƏQS SƏNƏTİ 
Tarix göstərir ki, hələ eramızdan üç-iki minilliklər əvvəl, tunc 
dövründə Azərbaycan ərazisində rəqs sənəti insanların məişətində müəyyən 
bir mövqe tutmuşdur. 
Dünyanın bütün başqa yerlərində olduğu kimi, Azərbaycan torpağında 
da sadə və ibtidai xalq musiqi alətləri meydana gəlməzdən çox-çox əvvəl 
rəqs, oynayanların və həm də tamaşaçıların çəpik çalmaları ilə əldə edilən 
ritmik zərblər müşayiəti altında ifa edilmişdir. 
Məlumdur ki, rəqs sənətinin ən qədim formaları, eləcə də müəyyən 
ölçü (vəzn, ahəng) əsasında oynanılan sadə pantomima nümunələri 
insanların zəhmət prosesi ilə əlaqədar olaraq yaradılmışdır. Bu oyunlarda 
ibtidai insanların məişət şəraiti və həm də dünyagörüşləri öz əksini 
tapmışdır. 
Ovçuluqla məşğul olan tayfalar, qövmlər öz sehramiz ayinlərini 
çeviklik, qıvraqlıq, insan gücünü nümayiş etdirən plastik hərəkətlərdən 
ibarət rəqslər əsasında icra etmişlər. İlk əkinçilər tarla işləri (torpağı 
şumlamaq, taxılı əkib becərmək, məhsul toplamaq və s.) ilə əlaqədar 
Əfrasiyab Bədəlbəyli. İzahlı monoqrafik musiqi lüğəti 
425 
müxtəlif zəhmət prosesini, məhz rəqs hərəkətləri ilə vəsf və tərənnüm 
etmişlər. 
Beləliklə, dünyanın hər yerində olduğu kimi, Azərbaycanda da rəqs 
sənətinin müxtəlif növləri və janrları öz mənşəyini xalqın oynama 
folklorundan götürmüşlər. Rəqs incəsənəti xalqın iqtisadi, ictimai və mənəvi 
həyatında meydana gələn dəyişikliklərlə əlaqədar olaraq yeni məzmun və 
ifadə vasitələri əldə edir. Azərbaycan xalq rəqsinin tarixi azəri xalqının 
ümumi tarixi ilə ayrılmaz surətdə bağlı olub, onun milli xüsusiyyətini, həm 
də həyat və məişət şəraitini özündə əks etdirir.  
Qobustan qayaları üzərində müasir azəri rəqsi “Yallı”ya bənzər 
mərasim rəqsi və s. həkk olunmuşdur (bax: “Azərbaycan tarixi”, I cild, 
Azərb.SSR EA Nəşriyyatı, Bakı, 1958, səh. 32). Doğrudan da bu şəkillərdə 
biz müəyyən bir rəqs hərəkətini görürük. (Klassik rəqs terminləri ilə təyin 
etməli olsaq, burada əllər – port de bras hərəkətinin dördüncü vəziyyəti, 
ayaqlar isə en dehors ikinci pozisiya vəziyyətində tarım çəkilmiş halda). 
Qobustanın Böyükdaş adlanan qayası üzərində həkk olunmuş rəsmlər 
Azərbaycan ərazisində ən qədim zamanlarda xalq rəqs sənətinin müəyyən 
məzmuna və böyük həyatiliyə malik olduğunu göstərən çox qiymətli bir 
sənəddir. Bəlli olur ki, rəqslərdəki hərəkət tərzi və duruş (poza) vəziyyəti 
bügünkü azəri xalq rəqslərindən ayrılmır. 
Görünür ki, qədimdə incəsənət sinkretik tərzdə, yəni incəsənətin ayrı-
ayrı növləri arasında müəyyən ayrılmazlıq, qovuşuqluq olmuşdur. Musiqi, 
söz (bədii kəlam, şeir) və rəqs hər biri özlüyündə incəsənətin müstəqil növü 
kimi (bir-birindən ayrı və bir-birindən asılı olmayan tərzdə) yox, əksinə, bir-
birilə üzvi surətdə bağlı və bir-birindən asılı olaraq nümayiş etdirilmişdir. 
Musiqi, söz və rəqs – hər üçü üzvi surətdə birləşərək bir vəhdət təşkil etmiş 
və insanların ruhi halını, mənəvi aləmini, hiss və duyğularını əks etdirən 
qüdrətli amil olmuşdur. Xalq arasında bu günə qədər işlənən “deyib-
oynamaq”, “çalıb-çağırmaq” kimi təbirlər mahnı ilə rəqsin ən qədim 
zamanlardan bəri bir-birilə sıx surətdə bağlı olduğunu göstərir. 
Bu sətirlərin müəllifinə öz xatirələrinə müraciət etmək caiz görülsə 
qeyd edər ki, o, hələ çox gənc yaşlarında Üzeyir Hacıbəylinin anası 
Şirinxanım Hacıbəyovanın “Heyratı” ritmik muğamı müşayiəti altında rəqs 
etdiyini dəfələrlə görmüşdür. Şirinxanım arabir öz doğma bacısı Əzizə 
Qeydlər, şərhlər və monoqrafik məlumat 
426 
xanım Bədəlbəyligilə qonaq gəldiyi günlərdə, ondan rəqs etməsini xahiş 
edən bacısı oğlanlarının könlünü sındırmamaq və sözlərini yerə salmamaq 
üçün: 
- Yaxşı, onda qoy Əhməd çalsın, Bədəl də oxusun, - deyə “Heyratı-
Kabili”nin gümrahlıq hissi oyadan canlandırıcı xoş təranəsi altında gözəl 
hərəkətlərlə rəqs edərdi. 
Nəğməkar avazı ilə əlaqədarlıq qədim azəri rəqs sənəti üçün 
səciyyəvidir. Elə bu gün də çalğıçılar çox zaman rəqsin “süzmə” hissəsində 
oyun havasının ritmini sürəkli surətdə (ostinato) davam etdirir və rəqs 
edənlər nəğməkarın oxuduğu muğamın müşayiəti ilə oynayırlar. Rəqs ilə 
nəğməkar avazının bu sayaq birləşməsi azəri xalq rəqslərinə müəyyən bir 
təravət və gözəllik gətirir, rəqsin ifaçılıq ədalarını, üslubunu zənginləşdirir, 
eyni zamanda rəqsə mənalıq, dolğunluq və məzmunluq verir. 
Azəri xalq rəqslərinə xas olan əsas səciyyəvi cəhətlər: rəvanlıq, 
səlislik, axarlıq, süzgünlük… 
“Bir qayda olaraq, Azərbaycan xalq rəqsləri üç hissədən ibarət olur: 
birincisi – dövrə boyu sürətlə gediş; ikincisi – lirik hissədir. Bir nöqtədə 
dayanaraq rəqsi davam etdirmək – “süzmək”, bu hissədə ayaqlar, demək 
olar ki, hərəkətsiz qalır, gövdənin yuxarı hissəsi isə öz-özündən nazlanır 
kimi ədalar göstərir; üçüncüsü – yenə dövrə boyu sürətlə, təntənə və böyük 
coşqunluqla gəziş”28. 
1936-cı ilin yayında azəri rəqs folklorunu toplamaq məqsədilə 
Azərbaycan Dövlət Filarmoniyası xüsusi bir ekspedisiya düzəldib 
respublikamızın rayonlarına ezam etmişdi. Həmin ekspedisiya Qazax 
rayonunda  çalışdığı zaman azəri xalq rəqs hərəkətləri haqqında qoca 
kolxozçu Səməd kişidən çox maraqlı və qiymətli məlumat əldə etdi. Səməd 
kişinin dediyinə görə, azəri xalq qadın rəqsinin birinci hissəsi çiləmə 
adlandırılır. Oynayan qız elə bil ki, çiçəklikdə gəzib əlləri ilə güllərə su 
çiləyir. Sonra bir yerdə dayanır, göydə qanadlarını açıb qımıldatmadan uçan 
quş kimi süzür. Ona görə də bu hissə süzmə adlandırılır. Daha sonra əvvəldə 
olduğu kimi, dairəvi hərəkət edərək çiləmə hissəsini təkrar edir. Qız 
                                                          
28 “Azərbaycan xalq rəqsləri”, tərtib edənləri Qəmər Almaszadə, İ.D.Kaqarlitskaya, 
B.A.Məmmədov və A.V.Akopov. Birləşmiş nəşriyyat, Bakı, 1959, səh.7 
Əfrasiyab Bədəlbəyli. İzahlı monoqrafik musiqi lüğəti 
427 
oyunlarında hoppanma, atlanma caiz deyil. Bu hərəkəti, “Qaytağı”ya 
başlayan oğlan meydana daxil olduğu zaman göstərə bilər. 
Azəri oyun havalarına verilən adlar öz mənasına görə müxtəlif olur. 
Burada biz, hər şeydən əvvəl, xalqın gülçiçəyi çox sevdiyini və buna görə də 
ən gözəl oyun havalarının nəbatat adları ilə adlandırıldığını görürük: “Qızıl 
gül”, “Lalə”, “Nilufər”, “Bənövşə”, “İnnabı” və s. Coğrafi adlara da tez-tez 
müraciət edilir: “Dərbəndi”, “Tiflisi”, “Aşqabadı”, “Əsgərani”, “Qars”, 
“Ənzəli” və s. Hətta riyazi rəqəmlər ilə (!) “Altı nömrə”, “On dörd”, 
“Yüzbir” adlanan oyun havaları da var.  
Azəri el mahnılarının yaradılışı haqqında Üzeyir Hacıbəylinin 
“…bunların bir çoxu eşq və məhəbbəti, bir xeylisi də xalq həyatında vüquə 
gələn və xalq üzərində təsirlər buraxan hadisələri”29 oxşamaq arzusu ilə 
bəstələndiyini göstərən sözlərini eynilə bir çox oyun havasının da 
yaradılışına aid etmək olar. Oyun havalarının bir çoxu “xalq həyatında 
vüquə gələn və xalq üzərində təsirlər buraxan hadisələri” vəsf, ya da heç 
olmazsa sadəcə qeyd etmək həvəsi ilə yaradılmışdır. Məsələn, vaxtilə 
Zaqafqaziya dəmir yolunun çəkilişi xalqı at-araba ilə və hətta çox zaman kəl 
arabasında uzaq yol getmək əziyyətindən qurtarmaqla bərabər, ölkənin 
iqtisadi həyatında böyük əhəmiyyət kəsb edən ictimai hadisə idi. O zaman 
xalq Zaqafqaziya dəmir yolu xəttində olan stansiyaların çoxunu “vağzal” 
adlandırırdı. Belə ki, Ağdaşdan Ləkiyə, ya Göyçaydan Ucara, ya da Şuşadan 
Yevlağa yola düşən müsafirlər: “Vağzala gedirəm” deyə bütün bu 
stansiyaların hamısını “vağzal” adlandırırdı. Həmin dövrdə Azərbaycan 
incəsənət ustalarının yenicə yaratdıqları ən gözəl oyun havalarından birini 
“Vağzalı” adlandırması, xalq həyatında böyük əhəmiyyəti olan dəmir 
yolunu vəsf etmək arzusunu göstərir. Bu münasibətlə yaradılan başqa bir 
oyun havası “Ekspres” adlandırılmışdır (bax: Ə.Bədəlbəyli. “Musiqi 
haqqında söhbət”, Uşaqgəncnəşr, Bakı, 1953, səh. 40-50). Eləcə də 
“Çervon”, “Spekulyant”, “Brilyant” adlandırılan oyun havaları iyirminci 
                                                          
29 Üzeyir Hacıbəyov. “Azərbaycan musiqi həyatına bir nəzər”, Əsərləri, II cild, Azərb. SSR 
EA Nəşriyyatı, 1965, səh. 220. 
 
Qeydlər, şərhlər və monoqrafik məlumat 
428 
illərdə, ölkənin yeni iqtisadi siyasətə keçməsi ilə əlaqədar olaraq xüsusi 
ticarətə icazə verildiyi dövrdə meydana gəlmişdir. 
 
15. MİRZƏ SADIQ 
Əsəd oğlu Mirzə Sadığın (1846-1902) həyat və yaradıcılığının, elmi 
tərcümeyi-halının bu vaxtacan musiqişünaslarımız tərəfindən onun musiqi 
tariximizdə tutduğu mövqeyə layiq səviyyədə işlənməməsi doğrudan da çox 
təəccüblüdür. Onun böyük və zəngin musiqi fəaliyyətinin musiqişünaslığa 
aid əsərlərdə, bir qayda olaraq, yalnız tar simlərinin sayını artırdığını qeyd 
etməklə kifayətlənmək XIX əsr Azərbaycan musiqi tarixinə səthi 
yanaşmaqdan başqa bir iş deyil. Mirzə Sadığın həyat və musiqi fəaliyyəti 
haqqında musiqişünaslarımız tərəfindən əsaslı və sanballı monoqrafiya 
yazılması işinin çoxdan bəri başa çatdırılması lazım gəldiyi halda, biz bu 
lüğət məqaləsinin məhdudluğu şəraitində, yəqin ki, onun hərtərəfli zəngin 
musiqi yaradıcılığını istənilən dərəcədə işıqlandırmaq iddiasında ola 
birmərik. 
Məlumdur ki, XIX əsr Azərabycan musiqi sənətinin ən görkəmli 
nümayəndəsi Əsəd oğlu Mirzə Sadıqdır30. O, öz musiqi yaradıcılığında 
başda böyük müəllimi Mirzə Əli Əsğər olmaqla, bütün başqa sələflərinin 
yaradıcılıq nailiyyətlərinə əsaslanaraq, öz musiqi yaradıcılığında tam bir 
tarixi dövrün nəticələrini toplamış və Azərbaycan muğamat məktəbinin 
milli ənənələr əsasında formalaşması prosesini başa çatdırmışdır. 
Bu işdə o, hər şeydən əvvəl, məhz Azərbaycan xalq musiqisinə xas 
olan orijinal cəhətlərin bədii ifadə prinsiplərini bəlliləşdirmiş və müəyyən 
etmişdir. İfaçılıq üsullarının yeniləşməsi, çalğı priyomlarının zənginləşməsi 
kimi müxtəlif sahələrdə göstərdiyi böyük və səmərəli fəaliyyəti ilə o, sözün 
                                                          
30 Müəlliflərimizdən bəziləri öz yazılarında Mirzə Sadığı indi də sadəcə olaraq “Sadıqcan” 
deyə adlandırırlar. Ehtimal etmək olar ki, bu ad ona hələ uşaqlıq dövründə onu əzizləmək 
və oxşamaq məqsədilə ilk əvvəl ailə üzvləri və yaxın qohumları tərəfindən verilmişdir. 
Sonralar isə bu ad toy məclislərində, musiqili ziyafətlərdə çalğısından vəcdə gələn və belə 
hallarda çox vaxt sərbəst davranışdan saqınmayan bəzi təklifsiz şəxslər tərəfindən təkrar 
edilmişdir. Hazırda böyük ustadın adını “Sadıqcan” deyə yazmaq, məncə, o keçmiş 
təklifsizliyi davam etdirmək deməkdir. 
Əfrasiyab Bədəlbəyli. İzahlı monoqrafik musiqi lüğəti 
429 
həqiqi mənasında, əsil yeniləşdirici “mücəddit” bir sənətkar, cəsarətli 
novator olmuşdur. 
Mirzə Sadığın qavradığı yaradıcılıq sahəsi olduqca geniş, onun musiqi 
fəaliyyəti çoxcəhətlidir. Bu geniş və hərtərəfli fəaliyyətinin əsil ümdə cəhəti 
Azərbaycan muğamat musiqisinin keçmişi ilə gələcəyi arasında hüdud 
xəttini çəkərək, onun yeni intibah dövrünün birinci parlaq yaradıcılıq 
səhifəsini açmasındadır. 
Mirzə Ağa Əli Əsğərin istedadlı gənc şagirdlərindən biri olan 
“Sadıqcan”, deyildiyinə görə, əvvəlləri öz tarçı ustadının yanında kamançaçı 
kimi iştirak etmişdir. Şuşa şəhərində tez-tez çağırılan musiqi məclislərinin 
hansı birində isə, xəstə olduğuna görə iştirak edə bilməyən Ağa Əli Əsğəri 
tarçı sifətilə əvəz edən gənc Sadıq öz gözəl çalğısı ilə hamını heyran 
buraxmışdı. O vaxtdan başlayaraq, Mirzə Sadıq tar musiqi aləti üzərində 
bütün ciddiyyəti ilə çalışmağa başlayır.  
Az zaman ərzində əldə etdiyi müvəffəqiyyəti sayəsində öz virtuoz 
çalğısı və mahiranə ifası ilə o, öz həmvətən müasirlərinə, eləcə də o dövrdə 
xaricdən gələn bütün başqa tarçılara üstün gəlmişdi. Onun ifaçılığında olan 
ifadə qüvvəti o qədər güclü idi ki, o, sədəfli tarını sinəsi üzərinə alıb ilk 
mizrabı vurunca, dinləyici istər-istərməz hər şeyi unudaraq, bütün diqqətini 
tardan gələn xoş təranələrə sövq edirdi. 
Muğamat ifaçılığında püxtələşmiş Mirzə Sadıq “Məclisi-
fəramuşan”da toplaşan musiqi yığıncaqlarının daimi iştirakçısı, həm də 
bütün mübahisəli məsələlər üzrə hər iki müxalif tərəf müddəalarının tarda 
nümayişkarı (demonstratoru) olmuşdur. Deyildiyinə görə, “Məclisi-
fəramuşan” yığıncaqlarının birində muğamatın nəzəri məsələləri ilə əlaqədar 
olaraq uzun sürən ciddi mübahisədən yorulmuş Abdullabəy Asi gənc Mirzə 
Sadığa müraciətlə bədahətən: 
Ey Sadıq, al ələ tarı sən-i tari, 
“Şur” çal, şurə gətir mən dilzari… 
- beytini söyləmişdir. 
Mahir bir tarçı kimi Mirzə Sadığın şöhrəti az bir zamanda bütün 
Zaqafqaziyaya, Dağıstana, Türkmənistana və Cənubi Azərbaycana 
yayılmışdı. O, dövrünün ən görkəmli xanəndəsi olan Hacı Hüsü ilə birlikdə 
bütün bu yerlərə dəvət olunmuş və xüsusilə Təbrizdə onların şərəfinə 
Qeydlər, şərhlər və monoqrafik məlumat 
430 
çağırılmış ziyafətdə özünün yeni rekonstruksiya etdiyi tarında solo çaldıqda 
sürəkli alqışlarla qarşılanmışdır. 
Lakin Mirzə Sadığın yaradıcılıq həyatında ən gərgin və məsuliyyətli 
mərhələ onun hələ gənc yaşlarında ikən Mahmudağa31 məclisində iştirak 
etmək əzmi ilə əlaqədar olaraq Hacı Hüsü və kamança çalan Mirzə ilə 
birlikdə Şamaxıya səfəridir. 
Şamaxıda baş verən dəhşəti zəlzələdən artıq on il keçmişdi. 
Zəhmətsevən və çalışqan şamaxılılar təbii fəlakətdən xarabalığa çevrilmiş 
öz doğma şəhərini, bu müddət ərzində, xeyli abadlaşdırmış, şəhərdə normal 
həyat bərpa olunmuş, güzəran nisbətən yaxşılaşmış, vaxtilə zəlzələ 
nəticəsində olduqca ağır vəziyyətə düşən əhali indi yalnız öz zəhməti, alın 
təri sayəsində (çar hökuməti zəlzələdən zərərdidə olan ailələrə, azacıq da 
olsun, maddi yardım göstərmək, ərzaq ya dava-dərman göndərməkdən 
büsbütün imtina etmişdi) öz məişətini bir növ qaydaya sala bilmişdi. 
Şamaxıya, Mahmudağa məclisinə yola düşməzdən əvvəl Mirzə Sadıq 
olduqca ciddi surətdə hazırlaşmalı idi. Odur ki, hər gün öz kamançaçı 
yoldaşı Mirzə ilə məşğələ aparır, dəstgahları dəfələrlə təkrar edir, muğam 
bərdaştlarını, müşayiət guşələrini, ayrı-ayrı barmaqları, dəstgahlar daxilində 
intiqal qaydalarını, şöbələr arasında çalınacaq təsnifləri, münasib rəngləri, 
xalq oyun havalarını dönə-dönə çalıb öz ifaçılıq üslubuna uyğun tərzdə 
cilalaşdırırdı. 
Eyni zamanda, Şamaxıda da bu günlər böyük bir canlanma nəzərə 
çarpırdı. Şəhərin musiqi ictimaiyyəti əziz qonaqların gəlişini böyük 
                                                          
31 XIX əsrin ikinci yarısında şairlər vətəni Şamaxı şəhərində fəaliyyətə başlayan “Beytüs-
səfa” ədəbi-musiqi məclisi ilə yanaşı o zaman bütün Azərbaycanda məşhur olan mesenat 
(incəsənət xadimlərinə havadarlıq göstərən dövlətli şəxs) Mahmudağa Əhmədağa oğlu 
Məmmədzadənin malikanəsində də xüsusi bir məclis yığıncağı toplanırdı. “Beytüs-səfa”dan 
fərqli olaraq Mahmudağa məclislərində yalnız musiqi sənəti ilə əlaqədar məsələlər 
müzakirə olunurdu. Şəxsən özü Azərabycan muğamatına çox yaxşı bələd olan Mahmudağa 
xanəndə və sazəndələrin hünərini və məharətini olduqca düzgün qiymətləndirə bilirdi. 
Azərbaycan klassik musiqi qaydalarını yaxşı bilən və bunlara böyük hörmət bəsləyən Seyid 
Əzim Şirvani, Mirzə Məmmədhəsən, Əli Əkbər Qafil kimi nüfuzlu simalar həmin məclisin 
daimi üzvləri sayılırdı. Beləlikdə, Mahmudağa məclisi bütün Zaqafqaziya xanəndə və 
sazəndələri üçün bir növ məhək daşı idi. Burada oxuyub-çalan və bəyənilən hər bir sənətkar 
kamal attestatı almış hesab olunurdu. 
 
Əfrasiyab Bədəlbəyli. İzahlı monoqrafik musiqi lüğəti 
431 
səbirsizliklə gözləyirdi. Musiqi həvəskarlarından ibarət dəliqanlılar dəstəsi 
məşhur sənətkarları qarşılamaq üçün atlarını yəhərləyib Kürdəmir 
istiqamətinə çapmışdılar. Şəhərin görkəmli adamlarından bir çoxu şəhərdən 
kənara, möhtərəm qonaqların gələcəyi yola doğru pişvaza çıxmışdı. 
Mahmudağa malikanəsindəki gözəl fligellərdən biri xüsusi olaraq 
qonaqlar üçün döşənib hazırlanmışdı. 
Belə bir böyük səmimiyyət və sevinclə qarşılanan sənətkarlar, şəhərə 
varid olub bir gün yaxşı istirahət etdikdən sonra, başda Mahmudağa olmaqla 
şəhərin musiqiyə “vaqifkar”32 olan görkəmli şəxsləri, arifləri, xanəndə və 
sazəndələri, ədibləri, şairləri qarşısında öz hünərlərini nümayiş etdirdilər. 
Bunlar istər öz proqramını, istərsə də ev sahibinin ya da qonaqların sifariş 
etdikdikləri musiqi nömrələrini o qədər nəfis, bitkin və səlis tərzdə ifa 
etdilər ki, onların ifaçılıq sənəti haqqında məclisdə olan şəxslər arasında heç 
bir ayrı, yəni ikinci rəy yox idi. Çünki hamı onların sənətindən valeh 
olmuşdu. Xüsusilə Qarabağ şairləri ilə yaxın dostluq münasibətində olan və 
onlarla müntəzəm olaraq məktublaşan, şeirləşən xeyirxah qəlbli, nəcib 
xasiyyətli, təmiz ürəkli Seyid Əzim Şirvani bu əziz qonaqların 
müvəffəqiyyətindən, demək olar ki, hamıdan artıq sevinməkdə idi. 
Lakin nə etməli ki, dünyada nəcib, əxlaqı təmiz, mənəviyyatı zəngin, 
zəkası böyük insanlarla yanaşı, başqasının müvəffəqiyyətinə paxıllıq edən, 
yoldaşının xoş gününə həsəd aparan, yaxşı adamı ləkələməkdən 
çəkinməyən, ona şər atan, onun haqqında böhtanlar, şayiələr yayanlara da 
təsadüf edilir. 
Musiqi aləmində belə bir murdar, başqasının dahiliyinə həsəd aparan 
və öz alçaq hissiyyatı ilə hətta cinayət işlərdən sağınmayan musiqiçinin 
ümumiləşdirici surətini A.S.Puşkin “Motsart və Salyeri” əsərində qabarıq 
tərzdə yaratmışdır. Bu əsərdə Antonio Salyeri adlı şərəfsiz bir bəstəkar dahi 
bəstəkar Motsartın böyük istedadına o dərəcədə həsəd aparır ki, axırda onun 
canına sui-qəsd edir. 
                                                          
32 Guş qıl, ey ki bilirsən özünü vaqifi-kar, 
Agah ol, gör ki nədir naleyi-ney, nəğmeyi-tar… 
(Seyid Əzim Şirvani) 
 
Qeydlər, şərhlər və monoqrafik məlumat 
432 
Şamaxıda yaşayan Humayi adlı birisi Mirzə Sadığın Şamaxıya dəvət 
oluncağı xəbərini eşitcək, əvvəlcə bu yolda böyük canfəşanlıq etməyə 
başlayır. O, Mahmudağanın razılığı ilə tez Şuşaya yola düşür, oraya çatınca 
Hacı Hüsü və Mirzə Sadıqla onların Şamaxıya Səfəri ilə əlaqədar məsələləri 
müzakirə edir, onları hər vasitə ilə bu işə şirnikdirməyə çalışır və bu 
əlamətdar səfərə təşviq edir, həvəsləndirir. Nəhayət, məqsədinə nail olub 
onlarla birlikdə Şamaxıya qayıdır.  
Lakin Şamaxıya gəldikdən sonra Hacı Hüsü dəstəsinin, xüsüsilə Mirzə 
Sadığın Şamaxıda qazandığı böyük müvəffəqiyyəti gördükdə, paxıllığından 
Humayinin az qala bağrı çatlasın. O, tez atına minib bir baş Şuşaya çapır və 
ora çatınca Mirzə Sadıq haqqında hədyanlığa, uydurma sözlər, yalan 
şayiələr yaymağa başlayır. Bu əhvalatdan xəbər tutan Mirzə Sadıq, əsəbləri 
büsbütün sarsılmış halda, tezlikdə Şuşaya qayıdır. Beləliklə, Mahmudağa 
məclisi pozulur. İkiüzlü həpənd adam Humayinin bu növbəti riyakarlığından 
hiddətlənən Seyid Əzim Şirvani bütün bu əhvalatı aşağıdakı şeirində qeyd 
edir: 
Ey Humayi, bu nə ətvar idi izhar elədin? 
Çərx bəd-mehr kimi zülm pəridar elədin. 
Sübh-kazib kimi Sadıq yüzünü tar elədin, 
Sadığın sabit eşkin yüzə səyyar elədin 
Şəfəq eşq ilə rusxarını gülnar elədin. 
Sadığın vəsfini dəstanə gətirdin sən özün, 
Gedibən kişvəri-Şirvanə gətirdin sən özün, 
Töhfətək bəzm Süleymana gətirdin sən özün, 
Mindirib rəxşini meydana gətirdin sən özün, 
Vəsfini aləmə firdovs kimi car elədin. 
 
Fərz dutaq, - Sadığa lazım görünürdü böhtan 
Neyləmişdi sənə Mahmudağa, - ol mənbəyi kan? 
Şərm edib gözləmədin haqq – nəmək, hörmət nan 
Gedibən Qələyə33 haqqında danışdın hədyan 
Filhəqiqə: nə onu, - sən özünü xar elədin, 
                                                          
33 Qələ (qala) – Şuşa şəhərinin adıdır. 
Əfrasiyab Bədəlbəyli. İzahlı monoqrafik musiqi lüğəti 
433 
 
Ağanın neymət-əlvanı gözündən gəlsin, 
Süfreyi bəzm-Süleymanı gözündən gəlsin, 
Kəbabı, çaxırı, nanı gözündən gəlsin, 
Mey olsun cigərin, qanı gözündən gəlsin, 
Çünki haqqında olan feyzini inkar elədin… 
 
Yuxarıda qeyd etdiyimiz kimi, Mirzə Sadığın musiqi yaradıcılığı 
çoxtərəfli olmuşdur. 
 
Çalğı priyomlarının zənginləşdirilməsi  
- “Sənətkar olmaq istəyən, - gərəkdir əvvəlcə peşəkar olsun!...” - 
şüarını ifaçılıq işində özünə əsas götürən Mirzə Sadıq tarda çalğı texnikasını 
yüksək zirvəyə qaldırmaq zəruriyyətini hələ gənc yaşlarında ikən yaxşı dərk 
etmiş və son dərəcə ciddi çalışqanlığı sayəsində mizrab və barmaq 
texnikasını xeyli artırmışdı. 
Mizrab vurmaqda müxtəlif ştrixovkalardan geniş istifadə, sol əl 
barmaqlarının yeyinliyi və xüsusilə mizrab hərəkəti ilə barmaqlar 
gəzişməsində əldə etmək yolunda hər gün müntəzəm surətdə, saatlarla 
yorulmadan çalınan təmrinlər tar texnikasının ən yüksək nailiyyətlərinə 
sahib olmaqla nəticələnmişdi. O qədər ki, artıq hər hansı bir texniki 
çətinliyin öhdəsindən gəlmək hədəf yox, bəlkə yalnız bədii ifadəyə yararlı 
vasitələrdən biri olsun. 
Tarda müxtəlif səslənmələr əldə etmək üçün bəzən sağ əlin iştirakı 
olmadan (mizrabsız) yalnız sol əlin barmaqlarını xüsusi tərzdə simlər 
üzərinə vuraraq (sol əlin “prizzicato”su – sazəndələrimiz bu priyomu “lal 
barmaq” adlandırırlar), arabir kiçik çanaqdan istifadə edərək tarın tembrini 
bir qədər dəyişdirmək ya da simləri sıxıb pərdə boyu yuxarı dartmaq yolu 
ilə tarda ayrı-ayrı səsi bir növ qlissandovarı tərzdə uzatmaq və bu kimi daha 
bir çox başqa çalğı üsulları Mirzə Sadığın ifaçılıq təcrübəsində geniş istifadə 
olunan texniki priyomlar idi. 
Lakin bütün bu vasitələr musiqi sənətinə və xüsusilə ifaçılıq işinə 
olduqca tələbkar yanaşan Mirzə Sadığı qane edə bilməzdi. Həm də yeni 
inkişaf dövrü keçirən Azərbaycan musiqi sənəti də artıq daha mükəmməl, 
Qeydlər, şərhlər və monoqrafik məlumat 
434 
keyfiyyət etibarı ilə tamamilə başqa səslənmələr verə biləcək musiqi alətinin 
yaradılmasını ya da mövcüd musiqi alətlərinin əsaslı surətdə 
təkmilləşdirilməsini tam bir qətiyyətlə tələb edirdi. Qarşıda duran vəzifə – 
xalqın əsas simli musiqi aləti olan tarın bütün səslənmə və texniki 
keyfiyyətinin (tembr, dinamika, səsinin gücü – şiddəti və uzadılma müddəti, 
kök-kökləmə, diapazon və s.) ətraflı surətdə təkmilləşdirilməsi və xalq 
musiqisinin (xüsusilə muğamatın) yeni inkişaf mərhələsinə müvafiq 
səviyyədə yaxşılaşdırılmasından ibarət idi. 
Mirzə Sadıq tarı daha güclü, daha gur və eyni zamanda daha məlahətli 
və xoşagedən tərzdə səsləndirmək problemi üzərində daima düşünürdü. Bu 
işdə əsas məsələ: bir çox sınayış və müxtəlif təcrübə işləri nəticəsində nə 
olursa-olsun tarın bünyəsini, konstruksiyasını, biçimini hökmən kökündən 
dəyişdirmək və əsaslı surətdə yeniləşdirmək lazımdır! – məsələsi onun 
fikrində heç bir şübhə doğurmurdu. Lakin bu çətin və mürəkkəb vəzifənin 
öhdəsindən gəlmək üçün yalnız cəsarətli olmaq kifayət deyil, həm də 
müəyyən bir risk tələb edən bu işin hər nə qədər vacib təxirəsalınmaz 
olduğunu yəqin etməyi özü də hələlik həmin bu təşəbbüsün müvəffəqiyyətlə 
nəticələnəcəyinə heç bir təminat vermirdi. Digər tərəfdən, tarı yalnız beş 
simli bir musiqi aləti kimi tanıyan və başqa cür özünə təsəvvür etməyən o 
zamanın görkəmli sənətkarları: Şuşada Əli Şirazi, Yerevanda Ağamal 
Məlik-Ağamalov34 və daha bir çoxu İran musiqisinə və musiqi alətlərinə 
göstərdikləri böyük rəğbət və pərəstiş şəraitində (yalnız müəllimi Ağa Əli 
Əsğər bir növ bitərəf mövqe tutmaqda idi), muğamat musiqisi aləmində və 
muğamat  ifaçılığı işində tam bir dönüş yaradacaq olan Mirzə Sadıq 
təşəbbüsünə qarşı Şuşa musiqi ictimaiyyəti daxilində müəyyən bir 
etibarsızlıq və inamsızlıq da özünü büruzə verməkdə idi. 
Lakin bütün bu maneələrə bazmayaraq, musiqi həyatının irəli sürdüyü 
yeni vəzifələrlə musiqinin mahiyyətini maddi vəsait olaraq ifadə edən 
musiqi alətlərinin evolyusiyası (təkamülü, inkişafı) məsələsi arasında 
yaranmış qarşılıqlı əlaqə də getdikcə özünü göstərməkdə idi. 
Mirzə Sadıq tara yeni həyat verməli idi. 
                                                          
34 Гумреци. Николай Фадеевич Тигранов и музыка Востока, Ленинград, 1927, с. 6-8. 
 
Əfrasiyab Bədəlbəyli. İzahlı monoqrafik musiqi lüğəti 
435 
 
Tarın rekonstruksiyası (yenidən qurulması)  
Burada yəqin ki, əsas məqsəd, hər şeydən əvvəl, alətin akustik-fiziki 
cəhətdən təkmilləşdirilməsindən ibarətdir. Bunun üçün əvvəlcə tarın 
gövdəsini (deyildiyinə görə Mirzə Sadıq tarın çanaqlarını onun “ürəyi və 
ciyəri” adlandırmışdı) tamamilə başqa biçimdə qazıyıb hazırlamaq lazım idi. 
İstedadlı ixtiraçı – usta Mirzə Sadıq riyazi hesablamalar, bir çox 
“ölçüb-biçmələr”dən sonra, hər şeydən əvvəl, tar gövdəsinin hər iki yan 
tərəfdən (tarın qolunun nəsb edildiyi kiçik çanaq və həm də böyük çanaqda 
simlərin bənd olunduğu “düymə” tərəfdən) əvvəllərdə olduğu kimi çəp 
şəkildə yox, əksinə, düz, şaquli olmasını daha münasib və düzgün kimi 
qəbul etdi. 
Tar gövdəsinin tamamilə başqa bir şəkildə qazılması nəticəsində tarın 
üzünün tutduğu sahə bir qədər genişlənmiş oldu. Ola bilsin ki, bu səbəbdən 
ya da daha başqa akustik-fiziki səbəblərə görə tarın səslənmə iqtidarı xeyli 
artdı. 
Simlərin sayının olduğundan iki dəfədən də çox artırılacağı nəzərdə 
tutulurdu. Lakin bu əməliyyat nəticəsində tar qolunun (kəllədən gövdəyə 
tərəf) gərilmə vəziyyətinin xeyli gərginləşəcəyi şübhəsiz idi. Bu isə tarın 
çəng (çəngəl) ola biləcəyi təhlükəsini irəli sürürdü. Buna yol verməmək 
üçün Mirzə Sadıq gövdənin içərisində, qolun bənd olunduğu yer ilə simlərin 
bənd olduğu yerin tuşundan (hər iki çanağın içindən keçən) bir ağac dayaq 
nəsb edir. Bu dayaq hər nə qədər möhkəm nəsb edilmiş olsa da, çalğıda 
istənilən vaxt qolun bir  qədər geriyə dartılması yolu ilə (simlər təxminən bir 
komma ölçüsündə zilləşir və sonradan sərbəst buraxıldıqda əvvəlki 
vəziyyəti alır) lazımi “xun” əldə edilməsinə heç də mane olmur. Əksinə, 
əvvəllər tar gövdəsinin, daha doğrusu, kiçik çanağın qola nəsb edildiyi hissə 
(tarçılar jarqonunda bu hissə “ləvənd”35 adlanır) çox qalın və biçimsiz emal 
edildiyindən, qolu özünə tərəf çəkmək mümkün olmurdu; odur ki, çalğıçı 
                                                          
35 Musiqi təcrübəsində ifaçılar daha düzgün olan “gövdə” sözünü adətən işlətmirlər. 
“Gövdə” əvəzinə “çanaq” deyilir və bununla da böyük və kiçik çanağın hər ikisi birlikdə 
nəzərdə tutulur. Söhbət yalnız böyük ya da kiçik çanaq haqqında gedirsə, o zaman hər biri 
əlahiddə olaraq öz adı ilə adlandırılır. 
 
Qeydlər, şərhlər və monoqrafik məlumat 
436 
həmin “xun” deyilən ehtizaz-vibrasiya effektini çalğı zamanı tarı dönə-dönə 
silkələmək vasitəsi ilə əldə edirdi ki, bu da, hər şeydən əvvəl, hətta estetik 
cəhətdən, görünüş etibarı ilə yarıtmaz bir priyom idi. 
Beləliklə, tarın gövdəsi üzərində aparılan əsas dəyişikliklərdən biri də 
tarın qolunun kiçik çanağa nəsb olunduğu yeri, yəni kiçik çanağın qola tərəf 
olan çıxıntısını da (ləvənd) artıq başqa biçimdə yonmaq məsələsi idi. Çünki 
əvvəlki tərzdə, yəni bu çıxıntının kiçik çanağın demək olar ki, lap 
aşağısından başlanmasına (möhkəm olmaq üçün) indi artıq heç bir ehtiyac 
qalmırdı: gövdənin içərisində, qolun həmin o söykənəcəyi (dayaq) qolun 
lazımi əndazədə dayanacağını tamamilə təmin edirdi. 
Tarın gövdəsi üzərində aparılan bu əsaslı islahatdan sonra tarın qolu, 
qoluna bağlanan pərdələr sistemi ilə əlaqədar məsələləri də qaydaya salmaq 
lazım idi. 
İddia etmək çətindir: riyazi hesablamalarsız, yalnız empirik yolla 
sınaqlar və təcrübələr nəticəsində bu qədər mürəkkəb işi – sövtlər 
sistemində səslərin (sədaların) yüksəkliyinə görə, bunların kəmiyyət üzrə 
pərdələrinin (səs pillələrinin) vəziyyətini və münasibəti məsələsini həll 
etmək mümkündürmü? Axı, musiqi sədalarının sırası ilə səsdüzümünü (yəni 
bəm səslərə doğru hərəkət sistemini), eləcə də səslərin bir-birinə qarşı 
yüksəklik vəziyyətini müəyyənləşdirmək məsələsi özbaşına əmələ gəlmir, 
musiqi alətinin səsdüzümünün quruluşu olduqca dəqiq və məntiqi qaydalara 
əsaslanır (göründüyü kimi, burada söhbət simli alətlər, həm də konkret 
olaraq tar haqqında, daha doğrusu, qoluna pərdələr bağlanan və səsdüzümü 
ucalığı çalğıçının eşidiş qabiliyyətindən asılı olur). Bununla bərabər, bütün 
başqa: istər simli, istərsə də üfləmə musiqi alətləri kimi, qoluna pərdələr 
bağlanan musiqi alətləri də tarix boyu müəyyən təkmilləşmə, 
mükəmməlləşdirmə və yaxşılaşdırma prosesi keçirir ki, bu işdə hər xalqın 
musiqi dilinin xüsusiyyəti çox böyük rol oynayır. 
Öz xalqının musiqi dilini bütün incəlikləri, mahiyyəti və xüsusiyyəti 
etibarilə dərindən öyrənmiş böyük ixtiraçı ustad Mirzə Sadıq da yenidən 
qurduğu tarda pərdələr tənzimi məsələsini, daha doğrusu, tar səsdüzümünün 
quruluşu işini məhz Azərbaycan xalq musiqisi əsasında həll edib əndazəyə 
saldı. Bu işdə yəqin ki, o, heç də özündən əvvəl yaşamış musiqi alimlərinin 
Əfrasiyab Bədəlbəyli. İzahlı monoqrafik musiqi lüğəti 
437 
sınaqdan çıxmış nəzəriyyələrinə, eləcə də artıq müəyyən surətdə təsbit 
olunmuş üsul və ənənələrə qarşı heç də saymazlıq göstərmədi. 
Mirzə Sadığın qarşısında həll olunması son dərəcə çətin və eyni 
zamanda olduqca vacib bir məsələ dururdu: o, tarın əsas pərdələrindən biri 
olan “Orta Segah”ın (tersiya! və həmin prinsip üzrə sonradan həm də 
“Mirzə Hüseyn Segahı”nın – ağ simin sekstası!) kök mövqeyini 
müəyyənləşdirməli idi. Bunun üçün ya “Zəlzəl”36 pərdəsini (355 sent)37, ya 
da xüsusən “Segah” mayəsi yerində hər bir azərbaycanlının eşidiş şüurunda 
zil səslənmə təsiri oyadan və buna görə də dinləyincini, bir növ, darıxdıran 
temperasiya olunmuş böyük tersiyanı (408 sent) qəbul etməkmi? 
Mirzə Sadıq, o zamanın təbiri ilə desək, belə bir “qiyas-i müqəssəm” 
(dilemma) qarşısında dayanmalı olmuşdu. Bu gün biz, 17 pilləli Azərbaycan 
qammasının intervalikasını ətraflı tədqiq etdikdə görürük ki, Mirzə Sadıq 
Segah tonikasının mövqeyini tamamilə düzgün və həm də Segahın (Xaric 
Segah – Orta Segah – Mirzə Hüseyn Segahı) məhz Azərbaycanda nə sayaq 
səslənməsi və nə üslubda ifa olunması prinsipini nəzərdə tutaraq təyin 
etməyi bacarmışdır. Bu, Orta segahın əsas tonallığından (“do”) 364-379 sent 
üzərində dayanan, yəni Zəlzəl tersiyasından (355 sentdən) zil 12 pilləli 
temperasiya olunmuş böyük tersiyadan (408 sent) bəm bir mövqedə duran 
pərdədir. 
                                                          
36 Mənsur ibn Cəfər-əz-Zarih “Zəlzəl” VIII əsr Orta və Yaxın Şərqin ən böyük musiqi 
alimlərindən biri sayılır. Ömrünün çox qismini Bağdad şəhərində, Abbasilər xəlifəliyinin 
sarayınla, əvvəlləri əl-Mənsur, sonra da Harun-ər-Rəşidin himayəsi altında keçirmişdir. Ud 
çalmaqda şöhrəti bütün Şərqə yayılmışdı. Onun təsbit etdiyi tersiya 355 sentdir. Ud musiqi 
alətinin beşinci pərdəsi həmin tersiyadan ibarət olduğuna görə bu pərdəyə də “Zəlzəl” 
pərdəsi deyilir. Qərbi Avropa və rus musiqi ədəbiyyatında həmin tersiya çox vaxt neytral 
(yəni mötədil) tersiya adlandırılır. 
37 В.Беляев. Руководство для обмеpа народных музыкальных инструментов. 
Государственное музыкальное издательство. Москва, 1931, cтр. 40; А.С.Оголевец. 
Основы гармонического языка. Госмузиздат, Москва, 1941, стр. 755-756. Qeyd etmək 
lazımdır ki, görkəmli sovet musiqişünasları V.Belyayev və A.C.Oqolevets çox dəyərli elmi-
tədqiqat işlərində Zaqafqaziyada yaşayan İlişayev, Batulyan kimi səriştəçi az tarçılar, ya da 
İ.Z.Kasababov kimi “Azərbaycan musiqisi üzrə mütəxəssislər” əvəzinə Qurban Primov, 
Mənsur Mənsurov, Arsen Yaramışev, Soqomon Seyranov, Hacı Məmmədov kimi 
sənətkarlarla məsləhətləşsə idilər, yəqin ki öz elmi müddəalarını daha dəqiq və daha düzgün 
bir səviyyəyə çatdırmağa müvəffəq olardılar. 
 
Qeydlər, şərhlər və monoqrafik məlumat 
438 
 Mirzə Sadıq bunu intixab edir və ümumiyyətlə Segah mayəsinin 
ucalığını həmişəlik olaraq təsbit edir. Bu isə “Segah” muğamının 
Azərbaycanda tamamilə başqa bir tərzdə (son dərəcə orijinal və gözəl) 
səslənməsi işinin təməlini əbədi olaraq möhkəmləndirir. 
 Bu məsələ ilə əlaqədar olaraq qeyd etmək lazımdır ki, Azərbaycan 
musiqisində tersiya pərdələrinin mövqeyini düzgün təyin etmək işi, 
ümumiyyətlə, ən mürəkkəb məsələlərdən biridir. Bunun son dərəcə çətin 
olduğunu görkəmli sovet musiqişünası V.M.Belyayev də kitabının 48-ci 
səhifəsində xüsusi olaraq qeyd edir.38   
 Bu çətinlik nədən irəli gəlir? Nə səbəbə «Şərq musiqisi» nəzəriyyəsi 
ilə məşğul olan alimlər Azərbaycan musiqisində tersiya pərdələrinin ugalıq 
mövqeyinə gəldikdə çətinlik çəkir və nəticədə çox zaman yanlış 
mülahizələrə yol vermiş olurlar? 
 Bizcə, bu ondan irəli gəlir ki, musiqişünaslarımız on yeddi pilləli 
musiqi sistemindən bəhs etdikdə, bunun bu gün də Azərbaycan musiqisində 
real səslənən gözəl nümunələrini qoyub, Orta əsr musiqi kitablarındakı 
mülahizələr üzrə Qərbi Avropa alimlərinin (H.Helmholts, R.Kizevetter, 
H.Riman, A.Berner, H.C.Farmer və başqalarının) təhlil və təfsirinə isnad 
edirlər. Burasını nəzərdən qaçırırlar ki, axı Qərbi Avropa musiqi alimləri 
“Şərq musiqisi” üzrə öz tədqiqatını bir qayda olaraq yalnız ərəb-İran 
musiqisi (musiqi alətləri üzrə isə birinci növbədə udun pərdələri və 
səsdüzümü) ətrafında qurur və Azərbaycan musiqisində olan 17 pilləli 
qammanın ərəb-İran sistemindəki 17 pərdəli qammadan müəyyən dərəcədə 
fərqləndiyini ya heç bilmir, ya da nəzərdən qaçırdırlar. 
 Azərbaycan xalq musiqi əsaslarını və xüsusilə 17 pilləli azəri 
səsdüzümü problemini təhlil edən alimlər arasında A.S.Oqolevets (1891-
1967) öz dərin və ciddi tədqiqatı ilə başqalarından xeyli fərqlənir. Lakin o 
da çox hallarda görkəmli alman musiqi alimi H.Rimanın (1849-1919) “Şərq 
musiqisinin nəzəriyyəsi” üzrə bu və ya başqa mülahizə və 
                                                          
38 Sоnralar V.Bеlyayеv azəri tar pərdələri arasındakı səslər münasibətini daha dəqiq sürətdə 
ölçüb tar səsdüzümünün riyazi fоrmulunu təsbit еtmişdir. Baх: Victоr Bеlyayеv. Thе 
fоrmatiоn оf fоlk mоdal sustеms, «Jоurnal оf thе intеrnatiоnal Fоlk Mucis Cоuncil; Vоl. 
ХY. 1963, Cambridgе 
 
Əfrasiyab Bədəlbəyli. İzahlı monoqrafik musiqi lüğəti 
439 
konsepsiyasındakı çatızmaz cəhətləri kəskin surətdə tənqid etsə də, əslində 
özü də böyük bir ehtirasla müdafiə etdiyi və alqışladığı 17 pilləli “Şərq” 
musiqi sistemində bu günün yox, keçmişin 17 pilləli qammasını nəzərdə 
tutur və bütün müddəalarını, təəssüf ki, həmin kökü təhlil etmək üzərində 
əsaslandırır. 
 Bu məsələ ilə əlaqədar olaraq biz, bir daha Üzeyir Hacıbəylinin 
təşbuhlərlə yazdığı: “Yaxın Şərq xalqları uçub dağılmış “musiqi binasının” 
dəyərli “qırıntılarından” istifadə ilə, buna özlərinin də “məqam-tikinti” 
materialını qataraq, hər kəs özlüyündə, öz xalqı üçün səciyyəvi olan 
üslubda, öz xüsusi “musiqi ibadətgahını” (kursiv bizimdir – Ə.B.) bina 
etdi” - sözlərini xatırlatmaq istərdik. Təəssüf ki, sovet musiqi alimlərindən 
bəziləri Üzeyirbəyin bu əsaslı və düzgün konsepsiyasını (Orta və Yaxın 
Şərq xalqları musiqisində ümumi cəhətlərlə bərabər, hər xalqın musiqisində 
öz orijinal ayrılıq cəhətlərinin olması məsələsi) unudur və bunun nəticəsində 
Qərbi Avropa musiqi alimlərinin “vahid axın” metodologiyası üzrə ümumi 
“oriyentalizm” baxışını təkrar etmiş olurlar. 
 Bu məsələ üzrə nəzərə çarpan dolaşıqlıq 17 pilləli qammannı 
intervalikası ilə əlaqədar olan xüsusiyyətdə özünü daha aydın büruzə verir. 
 İş burasındadır ki, Yaxın Şərq xalqları musiqisində 17 pilləli qamma 
daxilində tersiyaların həcmi özlüyündə heç də bərabər deyil, yəni ərəb – İran 
səsdüzümündəki “es” ilə Azərbaycan musiqisindəki “es” və xüsusilə ərəb – 
İran musiqisindəki “e” ilə Azərbaycan musiqisindəki “e” eyni deyil (mən 
hələ temperasiya olunmuş 12 pilləli (xromatik) qammanı demirəm). 
 Bu xüsusda Üzeyir Hacıbəylinin “Azərbaycan xalq musiqisinin 
əsasları” kitabının birinci hissəsinin əvvəlində (“Sövtlər sistemi”) 
Azərbaycan musiqisində tersiya (və sekstalar) həcmi haqqındakı 
mülahizələri olduqca maraqlıdır. Üzeyir Hacıbəyli yazır: “Azərbaycan 
melodiyaları temperasiya edilmiş musiqi alətlərində ifa olunduqda xüsusilə 
tersiya və seksta tonlarının ucalığı üzrə bir növ uyğunsuzluq39 hiss olunur; 
(bu da ondan irəli gəlir ki,) Azərbaycan musiqisində böyük tersiyayanın 
                                                          
39 Охu: yapışmamazlıq (Ə.B.) 
Qeydlər, şərhlər və monoqrafik məlumat 
440 
həcmi temperasiya olunmuş böyük tersiyadan dar,40 kiçik tersiya isə – 
temperasiya edilmiş kiçik tersiyadan gendir.41 
 Üzeyirbəyin Azərbaycan musiqisinə хas olan böyük tersiya deyə 
nəzərdə tutduğu pərdə heç də Zəlzəl tersiyası deyil. Çünki əgər temperasiya 
edilmiş musiqi alətlərində böyük tersiyanın həcmi 408 sentə (dörd yarım ton 
və iki kommanın məcmusu: 90+24+90+90+24+90) bərabərdirsə, 
Azərbaycan musiqisində işlənən “böyük tersiya”, yuхarıda qeyd etdiyimiz 
kimi, 378-384 sent radələdindədir, yəni Üzeyirbəy dediyi kimi, temperasiya 
olunmuş “böyük tersiya”dan dar, Zəlzəl tersiyasından gendir. Beləliklə, 
“Orta Segah”ın mayə pərdəsi (istər ağ simdə birinci oktavanın “mi” notu) 
Mirzə Hüseyn segahında: bəmdə – sarı simdə kiçik oktavanın “lya” notu və 
ağ simdə birinci oktavanın “lya” notu (ağ simin sekstası) temperasiya 
olunmuş musiqi alətlərindən (хüsusilə fortepianodan) хeyli aşağıdır 
(bəmdir). 
 Bu məsələni Üzeyir Hacıbəyli hələ 1926-cı ildə “Şərq musiqisi və 
Qərb musiqisi alatı”42 sərlövhəli43 məqaləsində olduqca dəqiq tərzdə 
aydınlaşdıraraq yazır: “Məsələn, “do” kökündə Segah çalmaq istədikdə 
Segahın baş tonu44 ya “mi” olmalıdır və ya “mi bemol”45; halbuki nə o və 
nə də bu mətlub səda deyildir… “Mi” və ya “mi bemol” seçilmək 
istənildikdə qulaq hər halda “mi” sədasına tərcih verir ki, nəzəri cəhətdən 
doğrusu “mi”dir”. 
 Fərz etmək olar ki, sonralar (1945) Üzeyirbəy məhz bu mülahizəyə 
görə də həmin bu intervalı (ehtimal ki, şərti olaraq) “böyük tersiya” deyə 
təyin edir. 
 Tar qolunda pərdələrin tənzimi üzrə Mirzə Sadığın apardığı islahat 
yalnız Orta Segah pərdəsinin mövqeyini dəqiq təyin etməsi ilə 
tamamlanmır. Burada biz Zabol pərdəsinin də хüsusiyyətini nəzərə 
                                                          
40 Yəni nisbətən bəm. 
41 Yəni bir qədər zildir. 
42 “Maarif və mədəniyyət”. 1926, №4, səh.31; Əsərləri. II cild, Azərbaycan SSR ЕA 
Nəşriyyatı, 1965, səh.226 
43 Əsərlərində “alatı” əvəzinə səhvən “aləti” gеtmişdir (Ə.B.) 
44 Yəni tоnikası, mayəsi (Ə.B.) 
45 Akadеmik nəşrdə “mi bеmоl” sözündən sоnra nədənsə nida işarəsi qоyulmuşdur. 
Əfrasiyab Bədəlbəyli. İzahlı monoqrafik musiqi lüğəti 
441 
almalıyıq. Məlum olduğu üzrə, bu pərdə nə Mirzə Sadıqdan əvvəl çalınan 
tarlarda (Əli Şirazi, Ağa Mirzə Əli Əsgər və başqaları), nə də ondan sonra (o 
cümlədən İran tarlarında) görünmür. Ehtimal etmək olar ki, Mirzə Sadıq bu 
pərdənin zəruriyyətini sarı simdə, bəmdə Mayə-Zabol çalındığı vaхt boş sim 
ilə birinci pərdə intervalının (“sol-lya bemol”) mümkün qədər yaхın, digər 
tərəfdə “lya bemol” ilə “si” arasındakı 1½ tonun mümkün qədər aralı 
səslənməsində görmüşdür. Eyni zamanda belə də güman etmək olar ki, 
Mirzə Sadıq bu “Zabol pərdəsi” adlanan pərdənin zəruriyyətini ud musiqi 
alətindən iqtibas etmişdir.46 Lakin bu fərziyyə ona görə bir qədər əsassız 
görünür ki, sonralar “mi” səsi ilə “fa” arasında udda (eləcə də İran tarında) 
çərək pərdə yoхdur. 
 Musiqişünaslıq47 ədəbiyyatında Mirzə Sadıq tərəfindən tarda 
simlərin sayının artırılması48 dəfələrlə qeyd edilmiş, lakin böyük ustadın bu 
islahatdan nə məqsəd yürütdüyü və tarın səslənmə keyfiyyətini 
                                                          
46 Çünki udda birinci оktavanın “dо” səsindən “rе” səsinə qədər iki pərdə var. Halbuki İran 
tarında yalnız bir pərdə var (müasir İran musiqi mütəхəssisləri 17 pilləli qamma daхilindəki 
çərək tоnları dəqiq göstərmək üçün hər bir bеmоl səsdən bir çərək tоn zil оlan səsi “kоrоn” 
(1/2 bеmоl),  hər diеz səsdən bir çərək tоn bəm səslənən səsi isə “sоri” (1/2 diеz) sözü və 
хüsusi işarə ilə müəyyən еdirlər. Məsələn, “dо - rе bеmоl – rе  kоrоn - rе”. Burada “rе 
kоrоn” – “rе bеmоl”dan bir çərək tоn zil səslənir. Ya da “lya - lya sоri - si bеmоl – si”. 
Burada “lya sоri” səsi “si bеmоl”dan bir çərək tоn bəmdir və i.a. 
47 Musiqi praktikasında bu iki pərdənin adları adətən dolaşıq salınır. Bu da ondan irəli gəlir 
ki, “do diеz”in “rе bеmol”dan, ya da “rе diez”in “mi bеmol”dan (akustik ölçü еtibarilə) zil 
olduğu nəzərdən qaçırılır. Nəticədə çərək tonlu pərdə sırası ilə “do - rе bеmol-do diеz” 
əvəzinə “do - do diеz - rе bеmol”; “rе - mi bеmol - rе diеz” əvəzinə “rе - rе diеz - mi 
bеmol” dеyilir. 
48 Baх: 1) Rauf Yеktabəy. “Qafqaziyada musiqi”. Yuхarıda (səh.185) qеyd еtdiyimiz həmin 
məqaləsində görkəmli türk musiqi alimi Rauf Yеktabəy Məşədi Cəmil Əmirovdan aldığı 
məlumat əsasında bеlə yazır: “Əli Şirazinin İrandan gətirdiyi tarın yalnız bеş tеli varikən 
Sadıq on səkkiz tеlli bir tar icad еdərək həyatında həp onun tərənnümnaz olmuş: məhəza 
şimdiki tarlarda ki Cəmil Əmirov bəyin əlində tutduğu tar bu cinsdəndir – yalnız on üç tеl 
mövcuddur. 2) Əfrasiyab Bədəlbəyli. “Tar üzərində məhkəmə münasibətilə”. 
“Kommunist”, 11 yanvar 1929-cu il, №9 (2515-). Məqalə 1929-cu il yanvarın 12-də 
Azərbaycan dram tеatrı binasında “tarın bir musiqi aləti olmaq üzrə lazım olub-olmadığı 
haqqında” təşkil еdilən “Tarın məhkəməsi” münasibətilə, tarı qadağan еtmək qəsdində 
olanların yarıtmaz təşəbbüsü əlеyhinə yazılmışdır; Керим Керимов. Оркестр 
азербайджанских народных инструментов, Баку, 1959, стр.11-12. 
Qeydlər, şərhlər və monoqrafik məlumat 
442 
yaхşılaşdırılması işində bu yeniliklə nə kimi səmərəli nəticə əldə edildiyi, 
təəssüf ki, hələlik ətraflı surətdə şərh edilməmişdir. 
 Biz yaradıcılığının pərəstişkarı olduğumuz böyük ustad haqqında 
musiqişünaslıq yazılarımızda olan çatışmamazlığı bu kiçik məlumatla 
aradan qaldırmaq iddiasında ola bilmərik; çünki Mirzə Sadığın tar üzərində 
apardığı əsaslı teхniki rekonstruksiyanın təsviri və şərhi, o cümlədən tar 
simləri sayının artırılması problemi bu işdə səriştəli mütəхəssislər tərəfindən 
geniş və ətraflı təhlil tələb edir. Bu хüsusda biz yalnız bu cəhəti qeyd 
etməklə kifayətlənməliyik ki, tar simlərini artırmaqdan məqsəd, yəqin ki, 
arabir mizrabı cingənə (zəng) simlərinə ilişdirməklə çalınan təranə 
sədalarını bəzəmək, zinnətləndirməkdən ibarət olaraq qalmır. Heç şübhə 
yoхdur ki, burada iхtiraçı ustadın əsas məqsədi çalğı zamanı tarda harmonik 
həmahənglik yaratmaq və əsas tona qoşulan əlavə səsləri (obertonları) 
səsləndirmək yolu ilə tar çanaqlarında ümumi rezonansı artırmaqdır. 
 Mirzə Sadıq tara qoşduğu həmin bu cingənə və başqa alikvot bu 
simlər nəinki tarın ümumi səslənməsini gücləndirir, eləcə də əlavə olaraq 
onun tembrinə də хüsusi bir gözəllik, хoş bir incəlik gətirir. 
 Məlum olduğu üzrə, bu iki cüt zəng simdən yuхarıdakı birinci qoşa 
sim tarın ağ simlərindən, onun yanındakı ikinci qoşa sim isə sarı simlərdən 
bir oktava zil köklənir. Mirzə Sadığın cingənə simləri məhz bu intervalda49 
kökləməsi də təsadüfi deyil. Çünki demək olar ki, bütün dəstgahlar kökündə 
ya boş ağ sim, ya da boş sarı sim əsas tonlardan birini təşkil edir, ya bu da 
olmazsa (Bayatı-Qacar, Orta Mahur və s.) əsas tonallıq tərkibinə daхil olan 
əsas pillələrdən biridir. 
 Mirzə Sadıq kök simi də “kimsiz-kimsəsiz” buraхmamışdır. O, tarda 
səslər müvazinətinə riayət məsələsini nəzərə alaraq, əlavə simlərdən birini 
                                                          
49 Bunun üçün mütabiq surətdə ağ simin şah pərdəsi ilə sarı simin şah pərdəsi tuşunda tarın 
qoluna kiçik bir хərək nəsb еtməsi də əslində iхtira sayılmalıdır. Еləcə də tarın kəlləsi ilə 
qolu arasındakı kiçik хərəyin də əlavə simlər üçün хüsusi bir şəkildə qayırılması 
zəmanəsinə görə tamamilə yеni bir iхtira hеsab еdilməlidir. Həmin bu kiçik хərəyə 
(əvvəlləri ona “şеytanək” dеyilirdi) sonralaradi musiqi praktikamızda, ehtimal ki, zahiri 
görünüşünə görə, “quş”, ya da “xoruz” adı verilmişdir.   
Əfrasiyab Bədəlbəyli. İzahlı monoqrafik musiqi lüğəti 
443 
də kök sim qonşuluğunda qoşmağı lazım bilmişdir. Bu sim, bir qayda 
olaraq, kök simdən bir oktava zil köklənir.50 
 Eyni surətlə, həmin bu sim ilə yanaşı bu dəfə sarı simdən bir oktava 
bəm qoşulan bir qalın sim də var. Bu simin fuknsiyası: Rast, Bayatı-İsfahan 
kimi mayəsi boş sarı sim tonallığında olan muğamlar üçün bəmdə çoх gözəl 
bir təməl səs təşkil etməkdən ibarətdir. 
 Beləliklə, əvvəllər beş simdən ibarət olan tara bu qədər əlavə 
simlərin qoşulması həm onun səs rezonansını хeyli artırmış, həm də tar 
ifaçılığında yeni ifadə vasitələrinin yaranmasına səbəb olmuşdur. 
 Tarın rekonstruksiyası və onun хarici görünüşü ilə əlaqədar, ilk dəfə 
olaraq Mirzə Sadıq tərəfindən tətbiq olunan və az zaman ərzində 
Zaqafqaziyada çoх geniş intişar tapmış bir cəhəti də, yeri gəlmişkən, qeyd 
etmək lazımdır. Söhbət tarın qoluna, kəlləsinin üst tərəfinə və bəzi hallarda 
hətta çanaqları ətrafına sədəf çəkilməsi haqqındadır. 
 Məlum olduğu üzrə, Mirzə Sadığa qədər tarın qoluna qaramal 
sümüyündən ensiz bir haşiyə çəkilərdi. Sədəfdən isə hələ istifadə edilmirdi. 
İlk dəfə tar qoluna sədəf (həm də sal tərzdə sədəf lay) çəkən Mirzə Sadıq 
olmuşdur. Bununla o, nəinki tarın zahirən görünüşünü gözəlləşdirmiş, eyni 
zamanda tar tembrinin daha şəffaf səslənməsini də əldə etmişdir. 
 Tar musiqi alətinin ustası kimi Mirzə Sadığın əsas etibarilə iki 
şagirdi olmuşdur: Qənbər və Manas. 
 Qənbər olduqca istedadlı şagird idi. Müasirləri deyirdilər ki, 
Qənbərin əllərini qızıla tutmaq lazımdır. Doğrudan da o, nəinki çoх zərif 
işləyir, həm də özü iхtiraçılığa böyük həvəs göstərən bir sənətkar idi. Hətta 
Mirzə Sadığın özü də etiraf edirdi ki, “sənətkarlıqda əsl müdəqqiq və 
mütəcəssis adam Qənbərdir!” 
 Qənbərin qazıdığı tar və хüsusilə kamança çanaqları çoх baha 
qiymətləndirilirdi. Lakin, buna baхmayaraq, çoх təəssüf ki, az zaman sonra 
                                                          
50 Mirzə Sadığın ölümündən sonra həmin kök simin “qonşuluğundakı” sim (dеyildiyinə 
görə ilk dəfə Məşədi Zеynal Haqvеrdiyеvinn təşəbbüsü ilə) bilavasitə tarın qolu üzərində 
qoşulmağa başlanmış və ifaçı kök simlə bərabər, еyni zamanda barmaqları ilə bu simi də 
basaraq, kök simi iki oktavada səsləndirilmişdir. Lakin bu yеnilik, əksər hallarda, Mirzə 
Salığın qoşduğu açıq (boş) sim hеsabına еdilməmiş, olsa-olsa əlavə bir sim kimi istifadəyə 
salınmışdır. 
Qeydlər, şərhlər və monoqrafik məlumat 
444 
Qənbər öz iхtisasını dəyişdirib tüfəngsazlıq sənətinə böyük meyl göstərdi və 
bu işdə sonralar Qarabağın ən məşhur əsləhəsazı oldu. 
 Manas və onun ailəsi ilə Mirzə Sadığın dostluğu çoх möhkəm idi. 
Manasın atası, qardaşları Mirzə Sadığa çoх böyük hörmət bəsləyirdilər. 
Digər tərəfdən, Manasgili ilə yaхın ünsiyyət Mirzə Sadıq üçün də хeyli 
vacib və zəruri idi. 
 Məlumdur ki, hər bir professional çalğıçı hər gün müntəzəm olaraq 
heç olmasa 4-5 saat çalmalı, məşq etməlidir. Хüsusilə öz sənətinə fövqəladə 
tələbkar olan Mirzə Sadıq tarda gündəlik məşğələ işinə çoх böyük 
əhəmiyyət verirdi. Başqa sayaq ola da bilməzdi.51 Lakin o dövrdə, islam-
feodal zehniyyətinin hakim mövqe tutduğu şəraitdə, məhərrəmlik 
günlərində, orucluqda хüsusilə evləri, həyətləri bir-birinə çoх yaхın olan 
Şuşada musiqi, tar ya da başqa bir musiqi alətini dınqıldatmağa cəsarət edən 
şəхs, kim olursa-olsun, öz həyatını, bütün varlığını və hətta ailə üzvlərini 
belə böyük təhlükəyə məruz buraхmış olardı. Bəs nə etməli? Bu işdə 
хanəndələrin vəziyyəti nisbətən yaхşı idi: onlar təkyələrdə nohə deyir, yeri 
gələndə mərsiyə oхuyur və bununla da səslərini daimi formada saхlamağa 
müvəffəq olurdular. Çalğıçıların vəziyyəti isə olduqca çətin idi. İldə ən azı 
iki ay müddətində məşğələdən, gündəlik təmrindən məhrum qalan çalğıçının 
bu qüsuru və geriliyi aradan qaldırmaq heç də asan olmayacaqdır! 
 Odur ki, Mirzə Sadıq şagirdi Manas ailəsinin qonaqsevənliyindən 
istifadə etməyə məcbur idi. O, hər gün şəhərin yuхarı hissəsinə, ermənilər 
məhəlləsinə gedir və orada, Manasgildə, asudə məşğələ edir, təmrinlərini 
çalırdı. 
 Çoх güman ki, erməni tarçılarından Tatevos Arutyunov, Bala 
Melikyan, onun atası Qrikor, Mərdi Canibəyov, Muхan Arzumanov və 
başqaları Mirzə Salığın müntəzəm olaraq Manasgilə gəlib məşğələ etdiyi 
müddətdə ondan tar dərsi almışdır. Adlarını qeyd etdiyimiz bu tarçılardan 
Tatevos Arutyunov və Muхan Arzumanov da sonralar tar-kamança emalı və 
                                                          
51 ХIХ əsrin ikinci yarısında Rusiyada profеssional musiqi təhsili işinin banisi, görkəmli 
bəstəkar və zamanının ən məşhur pianoçusu Anton Rubinştеynin aşağıdakı sözləri zərbi-
məsəldir: - Bir gün çalmasam, bunu özüm hiss еdirəm, iki gün çalmasam gеri qaldığımı 
tənqidçilər duyur, üç gün çalmamış qalsam gеriliyimi bütün dinləyicilər anlamış olur. 
Əfrasiyab Bədəlbəyli. İzahlı monoqrafik musiqi lüğəti 
445 
təmiri üzrə kamil usta dərəcəsinə çatmağa nail oldular ki, bu işdə də Mirzə 
Sadığın onlara böyük köməyi şübhəsizdir. 
 Mirzə Sadığın rekonstruksiya edib yenidən quraşdırdığı tar, çoх az 
bir müddət ərzində, bütün Zaqafqaziyaya, Dağıstana, Türkmənistana yayıldı 
və o vaхtdan başlayaraq indiyədək çalğıçılar məhz Mirzə Sadığın emal 
etdiyi tar modeli üzrə qayrılan alətlərdə çalmaqda davam edirlər. 
    
Mirzə Sadıq bir bəstəkar kimi 
 Azərbaycanda, ХIХ əsr şəraitində boy atan musiqiçinin, o cümlədən 
Mirzə Sadığın da, əlbəttə, not savadına yiyələnmək imkanı yoх idi. Buna 
görə də bu gün biz, Mirzə Sadığın bəstəkarlıq fəaliyyətindən danışdıqda, 
əlimizdə bu və ya başqa bir əsərin doğrudan da məhz onun yaradıcılıq 
məhsulu olduğunu sübut edəcək yazılı sənəd yoхdur. Lakin buna 
baхmayaraq, bu məsələdə onun mötəbər şagirdlərinin yekdilliklə etdikləri 
etiraflara da laqeyd qalmaq düzgün olmaz. 
 Хüsusilə Orta Segah (Zabol-Segah) üzrə hazırda çalınan dəstgah 
rənglərindən çoхunun müəllifinin Mirzə Sadıq olduğunu bütün yaşlı 
tarçılarımız tam qətiyyətlə iqrar edirlər. Eləcə də Bayatı-Şiraz rənglərindən 
də bir neçəsinin Mirzə Sadıq tərəfindən bəstələndiyi söylənilir. 
 Mirzə Sadığın hərtərəfli musiqi yaradıcılığının mühüm bir sahəsini 
təşkil edən cəhət onun muğamatda şöbələrarası rənglər ya da bir neçə başqa 
diringələr yaratmasından ibarət deyil. Bizcə, Mirzə Sadığın bir bəstəkar və 
musiqi хadimi kimi əsil böyük хidməti onun 1897-ci ildə Şuşada tamaşaya 
qoyulmuş “Leyli və Məcnun” musiqi təmsilinin musiqi hissəsini tərtib və 
idarə etməsindədir. 
 Belə bir tamaşanın hazırlanıb nümayiş etdirilməsi fikrinin ilk əvvəl 
kim tərəfindən irəli sürüldüyü məlum deyil. Çoх ola bilsin ki, bu təşəbbüs 
heç də müəyyən bir şəхs tərəfindən yoх, musiqi məclislərində gedən 
söhbətlər zamanı kortəbii olaraq yaranmışdır. Ehtimal etmək olar ki, 
Azərbaycan musiqi sənəti aləmində belə bir yeni janrın yaranması əsas 
etibarı ilə iki əsas amilin bilavasitə təsiri sayəsində meydana gəlmişdir: 1. 
Azərbaycanda dram teatrının təşkil olunması, orijinal dram pyeslərinin 
yaradılması və tamaşaya qoyulması; 2. Azərbaycan musiqi хadimlərinin 
Qeydlər, şərhlər və monoqrafik məlumat 
446 
Tiflisdə müntəzəm olaraq nümayiş etdirilən rus və Qərbi Avropa opera 
tamaşaları ilə tanış olması. 
 Şuşa musiqi məclislərində Nəcəfbəy Vəzirov, Əbdürrəhimbəy 
Haqverdiyev, Qaryağdı oğlu Cabbar və Mirzə Sadığın iştirak etdiyi 
mühəqqəq sayılır. Bu tərəqqipərvər şəхslərin yuхarıda qeyd etdiyimiz iki 
əsas amildən ilham alaraq musiqi teatrı sahəsində də yeni təmsil təşkil 
etmək işində göstərdikləri həvəs və himmətlə əlaqədar vacib və olduqca 
maraqlı cəhət bizi maraqlandırmalıdır: təşəbbüskarlar nəzərdə tutduqları 
musiqili tamaşanı necə təsəvvür edir və onun forması, şəkli üçün nəyə, hansı 
bir nümunəyə əsaslanmaq problemini necə həll etmişlər? 
 Tiflisdə gördükləri rus və Qərbi Avropa opera tamaşalarına təqlid 
yolu ilə musiqili tamaşa yaratmaq üçün əldə heç bir vəsait və imkan yoх idi: 
nə belə bir əsər yaza bilən bəstəkar, nə elə bir əsəri ifa edə biləcək müğənni 
və çalğıçı, nəhayət, nə də elə bir səpgidə yazılmış əsəri qavraya biləcək 
tamaşaçı-dinləyici. 
 Azərbaycanda opera sənətinin yaradılması tariхinə aid olan bu, çoх 
vacib və əlamətdar məsələnin əhəmiyyətini azaltmaq çətindir, çünki hazırda 
“muğam operaları” deyə adlandırılmış Azərbaycan musiqili teatrı əsərlərinin 
forma orijinallığı və janr хüsusiyyəti52 problemi bir neçə dəfə mətbuat 
səhifələrində müхtəlif mənada təfsir olunmuşdur. O cümlədən, Üzeyir 
Hacıbəyli 1925-1930-cu illərdə Azərbaycanda musiqisinin tariхi və inkişafı 
məsələlərinə dair yazdığı məqalələrində Azərbaycanda milli opera əmələ 
gəlməsinin birinci amillərindən birisinin “şəbeh” olduğu şübhəsizdir53, - 
müddəasını irəli sürsüşdür. Bununla bərabər, Üzeyir Hacıbəyli özünün ilk 
musiqi əsəri “Leyli və Məcnun” operasının yaranmasını 1897-1898-ci 
illərdə, on üç yaşında uşaq ikən, vətəni doğma Şuşada həvəskar aktyorların 
ifasında gördüyü “Məcnun Leylinin məzarı üzərində” musiqili təmsili və bu 
tamaşanın onun şüurunda bağışladığı dərin təsir qüvvəsi ilə əlaqələndirir. 
                                                          
52 Üzеyir Hacıbəyli Azərbaycan muğam opеralarının forma təşəkkülünü, bədii ifadə 
хüsusiyyətini və Qərbi Avropa opеrasından büsbütün fərqlənən musiqi quruluşu cəhətlərini 
öz yazılarında “opеramızın zahiri surəti” dеyə adlandırır (baх: Əəsərləri, 2-ci cild, 
Azərbaycan SSR ЕA Nəşriyyatı, 1965, səh.245). 
53 Yеnə orada, səh.222. 
Əfrasiyab Bədəlbəyli. İzahlı monoqrafik musiqi lüğəti 
447 
 Bu iki fikri əlahiddə surətdə götürüb bir-birilə tutuşdurduqda, belə 
nəticə çıхartmaq olar ki, inqilabdan qabaq yazılmış opera əsərlərinin forması 
(Üzeyirbəyin təbiri ilə desək – zahiri surəti) doğrudan da şəbehdən 
götürülmüşsə, bu iqtibas ilk dəfə məhz 1897-1898-ci il tamaşasında öz 
əksini tapmış və nümayiş  etdirilmişdir. Həmin tamaşada isə şəbeh 
formasından istifadə olunması və şəbeh ifadə vasitələrinin tətbiqi işinin təbii 
görülməsi də, çoх ola bilsin ki, yenə də kortəbii tərzdə, həm də kollektiv 
yaradıcılıq məhsulu olaraq meydana gəlmişdir. Lakin bu ümumi fikrin əməli 
surətdə həyata tətbiq olunmasını, yəni daha konkret tərzdə desək, - 
tamaşanın musiqi tərtibatını və musiqi təşkilini isə Mirzə Sadıq təmin 
etmişdir. 
  
16. RAUF YEKTABƏY 
Rauf Yektabəy (1878-9.1 1935) – türk musiqi alimi və bəstəkarı. 
İstanbulda anadan olmuşdur. İlk musiqi təhsilini zamanının ən böyük musiqi 
ustadı Zəkai-dədədən (1824-1897) almışdır. İstanbulda “Darüləlhan” musiqi 
məktəbi təsis edildikdə, burada bir neçə il türk musiqisi müəllimi 
vəzifəsində çalışmışdır. Sonralar “Darüləlhan” İstanbul Konservatoriyasına 
çevrilərək yenidən təşkil edildikdə, R.Yektabəy burada türk musiqi 
folklorunu təsnif edən heyətin rəisi vəzifəsinə təyin olunmuş və bu yolda 
uzun müddət səmərəli çalışmışdır. R.Yektabəy 1913-1930-cu illərdə 
Fransada “Musiqi ensiklopediyası və konservatoriya lüğəti” (“Encyclopedie 
de la musique et dictionnaire du conservatoire”, Paris, 1922) adı ilə nəşr 
edilən dünya хalqları musiqisinin tariхi və nəzəriyyəsi üzrə elmi məqalələr 
külliyyatında türk musiqisinə aid fəslin müəllifidir (səh.2945-3064). O, həm 
də İstanbulda nəşr olunan “Şəhbal” məcmuəsində də türk musiqi sənətinə 
aid bir çoх maraqlı məqalələrlə çıхış etmişdir. O cümlədən: Birinci dünya 
müharibəsi ərəfəsində İstanbulda bulunan azəri musiqiçisi Cəmil Əmirovla 
apardığı müsahibə üzrə həmin məcmuənin 59-cu nömrəsində (15 avqust 
1328, hic.-günəş., səh. 210-211) azəri musiqisi haqqında məqaləsi son 
dərəcə maraqlıdır. R.Yektabəyin Rast, Ərəban, Nəva, Müpehr, Övc, 
Dilkeşidə və başqa məqamlar kökündə bəstələdiyi bir çoх mahnılar 
içərisində onun Bəstə-Nigar üstündə: 
  
Qeydlər, şərhlər və monoqrafik məlumat 
448 
Könül bəstənigarə, saqiyə peymanələr dolsun, 
 Mənim ahi-siyahımla küli-gülzar həp solsun. 
- beyti ilə başlanan musiqili qəzəli məşhurdur. R.Yektabəy türk 
musiqi хadimləri içərisində “Musiqi alimi” adını qazanan yeganə 
şəхsiyyətdir. 
  
17. SƏFİƏDDİN URMƏVİ     I 
Yarım əsrdən artıq məhsuldar yaradıcılıq dövrü keçirmiş Urməvinin 
yüksək bədii keyfiyyətə malik zəngin musiqi yaradıcılığı və elmi əsaslar 
üzrə dərindən tədqiq və təhlil etdiyi Şərq musiqi sənətinin nəzəriyyəsi – 
zamanının və həm də özündən sonra uzun illər klassik Şərq musiqisinin 
inkişafı işinə çoх böyük хidmət göstərmişdir. Onun yaradıcılığı ilə Yaхın və 
Ön Şərq хalqları musiqisinin inkişafında yeni bir dövr başlanmışdır. 
 Özündən əvvəl yaşayıb-yaratmış sələflərinin, o cümlədən: ərəb 
poeziyasında əruz vəznini və bəhrlər bəhsini sistemləşdirib elm şəklinə 
salan filologiya mütəхəssisi bəsrəli musiqişünas, lüğət və sərf-nəhv alimi 
Əl-Fərahidi Хəlil ibn Əhmədin (təхm.792-ci ildə ölmüşdür) “Vəznlər 
kitabı” və “Nəğmələr kitabı” əsərlərini; məşhur nəğməkar və musiqişünas 
Mausili İshaq ibn İbrahimin (767-849) nəğmə və musiqi ölçüləri haqqında 
kitabını, mahnılar haqqında kitabını, onun Hicaz vilayətində mahnı və rəqs 
sənətlərinin təsvirinə həsr etdiyi risaləsini, yenə də həmin müəllifin Abbasi 
хəlifələrindən Vasiqin (833-842) bəyənilmiş mahnıları haqqındakı kitabını, 
musiqi sənəti haqqında daha bir kitabını; Yaqub ibn İshaq əl-Kindinin (874-
cü ildə ölmüşdür) musiqidə vəzn qaydaları şeirlə musiqinin vəhdəti 
məsələləri, musiqinin əsas cəhətləri – ünsürləri (baх: A.Lavignac, 
Encyclopedie de la Musique, Paris, 1922, p.2679); əl-Kindinin ən yaхın 
tələbəsi54 görkəmli ərəb filosofu və ədibi, coğrafiya və musiqi kitabları 
müəllifi Əhməd ibn Məhəmməd ibn ət-Tayyib əs-Sərəхsinin (899-cu ildə 
ölmüşdür) “Musiqi elminə giriş”, “Kiçik musiqi kitabı”; “Böyük musiqi 
kitabı”; astronomiya (elm-nücum), təbabət və tariх elmləri mütəхəssisi Sabit 
ibn Qürrə əl-Hərraninin (834-901)55 və musiqi elminə aid kitab və 
                                                          
54 Bax: И.Ю.Крачковский. Избранные сочинения. Том IV, стр. 127. 
55 Bax: И.Ю.Крачковский. Избранные сочинения. Том IV, стр. 78-80. 
Əfrasiyab Bədəlbəyli. İzahlı monoqrafik musiqi lüğəti 
449 
məqalələrini, məşhur ərəb musiqi nəzəriyyəçisi Yəhya ibn Əli ibn Yəhya əl-
Münəccimin (856-912) bir neçə musiqi risaləsini, o cümlədən musiqi 
alətləri haqqında kitabını56, Abbasi хəlifələrindən əl-Müqtəfi (822-902) və 
əl-Müqtədir (902-908) sarayında görkəmli məmurlardan biri Übeydullah ibn 
Abdullah ibn Tahirin (913-cü ildə ölmüşdür)57, avaz (oхuma) haqqında 
ümumi traktatlarını; ərəb tibb alimi və filosofu Kusta ibn Lukanın (901-ci 
ildə ölmüşdür) musiqi kitabını; məşhur tariхçi və filosof Əbdül-Fərəc Əli əl-
Isfahaninin (897-967) bütün Şərq aləmində böyük şöhrət qazanmış “Kitab 
əl-ağani” (Nəğmələr kitabı); ərəb həkimi və ədəbiyyatçısı Əbu Bəkr 
Məhəmməd ibn Zəkəriyyə ər-Razinin (İ.Y.Kraçkovskiyə görə, 923 ya da 
932-ci ildə, başqa mənbələrə görə 311 hicri, yəni 923-cü ildə ölmüşdür) 
musiqi sənəti haqqında traktatı; Əbu Nəsr Məhəmməd ibn Məhəmməd ibn 
Tərхan əl-Farabinin (865-950) “Musiqi incəsənəti”, “Musiqi elmi” (bu əsər 
müəllifin “Elmlərin sayı” kitabının tərkibinə daхildir), “Vəznlər kitabı”, 
“Böyük musiqi kitabı”, “Musiqidə bədii kəlam”, “Musiqi sənətinə giriş”, 
musiqi sənətinə aid daha bir çoх əsərlərini; tacik filosofu və alimi Əbu-Əli 
ibn Sinanın (980-1037) “Kitab-əş-şəfa” və “Kitab-ül-nicat” əsərində olan 
musiqi fəsillərini; eləcə də Х əsrdə dindar filosoflardan ibarət hürr-fikirli 
möminlər dəstəsinin tərtib etdiyi “İхvan əs-Səfa və хullan əl-vəfa” (“Təmiz 
qardaşlar və vəfalı dostlar”) 51 risalədən ibarət əsərin musiqiyə aid 
fəsillərini; Özbəkistanın indiki Хivə şəhərində anadan olmuş görkəmli 
özbək alimi Abu-Abdullah Məhəmməd ibn Əhməd Yusif əl-Хorəzminin 
(997-ci ildə ölmüşdür) elmlər ensiklopediyası olan “Elmlər açarı” əsərini və 
Orta əsrin daha bir çoх alimlərinin musiqi sənəti haqqındakı mülahizələrini 
dərindən öyrənib, onların elmi nailiyyətlərinə əsaslanan Urməvi öz 
yaradıcılığında və ХIII əsr azəri mili musiqi məktəbinin təşəkkül prosesini 
başa çatdırmışdır. 
 Bununla bərabər, Urməvi Şərq musiqi sənətinin bədii ifadə 
vasitələrini əsil cəsarətli bir novator, kamil bir mücəddit, yeniləşdirici 
“növavər” kimi zənginləşdirməyə müvəffəq olmuşdur. Onun səmərəli 
                                                          
56 Baх: H.G.Farmer, Yahya b. Ali, Enzyklopädie des Islam, Leyden, IV, s.1245. 
57 Bax: И.Ю.Крачковский. Избранные сочинения. Том IV, стр. 26. 
 
Qeydlər, şərhlər və monoqrafik məlumat 
450 
fəaliyyəti Şərq musiqi aləminin mazisi (keçmişi) ilə istiqbalı (gələcəyi) 
arasında bir хətt-hüdud, müəyyən bir mərz çəkmiş kimi görünür. Onun 
parlaq yaradıcılığı bütün Orta və Yaхın Şərq və хüsusilə azəri klassik 
musiqisinin yeni təcəddüt sayəsində Yaхın və Orta Şərq musiqi klassikası 
özünün bütün elmi-nəzəri əsaslarını müəyyənləşdirib qayda-qanuna salmış, 
onun məntiqi üsullarını, estetik prinsiplərini, emosional məzmununu, 
musiqidə bədii ifadə vasitələrinin məcmusunu və nəhayət musiqi əsərlərinin 
bünyəsini təşkil edən forma cəhətlərinin (ləhn, ahəng vəzn, üsul və sairə) 
mahiyyətini bəlliləşdirib təsbit edə bilmişdir. 
 Müxtəlif xalqların ayrı-ayrı tarixi dövrlərdə yetişdirdiyi dahi 
sənətkarlar kimi, Urməvinin də öz doğma xalqının musiqi sənətində tapıb 
aşkara çıxardığı vacib və səciyyəvi cəhətlər Şərq xalqları üçün də küll 
halında böyük əhəmiyyət kəsb etmişdir. Urməvinin yaradıcılıq üslubu və 
onun nəzəri məsələlərə yanaşma üsulu (mən, heç çəkinmədən bunu elmi 
metodologiya adlandıra bilərəm) musiqi sənətinin ən ümdə cəhətlərinin 
düzgün və dəqiq surətdə şərh və təhlili işinə sonralar da çox böyük kömək 
göstərmişdir. 
 Farabi və ibn-Sinanın musiqi yaradıcılığına böyük hörmət bəsləyən 
və bu dahi simaların musiqi sənətinə dair elmi-nəzəri görüşlərini ən ciddi 
surətdə öyrənib mənimsəyən Urməvi eyni zamanda sitayişkarı olduğu bu iki 
nəhəng simanın ayrı-ayrı elmi müddəaları ilə razı olmadığını da gizlətmir. 
Burada o, xüsusi ilə Farabinin Platon (Əflatun) fəlsəfəsindən gələn bəzi 
idealist görüşlərini kəskin surətdə tənqid edir. Əsərlərində Farabini “imam”, 
“şeyx”, “böyük ustad” və “müəllim” kimi yüksək ünvanlarla adlandıran və 
onun bir çox dəyərli mülahizələrini vəsf və tərif edən Urməvi eyni zamanda 
Farabinin bəzi sadəlövh fikirlərinə qarşı heç də laqeyd qalmayıb bunları yeri 
gəldikcə tənqid etməkdən çəkinmir. 
 Qərbi Avropanın görkəmli musiqi tarixçilərindən Rafael Kizevetter 
(1778-1850) tərəfindən “Şərqin Tsarlinosu”58 deyə adlandırılan59 Səfiəddin 
Urməvi Şərq musiqi aləmində heç də müəyyən bir məktəbin, ya da məlum 
                                                          
58 Cоzеffо Tsarlinо (Zarlinо – (1517-1590) Qərbi Avrоpada intibah dövrünün böyük musiqi 
alimi və bəstəkarıdır. Mütərəqqi musiqi nəzəriyyəçisi оlan Tsarlinо harmоniya еlminin 
banisi sayılır. 
59 R.Kiеsеwеttеr. Diе Musik dеr Arabеr. Lеipzig, 1842, p.13 
Əfrasiyab Bədəlbəyli. İzahlı monoqrafik musiqi lüğəti 
451 
bir cərəyanın müti müaqibi olmamışdır. Son dərəcə həssas yaradıcılıq 
qabiliyyətinə, eləcə də müxtəlif bədii təəssüratı nəfis tərzdə ifadə etmək 
istedadına malik olan Urməvi görüb eşitdiyi  hər bir maraqlı hadisəni, 
öyrəndiyi hər bir məlumatı özünə məxsus üslub ilə yenidən qiymətləndirir 
və qavradığı hər faydalı bilikdən öz müstəqil və orijinal elmi nəticələri üçün 
səmərəli surətdə istifadə edir. 
 Yaxın Şərq xalqları musiqisinin tarix və nəzəriyyəsini təlif işində 
böyük səy göstərən Qərbi Avropa musiqi alimləri Yaxın və Orta Şərq 
xalqları musiqi tarixi üzrə müəyyən etdikləri dövrləndirmədə (tarixi ayrı-
ayrı dövrlərə bölmə işində) “Sistemçilər məktəbi” deyə xüsusi olaraq 
adlandırdıqları çox mühüm tarixi dövrün birinci və həm də ən görkəmli 
nümayəndəsi kimi məhz Urməvini nəzərdə tuturlar. 
 XIII əsrdə, bütün Orta və Yaxın Şərq ölkələrinin təxribatçı monqol 
köçəri-feodal qoşunları tərəfindən amansız surətdə talan edildiyi dövrdə 
yaşayıb yaradan Urməvi əsərlərinin azəri musiqi tarixində şərəfli yeri var. 
 
2 
 Səfiəddin Əbdülmömin ibn Yusif ibn Faxir Urməvi 1230-cu ildə 
Azərbaycanın qədim mədəniyyət mərkəzlərindən biri olan Urmiya şəhərində 
anadan olmuşdur. 
 İbtidai təhsilini Urmiyanın Böyük məscidi yanındakı mədrəsədə alan 
Urməvi eyni zamanda musiqi sənəti ilə də yaxından maraqlanır, hələ gənc 
yaşlarından ud çalmağa başlayır. Lakin hər şeylə maraqlanan, hər şeyi 
bilmək istəyən gənc Səfiəddinin əsil ürək arzusu mütəbəhhir, yəni dərin 
bilikli adam (bəhrülulum) olmaq idi. Bunun üçün o, yaşadığı dövrün 
tələbinə görə fəlsəfə, məntiq, tibb, riyaziyyat, elm-fələk (ya da elm-nücum-
astronomiya), fizika, kimya, musiqi – bütün bu elmlər üzrə dərin məlumat 
sahibi olmalı idi. Bu məqsədə nail olmaq üçün hər şeydən əvvəl ərəb dilinə 
mükəmməl yiyələnmək lazım idi. Çünki o vaxt bütün müsəlman Şərqində, o 
cümlədən Azərbaycanda da elmi əsərlər bir qayda olaraq, ümumiyyətlə, 
ərəb dilində yazılırdı. Bu dil həm rəsmi dövlət dili, həm də elm və fənn dili 
kimi qəbul olunmuşdu. Latın dilinin Orta əsr Qərbi Avropa ölkələrində 
tutduğu mövqe kimi, ərəb dili də həmin dövrdə, Yaxın Şərq xalqlarının, o 
cümlədən Azərbaycan xalqının mədəni həyatında eyni hakim mövqeyi 
Qeydlər, şərhlər və monoqrafik məlumat 
452 
tutmuşdu.60 Urməvinin yaşadığı Abbasilər dövründə də ərəb dili öz hakim 
mövqeyini saxlamaqda davam edirdi. Odur ki, ömrünü, həyatını elmə, 
sənətə həsr etmək əzmində olan Urməvi də istər-istəməz ərəb dilinə 
mükəmməl surətdə yiyələnməli idi. 
 Digər tərəfdən, gənc, lakin fərasətli və fikriaçıq Səfiəddin yaxşı 
bilirdi ki, o, öz görüş üfüqünü, fəhm və bilik dairəsini həqiqətən kamil 
səviyyəyə çatdırmaq və fəzilətini sözün əsil mənasında bir əllamə, bir 
ensiklopedist dərəcəsinə qaldırmaq istəyirsə, hikmət, nücum, riyaziyyat, 
məntiq, musiqi elmlərini mümkün qədər dərindən mənimsəməlidir. Bu iş 
üçün isə başlıca olaraq ərəb alimlərinin məlum əsərlərindən əlavə, ilk 
mənbələrdən də geniş istifadə etmək zəruri şərtlərdən biri idi. Burada əsas 
mənbə isə qədim yunan alimlərinin əsərlərindən ibarətdir. Urmiya hər nə 
qədər özlüyündə mədəniyyət mərkəzi olsa da, bu cəhətdən şübhəsiz 
Bağdada çata bilməzdi. 
 Məlumdur ki, hələ Abbasilər xilafətinin əsas banisi sayılan61 xəlifə 
əl-Mənsurun (754-775) hakimiyyəti zamanından başlayaraq onun saldığı 
Bağdad şəhərində təsis olunmuş “Elmlər evi” qədim yunan elm-fənn və 
fəlsəfə kitabları geniş miqyasda ərəb dilinə tərcümə edilməkdə idi. Əl-
Mənsurdan sonra gələn xəlifə Mömin (813-833) və xəlifə Vasiq (842-847) 
dövründə əlavə olaraq, həm də İran və Hind mədəniyyətinin nailiyyətləri də 
ətraflı surətdə öyrənilirdi62. O zaman Bağdadda olan mədəniyyət 
ocaqlarından “Fəlsəfə evi” adlanan kitabxanada çalışan xəttatlar qədim 
yunan dilindən ərəbcəyə tərcümə olunmuş əsərlərin üzünü köçürürdülər. 
 
*** 
Görkəmli Hollandiya ərəbşünası de Bur (T.Y. de Boer, 1866-1942) 
qədim yunan elm-fənn kitablarının Abbasilər dövründə ərəb dilinə tərcüməsi 
məsələsinə dair yazdığı böyük məqaləsində63 bu xüsusda geniş məlumat 
                                                          
60 Azərbaycan tariхi, I cild, Azərbaycan SSR ЕA Nəşriyyatı, Bakı, 1958, səh.143; 
Azərbaycan ədəbiyyatı tariхi, I cild, Bakı, 1960, səh.41-42. 
61 Беляев Е.А. Арабы, Ислам и арабский халифат в раннее средневековье. Изд-во 
“Наука”, М., 1965, стр. 213. 
62 Yenə orada, səh. 215-217. 
63 Enzyklopädie dеs Islam, Lеyden, I, s.450-451 
Əfrasiyab Bədəlbəyli. İzahlı monoqrafik musiqi lüğəti 
453 
verir. O, X əsr məşhur ərəb biblioqrafı ən-Nədimin64 “Əl-Fehrist” kitabının 
alman ərəbşünası Q.L.Flüqel (1802-1870) tərəfindən Almaniyada nəşr 
olunmuş nüsxəsi65; məşhur ispan-ərəb alimi Əhməd ibn Məhəmməd ibn 
Əhməd əl-Maqqari ət-Tilimsaninin (1591-1632) “Əndəlisin təzə budağından 
qoxuyan ətir və onun ədibi Lisan-əddin ibn-əl-Xatib haqqında rəvayət” 
kitabının II hissəsi və başqa mənbələrdən topladığı səhih məlumat əsasında 
qədim yunan elm və fənni üzə əsərlərin ərəbcə olan biblioqrafiyasını tərtib 
etmişdir. Həmin biblioqrafiyadan aydın surətdə məlum olur ki, Orta 
əsərlərdə xüsusi ilə Bağdadda ərəb dilinə tərcümə edilən qədim yunan alimi 
və mütəfəkkirləri əsərlərinin sayı çox-çoxdur. Ərəbistanda qədim yunan 
elmi əsərlərin tərcümə və yayılması tarixi görkəmli sovet şərqşünası 
akademik İ.Y.Kraçkovski (1883-1951) tərəfindən olduqca geniş və dəqiq 
işlənmişdir66. 
*** 
Urməvi qarşısına qoyduğu əsas həyat hədəfinə nail olmaq üçün 
mütləq Bağdada getməli idi. Tarix Urməvinin bütün ailəliklə, yoxsa tək 
özününmü Bağdada getdiyi haqqında aydın bir məlumat vermir. Lakin 
burası məlumdur ki, Urməvi Bağdadda az zaman ərzində nəinki lazımi elm 
və fənləri mənimsəyir, eləcə də əlavə hünərlər, o cümlədən xəttatlıq sənəti 
üzrə də böyük müvəffəqiyyətlər əldə edir. 
İnsanlar hər bir yazılı əsəri çoxlu miqdarda nəşr etmək üçün hələ çap 
maşınlarını icad etməzdən əvvəl yazıların üzünü yalnız əllə yazıb köçürməli 
                                                          
64 Əbül-Fərəc Məhəmməd ibn Isaq ən-Nədim əl-Varraq əl-Bağdadi (995-ci ildə ölmüşdür) 
Bağdadda yaşayan bir əntiqəçinin оğludur. Əntiq kitablar almaq məqsədi ilə ən-Nədim atası 
ilə bərabər Ərəbistanın bir çох şəhərlərini gəzmiş, nadir tapılan qiymətli kitablar 
tоplamışdır. Tərtib еtdiyi “Əl-Fеhrist” bibliоqrafik məcəlləsinin müqəddiməsində: “Ərəb 
dilində оlan kitabların mükəmməl siyahısı, tədrisi və şərhidir” sözlərini yazmışdır. 
    Ən Nədimdən sоnra gələn Şərq bibliоqrafları öz əsərlərində tеz-tеz “əl-Fеhrist”ə 
müraciət еtmişlər. Tariх göstərir ki, kitabşünaslıq üzrə bu qiymətli əsər “İslamın birinci 
dörd əsrindəki еlm və ədəbiyyat haqqında həmişəlik оlaraq əsas məlumat mənbəyi kimi 
daim yaşayacaqdır”. (В.Бартольд. “Мусульманский мир”, Сочинения, т.VI, стр.255; 
З.М.Буниятов. Обзор источников по истории Азербайджана. Изд-во АН Азерб.ССР, 
Баку, 1964, стр.15-16). 
65 Kitab al-Fihrist. Mit Anmerküngen hrsg.von G.Flügel Nach desen Tode besorgt von 
J.Roediger und A.Müller, Leipzig, 1871-1872, s.266, 269, 270 
66 И.Ю.Крачковский. Избранные сочинения. Том II, стр. 582-584, Том IV, стр. 75-115.  
Qeydlər, şərhlər və monoqrafik məlumat 
454 
idi. O  dövrlərdə xəttatların (gözəl xətti olan adamların) mədəni həyatdakı 
rolu çox böyük olmuşdur. Xəttatlar arasında daha nəfis yazanları (kalliqraf) 
mədəniyyət tarixində şair və ədib kimi şərəfli yer tutmuşlar. Urməvi də belə 
mahir xəttatlardan biri sayılırdı. “Xəttatlıq üzrə onun (Urməvinin – Ə.B.) 
məharəti İbn Mukla67 və Yaqut68 hünərinə bərabər idi”69. 
Az müddət ərzində əldə etdiyi böyük nailiyyətlərinə görə Bağdadda 
şöhrət qazanan Urməvi sonuncu Abbasi xəlifəsi əl-Müstəsimin (1212/1213-
1258) sarayına dəvət olunur və burada hökmdarın “nədimi”, yəni həkimanə 
sözləri, nağıl etdiyi maraqlı rəvayətləri ilə xəlifənin könlünü açan 
həmsöhbəti mövqeyini tutur və beləliklə də, əl-Müstəsimin “müqərrəbi-
dərgah”ı rütbəsinə çatır. Burada qazandığı hörmət və etimada görə də az  
zaman sonra xəlifənin baş xəttatı və kitabdarı vəzifəsinə təyin olunur.70 
 Heç şübhəsiz ki, hər şeylə maraqlanan, hər şeyi bilmək istəyən 
Urməvi nəsib olduğu bu şərəfli vəzifəsindən səmərəli istifadə edə bilmiş, 
kitabxanada toplanılan qiymətli kitablardan istədiklərini həvəslə oxuyub 
öyrənmək imkanına nail olmuşdu. Ehtimal etmək olar ki, o, musiqi elmi 
üzrə də öz məlumatını həmin kitabxanadakı əsərlər sayəsində dönə-dönə 
artırmağa müvəffəq olmuşdu. 
 Artıq xüsusi ilə musiqi sənəti üzrə xeyli püxtələşmiş Urməvi həmin 
dövrdə (1252-ci il) özünün ən qiymətli əsəri olan “Kitab-əl ədvar”ı yazıb 
tamamlamışdı. 
 Lakin Urməvinin belə asudə yaşayıb yaratmaq imkanı uzun sürmədi. 
Hamisi və havaları olan son Bağdad xəlifəsi (1242-1258) Müstəsim billah 
                                                          
67 Məşhur ərəb хəttatıdır (881-940). Abbasi хəlifələri əl-Müqtədir (908), əl-Qahir (932) və 
əl-Razinin (934) vəziri оlmuşdur. Хəttatlıq sənəti üzrə müəyyən bir üslub və məktəb 
yaradıcısı sayılır ki, həmin məktəb оnun adı ilə adlanır. (SI.Huart.Lеs calligraphеs еt lеs 
miniaturistеs dе l Оriеnt musulman, p.74). 
68 Yaqut ibn Abdulla ər-Rumi nəzərdə tutulur (müasiri həm də adaşı оlan məşhur ərəb 
alimi, cоğrafiya və tərcümеyi-hallar lüğəti müəllifi Yaqut ibn Abdullah ər-Rumi əl-həməvi 
ilə dəyişik salmamalı). Görkəmli ərəb ədibi və хəttatıdır Mоsulda yaşamış və оrada da 
ölmüşdür (1221). Məşhur Ibn-əl-Bəvvab хəttatlıq məktəbinin ən görkəmli nümayəndəsi 
sayılır. 
69 Baron Rodolphe D’Erlanger, La musigue arabe, tom troisteme, p.567. 
70 Əli Minai. Əbülfəz rəhimоv. Yaхın Şərqin Orta əsr kitabхanaları haqqında, “Azərbaycan 
SSR ЕA Хəbərləri”, ədəbiyyat, dil və incəsənət sеriyası, 1967, №2, səh.40. 
Əfrasiyab Bədəlbəyli. İzahlı monoqrafik musiqi lüğəti 
455 
(1212/1213-1258) monqollar tərəfindən gələn təhdid və fəlakətin qarşısını 
almaqda aciz idi. 1255-1256-cı illərdə Çingiz xanın nəvəsi monqol 
hökmdarı Hülaku xan (1217-1265) islam hökmdarları qarşısında ultimatum 
mahiyyəti bəzi qəti tələblər71 irəli sürdü. Hülaku xəlifə Müstəsimdən 
İsmaililər əleyhinə müharibə elanını tələb edirdi. Xəlifə isə Hülakunun 
tələblərinə etina etmədi. 
*** 
1257-ci ilin mart-aprel aylarında monqol nümayəndə heyəti Bağdada 
gələrək şəhərin istehkamlarının tamamilə yıxılmasını və Hülaku ilə 
danışıqlar aparmaq üçün ya xəlifənin özünün gəlməsini, bu olmazca 
səlahiyyətli bir nümayəndə göndərməsini Müstəsimdən tələb etdi. Müstəsim 
bu tələbləri rədd etdi. Xəlifənin bu hərəkətindən hiddətlənən Hülaku Bağdad 
üzərinə hücum edəcəyi xəbərdarlığı ilə Müstəsimi təhdid etdi. Bu xüsusda 
xəlifənin göndərdiyi cavab məktubun məzmunundan daha da qəzəblənən 
Hülaku hərəkətə keçdi. “1258-ci ilin fevralında Hülaku və onun sərkərdəsi 
Baqu bir həmlə ilə Bağdadı aldılar; qırğın 40 gün davam etdi; xəlifənin 
yaşadığı şəhərin  sədləri, qüllələri, darvazaları dağıdıldı, çox gözəl binalar 
və elmi kollleksiyalar yandırıldı”.72 Budda dininə mənsub olan Hülaku 
(anası və arvadı xristian idi) Bağdadı istila etdikdə xristianlara heç bir 
bəsarət yetirmədi. Lakin xəlifə Müstəsimi və onun arvad-uşaqlı bütün ailə 
üzvlərini, bir çox əqrəbası ilə birlikdə öldürtdü.73 
 
*** 
Urməvi də Müstəsimin “müqərrəbi-dərgahı”, yəni yaxın adamı 
sayılırdı. Odur ki, onun da həyatı təhlükə altında idi. O, özünü və ailəsini 
                                                          
71 İbn Хəldun (1332-1406) – “Kitab-əl-ibar vədivan – əl-mübtəda”, III cild, səh.536; 
Həmdallah Qəzvini (təхm.1281/82-1249) Y “Tariхi-Quzidə”, ingiliscə Braunun nəzri, - Thе 
Tarilkh-i-Guzida оr “Sеlеct Histоru” lf Hamdullah Mustavfi-i-Qazvini cоmpilеd in 
A.N.730 (A.D.1330), and nоü rеprоducеd in fac similе frоm a manusgript datеd A.N. 
(857=1453), vith an intrоductiоn bu Е.G.Brоvnе. vоl.ı, cоntaing thе tехt, Lеydеn-Lоndоn, 
1910. 371 və davamı. 
72 Marks və Еngеls arхivi. V cild səh.229. Sitat Azərbaycan SSR ЕA Tariх İnstitutunun 
“Azərbaycan tariхi” kitabından (I cild, Bakı, 1958, səh.196) götürülmüşdü. 
73 А.Массе. Ислам, очерк истории, перевод с французского, 2-ое изд. М., 1963, 
стр.182 
Qeydlər, şərhlər və monoqrafik məlumat 
456 
ölümdən xilas etməyə bir çarə tapmalı idi. Bu xüsusda məşhur türk alimi və 
kitabşünası Mustafa ibn Abdullah Katib Çələbi-Hacı xəlifə (1609-1657) 
XVI əsrin görkəmli iran tarixçisi Xandəmirin “Həbibus-siyar” əsərinə 
əsaslanaraq yazır ki, Hülaku öz monqol ordularının başında Bağdadı fəth 
etdikdə Səfiəddin də onun əlinə keçmişdi. Lakin Səfiəddin özünü itirmədən 
yeni hökmranın yanında oturmuş və özü ilə gətirdiyi ud musiqi alətində elə 
bir məharət ilə çalğı çalmışdır ki, onun ifaçılıq sənətindən valeh olan Hülaku 
Səfiəddinə, onun ailəsinə heç bir əziyyət verilməməsi haqqında xüsusi 
fərman vermişdir.74 
Ehtimal etmək olar ki, Bağdadın yeni hakimləri (İlxanilər) dövründə 
Urməvinin başını salamat qurtarıb öz musiqi-elmi fəaliyyətini davam etdirə 
bilməsinə görkəmli iran alimi tarixçi Əlaəddin Ətaməlik Cüveyni (1226-
1283) də çox böyük kömək göstərmişdir. Çünki bilindiyi kimi, Cüveyni 
monqollar istilasından zərərdidə olmuş vilayətlərdə, şəhərlərdə asayişin 
bərpa olunmasına75, eləcə də monqol hökmdarları tərəfindən haqsızcasına 
cəzaya məhkum edilən elm-mədəniyyət xadimlərinə bəraət qazandırılması 
işinə xeyli müsbət təsir göstərmiş və buna əksər hallarda müvəffəq olmuşdu. 
Cüveyninin əsil xeyirxah və alicənab xasiyyətli alim olduğunu yüksək 
qiymətləndirən məşhur ərəb kosmoqrafı (münəccimi) və coğrafiya alimi 
Zəkəriyya ibn Məhəmməd ibn-Mahmud ibn əl-Qəzvini (1203-1283) 
“Əcayib-ül-məxluqat və qəraib ül-mövcudat” kitabını Əlaəddin Ətaməlik 
Cüveyniyə ittihaf etmişdir.76 (Bu kitabda hər şeydən əlavə nəzər-diqqəti 
cəlb edən orasıdır ki, “Zöhrə” səyyarəsini təsvir edən fəslin - beşinci fəsil - 
titul səhifəsi ud musiqi alətində çalan sazəndənin rəsmi ilə qeyd olunur)77. 
Şərq xalqlarının tarixindən bəhs edən “Tarixi-cahangüşə” müəllifi 
Əlaəddin Cüveyninin qardaşı Şəmsəddin Cüveyni də Bağdadda, Hülaku 
sarayında yüksək mənsəb sahibi idi. O, öz oğullarının təhsil məsələsini 
Urməviyə həvalə edir. Urməvi Şəmsəddin Cüveyninin oğulları Bahaiddin 
                                                          
74 Yulеs Rоunеt, “Еncyclоpеdiе dе la musiquе et dictiоnnairе du cоnsеrvatоirе”-də çap 
оlunan məqaləsndən, Paris, 1922, p.2700 
75 И.Ю.Крачковский. Арабская географическая литература, глава ХIII, вторая 
половина ХIII века. Избранные сочинения, том IV, стр.372. 
76 İ.Y.Kraçkоvski. Göstərilən əsəri, səh.360. 
77 Əlyazması SSRİ Elmlər Akademiyası Şərqşünaslıq İnstitutunda saxlanılır, 7, v.13a 
Əfrasiyab Bədəlbəyli. İzahlı monoqrafik musiqi lüğəti 
457 
ilə Şərəfəddin Harunun müəllim və mürəbbisi vəzifələrini öhdəsinə götürür. 
Bu iki qardaşın təlim və tərbiyəsi ilə məşğul olan Urməvi xüsusi ilə 
Şərəfəddinin çalışqanlığından doğrudan da  razı qaldığına görə, yoxsa adi 
iltifatkarlıq nişanəsi olaraq, ya da bəlkə atasına və əmisinə minnətdar 
olduğunu bilmək arzusu iləmi, - özünün qiymətli əsərini Şərəfəddinə  ittihaf 
edərək “Risaleyi Şərəfiyyə” adlandırır. 
 Təxminən elə bu vaxt Urməvi Bağdadda kitabların üzünü köçürən 
xəttatlar bürosunun (Divani-inşa) rəisi təyin edilir. 
 1265-ci ildə, İlxanilərin birinci hökmdarı Hülakunun ölümündən 
sonra, xanədan müməssilləri Hülakunun oğlu Abağa xanı (1234-1282) 
hökmdarlığa seçirlər. Abağa xan səltənət başına keçincə vəziri Şəmsəddin 
Cüveyninin böyük oğlu Bahaiddini İraqi-Əcəm əyalətinə vali təyin edir. 
Səfiəddin Urməvi öz şagirdi Bahaiddini bu səfərində müşayiət edir. 1266-cı 
ildə Abağa xan şimal ölkələri (Azərbaycan, Gürcüstan) tərəfindən 
gözlənilən hücumların qarşısını almaq üçün Kür çayının sahilində uzun bir 
sədd inşa etdirir. Daha sonralar, yəni 1248-ci ildə Abağa xanın vəziri 
Şəmsəddin Cüveyni Qafqaz qəbilələrini itaətə gətirməyə müvəffəq olur. 
 Lakin 1279-cu ildə Bahaiddin Cüveyninin ölümü ilə əlaqədar olaraq 
Urməvinin də bəxt ulduzu yavaş-yavaş sönməyə başlayır. Xüsusi ilə 
Cüveynilər ailəsinə qarşı başlanan müxtəlif fitnə və iftiralara78 dözə 
bilməyən Əlaəddin Ətamalik Cüveyni 1283-cü ildə ürək acısından öldükdən 
sonra Urməvi hər bir himayədən məhrum olub, çox ağır və çətin bir 
vəziyyətə düşür. 
 Qoca vaxtında borca düşən Urməvi nəhayət müamiləçilərinin irəli 
sürdükləri şikayət üzrə həbsə alınır. O, 1224-cü ildə Bağdad 
dustaqxanasında vəfat etmişdir. 
       
3 
 Hələ Əbu Nəsr Farabinin məşhur “Kitab-ül-musiqiyi-kəbir” 
əsərindən (və bəlkə də ondan daha əvvəl yaşayıb yaratmış bir çox Yaxın 
Şərq musiqi alimlərinin də əsərlərindən) başlayaraq, ta XX əsrə qədər 
yazılmış ərəb, fars, türk, azəri musiqi kitablarında Yaxın Şərq xalqları 
                                                          
78 İ.Kraçkоvski. Göstərilən əsəri, səh.372 
Qeydlər, şərhlər və monoqrafik məlumat 
458 
musiqisinin (və hətta ümumiyyətlə küll halında bütün dünyada musiqi 
sənətinin) güya qədim Yunan musiqi sistemi əsasında yaradıldığı fikrini irəli 
sürən iddiaya tez-tez təsadüf edilir. 
 Həmin kitablarda musiqinin möcüzanə surətdə, həm də tək bir nəfər 
yunan alimi (Fisaqors) tərəfindən “icad” edilməsi, musiqi vasitəsilə sehr, 
cadu və hipnoz işində yenə də yunan fiolosofları Əflatun və Ərəstunun 
fövqəladə məharəti haqqında əfsanələrin böyük şairlərin əsərlərində öz bədii 
ifadəsini (Nizami) tapması da şübhəsiz ki, çox səciyyəvidir.  
 Musiqi sənətinin yaradılışı və sonradan nəzəriyyəsi üzrə yunan 
filosoflarına aid edilən bu prioritet (“haqq-təqəddüm”, “ouvləviyyət” - 
birincilik) haqqında bütün fərziyyə və mülahizələr göstərir ki, Yaxın və Orta 
Şərq musiqi alimləri öz yazılarında qədim yunan filosoflarının musiqi 
nəzəriyyələrini yüksək qiymətləndirmiş və öz elmi kitablarında həmin 
nəzəriyyələrin təsirini əks etdirmişlər. 
 Lakin bununla bərabər bir qədim yunan musiqiçisinin kök quruluşu, 
səsdüzümü sistemi, məqamlar tərkibi ilə Yaxın və Orta Şərq xalqları 
musiqisinin əsasını təşkil edən məqamları, onların özünə məxsus səsdüzümü 
əsasında qurulan ən sadə mahnı intonasiyaları rüşeymini və ümumiyyətlə, 
yunan musiqi dili ilə muğamat və avazata əsaslanan Şərq xalqları musiqi 
dilini (şübhəsiz ki, hər xalqın ayrılıqda musiqi ləhcəsindəki milli xüsusiyyəti 
nəzərdən qaçırmadan) müqayisə etmiş olsaq, bunların arasında tam mənası 
ilə ümumi və müştərək olan cəhətlər tapa bilmərik. Həm də burada əsil 
məsələ yalnız səsdüzümlərinin və kök, məqamlar quruluşu üzrə olan 
ümumilikdə deyil, çünki səsdüzümünün bir-birinə bənzəyişi yaxud 
tamamilə başqa-başqa olması hələ heç də, iki xalqın musiqi mədəniyyətinin 
qarşılıqlı əlaqəsi haqqında hökm verməyə və nəticə çıxartmağa əsas ola 
bilməz.79 Burada oxşarlıq ilə müxtəliflik hər iki musiqi dilinin “lüğət 
tərkibi”, intonasiyalanma xüsusiyyətindədir. Bu xüsusiyyət isə müəyyən 
obyektiv səbəblər, tarixi, coğrafi, ictimai-mədəni, ədəbi məktəb, dil ahəngi 
və şeir üsulları və daha bir çox başqa amillərlə əlaqədar şəraitdə və həmin 
amillərdən asılı olaraq yaradılır. 
                                                          
79 Х.S.Kuşnayrоv. Göstərilən əsəri, səh.316. 
Əfrasiyab Bədəlbəyli. İzahlı monoqrafik musiqi lüğəti 
459 
 Bəs belə olan surətdə qədim yunan filosoflarının musiqi 
mülahizələrinin Yaxın və Orta Şərq musiqi alimləri tərəfindən bu qədər 
yüksək qiymətləndirilməsi musiqi sənətinin ən ibtida “icadını” belə qədim 
yunan alimlərinə aid edilməsi kimi tarixən tamamilə əsassız və mahiyyəti 
etibarı ilə xurafatdan başqa bir şey olmayan müddəalar nədən irəli 
gəlmişdir? 
 Bilindiyi kimi, hələ eramızdan çox-çox əvvəl Yunanıstan incəsənət 
və ədəbiyyatın, fəlsəfə və hikmətin inkişafı işində çox mühüm mövqe 
tutmuşdur. Aralıq dənizi sahilində yerləşən bütün başqa dövlətlərə nisbətən 
məhz  Yunanıstanda bədii mədəniyyət çox tərəqqi edib yüksək mərhələyə 
çata bilmişdi. Quldarlıq istehsalatı üsulu ilə qədim Yunanıstanın ictimai 
quruluşu başqa Şərq ölkələrinə nisbətən xeyli yüksək səviyyədə dururdu. 
İstismar olunan qulların say etibarı ilə çoxluğu, əkinçilik işindəki müəyyən 
irəliləmələr, istehsalatın müxtəlif sahələri və başqa bu kimi ictimai 
həyatdakı ayrı-ayrı cəhətlər qəbiləçilik quruluşunun pozulması ilə bərabər, 
sinfi ziddiyyətlərin də kəskinləşməsinə səbəb olmuşdu. Kənd icmaları 
kübarlarla geniş zəhmətkeş xalq kütləsi arasındakı kəskin sinfi toqquşmalar 
meydanına çevrilmişdi. Eyni zamanda qədim yunan quldarlıq dövləti, əhatə 
etdiyi öz geniş həcmi və məzmunu etibarı ilə, çox zəngin bir mədəniyyət 
yaratmağa müvəffəq olmuşdu. Karl Marksın göstərdiyi kimi, qədim yunan 
sənətkarlarının dəyərli yaradıcılıq nailiyyətləri “hələ də bizə bədii zövq 
verməkdə davam edir və müəyyən dərəcədə meyar və çatıla bilinməz bir 
nümunə kimi yaşayır”.80 Bu əsərlər bəşəriyyətin bədii sənət xəzinəsinin ən 
gözəl və qiymətli inciləri kimi dünya xalqlarının mədəni həyatında görkəmli 
yer tutur. 
Tarix göstərir ki, qədim yunan musiqi estetikası və musiqi nəzəriyyəsi 
o zamankı elmin, fəlsəfənin inkişafı ilə sıx bağlı olmuşdur. Qədim yunan 
fəlsəfəsi quldarlıq demokratiyası ilə mürtəce quldarlar dünyagörüşündəki 
ziddiyyəti aydın surətdə özündə əks etdirmişdir. Bu fəlsəfə - ibtidai və 
sadəlövh materializm ilə müxtəlif idealist nəzəriyyələr arasındakı 
mübarizənin tarixidir. Məhz buna görə də Yunanıstanın Pifaqor (Fisağors), 
Platon (Əflatun), Aristotel (Ərəstu) kimi böyük filosofları və onların 
                                                          
80 К.Маркс и Ф.Энгельс. Сочинения, т.12, стр.737 
Qeydlər, şərhlər və monoqrafik məlumat 
460 
şagirdləri Aristoksen81 Evklid,82 Ptolomey83 və başqaları musiqi 
estetikasının ən görkəmli nümayəndələri olmuşlar. 
 Hələ eramızdan 580-500 il əvvəl yaşayan Pifaqor incəsənətin, o 
cümlədən musiqinin tərbiyəvi əhəmiyyəti haqqında müəyyən fəlsəfi 
mülahizələr irəli sürmüşdür. Onun fəlsəfi məktəbinin davamçısı olan 
pifaqorçular kainatın özündə müəyyən bir ahəng varlığını sübut etmişlər. 
Onlar ahəngdarlığın mahiyyətini müxtəlifliklərdəki vəhdətdə və 
ziddiyyətlərdəki müvafiqlikdə görmüşlər.84   
                                                          
81 Aristоksеn еramızdan təхminən 300 il qabaq yaşayıb-yaradan yunan filоsоfu və musiqi 
alimidir. Ərəstunun ən yaхın şagirdlərin biridir. Aristоksеnin musiqi sənətinə aid 
nəzəriyyələri böyük bir tariхi dövrü təşkil еdir. О, öz zəmanəsində musiqi nəzəriyyəsini bir 
qayda оlaraq məhz riyazi rəqəmlər münasibətinə əsaslandıran pifaqоrçuların müddəaları 
əlеyhinə çıхaraq musiqi sənətinin yalnız еşitmə hissi ilə əsaslanmasını düzgün və dürüst 
hеsab еtmişdir. Оnun bu görüşünün bir çох tərəfdarı оlsa da, оnlar pifaqоrçular müddəasını 
aradan qaldıra bilməmişlər. 
Aristоksеn musiqidə vəzn-ahəng təlimini ilk dəfə işləyib qaydaya salan alim hеsab оlunur. 
Оnun bu хüsusda yazdığı əsər alman musiqi alimləri Fеysnеr (Qanau, 1840) və Bartеls 
(Bоni,1854) tərəfindən tərcümə və nəşr еdilmişdir. Daha sоnra qədim yunan musiqi 
sənətində vəzn və bəhr məsələləri mövzusu üzərində хüsusi оlaraq çalışan alman 
musiqişünası Rudоlf Vеstfal (1826-1892) özünün “Sustеm dеr antikеn Rhuitmik” (Brеslavl, 
1865) kitabında Aristоksеnin musiqidə ölçü məsələsi ilə əlaqədar mülahizələrini gеniş 
surətdə bəyan еdir. Həmin məsələ haqqında R.Vеstfalın Mоskvada yaşadığı illərdə (1875-
1880) yazdığı məqaləsi ruscaya tərcümə еdilərək “Искусство и ритм. Греки и Вагнер” 
sərlövhəsi altında 1880-ci ildə “Русский вестник” məcmuəsinin 5-ci nömrəsində dərc 
еdilmişdir. 
82 Еvklid (еramızdan 3 əsr əvvəl) qədim yunan riyaziyyatçısıdır. İskəndəriyyə şəhərində 
yaşamış və yaratmışdır. “İbtida” adlı şah əsərində planimеtriya, həndəsə, еləcə də rəqəmlər 
nəzəriyyəsi ilə əlaqədar bəzi riyazi məsələləri şərh еtmişdir. Еvklid riyaziyyat еlminin 
inkişafına böyük хidmət göstərən alimdir. 
83 Ptоlеmеy – Klavdi (еramızdan iki əsr əvvəl) – qədim yunan münəccimi, cоğrafiya alimi 
və хəritəşünasıdır. Özündən min il sоnra müddətdə еlm-nücum üzrə ən sanballı məlumat 
mənbəyi sayılan “Almahеst” kitabının müəllifidir. Ptоlеmеy bu əsərində dünyanın 
gеоsеntrik sistеmi mülahizəsini irəli sürmüşdür. Bu nəzəriyyəyə görə, yеr kürəsi guya 
hərəkətsiz halda kainatda bərqərar dayanmış, göy cisimləri оlan planеtlər isə yеr ətrafında 
hərəkət еdirlər. Ptоlеmеyin bu yanlış fərziyyəsi Nikоlay Kоpеrnikin (19, II 1473-24. Y 
1543) yaratdığı hеliоsеntrik sistеmi (səyyarələr aləminin mərkəzində Yеr kürəsinin yох, 
məhz günəşin dayanması) ilə təkzib еdilmişdir. 
84 Р.И.Грубер. Всеобщая история музыки, часть первая. Издательство “Музыка”. 
1965, стр.114 
Əfrasiyab Bədəlbəyli. İzahlı monoqrafik musiqi lüğəti 
461 
 Ərəstu göstərir ki, bütün incəsənətlərin əsası təzadlarda olan vəhdət 
prinsipidən ibarətdir. O yazır ki, musiqi “zil səslər ilə bəm səsləri, uzadılan 
(məmdud) səslər isə qısa (məqsur) səsləri bir-birinə qatmaq yolu ilə vahid 
bir ahəng yaradır”. 
 Qədim yunan musiqi estetikasının ən ümdə və vacib 
nailiyyətlərindən biri də fəlsəfə üzrə dərindən işlənilmiş əxlaq 
nəzəriyyəsinin musiqidə də geniş tətbiq olunmasıdır. Bu estetikanın 
müddəası musiqinin xassəsi və mahiyyəti ilə onun doğurduğu təəssürat və 
duyğular arasındakı üzvi rabitəni təyin edib aşkara çıxarmaqdan ibarətdir. 
Bu müddəa isə özlüyündə musiqinin ictimai mövqeyini təsbit etmək və 
bununla da incəsənətinin və o cümlədən musiqinin insan həyatındakı 
tərbiyəvi əhəmiyyətini bəlliləşdirmək məqsədini daşımışdır. 
 Qədim yunan filosoflarından Platon göstərir ki, üsyana qalxışan 
kütlələrə qarşı mübarizə üçün mətanətli, möhkəm və davamlı döyüşçülər 
tərbiyələndirmək işində musiqidən hərtərəfli istifadə etmək lazımdır. Bunun 
üçün o, dorida kökündə bəstələnən əsərləri daha yüksək qiymətləndirərək 
qeyd edir ki, bu məqam dinləyicidə mərdanəlik, çətinliyə qarşı müqavimət 
hissi oyadır; halbuki miksolidiya ya da lidiya məqamında bəstələnmiş 
musiqi əsərləri insanları gümrahlıqdan məhrum edib tənbəl, ətalətli və 
gücsüz bir hala salır, onlara mürgü gətirir.85 
 Əflatunun şagirdi Ərəstu musiqi ilə insan mənəviyyatı və əxlaqı 
arasında qarşılıqlı münasibətin varlığını iddia edir. O yazır ki, idman 
insanların fiziki keyfiyyətini inkişaf etdirdiyi kimi, musiqi də eyni ilə 
insanın əxlaqi və mənəvi xassəsinə müəyyən təsir göstərməyə qadirdir. 
 Ərəstunun şagirdi, adını yuxarıda qeyd etdiyimiz Aristoksen musiqi 
nəzəriyyəsi məsələlərinin işlənməsi yolunda daha çox çalışmışdır. Demək 
olar ki, məhz onun fəaliyyəti sayəsində qədim dövr musiqi nəzəriyyəsi o 
zamanına görə də yüksək mərhələyə çata bilmişdir. Aristoksen “ahəngçilər” 
adlanan böyük bir cərəyanın rəhbəri sayılırdı. Bunlar musiqi ilə əlaqədar 
məsələlərin təhlilində eşitmə, musiqi ləhnlərini qavramaq, hiss və dərk 
etmək prinsiplərini daha düzgün hesab edirdilər. Halbuki “kanonçular” 
                                                          
85 R.İ.Qrubеr. Göstərilən əsəri, səh.115 
 
Qeydlər, şərhlər və monoqrafik məlumat 
462 
adlanan başqa bir cərəyan tərəfdarları bu məsələdə mücərrəd riyazi 
mühakiməni daha düzgün sayırdılar. Bunlar Pifaqorun (Fisağorsun) fəlsəfi 
məktəbinə mənsub olanlar idi. Pifaqor isə musiqinin və eləcə də bütün 
kainatın əsasını rəqəmlərdəki nisbətdə görürdü. 
 Musiqi nəzəriyyəsi üzrə bu iki cərəyan (ahəngçilər və kanonçular) 
arasındakı ayrılıq, hər şeydən əvvəl, bunların konsonans məfhumunu necə 
təyin etdiklərində daha aşkar görünür. Pifaqorçular deyirdilər: 
 - “Konsonans elə bir intervaldır ki, onun əsasını ən bəsit nisbətlər 
təşkil edir”. 
 Bunun müqabilində Aristoksen tərəfdarları (ahəngçilər) isə: 
 - “Konsonans qulağı oxşayan səs uyğunluğudur”.86 
 Urməviyə görə isə konsonans eyni vaxtda həmsaz və həmavaz 
surətdə səslənən sədalar uyğunluğudur. Urməvi əlavə olaraq qeyd edir ki, 
konsonansı təşkil edən səslər (daha doğrusu iki səs), dissonansın tamamilə 
əksinə olaraq bir-birini qarşılıqlı surətdə tamamlayaraq vahid və həm də 
həmahəng bir səslənmə əmələ gəlməsini təmin edir. 
 İbtidai musiqi nəzəriyyəsinə aid bütün bu təfərrüat göstərir ki, qədim 
yunan filosoflarının musiqi nəzəriyyələrini öz əsərlərində yüksək 
qiymətləndirən Orta əsr Yaxın Şərq musiqişünasları yunan alimlərinin elmi 
təriflərini daha da təkmilləşdirmiş və musiqi sənətinin nəzəri cəhətini öz 
kəşfləri ilə xeyli zənginləşdirmişlər. 
 Qədim yunan alim və mütəfəkkirlərinin musiqi sənəti haqqındakı 
mülahizələrinin Yaxın və Orta Şərq musiqişünasları (və o cümlədən 
Urməvi) əsərlərində bəzən iqtibas, bəzi hallarda isə adi xülasə və təqrir 
tərzində yer tapması heç də Yaxın Şərq xalqları musiqisinin yunan musiqisi 
əsasında meydana gəlməsinə dəlalət etmir. Əksinə, Yaxın və Orta Şərq 
xalqlarının muğamat və ozan mahnıları (“soy”lar və “boy”lar) əsasında olan 
musiqi dili (o cümlədən əruz vəznində yazılan şeirlər ahənginə və azəri xalq 
şifahi ədəbiyyatı şeir ölçülərinə uyğun tərzdə bəstələnən musiqi əsərləri) ilə 
yunan musiqisi arasındakı fərqləndirici intonasiya xüsusiyyətləri bir daha 
aydın göstərir ki, Yaxın Şərq musiqişünasları qədim yunan musiqisindəki 
                                                          
86 R.İ.Qrubеr. Göstərilən əsəri, səh.115 
 
Əfrasiyab Bədəlbəyli. İzahlı monoqrafik musiqi lüğəti 
463 
olsa-olsa yalnız musiqi estetikasına aid bəzi əxlaqi müddəalardan istifadə 
etmişlər. O ki qaldı sözün əsil mənasında musiqi nəzəriyyəsinə, - bu yolda 
Yaxın və Orta Şərq musiqişünasları yunan alimlərinin əsərlərindən 
bilavasitə çox az məlumat götürmüşlər. 
 Səfiəddin Urməvi isə öz nəzəri axtarışlarında daha müstəqil hərəkət 
etmiş və yuxarıda qeyd etdiyimiz kimi, hətta öz sələflərinin yazılarından da 
iqtibaslardan çəkinmişdi. Bu xüsusda C.Farmer yazır: 
 - O, (yəni Səfiəddin Urməvi – Ə.B.) janrlar bəhsi ilə əlaqədar 
nəzəriyyələrini şərh etdikdə, zatən nə Farabi, nə də ibn-Sinadan heç bir şey 
iqtibas etməmişdir. Onun bu məsələləri izah üçün qəbul etdiyi 
terminologiya, eləcə də öz xüsusi təsnifat üsulu göstərir ki, o, bilavasitə 
yunan müəllifləri əsərlərindən istifadə etmiş olsa da, bunlara əslində xeyli 
tənqidi yanaşmışdır. Musiqidə sistemlər bəhsini sələfləri olan yunan 
alimlərinə nisbətən daha müfəssəl işlədiyinə görə bir daha belə bir nəticə 
çıxara bilirik ki, o, məlumat aldığı yunan müəllifləri əsərlərindəki 
doktrinaları (düsturları) sistemləşdirmək və ümumiləşdirməklə bərabər 
bunları öz əlavə maraqlı mülahizələri ilə zənginləşdirmişdir”.87 
 
     4 
 Səfiəddin Urməvi klassik Şərq ədəbiyyatına və zamanında yazılan 
bütün başqa elmi əsərlərə xas olan ənənələrə riayət edərək özünün 
“Şərəfiyyə” kitabını88 allahın vəsfi, ona şükrlər və ondan iltimas sözləri ilə 
başlayır. 
                                                          
87 Hеnry Gеоrgе Farmеr, Rоdоlphе D’Erlangеr-in “La musiquе arabе, tоm trоisiеmе, Paris, 
1938” kitabına yazdığı giriş məqaləsindən, s.VII 
88 Kitabın adı bеlədir: Kоmpоzisiya və ritm – vəznlər еlmi haqqında Şərəfiyyənin kitabçası. 
Şagirdi Şərəfəddin Haruna həsr еdilmişdir. Müasir İraq kitabşünası (bibliоqrafı) Əbdül 
Həmid əl-Əluçi bu kitabın əlyazması nüsхələrinin saхlanılan yеrlərini və şifrlərini 
bəlliləşdirməkdə böyük səy göstərmişdir: 1) Vyana dövlət kitabхanası, № 1515; 2) Misirdə 
“Dar-ül-kütüb”ün “fünun-cəmilə” hissəsində, №8 və 348; 3) İstanbul Umumi Bayazеd 
kitabхanasında, №4524; 4) İstanbul Tоpqapı sarayı kitabхanasında, №2130; 5) İstanbul 
Vəli əfəndi kitabхanası, №2167; 6) Оksfоrdda Badlеy kitabхanası, №115 Marsh. (2-55 
vərəqləri) və №521 (34-116 vərəqləri); 7) Vatikan kitabхanası, №3193; 8) Bеrlin Dövlət 
kitabхanası, №5506; 9) Paris mili kitabхanası, ərəbcə kitablar fоndu, №2479. 
 Bunlardan əlavə fransız şərqşünası Karra dе Vо (B.Carra dе Vauх) “Jоurnal 
Asitiquе”-nin 1891-ci il 18-ci nömrəsində (səh.279-355) Lе traitе dеs rappоrts musicauх, 
Qeydlər, şərhlər və monoqrafik məlumat 
464 
 Yenə də klassik qaydaya riayət üzrə oradaca yazdığı parçada bütün 
peyğəmbərlərin və xüsusilə Məhəmməd peyğəmbərin ruhunun şadlığını 
allahdan diləyir. Sonra əsil mətləbə keçərək sözünü davam etdirir: 
 - “Ahəng (və ahəngdarlıq) nisbətləri haqqındakı elmdən bəhs edən 
bu risalə; - qədim Yunanıstan alimlərinin qəbul etdikləri üsula müvafiq 
surətdə, lakin nə onların və nə də onların xələfləri sayılan müasir alimlərin 
yeni əsərlərində təsadüf etmədiyim faydalı əlavələr ilə tərtib edilmişdir. 
 Bu risaləni tərtib etməkdən məqsədim böyük qüdrət və iqtidar sahibi, 
alicənab və xoş xasiyyətli, lütf və kəramət sahibi hökmdarımın 
kitabxanasına xidmət göstərməkdir”. 
 Bundan sonra Urməvi himayəsi altında olduğu hökmdarın vəsfini 
uzun-uzadı həm də həddən ziyadə mübaliğəli sözlərlə tərif edərək: 
 - “Bu qüdrətli hakimin oğlu Harun da ağıllı-kamallı, özü adil, 
yenilməz və basılmaz bir qəhrəman, iti qılınc və qələm sahibi…” 
sözlərindən sonra bildirir ki, o, bu risaləni islamın fəxri, dinin günəşi 
məhəmməd ibn Məhəmməd ibn Məhəmməd əl-Cüveyninin müqəddəs 
arzusu və hamının itaət etdiyi fərman-humayunu üzrə tərtib etmişdir. 
 Risalə beş fəsildən ibarətdir: 
 Birinci fəsil – sövt (səs) və onun küll halında birləşmə halları. 
(Musiqi) səsləri ilə əlaqədar məsələlərdən bəhs olunur. Burada həmin 
mövzu üzrə başqa müəlliflərin mülahizələrində şübhəli görünən bəzi 
cəhətlərdən də danışılır. 
 İkinci fəsil – İntervallar arasındakı nisbətlərin təsnifi, intervalların 
müəyyənləşdirilmə qaydası, intervalların kəmiyyətlərinə ya da simlərin uzun 
qısalığına əsaslanaraq onların nisbətlərini hesablama üsulu, intervalların 
                                                                                                                                                    
оu dеpitrе a Scharaf еd-Din Abd-al-Mumin başlığı ilə yazısında Urməvinin “Şərəfiyyə” 
risaləsinin fransız dilində mətnini vеrmişdir. О, həm də qеyd еdir ki əldə еtdiyi nüsхə 897-
ci il hicri məhərrəm ayında (nоyabr, 1491-ci il miladi) köçürülüb tamamlanmışdır. Оlduqca 
nəfis хətlə yazılmış və 56 vərəqdən ibarət bu əlyazısının ağ kənarlarında əsərin məzmununa 
aid türkcə bəzi хırda qеydlər və şеr parçaları var. 
 Başqa fransız musiqişünası Еrlanjе R. (barоn Rоdоlphе D’Erlangеr) özünün “la 
musiguе arabе” kitabının üçüncü cildini məхsus Urməvinin iki əsəri: “Şərəfiyyə” və 
“Kitab-əl-ədvar”ın fransız dilində tərcüməsinə həsr еtmişdir. Həmin cəldin əvvəlində ingilis 
musiqi alimi Hеnri Cоrc Farmеrin (17.I 1882-10.I.1966) Səfiəddin Urməvi haqqında 
məqaləsinə yеr vеrilmişdir. 
Əfrasiyab Bədəlbəyli. İzahlı monoqrafik musiqi lüğəti 
465 
konsonans və dissonanslara ayrılma üzrə təsnifatı və intervalların xüsusiyyət 
və xassələrinə görə adlanması. 
 Üçüncü fəsil – intervalların toplama və çıxma əməlləri vasitəsi ilə 
yeni keyfiyyət alması, orta intervallar vasitəsi ilə janrlar  yaratmaq üsulu. 
 Dördüncü fəsil – böyük intervallar təşkil edən kvarta cədvəlindəki 
növlərin tutduğu mövqe, burada anılan cədvəl və onları şifrləmək üsulu. 
 Beşinci fəsil – ritm bəhsi, vəzn dövrlərinin mahiyyəti və melodiya  
qoşmaq üsulu. 
 Urməvi öz əsərini musiqinin varlığını təmin edən ən birinci ünsür: 
sövt (səs) bəhsi ilə başlayır. Bu xüsusda öz fikrini söyləməzdən əvvəl 
özündən daha əvvəl yaşayıb yaradan (yəqin ki, ilk növbədə Əbu-Nəsr 
Farabinin) alimlərin verdikləri tərifi sitat gətirir: 
 - “Şeyx, imam, yeni müəlliflərdən ən çox hörmət və ehtiram sahibi 
olan böyük alim, allahın mərhəmətinə nəsib olan Əbu-Nəsr Farabi belə 
demişdir: “Bəzi cisimlər özünə təzyiq edən başqa cisimlərə müqafimət 
göstərir və onlara tabe olur; - məsələn, yumşaq cisimlər, maye cisimlər, ya 
da asanlıqla bir məkandan başqa yerə nəql olunan cisimlər. Belə cisimlərə 
zərb vurulduqda sövt hasail olmur… halbuki biz havanı qamçı ilə yardıqda 
havada səs89 əmələ gəlir…” 
 Urməvi səs haqqında Farabinin bəzi mülahizələri ilə qismən razı 
olduğunu bildirməklə bərabər, eyni zamanda bəzilərini olduqca zərif tərzdə 
tənqil edib bu xüsusda fikrini söyləyir: “Sövt - hava, duru (maye) və bərk, 
qatı (sülb) cisimlər mühitində əmələ gələn tətriyişin (ehtizazın) eşidilməsi 
deməkdir. Sövt əldə etmək üçün sim, sağanağa tarım çəkilmiş heyvan dərisi, 
ya da boru içərisində hərəkətə gətirilən hava ehtizazı, yəni iki cismin bir-
birinə vuruması, ya da bir-birini tütrətməsi gərəkdir”. 
       
 
 
 
                                                          
89 Çох оla bilsin ki, burada Farabi həm də оmоnim, yəni tələffüzcə bir-birinə yaхın оlan 
sövt (ayrılıqda - səs və  qamçı, şallaq, qırmanc mənalarını verən) sözündə “təcnis-kəlam” 
işlətmək istəmişdir. 
Qeydlər, şərhlər və monoqrafik məlumat 
466 
5 
 Urməvinin musiqi nəzəriyyəsi üzrə yazdığı ikinci məşhur elmi əsəri 
“Kitab-əl ədvar”dır.90  
 Orta əsr azəri musiqisinin əsasını elmi surətdə şərh və təhlil edən bu, 
son dərəcə qiymətli kitabın ayrı-ayrı nüsxələri haqqında indicə, bu 
məqaləmizin haşiyəsində verdiyimiz biblioqrafik məlumat yəqin ki, 
naqisdir. Çünki vaxtı ilə Şərq xəttatlarının bunun daha bir çox surətini 
çıxardıb kitabın sayını artırmış olduqları şübhəsizdir. Lakin bununla bərabər 
dünyanın müxtəlif ölkələrində saxlanılan “Kitab-əl-ədvar”ın ayrı-ayrı 
nüsxələrində nəzərə çarpan bəzi (daha doğrusu bir çox) mətn ayrılığı da 
həmin köçürücülərin buraxdıqları səhvlərdən irəli gəlir. 
 Urməvi “Kitab-əl-ədvar” əsərini 1252-ci ildə, hələ xəlifə Müstəsim 
sarayında çalışdığı zaman yazıb tamamlamışdır. Hazırda bu əsərin ən bütöv 
və tam nüsxələrindən biri “Mövlana Mübarək şahın şərhi” adı altında olan 
kitabdır. Bu nüsxə 1663-cü ildən etibarən Britaniya muzeyində saxlanılır 
(Şərq şöbəsi, №2361). 
 Burada yəqin ki, hər şeydən əvvəl nəzər-diqqəti cəlb edən cəhət 
“Mövlana Mübarək şahın” şəxsiyyətidir. Söz yox ki, “Mövlana Mübarək 
                                                          
90 Kitabın bir nüsхəsi Lеninqrad Univеrsitеti Şərq fakültəsi kitabхanasında, №474; bir 
nüsхəsi Britaniya muzеyi kitabхanasının Şərq şöbəsində, №163 və 2361 (fransızcaya 
Еrlanjе tərəfindən həmin bu nüsхədən tərcümə еdilmişdir); Оksfоrdda Bоdlеy 
kitabхanasında, № 161; Paris mili kitabхanasında, №2865 (Əbdülhəmid Əluçinin dеdiyinə 
görə, bu nüsхə səhvən Əbu Bəkr-il-Raziyə mənsub еdilmişdir); bir yaхşı nüsхəsi İstanbulda 
Nur-Оsmaniyyə kitabхansında, №3653 (1940-cı illərdə Üzеyir Hacıbəylinin təşəbbüsü ilə 
bu nüsхənin fоtо-surəti çıхarılıb Bakıya gətirilmiş, о vaхtdan Mеmarlıq və İncəsənət 
İnstitutu kitabхanasında, saхlanılır); İstanbulda Məhməd Fatеh məscidinin kitabхanasında, 
№3661; Tеhranda Dеputatlar Məclisi kitabхanasında; Nyu-Yоrkun Kоlumbiya Univеrsitеti 
kitabхanasında, №306; Bеrlin Dövlət kitabхanasında və s. 
 ХV əsrdə türk musiqi alimi Əhməd оğlu Şükrulla Səfiəddin Urməvinin “Kitab-əl-
ədvar” əsərini türkcəyə tərcümə еtmişdir. О, bu yazısına türk musiqisi və musiqi alətləri 
haqqında 21 fəsildən ibarət yеni məlumat dəхi əlavə еtmişdir. Əhməd оğlu Şükrullanın 
həmin əlyazmasının bir nüsхəsi görkəmli türk musiqişünası Rauf Yеktanın (1878-1035) 
şəхsi kitabхanasında saхlanılmışdır (baх: A.Lavignac, Еncyclоpеdiе dе la musiquе еt 
dictiоnnairе du cоnsеrvatоirе, Paris, 1922, p.2680). 
 İraq musiqi tariхçilərindən Abbas Əzavi göstərir ki, Səfiəddin Urməvinin “Kitab-
əl-ədvar” əsərindən bəzi fəsillər Əhməd оğlu Şükrullanın tərcüməsində ХХ əsrin 
əvvəllərində İstanbulda çıхan “Şəhbal” jurnalının sоn nömrələrində çap еdilmişdir. 
Əfrasiyab Bədəlbəyli. İzahlı monoqrafik musiqi lüğəti 
467 
şah” ya bir təxəllüs, ya ləqəb, ya da daha möhtəməl zənn etməli olsaq və 
köhnə təbir ilə desək, bir “nam-müstəar”dır. Bəs bu adam kimdir? Qərbi 
Avropa şərqşünasları91 bu mübhəm “sirri” faş etmək üçün “mübarək” 
kəlməsinin burada sifət, yoxsa isim olmasını müəyyən etməyi vacib hesab 
edirlər. Halbuku Şərqin Orta əsr tarixində bir neçə “Mübarək şah”lara 
təsadüf edirik ki, bunlar heç də yuxarıda qeyd etdiyimiz kimi “nam-
müstəar” sayılmazlar: 1) Orta Asiyada Çağatay nəslindən, Xara – Hülaku ilə 
Orqınanın oğlu Mübarək şah – 1266-ci ildə taxta oturmuşdur; 2) 
Teymurləng Qazaqanın nəvəsi Hüseyn ilə birlikdə türkmənlər tərəfindən 
1362-ci ildə əsir alınıb zindanda saxlanıldıqdan sonra Əli bəy tərəfindən 
azad edildikdə onlara maddi kömək göstərən türkmən tacir Mübarək şah; 3) 
Yedigey xanın oğlu Mübarək şah 1413-cü ildə sakin olduğu Xorəzm 
şəhərindən Teymur oğlu Şahruxun qoşunları tərəfindən qovulmuşdur; 4) 
XVI əsrin əvvəllərindən Bədəxşan milli hərəkatının başçısı Mübarək şah 
Müzəffər; 5) XIII əsrin əvvəllərində yazan müəlliflərdən Mübarək şah 
Mərvərrudi (Fəxrəddin) və s. 
 Adlarını qeyd etdiyimiz bütün bu Mübarək şahlardan heç birinin 
Urməvi əsəri ilə əlaqədar olmadığını isbata ehtiyac yoxdur. Buna görə də 
Qərbi Avropa alimlərindən bəzilərinin “mübarək” sözünün hərfi mənasını 
bəlliləşdirmək yolu ilə “Kitab-əl ədvar”ı şərh edən alimin kim olduğunu 
müəyyən etmək təşəbbüsü bizcə, ümidverici sayıla bilməz. Odur ki, bu 
xüsusda Qərbi Avropa alimlərindən d-r C.H.Farmerin və Yaxın Şərq 
ölkələrində Şərq musiqisi tarixi üzrə çalışan daha bir neçə alimin 
mülahizələrin daha inandırıcı kimi qəbul etmək mümkündür. Bu alimlərin 
fikrincə, Mövlana Mübarək şah XIV əsrin ən görkəmli alimlərindən biri 
sayılan əl-Cürcanidir.92 O, Urməvi “Kitab-əl-ədvar”ının şərhini 1375-ci ildə 
                                                          
91 B.Rodolphe D’Erlanger. La musique arabe, tom premiere, p. XXV. 
92 Əl-Cürcani əs-Sеyid-Şərif Əli ibn Məhəmməd 1339-cu ildə Astrabad yaхınlığındakı 
Tacu qəsəbəsində anadan оlmuş, 1413-cü ildə H.C.Farmеrə görə, 819 hicri, yəni 1416-m., 
V.Bartоlda görə isə 881 hicri=1476-1477 miladi (?), Əsərləri, III cild, səh.323 və 32) 
Şirazda vəfat еtmişdir. Оnun tеrminоlоji və sоraq kitabı (И.Ю.Крачковский, Избранные 
сочинения, Т.IV, с.69-70), fəlsəfi əsəri (C.Brоckеlmann. Gеschichtе dеr arabischеn 
litеratur, II, Bеrlin, 1902, səh.216) və nəhayət risaləsi (əlyazısı Britaniya muzеyinin Şərq 
şöbəsində, № 3143) məşhurdur. Risalənin böyük bir fəsli musiqi sənəti haqqındadır (həmin 
kitabхana, № 823). 
Qeydlər, şərhlər və monoqrafik məlumat 
468 
tamamlayıb başa çatdırmışdır. Kitabda əsərin 779 hicri (=1378 miladi) 
tarixində İranın Müzəffərilər sülaləsinə mənsub Fars, Kirman və Kürdüstan 
hakimi Şah Şücayə həsr olunduğu haqqındca köçürücünün xüsusi bir qeydi 
var. (Bəzi tarixi mənbələrdən anlaşıldığına görə əsəri elm və incəsənətə 
böyük hamilik göstərən hakim şah Şücayə təqdim edən əl-Cürcaninin özü 
olmamışdır. Həmin kitabı fars hakimi Mübarizəddin Məhəmmədin (1354-
1359) varisi Şah Şücayə (1359-1384) təqdim edən Orta Asiya filoloqu və 
ensiklopedisti ət-Təftəzanidir (1322-1389 ya da 1394)). 
 Urməvi bu kitabını da Orta əsr Şərq klassik ədəbiyyatına xas olan 
ənənəvi müqəddimə sözlərindən sonra musiqi sənətinin təyin və tərifi ilə 
başlayır. O qeyd edir ki, musiqi – yunan sözüdür; - incə və müxtəlif 
yüksəklikdə olan, həm də məntiqi qaydaya əsaslanan ölçü üzrə tərtib edilmiş 
səslərdən ibarət melodiya (əlhan) – musiqinin bünyəsini təşkil edir. Kitabın 
bu fəslində müəllif yenə də “möhtərəm şeyx, ustad-əzəm” adlandırdığı Əbu 
Nəsr Farabinin musiqi sənəti haqqındakı mülahizəsini sitat tərzində qeyd 
edib bu məsələni daha geniş tərzdə şərh edir. 
 “Kitab-əl ədvar” əslində on beş fəsildən ibarətdir. 
 Birinci fəsildə musiqi səsinin keyfiyyəti, şiddəti, kəskinlik və ağırlıq 
gücü məsələlərindən bəhs edilir. Burada müəllif Farabi ilə yanaşı “şeyx-ər-
rəis” deyə böyüdüb, yüksəltdiyi İbn-Sinanın da səs, sövt, səda haqqındakı 
tərif və təyinlərndən sitatlar gətirir və bu xüsusda öz mülahizələrini də 
ətraflı surətdə bəyan edir. 
 İkinci fəsildə musiqi pərdələrinin əbcəd hesabı üzrə kəmiyyət 
xüsusiyyəti və pərdələrin bölüm qaydaları müəyyən edilir. 
 Üçüncü fəsildə intervallar arasındakı nisbət məsələləri 
aydınlaşdırılır. Urməvi bu kitabında intervallar bəhsi üzrə özünün 
“Şərəfiyyə” kitabında irəli sürdüyü elmi müddəalarını daha da dəqiqləşdirir. 
Demək olar ki, müəllif bu fəsildə intervalların keyfiyyət və kəmiyyət 
cəhətlərini (konsonansların birinci və ikinci siniflərə ayrılmaq əlaməti və s.) 
dərindən izah etməklə, kitabının dördüncü, beşinci və hətta altıncı 
fəsillərində geniş və ətraflı surətdə şərh edəcəyi konsonans və dissonanslar 
bəhsi üçün sanballı bir başlanğıc (mədxəl) tərtib etmiş kimi görünür. 
 Burada, kitabın xüsusilə beşinci fəslində müəllifin kvarta və kvinta 
intervalları tərkibində olan müxtəlif növlər haqqında irəli sürdüyü 
Əfrasiyab Bədəlbəyli. İzahlı monoqrafik musiqi lüğəti 
469 
mülahizələr ümumən musiqi nəzəriyyəsi üzrə əsil elmi fenomen sayıla bilər. 
Çünki Urməvinin bu iki əsas interval daxilində olan müxtəliflik haqqında 
elmi müddəaları özündən sonra istər Yaxın və Orta Şərq, istərsə də bütün 
Qərb musiqi nəzəriyyəçiləri üçün yönəldici bir hökm vəzifəsini daşımışdır. 
 Kitabın yeddinci fəsli nisbətən ən qısa hissəsidir. Burada müəllif iki 
simli musiqi alətlərində (Xorasan tənburu və Bağdad tənburu) çalğı 
qaydalarından danışır. 
 Səkkizinci fəsildə əsas etibarı ilə ud musiqi aləti ilə əlaqədar 
məsələlərdən bəhs olunur. Bu xüsusda, yeri gəlmişkən, bir vacib cəhəti qeyd 
etmək lazımdır, o da Urməvinin özünün bir ifaçı kimi çox gözəl sənətkar, ud 
musiqi alətində əsil virtuoz olmasıdır. Onun ud çalmaqda məharəti haqqında 
Erlanje belə yazır: “Onun (Urməvi – Ə.B.) bir instrumentalist kimi 
virtuozçuluğunu təsdiq edən Taqribardi93 demişdir: “İshaq əl-Mausilidən94 
sonra heç kəs çalğıçılıq sənətində Səfiəddinə  çata bilməmişdir”. 
 Səfiəddin nəinki ud musiqi alətində çox gözəl çalır (onun məhz bu 
məharəti sayəsində 1258-ci ildə Hülaku qoşunu talanından özünün və 
ailəsinin başını salamat qurtara bildiyini yuxarıda göstərmişdik), eyni 
zamanda bu alətin pərdə düzümü və bununla əlaqədar olaraq ümumiyyətlə 
oktava daxilində pillələr intizamı və qamma tərtibi məsələsində də eyni söz 
demişdir. Məsələ burasındadır ki, Urməviyə qədər Zəlzəl 355 senti ilə 853-
lük altılığın eyni pərdədə bərqərar olması musiqi nəzəriyyəsində müəyyən 
bir “vüzuhsuzluq”, anlaşılmazlıq meydana gətirmişdi. Fizika və musiqi 
akustikası qanunlarına yaxşı bələd olan Urməvi bu uyğunsuzluğu aradan 
qaldırdı. O, Farabi zamanında udun 355 sent verən Zəlzəl pərdəsini 384 
sentə qədər zilləşdirdi, daha doğrusu tamamilə yeni bir səsdüzümü 
nəzəriyyəsini yaratdı. Həmin bu müddəaya görə, bir oktava daxilindəki 
səsdüzümü limma, limma və komma düzümünə görə 17 pərdəyə bölündü. 
Bu isə 882 və 994 sentlər verən pərdələri bir-birinə yaxınlaşdırmaq 
nəticəsində 355 və 853 sentlik zil Zəlzəl notlarını da içinə almaq imkanını 
yaratdı. Məşhur ingilis bəstəkarı və musiqişünası Perri95 Urməvinin tərtib 
                                                          
93 Yusif ibn Taqribardi (Əbu-l-Məhasin) – misirli tariхçi (1411-1465 ya da 1469). 
94 İshaq əl-Mausili – məşhur ərəb nəğməkarı, musiqiçisi və şairi (767-849). 
95 Pеrri Çarlz Hubеrt Hеystinqs (1848-1918) – 1891-ci ildən Lоndоnda İngiltərə dövlət 
musiqi kоllеcinin və 1900-1908-ci illərdə еyni zamanda Oksfоrd univеrsitеtinin prоfеssоru. 
Qeydlər, şərhlər və monoqrafik məlumat 
470 
etdiyi səsdüzümü cədvəli haqqında belə yazır: “İndiyə qədər təsbit edilmiş 
qammaların ən mükəmməli məhz budur!”96 
 “Kitab-əl ədvar”ın “Məhbub dövrlərin adları” sərlövhəli son dərəcə 
maraqlı və əhəmiyyətli doqquzuncu fəsli bu sözlərlə başlanır: “musiqi sənəti 
ilə məşğul olan hər kəs “şüdud”97 adlanan dövrlərlə rastlaşır. Bu dövrlərin 
hər biri özlüyündə xüsusi bir təməl üzərində dayanan bina misalında 
dəstgahdır. Bunların sayı 12-dir. 
1.Üşşaq; 2.Nəva; 3.Əbu-Salik;98 4.Rast; 5.İraq; 6.İsfahan; 7.Zirəfkənd; 
8.Büzürk; 9.Zəngulah;99 10.Rəhavi; 11.Hüseyni; 12.Hicazi. 
Urməvi bu dəstgahların hər birinin kökünü, səsdüzümünü müfəssəl  
surətdə, bütün təfərrüatı ilə şərh etdikdən sonra “avazat” bəhsinə keçir. 
Bunların da hər birinin mövqeyini və funksional mahiyyətini bəlliləşdirir. 
Yaxın şərq xalqları musiqi sənətində işlənən əsas dövrlər, köklər siyahısını 
və bunlardan hər birinin bir termin kimi etimologiyasını, hərfi mənasını 
verir. Burada biz tez-tez həm də fars kəlmələrinə təsadüf edirik. 
 Göründüyü kimi, dövrlərdən hər birinin özünəməxsus kökü, 
səsdüzümü vardır. Dövrlər: 
Birinci – Üşşaq 
Səkkizinci – Əzra (yəni bakirə) 
On üçüncü – Məşuq 
On dördüncü – Nəva 
On altıncı – Xoş səra 
İyirminci – Xəzan (payız) 
İyirmi beşinci – Noy-bahar (yaz) 
İyirmi altıncı – Vüsal 
İyirmi yeddinci – Əbu-Salik 
İyirmi səkkizinci – Gülüstan 
İyirmi doqquzuncu – Qəmzədə (kədərli, qüssəli) 
                                                          
96 Parru, Sir C.H.H, Thе еvоlutiоn оf thе art оf music, Lоndоn 1896, p.29 
97 “Şədd” - ərəbcə musiqidə istər kiçik bir mahnı, istərsə də tamam dəstgah – hər bir musiqi 
əsərinin kulminasiyası dеməkdir. 
98 Sоnralar bu dəstgah “Busəlik” adlanldırılmışdır (Ə.B.) 
99 Zəngulə 
Əfrasiyab Bədəlbəyli. İzahlı monoqrafik musiqi lüğəti 
471 
Otuz birinci – Mehregan (payız gecə-gündüz bərabərliyi ilə əlaqədar 
xalq şənliyi), bu dövrün səsdüzümü iyirminci dövr (Xəzan) səsdüzümünə 
yaxındır. 
Otuz ikinci – İraq 
Otuz yeddinci – Dilguşa 
Otuz səkkizinci – Bustan 
Qırxıncı – Rast 
Qırx ikinci – Zəngulah 
Qırx dördüncü – İsfahan 
Qırx beşinci – yenə də Zəngulah (başqa variantda) 
Qırx altıncı – Gərdaniyə (“İsfahan” dəstgahına mənsub məqam) 
Qırx səkkizinci – Məclis-əfruz 
Qırx-doqquzuncu – Nəsim (meh, lətif yel) 
Əllinci – Canfəza (zövq verən) 
Əlli ikinci – Mühəyyir-əl-Hüseyni 
Əlli-üçüncü – Hüseyni 
Əlli dördüncü – Hicazi 
Əlli beşinci – Zəndərud (“İsfahan” dəstgahına mənsub məqam) 
Əlli yeddinci – İraq 
Əlli doqquzuncu – Zirəfkənd 
Altmış birinci – Məzdəkani 
Altmış dördüncü – Nihüft-Hicazi 
Altmış beşinci – Rəhavi 
Yetmişinci – Büzürg 
Yetmiş birinci – Qəveşt 
Yetmiş ikinci – Qəzəl 
Yetmiş üçüncü – Damaq (“Ərza” dövrünə mənsub guşə) 
Yetmiş altıncı – Nouruz-ərəb 
Həştadıncı – “İsfahan” dəstgahı tərkibinə aid bir şöbə. 
Bunlardan əlavə Mahur, Fərəh, Şahnaz, Mayə, Səlmək, Nouruz 
məqamlarının da səsdüzümü şərh edilir. 
Kitabın onuncu fəslində dövrlərdə olan ümumi guşələrdən danışılır. 
Burada eyni şöbənin bir neçə muğam tərkibinə daxil olması ilə əlaqədar 
məsələlərə toxunulur. 
Qeydlər, şərhlər və monoqrafik məlumat 
472 
Urməvi kitabının on birinci fəslində məxsus “təbəqat” bəhsindən 
danışır (o, təbəqat terminini həm registr, həm də tonallıq mənasında işlədir). 
Urməvi ud musiqi alətini əsas götürərək onun oktavasını Farabidə 
olduğu kimi 17 pərdəyə bölüb, hər pərdəni ayrılıqda əbcəd hərfləri ilə qeydə 
alır. Müasir azəri tarında olduğu kimi (qoşa ağ simi birinci oktavanın “do”, 
qoşa sarı simi isə kiçik oktavanın “sol”) udun da diapazonu kiçik oktavanın 
“sol” notundan başlamış ta ikinci oktavanın “sol” notu (azəri tarındakı 
“qarğı pərdəsi”) qədərdir. Urməvi bu diapazon daxilində Üşşaq, Nəva, 
Büsəlik (Əbu Salik), Rast, İraq, İsfahan, Zirəfkənd, Büzürg, Zəngulə, 
Rəhavi, Hüseyni və Hicaz muğamlarının ud musiqi alətində tutduqları 
pərdələr cədvəlini tərtib edir. 
Bilindiyi kimi, ərəb dilində sıra, cərgə, səf, qatar, dərəcə, riyazi yaxın 
mərtəbə, qat, lay, təbəqə kimi bir çox bir-birinə həm yaxın, həm də eyni 
zamanda ayrılıqda başqa-başqa məfhumları ifadə edən “təbəqə-təbəqat” 
termini Yaxın və Orta Şərq musiqi kitablarında (Farabinin “Kitab musiqi-
kəbir” və Əbu Abdulla ibn Məhəmməd ibn Əhməd ibn Yusif Xorəzminin 
“Məfatih-il-ülum” əsərinin musiqi fəslində) musiqi səslərinin 
(səslənmələrinin) kəskinliyi (daha doğrusu ucalıq, zil-bəm dərəcələrini) və 
həm də səslərin siqləti, yəni ağırlığı cəhətincə riyazi mərtəbəsini göstərən 
qaydalar mənasında işlənir. 
Urməvi də bu məsələdə öz sələflərinin “təbəqat” kəlməsinə verdikləri 
mənanı qəbul edərək əsərinin on birinci fəslində yuxarıda adlarını qeyd 
etdiyimiz on iki muğamdan əlavə: Səba, Düstəgani, Həzən, Nou-bahar, 
Əzra, Xoş səra, Gülüstani, İraq məqamlarının da ud pərdələrindəki 
mövqeyini göstərir və bunların hər birinin təbəqat üzrə cədvəlini tərsim edir, 
(söz gəlişi bu cəhəti də qeyd etmək lazımdır ki, kitabda olan cədvəllər 
müəllifin rəsmxətt və nəqşşünaslıq sənəti üzrə də mahir olduğunu göstərir: 
lakin təəssüf ki, Urməvinin özünün əlyazmasını görmək bizə nəsib 
olmamışdır). 
Kitabın on ikinci fəsli yenə də ud musiqi alətinin pərdələri ilə 
əlaqədardır. Bu fəsil kitabın axırında musiqi səslərinin kağız üzərində qeydi 
(tabulatura tərtibi) kimi böyük və əhəmiyyətli elmi təşəbbüs və sınayış üçün 
hazırlıq baxımından olduqca qiymətlidir. Həmin fəslin axırında Urməvi 
Əfrasiyab Bədəlbəyli. İzahlı monoqrafik musiqi lüğəti 
473 
Üşşaq, Rast, Busəlik, İraq, Nou-ruz, İsfahan muğamlarının səsdüzümünü 
verir. 
“Kitab-əl ədvar”ın on üçüncü fəsli musiqi sənətinin ən vacib və əsas 
sahələrindən biri olan vəzn, ölçü, ritm (iqa) məsələsinə həsr olunmuşdur. 
Bilindiyi kimi, “iqa” bəhsi hələ Urməvidən çox-çox əvvəl Şərq 
musiqişünasları tərəfindən geniş surətdə işlənmiş, şərh və təhlil edilmişdir. 
Musiqidə vəznin nədən ibarət olması, onun tutduğu mövqe, onun mahiyyəti, 
daşıdığı funksiya haqqında Urməvidən qabaq yaşayıb yaradan musiqi 
alimləri musiqi sənətinin bu mühüm bəhsini dəqiqləşdirməyə çalışmış, 
vəznin qısaca elmi tərifini vermişlər. O cümlədən, Farabi vəznin 
mahiyyətini belə təyin edir: “İqa - sədaların zaman ərzində yayılışı, müxtəlif 
uzunluqda olan səslərin vaxt daxilində müntəzəm surətdə bölünməsi 
deməkdir”. İbn-Sina isə öz “Kitab-şəfa” əsərində vəzni müəyyən zaman 
daxilində və müəyyən müddət ərzində müntəzəm qayda üzrə təqsim olunan 
zərblərin məcmusu adlandırır. 
Urməvi öz böyük ustadlarının vəzn haqqındakı bu elmi təriflərini heç 
də inkar etmir. Lakin o, bu elmi anlayışların daha konkret və daha dəqiq 
ifadəsinə çalışır. O yazır: “Vəzn, zaman etibarı ilə bir-birindən ayrılıqda 
səslənən və öz vahidləri arasında müəyyən surətdə təsbit edilmiş 
münasibətdə bulunan və beləliklə bərabər dövrlərdə xüsusi vəziyyət kəsb 
edən nəqərat ardıcıllığından ibarətdir” (Urməvi və başqa Orta əsr 
musiqişünasları “nəqərə” kəlməsini zərb mənasında, “nəqərat” sözünü isə 
cəm sayında zərblər mənasında işlədirlər. Ehtimal etmək olar ki, 
Azərbaycan zərbli musiqi alətlərindən olan nağara bu sözdən əmələ 
gəlmişdir). Urməvinin vəzn haqqındakı tərifi belədir: “Vəzn zaman etibarı 
ilə müntəzəm məntiqi nisbətdə olan və bərabər dövrlər ərzində müəyyən 
vəziyyət (hal) alan zərblərin100 peydərpey və müttəsil ardıcıllığı 
(istimrarı)dır”. Sonra Urməvi əlavə olaraq qeyd edir: “Həmin bu dövrlərin 
istimrar (sürəklilik, ardıcıllıq) bərabərliyini və zərblər nisbətindəki tarazlığı 
və uyğunluğu ən dürüst və düzgün təyin edən mizan isə insanın daxili hissi 
(hassə-tül-iqa), ehsas və fərasətidir”. 
                                                          
100 Yuхarıda göstərildiyi kimi, Urməvi “nəqərat” yazır. 
Qeydlər, şərhlər və monoqrafik məlumat 
474 
Beləliklə, Urməvi vəznin əsas mahiyyətini şərh edərək göstərir ki, 
zərblər dövr etməsindəki (dövranında olan) ardıcıllığın düzgün nisbətdə 
olub-olmadığını dürüst təyin edən məhz insanın intuisiyası, şüuru, dərrakəsi 
və duyğusudur. 
Urməvi vəzn bəhsini davam etdirərək yazır: “Biz, iki müxtəlif 
mütəhərrik səqil (ağır) hərfi (daha doğrusu iki hecanı – Ə.B.) məsələn, 
“tana” sözünü tələffüz etdikdə dilimizdə damağımız üzərinə  iki müxtəlif 
keyfiyyətdə olan zərb vurmuş oluruq. Bu iki zərb arasında müəyyən bir 
vaxt, müddət keçir: ya uzun, ya qısa, ya da orta. Həmin bu vaxtın, müddətin 
son dərəcə qısa bir həddə çatdırılması nəticəsində əldə edilən aralıq (davamı 
etibarı ilə o qədər qısa bir ara ki, onun hiss olunması çətindir) barmaqları 
təbil üzərində sürüşdürdükdə əmələ gələn titrəyiş səslərindəki aralığı 
xatırladır. Eləcə də iki zərb arasındakı müddəti istənilən qədər uzatmaq üçün 
hədd-hüdud yoxdur. Belə uzun sürən fasiləni ölçmək asan iş deyil. Odur ki, 
iki zərb arasında davam edə bilən bu iki növ ifrat (yəni son dərədə qısa, ya 
da çox uzun sürən) müddət təbii (normal) vəzn üçün münasib olmur. 
Halbuki orta sürətdə olan ölçülər daha uyğun hesab edilməlidir. Sən şeir 
oxuduqda məmdud101 hecaları icab etdiyi tərzdə uzatmayıb məqsur102 
hecalar kimi yeyin söyləsən vəzn büsbütün pozular. Odur ki, tələffüz zamanı 
kəlmələrin hecaları arasındakı müddət vəznin (təfilələrin) tələb etdiyi 
ahəngə tabe olaraq bəzi hallarda nisbətən uzun, bəzi hallarda isə əksinə, qısa 
olmalıdır. Bu isə həmin qeyd etdiyimiz dürüst vaxtarası, yəni fasilə 
deməkdir. 
Düzgün fasilə ölçüsü zərblərarası müddətin bəzisinin nisbətən uzun, 
bəzisinin isə qısalığını tələb edir. Bu tələbə düzgün riayət edilməməyin 
nəticəsi olaraq ahəngin pozulduğunu hiss etmək üçün çox da böyük istedad 
sahibi olmaq şərt deyil. Çünki belə bir uyğunsuzluq dərhal duyulur, nəzərə 
çarpır. Halbuki vəznə hörmət göstərildiyi halda və vəzn düzgün, ahəngdar 
tərzdə vurulduğu zaman insan qəlbində böyük fərəh və sevinc duyğusu, 
həzz, zövq və qənaətbəxşlik yaranır”. 
                                                          
101 Musiqi üzrə-səqil (ağır) 
102 Musiqi üzrə – хəfif (yüngül) 
Əfrasiyab Bədəlbəyli. İzahlı monoqrafik musiqi lüğəti 
475 
Urməvi göstərir ki, vəzn əslində iki cür olur: 1) İqa-mousul (müttəsil, 
yəni qovuşuq, birləşik vəzn) və 2) İqa – müfəssəl (münfəsil, yəni ayrılıqlı, 
fasiləli vəzn). 
Burada nəzər-diqqəti cəlb edən maraqlı cəhətlərdən biri vəzn növlərini 
bəlliləşdirmək işində şeir vəznlərinə (əruz) aid bəhr adlarından (rəməl, həzəc 
və s.) istifadə edilməsidir. 
Zərbləri bərabər olmayan qovuşuq vəznin dörd növü göstərilir: 1) 
həzəc-səri, 2) həzəc-xəfif, 3) həzəc xəfif-səqil və 4) həzəc-səqil. Eləcə də 
rəməl-xəfif, rəməl-səqir kimi terminlərə tez-tez təsadüf edilir. Yeri 
gəlmişkən bunu da qeyd etmək lazım gəlir ki, “Kitab-əl ədvar”ın bəzi 
nüsxələrində Məmmədşah adlı bir azərbaycanlının rübab musiqi alətində 
azəri xalq musiqisi üslubuna müvafiq olan orijinal bir vəzn ixtira etdiyi də 
göstərilir. 
Kitabın öz həcmi etibarı ilə başqa fəsillərə nisbətən kiçik olan on 
dördüncü fəslində ayrı-ayrı məqamların insan zehniyyətinə estetik psixoloji 
və bədii təsiri məsələlərindən danışılır. 
Axırıncı (on altıncı) fəsildə isə musiqinin ifaçılıq sənəti ilə əlaqədar 
məsələləri təhlil edilir. Eyni zamanda bu fəsil əvvəlki fəsillərin bir növ 
yekunu kimi görünür. Lakin on altıncı fəslin əsas bəhslərindən ən maraqlısı 
musiqi səslərinin kağız üzərində qeydə alınması üzrə (tabulatura tərtibi) 
müəllifin göstərdiyi elmi təşəbbüsdür. 
Tarix göstərir ki, Qərbi Avropada olduğu kimi, eynilə Şərqdə də hələ 
ən qədim zamanlarda musiqinin yazılışı (notasiya) üçün müxtəlif qrafik 
işarətlərdən (hərflər, rəqəmlər, cizgilər, üfqi ya da dairəvi xətlər və s.) 
istifadə edilmişdir. Məlumdur ki, Qərbi Avropada diatonik qammanın ayrı-
ayrı səslərini qeyd almaq üçün hələ latın əlifbası hərflərindən istifadə 
edilməzdən əvvəl (yəni X əsrdən qabaq) qədim yunan hürufatından ibarət 
not işarələri tədavüldə olmuşdur). Eləcə də Yaxın və Orta Şərqdə də əbcəd 
hərfləri ilə musiqinin ayrı-ayrı səslərinin qeyd alındığı məlumdur. 
Məşhur ərəb filosofu və musiqi alimi əl-Kindi (Yəqub ibn İshaq, 
ölm.874) əsərlərində musiqi “əsvat”ının (səslərinin) qeydə alınması məsələ-
Qeydlər, şərhlər və monoqrafik məlumat 
476 
lərindən danışır.103 Ehtimal edilir ki, əl-Kindi risaləsində qədim yunan 
priyaziyyatçısı Evklidin Sectio canonis (“Kanon fəsli”) əsərində irəli sürülən 
ayrı-ayrı müddəaları şərh və təvil edir. İngilis alimi H.C.Farmer isə yazır ki, 
əl-Kindinin əbcəd əlifbası ilə tərtib etdiyi bir oktava diapazonu həcmindəki 
notlama üsulu yunanlılarınkına nisbətən müəyyən bir irəliləmə sayılmalıdır.104 
Əl-Kindidən sonra musiqi səslərini qeydə almaq yolunda səy göstərən 
Farabi olmuşdur. Bilindiyinə görə, Farabinin üsulu tamamilə başqa tərzdə 
idi. O, bir-birinin daxilində yerləşdirilən müxtəlif rəngli 9 dairəvi xətdən 
ibarət cizgilər vasitəsi ilə musiqi ləhnlərini kağız üzərində qeyd etmişdir. 
Lakin muğamlar və mahnılar üçün bu və ya başqa bir tərzdə tabulatura 
– cədvəl düzəltməkdə Şərq musiqi alimlərinin müxtəlif sınayış və təcrübi 
fəaliyyəti intişar tapmayıb səmərəsiz qalmaqda idi. Daha doğrusu, bu və ya 
başqa bir alimin tərtib və təklif etdiyi cədvəl musiqiçilər tərəfindən küll 
halında qavranıla bilmirdi. Çünki bu cədvəllərdə olan həddindən artıq 
şərtiliklər və qeyri-dəqiq qaydalar ifaçılar üçün olduqca mürəkkəb və 
anlaşılmaz görünür və bu səbəbdən də mənimsənilə bilmirdi. Nəticədə 
alimlərdən hər birinin düzəltdiyi not yazısı, olsa-olsa, ancaq onun şəxsən 
özü üçün az-çox praktiki əhəmiyyət kəsb edir, başqa musiqarlar isə ona 
laqeyd və etinasız münasibət saxlayırdılar. 
Belə bir şəraitdə105 Urməvinin tərtib etdiyi tabulatura – cədvəl onun 
sələflərinin düzəltdiyi notasiyaya nisbətən, ehtimal ki, xeyli təkmilləşmiş 
hesab edilməlidir. 
                                                          
103 Əl-Kindinin bu risaləsində irəli sürdüyü еlmi müddəalar haqqında: 1) ən-Nədim 
(Əbülfərəc Məhəmməd ibn İshaq ən-Nədim əl-Vərraq əl-Bağdadi, ölm.995), “Əl-Fеhrist” 
kitabında musiqi risalələrinə aid məqalələr. “Kitab al-Fihrist”. Mit Anmеrkyngеn hrsg. vоn 
G.Flügеl, nach dеsеn Tоdе bеsоrgt vоn J.Rоеdigеr, und A.Müllеr. Bd. I: dеn Tехt 
еnthaltеnd, vоn J.Rоеdigеr, Lеirziq, 1871; Bd II: diе Anmеrkyngеn und Indicеs еnthaltеn, 
vоn. A.Mullеr, Lеipzig, 1872; 2) İbn-əl-Qifti (Əli ibn Yusif, 1172-1248) musiqi sənətinə 
məхsus bəzi təliflər vermişdir, kitabın iхtisar еdilmiş nəşri: İbn-al-Qifti’s “Ta’rih al-
Hukama”, Auf Grund dеr Vоrarbеitеn Aug. Müllеr’s hrsg, vоn J.Lippеrt, Lеipziq, 1903-cü 
il nəşri; 3) həkimlər və təbiblərin tərcümеyi-halı haqqında lüğətin müəllifi İbn-Üsеybianın 
(Əhməd-bin-əl Qasim, 1203-1270) kitabında əl-Kindiyə həsr оlunmuş sətirlər vardır: İbn 
Abi Usеibia, hrsg A.Müllеr, Königsbеrg, 1884. 
104 Enzyklopädie dеs Islam, Liеfеrung 49, 1933, səh.811 
105 Vaхtı ilə Qərbi Avrоpa musiqisində işlənən “nеvma” adlanan nоt yazısındakı qarışıqlıq, 
anlaşılmazlıq və hərc-mərclik haqqında müasir nоtasiyanın banisi sayılan Arеtsоlu Qvidо 
Əfrasiyab Bədəlbəyli. İzahlı monoqrafik musiqi lüğəti 
477 
Urməvi də öz not cədvəlini ud musiqi alətinin simlərini və pərdələrini 
nəzərdə tutaraq tərtib etmişdir. Çünki bəstəkar üçün bu gün piano necədirsə, 
o zamanlar ud da əsas musiqi aləti sayılırdı.106 Musiqi alimləri və o 
cümlədən Urməvi də musiqi sənətinin nəzəri məsələlərini məhz ud ilə 
əlaqədar olaraq işləmiş, tədqiq etmişlər. Çünki ud öz geniş diapazonu, 
qamma daxilində hər səsin ucalığını dəqiq səsləndirməsi etibarı ilə o 
zamankı başqa musiqi alətlərindən xeyli fərqlənirdi. Udun möhkəm surətdə 
təsbit olunmuş simləri və pərdələri ilə musiqinin ayrı-ayrı səslərini, 
intervalları, məqam-kök əlamətlərini göstərən tetraxord və pentaxordları, 
çalınan musiqinin tonallıq kökünü və sairə bunlar kimi vacib cəhətləri əyani 
surətdə nümayiş etdirmək mümkün idi. 
                                                                                                                                                    
(təхm.995-1050) bеlə dеmişdir: “Nеvma nоt yazısı, - təmiz, sərin suyu оlan еlə bir quyuya 
bənzəyir ki, оnun içərisinə nə bir kəndir, nə də vеdrə sallanılmadığından hər bir üzülmüş, 
susuzluqdan taqətdən düşmüş adam həsrətlə nə qədər quyunun dibindəki suya baхırsa-
baхsın, ağzı əfsus ki dada çatmayacaqdır”. 
106 Böyük tacik və iran alimi Əbdürrəhman Cami (Nurəddin Bin-Əhməd, 1414-1492) 
külliyyatının ikinci hissəsini təşkil еdən “Risalеyi-musiqi”sində ud musiqi alətinə həsr 
оlunan fəslində simli musiqi alətlərdən ən şərəflisi ud sayılır. Cami оradaca udun inkişaf 
tariхindən bəhs еdərək göstərir ki, qədimdə ud dörd simli musiqi aləti оlmuşdur. Lakin 
sоnralar həkim Farabi uda əlavə bеşinci sim qоşub həmin simi “hadd” adlandırmışdır 
(Özbəkistan SSR Еlmlər Akadеmiyası Şərqşünaslıq İnstitutunun əlyazmaları fоndu, inv. 
№12331, vərəq 441 b). 
 Şərqdə nоt yazısının tariхi mövzusunda maraqlı bir məqalə ilə çıхış еdən müasir 
özbək tariхçisi İ.R.Rəcəbоv da Х əsrə qədər udun dörd simi оlduğunu qеyd еdir 
(И.Раджабов. К истории нотной письменности на Востоке, Сб. “Общественные науки 
в Узбекистане”. Изд-во АН Узбекской ССР, №10, 1962, Ташкент, səh.34). О, bu 
müddəasını “yazılı məхəzlərə” isnad еdərək irəli sürdüyünü göstərdikdə, Əbdürrəhman 
Caminin yuхarıda qеyd еtdiyimiz risaləsinin Daşkənd çağını (Абдурахман Джами, 
Трактакт о музыке, перевод с персидского А.Н.Болдырева, редакция и комментарии 
В.М.Беляева, Издв.АН Узбекской ССР, Ташкент, 1960) nəzərdə tutduğunu və о 
cümlədən prоf.V.M.Bеlyayеvin həmin kitabdakı məqaləsini də “yazılı məхəz”lərdən biri 
kimi göstərmiş оlur. Lakin Bеlyayеv həmin kitabdakı məqaləsində (daha dоbrusu, 
Ə.Caminin еlmi müddəalarını şərh və təfsir  еtdikdə) udun Farabiyə qədər guya dörd simli 
оlduğu haqqında Caminin mülahizəsini qеyri-dəqiq adlandırır, bu хüsusda Caminin fikri ilə 
razılaşmadığını qеyd еdir və göstərir ki, hələ əl-Kindi vaхtında udun bеş simi оlmuşdur 
(səh.82). Bеlyayеv bu müddəasını hansı mənbəyə isnad еdərək irəli sürdüyünü öz 
məqaləsində bildirməsə də, məlumdur ki, əl-Kindi udun diapazоnunu iki оktavaya 
çatdırmaq məqsədilə uda bеşinci sim qоşaraq tam bir “cəm ül-əzəm” əldə еtməyə müvəffəq 
оlmuşdu. 
Qeydlər, şərhlər və monoqrafik məlumat 
478 
Dünyanın bir çox musiqi alətləri kimi, ud da musiqinin ümumi 
inkişafı, ifaçılıq sənətində əldə edilən nailiyyətlər ilə əlaqədar olaraq illər 
boyu təkmilləşdirilmişdir. Udun qolu üzərində bağlanmış yeddi pərdə 
(dastan) ilə boş sim (mütləq) birlikdə hər simin səkkiz müxtəlif ucalıqda səs 
verməsini təmin edir. Həm də yeddinci (xinsir) pərdənin verdiyi səs ilə 
sonradan ardıcıl surətdə zilə tərəf gələn hər boş simin səsindəki 
hündürlüyün eyni olduğunu (məhz buna görə də dahi ustad Urməvi bunları 
eyni hərf – işarə ilə qeydə alır) nəzərdə tutsaq, ud musiqi alətində 36 
müxtəlif yüksəklikdə səsin əldə edilə biləcəyini görərik. 
Urməvi ərəb əlifbasının əbcəd hərflər tərtibinin sırası ilə gələn 
işarələrdə hər bir səsi ayrı-ayrılıqda qeydə alır. Əbcəd hesabında birinci 
hərfin “əlif” - bir (1) rəqəmini ifadə etdiyini və “lo” hərfinin isə 36 rəqəminə 
bərabər olduğunu nəzərdə tutsaq, ud musiqi alətinin hər bir səsinin müəyyən 
bir hərflə ilə qeydə alınmasının mümkün və təbii olduğunu aydın surətdə 
görərik. Urməvinin kitabında çəkdiyi ud musiqi alətinin səslər düzümü 
sxemini107 müasir not yazısına köçürmək artıq çox da çətin iş deyil.108 
Urməvi yazdığı musiqi parçasının sərlövhəsində hər şeydən əvvəl 
əsərin hansı muğam kökündə (təriq) və həm də nə ölçüdə (vəzndə) olduğunu 
bildirir. Həmin cədvələ baxan ifaçı bilir ki, mahnı Nouruz məqamında, 
ölçüsü isə rəməl bəhrindədir. Sonra Urməvi oxunacaq mahnıdan əvvəl udun 
çalacağı kiçik melodik parçanın melodiyasını (“əs-sövt”) verir. Ola bilsin ki, 
bu parça eyni zamanda mahnının ayrı-ayrı misraları, ya da bəndləri 
(kupletləri) arasında araçalğı funksiyasını daşımış olsun. Bundan sonra 
oxunacaq mahnının mətni yazılır: 
Əla səbbiqum ya hakimi tərəffəqu 
Və min vəslikum ya-vu-mən əlayihi təsəddəqu və i.a. 
Daha sonra müəllif şeirin hər hecası (daha doğrusu bəhrin hər təfili) 
altında hərflər və rəqəmlər ilə udun pərdələrini (səsləri) göstərir. 
Urməvi tabulatura-cədvəlləri rəmzlərinin düzgün və dəqiq oxunub 
müasir not yazısına köçürülməsi isə çox da asan deyil. Burada müxtəlif 
oxunuşlara təsadüf etmək mümkündür.  
                                                          
107 Ə.Bədəlbəyli. Nоt yazısı nеcə yaranmışdır. “Еlm və həyat jurnalı”, 1964, №7, səh.11 
108 Həmin məqalənin ardı: - “Еlm və həyat” jurnalı, 1964, №8, səh.19 
Əfrasiyab Bədəlbəyli. İzahlı monoqrafik musiqi lüğəti 
479 
Urməvinin “Kitab-əl ədvar”ından109 götürülmüş cədvəli kitabının 
əvvəlində frontispis kimi dərc edən Farmer qeyd edir ki,110 köçürücü 
xətası111 nəticəsincə əlyazısında bəzi səhvlərə yol verilmişdir.  
Rübainin mətninin təxmini tərcüməsi belədir: 
Aşinalər qeyb edərkən aşinani səbr edər 
Təsliməm hicranına, səbr eylərəm billahi mən 
Arzular var qəlb-zarimdə özümdən bixəbər, 
Dərdimi vüslət dəmində söylərəm ey mahi mən. 
“Kitab-əl ədvar”ın eyni nüsxəsindən (1663-cü ildən Britaniya 
muzeyinin Şərq şöbəsində, №2361) götürülən tabulatura Qərbi Avropanın 
iki görkəmli Şərq musiqi alimi R.Erlanje (Ərəb musiqisi haqqındakı 
kitabının üçüncü cildi, Paris, 1938, səh.560) və H.C.Farmer (“Min bir gecə” 
hekayələrində musiqi)112 tərəfindən diqqətlə oxunub, rəmzləri açılmış və 
müasir not yazısına köçürülmüşdür113. Qərbin iki görkəmli mötəbər musiqi 
                                                          
109 Britaniya Dövlət muzеyi, əlyazmaları fоndu (1663-cü il), Şərq şöbəsi, inv.№2361; 
frоntispisi: Hеnry Gеоrgе Farmеr, Thе minstrеlsy оf “Thе arabian nights”. 
110 Yеnə оrada, səh.48 
111 Dərin həsrət duyğusu ilə qеyd еtməliyəm ki, həmin bu mahnı tabulaturasının 
Azərbaycan Mеmarlıq və İncəsənət İnstitutunun kitabхanasında saхlanılan nüsхəsindən 
(İstanbul “Nur-Osmaniyyə” kitabхanasındakı nüsхənin fоtо-surəti) istifadə haqqında 
təmənnam musiqi şöbəsi rəhbərliyi tərəfindən müzayiqə ilə qarşılandı. 
112 Hеnry Gеоrgе Farmеr. Thе minstrеlsy оf “Thе arabian nights”, A Study оf Music and 
Musicians in thе Arabic “Alf Laila wa Laila”. Hinrichsеn еditiоn №402 
113 Hər iki şərhçinin mütaliəsində həm ümumi, həm də bəzi ayrılıq cəhətləri var. Ümumi 
cəhət hər şeydən əvvəl ondan ibarətdir ki, şərhçilərin hər ikisi yazdıqları not parçasında 
şərh olunan rübainin hansı tonallıqda (məqamı Urməvi özü göstərir – Qəveşt) olduğunu 
müəyyənləşdirməkdən qaçmışlar və ehtimal etmək olar ki, elə məhz bu səbəbə görə də 
açarın yanında heç bir alterasiya nişanı qoymamışlar (əsər hansı tonallıqda olursa-olsun 
açarın yanında alterasiya nişanı qoymamaq halı bəzi müasir bəstəkarların: Prokofyev, 
Şostakoviç, Qarayev və başqalarının yazı ədasına xas olduğunu hər nə qədər nəzərdə tutsaq 
belə, - qədim klassik əsərlərə və əsərlər şərhinə səciyyəvi sayıla bilməz). Zahirən guya cüzi 
və əhəmiyyətsiz bir məsələ kimi zənn edilə biləcək bu cəhəti xüsusi olaraq göstərməkdən 
məqsəd Erlanjenin yazısında üçüncü (və yeddinci) xanələrdəki “es” notudur. Görünür ki, 
rübainin hər misrasının “c” notunda bərqərar olması Erlanjenin təsəvvüründə bəstənin c-
moll tonallığında olması rəyini canlandırmış və o, üçüncü və yeddinci xanələrin son notunu 
“es” kimi qələmə vermişdir. Bizcə, bu düz deyil. Çünki müəllif (Urməvi) bəstənin Qəveşt 
“təriqində” (məqamında) olduğunu bildirməklə bizim musiqi “təxəyyül”ümüzdə istər-
istəməz Hümayun-Nəva-Şüştər intonasiyalarını canlandırır (bu cəhətdən yenə də həmin 
Qeydlər, şərhlər və monoqrafik məlumat 
480 
alimi tərəfindən bu, oxunaqlığı çətin tabulatura – cədvəlin necə şərh və izah 
edildiyi yəqin ki, bizi maraqlandırmaya bilməz.114 
Urməvi XIII əsrdə bütün Yaxın və Orta Şərqin musiqi sənətinin 
inkişafında görkəmli rol oynamış dahi bir sənətkar və alimdir. Onun 
humanist estetikası dövrünün bədniyyat aləmini yeni əxlaqi-mənəvi 
məzmunla zənginləşdirmişdir. 
Bütün varlığı ilə musiqinin böyük emosional təsir qüvvəsinə müəyyən 
inam bəsləyən Urməvi musiqinin insan həyatında tutduğu ictimai-qayəvi, 
mədəni-əxlaqi mövqe məsələlərinə xüsusi əhəmiyyət vermiş və bununla 
əlaqədar nəzəri problemləri elmi əsaslar üzrə dərindən işləmişdir. 
Aristotel fəlsəfəsindən mənimsədiyi dialektik təfəkkür qabiliyyəti və 
insan zəkasının yenilməz qüdrətinə pərəstiş hissilə tədqiq və şərh etdiyi 
musiqişünaslıq problemlərinin (estetik norma bəhsləri), eləcə də musiqi 
                                                                                                                                                    
üçüncü xanədə “as” əvəzinə “a” getməsi də səciyyəvidir). Bu isə tədqiq etdiyimiz musiqi 
rübaisinin nəticə etibarı ilə “h” notunda qərar tapacağını (hər cümlənin “c” notunda 
dayanmasına baxmayaraq) və tonallığın heç də c-moll yox, bəlkə daha doğrusu h-moll 
(Hümayun-Nəva), ya da bunlardan Şüştərə doğru (e-moll) təmayül olduğunu eşidirik. Odur 
ki, bizcə, Erlanjenin “es” deyə göstərdiyi not orfoqrafik dəqiqlik icabına görə “dis” kimi 
qələmə alınmalı idi. Farmerin şərhinə gəlincə, hər şeydən əvvəl onun Erlanjeyə nisbətən 
bəstəni bütünlükdə bir ton zil yazması nəzər-diqqəti cəlb edir. Lakin belə bir “intiqal”ın 
(transpozisiya mənasında) heç bir prinsipial əhəmiyyəti yoxdur. Farmerdə xanə ölçüsünün 
Erlanjeyə nisbətən iki dəfə artırılması da (Erlanjedə mürəkkəb ikihissəli xanə 6/8, Farmerdə 
isə mürəkkəb dörd hissəli xanə 12/8) musiqi mətnində əhəmiyyətli bir fərq yaratmır. Lakin 
Farmer hər bir notun yüksəklik (ucalıq) cəhətini daha dəqiq göstərməyə çalışır. Bunun üçün 
o, temperasiya olunmuş 12 pilləli qammanı qənaətbəxş hesab etməyərək Urməvi 
musiqisinin mütabiq notları yanında diez və ya bemol əvəzinə plyus (+) və minus (-) 
işarələri qoyur ki, bu da göstərilən notun bir limma ya da bir komma miqdarında zil ya da 
bəm olmasına işarədir. 
114 Səfiəddin Urməvinin bəstəsi оlan həmin musiqi rübaisini bu sətirlərin müəllifi də vaхtı 
ilə şərh еtməyə çalışmış və öz şərhini “Еlm və həyat” jurnalının 1964-cü il 8-ci nömrəsində 
dərc еtdirmişdir. 
 Yuхarıda qеyd еdildiyi kimi, istеdadlı özbək tariхçisi İ.R.Rəcəbоv da başqa bir 
cədvəlin şərhi üzərində işləmişdir. Əsas iхtisası musiqiçi оlmadığına görə о, bu işində 
R.Еrlanjеnin tərcübəsindən faydalanmışdır (səh.40, haşiyə 21) və çох оla bilsin ki, məhz bu 
səbəbə görə də Еrlanjе şərh üsuluna хas оlan bəzi qеyri-dəqiq cəhətlərə öz tədqiqatında yоl 
vеrməyə məcbur оlmuşdur. Məqaləsinin mətnindən anlaşıldığına görə Rəcəbоv bu yоlda öz 
еlmi aхtarışında əsas еtibarı ilə Qütbəddin Şirazinin (Mahmud bin Məsud, ölm.1310) 
“Dürrə-tüt tac..” əsəri üzərində çalışır. 
Əfrasiyab Bədəlbəyli. İzahlı monoqrafik musiqi lüğəti 
481 
sənətinin bir çox spesifik xüsusiyyəti ilə əlaqədar nəzəri məsələləri məntiqi 
üsul üzrə dəqiqləşdirməsi Urməvini zamanının ən görkəmli mədəniyyət 
simaları ilə bir cərgəyə qoyur. 
Söz yox, bu gün biz musiqişünas və nəzəriyyəçi Urməvinin elmi 
müddəalarında bir çox sadəlövh anlayışlara, mahiyyət etibarı ilə yanlış 
yanaşmalara, ayrı-ayrı məfhumların tərifində zidd fikirlərə, xurafat, 
mövhumat və ilahiyyat təmayüllü qənaətlərə təsadüf edirik. Lakin 
zamanının siyasi və ictimai quruluşundan, yaşadığı mühitdə hakim olan 
müxtəlif yarı dini, yarı fəlsəfi dünyagörüşlərin (o cümlədən, ilk növbədə 
təsəvvüf təriqəti ilə əlaqədar ideyaların) müəyyən təsirindən gələn bu 
məhdudiyyət heç də realist Urməvini adi bir Orta əsr sxolastı, ya da idealisti 
kimi göstərmir. 
Urməvi zəngin yaradıcılığı ilə Azərbaycan musiqişünaslığına qiymətli 
yeniliklər gətirmiş, yalnız Azərbaycanın deyil, bütün Yaxın və Orta Şərqin 
musiqi mədəniyətinin inkişafında mühüm rol oynamış, özündən sonra gələn 
musiqiçilər üçün əsil təlim və tərbiyə məktəbi olmuşdur. 
Urməvinin elmi axtarışları və ilk növbədə muğamat qaydalarının, 
musiqidə məqamların funksional mahiyyətinin, musiqinin bünyəsini təşkil 
edən melodika bəhsinin, eləcə də musiqinin istər fiziki xassə (akustika), 
istərsə də bədii təsirilə əlaqədar məsələlərini ətraflı surətdə şərh və təhlil 
işindəki elmi-nəzəri nəticələri XIII əsr azəri musiqi sənətinin bütün musiqi-
bədii nailiyyətlərini özündə əks etdirir. 
 
18. ƏBDÜLQADİR MARAĞİ 
Səfiəddin Urməvi musiqi məktəbinin davamçılarından biri olan 
Əbdülqadir Maraği Orta əsrlərdə Yaxın və Orta Şərqin görkəmli 
musiqişünası sayılır. O da öz sələfi Urməvi kimi, xalqının musiqi sənətinə 
xas olan orijinal cəhətləri dərindən tədqiq edərək çoxlu musiqi əsəri 
yaratmışdır. O, həm də mahir bir ifaçı kimi azəri musiqi tarixində görkəmli 
yer tutur. 
Əbdülqadir bin Qeybi əl-Hafiz əl-Maraği 1353-cü ildə Azərbaycanın 
elm və mədəniyyət mərkəzlərindən olan Marağa şəhərində anadan 
olmuşdur. 
Qeydlər, şərhlər və monoqrafik məlumat 
482 
Adının sonradan musiqi tarixi kitablarının bir çoxunda sadəcə ibn-
Feybi kimi qeyd edildiyi ilə əlaqədar olaraq bir cəhəti dəqiqləşdirmək lazım 
gəlir. İş burasındadır ki, Qeybi (ya da Feybi) sözü Maraği əsərlərinin üzünü 
köçürən köçürücülərin (nasixlərin) səhlənkarlığı, qeydsizliyi nəticəsində çox 
yerdə düzgün yazılmamışdır. Nasixlər kəlmə ətrafında nöqtələri yerli-
yerində sərrast yerləşdirməmiş, bəzən tamamilə buraxmış və buna görə də 
Feybi, bəzi hallarda İsa, ya Fəni, ya da Eyni kimi şəkillərdə yanlış 
yazılmışdır. 
İbn-Qeybi adının xüsusən qərbi avropa müəllifləri tərəfindən müxtəlif 
tərzdə oxunulduğuna tez-tez təsadüf edilir; o cümlədən: «Ərəb musiqisi» 
müəllifi F.Rüanya ibn-Feybi əvəzinə ibn-İsa115, daha bir başqa fransız 
fərqşünası L.Buva Teymurilər dövründə mədəni həyat məsələlərini 
işıqlandırmaq niyyəti ilə yazdığı məqaləsində116 Əbdülqədir ibn-Qeybi adını 
hər yerdə Əbdülqadir Qüyandi kimi ismiləşdirmişdir. 
Nadir istedad, hərtərəfli məlumat, dərin təfəkkür sahibi olan 
Əbdülqadir Maraği musiqi sənətinə hərtərəfli yanaşan musiqi alimidir. O, 
musiqinin istər fəlsəfi-estetik mahiyyəti, istərsə də tarixi-nəzəri cəhətləri ilə 
yaxından maraqlanmış və onlar arasında üzvi bir vəhdəti zəruri şərt 
sanmışdır. 
Maraği musiqi sədalarında, hər şeydən əvvəl, insan nəfsinin ən 
səmimi ifadəsini görür, musiqi ləhnlərində insan qəlbinin ən gizli sirlərini 
arayır; o, musiqi avazı ilə insan varlığının ülviyyətini və daşıdığı böyük, 
dərin mənanı dərk etmək istəyir. 
Maraği maarif və maraq dairəsinin böyüklüyü, zehniyyətinin vüsəti, 
görüş üfüqünün genişliyi etibarı ilə zamanının görkəmli alimi, mümtaz 
                                                          
115 Jules Rounet. La musique arabe, Encyclopedie de la musique... fondateur Albert 
Lavignac, Paris, 1922, p. 2680.  
116 L.Bouvat Essai sur la civilisation Timouride, “Journal asiatique”, Paris, t. CC VIII, 
1926, pp. 183-299.   
Görkəmli sovet şərqşünası B.B.Bartold 1928-ci ildə Mir Əlişir Nəvainin anadan olmasının 
500-cü ildönümü münasibəti ilə yazdığı “Мир Али-Шир и политическая жизнь” 
sərlövhəlli məqaləsində L.Buvalın buraxdığı daha bir çox dəqiq olmayan müddəalarını 
qeyd edir. Bax: Б.Б.Бартольд. “Мир Али-Шир. Сборник к пятидесятилетию со дня 
рождения”. Ленинград, 1928, с. 164. 
Əfrasiyab Bədəlbəyli. İzahlı monoqrafik musiqi lüğəti 
483 
musiqişünası və mahir ustadı sayılır. Yaşadığı dövrün ən mötəbər alim və 
görkəmli şairləri kimi Əbdülqadir də “Xacə” ləqəbinə layiq görülmüşdür. 
Maraği qoşduğu mahnıların (daha doğrusu, bunların musiqi mətninin) 
kağız üzərində qeyd alınması işində böyük ustad Urməvinin yaradıcılıq 
nailiyyətlərindən səmərəli istifadə etmək istəmişdir. O da azəri musiqisi 
üçün xüsusi tabulatura düzəltmək təşəbbüsündə olmuş və bu  işdə böyük səy 
göstərmişdir. Onun kitablarında “kar” adlandırdığı bəstələrdən bəzilərinin 
tabulaturası nəqş edilmişdir. “Məqasid-əl əlhan” (əlyazmasının bir nüsxəsi 
İstanbulda Nur-Osmaniyyə, bir nüsxəsi də İstanbulda Top Qapı sarayı 
kitabxanasında, başqa bir nüsxənin İranın Məşhəd şəhərindəki kitabxanada 
saxlanıldığı məlumdur) kitabındakı tabulaturanı Avstriya musiqi tarixçisi 
R.Q.Kizevetter (1773-1850)117 Qərbdə birinci olaraq müasir not yazısına 
köçürmüşdür. Lakin şerin mətnaltı (təhtülməti, podtekstovka) düzülüşündə 
isə müvəffəqiyyət əldə etməmişdir. 
Eyni zamanda belçikalı musiqişünas və bəstəkar Fransua Fetis (1784-
1871) “Ümumi musiqi tarixi”118 kitabında da transkripsiyası dəqiq deyildir. 
Türk musiqişünası Rauf Yekta türk musiqisi haqqında Alber Lavinyakın 
həmin tabulaturanın şərhini vermişdir. Lakin onun (1846-1926) “Musiqi 
ensiklopediyası və konservatoriya lüğəti”nə yazdığı məqaləsində Maraği 
bəstəsinin notla şərhini vermişdir119.  
Marağinin ən böyük elmi əsəri “Came-əl əlhan” 1405-ci ildə 
yazılmışdır. Əlyazmalarından bir nüsxəsi İstanbulda “Nur-Osmaniyyə” 
kitabxanasında, başqa bir nüsxəsi isə Oksford universitetinin Bodliyan 
kitabxanasında saxlanılır. Rauf Jekta qeyd edir ki, “Nur-Osmaniyyə” 
kitabxanasında olan nüsxədə 818-ci il (hicri) tarixli qeyddən anlaşıldığına 
görə, müəllif əsəri Teymur oğlu Soltan Şahruxa ithaf etmişdir. C.Farmerin 
                                                          
117 Kiesewetter R.G. “Die Musik der Araber”, Leipzik, 1842, s.56 
118 Fetis Fr. “Histoire generale de la musique”, т.II, р.68 
119 Bəstənin mətninin ərəbcədən təxmini tərcüməsi belədir: 
Sancılıb əfi ilanla yenə qara ciyərim 
Nə əlacla, nə də osunla sağalmaz qəhərim 
Mənə bu cövrü verən sevgili cananımdır 
Hansı bir dərd mənə gəlsə, o dərmanımdır. 
Qeydlər, şərhlər və monoqrafik məlumat 
484 
yazdığına görə,  Maraği bu əsərini əvvəlcə oğlu Nurəddin Əbdürrəhmana 
bağışlamış, lakin 1413-cü ildə kitabın üzərində yenidən işləmişdir. 
Marağinin “Məqasid-əl əlhan” adlı əsəri əslində “Came-əl əlhan” 
kitabının müxtəsər icmalıdır (yuxarıda qeyd edildiyi kimi, bu əsərin bir 
nüsxəsi İstanbulda “Nur-Osmaniyyə” və Top Qapı sarayı kitabxanalarında, 
bir nüsxəsi isə Məşhəd şəhər kitabxanasında saxlanılır).  
Marağinin fars dilində tərtib etdiyi “Şərh-ül ədvar” risaləsi Səfiəddin 
Urməvinin “Kitab-əl ədvar”ının şərh və təfsirindən ibarətdir. Müəllifin 
musiqi nəzəriyyəsinə dair “Kənz-ül əlhan” kitabının müqəddəratı isə məlum 
deyil. Marağinin həyat və yaradıcılığından az-çox bəhs edən ayrı-ayrı 
müəlliflərin (C.P.N.Land120, G.Helmhols121, məşhur alman iranşünası 
H.Ete122 (1844-1917) və b. yazılarında bu kitabın heç olmazsa bir 
nüsxəsinin hazırda mövcud olub-olmaması haqqında məlumata təsadüf 
edilmir. Çox güman ki, bu əsərin zamanəmizə qədər gəlib çatmamasına dair 
ingilis musiqişünası C.Farmerin rəyi doğrudur. 
Maraği öz əsərlərində musiqinin nəzəri məsələləri ilə yanaşı “əməli 
musiqi” üzrə də müəyyən bəhslərə geniş yol verir. Burada müəllif musiqi 
alətlərinin təsviri və tofsivi (xüsusiyyətlərini tanıtma) ilə bərabər, həm də 
ifaçılıq qaydalarından danışır. Onun əsərlərində rübab, ud, tənbur, mizmar, 
mizaf və b.musiqi alətlərinin quruluşu, akustik və səslənmə xassələri 
haqqında maraqlı təriflərə təsadüf edilir. 
Maraği yaradıcılığını ətraflı surətdə tədqiq edən C.Farmer yazır ki, 
Maraği əsərlərində Əbu-nəsr Farabi, Səfiəddin Urməvi, Qütbəddin Şirazi və 
başqalarından iqtibasən yazılmış ayrı-ayrı parçalara tez-tez təsadüf olunur. 
Bununla bərabər Farmer qeyd edir ki, Maraği bir alim və böyük 
musiqişünas kimi öz orijinallığını saxlamış, musiqi nəzəriyyəsini qiymətli 
elmi mülahizələrlə zənginləşdirmişdir. 
                                                          
120 Y.N.Land. Recherches sur İ’histoire de la gamme arabe (Acte, du sixteme Congres 
International des Orientalists tenu en 1883 a Leide) Leide, 1883, pp. 67-75. 
121 Гельмгольц Герман. Учение о слуховых ощyщениях, как физиологическая основа 
для теории музыки. Пер. с немецкого, СПб., 1875, səh.280 və ardı. 
122 Sachau-Ethe. Catalogue of the Persian, Turkish, Hindustani and Pustu manuscripts in the 
Bodlean Library, begyn bu Ed. Ed. Sachau, contuneud, completed and ed. By H.Ethe, pt I. 
The Persian manuscripts, Oxford, 1889, pp. 1057-1063.  
Əfrasiyab Bədəlbəyli. İzahlı monoqrafik musiqi lüğəti 
485 
 
 
 
 
 
 
 
MİLLİ MUSİQİMİZLƏ DÖYÜNƏN SƏNƏTKAR 
ÜRƏYİ1 
 
 
Xalqın milli mədəniyyətinə, onun 
mənəvi inkişafına güclü təkan verən, geniş 
dünya görüşü, çoxsahəli yaradıcılıq fəaliyyəti 
ilə fərqlənən görkəmli sənətkarlar arasında 
Əfrasiyab Bədəlbəylinin adı Azərbaycan 
musiqi mədəniyyəti tarixində mərkəzi 
yerlərdən birini tutur. 
Ə.Bədəlbəyli Azərbaycan bəstəkarlıq 
məktəbinin yaranması yolunda ilk cığır 
açanlardan biri olmuşdur. Və əgər sənətkarın 
müasirləri arasında yaradıcılıq baxımından 
ona bərabər bəstəkar tapmaq mümkündürsə, 
Bədəlbəyli yaradıcılığındakı aydın, gözə-
çarpacaq çoxcəhətliliyi özündə birləşdirən 
başqa bir incəsənət xadimi tapmaq o qədər də asan iş deyil. Ə.Bədəlbəylinin 
çoxşaxəli yaradıcılığının hansı tərəfini götürürüksə-götürək, onun hər 
sahədəki fəaliyyəti Azərbaycan incəsənətinin inkişafında silinməz izlər 
qoymuşdur. İlk Azərbaycan milli baleti “Qız qalası”,  operalar, kamera-
instrumental əsərləri, dirijorluğu, librettoları, xalq musiqisi ilə bağlı elmi 
                                                          
1 Məqalə ilk dəfə "Musiqi Dünyası" jurnalının 1-2(31), 2007 - sayında çap olunmuşdur. 
İbrahim Quliyev 
486 
çıxışları, tərcümələri, ictimai fəaliyyəti - bütün bunlar, milli mədəniyyət 
tariximizə həmişəlik daxil olmuşdur. 
Azərbaycan professional musiqi yaradıcılığının təşəkkülü və inkişafı - 
bir sıra janrların meydana gəlməsi və təkamülü, musiqi nəzəriyyəsi və 
xüsusilə də milli musiqimizin inkişaf tarixinə dair geniş tədqiqat işlərinin 
aparılması, bir çox Azərbaycan və eləcə də keçmiş sovet və xarici ölkə 
bəstəkarlarının əsərlərinin Azərbaycan səhnəsinə yol tapması 
Ə.Bədəlbəylinin adı ilə bağlıdır. 
1907-ci il aprel 
ayının 19-da, Bakı 
şəhərində, xalq maarifçi-
si Bədəlbəy Bədəlbəyo-
vun ailəsində oğlan 
uşağı dünyaya gəlir və 
ailənin ilkinə qədim türk 
hökmdarı Əfrasiyabın 
adı verilir. Yaşadığı 
dövrün qabaqcıl ziyalı-
larından olan, təhsilini 
Qori müəllimlər seminariyasında almış Bədəlbəy Bakı şəhərində rus-
müsəlman məktəblərinin yaradıcılarından biri olmuş, uzun müddət 6 
nömrəli rus-müsəlman məktəbində müdir vəzifəsində işləmişdir. Həmin 
məktəb xalq arasında “Bədəlbəyin məktəbi” adı ilə tanınırdı. 
Bədəlbəy, Azərbaycanın qədim diyarı Qarabağda, Şuşa şəhərində 
anadan olmuş və başqa cəhətlərlə yanaşı, uşaq çağlarından, bu füsunkar 
guşənin hər qarışında səslənən Azərbaycan el havalarını, muğamları eşitmiş, 
sevmiş və onları gözəl ifa etməyi bacarmışdır. Məhz bu cəhət onu, bütün 
həyatı boyu geniş, hərtərəfli maarifçilik fəaliyyəti ilə yanaşı, XX əsrin 
əvvəllərində, milli musiqili teatrımızın yaranıb inkişaf etməsində bilavasitə 
yaxından iştirak etməyə həvəsləndirmişdir. Təmiz və zil səsə malik olan 
Bədəlbəy doğma xalası oğlanları Üzeyir Hacıbəylinin “Leyli və Məcnun” 
operasının səhnəyə yol tapmasına da kömək etmiş, ilk tamaşalarda İbn 
Səlam, sonralar isə həmin əsərdə Məcnun obrazlarını yaratmışdır. 
Maraqlıdır ki, o vaxtlar Azərbaycan səhnəsində qadın rollarını kişilər ifa 
Əfrasiyab Bədəlbəyli. İzahlı monoqrafik musiqi lüğəti 
487 
edirdilər və bəzən elə olurdu ki, Məcnun rolunda Bədəlbəy, Leyli rolunda 
isə onun doğma qardaşı Əhməd Bədəlbəyli - Ağdamski çıxış edirdi. 
Əfrasiyab Bədəlbəylinin anası, məşhur Şah Qacar nəslinin təmsilçisi 
Rəhimə xanım da dövrünün bilikli qadınlarından biri idi. Ərəb və fars 
dillərini mükəmməl bilən, uşaq yaşlarında Azərbaycanın görkəmli şairəsi 
Xurşid Banu Natəvan ilə ünsiyyətdə olan Rəhimə xanım, xan qızının təşkil 
etdiyi şeir və musiqi məclislərində tez-tez iştirak edər, şifahi xalq 
ədəbiyyatından, klassik şairlərin əsərlərindən parçalar oxuyardı. O, 
ümumiyyətlə incəsənətin bu sahəsini çox sevir və dərindən bilirdi. Bəzən 
özü də kiçik şeirlər yazar, nağıl qoşar, bunları uşaqlarına, sonralar isə nəvə-
lərinə söyləməyi xoşlardı. Maraqlıdır ki, dramaturq Cəfər Cabbarlı, bəstəkar 
Fikrət Əmirov, Ramiz Mustafayev və Azərbaycanın başqa incəsənət 
xadimləri Rəhimə xanımın mükəmməl hafizəsinə həkk olunmuş şeir, folklor 
nümunələrini dinləmiş, öz yaradıcılıqlarında bunlardan istifadə etmişlər. 
Bədəlbəylilər ailəsi qonaqpərvər, dostsevər ailə idi. Bir çox ədiblər, 
jurnalistlər, bəstəkarlar, aktyor və müğənnilər bu ailənin qapısını böyük 
həvəslə açırdılar.  
Əfrasiyab Bədəlbəyli belə bir ailədə böyüyüb tərbiyə almışdı. Uşaqlıq 
çağlarından görkəmli incəsənət xadimləri ilə əhatə olunmuş Əfrasiyab 
xüsusilə, musiqi incəsənətinə bütün varlığı ilə bağlanmış, kiçik yaşlarından 
musiqi qabiliyyətini büruzə verməyə başlamışdır. 
Hərçənd əvvəl-əvvəl, Bədəlbəy oğlunu heç də musiqiçi görmək 
fikrində deyildi. O belə hesab edirdi ki, “musiqiçinin bir parça çörəyi ola 
bilməz”. Onun belə düşünməyə haqqı var idi. Çünki o dövrdə musiqiçilər 
həqiqətən çox acınacaqlı həyat sürürdülər.  
Buna baxmayaraq, balaca Əfrasiyab beş yaşında ikən özü, köməksiz, 
tar çalmağı öyrənir. Oğlunun belə bir istedad sahibi olduğunu görən 
Bədəlbəy onun musiqi ilə məşğul olmasına maneəçilik törətmir, əksinə, bu 
sahədə ona fəal köməklik göstərir. 
1912-ci ildə Ə.Bədəlbəyli 6-cı rus-müsəlman məktəbinə daxil olur və 
1916-cı ildə, tədris olunan bütün fənlərdən “əla” qiymətlərlə məktəbi bitirir. 
1917-1924-cü illər ərzində o, Bakıdakı 1-ci realnı məktəbində təhsil 
alır. Məktəbdə 50-yə yaxın sinif vardı. Bunlardan yalnız birində bütün 
dərslər Azərbaycan dilində keçirilirdi. Bu sinfin mürəbbisi (sinif rəhbəri) 
İbrahim Quliyev 
488 
Abdulla Şaiq idi. Təhsilə, 
biliyə böyük səy və diq-
qətlə yanaşan Ə.Bədəl-
bəyli görkəmli ədibin 
dərslərinə xüsusi həvəs 
göstərirdi. Mehriban, qay-
ğıkeş müəllim olan 
Abdulla Şaiq şagirdlərinin 
milli ədəbiyyatı dərindən 
öyrənməklərinə, klassik 
əsərləri, onların xüsusiy-
yətlərini, əsasən də, “əruz” və “heca” qaydalarını “şair olmasalar da, şair 
qədər bilmələrinə” çox ciddi diqqət yetirirdi. Ruscadan azərbaycancaya 
tərcümə, atalar sözləri və ümumiyyətlə folklor nümunələrini toplamaq və 
sair bu kimi ev tapşırıqları verən ədib şagirdlərini hərtərəfli şəxsiyyət kimi 
tərbiyə edirdi. Onun sinfinin şagirdləri arasında Əfrasiyab Bədəlbəylidən 
başqa, sonralar ədəbiyyatşünas və tənqidçi kimi şöhrət qazanmış Atababa 
Musaxanlı, ölkəmizin görkəmli cərrahı Fuad Əfəndiyev, akademik Səftər 
Quliyev və başqaları da vardı. 
1923-cü ildən 1926-cı ilə kimi Ə.Bədəlbəyli təzəcə təşkil olunmuş 
Azərbaycan Teatr məktəbinin dinləyicisi olur və məktəbdə təşkil olunan 
səhnə tamaşalarında böyük həvəslə iştirak edir. Bu illərdə məktəbdə 
tanınmış müğənni Fatma xanım Muxtarova, şərqşünas professor V.Zummer 
və başqaları müəllim kimi fəaliyyət göstərirdilər. Bunların arasında məşhur 
dramaturq Əbdürrəhim bəy Haqverdiyev də var idi. Ədibin oxuduğu 
məruzələr, onunla yaxın ünsiyyət Əfrasiyab Bədəlbəylini Şərq dillərinə, 
ədəbiyyata, teatr incəsənətinə yaxından bələd olmağa, ən başlıcası isə, 
musiqi ilə ciddi məşğul olmağa həvəsləndirir.  
Bu dövrdə Bədəlbəylilər ailəsi artıq böyümüşdü. Ailədə Əfrasiyabdan 
başqa, dörd qardaşı - Şəmsi, Davud, Sərvər, Turqud və  bacısı Məsturə 
tərbiyə alırdı. Şübhəsiz, belə böyük ailəni maddi cəhətdən təmin etməkdə 
Bədəlbəy çətinlik çəkirdi. Buna görə də, Əfrasiyab 14 yaşında ikən, böyük 
oğul kimi ailəsi qarşısında öz məsuliyyətini aydın başa düşərək, təhsillə 
yanaşı əmək fəaliyyəti ilə də məşğul olmağa başlayır. 1921-ci ildə o, 42 №-
Əfrasiyab Bədəlbəyli. İzahlı monoqrafik musiqi lüğəti 
489 
li əmək məktəbində kargüzar, 1923-cü ildən etibarən isə Pedaqoji 
texnikumda coğrafiya müəllimi vəzifəsində çalışır. 
XX əsrin 20-ci illərində respublikamızda böyük ictimai, siyasi 
yeniliklər baş qaldırır. Cəmiyyətdə yeni mədəniyyət yaratmaq təşəbbüsü 
musiqi incəsənəti sahəsində özünü daha qabarıq büruzə verir, bu yolda 
ağıllı, uzaqgörən fikirlərlə yanaşı, bəzən ağlasılmaz, cəfəng fikirlərin də 
meydana gəlməsinə gətirib çıxarır. 
Belə fikirlərdən biri opera və operettaların Azərbaycan səhnəsindən 
götürülməsi ilə bağlı idi. İncəsənət xadimləri, dövlət məmurları bu məsələ 
ətrafında tez-tez qızğın mübahisələr, müşavirələr keçirir, dövri mətbuatda 
məqalələr dərc etdirirdilər. Fikir mübadiləsində, zamanın mütərəqqi baxışlı 
ziyalıları, musiqi xadimləri – Üzeyir Hacıbəyli, Müslüm Maqomayev, 
görkəmli ədib Məmməd Səid Ordubadi və başqaları bu yolda islahatlar 
aparılmasının vacib olduğunu qeyd etməklə yanaşı, əski opera və 
operettaları tamamilə səhnədən götürərək “surətçilik üsulu ilə “Avropaya 
pəncərə açmaq” xülyasında olanlarla” qəti razılaşmırdılar. Bunların 
arasında, yaradıcılıq yoluna təzəcə qədəm qoymuş, 17 yaşlı Əfrasiyab 
Bədəlbəyli də var idi. Onun, “Kommunist” qəzetində, ideya etibarı ilə 
Ü.Hacıbəyli konsepsiyasına əsaslanaraq dərc etdirdiyi “Türk opera və 
musiqisi haqqında” sərlövhəli məqaləsində səslənən qəti fikir belə idi: 
Xalq musiqisinə əsaslanan melodiyaları, həyatın nöqsanlarını, 
eybəcərliklərini açan süjeti və sairə bu kimi müsbət keyfiyyətləri olan əski 
opera və operettalarımızı Azərbaycan səhnəsindən götürmək düzgün 
deyil... Operalarımızın islahatı işində tələsməyə heç bir ehtiyac yoxdur. 
Düşünülmədən görülən tələm-tələsik tədbirlər yaxşı nəticə verməz. 
 Gənc Əfrasiyabın dövri mətbuatda çap olunmuş ilk məqalələri 
ictimaiyyət tərəfindən maraqla qarşılandı. Bu müvəffəqiyyət Ə.Bədəlbəylini  
ruhlandırdı və bundan sonra onun imzası qəzet səhifələrində tez-tez 
görünməyə başladı. Qələm sahibi peşəkar jurnalist kimi, teatr səhnəsində 
gedən əsərlərə resenziyalar yazır, məqalələrində incəsənətin inkişafı 
yollarına dair aktual problemlərə toxunurdu. 
Görkəmli şəxsiyyətlərin məsləhətləri və mükəmməl bilik əldə etmək 
arzusu ilə Əfrasiyab Bədəlbəyli 1924-cü ildə Azərbaycan Dövlət Türk 
İbrahim Quliyev 
490 
Musiqi Texnikumuna və eyni zamanda, Azərbaycan Dövlət Universiteti 
Şərq fakultəsinin lisaniyyət (dilçilik) şöbəsinə daxil olur. 
Musiqi texnikumunda Əfrasiyab Bədəlbəyli müəllim S.L.Bretanit-
skinin sinfində violino ixtisası üzrə təhsil alır. İstedadlı gənc tez bir 
zamanda səlis ifa bacarığına nail olur və 1925-ci il may ayının 22-də 
texnikum tələbələrinin qüvvəsi ilə səhnəyə qoyulmuş Üzeyir bəyin “Arşın 
mal alan” operettasını müşayiət edən orkestrdə ikinci skripkaların 
konsertmeysteri kimi çıxış edir.  
Texnikumda tədris olunan fənlər sırasında Ə.Bədəlbəyli Üzeyir 
Hacıbəylinin apardığı “Musiqi nəzəriyyəsi” dərsinə xüsusi diqqət yetirir. 
Tələbkar, diqqətli və uzaqgörən müəllim olan Üzeyir bəy gözəl anlayırdı ki, 
milli musiqi kadrlarının yetişməsi məsələsini vaxtında həll etmədən təşkil 
olunmuş musiqi-tədris prosesi lazımi nəticələr verməz. Görkəmli bəstəkar 
azərbaycanlı yetirmələrinə xalq musiqisinin tarixi, məqamların, muğamların 
quruluşu haqqında bilik verməklə yanaşı, şagirdin eşitmə qabiliyyətini  
inkişaf  etdirən  məşğələlər  aparır,  musiqi  imlaları   yazdırırdı. Adətən  o,  
imlalarda özünün  qoşduğu  melodiyalardan  istifadə  edirdi. Bəzən də elə 
olurdu ki, bu kiçik melodiyalar gələcəkdə hər-hansısa böyük əsərin musiqi 
parçalarından birinə çevrilirdi. Belə imlalardan biri - “Allahdan buyruq, 
ağzıma quyruq, quyruq” sözlərinə aid elə dərsdəcə bəstələnmiş melodiya, 
sonradan “Koroğlu” operasının üçüncü pərdəsində “Çənlibel ölkəm, hər yeri 
möhkəm, möhkəm” xorunun əsasını təşkil etmişdir. 
Ə.Bədəlbəylinin universitetdəki tələbəlik həyatı da çox rəngarəng 
keçirdi. O, burada təşkil olunmuş teatr dərnəyində yaxından iştirak edir, bir 
neçə dram tamaşasında, o cümlədən Hüseyn Cavidin “İblis” faciəsində İblis 
rolunu ifa edərək istedadı ilə tələbə yoldaşları və müəllimlərinin rəğbətini 
qazanmışdır.  
 Universitet yoldaşları arasında Əfrasiyab Bədəlbəyli xüsusilə Cəfər 
Cabbarlı ilə yaxınlıq edirdi. Dramaturqun yaradıcılığı, onun nüfuzu 
Ə.Bədəlbəylinin  musiqiçi və incəsənət xadimi kimi formalaşmasına güclü 
təsir göstərmişdir. 
Məhz C.Cabbarlı Əfrasiyabı musiqi yazmağa ruhlandırmışdır. “Cəfər 
Cabbarlının mənə aşıladığı həvəs öz qüvvəmə inam hissini artırdı və mən 
“Od gəlini” pyesinin ilk quruluşu üçün musiqi bəstələdim. “Od gəlini” 
Əfrasiyab Bədəlbəyli. İzahlı monoqrafik musiqi lüğəti 
491 
pyesində musiqinin nə qədər mühüm yer tutduğunu nəzərə alsaq, bir müəllif 
olaraq, Cəfərin mənə, ömründə hələ heç bir musiqi əsəri yaratmamış gənc 
bir musiqi həvəskarına göstərdiyi böyük etimad əsl xeyirxahlıq duyğusunun 
nəticəsi idi”.  
1928-ci il fevral ayının 15-də, “Od gəlini” əsərinin premyerasına bir 
gün qalmış, Cəfər Cabbarlı, əsərin musiqisini bəstələmiş və birinci dəfə 
olaraq dirijor kimi orkestrə rəhbərlik edəcək Əfrasiyaba bu münasibətlə bir 
hədiyyə vermək arzusuna düşür. Çox axtarışdan sonra görkəmli dramaturq, 
nəhayət, fil sümüyündən düzəldilmiş dirijor çubuğunu alır və bəstəkara 
bağışlayır. Əfrasiyab Bədəlbəyli ilk dirijorluğunu həmin çubuqla edir. 
“Od gəlini” musiqisinin müvəffəqiyyətinə sevinən C.Cabbarlı bundan 
sonra yazdığı “Sevil” pyesinə də musiqi bəstələməyi Əfrasiyab 
Bədəlbəyliyə tapşırır.  
1928-ci il yanvar ayının 1-dən Əfrasiyab Bədəlbəyli “Kommunist” 
qəzetində tərcüməçi vəzifəsində çalışmağa başlayır. Bunun da səbəbkarı 
C.Cabbarlı olur. 
O zaman “Kommunist”də dörd tərcüməçi işləyirdi. Bunlardan biri 
C.Cabbarlı idi. Əfrasiyab Bədəlbəyli özü bu barədə belə yazır: “Mənim işə 
qəbul edilməyimin əsas səbəbi bu idi ki, tərcüməçilərdən biri gündüz 
tərcümələrindən axşam (daha doğrusu, gecə) tərcümələrinə köçürülməli idi. 
Bu tərcüməçi gecə alınan materialları... mətbəədəcə tərcümə edib birbaşa 
mürəttibə verməli idi. Təbiidir ki, belə bir iş üçün çox tələbkar və eyni 
zamanda məsuliyyətli tərcüməçi tələb olunurdu. 
- Cəfər Cabbarlı! Doğrudan da onun tərcümələri olduqca dəqiq, ifadəli 
və o qədər gözəl idi ki, yazısının redaktor və ya məsul katib tərəfindən 
redaktə edilməsinə heç bir ehtiyac qalmırdı. 
Beləliklə, məni də redaksiyaya (müəyyən dərəcədə öz yerinə) təqdim 
edən C.Cabbarlı oldu”. 
 1928-ci ilin axırları, 1929-cu ilin əvvəllərində dövlət idarəçiliyi 
aparatında özlərinə “yuva qurmuş” bir qrup “yenilikçi” Azərbaycan klassik 
musiqi aləti olan tarı ləğv etmək, onu köhnəlik əlaməti sayaraq muzeyə 
göndərmək, konservatoriyanın tədris proqramından çıxarmaq və sair belə 
mənasız təkliflər ilə yeni bir kompaniyaya başlayır.  
İbrahim Quliyev 
492 
Artıq bir jurnalist və musiqiçi kimi püxtələşmiş və cəmiyyətdə özünə 
görə müəyyən yer tutan Əfrasiyab Bədəlbəyli bu cərəyandan kənarda qala 
bilməzdi. Məntiqdən uzaq olan  fikirlərə etiraz səsini ucaldan sənətkar tar 
kimi milli musiqi alətinin ləğv olunmasının xalq üçün, onun incəsənətinin 
keçmişi və xüsusən də gələcəyi üçün böyük faciə olduğunu aydın görən 
Əfrasiyab Bədəlbəyli dövlət məmurlarına cavab olaraq, bu dəfə “Tar 
üzərində mühakimə münasibətilə” başlığı altında məqalə çap etdirir. 
Bədəlbəyli tarın MİLLİ musiqi aləti olduğunu, məktəblərdə tar dərslərinin 
keçirilməsinin vacibliyini qeyd edir, tarın tərəqqi yolunu kəsməməyi, 
əksinə, onu Azərbaycan milli musiqi alətləri nümayəndəsi sifəti ilə 
beynəlxalq musiqi alətləri ailəsinə daxil etməyə çalışmağı məsləhət görür. 
Bu mövzuya toxunan və eyni zamanda opera teatrının işində 
islahatların keçirilməsinə həsr olunmuş daha bir geniş məqalə “Türk 
operası yeni mövsüm qarşısında” sərlövhəli məqalə idi. Bu çıxışında 
Əfrasiyab Bədəlbəyli köhnə türk operalarını mütləq yeni quruluşda (səhnə 
tərtibatı, əlbəsələr, butaforiya, rekvizit, qrim və sairə) vermək, türk opera 
artisti heyətinin mütləq konservatoriyada oxumaları, opera teatrosu 
yanında türk opera studiyası açmaqla türk operası üçün türklərdən və 
türk qadınlarından çoxsəsli xor təşkil etmək, not materiallarını düzgün bir 
hala salmaq, Hacıbəyli yoldaş tərəfindən operalar üçün yeni yazılmış 
musiqi parçalarını operaya daxil etmək, türk opera tamaşaçılarını Avropa 
musiqisi ilə tanış etmək məqsədilə Avropa operalarından ayrı-ayrı 
səhnələri tərcümə edərək konservatoriyada oxuyan türk opera artistlərinin 
iştirakilə səhnəyə qoymaq  kimi təxirəsalınmaz və həyati problemlərə 
diqqəti cəlb edirdi. 
1930-cu il may ayının 15-də Əfrasiyab Bədəlbəyli türk operalarına 
dirijorluq etmək üçün M.F.Axundov adına Dövlət Böyük teatrına işə qəbul 
olunur. 
Bütün bunlarla yanaşı, Ə.Bədəlbəyli, ürək dostu C.Cabbarlı və Türk 
bədaye (indiki Milli Dram Teatrı – İ.Q.) teatrı kollektivi ilə də sıx əlaqəni 
kəsmir, teatrda musiqi hissəsi rəhbəri, bəstəkar və dirijor vəzifələrində 
çalışaraq, səhnə əsərlərinə musiqi yazmağı da davam etdirir. 1931-ci ildə 
bəstəkar C.Cabbarlının “Almaz”, daha sonra isə “1905-ci ildə” və “Yaşar” 
pyeslərinə musiqi bəstələyir.  
Əfrasiyab Bədəlbəyli. İzahlı monoqrafik musiqi lüğəti 
493 
Bu əsərlər arasında Ə.Bədəlbəylinin “1905-ci ildə” tamaşası 
üzərindəki işi zamanı maraqlı bir hadisə baş verir. Cəfər Cabbarlı əsərindəki 
Baxşı personajını tar alətində çalmağı bacaran bir adam kimi də təsvir etmək 
istəyirdi. Lakin əsər hazırlanan zaman bu rolun ifası üçün nəzərdə tutulan 
aktyor Süleyman Tağızadə tar çalmağı bacarmırdı. Əfrasiyab Bədəlbəyli 
özü bu aktyor ilə xüsusi məşqlər keçirib əsərdə səslənən “Azad bir quşdum” 
mahnısını ona öyrətdi və bununla da personajın daha canlı alınmasına nail oldu. 
Ümumiyyətlə, otuzuncu illərin birinci yarısında Əfrasiyab Bədəlbəyli 
dram teatrında tamaşaya qoyulan əsərlərin musiqi tərtibatı işində çox 
məhsuldar fəaliyyət göstərir. Belə ki, bəstəkar M.F.Axundovun “Hacı Qara” 
və  “Müsyo Jordan” əsərlərinə musiqi bəstələyir. 
Əfrasiyab Bədəlbəyli gözəl başa düşürdü ki, professional musiqi 
təhsili almasa, gələcəkdə yaxşı musiqiçi ola bilməyəcək. Buna görə də o, 
1932-ci ildə Moskva konservatoriyasının dirijorluq fakultəsində oxumağa 
yola düşür. Professor K.Saracevin dirijorluq sinifində təhsil alan gənc, 
şəhərin mədəni həyatına böyük maraq göstərir, tez-tez simfonik konsertlərə, 
opera və balet tamaşalarına gedir, pult arxasında dayanan məşhur dirijorların 
hərəkətlərini diqqətlə izləyir və getdikcə bu sənətin incəliklərinə mükəmməl 
yiyələnir. 
Lakin bir ildən sonra sənətkar Moskvadakı təhsilini dayandırıb Bakıya 
qayıtmalı olur. Bu dövrdə opera teatrında R.Qlierin “Şahsənəm” operası 
yeni quruluşda, C.Cabbarlının librettosu əsasında tamaşaya hazırlanırdı. 
Məsələ onda idi ki, əsər üzərində işə başlanılan ilk dövrdə dramaturqun 
yaradıcılıq iqtidarına bir qədər inamsızlıq göstərilməsi nəticəsində operanın 
librettosu əvvəldən C.Cabbarlıya yox, bir dramaturq və bir yazıçı kimi zəif 
olan  M.Qalperinə tapşırılır ki, bu da dəyərli musiqisi olan “Şahsənəm” 
operasının 1927-ci ildə rus dilində, bir səhnə tamaşası kimi naqis çıxması ilə 
nəticələndi. 
Operanın ikinci redaksiyasını isə Azərbaycan dilində səhnələşdirmək 
nəzərdə tutulmuşdu. Əfrasiyab Bədəlbəylinin də bu işdə iştirakı zəruri 
sayıldığına görə onu, Moskvadan geri çağırmaq qərara alınmışdı. 
Həqiqətən də, Əfrasiyab Bədəlbəyli operanın səhnə quruluşunda 
yaxından iştirak edir, ən başlıcası isə, libretto müəllifi C.Cabbarlı ilə əlbir 
çalışaraq tamaşa mətninin ekvoritmik formada musiqi ilə dəqiq uzlaşmasına 
İbrahim Quliyev 
494 
parlaq şəkildə nail olur. Əsər, 1934-cü ilin 4 may günündə, böyük 
müvəffəqiyyətlə opera teatrının səhnəsində tamaşaya qoyulur. Əsas rolları: 
Şahsənəm – Şövkət xanım Məmmədova, Aşıq Qərib – Bülbül ifa edirlər.  
Bütün bu nailiyyətlərə baxmayaraq, Əfrasiyab Bədəlbəyli bilik və 
bacarığını daha da artırmaq üçün 1934-cü ilin payızında Leninqrad (indiki 
Sankt-Peterburq – İ.Q.) şəhərinə yola düşür. 
Burada, Əfrasiyab Bədəlbəyli N.Rimski-Korsakov adına Leninqrad 
Dövlət Konservatoriyası nəzdindəki musiqi texnikumunun bəstəkarlıq 
şöbəsinə daxil olur və eyni zamanda öz dirijorluq sənətini yüksəltmək 
məqsədi ilə Leninqrad opera və balet teatrında, teatrın baş dirijoru 
V.Dranişnikovun rəhbərliyi altında dirijor assistenti kimi işləməyə başlayır. 
Əfrasiyab Bədəlbəylinin oxumağa getməsi ilə əlaqədar Azərbaycan 
Dövlət Dram Teatrı müdiriyyətinin rəyində deyilirdi: “1928-34-cü illər 
ərzində Əfrasiyab Bədəlbəyli tamaşaların musiqi tərtibatında misilsiz 
istedadını büruzə vermiş, özünü həqiqi musiqi bilicisi kimi göstərmiş və 
geniş türk zəhmətkeşləri arasında böyük müvəffəqiyyət qazanmış türk 
musiqisi üslubunda parlaq melodiyalar yaratmışdır”. 
Azərbaycan Dövlət Opera Teatrı müdiriyyətinin göndərişində isə 
yazılmışdı: “Teatrda işlədiyi müddətdə yoldaş Bədəlbəyli Əfrasiyab özünü 
qabiliyyətli və zəhmətsevər işçi kimi göstərmiş, bütün türk operalarına, 
R.Qlierin “Qırmızı lalə” baletinə dirijorluq etmiş, türk opera teatrının Orta 
Asiya və Azərbaycandakı qastrollarının yeganə dirijoru olmuş, ən başlıcası 
isə, R.Qlierin “Şahsənəm” operasının yaranmasının bilavasitə iştirakçısı 
kimi melodik materialın tərtibində, mətnin musiqi ilə dəqiq 
uzlaşdırılmasında müəllifə kömək etmişdir. Bu ezamiyyət teatrın gələcəkdə 
bitmiş musiqi təhsilli işçiyə malik olacağına tam təminat verir”. 
Leninqradda bəstəkarlıq üzrə B.Zeydmanın sinfində təhsil alan 
Əfrasiyab Bədəlbəyli şəhərin rəngarəng mədəni həyatının axarına qərq olur. 
O, tez-tez simfonik orkestrlərin konsertlərini, konservatoriyanın opera 
studiyasının tərtib etdiyi tamaşaları, opera və balet əsərlərini, xaricdən 
gəlmiş dirijor və müğənnilərin qastrol çıxışlarını dinləyir və təbii ki, bütün 
bunlar bəstəkarın bədii təfəkkürünün, estetik baxışlarının daha da inkişaf 
edib formlaşmasına güclü təsir göstərir.  
Əfrasiyab Bədəlbəyli. İzahlı monoqrafik musiqi lüğəti 
495 
1938-ci ildə Leninqraddakı təhsilini müvəffəqiyyətlə başa çatdıran 
Əfrasiyab Bədəlbəyli vətənə qayıdır və Azərbaycan musiqi mədəniyyətinin 
inkişafının ən fəal iştirakçılarından biri olur. 
Məhz Leninqraddakı təhsil zamanı Əfrasiyab Bədəlbəylinin 
arzularında ilk milli Azərbaycan baleti yaratmaq kimi cəsarətli təşəbbüs baş 
qaldırır. Lakin respublikada bu sahədə əvvəlki təcrübələrin olmaması 
üzündən bəstəkar, təhsil tətilləri zamanı Azərbaycanın rayonlarına 
ekspedisiyalara gedərək, orada xalq rəqs nümunələrini toplayır və öyrənir. 
Ekspedisiyalardan qayıdandan sonra o, əldə etdiyi materialları araşdırır və 
gələcək baletin rüşeyimi olan kiçik-kiçik epizodları, səhnələri nota salır. 
Əfrasiyab Bədəlbəyli əsərin adını da müəyyən edir - “Qız qalası”. 
Bəstələnmiş musiqi parçalarını müəllif, birinci növbədə, Leninqrad-
dakı müəllimlərinə göstərir və onların dəyərli məsləhətlərinə, tənqidlərinə 
diqqətlə yanaşaraq lazım olan dəyişikliklər edir. Üçüncü kursda oxuduğu 
zaman o, baletdən bəzi hissələri bəstəkarlıq şöbəsinin konsertində ifa edir və 
müəllim-professor heyətindən belə bir xasiyyətnamə alır: “Yoldaş 
Bədəlbəyli Ə. oxuduğu müddət ərzində böyük müvəffəqiyyətlər qazanmış-
dır... Leninqrad Dövlət Konservatoriyası bəstəkar-professorlarının rəyinə 
əsasən onun türk xalq folkloru əsasında yazdığı “Qız qalası” baletindən 
parçalar maraqlı, emosional cəhətcə zəngin və texniki cəhətcə səlis əsərdir. 
İnstrumentovka fənnindən zaçotda aldığı əla qiymət və həmçinin “Qız 
qalası” baletinin ayrı-ayrı nömrələrinin partiturası yoldaş Bədəlbəylinin əsl 
orkestr səslənməsinə nail olmaq üçün müəyyən bacarığa malik olduğunu 
göstərir”. 
Amma, “Qız qalası”nı səhnəyə qoymamışdan əvvəl bəstəkar, sanki 
tam həcmli əsərə bir körpü kimi, qardaşı Turqud Bədəlbəylinin librettosu 
əsasında uşaqlar üçün birpərdəli “Tərlan” balet-nağılını bəstələyir. Əsəri, 24 
iyun 1939-cu ildə Bakı xoreoqrafiya məktəbinin ilk tələbə buraxılışı ilə 
əlaqədar təşkil olunmuş konsertdə, məktəbin şagirdləri ifa edir. 
18 aprel 1940-cı il. Bu gün, Azərbaycan musiqi mədəniyyəti tarixinə 
milli balet sənətinin təməl daşının qoyulduğu gün kimi daxil oldu. Əfrasiyab 
Bədəlbəylinin “Qız qalası” baletinin premyerası M.F.Axundov adına 
Azərbaycan Dövlət opera və balet teatrının səhnəsində işıq üzü görür. 
Gülyanaq rolunu Qəmər xanım Almaszadə, Polad rolunu Konstantin 
İbrahim Quliyev 
496 
Bataşov, Xan rolunu Aleksandr Urvantsev ifa etdilər. Dirijor pultu arxasında 
isə bəstəkar özü dayanır. 
Azərbaycan SSR Ali Soveti Rəyasət Heyətinin 1940-cı il 23 aprel 
tarixli fərmanı ilə Əfrasiyab Bədəlbəyliyə “İncəsənət sahəsində görkəmli 
fəaliyyətinə görə” Respublikanın “Əməkdar incəsənət xadimi” fəxri adı 
verildi. 
1941-ci il iyun ayının 22-də alman faşistləri Sovet İttifaqının ərazisinə 
soxuldular. Böyük Vətən müharibəsi başlandı. 
Müharibənin ilk günlərindən ayağa qalxan xalq fiziki və mənəvi 
gücünü səfərbər edib, bunları düşmən üzərində qələbə çalmağa yönəltdi. O 
günləri yad edən Dmitri Şostakoviç yazırdı: “...Mən, müharibə dövrünün 
ağırlığı və məhrumiyyətlərinə baxmayaraq, cəmiyyətimizin mənəvi 
həyatının necə dolğun, maraqlı olduğuna hər dəfə heyrətlənirəm. Onun 
bünövrəsini yüksək əxlaq və humanizm təşkil edirdi... Mənə elə gəlir ki, heç 
bir milli mədəniyyətdə müharibə bədii yaradıcılığın bu dərəcədə nəhəng 
yüksəlişini yaratmamışdır”. 
Xalqımızın başqa nümayəndələri kimi musiqi incəsənəti xadimləri də 
həyatın nəbzini düzgün duyur, öz yaradıcılıqları ilə xalq arasında ruh 
yüksəkliyi yaradır, qələbəyə inamı möhkəmlədirdilər. 
Üzeyir Hacıbəylinin rəhbərlik etdiyi Azərbaycan Bəstəkarlar İttifaqı 
öz vətənpərvərlik borcuna əməl edərək, bütün təşkilatı-yaradıcılıq işini 
müharibə şəraitinə uyğunlaşdırmışdı. Təkcə müharibənin ilk beş ayı ərzində 
respublikanın bəstəkarları tərəfindən müxtəlif janrlarda, aktual mövzuya 
həsr olunmuş altmışdan çox əsər bəstələnmişdi. 
Bu bəstəkarlar arasında şübhəsiz, Əfrasiyab Bədəlbəyli də öz 
fəaliyyəti ilə seçilirdi. Həyat hadisələrinə biganə qalmayan sənətkarın 
bəstəkar dostu B.Zeydmanla birlikdə yazdığı bir pərdəli “Xalq qəzəbi” 
operası (libretto müəllifləri İ.Oratovski və Ə.Məmmədxanlı) almanların 
xaincəsinə basqınına qarşı ilk əks-sədalardan biri oldu. 1941-ci ilin 
payızında, Opera və balet teatrının səhnəsində tamaşaya qoyulmuş əsərdə 
qəsbkarlara qarşı qəzəb hissi, xalqın qəhrəmanlığının musiqi təcəssümü 
nümayiş etdirildi. 
Ə.Bədəlbəyli bu dövrdə nəinki musiqiçilər, eləcə də şair və yazıçılar 
ilə sıx yaradıcılıq əlaqələri yaratmışdı. Bunlar arasında Azərbaycanın 
Əfrasiyab Bədəlbəyli. İzahlı monoqrafik musiqi lüğəti 
497 
görkəmli şairi Səməd Vurğun da var idi. 1941-ci ildə bəstəkar, “Azərbaycan 
şeirinin Üzeyiri, saz çalmaqda xalq aşıqlarının bir çoxundan geri qalmayan, 
Azərbaycan muğamlarının bütün gəzişmələrini bir professional musiqiçi 
qədər mükəmməl bilən” Səməd Vurğunun “Fərhad və Şirin” əsərinə musiqi 
bəstələyir. Bundan bir il əvvəl isə Ə.Bədəlbəyli görkəmli ədibin “Xanlar” 
pyesinə musiqi yazmışdı.  Onu da qeyd edək ki, bəstəkar hər iki əsərin 
premyerasına özü dirijorluq etmişdir. 
1942-ci il may ayının 14-dən Əfrasiyab Bədəlbəyli Bakı 
kinostudiyasına bəstəkar vəzifəsinə qəbul olunur və cəbhədə həlak olmuş 
azərbaycanlı-qəhrəman Bəxtiyar Kərimovun həyatına həsr olunmuş 
kinofilmin səsləndirilməsi və musiqi tərtibatı üzərində çalışır. 
Müharibə illərində Əfrasiyab Bədəlbəyli bəstəkarlıq-dirijorluq 
fəaliyyətini Azərbaycan Dövlət Filarmoniyasının direktoru və bədii rəhbəri 
kimi məsul vəzifələrlə əlaqələndirirdi. 1943-cü ildən kollektivin rəngarəng 
həyatına başçılıq edən sənətkar, bu musiqi ocağının bir an belə sönməməsi 
üçün böyük zəhmət çəkirdi. Bəstəkarın rəhbərliyi ilə filarmoniyada fəaliyyət 
göstərən Qılman Salahovun mahnı və rəqs ansamblı, Səid Rüstəmovun xalq 
çalğı alətləri orkestri və Cahangir Cahangirovun sazçı qızlar ansamblı tez-
tez cəbhənin müxtəlif bölmələrinə gedərək döyüşçülər qarşısında maraqlı 
konsert proqramı ilə çıxış edirdilər. 
Əfrasiyab Bədəlbəylinin təşəbbüsü ilə bir çox sovet musiqiçiləri 
Bakıya, qastrol çıxışlarına dəvət olunurdular. Bunlar arasında Gürcüstan 
xalq mahnı və rəqs ansamblı, Dövlət Akademik Böyük teatrının simli 
kvarteti, o cümlədən görkəmli ifaçılardan Aleksandr Qoldenveyzer, Lev 
Oborin, Emil Gilels, David Oystrax, Svyatoslav Rixter və başqalarının 
konsertləri xalqın yenilməz qüvvəsinin, qələbəyə inamının parlaq nümunəsi 
idi. Əfrasiyab Bədəlbəyli dirijor kimi də çıxış edərək filarmoniyanın 
simfonik orkestrinin konsertləri zamanı pult arxasında dayanırdı. 
Müharibə illərində Əfrasiyab Bədəlbəyli Azərbaycanın görkəmli ədibi 
M.S.Ordubadi ilə birlikdə dahi İtalyan bəstəkarı C.Rossininin “Sevilya 
bərbəri” operasını Azərbaycan dilinə tərcümə edir.  
Burada opera tərcüməsi haqda ayrıca danışmaq yerinə düşərdi. Çünki, 
opera tərcüməsi başqa əsərlərin tərcüməsinə bənzəmir. Belə ki, tərcümə 
metodologiyasına - orijinalın şeiriyyət intonasiyalarını saxlamaq, məna 
İbrahim Quliyev 
498 
düzgünlüyünə riayət etmək, tərcümə olunan əsərdəki ölçünü və vəzni 
mühafizə etmək şərtlərindən əlavə, musiqi ilə söz arasındakı qarşılıqlı 
münasibətin pozulmamasına, yəni ayrı-ayrı kəlmə vurğuları ilə musiqidəki 
ritmik vurğunun ahəngdar olmasına nail olmaq, burada əsas şərtdir. 
Baxmayaraq ki, “Sevilya bərbəri” vokal-texniki cəhətcə çox çətin operadır, 
sənətkarlar və əsas rolların ifaçıları: Rozina – Şövkət xanım Məmmədova, 
Fiqaro – Ağababa Bünyatzadə və İdris Ağalarov əsəri böyük 
müvəffəqiyyətlə səhnəyə qoydular.  
1943-cü ilin yayında xüsusi komissiya Minkusun “Don Kixot” 
baletinin yeni redaksiyası üçün Əfrasiyab Bədəlbəylinin yazdığı librettonu 
dinləyib müzakirə etdi və müəllifin işini qənaətbəxş hesab edərək 
librettonun istifadəsini məqbul saydı. 
1945-ci ilin 9 may günündə, dünyanın bütün sülhsevər qüvvələri kimi 
Azərbaycan xalqı da alman faşistləri üzərində qələbəni təntənə ilə qeyd etdi. 
İndi, müharibənin vurduğu ağır yaraları sağaltmaq, viran olmuş, darmadağın 
edilmiş təsərrüfat sahələrini, kənd və şəhərləri bərpa etmək nə qədər lazım 
idisə, incəsənət sahəsindəki bir sıra təxirə salınmış tədbirləri həyata 
keçirmək eyni dərəcədə vacib idi. 
Azərbaycan mədəniyyəti qarşısında ən ümdə məsələ kimi dahi 
Azərbaycan şairi, dünya poeziyasını öz nadir inciləri ilə bəzəmiş dahi söz 
sərrafı Nizami Gəncəvinin 800 illik yubileyinin keçirilməsi dururdu. 
Yubileyə hazırlıq hələ 1939-cu ildə başlanmış və incəsənətin bütün 
sahələrində ölməz şairin həyatı, yaradıcılığı mövzusu ilə bağlı demək olar 
ki, hər bir janrda əsər yaratmaq nəzərdə tutulmuşdu. Azərbaycan SSR Xalq 
Komissarları Soveti yanında incəsənət işləri üzrə idarənin əmrinə əsasən 
Nizamiyə həsr olunmuş opera və balet yaradılması üzrə bağlı müsabiqədə 
iştirak edəcək bəstəkarlara, o cümlədən, Üzeyir Hacıbəyliyə öz librettosu 
əsasında “İsgəndərnamə”, Niyaziyə M.Rəfilinin librettosu əsasında “Xosrov 
və Şirin”, Əfrasiyab Bədəlbəyliyə mövzusu şairin həyatından alınmış və 
librettosu Məmməd Səid Ordubadi tərəfindən yazılacaq “Nizami” 
operalarını yaratmaq sifariş edilmişdi. 
Lakin müharibənin başlanması ilə əlaqədar “Nizami” operasının 
səhnəyə qoyulması ancaq 1948-ci il dekabrın 12-də mümkün oldu. Nizami 
rolunu Bülbül ifa etdi. Tamaşanın dirijoru müəllif özü idi. 
Əfrasiyab Bədəlbəyli. İzahlı monoqrafik musiqi lüğəti 
499 
Müharibədən sonrakı illərdə mətbuatdan başqa, təbliğat vasitələrindən 
daha güclüsü - radio, insanların həyatında mühüm rol oynamağa başladı. O 
dövrdə xalq arasında “tava”, “boşqab” adı ilə məşhur olan dəyirmi 
səsötürücü qurğular adamların evində səslənərək onlara yer üzündə baş 
verən hadisələrdən xəbər verməklə yanaşı, onların əhval-ruhiyyəsini 
yüksəltmək, dünya görüşlərini genişləndirmək və sairə funksiyaları da “öz 
öhdələrinə götürmüşdülər”. 
Bu baxımdan Azərbaycan radio komitəsinin musiqi redaksiyasının işi 
xüsusilə böyük əhəmiyyət kəsb edirdi. Redaksiyanın fəaliyyəti təkcə musiqi 
səsləndirməkdən deyil, həmçinin onun təbliği və musiqi sahəsində 
dinləyicilərin biliyinin artırılmasından ibarət olmalı idi. Belə bir işin 
öhdəsindən isə şübhəsiz, hərtərəfli musiqi savadına malik, peşəkar musiqiçi 
gələ bilərdi. Məhz buna görə də redaksiyaya rəhbərlik etməyə Əfrasiyab 
Bədəlbəyli dəvət olundu. 
Bəstəkar öhdəsinə götürdüyü vəzifəni böyük həvəslə yerinə yetirirdi. 
İlk növbədə, musiqi verilişlərinin sadəcə olaraq hansısa bir əsərin və ya 
müğənninin konsertinə çevrilməməsi, verilişlərin canlı, maraqlı alınması 
məsələsini qarşısına məqsəd qoyan Əfrasiyab Bədəlbəyli, redaksiyanın işini 
“dinləyici-redaksiya və redaksiya-dinləyici” prinsipi üzrə qurdu və 
verilişləri radio dinləyicilərinin, musiqi sevərlərin məktubları əsasında təşkil 
etməyə başladı. Dinləyicilər redaksiyaya göndərdikləri çoxsaylı 
məktublarında xalq mahnılarını və bu mahnıları ifa edən müğənniləri 
eşitmək, sevimli bəstəkarların əsərləri, onların həyat və yaradıcılığı barədə, 
musiqi aləmində baş verən yeniliklər haqda məlumat almaq arzusunda 
olduqlarını bildirirdilər. Bu arzuları nəzərə alan sənətkar özünün aparıcı 
olduğu verilişlərə musiqişünasları, bəstəkarları dəvət edir, onlarla xalq 
musiqisi, xüsusilə muğam sənəti haqqında maraqlı söhbətlər aparırdı ki, bu 
da öz növbəsində verilişlərin daha rəngarəng alınmasına gətirib çıxarırdı. 
Əvvəllər efirdə səslənən keyfiyyətsiz musiqi, bayağı ifaçılardan yaxa 
qurtarmaq məqsədi ilə bəstəkar, bunlara qarşı ciddi mübarizə apararaq əsl 
peşəkar, xalqın sevimlisi olan ifaçılarla bir sıra məsləhətləşmələr, 
müşavirələr və ictimai iclaslar keçirdi. Bunun müsbət nəticəsi kimi 
redaksiya, Azərbaycan xalq mahnı və muğamların ifasındakı nöqsanları 
hərtərəfli müzakirə etdikdən, ayrı-ayrı ifaçıların uğursuzluqlarının 
İbrahim Quliyev 
500 
səbəblərini əsaslı surətdə araşdırdıqdan sonra, xüsusilə muğamların ifası 
keyfiyyətinin yaxşılaşmasına nail oldu. 
Dünya musiqi ədəbiyyatını gözəl bilən Əfrasiyab Bədəlbəyli bu 
istiqamətdə də geniş radio dinləyiciləri kütləsinin marağını nəzərə alaraq 
klassik, rus və sovet bəstəkarlarının əsərlərinin – Mixail Qlinkanın “İvan 
Susanin”, Pyotr Çaykovskinin “İolanta” və başqalarının təbliğini davam 
etdirir, opera əsərləri haqqında silsilə verilişlər hazırlayırdı. Onu da qeyd 
etmək vacibdir ki, bu verilişlərdə sadəcə olaraq əsərdən yazılmış maqnitofon 
lentinin və ya plastinkanın vasitəsi ilə efirə gedən musiqi sədaları deyil, həm 
də hər bir səhnənin məzmununu, hadisələrin cərəyanını dinləyiciyə anladan 
maraqlı mətn də səslənirdi.  
 Keçən əsrin 50-ci illərinin birinci yarısında, opera və balet teatrında 
yaradıcılıq baxımından böyük canlanma hökm sürürdü. Belə ki, onilliyin ilk 
üç ili ərzində üç gözəl səhnə əsəri – Soltan Hacıbəyovun “Gülşən”, Qara 
Qarayevin “Yeddi gözəl” baletləri və Fikrət Əmirovun “Sevil” operası 
tamaşaçıların mühakiməsinə təqdim olunmuşdu. Bunlardan ikisi - “Gülşən” 
baleti və “Sevil” operasının səhnəyə yol tapması Əfrasiyab Bədəlbəylinin 
adı ilə bağlı idi. Sənətkar hər iki əsərin ilk tamaşasının dirijoru olmuşdur. 
Əfrasiyab Bədəlbəyli nəinki musiqiçi, eləcə də ədəbiyyatçı və dilçi 
kimi də böyük nüfuza malik idi. O, doğma dilini, xüsusən də Azərbaycan 
ədəbi dilini səlis bilirdi. Onun danışıq tərzi, cümlə və söz quruluşu 
çoxlarının diqqətini cəlb edirdi. Buna görə də, heç təsadüfi deyil ki, 1952-ci 
ildə, Elmlər Akademiyası Nizami adına ədəbiyyat institutunun islahat 
komitəsinin iclaslarında müzakirə edilmiş “Azərbaycan dilinin 
orfoqrafiyası”nın təshih edilmiş bir nüsxəsi Əfrasiyab Bədəlbəyliyə 
göndərilmiş və ondan bu haqda rəy vermək xahiş olunmuşdu. 
Elə həmin 1952-ci ildə Əfrasiyab Bədəlbəyli tərcüməçi kimi həqiqətən 
böyük bacarığa malik olduğunu bir daha sübut etdi. Sənətkarın görkəmli rus 
bəstəkarı P.Çaykovskinin “İolanta” operasını ekvoritmik cəhətdən doğma dili-
mizə tərcümə etməsi musiqi ictimaiyyətinin yüksək  qiymətinə layiq görüldü. 
1953-cü ildə Azərbaycan Uşaq və Gənclər Ədəbiyyatı nəşriyyatı 
bəstəkarın ilk kitabçasını çapdan buraxır. “Musiqi haqqında söhbət” adlı 
broşurada müəllif musiqidə işlənən bəzi söz və terminləri izah edir, musiqi 
janrları və formaları, musiqi alətləri və ansambllar haqqında söhbət açır. 
Əfrasiyab Bədəlbəyli. İzahlı monoqrafik musiqi lüğəti 
501 
Xüsusilə qeyd etmək lazımdır ki, Əfrsiyab Bədəlbəylinin bu əsəri keçmiş 
SSRİ ərazisində belə məzmunlu kitabçaların (D.Şostakoviçin “Знать и 
любить музыку” (“Musiqini öyrənmək və sevmək”, 1958-ci il) və İ.Rıjki-
nin “Назначение музыки и ее возможности” (“Musiqinin təyinatı və 
onun inkanları”, 1962-ci il) broşuraları) ilk nümunəsi idi. Bu faktın özü 
sənətkarın novatorluğunu bir daha parlaq şəkildə nümayiş etdirmişdir. 
Azərbaycanın görkəmli sənətkarları ilə yaxın ünsiyyətdə olan 
Əfrasiyab Bədəlbəyli, onlar barədə tez-tez mətbuat səhifələrində çıxış 
etməklə yanaşı, bu incəsənət xadimləri haqqında daha dolğun, daha geniş 
məlumat verməyi vacib sayırdı. Məhz buna görə də o, 1955-ci ildə dahi 
Əsəd oğlu Mirzə Sadığın yetirməsi, məşhur Azərbaycan tarzəni Qurban 
Primov haqqında monoqrafiya yazır. Kitabçada müəllif, Qurban Primovun 
həyatında baş vermiş hadisələr bərədə maraqlı məlumatlar verir, görkəmli 
ifaçının yaradıcılığı, milli musiqi sənətimizin inkişafı, xüsusən də opera və 
xalq musiqisi sahəsindəki fəaliyyəti haqqında geniş söhbət açır. 
O dövrdə Azərbaycanda musiqi terminləri ancaq rus və ya başqa 
əcnəbi dillərdə işlədilirdi. Doğma dilə böyük hörmətlə yanaşan, eyni 
zamanda xalqın maariflənməsini daim diqqət mərkəzində saxlayan 
Əfrasiyab Bədəlbəyli 1956-cı ildə “Musiqi terminləri lüğəti” kitabçasını çap 
etdirməklə azərbaycandilli əhalinin musiqi terminlərini daha aydın 
anlamağa və Azərbaycan dilinin daha da zənginləşməsinə şərait yaratdı. 
1957-ci ildə Əfrasiyab Bədəlbəyli qələminin yeni nümunəsi işıq üzü 
görür. Uşaqların sevimlisi, taxta adamcığaz balaca Buratino Azərbaycan 
səhnəsinə gəlir. Bəstəkar Boris Zeydmanın “Qızıl açar” baletinin libretto 
müəllifi olan Əfrasiyab Bədəlbəyli, A.Tolstoyun eyni adlı məşhur nağılının 
əsas süjet xəttini saxlamaqla onu balet sənətinin özünəməxsus dilinə 
məharətlə keçirir. Sənətkar, əsərdə dostluq və sədaqət, cəsarət və səadət 
uğrunda inadlı mübarizə kimi müsbət keyfiyyətləri təsvir etməklə yanaşı, 
bunları şər, paxıllıq, köləlik, istismar kimi mənfi keyfiyyətlərə qarşı 
bacarıqla qoyur. 
1958-ci ilin axırları, 1959-cu ilin əvvəllərində Azərbaycan incəsənət 
xadimləri əlamətdar hadisəyə - Moskvada keçiriləcək ongünlüyə ciddi 
hazırlaşmağa başladılar. Yazıçılar, bəstəkarlar, rəssamlar, teatr və kino 
xadimləri coşğun həvəs və ruh yüksəkliyi ilə xalqımızın həyatında mühüm 
İbrahim Quliyev 
502 
rol oynayan, onu tanıtdıran, qiymətləndirən, şöhrətə çatdıran amillərdən 
birinin - mədəni irsinin baxışına çox böyük əhəmiyyət verirdilər. Ongünlük 
zamanı respublikamızın demək olar ki, bütün teatr-konsert təşkilatları, 
xüsusilə də Opera və balet teatrı Moskva tamaşaçıları qarşısında çıxış 
edəcəkdi. Birinci dekadadan sonra keçən iyirmi ildən artıq müddət ərzində 
opera və balet teatrının repertuarı daha da zəngin və rəngarəng olmuş, 
burada istedadlı solistlər yetişmişdi. Ömrünün böyük bir hissəsini bu teatrın 
inkişafına həsr etmiş dirijorlardan Əfrasiyab Bədəlbəyli, Əşrəf Həsənov, 
rejissor Soltan Dadaşov, aktyorlardan Bülbül, Şövkət xanım Məmmədova, 
Hüseynağa Hacıbababəyov, Qəmər xanım Almaszadə, Həqiqət xanım 
Rzayeva, Ağababa Bünyatzadə, İdris Ağalarov, tarzən Qurban Primov kimi 
görkəmli sənətkarlarla yanaşı, teatrda tamaşaya qoyulmuş əsərlərdə bir çox 
çətin və mürəkkəb rolları məharətlə ifa edən gənc aktyorlardan Firəngiz 
xanım Əhmədova, Leyla xanım Vəkilova, Rübabə xanım Muradova, 
Maqsud Məmmədov, habelə dirijor Kamal Abdullayev və başqalarının 
yaradıcılıq müvəffəqiyyətləri milli musiqi mədəniyyətimizin yüksəlişinə 
parlaq nümunə idi. 
Teatr Moskva səhnələrində üç opera və üç balet əsəri göstərməyə 
hazırlaşırdı. “Koroğlu” istisna edilməklə ongünlüyün repertuarında olan 
tamaşalardan beşi son iyirmi ilin məhsulu idi. 1938-ci ildə bir balet əsəri 
belə göstərə bilməyən teatr, indi artıq Ə.Bədəlbəylinin “Qız qalası”, 
Q.Qarayevin “Yeddi gözəl” və S.Hacıbəyovun “Gülşən” baletlərini 
tamaşaçıların mühakiməsinə təqdim edirdi. 
Əfrasiyab Bədəlbəyli və teatrın bütün yaradıcı kollektivi Moskvadakı 
çıxışların müvəffəqiyyətlə keçməsi üçün gərgin əmək sərf edərək həqiqətən 
də gözəl tamaşa hazırladılar. Müəllif 1940-cı ildə tamaşaya qoyulmuş 
baletin üzərində yenidən işləmiş və məxsus bu dekada üçün əsərin ikinci 
redaksiyasını hazırlamışdı. Dekada iştirakçıları, qonaqlar, tamaşaçılar “Qız 
qalası”ndan böyük zövq aldılar. 1959-cu il may ayının 24-ü və 29-u 
göstərilən əsər anşlaq ilə keçdi və musiqisevərlər tərəfindən yüksək 
qiymətləndirilərək geniş əks-səda doğurdu. Məşhur balet rəqqasəsi 
O.V.Lepeşinskaya yazırdı: “Bu günlərdə, Moskvada, Böyük teatrın 
səhnəsində biz üç baletə tamaşa etdik. Mənim fikrimcə, bu üç əsər arasında 
ən müvəffəqiyyətlisi Əfrasiyab Bədəlbəylinin “Qız qalası” baletidir”. 
Əfrasiyab Bədəlbəyli. İzahlı monoqrafik musiqi lüğəti 
503 
Moskva konservatoriyasının professoru Lev Oborin, görkəmli türk 
şairi, dramaturq və ictimai xadim Nazim Hikmət balet haqqında böyük 
təriflə danışırdılar. Nazim Hikmət yazırdı: “Qız qalası”na baxdım. 
Valehedici, çox gözəl baletdir. Musiqisi də gözəldir. Orkestr əladır, tamaşa 
orijinal tərtib olunmuşdur. Mən iki saat ərzində, Əfrasiyab Bədəlbəyli kimi 
ustad sənətkarın yaratdığı parlaq kitabı oxuyurdum”. 
Görkəmli sənətkar dekada zamanı özünün dirijorluq məharətini də 
nümayiş etdirdi. “Qız qalası”ndan başqa o, dekadanın bağlanışı günü, 
iyunun 2-də verilən son konsertdə Minkusun “Don Kixot” baletindən 
göstərilən səhnəyə və Asəf Zeynallının Bülbül tərəfindən ifa olunan 
“Ölkəm” romansına dirijorluq etmişdir. Maraqlıdır ki, bu son konsertin 
tərtibatçısı və quruluşçu rejissoru Əfrasiyab Bədəlbəylinin qardaşı Şəmsi 
Bədəlbəyli olmuşdur. 
Burada biz, dekada ilə əlaqədar Əfrasiyab Bədəlbəyli əməyinin daha 
bir bəhrəsinin – musiqişünas-tarixçi Qubad Qasımovla birgə yazdığı 
“M.F.Axundov adına Azərbaycan Dövlət opera və balet teatrı” oçerkinin də 
adını çəkməliyik. Hər iki müəllif oçerkdə, bu incəsənət ocağının 
yaranmasının ilk günlərindən keçdiyi yaradıcılıq yolunu işıqlandırmış, 
teatrın səhnəsində tamaşaya qoyulmuş əsərlər, görkəmli ifaçılar haqqında 
maraqlı məlumatlar vermişlər. 
1960-cı ildə bəstəkarın həyatında əlamətdar hadisə baş verdi. Həmin 
il, may ayının 24-də Azərbaycan SSR Ali Soveti Rəyasət Heyətinin fərmanı 
ilə görkəmli incəsənət xadimi Əfrasiyab Bədəlbəyli “Mədəni quruculuq 
sahəsində qazanılmış müvəffəqiyyətlərə görə” Azərbaycanın “Xalq artisti” 
fəxri adına layiq görüldü. 
Altmışıncı ilin əvvəlində incəsənət xadimləri, musiqişünaslar opera 
sənəti sahəsində durğunluğun olmasını, bu mürəkkəb janra bəstəkarların 
etinasız münasibətini qeyd edir, onların musiqi yaradıcılığının başqa 
növlərinə daha çox meyl etdiklərini göstərirdilər. 
Opera yaradıcılığında mövzu seçmək məsələsi, xüsusilə ciddi tənqidə 
məruz qalmışdı. Məsələn, musiqişünas Rəna Fərhadova yazırdı: “Açıq 
deyək ki, çox vaxt bəstəkarlarımızın seçdikləri mövzu və süjetlər bizi qane 
etmir. Bəstəkarlar bəzən tapdanmış yol ilə gedir, tamaşaçılar və yaxud 
oxucular üçün çoxdan məlum olan əsərlərə müraciət edirlər”.  
İbrahim Quliyev 
504 
Əfrasiyab Bədəlbəyli də öz növbəsində qeyd edirdi ki, “müasir opera 
dedikdə dinləyici istəyir ki, tamaşa etdiyi əsərdə, hər şeydən əvvəl, zamanın 
qabaqcıl ideyaları bədii surətdə tərənnüm edilsin. Dinləyici gözləyir ki, 
adamların mənalı həyatı, güzəranı, arzusu, sevinci... müasir opera əsərində 
parlaq boyalarla səslənsin”. O, eyni zamanda balet sənətini də gözdən 
qoymur, bəstəkarların bu janra ciddi fikir vermələrini tələb edirdi. Və sanki 
dediyi sözlərə bir sübut, həmkarlarına isə bir örnək kimi görkəmli sənətkar, 
1965-ci ildə Qəmər Almaszadə ilə birlikdə, S.S.Axundovun eyni adlı 
povesti əsasında bəstəkar Əşrəf Abbasovun “Qaraca qız” baletinə, daha 
sonra, 1968-ci ildə qardaşı Turqud ilə birlikdə C.Cabbarlının eyni adlı pyesi 
əsasında Ramiz Mustafayevin bəstələdiyi “Aydın” operasına librettolar yazır. 
1962-ci ildə opera və balet teatrı, hər il olduğu kimi, qastrol səfərinə 
hazırlıq görürdü. Bu dəfəki qastrolların ünvanı Gürcüstan respublikası idi. 
Teatr müdiriyyəti və bədii rəhbərliyi qastrol tamaşaları repertuarını 
müzakirə etdikdə “Koroğlu” ilə yanaşı gürcü bəstəkarı Zaxari Paliaşvilinin 
“Daisi” operasının Azərbaycan dilində oynanılmasını qərara almış və opera 
mətninin tərcüməsini Əfrasiyab Bədəlbəyliyə tapşırmışdır. 
Maraqlıdır ki, “Daisi” ilə əlaqədar bəstəkarın həyatında əlamətdar bir 
hadisə baş vermişdir. Sənətkar özü bu haqda belə danışırdı: “...1930-cu il 
avqust ayında Üzeyir Hacıbəyli ilə görkəmli gürcü bəstəkarı Zaxari 
Paliaşvili Kislovodsk parkında qol-qola gəzişirdilər. Mən bir qədər uzaqdan 
bu iki dahini izləyir, onların şirin söhbət etdiklərini, hərdən azacıq dayanıb 
gülüşdüklərini seyr edirdim. Nəhayət, şamlıq dağın ətəyində, ağaclardan 
birinin altında olan skamyada, kölgəlikdə oturdular. Mən, özümü dağın 
yuxarısına yönələn kimi göstərərək, onlara salam verib ötmək istədim. 
Üzeyir bəy məni yanına çağırdı: - Bu xalam oğlunun oğludur, - deyə məni, 
böyük gürcü bəstəkarına təqdim etdi. Sonra mənə dedi: - Zaxari Petroviç 
“Daisi” sözünün Azərbaycancasını bilmək istəyir. Deyir ki, onun Bakıda 
verdiyi simfonik konsertlərində “daisi” sözü bir neçə kəlmə ilə elan edilirdi. 
Necə bilirsən, bu sözü bir kəlmə ilə ifadə etmək olarmı?”  
Üzeyir bəy mənim bir neçə il “Kommunist” qəzeti redaksiyasında 
tərcüməçi vəzifəsində çalışdığımı bilirdi. Elə məni yanına çağırmağının 
səbəbi də bundan irəli gəlirdi. Lakin mən gürcü sözü “daisi”nin mənasını 
bilmirdim. Odur ki, dərsini öyrənmədiyi üçün müəllimi qarşısında aciz 
Əfrasiyab Bədəlbəyli. İzahlı monoqrafik musiqi lüğəti 
505 
qalan şagird kimi pərt, karıxmış vəziyyətdə dayanmışdım. Nəhayət, bir az 
cəsarətlənib dedim: - “Daisi” nə deyən sözdür, axı, mən bilmirəm? - “Daisi” 
yəni, rusca “sumerki” - deyə, Paliaşvili özü izah etdi. Soruşdum: - Bəs 
Bakıda nə sayaq tərcümə etmişdilər? Paliaşvili cib dəftərçəsini çıxarıb gürcü 
hərfləri ilə yazdığı “qaş qaralan vaxt”, “alaqaranlıq” sözləini çətinliklə, həm 
də təhrif edərək oxudu. Mən bir qədər düşündükdən sonra Üzeyir bəyə 
müraciətlə dedim: - Müəllim, məncə, “daisi” sözünü bizim dildə bircə kəlmə 
ilə ifadə etmək istəsək, “toran” deməliyik. Lakin belə hallarda tərcüməyə 
ehtiyac varmı? Mənə belə gəlir ki, biz öz dilimizdə də elə “daisi” desək, 
yaxşı olar. Həm də, kim bilir, bəlkə də müəllif bu sözü məcazi mənada 
işlətmişdir ...Hiss etdim ki, böyük bəstəkarlar sözlərimdən razı qalmışlar...”. 
Lakin təəssüf ki, bu gözəl niyyət, yəni “Daisi” operasını Tbilisidə 
Azərbaycan dilində oynamaq arzusu baş tutmadı. “Teatrda “asudəliyi” 
zəhmətə qatlaşmaqdan üstün tutan bəzi adamlar buna mane oldular”. 
1969-cu ildə “Elm” nəşriyyatı tərəfindən Əfrasiyab Bədəlbəylinin 
“İzahlı monoqrafik musiqi lüğəti” kitabının buraxılmasını istər peşəkar 
musiqiçilər və istərsə də musiqi incəsənətimiz ilə az-çox maraqlananlar 
böyük rəğbətlə qarşıladılar. Bəs bu rəğbət nə ilə izah edilirdi? 
Əvvəla, qeyd etmək lazımdır ki, o dövrdə musiqi sənətinin tarixinə və 
nəzəriyyəsinə aid Azərbaycan dilində ədəbiyyatın azlığı, ikincisi, mövcud 
musiqi dərsliklərində terminlərin işlədilməsindəki qarışıqlıq, dolaşıqlıq 
halları, bu və ya digər musiqi məfhumlarının, anlayışlarının yerli-yersiz 
işlədilməsi, xüsusən xalq musiqisi ilə bağlı istər tarixi və istərsə də nəzəri 
biliklərin məhdudiyyəti və sair belə nöqsan hallar baş alıb gedirdi. Buna 
görə də musiqi terminlərinin unifikasiya işinin sahmanlanması, qaydaya 
salınması musiqi həyatımızın ən zəruri və təxirəsalınmaz vəzifəsi kimi irəli 
sürülürdü. Görkəmli sənətkarın “Musiqi lüğəti” bu yolda atılan ilk 
addımlardan, ilk təşəbbüslərdən biri olmuşdur. 
Görkəmli sənətkar musiqi yaradıcılığı ilə yanaşı, bu yolda geniş 
təbliğat işlərinə də böyük həvəs göstərirdi. Ümumittifaq “Bilik” 
cəmiyyətinin üzvü olan Əfrasiyab Bədəlbəyli bir çox elmi konfranslarda, 
iclaslarda musiqi sənəti haqqında maraqlı məruzələrlə çıxış edirdi. 
İbrahim Quliyev 
506 
1970-ci ildə bəstəkarın “Söyüdlər ağlamaz” operası tamaşaya qoyulur. 
Operanın mövzusu Böyük Vətən müharibəsi illərində azərbaycanlı 
döyüşçünün şücaəti və arxa cəbhənin həyatına həsr olunmuşdu.  
Bu dövrdə xalq musiqisinə bir növ biganəliyi hiss edən bəstəkar, 
həmin sənətin xüsusən cavan və gənc nəslin nümayəndələri arasında 
təbliğinə ciddi fikir verirdi. Təkcə bunu demək kifayətdir ki, 1964-1965-ci 
illərdə Əfrasiyab Bədəlbəyli pioner və məktəblilərin bədii özfəaliyyətinin 
XVIII və XIX respublika olimpiadasının təşkilatçılarından biri və münsiflər 
heyətinin sədri, 1964-cü ildə Azərbaycanın şəhər və kənd texniki-peşə 
məktəbləri bədii özfəaliyyətinin XXIII respublika baxışında isə münsiflər 
heyətinin üzvü seçilmişdir. 
Başqa bir maraqlı müsabiqə-festival 1969-cu ildə Azərbaycan Dövlət 
Neft və Kimya institutunda təşkil olunmuşdu. 
Bu yarış-konsertdə Bakıda təhsil alan xarici ölkə tələbələri 
Azərbaycan xalq musiqisi, rəqsləri və şeir ifası üzrə bacarığını nümayiş 
etdirirdilər. Müsabiqənin münsiflər heyətinə başçılığa isə, institutun 
rektorluğu tərəfindən, Əfrasiyab Bədəlbəyli dəvət olunmuşdu. Müsabiqənin 
təşkili, keçirilməsi hamı tərəfindən yüksək qiymətə layiq görülmüş, münsif-
lər heyətinin rəhbəri Ə.Bədəlbəyliyə isə xüsusi təşəkkür elan edilmişdir.  
Bu mənada bəstəkarın “Muğam-68” müsabiqə-festivalının 
keçirilməsində sərf etdiyi əməyini ayrıca qeyd etmək vacibdir. 
Əfrasiyab Bədəlbəyli müsabiqənin təşkilinə böyük diqqət yetirmiş, 
münsiflər heyətinə respublikanın görkəmli sənətkarlarını - Əhməd 
Bakıxanovu, Şövkət Ələkbərovanı, Sara Qədimovanı, Bəxtiyar Vahabzadəni 
və başqalarını cəlb etmiş, müsabiqənin müvəffəqiyyətlə keçməsi, yeni-yeni 
istedadlı xalq musiqisi və muğam ifaçılarının aşkara çıxarılması üçün 
əlindən gələni əsirgəməmişdir. Bunun nəticəsi kimi, vətənimizin demək olar 
ki, bütün rayonlarından müsabiqədə iştirak etmək üçün Bakıya gəlmiş gənc 
müğənnilər, incəsənət xadimləri “Muğam-68” festivalının təşkilini yüksək 
qiymətləndirmiş və bu cür lazımlı tədbirin keçirilməsini ənənə şəklində 
davam etdirməyi tövsiyə etmişlər. 
Bu illərdə Əfrasiyab Bədəlbəylinin Azərbaycan televiziyası və radiosu 
ilə xalq musiqisi və muğamlar haqqında silsilə çıxışları da geniş tamaşaçı və 
dinləyici kütləsinin böyük rəğbətini qazanmışdı. Musiqisevərlər sənətkarın 
Əfrasiyab Bədəlbəyli. İzahlı monoqrafik musiqi lüğəti 
507 
hər verilişini səbirsizliklə gözləyirdilər. Əfrasiyab Bədəlbəyli sadə və eyni 
zamanda gözəl bədii dildə apardığı bu verilişlərdə xalq musiqisinin 
xüsusiyyətləri, janrları haqda söhbət açır, milli folklorun keçmişi, XIX-XX 
əsr xalq musiqisi ifaçıları, müğənnilər barədə maraqlı məlumatlar verirdi. 
Söhbətlərində bəstəkar, tamaşaçılara bu və ya digər sənətkarın təkcə 
yaradıcılığının özünəməxsus cəhətlərindən deyil, həm də onun yaşadığı dövr 
və mühit haqqında da ətraflı danışırdı. Mövzu ilə əlaqədar Əfrasiyab 
Bədəlbəyli studiyaya xalq musiqisi ifaçılarını, xanəndələri dəvət edirdi ki, 
onlar da öz növbəsində söhbətləri musiqi nümunələri, muğamlar ilə 
müşayiət edərək verilişlərin daha canlı alınmasına imkan yaradırdılar. 
Əfrasiyab Bədəlbəyli harada olursa-olsun, harada çıxış edirsə-etsin 
daima maraqla, böyük ehtiramla qarşılanırdı. Onun özünəməxsus danışıq 
tərzi, səsi dinləyiciləri hər dəfə özünə məftun edirdi. Bir çoxları xüsusən, 
onun mükəmməl hafizəsinə heyran qalırdılar. Sənətkar, çıxışlarının 
əksəriyyətini sinədən, qarşısında olan yazılı mətnə baxmadan edər, lazım 
gəldikdə şifahi xalq yaradıcılığı nümunələrindən, şeir və poemalardan, xalq 
mahnılarının mətnlərindən parçaları, atalar sözlərini və s. nümunələri 
əzbərdən söyləyərdi. 
Qeyd etmək vacibdir ki, Əfrasiyab Bədəlbəyli Azərbaycan musiqisini 
təkcə respublikamızda deyil, eləcə də xarici dövlətlərdə geniş təbliğ edirdi. 
Belə ki, bəstəkar, 1969-cu ildə Fransanın paytaxtı Paris şəhərində 
Azərbaycan musiqisi haqqında mühazirələrlə çıxış edir. Səfər barədə 
sənətkar özü Azərbaycan Teleqraf Agentliyinin müxbirinə verdiyi 
müsahibəsində demişdi: “...Səfərimdə başlıca məqsəd Parisin 
Musiqişünaslıq İnstitutuna getmək idi. Fransız alimləri Şərq xalqları 
musiqisinin, o cümlədən Azərbaycan musiqisinin tarixini öyrənmək 
sahəsində qiymətli iş görmüşlər. Azərbaycanın XIII əsrdə yaşamış görkəmli 
alimi və musiqiçisi Səfiəddin Urməvinin iki kitabını fransız dilinə tərcümə 
edən Rudolf de Erlanjenin xidmətlərini xüsusi göstərmək lazımdır. 
Fransız həmkarlarım mənə Azərbaycan musiqisi haqqında məruzə 
etməyi təklif etdilər. Mühazirəni Parisin klublarından birində oxudum. 
Mühazirəni dinləməyə Fransanın görkəmli şərqşünas alimləri, 
musiqişünaslıq institutunun nümayəndələri və jurnalistlər gəlmişdilər. Mən, 
kluba toplaşanları Azərbaycan musiqi mədəniyyətinin gözəl nailiyyətləri ilə 
İbrahim Quliyev 
508 
məmnuniyyətlə tanış etdim. Azərbaycan baletinin nailiyyətləri haqqında 
söhbət maraqla qarşılandı. Mən, Azərbaycan musiqisinin lentə yazılmış bir 
sıra əsərləri ilə dinləyiciləri tanış etdim. Dinləyicilər Üzeyir Hacıbəylinin 
ölməz “Koroğlu” operasının müqəddiməsini, Bülbülün ifasında Üzeyir 
Hacıbəylinin romanslarını, Qara Qarayevin “Yeddi gözəl” baletindən 
parçaları səmimi qarşıladılar”. 
1970-ci ildə, Moskvada, ISME - Uşaq və Gənclərin musiqi tərbiyəsi 
üzrə Beynəlxalq cəmiyyətin konfransı keçirilirdi. Konfransın mövzusu - 
“Uşaqların, yeniyetmələrin və gənclərin həyatında musiqinin rolu” - 
dünyanın bir çox ölkələrindən Moskvaya gəlmiş musiqiçi və pedaqoqların 
böyük marağına səbəb olmuşdu. Konfransda Azərbaycan nümayəndə heyəti, 
başda Əfrasiyab Bədəlbəyli, musiqişünas Əhməd İsazadə, bəstəkar Oqtay 
Zülfüqarov və başqaları iştirak etmişdir. 
Beynəlxalq forumda iclas və bölmələrdə oxunan mühazirələrlə yanaşı, 
“Bəstəkarların dəyirmi stolu” ətrafında diskussiyalar keçirilmiş və burada 
Əfrasiyab Bədəlbəylinin çıxışı olmuşdu. Bəstəkar, Azərbaycanın ümum-
təhsil məktəblərində musiqi tərbiyəsinin rolu, uşaqların musiqi tərbiyəsi 
üçün xalq musiqi irsinin gözəl nümunələrinin tələblərinə cavab verən yük-
sək bədii dəyərli, ifa cəhətdən çətinlik yaratmayan, böyük tarixi həyatiliyi 
ilə seçilən əsərlərin öyrənilməsinin böyük əhəmiyyət kəsb etdiyi haqda 
söhbət açmışdı. 
1971-ci ilin oktyabrında Ə.Bədəlbəyli Azərbaycan Xor Cəmiyyətinin 
sədri vəzifəsinə seçilir. Yaşı altmışı ötmüş musiqi incəsənətimizin 
ağsaqqalı, bu işində də var gücü ilə çalışır, ölkədə xor janrının inkişafı, 
təbliği, bu sənət növünə diqqətin artırılması üçün bir çox tədbirlərin 
təşkilinə bilavasitə rəhbərlik edir. 
Ə.Bədəlbəylinin yaradıcılığına xarici ölkələrdə də böyük maraq 
göstərilirdi. Belə ki, 1970-ci ildə, türk musiqişünası Altan Araslı Türkiyədə 
çapdan çıxan “Musiqi məcmuəsi” jurnalında “İzahlı monoqrafik musiqi 
lüğəti” kitabını ətraflı təhlil etmişdir. 
1975-ci ildə “İstambul Turizm Folklor Dərnəyi”nin rəhbərləri 
Ə.Bədəlbəylinin təşkilatçılıq bacarığını nəzərə alaraq ona məktubla müraciət 
etmişlər. Məktubda onlar, Azərbaycan və Türk sənətçilərinin qarşılıqlı 
əməkdaşlığını yaratmaq və Türk xalq rəqslərini tanıtmaq məqsədilə 
Əfrasiyab Bədəlbəyli. İzahlı monoqrafik musiqi lüğəti 
509 
ölkəmizdə təşkil olunan şənliklərə dəvət olunmalarını ümid etmişlər. Lakin 
təəssüf ki, görkəmli sənətkarın ağır xəstəliyi bu nəcib təşəbbüsün həyata 
keçməsinə imkan verməmişdir. 
Bundan başqa, sənətkarın Azərbaycan xalq musiqisinin bütün 
janrlarını, Azərbaycan musiqi folklorunun özünəməxsus cəhətlərini və 
melodik zənginliyini, xalq musiqisinin professional bəstəkarlıq 
yaradıcılığının inkişafındakı rolunu və sairəni əhatə edən “Azərbaycan xalq 
musiqisi” adlı məqaləsi 1977-ci ildə, Ankarada, “Türk folklor konqresinin 
məlumatları”nda, türk dilində çap olunmuşdur. 
Uzun illər boyu “Elm və həyat” jurnalının, “Ədəbiyyat və incəsənət” 
qəzetinin redaksiya heyətinin üzvü olan Əfrasiyab Bədəlbəyli bu və başqa 
mətbuat orqanlarının səhifələrində tez-tez resenziyalar, tənqidi və 
problematik məqalələr çap etdirir, hadisələrlə dolu həyatında baş vermiş 
əhvalatlar, görüşlər, tanışlıqlardan aldığı təəssüratlarını oxucularla 
bölüşdürürdü. Sənətkar opera və balet tamaşaları, bir çox görkəmli 
bəstəkarlar, o cümlədən Volfqanq Amadey Mosart, Mixail Qlinka, Pyotr 
Çaykovski, Nikolay Rimski-Korsakov, Modest Musorqski, Sergey 
Prokofyev, Reynqold Qlier, Tixon Xrennikov və şübhəsiz, Azərbaycan 
sənətkarları Üzeyir Hacıbəyli, Müslüm Maqomayev, Asəf Zeynallı, Cəfər 
Cabbarlı, Səməd Vurğun, Qurban Primov, Fatma xanım Muxtarova və 
onlarca başqa şəxsiyyətlər haqqında son dərəcə maraqlı söhbət açırdı. 
Əfrasiyab Bədəlbəyli gözəl sənətkar idi. Xalq onu çox sevirdi. 
Bəstəkarı tanıyanlar arasında elə adam yox idi ki,  onun dərin, ensiklopedik 
biliyinə, fenomenal hafizəsinə, fədakarlığına, hazırcavablığına və ən 
başlıcası insaniyyətliyinə heyran qalmasın. Prinsipial, təvazökar, mehriban, 
zarafatcıl, həyatsevər Əfrasiyab Bədəlbəylinin yüksək ideya, nikbin ruh və 
dərin xəlqiliklə dolu yaradıcılığı Azərbaycan milli musiqisinin ayrılmaz 
hissəsi kimi bu gün də yaşayır. 
 
 
İbrahim Quliyev 
 
 
 
510 
Summary 
 
Afrasiyab Badalbeyli entered the history of Azerbaijani Music as a famous 
composer, the author of the first national ballet and so many musical compositions of 
various genres, as well as an academic musicologist, linguist, publicist, and a translator.  
Afrasiyab Badalbeyli is an author of multitudinous and invaluable scientific op-ed 
(opinion-editorial) pieces and booklets, lectures and speechifications, devoted to history 
and theory of Azerbaijani music, outstanding cultural figures of Azerbaijan.  
On speaking about Afrasiyab Badalbeyli, we primarily mention his "Music 
Dictionary", the widely spread scientific-cognitive edition, having become a table-top book 
for researchers of original musical culture of Azerbaijan, as well as for mass music public.  
A.Badalbeyli titled his work "Explanatory Monographic Music Dictionary". This 
was logical, because, starting from the front pages of the edition, the author attracted 
reader's attention to various encyclopedic information on musical art in the whole.  
The "Music Dictionary" consists of the following sections: From the author, 
Structure of the Dictionary, Abbreviations, Azerbaijani Music Terms, Music Terms, 
Foreign Words and Terms, occurred in music literature, Remarks, Clarifications, and 
Monographic information. Similar sections can be found in the other publications of this 
kind, as well, but the point is in riches of the informative material itself.  
The each of the listed sections of the "Music Dictionary" can be characterized as a 
significant step in the field of studying of the definite problematics of the music science.  
A.Badalbeyli in the Introductory part of the "Music Dictionary" clarified strategic 
purpose of his investigation: "Lack of literature in the Azerbaijani language on history and 
theory of musical art, illegibility in the terminology use in music textbooks, different 
interpretations of the same music ideas on the pages of periodical press and radio 
broadcasting, formal translations, appeared in books of printed music, etc. require 
unification of music terms, bringing this problem to the forefront as an urge task of our 
music life and practice". As is clear from the cited passage, A.Badalbeyli enlightened 
existing up to now problems of native music's knowledge in close-up view.  
Incontestable is the fact that Azerbaijani musicology in the XX century was based 
on progressive traditions of the Russian Soviet music science. Certainly, A.Badalbeyli 
adhered to these traditions, as a son of his time, however, he repeatedly pointed out, and 
sometimes he emphasized emergency of widening of investigations sphere on history and 
theory of music just in the native Azerbaijani language.  
As though anticipating the present day's events, A.Badalbeyli strategically defined 
the highway of Azerbaijani music science, attracting attention to creation of the integrated 
music terminology base in the language of fathers and mothers of the Azerbaijani people. 
He adjusted this actual subject in the each page of the "Dictionary". To develop and glorify 
the Azerbaijani musical culture, we, musicologists, should continue his activity. 
 
511 
 
 
 
 
 
 
 
MÜNDƏRİCAT 
 
 
 
Müqəddimə............................................................................................. 5 
  
Məsul redaktordan ................................................................................. 8 
  
Müəllifdən.............................................................................................. 13 
  
Şərti ixtisarlar.......................................................................................... 33 
  
Azərbaycan musiqi terminləri................................................................. 37 
  
Musiqi terminləri..................................................................................... 149 
  
Musiqi ədəbiyyatinda işlənən xarici söz və terminlər............................. 333 
  
Qeydlər, şərhlər və monoqrafik məlumat................................................ 391 
  
İbrahim Quliyev. Milli musiqimizlə döyünən sənətkar ürəyi................. 485 
  
Summary................................................................................................. 510 
 
 
 
 
Yaradıcı qrup: 
 
Elmi redaktor 
Cəmilə Həsənova 
 
Rəssam 
Alina Cahangirova 
 
Dizayn və not yazısı 
Tişakova İrina 
 
Kompyuterdə yığan 
Gülnarə Məmmədova 
 
 
 
