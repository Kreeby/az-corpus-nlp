 
АЗЯРБАЙЪАН МИЛЛИ ЕЛМЛЯР АКАДЕМИЙАСЫ 
ФОЛКЛОР ИНСТИТУТУ  
 
 
 
 
AZƏRBAYCAN 
FOLKLORU 
ANTOLOGИYASI 
 
 
XVIII kitab 
 
 
ŞƏKИ  FOLKLORU 
 
III cild 
 
 
 
 
БАКЫ -2008 
 2
АМЕА Фолклор Институту Елми Шурасынын  
гярары иля чап олунур 
 
Toplayanı, tərtib edəni,  
söyləyicilər, toplayıcılar,  
qaynaqlar haqqında  
məlumatın, qeyd və  
şərhlərin müəllifi:    Hikmət ƏBDÜLHƏLİMOV 
 
REDAKTORU:            Hüseyn İSMAYILOV 
Filologiya elmləri doktoru,  
professor  
 
ÖN SÖZÜN MÜƏLLИFИ:Faiq ÇƏLƏBИ 
    sənətşünaslıq doktoru                  
 
RƏYÇИLƏR:   Tofiq HACIYEV 
       AMEA müxbir üzvü,  
                              filologiya elmləri doktoru,  
professor 
                 İsrafil ABBASLI 
           Filologiya elmləri doktoru,  
                     professor  
 
NƏŞRИNƏ MƏSUL:       Əziz ƏLƏKBƏRLИ  
                 Filologiya elmləri namizədi     
 
Azərbaycan folkloru antologiyasы, XVIII kitab, Şəki folkloru, III 
cild, Бакы, “Nurlan” nəşriyyatı , 2008, -536 сящ. 
AMEA Folklor İnstitutunun “Azərbaycan folkloru antologiyası” sil-
siləsindən nəşr etdirdiyi “Şəki folkloru”nun hazırkı III cildi də elmi-nə-
zəri fikrin gedişinə təkan verəcək çox qiymətli materiallarla zəngindir. 
 
А    4603000000   Ãðèôëè íÿøð 
            Í-098-2008  
    © H.Əbdülhəlimov 
 3
×ÎÕ†ÈËÄËÈ "ÀÇßÐÁÀJ†ÀÍ ÔÎËÊËÎÐÓ 
ÀÍÒÎËÎ„ÈJÀÑÛ"ÍÛÍ (ÀÔÀ) ÍßØÐ ÎËÓÍÌÓØ ÊÈÒÀÁËÀÐÛ 
 
      1. ÀÔÀ, I. Íàõ÷ûâàí ôîëêëîðó, òÿðòèá åäÿíëÿð: Òÿùìàñèá Ôÿðçÿëèjåâ, 
Ìÿùÿððÿì Ãàñûìëû, åëìè ðåäàêòîðó âÿ “Þí ñ‰ç“öí ìöÿëëèôè Èñðàôèë Àááà-
ñîâ, ðÿj÷èëÿð: Âÿëè ßëèjåâ, Áÿùëóë Àáäóëëà, Áàêû, “Ñàáàù“ íÿøðèjjàòû, 1994. 
2. ÀÔÀ, II. ÈðàãÒöðêìàí ôîëêëîðó, òÿðòèá÷èëÿð: ôèëîëî…èjà åëìëÿðè 
äîêòîðó, ïðîôåññîð Ãÿçÿíôÿð Ïàøàjåâ, äîêòîð ßáäöëëÿòèô Áÿíäÿðî‹ëó, 
ðåäàêòîðó ôèëîëî…èjà åëìëÿðè äîêòîðó, ïðîôåññîð Jàøàð Ãàðàjåâ, ðÿj÷èëÿð: 
ôèëîëî…èjà åëìëÿðè äîêòîðó, ïðîôåññîð Àçàä Íÿáèjåâ, ôèëîëî…èjà åëìëÿðè 
äîêòîðó, ïðîôåññîð Èñðàôèë Àááàñëû, Áàêû, “À‹ðûäà‹“ íÿøðèééàòû, 1999. 
3. ÀÔÀ, III. „‰j÷ÿ ôîëêëîðó, òîïëàjûá òÿðòèá åäÿíè, Ùöñåjí Èñìà-
jûëîâ, ðåäàêòîðó ôèëîëî…èjà åëìëÿðè äîêòîðó, ïðîôåññîð Jàøàð Ãàðàjåâ, 
ðÿj÷èëÿð: ôèîëëî…èjà åëìëÿðè äîêòîðó, ïðîôåññîð Ãàðà Íàìàçîâ, ôèëîëî…èjà 
åëìëÿðè íàìèçÿäè Îðó‡ ßëèjåâ, Áàêû, “Ñÿäà“ íÿøðèjjàòû, 2000. 
4. ÀÔÀ, IV. Øÿêè ôîëêëîðó, òÿðòèá åäÿíëÿð: ôèëîëî…èjà åëìëÿðè íàìèçÿäè 
Ùèêìÿò ßáäöëùÿëèìîâ, Îðó‡ ßëèjåâ, Ðàìàçàí Ãàôàðîâ, Âàãèô Àñëàí, åëìè 
ðåäàêòîðó âÿ “Þí ñ‰ç“öí ìöÿëëèôè ôèëîëî…èjà åëìëÿðè äîêòîðó, ïðîôåññîð 
Jàøàð Ãàðàjåâ, ðÿj÷èëÿð: ôèëîëî…èjà åëìëÿðè íàìèçÿäè Ùöñåéí Èñìàjûëîâ, 
ñÿíÿòøöíàñëûã íàìèçÿäè Ôàèã ×ÿëÿáè, Áàêû, “Ñÿäà“ íÿøðèjjàòû, 2000. 
5. ÀÔÀ, V. Ãàðàáà‹ ôîëêëîðó, òîïëàjàíëàð: Èñðàôèë Àááàñëû, Òÿùìàñèá Ôÿð-
çÿëèjåâ, Íÿ‡ÿô Íàçèì (Ãóëèjåâ), òÿðòèá åäÿíè âÿ “Þí ñ‰ç“öí ìöÿëëèôè ôèëîëî-
…èjà åëìëÿðè äîêòîðó, ïðîôåññîð Èñðàôèë Àááàñëû, ðåäàêòîðëàðû: ôèëîëî…èjà åëìëÿðè 
äîêòîðó, ïðîôåññîð Jàøàð Ãàðàjåâ, ôèëîëî…èjà åëìëÿðè íàìèçÿäè, äîñåíò 
Ùöñåjí Èñìàjûëîâ, ðÿj÷èëÿð: ôèëîëî…èjà åëìëÿðè äîêòîðó Áÿùëóë Àáäóëëà, 
ôèëîëî…èjà åëìëÿðè íàìèçÿäè Îðó‡ ßëèjåâ, “Áàêû“, “Ñÿäà“ íÿøðèjjàòû, 2001. 
6. ÀÔÀ, VI. Øÿêè ôîëêëîðó, òÿðòèá åäÿíè: Ùèêìÿò ßáäöëùÿëèìîâ, åëìè 
ðåäàêòîðó ôèëîëî…èjà åëìëÿðè äîêòîðó, ïðîôåññîð Jàøàð Ãàðàjåâ, “Þí 
ñ‰ç“öí ìöÿëëèôè ñÿíÿòøöíàsëûã íàìèçÿäè Fàèã ×ÿëÿáè, ðÿj÷è ôèëîëî…èjà 
åëìëÿðè íàìèçÿäè Ùöñåéí Èñìàjûëîâ. Áàêû, “Ñÿäà“ íÿøðèjjàòû, 2002.\ 
7. ÀÔÀ, VII. Ãàðàãîjóíëó ôîëêëîðó, òÿðòèá åäÿíëÿð: ôèëîëî…èjà åëì-
ëÿðè íàìèçÿäè Ùöñåéí Èñìàjûëîâ, Ãóðáàí Ñöëåjìàíîâ, åëìè ðåäàêòîðó 
ôèëîëî…èjà åëìëÿðè äîêòîðó, ïðîôåññîð Ãàðà Íàìàçîâ, ðÿj÷èëÿð, ôèëîëî…èjà 
åëìëÿðè äîêòîðó Èñðàôèë Àááàñëû, ôèëîëî…èjà åëìëÿðè íàìèçÿäè Îðó‡ 
ßëèjåâ. Áàêû, “Ñÿäà“ íÿøðèjjàòû, 2002. 
8. ÀÔÀ, VIII. Àüáàáà ôîëêëîðó, òîïëàéûá òÿðòèá åäÿíëÿð: ôèëîëîýèéà 
åëìëÿðè íàìèçÿäè Ùöñåéí Èñìàéûëîâ, Òàúèð Ãóðáàíîâ, ðåäàêòîðó ôèëî-
ëîýèéà åëìëÿðè äîêòîðó, ïðîôåññîð Èñðàôèë Àááàñëû, ðÿé÷è ôèëîëîýèéà åëìëÿðè 
íàìèçÿäè ßçèç ßëÿêáÿðëè, Áàêû, “Ñÿäà” íÿøðèééàòû, 2003. 
9. ÀÔÀ, IX. Ýÿíúÿáàñàð ôîëêëîðó, òÿðòèá åäÿíëÿð: ôèëîëîýèéà åëìëÿðè 
íàìèçÿäè Ùöñåéí Èñìàéûëîâ, Ðàçèéÿ Ãóëèéåâà, ðåäàêòîðó ôèëîëîýèéà 
 4
åëìëÿðè äîêòîðó, ïðîôåññîð Èñðàôèë Àááàñëû, ðÿé÷èëÿð ôèëîëîýèéà åëìëÿðè 
íàìèçÿäè Ñÿðõàí Õàâÿðè, Àüàâåðäè Õÿëèë, Áàêû, "Ñÿäà" íÿøðèééàòû, 2004. 
10. ÀÔÀ, X. Èðÿâàí ôîëêëîðó, òîïëàéûá òÿðòèá åäÿíëÿð: ôèëîëîýèéà 
åëìëÿðè íàìèçÿäè Ùöñåéí Èñìàéûëîâ, ôèëîëîýèéà åëìëÿðè íàìèçÿäè ßçèç 
ßëÿêáÿðëè, ðåäàêòîðó ïðîô. Èñðàôèë Àááàñîâ, ðÿé÷èëÿð: ÀÌÅÀ-íûí ìöõáèð 
öçâö Òåéìóð Áöíéàäîâ, ïðîô. Ãàðà Íàìàçîâ. 
11. ÀÔÀ, XI. Øèðâàí ôîëêëîðó, òîïëàéûá òÿðòèá åäÿíëÿð: ôèëîëîýèéà 
åëìëÿðè äîêòîðó Ùöñåéí Èñìàéûëîâ, ôèëîëîýèéà åëìëÿðè äîêòîðó Ñåéôÿääèí 
Ãÿíèéåâ, ðåäàêòîðó ôèëîëîýèéà åëìëÿðè äîêòîðó Ùöñåéí Èñìàéûëîâ, 
ðÿé÷èëÿð: ôèëîëîýèéà åëìëÿðè íàìèçÿäè Îðóú ßëèéåâ, Àüàâåðäè Õÿëèë. 
12. ÀÔÀ, XII. Çÿíýÿçóð ôîëêëîðó, òîïëàéûúûëàð: ô.å.ä. Âÿëè Íÿáèîüëó, 
ô.å.í. Ìóõòàð Êàçûìîüëó, ô.å.í. ßôñÿëÿääèí ßñýÿð, òÿðòèá åäÿíëÿð: ßô-
ñÿëÿääèí ßñýÿð, Ìóõòàð Êàçûìîüëó, ðåäàêòîðó: ô.å.ä. Ùöñåéí Èñìàéûëîâ, 
ðÿé÷èëÿð: ô.å.í. Òÿùìàñèá Ôÿðçÿëèéåâ, ô.å.í. Îðóú ßëèéåâ. 
13. ÀÔÀ, XIII. Øÿêè-Çàãàòàëà ôîëêëîðó, òÿðòèá÷èëÿð: ôèëîëîýèéà åëìëÿðè 
äîêòîðó, ïðîô. Èñðàôèë Àááàñëû, ôèëîëîýèéà åëìëÿðè íàìèçÿäè Îðóú ßëèéåâ, ôè-
ëîëîýèéà åëìëÿðè íàìèçÿäè Ìÿòàíÿò Àáäóëëàéåâà, åëìè ðåäàêòîðó: ôèëîëî-
ýèéà åëìëÿðè äîêòîðó Ùöñåéí Èñìàéûëîâ, ðÿé÷èëÿð: ôèëîëîýèéà åëìëÿðè íà-
ìèçÿäè Òÿùìàñèá Ôÿðçÿëèéåâ, ôèëîëîýèéà åëìëÿðè íàìèçÿäè Ðàìèë ßëèéåâ. 
14. ÀÔÀ, XIV. Äÿðáÿíä ôîëêëîðó, òîïëàéûúûëàð: ôèëîëîýèéà åëìëÿðè 
äîêòîðó Ùöñåéí Èñìàéûëîâ, ôèëîëîýèéà åëìëÿðè íàìèçÿäè Ñàìèëÿ Õóðäà-
ìèéåâà, òÿðòèá÷èëÿð: ôèëîëîýèéà åëìëÿðè äîêòîðó, Ùöñåéí Èñìàéûëîâ, Òàùèð 
Îðóúîâ; åëìè ðåäàêòîðó: ôèëîëîýèéà åëìëÿðè äîêòîðó Ùöñåéí Èñìàéûëîâ, 
ðÿé÷èëÿð: ôèëîëîýèéà åëìëÿðè íàìèçÿäè Ñÿðõàí Õàâÿðè, ôèëîëîýèéà åëìëÿðè 
íàìèçÿäè Àüàâåðäè Õÿëèë. 
15. ÀÔÀ, XV. Äÿðÿëÿéÿç ôîëêëîðó, òîïëàéûá òÿðòèá åäÿíëÿð: ôèëîëî-
ýèéà åëìëÿðè äîêòîðó, ïðîôåññîð Ùÿñÿí Ìèðçÿéåâ, ôèëîëîýèéà åëìëÿðè 
äîêòîðó Ùöñåéí Èñìàéûëîâ, ôèëîëîýèéà åëìëÿðè íàìèçÿäè ßçèç ßëÿêáÿðëè, 
åëìè ðåäàêòîðó: ôèëîëîýèéà åëìëÿðè äîêòîðó Ùöñåéí Èñìàéûëîâ, ðÿé÷èëÿð: 
ôèëîëîýèéà åëìëÿðè äîêòîðó, ïðîôåññîð Èñðàôèë Àááàñëû, ôèëîëîýèéà åëìëÿðè 
íàìèçÿäè Îðóú ßëèéåâ. 
16. ÀÔÀ, XVI. Àüäàø ôîëêëîðó, òîïëàéûá òÿðòèá åäÿí: Èëêèí Ðöñòÿì-
çàäÿ, åëìè ðåäàêòîðó: ôèëîëîýèéà åëìëÿðè äîêòîðó Ùöñåéí Èñìàéûëîâ, 
ðÿé÷èëÿð: ôèëîëîýèéà åëìëÿðè íàìèçÿäè ßôçÿëÿääèí ßñýÿð, ôèëîëîýèéà åëì-
ëÿðè íàìèçÿäè Ìóõòàð Èìàíîâ. 
17. ÀÔÀ, XVII. Муьан ôîëêëîðó, òîïëàéаны: Билал Щцсейнов; òÿðòèá 
åäÿíи вя åëìè ðåäàêòîðó: ôèëîëîýèéà åëìëÿðè äîêòîðó Щцсейн Исмайылов; 
ðÿé÷èëÿð: ôèëîëîýèéà åëìëÿðè íàìèçÿäè Сейфяддин Рзасой вя ôèëîëîýèéà 
åëìëÿðè íàìèçÿäè Аьаверди Хялил. 
 
 5
Müdrik folklor sinədəftəri Həyat Hüseyn qızı  
Qaffarovanın əziz xatirəsinə ithaf olunur 
 
 
TƏRTİBÇİDƏN 
 
Türkün məsəli, folkloru dünyada təkdir, 
Xan yorğanı, - kənd içrə məsəldir, - mitil olmaz. 
 
Ustad Şəhriyar 
 
Milli dövlətçilik və milli özünütənqid (satira) milli ləyaqətin mü-
hüm tərkib hissəsidir. Şəkidə milli dövlətçilik ənənəsi (Hacı Çələbi 
xanın Şəki xanlığının əsasını qoyandan üzü bu tərəfə) və yerli folk-
lorda öz ifadəsini tapmış özünütənqid (satira və yumor vəsilə ol-
maqla) şəkililərin milli ləyaqətimizə bağlılığına, onu yaşatmalarına 
və əziz tutmalarına tutarlı bir sübutdur. Burada satira və yumorun 
xüsusən lətifə janrı vasitəsilə reallaşması daha səciyyəvidir.     
Nəşr olunmuş Şəki folkloru topluları elmi və ədəbi ictimaiy-
yət tərəfindən artıq öz qiymətini almaqdadır. İndiki kitabın içində-
kilərlə əlaqədar fikir söyləməyə ehtiyac duyuruq və bunun oxucu-
larımız üçün də faydalı olacağına inanırıq. 
Qabaqcadan bildirmək istəyirik ki, bu kitaba cəm edilmiş folk-
lor materiallarının içərisinə əvvəlki Şəki folkloru Antologiyası cild-
lərindəki materialların düşməməsini nəzarətdə saxlamışıq. Eyni za-
manda fərqli nümunələrin əhəmiyyətini nəzərə alaraq onları kitaba 
daxil etmişik, bu barədə qeyd və şərhlərdə kifayət qədər açıqlama 
da verilir. AFA Şəki folkloru (I-II cildlər) əsasında hazırlanmış və 
II cilddə nəşr edilmiş Şəkinin Folklor Xəritəsinin indiki cildin 
materialları əsasında təkmilləşdirilmiş və tamamlanmış variantını 
verməyi də lazımlı hesab etdik. Xəritə folklor nümunələrinin top-
landığı coğrafi yerləri göstərməklə yanaşı, həm də bu nümunələrin 
janrlar üzrə toplandığı yığcam ünvanlı folklor coğrafiyasını tanıdır, 
digər tərəfdən, hansı folklor janrının harada (şəhərin hansı hissə-
sində, qəsəbə və kənddə) daha səciyyəvi olduğuna aydınlıq gətirir. 
 6
(Əlbəttə, bu gün əlimizdəki materiallara görə) Gələcəkdə toplama 
işi irəlilədikcə, yeni folklor nümunələrinin ortaya çıxması ilə əlaqə-
dar xəritədə yerdəyişmələrin, təkmilləşmə və tamamlamaların apa-
rılması təbii və zəruri görünür. 
Şəki folklorunun bəzəyi lətifələrdir. Xalqın məişətindən do-
ğan, əsrlər boyu dildən-dilə keçən, satira və yumorla zəngin lətifələr 
şəkililərin gündəlik danışıqlarının, ünsiyyətlərinin ayrılmaz hissəsi-
dir. Təsadüfü deyildir ki, Azərbaycanın başqa şəhər və rayonlarında 
şəkililəri görənlərin çöhrəsində təbəssüm yaranır, dərhal onlardan bir 
neçə Şəki lətifəsi danışmağı xahiş edirlər. Xalq müdrükləri lətifələr 
vasitəsilə paxıllığı, düşmənçiliyi, ədavət-nifaq toxumu səpənləri, şöh-
rətpərəstləri, var-dövlət hərislərini, özünü çoxbilmiş kimi qələmə ve-
rən diletantları, naşıları, nadanları, qanmazları, satira və yumor atəşi-
nə tuturlar. Sadəlövh kimi görünən şəkili əslində müdrik, hazırcavab, 
ən dolaşıq vəziyyətdən çıxış yolu tapmağı bacarandır. “... Şəki lətifə-
lərinin Azərbaycan məhəlli lətifələri arasında xüsusi yeri vardır. Şəki 
lətifələri spesifik bədii keyfiyyətləri, dil xüsusiyyətləri, Azərbaycan 
folkloru kontekstində etiraf olunan qəhrəmanları ilə seçilir.” 
(E.Talıblı, Folklorşünaslıq məsələləri, IV, səh. 37, Bakı, 1999)  
Zarafatcıl, hazırcavab, sadəlövhlüklə müdrikliyi birləşdirən, 
fərasətli və rəhmli Hacı dayı (Hacı Feyzi oğlu İlyas) Şəkinin Mol-
la Nəsrəddini kimi məşhurlaşıb. Şəkililəri “Hacıdayılar” kimi tanı-
yanlar haqlıdırlar. Kənar rayon və şəhərlərdə şəkililəri görəndə za-
rafatyana soruşurlar: “Ə, Hacı dayın gəlitdi?” Cavab verən şəkili-
dirsə deyir: “Gəlitdi də, geyitdi də”. “Şəkidə xiyar bititdi?”, “Bitit-
di də, yiyilitdi də”. 
Hacı dayının adı dillər əzbəri olmuş, Şəkidən çox-çox uzaqlara 
yayılmışdır. Bir dəfə Şəkidə gimgədə baməzə kişinin söhbətinə qu-
laq asdım. O, şirin Şəki ləhcəsində danışırdı: - Nəvəm Özbəkistan-
da əsgərlik edir. Getdim onu görməyə. Qayıdan başı arvada yüngül 
bir padarka almaq istədim. Dükana girdim, barmağımla şüşənin 
altına qoyulmuş torlu lifçiyi göstərib didim: “Habı uşaq papağınnan 
ikisini bük”. Satıcı qız nə disə yaxşıdır? - “Hacıdayılardansan?” Ba-
kıda tramvaya minmişdim. Pulumu verib didim: - “Habı biletin 
 7
yaxşı yerindən bi dənəsini cır”. Konduktor şaqqanaq çəkərək soruş-
du: - “Hacıdayılardansan?”. Moskvaya getmişdim. Bazarda göyərti 
satan malakan arvaddan soruşdum: - “Sizin tərəflərdə balva bit-
mir?” Qadın xəbər aldı: - “Hacıdayılardansan?” Ötən yay yolum 
Riqaya düşmüşdü. Şəkidə olduğu kimi orada da dükanların vitrinlə-
rinə baxa-baxa yolun ortası ilə gedirdim. Milisoner məni saxladı, 
başladı sorğu-suala: “Hacıdayılardansan?” 
Maraqlıdır ki, müasir Şəki lətifələrinin əksəriyyəti də Hacı 
dayının adı ilə danışılır. Bu müdrik ağsaqqalı xalq indi də yaşadır, 
onun dəst-xəttini davam etdirir.  
Şəhərdə yayılmış lətifələrin bir hissəsi də Mirzə Abdulcab-
barın (Mirzə Abdulcabbar Əliyev-Alaqanski) və Maşaq İsfəndiya-
rın adı ilə bağlıdır. Şəkinin kəndlərinin də öz lətifə qəhrəmanları 
var. Şirin əminin (Dəhnələr), Yeşil dayının (Baş Göynük kəndi) 
Dekan Tofiqin, Baba oğlu Əhmədin (Baş Layisqi kəndi), “Qolya” 
Bəhrəmın, Məryəm oğlu Hasanın (Qaraqoyunlu kəndləri) və b. 
lətifələri dillər əzbəridir. “Şəki Lətifələri artıq ümumazərbaycan 
folklorunun təqdiredilən faktıdır və azərbaycanlı üçün Zəyzid, 
Dəhnə yox, Şəki var, bir də onun əsas lətifə qəhrəmanı Hacı dayı. 
Beləcə, lətifələrin şifahi həyatında zəyzidli, göynüklü, İsfəndiyar, 
Xoruzoğlu və başqaları ya dönüb Hacı dayı olur, ya da folklor 
yaddaşında “bir şəkili” kimi yaşayır. (f.e.n. E.Talıblı. “Şəki ləti-
fələrinin qaynaqları və təşəkkülü haqqında” Folklorşünaslıq 
məsələləri, IV, s. 39, Bakı, 1999) 
Prof. Əziz Əfəndizadə, sənətşünaslıq doktoru Faiq Çələbi, 
əməkdar mədəniyyət işçisi Əli Davudoğlu, Nurəddin Həbibil-
lahzadə (Hacı Həbibillahların Nuru), Hümmət Əbdürrəhmanov, 
Nazim Bilalov, Nemət Əliyev, Akif Salamov (Salamoğlu), Ələs-
gər Əsgərov (Bank Ələsgər), Nemət Hacıyev, Qüdrət Muradov, 
Nizami Nəbiyev, Ələddin Abdullayev, Fərman Abdullayev, Ab-
durahman (Oqtay) və Faiq Əmirov qardaşları, Nurəddin Səmədov, 
Hikmət Abdurahmanov, Yetim oğlu Nurəddin Tfu Tahir, Əlihey-
dər Şamilov, Akif Salam, İmaməli Mustafayev, Qeysər Xəlilov, 
 8
İsmət İsmayılov, Telman Atakişiyev, Elman Əzizov və b. mahir 
lətifə biliciləri və lətifə danışanlar kimi tanınırlar. 
Şəki folkloruna, xüsusən də Şəki lətifələrinə, yerli dialektin 
şivə xüsusiyyətlərinə indiyədək oxşarı olmayan dəyərli qiyməti 
AMEA-nın müxbir üzvü, filologiya elmləri doktoru, professor 
Y.Qarayev verdi. “Çiçək, ipək, bülbül cəhcəhəsi kimi lətifə qəh-
qəhəsi də Şəkinin şöhrəti və sərvətidir. Şəki, şəkili və lətifə həmi-
şə eyni stixiyanın tərkibini təşkil eləyir. Hətta o qədər ki, şəkili 
lətifəyə sənət kimi yox, həyatın canlı indisi, stixiyası, özü kimi ba-
xır.” (bax. AFA IV, Şəki Folkloru I. s. s. 3-45 “Prototip-şəkili-
dir, yaxud nəfəsdə zümzümə, tələffüzdə rəqs-Şəki şivəsi...”) 
İndiki kitabda cəm edilmiş lətifələr də daxil olmaqla AFA Şə-
ki cildlərində 550 Şəki lətifəsi verilmişdir. Onları aşağıdakı kimi 
qruplaşdırmaq olar:  
– Lətifələrin toplandığı coğrafi məkana (lətifə coğrafiyası) 
görə. (Şəki şəhəri, onun Qışlaq, Dodu, Kiş hissələri, Qaraqoyunlu 
kəndləri, Kiçik Dəhnə, Böyük Dəhnə, Zəyzit, Baş Göynük, Aşağı 
Göynük, Baş Layisqi, Biləcik, Qaraqoyunlu və b. kəndlər. 
– Qəhrəmanların adı ilə bağlı lətifələr - Hacı dayı (Hacı Feyzi 
oğlu İlyas), Mirzə Abdulcabbar, Lütfəli Abdullayev, Maşaq İsfən-
diyar, Qəbirqazan Gülü, Xoruz oğlu, Fərrux, Qabardin oğlu, 
Eşələn Nuru, Yeşil dayı, Dekan Tofiq, Baba oğlu Əhməd, Şirin 
əmi, “Qolya” Bəhram, Məryəm oğlu Hasan və b.    
– “Bir şəkili”, “şəkili”, “birisi”, qışlaqlı, dəhnəli, göynüklü, la-
yisqili, biləcikli, dodulu, qaraqoyunlu və s. adı ilə verilən lətifələr. 
Şübhəsiz ki, bu qruplaşma təxmini və şərtidir, lakin hər halda 
Şəki lətifələrinin əsas istiqaməti barədə təsəvvür yaratmağa 
kömək edir. (Lətifələrin məzmununa görə qruplaşdırılması başqa 
söhbətin mövzusudur) 
Atalar sözü və məsəllər Şəki folklorunda özünəməxsus yer 
tutur. Hazırki kitaba əvvəlki Şəki Folkloru topluları və antologiya-
larına daxil edilməmiş 240 atalar sözü və məsəllər cəm edilmişdir. 
Şəkililər danışıq prosesində insanların dilindən düşməyən, fikrin 
məntiqi dərinliyinə dəstək, sübut kimi istifadə olunan müdrik atalar 
 9
sözü və məsəllərdən gen-bol istifadə edirlər. Buna bir tərəfdən folk-
lorun bu qiymətli incilərinin bolluğu, digər tərəfdən isə bu xəzinə-
dən yerində və vaxtında (“Söz sözü gətirər”) istifadə etmək bacarığı 
imkan verir. Türk Folklorunun, o cümlədən atalar sözü və məsəllə-
rin Şəki variantları da diqqəti cəlb edir. “Adam adama lazım olur”, 
“Adama adamlıq lazımdır” (Atalar sözü s. 29 Tərtib edəni: Mə-
mmədvəli Qəmərli), “Adamın adamı ola, o da adam ola” (AFA, 
VI, Şəki Folkloru, II,  s. 51) Mənası kimisə boş vədlərlə aldada-
raq, get-gələ salmaq olan aşağıdakı atalar sözünün də Şəki variantı 
maraq doğurur: “Ölmə eşəcigüm, yonca bitə yeyəsən” (“Oğuz-
namə” (28)) “Ölmə eşşəyim ölmə, yaz gələr yonca bitər” (“Atalar 
sözü”. Tərtib edəni: Məmmədvəli Qəmərli s. 22)  “Eşşəgum öl-
mə, yonca bitüncə” (Abbasqulu Maraği. “Əmsali Türkanə” Bakı, 
Yazıçı-1992, s. 12) “Ölmə eşşəyim, yaz açılar yonca bitər, yonca 
bitənə eşşək itər” (AFA VI, Şəki Folkloru II, s. 68) 
Belə variantlaşma nümunələrindən çox göstərmək olar. Gö-
ründüyü kimi folklorun digər janrlarında olduğu kimi bu janrda da 
yerli özünəməxsusluq diqqəti cəlb edir. “Donquzun koonu (meyli) 
sazeydi, it də qoodi (qovdu) saldı saza”. Şəki dialektində “saz” qa-
mışlıq, fızıllıq mənasında işlədilir. Yerli dialektdə bu gün də yaşa-
yan “saz” sözü bu atalar sözündə özünə əvəzsiz yer tutmuşdur. 
Atalar sözünün məsəllərə və əksinə çevrilmə prosesi və bunun 
folklorun digər nümunələrində də baş verdiyinə dair çoxlu nümu-
nələr var. Həmçinin aşağıda bir folklor janrındakı nümunənin di-
gər nümunəni açdığını görürük: “Doğa doqqaza qədər” Bu atalar 
sözünün mənası bəllidir. Yəni, doğa yeyən doqqaza çatana qədər 
(çox az vaxtda) acar. Yerli folklorda bir deyimə diqqət yetirək: 
Doğanı yi, 
Doqqanı bağla, 
Daqqanı qoy, 
Doqqaza çıx,  
Saa söz diyicəm. 
Şübhəsiz, burada bir xalq deyimi digərini açır, onun məna-
sına aydınlıq gətirir. “Saa söz diyicəm” - yəni, sən doğa yeyib 
 10
doqqaza çıxana qədər artıq acmısan. İndiki nəşr də daxil olmaqla 
Şəki Folkloru Antologiyalarında verilmiş 900-dən artıq atalar sözü 
və məsəllər gələcək elmi təhlilini və qiymətini gözləyir. 
İndiyədək 70 yanıltmac Şəki folkloru antologiya və toplula-
rında işıq üzü görmüşdür. Bu nəşrdə daha 19 yanıltmacı oxuculara 
təqdim etmişik.  
Folklorumuzun epik janrlarından olan əfsanə və rəvayətlərin 
Şəki folklorunda da öz yeri, çəkisi vardır. Hazırki nəşr də daxil ol-
maqla Şəki folkloru bu janrla hələlik 144 əfsanə və rəvayətlə (bura-
ya əfsanələrlə yanaşı tarixi, dini, toponim rəvayətlər, aşıq rəvayətlə-
ri, pəhləvan rəvayətləri, təbabətlə bağlı rəvayətlər daxildir.) təmsil 
olunur. Bu fani, “gəlimli gedimli dünya, son ucu ölümlü dünya”nı 
(Dədə-Qorqud kəlamı) zərgər dəqiqliyi ilə müşahidə, götür-qoy 
edən müdrik şəkili öz ənənəsinə burada da sadiq qalır, əlahəzrət sa-
tira və yumorun bütün imkanlarından məharətlə istifadə edərək öz 
“ağır çəkili” sözünü deyir. Oğurluğa alışan oğlunu bu çirkin yoldan 
vaxtında çəkindirməyən anasının dilini məhkəmədə dişləyib qopa-
ran oğul (“Qisas”), Allahın dəvələri iynənin gözündən keçirməsinə 
qadir olduğuna inanan əhli kefin cənnətə, buna şübhə və istehza ilə 
yanaşan 40 il namaz qılan mollanın isə cəhənnəmə göndərilməsinə 
dair əfsanələr (“Allah dəvələri iynənin gözündən keçirir”) nə qədər 
ibrətamizdir. Hikmətli kəlamlarda deyilir ki, düşməndən qorxma, 
çünki, onun düşmən olduğunu bilirsən, dostdan da qorxma, bəd 
ayaqda o dönük çıxacaq, sənə xəyanət edəcəkdir. Qanmaz və na-
dandan qorx. O, düşməndən də, satqın dostdan da qorxuludur. “Eş-
şək yük daşımaqdan bezib Allaha şikayət edir: 
– Ya Rəbbim, məni niyə eşşək yaratmısan? Yazığam, məni 
eşşəklikdən çıxart. Allah deyir: 
– Get, eşşəkliya şükür elə, yoxsa səni eşşəklikdən çıxardıf, 
qanmaz eliyərəm. (“Eşşəkliya şükür elə!”) 
Bu, qanmaz və nadana atılan və hədəfə sərrast dəyən zər-
bənin klassik nümunəsi, əfsanə və rəvayətdə yaşayan yumor və 
satiranın bənzəri olmayan gücüdür. 
 11
İndiyədək M.Cuma ilə bağlı 13 aşıq rəvayəti nəşr edilmişdir. 
Böyük aşığın adı ilə bağlı topladığımız “Molla Cumanın Aşıq 
Ələsgərlə deyişməsi”, “Molla Cumanın Aşıq Donu ilə deyişməsi”, 
“Haram ət”, “Molla Cumanın Molla Surxaydan gileyi”, “Molla 
Cumanın Qıpçaq səfəri”, “Molla Cumanın qərib aşıqla görüşü”nə 
dair rəvayətləri və Aşıq Siracla bağlı “Ustad və şəyird” rəvayətini 
də kitaba daxil etmişik.    
Böyük Şeyx Şamilin naibi Hacı Muradın qəhrəmanlıqla dolu 
qeyri-adi həyatı L.N.Tolstoyun “Hacı Murad” adlı əsərində öz 
bədii təsvirini tapmışdır. Hacı Muradın müasirləri olmuş və onun 
Nuxadakı son günləri ilə bağlı xatirələrini danışmış, o vaxtlar 
(1852-ci il) Nuxa milisinin rəisi vəzifəsində işləmiş İlisu bəyi Ha-
cıağanın xatirələri birinci rəvayət, həmin illərdə Nuxa qəzasının 
rəisinin arvadının xatirələrini isə ikinci rəvayət kimi təqdim edirik.  
Tarixi sənədlər üzərində araşdırmalar apararaq XVIII-XIX 
əsrlərin böyük şəxsiyyətləri olan Şəki xanı Hacı Çələbi xanla Şeyx 
Şamilin və onun naibi İlisu sultanı Daniyal bəylə qohumluq əlaqə-
lərini müəyyənləşdirib, bu tarixi rəvayəti də kitaba daxil etdik.  
Şəki xanı İsmayıl xanın (İsmayıl xan Xoyski) öz arvadını 
qətlə yetirməsi və Molla Cumanın ölümü ilə bağlı bir tarixi rəva-
yəti də kitaba daxil etdik. Aşığın ölümü ilə bağlı tarixi rəvayətdə 
onun arvadı Reyhan xanımın XI Qızıl ordunun əsgərləri tərəfin-
dən qətlə yetirildiyinə Şəki rayonunun Aşağı Göynük kənd sakini 
Şərif Umarov şahidlik edir (87 yaşlı, 1987-ci il). “Qan yerdə qal-
mır” atalar sözü - inancın nə qədər dərin həyati kökləri varmış. 
Əlləri minlərlə insanın qanına bulaşmış XI Qızıl ordunun zabit və 
əsgərləri Rusiyaya qayıdarkən Dağıstanın müftisi Nəcməddin 
bəyin silahlı dəstələri tərəfindən son nəfərədək qüllələndilər.  
“Şəki xanlarının ixtisar üzrə tarixi”nə dair əldə etdiyimiz 
tarixi rəvayəti və vaxtilə Əmir Teymurun (Oryat Teymurun) qo-
şunları ilə Şəkiyə gələrək burada qalıb bir kəndi binə edərək Oryat 
adı verib məskunlaşmış moğollar (muğallar) haqqında tarixi rəva-
yəti də oxuculara təqdim edirik.       
 12
Nağıllar Şəki folklorunda özünə möhkəm yer tutan epik janr-
dır. Xeyli hissəsi təmiz yerli şivədə qələmə alınmış nağıllarda 
yerli özünəməxsusluq aydın görünür. “İki qardaş”, “Molla və 
Dovşan”, “Üç sual”, “Xan ilə oğlu”, “Haqqı-say”, “Halal ömür”, 
“Qonşu”, “Əsli ho, nəsli ho”, “Bəla”, “Haqq var, divan yoxdur”, 
“Xeyirxahlıq” və b. nağıllar dediklərimizə misal ola bilər. İndiyə-
dək Şəki folkloru antologiyalarında 42 nağıl verilmişdir. Hazırki 
antologiyada 11 nağıl oxuculara çatdırılır. Klassik nağılların yerli 
variantları da Şəki folklorunda özünə “daimi qeydiyyat” alıb. 
Şəkidə böyük potensialı olan folklorumuzun digər janr və nümu-
nələri kimi nağıl janrının da toplanması, tədqiqi və nəşri isti-
qamətində işimiz ardıcıl davam etdirilməlidir.  
Məzəli ixtilətlər və əhvalatlar demək olar ki, bütün Şəki 
folkloru kitablarında artıq özünə yer tutub. Süjet xətti satira və yu-
mora söykənən ağız ədəbiyyatının bu nümunələri oxucuların 
böyük marağına səbəb oldu və bunu nəzərə alaraq bu istiqamətdə 
toplama işini davam etdirərək indiki antologiyaya da xeyli yeni 
nümunələr daxil etdik. Qeyd edək ki, məzəli ixtilətlər və əhva-
latlar Şəki şəhərinin ayrı-ayrı hissələrinin (Qışlaq, Dodu, Kiş) və 
kəndlərinin (Qaraqoyunlu kəndləri, Göynük, İnçə, Biləcik, Dəhnə, 
Layisqi və b. kəndlər) əhalisinin mənəvi-əxlaqi durumunu, adət-
ənənələrini, dialekt və şivə xüsusiyyətlərini, folklor potensialını, 
satira və yumordan istifadə bacarığını çox aydın göstərir. Məzəli 
ixtilətlərin və əhvalatların da öz qəhrəmanları var, onları xalq 
yaxşı tanıyır, xatırlayır, yaddaşda yaşadır. Lətifə qəhrəmanları ki-
mi onların da adı çəkiləndə üzlərdə təbəssüm yaranır, xoş xatirələr 
danışılır. Boyu 1,5 m olan inçəli Abdulcəlil, Şafralı, şəkili Mürid, 
Məmə, Seydimalı, Qırdı Hacı, İlyas, Sitarə, Süddülərin Rəcəb da-
yı, Ceyran oğlu, Abdulla kişi, Əsəd, Danqı Bəkir, Qışlaqlı Fərrux, 
Biləcikli Mustafa, Dodulu Uçu-buçu İspəndiyar, Qacaybala 
Məmmədəli, Məzhəkəçi Nuru, Yetim oğlu Nurəddin və b. belə 
tiplərdir. Qaraqoyunlu ixtilətləri və əhvalatlarını burada ayrıca 
qeyd etməyə ehtiyac vardır. Şəki rayonunun 9 kəndində məskun-
laşmış qaraqoyunlular (Ətraflı bax: AFA.VI. Şəki Folkloru II, 
 13
Qeyd və şərhlərə əlavə, s. 556) öz qədim adət-ənənələrini, mə-
dəniyyətlərini, folklorunu, incəsənətini, qədim əl işlərini, maldar-
lıqla bağlı çoxəsrlik təcrübələrini və s. qoruyub saxlamış və bu 
gün də yaşadırlar. Məhz bu özünəməxsusluğu nəzərə alaraq bun-
dan əvvəlki və indiki antologiyada Şəki Qaraqoyunlularının folk-
lorunu “Qaraqoyunlu lətifələri”, “Qaraqoyunlu ixtilətləri”, “Qara-
qoyunlu əhvalatları” başlığı ilə, onların dialekt və şivələri nəzərə 
alınmaqla vermişik. Məryəm oğlu Hacıbala, Leyli qarı, Tanrıverdi 
qızı, Xaxol Alışan, Məryəm oğlu Hasan, “İrəviyə uşağı”, Cavad 
kişi, “Qolya” Bəhram, Dərəcənnətli Əlipaşa kişi, Kürd oğlu Qoca, 
Əlif kişi və... “bir qaraqoyunlunun” adından nəql edilən lətifə, ix-
tilət və əhvalatlar qaraqoyunlu folklor koloritinin əsl güzgüsüdür.  
Dahi Aristotel yazırdı ki, zarafat ciddi işləri görmək üçün 
vacibdir. Peyğəmbərlər də zarafatı sevərdi. Aişənin evində bir qarı 
var idi. Bir gün peyğəmbərdən soruşdu: “Ey Allahın elçisi, mənim 
üzüm behiştə gedənlərinki kimidir, ya cəhənnəmə, yəni “Mən 
behiştliyəm, ya cəhənnəmlik?” Deyirlər ki, Allahın elçisi zarafat 
edərdi, lakin həm də doğrusunu deyərdi. Peyğəmbər zarafatyana 
qarıya demişdir: “O dünyada heç bir qoca qadın behişt olmaya-
caqdır”. Qarının kefi pozulur, ağlamağa başlayır. Peyğəmbər gülə-
cək deyir: Ağlama, mənim sözümdə xilaf ola bilməz, doğru dedim 
ki, heç bir qoca behiştdə olmayacaqdır, çünki qiyamət günü hamı 
qəbirdən cavan qalxacaqdır”. Qarının könlü açılır. (“Qabus-
namə”, Azərnəşr, 1989, səh. 75) 
Yumorla dolu zəngin folklor mühiti yaşayan Şəkini zarafatsız 
təsəvvür etmək Ay və Günəşin mövcudluğuna şübhə etmək kimi 
bir şeydir. Lətifələr kimi zarafat da şəkililərin qanına, canına, ili-
yinə, sümüyünə hopmuşdur. Onlar sanki zarafatla birgə doğulur, 
canüstündə, ölüm ayağında olanda belə “özlərini sındırmır”, zara-
fatlarından qalmırlar. (Gülüşün, zarafatın gücü, köməyi ilə ölümə 
xof gəlmək fəndi). “Hacı dayı can üstündə olarkən qonşunun 
xoruzu aramsız banlayır, bunu görən zarafatcıl baməzə arvadına 
deyir ki, get qonşuya denən xoruzun səsini kəssin, o maa acıx 
verir.” (AFA, VI. Şəki Folkloru II-s. 191)  
 14
“Dünyasını dəyişmiş bir şəkili cəhənnəmin qapısında daya-
naraq öz növbəsini gözləyirdi. Bu arada oranın işçilərindən biri 
onun yumşaq yerinə bir təpik ilişdirdi. Zarafatlarından qalmayan 
şəkili qayıdır ki, ə, həbilə eliyirsooz da, heş kim cəhənnəmə get-
max istəmir”. 
Şəkidə tanınmış ziyalı, böyük və nüfuzlu bir nəsli təmsil edən 
İbrahim Həsənov zarafatdan söz düşmüş bir məclisdə vaxtilə keç-
miş ağsaqqalların birindən zarafatın “zər rəftar” sözündən yaran-
dığını söyləyirdi. Şəkililər “zər rəftar”ın mahir ustasıdırlar, desək, 
yerinə düşər. 
Şəki həm də “zər rəftar” ustaları, zarafatın incəliklərini mə-
nimsəmiş və məharətlə tətbiq etməkdə ad çıxarmış adamları ilə 
məşhurdur. Hacı Feyzi oğlu İlyas (Hacı Dayı), Mirzə Abdulcab-
bar, Maşaq İsfəndiyar Yazıçı - dramaturq Sabit Rəhman, xalq ar-
tisti Lütfəli Abdullayev, İnçəli Abdulcəlil, Hacıhəbibillahların Nu-
ru, Yetim oğlu Nurəddin, Tapdıq, Oqtay (Adurahman) Əmirov, 
“Uzel-svyaz” Yusif, Zənqərəboğlu Hacıbala, Molla oğlu Mənəf, 
Qaraqoyunlu Məryəm oğlu Hasan və b. ad-san çıxarmış zarafat 
ustaları kimi tanınırlar. Zarafat ustaları “obyekti” seçəndə, onun 
əhvalını “dişinə vuranda”, zarafatın vaxtını, düşər-düşməzliyini 
müəyyən edəndə, yerinə düşən atmacanı seçəndə də yanılmırlar. 
Burada zarafatın qarşılıqlı aparılması qaydası da gözlənilir. Yəni, 
zarafatı zarafat götürənlə edərlər. Həm də zarafat götürməyən za-
rafat etməməlidir. 
İnsanlar, adətən birbaşa deyə bilmədikləri (yaxud demək istə-
mədikləri) fikri, sözü dolayısı ilə, yumorun gücü ilə zarafat vasitə-
silə çatdırırlar. Şəkililər deyirlər: - andıra qalsın o zarafatı ki, dox-
san faizi gerçəyh döyül! və yaxud,  “zarafatın yarısı gerçək döyül-
sə bi qəpəyə dəyməz” və s. 
Şəkililərin yumora, zarafata bağlılığı o həddə çatıb ki, hətta 
haqq dünyasına köçəndən sonra da insanlara təbəssüm bəxş etmə-
yi sağ ikən götür-qoy edirlər. Məşhur baməzə Mirzə Abdulcabbar 
dostluq etdiyi qonşusu, dülgər Ələsgəri yanına çağırıb deyir: - 
Mən öləndə qəbrimin üstünə başdaşı qoydur və bu sözləri yazdır: 
 15
– Yerim rahatdır, məndən narahat olmayın. 
Ələsgər xalq ağsaqqalının sonuncu arzusunu yerinə yetirir. 
Sanki müdrik ağsaqqal “yerim rahatdır...” sözü ilə ölümdən qorx-
mamağa, əsl rahatlığın, haqq-ədalətin haqq dünyasında olduğuna 
insanları inandırır, ürək-dirək verirdi. 
Şəkidə çöl qəbirsanlığı adlanan yerdə üstündə aşağıdakı söz-
lər yazılmış qəbir daşına rast gəldim: 
“On altı arvad aldın, axırda arvadsız qaldın”. Yazının altında 
mərhumun qızının adı yazılmışdı. İlk anda gülüş və təəccüb doğuran 
bu ifadə on altı arvad alaraq axırda tənha, arvaddan yetim qalmış ata-
ya qızının dil deməsi, onun həyatına acıması, ağı söyləməsi idi. 
Usta Niyazi nəql edir ki, şəhərin Qışlaq hissəsinin Dağdibi qə-
birsanlığında nöyüt satan Abid kişi ilə dəfn mərasimində yanaşı da-
yanmışdım. Onun diqqətini əsgi əlifbası ilə yazılmış qəbirüstü kita-
bə cəlb etdi. Abid kişi kitabəni oxuduqdan sonra yazılanları açıq-
ladı: “Qırxı bir şaaya yumurta aldım, gənə də arvadı boşamadım”.     
Bu topluda L.Abdullayevin, Yetim oğlu Nurəddinin, Tapdı-
ğın, Hacı Həbibillahların Nurunun, şair Əliağa Kürçaylının Şəki-
dəki zarafatları və b. zarafatlar oxuculara çatdırılır. 
Güman edirəm ki, ilk dəfə bu kitaba daxil edilən zarafatlara 
oxucular münasibətlərini bildirəcək və bu janr gələcək folklor 
təsnifatlarında özünə layiqli yer tutacaqdır. 
Burada bir məsələyə də toxunmağı önəmli sayıram. Ağız ədəbiy-
yatından qidalanan məzhəkə janrı keçən əsrin 20-30-cu illərində 
Şəkidə də çox yayılmışdır, böyük rəğbətlə qarşılanırdı. (Bunu 
günümüzə gəlib çatmış o vaxtkı tamaşaların afişaları da təsdiq edir) 
Konsert və tamaşaları məşhur məzhəkəçilərin çıxışı daha da baxımlı 
və maraqlı edirdi. Xala oğlu, Abdulcabbar, Ağa, Əhməd ağa (Düm-
bəkçalan Əhməd ağa Qafarov nəzərdə tutulur) və b. şəkililərin yad-
daşında dərin iz buraxmış məzhəkə ustaları idilər. Bu janrın yenidən 
həyata qaytarılması, ona necə deyərlər, ikinci nəfəs verilməsi folk-
lorumuzun öyrənilməsi və təbliği baxımından da faydalı olardı.       
Ümumtürk folklor coğrafiyasında olduğu kimi, Şəki folklo-
runda da bayatılara önəmli yer verilir. Xalqın (ayrı-ayrı insan-
 16
ların) dünənki itirilmiş səadəti, xoşbəxtliyi, Vətən, doğma yurd-yu-
va həsrəti, insanın yer üzündəki ikinci Allahı sayılan ata-anaya mü-
nasibəti, çağdaş günlərin qayğısı, sevgi-məhəbbət duyğuları, sabaha 
görə narahatlıq, arzu və istəklər bayatılar vasitəsilə çatdırılır. Bir 
dəfə Şəkidə xeyli müddət görmədiyim, Sarıtorpaq məhəlləsində 
köhnə qonşum, müharibədə həlak olmuş atamla dostluq etmiş, vaxtilə 
uşaq xəstəxanasının baş həkimi işləmiş, sonralar haqsızlığa məruz 
qalaraq vəzifəsindən çıxarılmış, özündən yaşda xeyli cavan ömür-
gün yoldaşını itirərək arvaddan yetim qalmış Ələsgər həkimi gör-
düm. (Burada vaxtilə bir şəkilidən eşitdiyim atalar sözü yadıma 
düşdü: “Arvaddan yetim qalmaq anadan yetim qalmaqdan betər-
di”). Yorğun, miskin, əhədi kəsilmiş görünürdü (həyat onu yor-
muşdu), bədbinləşmişdi. Mən onun vəziyyətini açıq-aşkar anladım, 
lakin etika xatirinə “doktor, necəsiniz?” - deyə müraciət etdim. O, 
yorğun, yazıq, sanki rəhm diləyən gözlərilə məni ağır-ağır süzərək 
dilləndi: - necə olacam, ay Hikmət müəllim,  
Getdi bülbül, getdi gül, 
İstər ağla, istər gül. 
Bu iki bayatı misrası ilə o düşdüyü ağır vəziyyətini izah etdi 
və artıq bir kəlmə də danışmadı. Az sonra onun dünyasını də-
yişdiyini eşitdim... Bayatıların bir qismi göründüyü kimi dərd-sər, 
qəzəvi-qədər, Fələyin gərdişindən giley-güzar, asilənmədir. Bu 
səpgidən olan bayatılar yas mərasimlərimdə də oxunur. 
Mənim anam, öz anam, 
Ürəyi dolu söz  anam. 
Yad ağlar, yalan ağlar,  
Qoy ağlasın öz anam. 
 
Xoruz ban verəndə gəl, 
Yaram qan verəndə gəl. 
Sağlığımda gəlmədin, 
Barı can verəndə gəl. 
 
Körpüyəm Kür üstündən, 
Min atı sür üstümdən. 
 17
Ölmüşəm yerdən götür, 
Ağlama, dur üstümdən.  
Nikbin, yumorlu bayatı nümunələri də diqqəti cəlb edir: 
Əzizinəm bir də gəl, 
Bir də eşit, bir də gəl. 
Gündüz macal tapmasan, 
Gecə saat birdə gəl. 
   * * *       
Şöfdəliyəm kalam mən, 
Dilim yoxdu lalam mən. 
Orda bir yar sevmişəm, 
Pulum yoxdu alam mən. 
Şəki folklorunda məşhur bayatıların maraqlı, yerli şivədə 
özünəməxsus  şəkildə deyiliş variantlarına da rast gəlmək olur: 
O tayda çırax yaniy, 
Baxdıxcə irax yaniy. 
O şərvət çox şirindi, 
İşdıxcə ürex yaniy. 
* * * 
Baxçədən bar yaxşidi,  
Həyvədən nar yaxşidi. 
Sağ olsun qoom-qardaş,  
Hamıdan yar yaxşıdı.  
* * * 
Dəryada balıx yan gidər, 
Aşmə yaramı qan gidər. 
Həkim gələr nə elər, 
Əcəl gələr can gidər. 
  (Baş Göynük kəndi) 
  
Araz axmazmış,  
Araz Kürə baxmazmış. 
O gidən zalımın balası, 
Heş dala baxmazmış. 
 18
* * * 
Göydə ulduz cidadı, 
Canım saa fidadı. 
Nə durmusan mətlufsuz, 
Mətluf verən xudadı. 
 
Müxeyh əhdim ləyəndə, 
Müxeyh boynun əyəndə.  
Bir cüt qurban diyərəm, 
Əlin əlimə dəyəndə.  
 (Qışlaq - şəhərin Qışlaq hissəsi) 
 
 * * *   
Əzzim belə bağla, 
Aş kəməri belə bağla.  
Bilbil itməz, gül bitməz,  
Vərənə qalsın belə bağlar. 
 
Əzzim yaxannan, 
Ya soltannan, ya xannan.  
Bir dəstə gül olaydım, 
Asılaydım yaxannan. 
  (Vərəzət kəndi) 
Dilimizdən düşüb itib-batmaq təhlükəsində olan unudulmuş 
bəzi qiymətli sözlərin yerli bayatılarda yaşaması da diqqəti cəlb 
edir.  
Göydə uçan quşa bax, 
Əyaxları müşəbağ. 
Hamıya yaz gələndə, 
Maa gələn qışa bax. 
İlk dəfə Şəkili folklor bilicisi Həyat Hüseyn qızı Qaffa-
rovanın dilindən yazıya aldığımız bu bayatıda verilən “müşəbağ” 
sözü yerli dialektdə əl ilə toxunan yun corabların yırtılan hissə-
sinin mini (kiçik) toxunması deməkdir. Deməli, bayatıda təsvir 
olunan ayaqları bir-birinə “müşəbağ” olunmuş quşun ağır vəziy-
 19
yətinə yanğı ifadə edilir, bayatı deyən həmin quşla düşdüyü və-
ziyyətini müqayisə edir. Sakit, aydın, aylı gecə mənasını verən 
“Gəyən” sözü yerli bayatıda necə də yerində işlədilmişdir: 
O gecə, Gəyən gecə, 
Dost boynun əyən gecə, 
Cəsətdə can titrəyir 
Əl-ələ dəyən gecə.  
Yerli bayatılarda belə nümunələr çoxdur. 
Kəsik bayatılar, xoyratların da ayrıca verilməsini məqsədəuy-
ğun hesab etdik (folklorumuzda bəzi xoyratlara “əzizim”, “əzi-
zinəm”, “eləmi”, “mən aşığam”, “mən aşıq” və s. sözləri əlavə 
edilərək bayatı kimi verilir). Araşdırmalar göstərir ki, Kərkük 
folkloru üçün səciyyəvi olan bu janrın, xoyratın Azərbaycanda, o 
cümlədən Şəkidə də dəyərli nümunələri vardır və bu məsələdə fi-
lologiya elmləri doktoru, professor, folklorumuzun görkəmli araş-
dırıcısı Q.Paşayevin etibarlı mənbələrə söykənən fikri ilə tama-
milə razıyıq (bax: Bir daha xoyratlar, ədəbiyyatımız və folklor-
şünaslıq elmimiz haqqında. Ədəbiyyat qəzeti, 23 May 2008-ci il, 
№ 19 (3614)).  
Ay Mədəd,  
Ülkər Mədəd, ay Mədəd. 
Baş verib dan ulduzu, 
Ayrlıqdı, ay Mədəd 
* * * 
Aydın olsun, 
Gün doğsun, aydın olsun.  
Bu gün oğul toyundur, 
Gözünüz aydın olsun.  
* * *   
Araz axmazmış, 
Araz Kürə baxmazmış. 
O gidən zalımın balası, 
Heç dala baxmazmış. 
 20
Hazırki kitaba daxil etdiyimiz onlarla belə xoyrat - kəsik ba-
yatı nümunələri folklorumuzun bu janrının tarixən mövcudluğuna 
işıq tutur, gələcəkdə onun ayrıca araşdırılması və təbliği lüzumunu 
ortaya qoyur.   
Ağız ədəbiyyatının bayatı və xoyrat janrı ilə bir sırada ağı 
(dildemə) janrı da Şəkidə geniş yayılmışdır. Bu janrın məşhur bili-
ciləri və ifaçıları sayılan hafizlər (dildeyənlər) yas mərasimlərini 
idarə edir, dərdin yüngülləşməsinə, ağır emosional gərginliyin 
azalmasına xidmət edirlər. Dahi bəstəkarımız F.Əmirovun yazdığı 
kimi “...Ağılar ilk fizioloji gərginliyi bədii vasitələrin ifadəsinə çe-
virir, nəticədə ürəyə çökən böyük dərdin xeyli yüngülləşməsinə 
səbəb olur... ağılar insanın halını, hisslərini ifadə edən çox orijinal 
ilkin vasitələrdir. Biz onlardan məhrum olanda canımızda yüksək 
gərginlik duyuruq” (bax: F.Əmirov “Azərbaycan xalq mahnıları”. 
Ədəbiyyat qəzeti, 01 Avqust 2008-ci il, № 29 (3624)). Güman 
edirik ki, indiki nəşrə daxil etdiyimiz ağılar da qaçılmaz dərdə 
mübtəla olmuş insanlara bir kömək, təsəlli, məlhəm olacaq.    
Əvvəlki folklor toplularında olduğu kimi indiki kitabda 
da Şəkidə aşıq yaradıcılığına, yerli aşıq məktəbinə xeyli yer 
verilir. Şəki aşıq məktəbini bölgənin aşıq mühitindən təcrid olun-
muş halda təsəvvür etmək düzgün olmaz. Molla Cuma Şəki-Zaqa-
tala bölgəsində, həmçinin Dağıstanda toylara, xalq şənliklərinə də-
vət olunar, bölgədə aşıq sənətinin inkişafına güclü təsir göstərirdi. 
Saxurlu aşıq Hüseyn Molla Cuma ilə bir gecə-gündüz deyişmişdir. 
Molla Cuma onu “haqq aşığı” adlandırmışdır. Zaqatalalı Aşıq İs-
mayıl Molla Cumanın şagirdi idi. Bu rayonun Kəpənəkçi kəndin-
dən aşıq Murtuzəli, aşıq Dibrov (Kamal), Muxaxlı aşıq Əli, aşıq 
Ramazan, Zəyəmli aşıq Camal, Varxiyanlı aşıq Məhəmməd, aşıq 
Murtuzəli, Əliabadlı aşıq Hüseyn, aşıq Abdulla Padarlı, Qax rayo-
nundan aşıq Məhəmməd, həmin rayonun Lələpaşa kəndindən aşıq 
Şirin, Qaxbaşlı kəndindən aşıq Həzrət, aşıq Rəfi (aşıq Həzrətin 
oğlu), Zəyəm kəndindən aşıq Camal, Səbətli kəndindən məşhur 
aşıq Dülgəroğlu, Balakənin İtitala kəndindən aşıq Məhəmməd 
(Molla Cumanın şagirdi), həmçinin aşıq Cahangir Dalğın, Aşıq 
 21
Valeh, Aşıq Ramazan, Qadın aşıqlar Qızyetər, Pəri, Sənəm, həm-
çinin bu sırada Şəkini təmsil edən 25 aşığın yaradıcılığı bölgədə, o 
cümlədən Şəkidə mövcud olmuş aşıq mühitinin arealından xəbər 
verir. Bölgənin el şairləri və aşıqlarının yaradıcılıq nümunələri 
S.Mümtazın “El şairləri” və H.Əlizadənin “Aşıqlar” (1936) kitab-
larında verilmişdir.  
F.Çələbinin bu sahəyə həsr etdiyi tutarlı faktlara söykənən 
qeydləri də (AFA VI, Şəki Folkloru II. S.s. 23-33) 19 tanınmış 
aşıq haqqında qiymətli məlumat verir. Biz AMEA Memarlıq və 
İncəsənət İnstitutunun arxivində araşdırmalar apararkən keçən 
əsrin 30-cu illərində Üzeyir Hacıbəyovun təşəbbüsü ilə Azərbay-
can Konservatoriyasında yaradılmış xalq musiqisinin elmi-tədqi-
qat kabinetinin (NİKmuz) 1937-ci il Nuxa folklor ekspedisiya-
sının materialları içərisindən Layisqili aşıq Əhməd Qaffarovun 
söylədiyi Molla Cuma ilə Aşıq Könlünün (bəzi materiallarda 
“Çönül” adı ilə verilir. H.Ə.) deyişməsini, “Həsən əminin ökü-
zü” dastanını, Aşıq Sənəmin ifasında “Kəndçi sevgisi”, “Oğlanla 
qızın deyişməsi”, “Şişə”ni kitaba daxil etdik. Ekspedisiyanın ma-
teriallarında o vaxtkı musiqi folklorumuzun qiymətli nümunələri, 
tarzən Əhməd Tahirovun, tütək çalan çoban Cəbrayıl Kərimovun, 
qoşa nağara çalan Əhmədağa Qaffarovun, zurnaçılar Həbibillah 
Cəfərovun və Həbibillah Bayramovun ifasında 36 oyun havası 
qeydə alınmışdır. Ekspedisiyanın topladığı sənədlərdə Şəki aşıqla-
rının repertuarı haqqında da dəyərli məlumat verilir və biz həmin 
materialları da indiki kitaba daxil etmişik. Bu repertuarlar o 
dövrdə aşıq yaradıcılığına siyasi təsirlərin izini də saxlamışdır. 
Həmin ekspedisiyanın materialları əsasında daha iki aşığın-aşıq 
Sənəm və aşıq Hüseynzadənin (sənədlərdə aşığın adı gösrə-
rilməyib – H.Ə.) adları üzə çıxdı. Elə burdaca qeyd edək ki, aşıq 
Sənəm Şəkidə ilk qeydə alınan qadın aşıqdır.  
Bu yaxınlarda Şəki rayonunun Baş Layisqi kəndinin sakini, 
1921-ci il təvəllüdlü aşıq Məmməd Babayevin dilindən Molla Cu-
manın nəvəsi Mövlud Əzizovun qələmə aldığı “Burşlu qızı” şeiri 
onun müəllifi-Molla Cumanın ata babası aşıq Molla Orucun yara-
 22
dıcılığına işıq saldı. XVIII-XIX əsrlərdə yaşayıb yaratmış aşıq 
Molla Orucun bizə gəlib çatan ilk sənət müjdəsi onun yaradıcılığı-
na dair araşdırmalar aparılması lüzumunu ortaya qoymaqla həm 
də “ot kökü üstə bitər” atalar sözünün yüzdə-yüz faiz təsdiqi kimi 
Molla Cumanın doğma və münbit zəmində meydana çıxdığını 
göstərməkdədir.  
Şəki rayonunun Aşağı Göynük kənd sakini Umarov Şərif Os-
man oğlunun (Molla Şərifin) dilindən 1978-ci ildə E.Əzizovun lentə 
yazdığı “Qız”, “Cümə gün” şeirlərinin, “Gəlirəm” qıfılbəndinin aç-
masını, folklorşünas Azad Ozanın (Azad Kərimli) lentə yazdırdığı 
Aşıq Siracın yaradıcılığına aid “Payızda”, “Dinə bilmir”, “Gəlməsə”, 
“Hökmü” və b. şeirlərini, ustadnaməni, aşığın öz şəyirdi ilə deyişmə-
sinə dair rəvayəti, həmçinin aşıq Şəmşirin şagirdi Şəkili aşıq Sakit 
Köçərinin təqdim etdiyi aşıq Siracın “Yoxdur” (qıfılbənd), “Zoğal” 
(müxəmməs), “Olsa”, “Dolandırır”, “Əlfinaz”, “Gələrsən” şeirlərini 
kitaba daxil etdik. F.Çələbinin haqlı olaraq “çağdaş Şəki aşıq 
məktəbinin bayraqdarı” adlandırdığı aşıq Sakitin (Sakit Qurbanovun) 
zəngin yaradıcılıq nümunələrinə də kitabda xeyli yer verdik. 
Yuxarıda adı qeyd olunan “Gəlirəm” rədifli qıfılbəndlə əla-
qədar bir haşiyə çıxmaq da yerinə düşərdi. Həmin qıfılbənd vaxtilə 
eyni adla “Molla Cuma. Əsərləri” kitabında (bax: “Molla Cuma. 
Əsərləri”. Toplayıb yazıya alanı və tərtib edəni prof. Paşa Əfən-
diyev “Maarif” Bakı-1995. s. 179) nəşr edilmişdir.  K.Vəliyevin 
“Elin yaddaşı, dilin yaddaşı” (bax: K.Vəliyev “Elin yaddaşı, dilin 
yaddaşı”. Bakı “Gənclik” 1987 ss. 185-186) kitabında da həmin 
qıfılbəndin ixtisarlı variantı verilmişdir. Lakin qeyd olunan kitablar-
da qəfəlbəndin açması verilməmişdir. İndiki nəşrdə həmin qıfıl-
bəndin açması verilir. Bu açmanı E.Əzizov Ş.Umarovun dilindən 
lentə yazmışdır.    
Yerli dialektə aid üç yüzə qədər sözdən ibarət lüğətin də 
kitaba daxil edilməsinin faydalı olacağına ümüd edirik. İndiyə-
dək işıq üzü görmüş Şəki folkloru antologiya və toplularında beş 
yüz sözdən ibarət, ümumiyyətlə isə “Azərbaycan dilinin Nuxa 
dialekti”ndə verilmiş 768 sözdən ibarət lüğət (bax: M.İslamov. 
 23
“Azərbaycan dilinin Nuxa dialekti”. Azərbaycan SSR Elmlər 
Akademiyası nəşriyyatı. Bakı-1968. ss. 234-266) də daxil ol-
maqla 1268 söz verilmişdir.  
Böyük Salman Mümtaz (Salman Məşədi Məhəmmədəmin oğlu 
Əsgərzadə 1844-1941) yazırdı: - ana dilimiz olduqca varlı və zən-
gindir. Yalnız çalışmaq və itmiş-batmış sözlərimizi aramaq və tap-
maq gərəkdir. Bu baxımdan itib-batmaq təhlükəsi qarşısında olan 
yerli dialektdə işlənən sözlərin toplanıb lüğət kimi təqdim edilməsi 
istiqamətində aparılan işi davam etdirmək çox önəmli və qiymətlidir.     
Şəkidə ağız ədəbiyyatının toplanması, tədqiqi və nəşrinə 
yenidən nəzər salarkən çox vacib bir məsələ barəsində - folklorun 
yazıya alınması prosesində  yerli dialekt və şivənin nəzərə alınma-
sı ilə bağlı bir sıra sanballı elmi mülahizələr söylənildiyini 
görürük, bu kitabın tərtibində həmin mülahizələri nəzərə almağa 
səy göstərmişik. (N.Aşmarin, Y.Qarayev, T.Hacıyev, M.İslamov, 
F.Çələbi və b.).  
Kitabda verilən qeyd və şərhlər vasitəsilə Azərbaycan dilinin 
Şəki dialektinin antologiyada işlədilən bəzi sözlərinə, terminlərinə, 
şəxs və yer adlarına, müqəddəs sayılan yerlərin, ləqəblərin, məhəl-
lələrin etimologiyasına aydınlıq gətirilir, toponimlər, tarixi hadisə-
lər, məqamlar, münasibətlər, maddeyi-tarixlər haqqında açıqlamalar 
verilir (Maddeyi-tarixlər. Tarixdəki bir çox adamlar, hadisələr 
haqqında dolğun bilgi verir, Şəkinin o dövrkü tarixi haqqında 
geniş təsəvvür almağa kömək edir. Məhəmməd Füzuli adına 
Respublika Əlyazmalar İnstitutunda saxlanılan beş farsca qay-
naqdan götürülmüş bu maddeyi-tarixlərin heç birinin müəllifi, 
yazılma tarixi göstərilməyib. Sayılıb-seçilən ziyalımız f.e.n. 
Ədalət Tahirzadə maddeyi-tarixləri çox-illik ağır zəhməti ba-
hasına ərsəyə gətirərək “Şəkinin tarixi qaynaqlarda” kitabına 
daxil etmişdir.).  
Araşdırmalar zamanı məlum oldu ki, “Şişəngi” aşıq havası 
əslində “Şəki həngi”dir. “Həngi” sözü “ahəngi” sözünün təhrifidir. 
“Şəki həngi” (ahəngi) təhrif olunaraq “şəkəngi”, “şişəngi” kimi 
yayılmışdır. “Güllü Şəkihəngi” (“Güllü şişəngi”) də çox yayılmış-
 24
dır. “Şəkihəngi”nin etimologiyası haqqında Şamaxılı folklor bili-
cisi, müğənni, sinədəftər Ağakərim Nafiz vaxtilə ustad aşıq Abba-
sın dilindən bu barədə eşitdiklərini Respublika radiosunun birinci 
proqramında çıxışı zamanı bildirmişdi.   
Bəzi Şəki ifadələri – frazeologiyasının da əhəmiyyətini nəzə-
rə alaraq bu topluya daxil etdik. Oxuculara “Şəkidə bəzi məhəllə, 
nəsil və tayfa adları”, “Müqəddəs sayılan yerlər” (Babaratma Piri, 
Oxut Piri, Mustafa Əfəndi ziyarətgahı, Şeyx Nurullah Əfəndi 
Ziyarəti, Güldəstə piri), Toy adətləri, xalq mahnıları, Aşıq hava-
ları, oyun havaları, “Keçmişdə Şəkidə həccə getmək adəti”, lə-
qəblər, lüğət və b. dəyərli etnoqrafik məlumatlar da çatdırılır. 
Türk dünyasının böyük öndəri Mustafa Kamal Atatürkün: 
“Kültür baxımından Milli mənliyini bilməyən millətlər başqa 
millətlərin şikarıdır” kəlamı bu gün xüsusi aktuallıqla səslənir. 
Müstəqillik qazanmış xalqımızın milli mənliyini bilməsi, tanıması 
və dərk etməsi kontekstində əxlaqi, mənəvi dəyərlərin tükənməz 
xəzinəsi olan folklorumuzun toplanması, tədqiqi və təbliği müs-
təsna əhəmiyyət kəsb edir.   
Həyatımın ayrılmaz bir hissəsi hesab etdiyim folklorumuzun 
toplanması, tədqiqi, nəşri və təbliğinə sərf olunan ömrümü və 
əməyimi mənsub olduğum doğma xalqıma halal edir, gördüyüm 
işlərin gerçək dəyərinin gələcəkdə veriləcəyinə əminliklə sözümü 
yekunlaşdırıram.  
Fürsətdən istifadə edərək kitabın nəşrə hazırlanmasında də-
yərli məsləhətləri ilə mənə köməklik göstərmiş Hüsniyyə xanım 
Qaffarovaya və sənətşünas alim F.Çələbiyə öz dərin minnət-
darlığımı bildirirəm.  
Prof. Y.Qarayevin “Milli folklorun toplanması, tədqiqi və 
nəşri – milli intibahın şərti və zəminidir” ifadəsi folklor cəfa-
keşlərinə verilən ədalətli qiymətdir. Hazırki Şəki folkloru Anto-
logiyasının meydana gəlməsində zəhməti olanlara – varını verən 
sinədəftər el övladlarına dərin minnətdarlığımı bildirir, dünyasını 
dəyişmiş söz sahiblərinə qəni-qəni rəhmət diləyirəm.  
 
Hikmət ƏBDÜLHƏLİMOV 
 25
ŞƏKИ FOLKLORUNA DAHA BИR NƏZƏR 
 
Şəki folkloru haqqında söhbətə başlamazdan əvvəl Azərbay-
canda məşhur olan bəzi şifahi söz sənəti nümunələrini yada salaq. 
Molla Nəsrəddindən soruşdular: 
– Qışa nə hazırlamısan? 
Dedi: 
– Yaxşıca üşümək, bir də titrəmək. 
Bu lətifəni eşidənlərin hamısı gülür. Amma ömrü boyu soba-
sında odunu çatışmayan, gödək yorğanı ayağını örtəndə sinəsi 
açıq qalan, sinəsini örtəndə isə ayğı üşüyən kasıbın gülüşündə 
onun özündən asılı olmayan bir nigarançılıq var, mən deyərdim – 
nisgillə yoğrulmuş nigarançılıq. Çünki o, lətifəyə gülməklə bəra-
bər tezliklə yenə qışın gələcəyi barədə düşünür. Əgər belə olma-
saydı “Qışı kasıb üçün deməyiblər” kəlamı meydana çıxmazdı. 
Beləliklə, Mollanın gülüş doğuran zarafatına zahirdən yox, 
daxildən baxdıqda, onun xalq fəlsəfəsinin gözəl nümunələrindən 
biri olduğunu görürük.  
Başqa bir misal. 
Ədəbi təxəllüsü ilə şeiriyyəti, mənəviyyatı qətiyyən uyuşma-
yan dahi türk övladı yazır: 
Nə yanar kimsə mənə atəşi-dildən özgə, 
Nə açar kimsə qapım badi-səbadan qeyri. 
Həmin şairin əli qələm tutmayan, lakin elə onun özü kimi 
tanrıdan şairlik bəxşişi almış qardaşı, yaxud bacısı isə deyir: 
Əzizinəm uşdum, gəl! 
Özgə bağa düşdüm, gəl! 
Yaxşı günümün dostu, 
Yaman günə düşdüm, gəl! 
Yaxud 
Əzizinəm hər aylar, 
Hər ulduzlar, hər aylar. 
Başım cəllad əlində, 
Dilim səni haraylar. 
 26
Həsrət motivləri həmişə çoxrənglidir, çoxçalarlıdır. Həsrəti 
sözlə ifadə etməyin üsulları isə saysız-hesabsızdır və onların ha-
mısı ürək yanğısı ilə poetik istedadın nə cür və nə dərəcədə qovuş-
masından asılıdır. Bu qovuşmaların sonunda isə artıq Füzuli şeiri 
də var, hər misrası qəlb titrədən bayatı da. 
Biz dəfələrlə eşitdiyimiz bayatıları sevsək də, əzbərləsək də 
çox vaxt onların içini əməlli-başlı görə bilmirik. Ancaq elə ki, gün-
lərin bir günü zərbə birbaşa ürəyimizə dəyir, onda bayatılar özləri 
gəlib yada düşür, həm də tam mənası, tam açıqlığı ilə. İztirab eyni-
liyi bizi bayatı qəhrəmanı ilə mehribanlaşdırır, qohumlaşdırır.  
Yuxarıdakı misalları çəkməkdə məqsədim klassik folklorda 
insanın mənəviyyatı ilə, onun taleyi və düşüncəsi ilə əlaqələnmə-
yən bir nümunənin belə olmadığını təkrarən xatırlamaq və xatır-
latmaqdır (Yeri gəlmişkən qeyd edim ki, əldəqayırma sovet folk-
lorunda məhz bu cəhət, yəni insan ürəyinin səsi çatışmırdı). Bax 
həmin səbəbdən də folklorşünaslıq elminin əsas tələbi el sözünün 
zədələnmədən yazıya alınmasıdır.  
Bu nəzər nöqtəsindən yanaşdıqda Azərbaycan Milli Elmlər 
Akademiyasının Folklor İnstitutunun son illərdə buraxdığı antolo-
giyalar böyük əhəmiyyət kəsb edir. XX əsrin ikinci yarısında çap 
olunmuş və ən müxtəlif səviyyələrdə tərtibçi müdaxiləsinə məruz 
qalmış (ədəbi dilə uyğunlaşdırma, eyni əsərin müxtəlif variantları-
nın bir mətndə birləşdirilməsi – qarışdırılması, uydurulma sözlərin 
və epizodların əlavə edilməsi və s.) folklor məcmuələrinə bənzə-
məyən və xalq poetik yaradıclığının saflığını mümkün qədər qoru-
yan bu antologiyalar şübhəsiz ki, Azərbaycan folklorşünaslığını 
yeni bir mərhələyə qaldırmış oldu. Başqa sözlə desək, Azərbaycan 
XXI əsrə yeni praktiki folklorşünaslıqla qədəm qoydu və bu da öz 
növbəsində nəzəri folklorşünaslığın yeni cığırlarını müəyyənləş-
dirməyə başladı. El hikmətinin xiridarı Hikmət Əbdülhəlimovun 
meydana çıxardığı yeni “Azərbaycan folkloru antologiyası”nda 
(Şəki folkloru) da elmi-nəzəri fikrin gedişinə təkan verəcək çox 
qiymətli materiallar vardır. Mən yalnız bunlardan bəzilərini göz 
önünə çəkmək niyyətindəyəm.  
 27
Antologiyanın “Atalar sözü və məsəllər” bölməsində elmi ba-
xımdan maraq doğuran nümunələr çoxdur. 
1. Burada məşhur atalar sözü və məsəllərin diqqətçəkən vari-
antları və ekvivalentləri vardır. Onlardan bəzilərini nişan verək.  
Məşhur məsəl: “Mən bəylərlə aş yemirəm ki, bığlarım yağa 
batar”. 
Antologiyadakı nisbətən cavan ekvivalent: “Mən faytonda 
oturmuram ki, faytonçunun dalı ma olar”.     
Məşhur məsəl: “Harda aşdı, orda başdı”. 
Antologiyadakı yumoristik səciyyəli variant: 
“Harda aşdı, 
Orda başdı. 
Harda işdi, 
Ordan kişdi”. 
Toyuğu qovanda ona “kiş” deyirlər. Tənbəl adam da beləcə 
öz-özünə işdən kişlənir, qaçır.   
Məşhur atalar sözü: “Yaxşı at qamçı götürməz”. 
Antologiyadakı variant: “Yaxşı at qamçı götürməz, yaxşı 
adam söz”. 
2. Antologiyaya daxil olan bəzi atalar sözü və məsəllər şifahi 
söz sənətinin digər janrları ilə əlaqə nümayiş etdirməkdədir. 
“Dev qurbağaya aşiq olan kimi aşiq olub” məsəli sehirli nağıl-
larla bağlıdır.   
“Şakirə baxmış Şükürə min şükür” məsəli “ş” səsinin aparıcı 
mövqeyinə görə yanıltmac janrına çox yaxınlaşır. 
Alliterasiya hadisəsi yanıltmac janrının canında, qanındadır, 
bu janrın həyatverici qüvvəsidir. Yanıltmaclarda əksər hallarda 
vahid nümunə daxilində iki “qonşu” səsin alliterasiyası baş verir 
və həmin səslərin toqquşması, bir birinə keçməsi yanıltmacın 
məğzini təşkil edir. Məşhur yanıltmacı xatırlayaq: 
Aşbaz aş asmışdı, 
Asmışdısa da aşı az asmışdı. 
Burada həm “ş”, həm də “s” səslərinin alliterasiyası müşahidə 
edilməkdədir. Lakin bir səsin alliterasiyasına əsaslanan yanıltmac-
 28
lar da çoxdur (“Dadaş dayı” silsiləsinə daxil olan yanıltmacları və 
həmin qəbildən olan digər nümunələri yada salaq) və belə allitera-
siya atalar sözü və məsəllərə də xas olan əsas xüsusiyyətlərdən bi-
ridir. Odur ki, “Şakirə baxmış Şükürə min şükür” tipli alliterasiya 
ilə zəngin olan məsəllərin bifunksional folklor nümunəsi kimi iki 
müxtəlif janr çərçivəsində yaşaması təbii, həm də maraqlı folklor 
hadisəsidir.  
Antologiyada elə atalar sözləri və məsəllər vardır ki, onlar ilk 
baxışda digər janrlarla əlaqəli görünsələr də əslində əlaqədən 
məhrumdurlar. Məsələn, antologiyadakı “Dəyməli göz daşı parça-
lar” deyimini aşağıdakı lətifə ilə müqayisə edək. 
Kiş çayına yenə sel gəlir. Sel çox böyük bir daş gətirir. Baxır-
lar ki, onu yerindən tərpətmək qeyri-mümkün məsələdir. Nə elə-
sinlər, necə eləsinlər?  
Bir nəfər deyir: 
– Doduda (Şəki şəhərinin yuxarı hissəsi - F.Ç.) bir Koramal 
Əhməd var. Gözü nəyə dəysə tələf eləyir. Çağırın, bəlkə köməyi 
dəydi. 
Koramal Əhmədi çağırırlar. Gəlib daşın böyüklüyünü görən 
kimi deyir:  
– Allah, allah, daşa bax ey!.. 
Daş o saat olur parça-parça. Amma daşın parçaları da böyük 
olur. Görürlər ki, daşıya bilməyəcəklər. Kimsə deyir: 
– Qışlaqda (Şəki şəhərinin aşağı hissəsi - F.Ç.) Gürzə Məm-
məd var, onun gözü lap bərk dəyir. Onu çağırın. Gedib Gürzə 
Məmmədi gətirirlər. O gəlib parçalanmış daşı görən kimi deyir: 
- Allah, allah, gözə bax ey!.. 
(Gürzə Məmməd Koramal Əhmədin gözünü necə çıxartdı. 
Söyləyən Fazil Çələbiyev. “Azeri” qəz., (SPb), dekabr 2002, № 
11, səh. 12)  
Bir çox məsəllərin, hətta bəzən atalar sözlərinin də hər hansı 
bir tarixi hadisə, rəvayət, yaxud lətifə ilə birbaşa bağlı olduğu mə-
lum məsələdir. Misal gətirdiyimiz lətifə ilə “Dəyməli göz daşı 
parçalar” deyimi arasındakı mövzu və məna yaxınlığı (bəlkə də 
 29
eyniliyi) də göz qabağındadır. Ancaq bununla belə onların arasın-
da birbaşa münasibətin, qırılmaz bağlılığın olmadığı da görün-
məkdədir. Lətifə konkret bir əhvalatı ifadə edir, göstərilən deyim 
isə daha ümumi səciyyə daşıyır və xalq təcrübəsindən doğan ina-
mın ifadəsi kimi meydana çıxır. 
Başqa bir misal. 
Bölmədəki “İpək parçaya şaldan yamaq salmaq olmaz” atalar 
sözü aşıq Alının “İpək tora halqa salma dəmirdən” misrasını yada 
salır. Yəqin ki, həmin atalar sözü aşıq Alıya qədər də mövcud ol-
muşdur. Ancaq ustad aşıq onu eşitməmiş də öz kəlamını söyləyə 
bilərdi. Çünki həm atalar sözünün, həm də aşıq Alı aforizminin 
meydana gəlməsində əsas rol oynayan əksliklərin qarşılaşdırılması 
vasitəsilə təzad yaratma üsuludur (ipək parça və yun şal; ipək tor 
və dəmir həlqə).  
Sözümüzə söykək olmaq üçün məşhur aşığın “Kommunizmə 
gedirik biz” gəraylısına xalq arasında yaranan və yayılan cavabı – 
parodiyanı xatırlayaq: 
Əlimizdə zorba çomaq, 
Başımızda qıldan papaq, 
Ağ şalvarda qara yamaq 
Kommunizmə gedirik biz. 
XX əsr ərzində “sovet folkloru” adı altında təqdim edilən və 
əslində sovet ədəbiyyatının ayrılmaz hissəsi olan sifarişlə yazılmış 
minlərlə uydurmalardan fərqli olaraq bu şeir doğrudan da sovet xal-
qı içərisində meydana gəlmişdir və əsil sovet folkloru nümunəsidir 
(saysız-hesabsız antisovet lətifələr kimi!). Həmin şeir zəhmətkeş 
çobanın, ümumiyyətlə kəndlinin dəqiq rəsmini çəkir. Satiranın zir-
vəsi - zərbə funksiyası üçüncü misranın üzərinə düşür və bu vəzifə 
“ağ şalvarda qara yamaq” təzadının yaradılması ilə yerinə yetirilir.  
Ümumiyyətlə əkslikərin qarşılaşdırılması yolu ilə təzad yarat-
maq həm atalar sözləri, həm ustadnamələr, həm də satirik poeziya 
üçün səciyyəvi olan poetik priyomdur. Deyilənləri nəzərə alsaq 
göstərilən atalar sözü ilə aşıq Alı kəlamı arasında birbaşa əlaqənin 
olmadığını söyləyə bilərik. 
 30
Atalar sözü və məsəllərin Azərbaycan folklorunun janrları ilə 
əlaqələri çoxcəhətli və müxtəlifdir, həm də bu əlaqələrin ilk baxış-
dan görünən və görünməyən tərəfləri vardır. 
3. Antologiyada verilmiş bəzi atalar sözləri və məsəllər ma-
raqlı bir folklor hadisəsini gözləməyə imkan verir. 
Bəzən elə məsəllərə rast gəlmək olur ki, onlar nəinki Azərbay-
canın müxtəlif bölgələrində, hətta yaranıb yayıldığı bölgədə də həmi-
şə hamıya aydın olmur. Onların izahı digər atalar sözləri və məsəllə-
rin köməyi ilə mümkündür. Əyanilik üçün ilk dəfə H.Əbdülhəlimov 
tərəfindən yazıya alınaraq çap edilmiş bir məsələ nəzər salaq: 
Doğanı yi, 
Dokqanı bağla, 
Dakqanı* qoy, 
Dokqaza çıx, 
Sa söz diyicəm. (AFA VI, səh. 343) 
Bu, formasına, leksik tərkibindəki alliterasiya bolluğuna (“d” 
və “q” səsləri) görə yanıltmaca çox bənzəyən, məzmunca isə mə-
səl olan maraqlı bir nümunədir. Ancaq mənası şəkili olmayanlara, 
bəzən hətta şəkililərin özlərinə də o saat aydın olmur. Lakin həmin 
məsəlin Şəkidə daha çox məşhur olan bir ekvivalentini xatırlayan 
kimi onun mənası aydınlaşır: 
Doğa dokqaza qədər. 
Bu, milli yeməklər haqqında deyilmiş “Aş - hamıdan baş”, “Dol-
ma - yeməmiş olma”, “Qorğa qarın doydurmaz” və s. kimi spesi-
fik xarakterli atalar sözlərindən biridir. Mənası da budur ki, dovğa 
qarını doldurur, amma doyurmur. Onu yeyən adam evdən çıxıb 
dokqaza çatınca yenə acır. Doğrudur, burada müəyyən (və folklor 
üçün təbii!) hiperbola vardır, ancaq bütövlükdə məzmun həqiqəti 
əks edirməkdədir və bir daha əminlik yaranır ki, Dədə Qorqud ay-
rana doyran deməməkdə səhv etməmişdir. 
 
 
_______________ 
* Dakqa - papaq növü; Şəkidə dakqa papaq ifadəsi də var; dokqaz - 
döngə, küçələrin kəsişdiyi yer, bakılıların dili ilə tin). 
 31
Göründüyü kimi birbaşa, hökm şəklində deyilən atalar sözü 
eyni mənanı verən, lakin daha bədii şəkildə, eyhamla söylənən 
məsəlin açması kimi çıxış edir.  
Antologiyadakı daha bir məsələ nəzər salaq: 
Qonaq gələndə ev yiyəsi deyir: 
– Gəl, dəvəm, gəl. 
Yola salanda deyir: 
– Get, zurnaçım, get. 
Elə bu məsəlin də mənası ilk baxışdan hamıya aydın olmur. 
Qərbi Azərbaycan folklorunun gözəl bilicisi, qafanlı Əbülfəz Hə-
sənovdan 1998-ci ildə eşitdiyim bir atalar sözü həmin məsəlin bi-
rinci yarısını açıqlayır: 
Qonaq ev sahibinin dəvəsidir,  
harda xıxlasa orda yatar. 
XX əsrin 60-cı illərinin sonunda böyük tarzən, bakılı Bəhram 
Mansurovdan yazıya aldığım digər atalar sözü isə məsəlin ikinci 
yarısının mənasını izah edir: 
Qonaq ev yiyəsinin zurnaçısıdır, 
nə görsə onu çalar. 
Bu atalar sözünün dalısında bir rəvayət durur. 
Bir gün Koroğlunun evinə qonaq gəlir, ancaq o, evdə olmur. 
Bir az keçmiş Koroğlu qayıdır. Arvadı deyir: 
– Qonaq gəlmişdi. 
Koroğlu soruşur: 
– Bəs sən onu evə dəvət etdinmi, süfrə açdınmı, qulluq gös-
tərdinmi? 
Arvad deyir: 
– Yox. 
Onda Koroğlu deyir: 
– Mən getdim qonağın dalınca. Elə ki, gördün qonaqsız qayıt-
mışam, sakitcə yığış get atan evinə. Elə et ki, daha mən sənə bir 
söz deməyim. 
Nə isə, Koroğlu Qıratı minib dördnala çapır. Qonağı yolda 
haqlayıb gətirir evə. Gözəl bir süfrə açır. Gecə qonaq qalır bunun 
 32
evində. Səhər yenə durub yeyib içirlər. Qonaq yola düşməmişdən 
əvvəl Koroğlu sazı götürüb gözəl bir hava çalır. Sonra qonaqdan 
soruşur: 
– Qonaq qardaş, deyirlər siz tərəfin adamları yaxşı zurna ça-
lırlar. Bəs sən necə, çala bilirsən? 
Qonaq arif adam imiş, eyhamı başa düşür. Deyir: 
– Koroğlu, mən də zurna çalıram. Özü də ancaq yaxşı havalar 
çalıram. Allah səndən razı olsun.  
Koroğlu qonağı hörmətlə yola salıb qayıdır evə. Arvadı deyir: 
– Sən etibarsız adamsan. Bir qonağa görə məni boşamaq istə-
yirdin.  
Koroğlu deyir: 
– Bütün aləm mənim çörəyimi yeyir, amma sən qonağı qapı-
dan qaytarıb məni biabır edirsən. Bəs eşitməmisən ki, atalar deyib: 
“Qonaq ev yiyəsinin zurnaçısıdır, nə görsə onu çalar”? 
Özü də Koroğlu kimi səxavətli olan, həmişə “nanın süfrəyə tö-
kən”. Bəhram müəllim bu rəvayəti xüsusi bir təbəssümlə danışırdı. 
Folklor tədqiqatçısı qarşısında gözəl bir mənzərə açılır: Azər-
baycanın bir-birindən uzaq ərazilərində qeydə alınmış iki atalar 
sözü üçüncü bir ərazidə yazıya köçürülmüş məsəlin semantikasını 
izah edir; həmin atalar sözlərindən biri rəvayətlə, rəvayət isə öz 
mövzusuna görə qəhrəmanlıq eposu ilə bağlıdır. Bu, folklorda əsr-
lər boyu davam edən janrlararası əlaqələrin parlaq nümayişidir.  
4. Antologiyaya daxil olan bir sıra atalar sözü və məsəllər 
“yazıçı və folklor” mövzusundakı düşüncə və mülahizələri geniş-
ləndirməyə imkan verir.     
Buradakı “Fərhad kimi külüng vurur (çalır)”, “Ölüb Fərhad, 
gəlmir gülüngünün səsi” kimi nümunələr yalnız Şəkidə yox, bütün 
Azərbaycanda işlək olan nümunələrdir. İkinci məsəlin tamamilə 
başqa məna verən variantı “Fərhad ölüb, amma külüngünün səsi 
hələ gəlir” şəklində daha çox yayılmışdır. Şəkidə hələ indiyə qə-
dər çap olunmamış “Hər dağçapan Fərhad olmaz” və “Yüz Fərhad 
gəlsə bir dağı yerindən tərpədə bilməz” atalar sözləri də tez-tez iş-
lənir. Bunlardan birincisi “Hər ovçu Pirim olmaz”, “Hər at minən 
 33
Koroğlu olmaz”, “Hər oxuyan Molla Pənah olmaz” kimi atalar 
sözləri ilə “ümumi klişe” (Q.L.Permyakov) əsasında meydana gəl-
mişlər. Bizim diqqətimizi çəkən isə ikinci nümunədir. 
Məlumdur ki, Nizami mövzuları və süjetləri dünya və o cüm-
lədən doğma Azərbaycan ədəbiyyatında və folklorunda əsrlər bo-
yu işlənmişdir və işlənməkdədir. Maraqlısı budur ki, “Yüz Fərhad 
gəlsə bir dağı yerindən tərpədə bilməz” atalar sözü ilə dahilər da-
hisi Sabirin: 
Bisütun sinəsinə dəysə də min tişə, yenə 
Cövrə təmkin edərək durduğu məvadə durar -  
beyti mənaca üst-üstə düşür.  
Gözlənilməz bir mənzərə yaranır: doğrudanmı atalar sözü də, 
Sabirin beyti də Fərhadın fərhadlığını inkar edir? 
İlk baxışdan belə görünsə də atalar sözündə və Sabir aforiz-
mində Fərhadın fərhadlığı inkar olunmur, ancaq dağın dağlığı təs-
diq edilir. İnsan mənəviyyatı üçün bu daha güclü meyardır. 
Ötəri də olsa qeyd edək ki, antologiyadakı “Yağış yağır bizlə-
rə, dəxli nədir sizlərə” məsəli də vəzn, qafiyə, qismən də məzmun 
baxımından Sabir şeirini yada salır:   
Uşaq mənimdir, baba, dəxli nədir sizlərə, 
Kim sizi qəyyum edib hökm edəsiz bizlərə? 
Azərbaycan xalqı arasında “Leyli və Məcnun” mövzusu ilə 
bağlı bir sıra atalar sözləri və məsəllər vardır: 
Leyliyə Məcnun gözü ilə bax. 
Məcnun dərd əlindən dağa çıxdı, 
Dedilər: - Bəxtəvər yaylağa çıxdı. 
Məcnun kimi çöllərə düşüb. 
Leyli olmasaydı Məcnun çöllərə düşməzdi  
(variant: Əsli olmasaydı Kərəm dağlara düşməzdi). 
Görünür ki, bunlar yalnız Nizami yaradıcılığı və “Leyli - 
Məcnun” mövzusunda olan folklor əsərləri ilə yox, həm də Füzuli 
poeması ilə bağlıdır. Şəkidə çox məşhur olan “Bunun dərdi Füzu-
lidi” məsəli bu baxımdan xüsusilə maraqlıdır. Həmin məsəl bütün 
varlığı ilə aşiq olub özünü unudan, dilə-dişə düşən adamlar haq-
 34
qında çəkilir və açıqca görünür ki, burada Məcnunun adını Füzuli-
nin adı əvəz etmişdir. Bu məsəl məzmunca bir qədər transformasi-
yaya uğradılımış halda dərdi və qayğıları başından aşmış adamlara 
da aid edilir.  
Yeri gəlmişkən qeyd etmək istərdim ki, türk dünyasının möh-
təşəm şairi Məhəmməd Füzulinin adı və əsərləri ilə bağlı folklor 
örnəkləri kitablara az-az düşsə də xalq arasında onların dəyərli nü-
munələri yaşamaqdadır. Hələ 1986-cı ilin avqust ayında şıxlı Dər-
ya Məhəmmədlə görüşüm zamanı söz sözü çəkdi və ustad aşıq 
aşağıdakı əfsanəni danışdı.  
Bir gün peyğəmbər küçədə bir uşağa rast gəlir. Uşağın gözəl-
liyi onu valeh edir. Ürəyindən bu oğlana böyük bir yaxşılıq etmək 
niyyəti keçir. Götürüb ona heç kəsdə olmayan şairlik qabiliyyəti 
bəxş edir. Bu uşaq Füzuli idi.  
Təəssüf ki, o vaxt mən sənətkardan hansı peyğəmbərdən 
(Məhəmməd ya Xızır?) söhbət getdiyini soruşmadım (xronologi-
yanın pozulması folklor üçün təbii haldır). Ancaq əsas məsələ bu-
dur ki, əfsanə aşıqlar aləmində və el içində Füzulinin şairlik vergi-
sini peyğəmbərdən aldığı və bu sahədə bərabərsiz olduğu barədə 
rəyin yaşadığını göstərməkdədir.  
Bəzən hər gün eşitməyə adət etdiyimiz “adi” bir paremiya 
(alqış, qarğış, atalar sözü, məsəl) böyük bir tarixi xatırladır, örtül-
müş səhifələri açmağa məcbur edir. Bu mənada antologiyadakı 
məşhur “Meymunu yada salma” məsəlinin üstündən sükutla keç-
mək mümkün deyil. O, istər-istəməz görkəmli rus yazıçısı Leonid 
Solovyovun “Xoca Nəsrəddin haqqında povest”ini yada salır. Bu 
əsər SSRİ ərazisində şərqli olmayan müəlliflərin Şərq barədə yaz-
dıqları əsərlərdən ən müvəffəqiyyətlisi, ən istedadlısıdır desək yə-
qin ki, səhv etmərik. Təkcə onu göstərmək kifayətdir ki, XX əsrin 
ikinci yarısında “Xoca Nəsrəddin haqqında povest” (əslində ro-
man!) sovet ədəbiyyatının ön cərgəsində duran romançıların çoxu-
nun əsərlərini öz tirajı ilə kölgədə qoyurdu.  
Doğrudur, ədəbiyyat aləmi xeyli əvvəl ingilis yazıçısı Ceyms 
Morierin (1780-1849) “İsfahanlı Hacıbabanın sərgüzəştləri” adlı 
 35
misilsiz istedadla, mən deyərdim ki, dahi qələmi ilə yazılmış ro-
manını tanıyırdı. İranda doğulub böyümədən, fars-müsəlman men-
talitetinin daşıyıcısı olmadan belə bir bədii əsər meydana qoymaq 
ağılasığmaz işdir. Məhz buna görədir ki, C.Morierin müəllifliyi 
dəfələrlə şübhə altında qoyulmuşdur. Ancaq fakt faktlığında qalır.  
Əgər Morierin romanı həqiqəti əks etdirən realist bir əsər ki-
mi oxunursa, Solovyovun romanında müəllif fantaziyasına, bir 
növ nağılvariliyə üstünlük verilməsi açıq-aydın görünməkdədir. 
L.Solovyov yaşadığı Orta Asiya mühitini diqqətlə müşahidə et-
miş, adət-ənənələrlə, şifahi xalq ədəbiyyatı və o cümlədən Xoca 
Nəsrəddin (Nəsrəddin Əfəndi) lətifələri ilə ətraflı tanış olmağa ça-
lışmışdır. Öz əsərində o, Nəsrəddin lətifələrindən çox qənaətlə və 
ustalıqla istifadə etmişdir. Kiçik bir lətifəni təhkiyəni və təsviri 
genişləndirmək yolu ilə həyat hadisəsinə çevirmək, beləliklə onu 
kitabın bir neçə səhifəsinə yaymaq Solovyovun istifadə etdiyi sə-
nətkarlıq üsullarından biridir və xüsusi diqqətə layiqdir. 
L.V.Solovyov “Xoca Nəsrəddin”i yazarkən rus dilində olan 
müxtəlif mənbələrlə yanaşı böyük Azərbaycan mütəfəkkiri 
M.F.Axundovun əsərlərindən də istifadə etmişdir. İstər Azərbay-
can, istərsə də rus ədəbiyyatşünaslığının diqqətindən kənarda qal-
mış bu məsələ hazırki antologiya ilə əlaqədar olaraq yada düşür.  
Solovyov öz əsərini yazarkən iki dəfə Axundovun təsirinə 
düşmüş və bu təsirdən yaxa qurtara bilməmişdir. Birinci dəfə o, 
Mirzə Fətəlinin “Aldanmış kəvakib” povestində təsvir olunan Şah 
Abbasın saray məşvərətini (iştirakçılar: Vəzir Mirzə Möhsün, Sər-
dar Zaman xan, Müstövfi Mirzə Yəhya və mollabaşı Axund Sə-
məd - cəmi dörd nəfər) öz romanının birinci hissəsinin 18-ci fəsli-
nə Buxara əmirinin divanının - dövlət şurasının (baş vəzir Bəxti-
yar, saray keşikçilərinin və qoşunun rəisi Arslanbəy, qoca saray 
müdriki və ikinci müdrik - cəmi dörd nəfər) yığıncağı kimi gətirir 
və onu tamamilə Axundov ruhunda öz sözləri ilə təsvir edir.  
Burada bizi daha çox maraqlandıran L.V.Solovyovun Axun-
dov irsinə ikinci müraciətidir. Əvvəlcə M.F.Axundovun 1850-ci 
ildə yazdığı və rus dilinə tərcümə edərək 1851-ci ilin iyununda 
 36
“Kavkaz” qəzetində (№ 44, 45) dərc etdirdiyi “Hekayəti-Molla İb-
rahimxəlil kimyagər” komediyasının 4-cü məclisini xatırlayaq. 
Nuxulular Molla İbrahimxəlilə verdikləri sikkəli pulun-misin 
müqabilində gümüş almaq üçün otuzuncu günün tamamında onun 
yanına gəlirlər. Molla İbrahimxəlil nuxululara deyir ki, gərək otuz 
birinci gün gələydilər və tələsdikləri üçün onun bir aylıq zəhməti-
ni zay ediblər. Sonra isə vəziyyətdən çıxış yolu “tapır”. Deyir ki, 
gərək iki saat müddətində iksirin kürədə qaynadığı yerdən uzaq-
laşmayasınız, həm də bu müddət ərzində “meymunu yadınıza sal-
mayasanız və meymunun şəklini xatirinizə gətirməyəsiniz”. Yox-
sa iksir puç olub havaya qalxacaqdır.  
Əlbəttə, bu psixoloji tələyə düşən nuxulular meymunu xatır-
lamaqdan yaxa qurtara bilmirlər, gülməli bir vəziyyət yaranır. Fı-
rıldağı baş tutan Molla İbrahimxəlil iksirin puç olmasında nuxulu-
ları təqsirləndirir və sudan quru çıxır. 
Həmin bu meymun məsələsini L.V.Solovyov demək olar ki, 
eynilə “Xoca Nəsrəddin haqqında povest”in birinci kitabının 32-ci 
fəslinə köçürür. Burada Xoca Nəsrəddin sələmçi Cəfərin bədənin-
dəki və üzündəki eybəcərlikləri ləğv etmək üçün onun üstünü yor-
ğanla örtür. Cəfərin özünə və bu “müalicəni” müşahidə edən qo-
humlarına deyir: - Mən dua oxuyacağam, siz də gözlərinizi yumub 
duanı mənim ardımca təkrar etməlisiniz. Mən yorğanı qaldıranda 
Cəfər artıq sağalmış olacaq.  
Sonra Xoca Nəsrəddin eynilə Molla İbrahimxəlil kimi şərt 
qoyur ki, dua zamanı “heç kəs, xüsusilə də Cəfər özü meymunu 
yadına salmamalıdır. Əgər sizlərdən kimsə meymun haqqında fi-
kirləşməyə başlasa və daha pisi, onu öz təsəvvüründə canlandırsa, 
... onda əlbəttə, heç bir müalicə olmayacaqdır və ola bilməz” ...”. 
Hadisələr sonra da Axundov əsərindəki kimi davam edir. Sə-
ləmçi Cəfərin özü və qohumları da şəkililər kimi meymun surəti-
nin əsarətindən qurtara bilmirlər. Fırıldağı baş tutan Xoca Nəsrəd-
din onları borclu çıxarır, müalicənin müvəffəqiyyətsizliyinin səbə-
bini onların boynuna qoyur. 
 37
Məlumdur ki, Mirzə Fətəlinin “Hekayəti-Molla İbrahimxəlil 
kimyagər” komediyasının əsasında XIX əsrin 30-cu illərində onun 
doğma şəhəri Şəkidə (Nuxada) baş verən real bir hadisə durur. La-
kin mütəfəkkirin irsini tədqiq edən alim Nadir Məmmədovun haq-
lı olaraq qeyd etdiyi kimi Axundov “bu real hadisəni olduğu kimi, 
heç bir dəyişiklik etmədən əsərinə köçürməmişdir. O, bu hadisə 
üzərində yaradıcı iş aparmış, həyat həqiqətini böyük ustalıqla bə-
dii sənət həqiqətinə çevirməyə nail olmuş və onun əsasında Azər-
baycan həyatının geniş real mənzərəsini əks etdirən, dərin ictimai 
məzmuna malik olan satirik bir komediya yaratmışdır” (N.Məm-
mədov - İzahlar // Mirzə Fətəli Axundzadə. Əsərləri. Üç cilddə. I 
cild. Bakı-2005. səh. 249). 
Burada istər-istəməz belə bir sual meydana çıxır: “Meymunu 
yadına salma” məsəli və onunla bağlı olan, daha dəqiq desək, onu 
doğuran rəvayət Şəkidə və ümumiyyətlə Azərbaycan folklorunda 
M.F.Axundova qədər mövcud olmuşdurmu, yoxsa bu, yazıçının 
öz təxəyyülünün məhsuludur? Qəti hökm vermək çətindir. 
Yazılı və şifahi ədəbiyyat arasındakı qarşılıqlı münasibətləri 
müşahidə edərkən belə suallar meydana tez-tez çıxır. Məsələn, bu 
gün xalq arasında çox işlənən “Adamı adam eləyən paradır, para-
sız adamın üzü qaradır”, yaxud “Kişi ağladıqca (yəni şikayətlən-
dikcə-F.Ç.) qeyrətsiz olur” atalar sözləri M.Ə.Sabirə qədər möv-
cud idimi, yoxsa folklora şairin yaradıcılığından gəlmişdir? 
Sabirin şeirdə “adam” əvəzinə “adəm” yazması birinci səsin 
(“a”-nın) uzadılmasına səbəb olur. “Eləyən” əvəzinə “eyləyən” 
yazılması isə sözün ləngərini artırır. Nəticədə misralar əruzun də-
qiq ritminə tabe olur: 
Adəmi adəm eyləyən paradır, 
Parasız adəmin üzü qaradır. 
El içində söylənən “Kişi ağladıqca (ağlayanda) qeyrətsiz 
olur” atalar sözü M.Ə.Sabirdə bu şəkildədir: 
Ağladıqca kişi qeyrətsiz olur. 
 38
Göründüyü kimi iki sözün başqa cür növbələşməsi (yerdəyiş-
məsi) adi cümləni dəqiq ritmik əsasa malik olan şeir misrasına çe-
virir və əksinə. 
Belə misallardan çox göstərmək və ətraflı mülahizə yürütmək 
olar. Ancaq hazırki məqamda əsas məsələ budur ki, “Meymunu 
yadına salma” məsəlinin və onunla bağlı rəvayətin (yaxud əhvala-
tın, real hadisənin) M.F.Axundova qədər Azərbaycan folklorunda 
yaşayıb-yaşamamasından asılı olmayaraq L.V.Solovyov Mirzə 
Fətəlinin komediyasındakı gözəgəlimli bir parçanı öz romanına 
gətirmişdir (yazıçının istedadına olan böyük hörmətim “köçür-
müşdür” deməyə imkan vermədi). 
Yuxarıda qeyd etdiyimiz kimi bəzən ilk baxışdan çox adi görü-
nən bir paremioloji vahid diqqət edildikdə geniş, həm də vacib söh-
bətlər üçün açar ola bilər. Dünyada məşhur olan bir romanın müəl-
lifinin - L.V.Solovyovun öz əsərini yazarkən M.F.Axundovun təsi-
rindən çıxa bilmədəyini göstərən Azərbaycan məsəli də həmin fikri 
təsdiq etməkdədir. 
Antologiyanın lətifələrə həsr olunmuş səhifələri bu janrın ən 
müxtəlif cəhətlərini nümayiş etdirən zəngin materialı özündə cəm-
ləşdirməkdədir. 
Lətifənin meydana gəlməsinin iki yolu var. Birincisi: lətifə bə-
dii təxəyyülün məhsulu kimi meydana çıxır. İkincisi: gülüş doğura 
biləcək həyat hadisələri, ümumiyyətlə məzəli əhvalat bədii söz 
bükümündə, yəni lətifə şəklində dildən dilə düşür, şifahi ötürmələr-
də hər dəfə söyləyicinin söyləmə istedadından və öz dinləyicisinə 
qarşı tutduğu mövqedən asılı olaraq müxtəlif səviyyəli dəyişil-
mələrə məruz qalır və nəticədə çoxvariantlı xalq əsərinə çevrilir.  
Gülüş doğuran hadisələr, başqa sözlə desək məzəli əhvalat 
əsasən insanların qarşılıqlı ünsiyyəti zamanı meydana gəlir ki, bu 
da ilk növbədə hazırcavablıqla, sözlə vurmaq qabiliyyəti ilə bağlı-
dır. Həmin mənada təbiətən çox zarafatcıl olan şəkililərin hər biri-
nin lətifə qəhrəmanına çevrilmək şansı vardır. Folklorşünas Hik-
mət Əbdülhəlimovun istər bu, istərsə də bundan əvvəlki kitabları-
nı oxusaq şəkili lətifə qəhrəmanlarının - real şəxsiyyətlərin böyük 
 39
bir siyahısını tərtib edə bilərik. Ancaq lətifənin dinləyicisini və 
oxucusunu onun personajlarının real şəxsiyyət olub-olmaması 
yox, ümumiyyətlə mövzu, süjet və konkret olaraq hansı personajın 
qalib çıxması və hansının gülünc vəziyyətdə qalması maraqlandı-
rır. Müəyyən zaman ərzində bu şəxsiyyətlərin adları başqaları ilə 
əvəz edilə bilər, ancaq lətifənin süjeti müxtəlif dəyişikliklərlə də 
olsa yaşamaqda davam edir. 
Bütün yuxarıda deyilənlər taleyin hökmü ilə hansısa bir gülü-
şəgəlimli hadisənin iştirakçısı olub lətifə qəhrəmanına çevrilənlər 
barədədir. Bir də var lətifə silsilələrinin qəhrəmanları. Belələri öz 
zarafatcıllığı, hazırcavablığı ilə xalq arasında xüsusilə seçilirlər. 
Onların adı ilə bağlı çoxlu məzəli əhvalat meydana çıxır və lətifə-
yə çevrilərək dillərdə dolaşır. Şübhəsiz ki, bu lətifələr də variant-
laşır, bunlarda da bir qəhrəman başqası ilə əvəz olunur. Ancaq hər 
bir lətifə silsiləsi yalnız süjet vergisi vermir, həm də süjet vergisi 
yığır. Ona görə də həmin silsilələr böyüməkdə və öz qəhrəmanla-
rının adını yaşatmaqda davam edirlər. 
Dünya folklorunda mövcud olan ən böyük lətifə silsiləsi şüb-
həsiz ki, Nəsrəddinin adı ilə bağlıdır. Azərbaycan folklorunda da 
baş lətifə qəhrəmanı Molla Nəsrəddindir. İkinci yerdə Bəhlul Da-
nəndə durur. Dünya şöhrətli Nəsrəddindən və Şərq şöhrətli Bəh-
luldan başqa Azərbaycan folklorunda bir sıra lokal lətifə qəhrə-
manları da vardır. Şəki, Şamaxı, Qarabağ, Naxçıvan və s. Yerlər-
də onlar çox məşhurdurlar. Bunlardan biri - şəkili Hacı dayı artıq 
lokal lətifə qəhrəmanı sırasından çıxaraq milli gülüş mədəniyyəti-
nin məşhur personajına çevrilmişdir. O, öz şöhrəti ilə Azərbaycan-
da artıq minyaşlı Bəhlul Danəndəni üstələməkdədir. 
Şəkidə, daha dəqiqi, Şəki şəhərində Hacı dayıdan başqa Ab-
dulcabbar, Maşağ İsfəndiyar, Lütfəli Abdullayev, Şapqaçı Valeh, 
Qabardin oğlu Mənsur, Qışlaqlı Gülü, Tüfü Tahir, Kor Fərrux kimi 
adları ilə lətifə silsilələri bağlı olan şəxslər - folklor personajları 
vardır və onların lətifələri dəfələrlə çap olunmuşdur (məsələn, son 
vaxtlar yalnız bir kitabda müasirimiz Tüfü Tahirin adı ilə əlaqəli 
40-a yaxın lətifə nəşr edilmişdir; bax: Yeni Şəki lətifələri. Gözoo 
 40
yiyərəm mən. Toplayanı və tərtib edəni Ağəli Şəkili. Şəki-2008. 
135 s.). 
Hazırki antologiyada H.Əbdülhəlimov oxucunu yeni lətifə 
silsilələrinin qəhrəmanları ilə tanış edir: Yetim oğlu Nurəddin, 
Hacıhəbillahların Nuru, Tapdıq. Ancaq şübhəsiz ki, burada əsas 
məsələ silsilə qəhrəmanlarının adlarında yox, həmin adlarla bağlı 
olan lətifələrin bədii və elmi dəyərindədir. 
Əvvəlcə “Yetim oğlu Nurəddinin zarafatları” bölməsində ve-
rilmiş “Tapmaca”ya nəzər salaq. 
Nurəddinin yoldaşları hər bazar dəstə qurub nərd oynayırdı-
lar. Bir dəfə oynayıb yorulanda Qara Niyazi təklif edir ki, gəlin 
tapmaca deyək. Yetim oğlu tez irəli düşür: 
- O hansı idarədir ki, müdiri qurd oğlu, baş mühəndisi cuhud 
oğlu, iqtisadçısı yetim oğludur? 
Hamı bu tapmacanın cavabını bildiyi üçün gülüşür. 
(Həmin dövrdə əhaliyə xidmət kombinatının müdiri Qurd oğ-
lu Ələfsər, baş mühəndisi Cuhud oğlu Maqsud, iqtisadçısı Yetim 
oğlu Nurəddin idi). 
Hazırki nümunəni göz önünə çəkməkdə məqsədim diqqəti 
folklorşünaslıq üçün çox vacib olan bir məsələyə yönəltməkdir. 
“Yenidənqurma və aşkarlıq” adlanan dövrdən bəri çap olun-
muş minlərlə rus lətifələri arasında “lətifədə tapmaca” üsulu ilə 
yaranmış xeyli nümunə vardır və bunlarda lətifə ilə tapmacanın ən 
müxtəlif şəkillərdə çulğalaşmasının şahidi oluruq. Bu cür lətifələr 
hələlik tədqiqata cəlb olunmamışlar. 
“Lətifə-tapmaca”lar Azərbaycan folklorunda da özünəməxsus 
yer tutur və bunları müşahidə edərkən tapmacanın lətifəyə hopma-
sının müxtəlif vasitələri ilə üzləşirik.  
Yuxarıdakı lətifədə Yetim oğlu Nurəddin Şəkidə iş başında 
olan adamların ləqəbləri əsasında bədahətən maraqlı bir tapmaca-
zarafat düzəldir. 
Başqa bir lətifə. 
Tüfü Tahirlə eyni kupedə Moskvaya gedən bir alim onu söh-
bətə tutmaq üçün deyir: 
 41
– Gəl bir-birimizə tapmaca deyək. Sən mənə cavab verə bil-
məsən səndən on manat alacağam. Yox, mən sənə cavab verə bil-
məsəm, yüz manat verəcəyəm. 
Birinci tapmacanı Tüfü Tahir deyir: 
– O hansı heyvandır ki, ağaca dördayaqlı çıxır, düşəndə isə 
ikiayaqlı düşür. 
Xeyli fikirləşəndən sonra sualın cavabını tapa bilməyən alim 
uduzduğunu boynuna alır. Tahirin yüz manatını verib deyir: 
– Bu tapmacanın cavabı məni çox maraqlandırır. Özün de, 
görüm nədir? 
Tahir ayağa qalxıb deyir: 
– Cavabını mən də bilmirəm. Al uduzduğum on manatı. Mən 
daha oynamıram, getdim yatmağa (Yeni Şəki lətifələri, Şəki-2008, 
s. 25-26). 
Bu lətifədə isə əsas personaj fəhminin gücü ilə pul qazanır. 
Uydurduğu cavabsız tapmaca onun qələbəsini təmin edir. 
Göründüyü kimi hər iki lətifədə tapmaca formasından istifadə 
edilmişdir, ancaq müxtəlif məqsədlərlə və müxtəlif üsullarla. Birin-
ci lətifədə tapmaca şəkililərin ləqəblərini nəzərə çapdırmaq və gülüş 
doğurmaq üçündürsə, ikinci lətifədə o, sırf aldatma, kələk gəlmə və 
əlbəttə, nəticədə gülüş doğurma vasitəsi kimi meydana çıxır. 
Daha iki misal. 
Hacı dayıya dedilər: 
– Ay Hacı, sən bilərsən, qəssabla cərrahın arasında nə fərq var? 
Hacı dayı deyir: 
– Fərq ondadır ki, qəssab əvvəl kəsib sonra soyur, cərrah isə 
əvvəl soyub sonra kəsir. 
Hacı dayıdan soruşurlar: 
– De görək, kütləvi informasiya vasitələrindən radio ilə qəzet 
arasında nə fərq var? 
Hacı dayı deyir: 
– Fərq ondadır ki, qəzetə əppək (çörək) bükmək olur, radioya 
yox. 
(Söyləyən: “Zirvə” ansamblının rəhbəri Telman Muxtarov). 
 42
Bu lətifələrdəki tapmacalılıq isə həmsöhbətin hazırcavablığı-
nı, ağlının itiliyini yoxlamaq üçün verilən suallara əsaslanır. 
Bir sıra xalqların folklorunda “nağıl daxilində tapmaca” hadi-
səsi müşahidə olunur və XX əsrdə Rusiya tədqiqatçıları həmin 
məsələni müəyyən qədər işıqlandırmışlar. “Lətifədə tapmaca” ba-
rədə isə yuxarıda qeyd etdiyimiz kimi, heç vaxt söhbət açılma-
mışdır. Bu hal Azərbaycan xalq lətifələrində görünür çoxdan möv-
cuddur. Elə Molla Nəsrəddinin əcnəbi alimlə qarşılaşmasını təsvir 
edən lətifə özü də bu barədə az söz demir. Çox maraqlıdır ki, əc-
nəbi alimin “lal oyunu” şəklində mollaya verdiyi müəmmalı sual-
lara xalq nağıllarında da təsadüf olunur. Lakin aydın məsələdir ki, 
nağıllardakı cavablardan fərqli olaraq Molla Nəsrəddinin cavabla-
rı lətifə janrının tələbləri çərçivəsindədir. “Molla və alim” lətifə-
sində alim dairə çəkməklə yer kürəsinin yumru olduğunu göstərir, 
mollanın çəkdiyi dairəni iki bölən xətti isə o, ekvator kimi anlayır. 
“Dərzi şagirdi” nağılında da qonşu şahın elçisinin çəkdiyi dairə 
bütün dünya kimi, dərzi şagirdinin dairənin ortasından çəkdiyi xətt 
isə dünyanın yarıya bölünməsi kimi başa düşülür. Ancaq Molla 
Nəsrəddin dairəni bir tava qayğanaq, dairənin xətlə bölünməsini 
isə qayğanağın yarı bölünməsi kimi qəbul edir. Bu, lətifə meyarı-
dır, lətifədə belə də olmalıdır. 
Şəki folklorunda “Molla və alim” lətifəsinin qəlibi əsasında ya-
ranmış, lakin Hacı dayı ilə bağlı olan bir nümunə qeydə almışıq. La-
kin tədqiqi əhəmiyyəti olan bu bu lətifədə Hacı dayının tapmacanı 
açması, yəni alimin suallarına cavabları əsasən qeyri-normativ leksi-
kaya söykəndiyindən onun burada göstərilməsi qeyri-məqbuldur. 
Janrın digər nümunələrində olduğu kimi Molla Nəsrəddin lə-
tifələrində də tapmaca və lətifə xüsusiyyətlərinin qaynayıb qarış-
ması müxtəlif şəkillərdə təzahür edir. 
Teymur Ləng bir gün  mollaya deyir: 
– Molla, sənə bir hikmətli sual vermək istəyirəm. De görüm, 
o nədir ki, bu dünyada nə yetişib, nə yetişir, nə də yetişəcək? 
Molla deyir: 
– Bizi işə götürəndə sənin bizə təyin etdiyin maaş. 
 43
(“Molla Nəsrəddin lətifələri”. Tərtib edən M.H.Təhmasib. 
Bakı-1965. səh. 15). 
Əgər “Molla və alim”də tapmaca Nəsrəddinin “elmi görüşlə-
ri”nin üzə çıxarılmasına və nəticədə mülayim gülüş doğurmağa 
xidmət edirsə, “Teymurun sualı”nda tapmaca elə hökmdarın özü-
nü satira hədəfinə çevirmək üçün qurulur. 
Şəki və ümumiyyətlə Azərbaycan folklorunda mövcud olan 
tapmacalı lətifələr ətraflı öyrənilməyə layiqdir. Bu nümunələrin 
çoxsaylı miqdarda nəzərdən keçirilməsi yəqin ki, onların sabit xü-
susiyyətlərinin müəyyən edilməsinə və həmin xüsusiyyətlərə görə 
də təsnif olunmasına imkan verərdi. Mənim buradakı kiçik qeyd-
lərim isə yalnız mövzuya giriş xarakteri daşıyır. 
Adı ilə lətifə silsiləsi bağlı olan başqa bir qəhrəmanın – Hacı-
həbillahların Nurunun zarafatlarından bəzilərinə nəzər salaq. 
Dağlıq Qarabağ hadisələri barədə gedən söhbətlərin birində 
Nuru müəllim deyir: 
– Ermənilər Qarabağı bizdən istəyirlər. Yaxşı, tutaq ki, Qara-
bağı verdik ermənilərə. Mən bilmirəm, belə olanda “Qarabağ şi-
kəstəsi”ni hansı erməni oxuyacaq və nə təhər oxuyacaq?!... 
Bu doğrudan da dillərə düşməyə layiq bir sözdür. 
Daha bir zarafat. 
Şapqaçı Valeh bərk xəstə imiş. Nuru müəllim gəlir dostunu 
görməyə. Valeh Nurunu görən kimi yataqda dikəlir, özünü şux 
göstərmək istəyir. Amma Nuru müəllim burda da zarafatı əldən 
qoymur, guya ki, Valehə ürək-dirək verir: 
– Səni mənə çox pis demişdilər. İndi allaha şükür, görürəm 
ki, hələ üç-dörd gün yaşayacaqsan. 
Dostu yəqin ki, zarafatı ürəyinə salıb düz üç gündən sonra və-
fat edir. 
Burada qırx il bundan əvvəl atamdan eşitdiyim bir lətifəni xa-
tırlamaya bilmirəm. 
Bir qış günü Molla Nəsrəddin ağır xəstə yatan dostunu gör-
məyə gəlir. Hal-əhval tutandan sonra soruşur: 
– Şaftalı olsa yeyərsənmi? 
 44
Xəstənin də nəfsi iti imiş. Tez dikəlib soruşur: 
– Hanı şaftalı, hanı şaftalı? 
Molla deyir: 
– Əşi, sakit ol! Şaftalı-zad yoxdur. Yəni elə-belə soruşuram 
ki, şaftalı olsa yeyərsən? 
Göründüyü kimi, Nurunun ağır xəstə yatan dostu ilə zarafa-
tında mollanəsrəddinlik var, zarafat varisliyi var. Həm də şəkilinin 
zarafatı Mollanınkından tünddür. 
Burdan o yana artıq şəkililərin qara yumoru başlanır. Onlar 
bu sahədə də böyük ustalıq göstərirlər. Eyni zamanda həm gülüş 
doğuran, həm də tük ürpədən əhvalatları Şəkidə xüsusi bir məzə 
ilə söyləyirlər. Dünyadan vaxtsız köçmüş Söhrab Fərrux oğlu Hü-
seynov çöhrəsindən gülüş əskik olmayan, son tikəsini də tanıdığı 
və tanımadığı adamlarla bölən xeyirxah bir insan idi. Amma “qor-
xunc” lətifələri söyləməkdə də onun tayı-bərabəri az tapılardı. 
Söhrabın danışdığı lətifələrdən ikisini misal gətirirəm. 
İki yoxsul qardaş ac-acına dinməz-söyləməz oturublar. Evdə 
yeməyə heç nə yoxdur. Birdən kiçik qardaş xəyaldan ayrılıb vəchlə 
deyir: 
– Ay can, ay can! Dədə öləndə nə qədər aş yidoğ ə!.. Qaqaş, 
yadındadı?! 
Digər lətifə. 
Bir kişi rəhmətə gedir. Onu dəfn etməyə aparırlar. Yolda kiçik 
qardaş mafəni çiynində aparan böyük qardaşa yaxınlaşıb deyir: 
– Aqqaş (a qaqaş), sən yoruldun, ver bir əz də mən aparım. 
Böyük qardaş vermir. Deyir: 
– Ə yox! Habırda nə … var ki! 
Söhrab həmin lətifələri olmuş əhvalat kimi danışırdı. İştirak-
çıların adlarını da deyirdi. Hətta şəkililərə məxsus olan bir “ta-
mam-kamallıqla” onların hansı məhlədə, hansı döngədə, hansı bu-
lağın başında yaşadığını da nişan verirdi. 
Atasının ehsanını sevinclə xatırlayan xəyalpərvər kasıba nə 
deyəsən? Yaxud atasının cənazəsi çiynində olanda belə özünü sın-
dırmağa qorxan, mənliyini adəti “növbətçi ifadə” ilə qoruyan sa-
 45
dəlövh insana nə ad qoyasan? Əlbəttə, belə şəxslər və belə hadisə-
lər hətta yas mərasimində də zarafatdan çəkinməyən şəkililərin 
gözündən yayınmır və həmin adamlar az zamanda lətifə personajı-
na çevrilərək “məşhuri-cahan” olurlar. 
Qışlaqlı Salatın xala axşamdan rəhmətə gedir. Səhər eşidib 
gələnlərdən Nəsib çouş (çovuş) rəhmətliyin oğlu Məhəmməddən 
soruşur: 
– Ə, ciyin öləndə yanında kim olub? Axşam səhərəcən yanında 
kim qalıb? 
Məhəmməd deyir ki, mən qalmışam. 
– Ə, heç olmasa bir meşox qoz sındıraydın. 
Məhəmməd deyir: 
– Qorxdum taqqıltı olub oyanar. 
(AFA VI, səh. 213). 
Əslində bu ağıla sığmayan, ölçü-biçi bilməyən bir zarafatdır. 
Ancaq o, insanın içindən gəlirsə hər iki tərəfi “razı salırsa” və sonra 
lətifə kimi dillərə düşürsə, deməli yaşamaq haqqını qazanmış olur. 
“Yas zarafatları” və “qəbristanlıq əhvalatları” ilə bağlı çox 
ciddi psixoloji bir məqam var. Həssas adam qara yumorun bu nö-
vünə alışa bilmir. Çünki burada gülüş ardında şüuraltı bir qorxu, 
nigarançılıq gizlənib. Nə qədər ki, valideynlərim sağ idi, mən belə 
lətifələri qələmə almaqdan, hətta onlara qulaq asmaqdan çəkinər-
dim. Hərçənd ki, bu qorxunun arxasından peşəkar bir folklorçu 
marağı da boylanırdı. 
Hələ “Şəki folkloru”nun ikinci cildinin (AFA VI, 2002) “Lətifə-
lər” bölməsində qışlaqlı qəbirqazan Gülünün və digər zarafatcıl qış-
laqlıların (Qışlaq Şəki şəhərinin aşağı hissəsinə deyilir - F.Ç.) ləti-
fələrini verməklə folklorşünas Hikmət Əbdülhəlimov bir sıra qara 
yumor nümunələrini ilk dəfə olaraq elmi dövriyyəyə daxil etmiş oldu. 
Xalqın gündəlik həyatından irəli gələn və məhz xalq zehniyyətinin 
məhsulu olan bu nümunələr şübhəsiz ki, nə vaxtsa tədqiqatçı (bəlkə də 
filoloqdan daha çox psixoloq) qələminə düçar olacaqlar. 
Bir qədər də Hacı dayı ilə Molla Nəsrəddinin qarşılıqlı müna-
sibətləri barədə. 
 46
İstər “bir şəkili” ilə Hacı dayının, istərsə də Hacı dayı ilə 
Molla Nəsrəddinin eyni lətifədə bir-birini əvəz etməsi folklor pro-
sesi üçün təbii bir haldır. Hazırki antologiyada Molla Nəsrəddin 
hekayələrinin Hacı dayının adına bağlanması ilə yanaşı onların 
maraqlı variantlaşması da müşahidə olunur. 
Məşhur Molla Nəsrəddin lətifəsini xatırlayaq. 
Molla Nəsrəddin küləkli bir gündə eşşəyin üstündə qovut ye-
yə-yeyə gedir. Ona rast gələn bir tanışı soruşur:  
– Molla, nə yeyirsən? 
Molla cavab verir ki: 
– Külək belə əssə heç nə. 
İndi də antologiyaya daxil olan Hacı dayı lətifəsinə baxaq. 
Hacı dayı əlindəki qorğanı bir-bir ağzına atır. Bərk əsən kü-
lək qorğaları aparır. Bu mənzərəni seyr edən bir şəkili Hacı dayını 
cırnatmaq üçün deyir: 
– Hacı dayı, nə yeyirsən?  
Hacı dayı yerlisinin sarı simə vurduğunu başa düşür. Deyir: 
– Külək yeyirəm. 
Göründüyü kimi variantlar arasında fərq böyük deyil, amma 
“külək yeyirəm” daha mənalıdır. 
İki lətifəni də müqayisə edək.  
Molla Nəsrəddindən soruşurlar: 
– Molla, niyə bu camaat səhər evdən çıxıb hərəsi bir tərəfə 
gedir? 
Molla deyir: 
– Əgər hamı bir tərəfə getsə dünya çevrilər. 
Hacı dayıdan soruşurlar: 
– Görəsən bu dünyanın axırı necə olacaq? 
Hacı dayı deyir: 
– Onu axıra qalan bilər. 
Bunlar eyni qəlib əsasında yaradılmış tamamilə müxtəlif nü-
munələrdir. Molla Nəsrəddinin cavabı əvvəlcə mənasız görünsə 
də, diqqət edildikdə dərin fəlsəfi tutuma malik olduğu üzə çıxır. 
Hacı dayının cavabı isə ilk andan düşünməyə sövq edir. 
 47
Molla Nəsrəddinin misal gətirdiyimiz lətifəsindəki fikri onun 
eyni şəkildə yaranmış digər bir lətifəsi daha açıq ifadə edir. 
Molla Nəsrəddindən soruşdular: 
– Ay Molla, görəsən niyə bu quşlar hərəsi bir cür oxuyur? 
Molla dedi: 
– Hər quş öz nəğməsini oxusa yaxşıdır, yoxsa cığ-bığdan qu-
laq tutular. 
(1960-cı illərin əvvəllərində babam Məşədi Yusif Əfəndiyev-
dən eşitmişəm).      
Bu miniatürlər xalq fəlsəfəsinin qiymətli örnəkləridir. Eyni 
zamanda onlar Hacı dayı lətifələrinin həm ənənəvi poetik şəkillər, 
həm də mövzu cəhətdən Molla Nəsrəddin lətifələri ilə üzvi bağlılı-
ğını göstərməkdədirlər. 
Antologiyadakı “Hacı dayının şillə döyüşü” bəzi vacib məsə-
lələri yada salır. 
Minlərlə Nəsrəddin hekayələri-söyləmələri arasında qəhrə-
manın ömrünün müəyyən vacib dönümləri ilə bağlı azsaylı nümu-
nələr vardır ki, bunlar da xüsusi qiymətə malikdir. 
Nəsrəddinin niyə gülüş hədəfi, “ellər gülüncü” olması barədə 
tərkibində mifoloji element olan qədim bir söyləmə vardır. O, ayrı-
ca və geniş söhbətin mövzusu olduğu üçün burada ona toxunmuruq. 
Şəki folklorunda mövcud olan digər bir söyləmə Molla Nəs-
rəddinin  neyçün ağıllı olması barədədir və o, janr xususiyyətləri-
nə görə lətifədən daha çox didaktik rəvayətə yaxındır. 
Molla Nəsrəddinin ölümsüzlüyü haqqında isə bir neçə lətifə 
məlumdur və hazırda bizi maraqlandıran da həmin məsələdir. Şə-
kidə toplanmış nümunələrdən birini göstərək. 
Molla Nəsrəddin ölür. Aparıb dəfn edirlər. O dünyada bunun 
xeyir-şər işlərini tərəziyə qoyanda xeyir tərəfi ağır gəlir. Göndərir-
lər cənnətə. Molla burda da dilini dinc qoymur, başlayır bala-bala 
cənnət əhlinə ilişmağa. Bunun əlindən bezib cənnətdən qovurlar. 
Deyirlər: - Get cəhənnəmə! 
Molla gəlir cəhənnəmin qapısına. Elə qapını açıb içəri girmək 
istəyəndə alnına möhkəm bir təpik dəyir, yıxılır yerə. Sən demə, 
 48
cəhənnəmin qapısının dalında dava imiş. Molla özünə gəlib bir tə-
hər ayağa durur. Bunları söyür. Deyir: 
– Elə belə eləyirsiniz ki, bir köpək oğlu bura gəlmək istəmir 
da!.. 
Ordan qayıdıb gəlir evə. 
Təbrizdə yayılmış digər bir lətifədə o dünyada Molla Nəsrəd-
dinin əməllərini ölçüb biçəndən sonra onu cənnətə buraxırlar. La-
kin o, cənnətdə öz “qanuni” tələbləri ilə (zəmzəm bulaqları, sol-
maz güllər, cəh-cəh vuran bülbüllər və ən nəhayət eyş-işrət üçün 
hurilər tələb etməsi ilə) cənnət xadimlərini təngə gətirir və onların 
xahişi ilə Allah Mollanı qaytarır yer üzünə. O vaxtdan Molla Nəs-
rəddinə ölüm yoxdur. 
Bu mövzuda digər lətifələr də vardır. Ancaq mən burada diq-
qəti Azərbaycanda və bir sıra başqa xalqların folklorunda müəy-
yən fərqlərlə məlum olan, lakin bizim “Molla Nəsrəddin” kitabla-
rımıza daxil edilməmiş bir süjetə cəlb etmək istəyirəm. 
Vaxt çatanda Əzrayıl gəlir Molla Nəsrəddinin canını almağa. 
Molla görür işlər xarabdır. Əzrayıla deyir: 
– Axı mən müsəlman adamam. Möhlət ver beş dəfə 
namazımı qılım, sonra nə istəsən elə. 
Əzrayıl bu xəbəri Allaha çatdırır. Allah deyir: 
– Belə arzunu rədd eləmək olmaz. Beş dəfə namaz 
qılmayınca ona toxunma.  
Əzrayıl mollaya deyir: 
– Beş namaz qılana kimi sənə ölüm yoxdur. Bu Allahın əmridir. 
Molla dörd dəfə namaz qılır. Gün axşam olur, amma bu be-
şinci namazı qılmır. Əzrayıl deyir: 
– Namazını qıl! 
Molla deyir: 
– Mənim beş namaza icazəm var. Dördünü qılmışam, beşin-
cisini də nə vaxt istəsəm onda qılacağam. Əzrayıl əlacsız qalıb 
Allaha müraciət edir. Allah deyir ki, icazəni mən vermişəm, sö-
zümü dana bilmərəm. 
 49
Əzrayıl çıxıb gedir. Molla Nəsrəddin hələ də beşinci nama-
zını qılasıdır*. 
Antologiyadakı bir Hacı dayı lətifəsi öz qəlibini məhz bu 
Molla Nəsrəddin lətifəsindən götürmüşdür. 
Hacı dayının pəzəvəng bir qonşusu olur. Bir dəfə mübahisə za-
manı bu qonşu Hacı dayını camaat içində pərt etmək üçün deyir: 
– Bir can-cüssənə bax! Mərc gələk, əvvəl üç şillə sən mənə 
vur, sonra da bir şillə mən sənə vurum. Görək kim nə hala düşür. 
Hacı dayı deyir: 
– Mən razı. Ancaq bu camaatın içində Qurana and iç ki, mən 
üç şilləni vurub qurtarmayınca sən mənə əl qaldırmayacaqsan. 
Pəzəvən and içir. Bundan sonra Hacı dayı ona ürəkdən iki 
şillə vurub qırağa çəkilir. 
Soruşurlar: 
– Bəs üçüncüsü? 
Deyir: 
– Onu da kefim nə vaxt istəsə onda vuracağam.  
Göründüyü kimi ümumi qəlib əsasında yaranmış bu lətifələr-
dən birində Molla Nəsrəddinin ölümsüzlüyü əsaslandırılır, ikincisi 
isə tamam başqa mövzudadır. O, Nəsrəddin süjetinin (ümumiy-
yətlə desək daha köhnə bir  süjetin) yaradıcı şəkildə mənimsənil-
məsi nəticəsində meydana gəldiyinə görə lətifə janrının təbiətini 
müəyyən cəhətdən işıqlandırır və sözsüz ki, tədqiqi əhəmiyyət 
kəsb edir. Amma burada əvvəlki lətifədə olduğu kimi baş qəhrə-
manın ölümsüzlüyündən söhbət getmir, sadəcə olaraq onun gün-
dəlik sərgüzəştlərindən biri təsvir olunur. Son illərin toplama  işlə- 
______________ 
* Həmin süjetin Nəsrəddinlə bağlanmayan variantları Azərbaycanda çap 
olunmuşdur. Bax: Əzrailin kirvəliyi // Qaravəllilər, nağıllar. Toplayanı və tərtib 
edənləri: Hatəmi Məhəmməd Tantəkin, Salman Əliyev. Bakı-1988. səh. 28-30; 
Azərbaycan mifoloji mətnləri. Tərtib edən, ön sözün və şərhlərin müəllifi Arif Aca-
lov. Bakı-1988. səh. 112, № 206; təkrar nəşr: Əsatirlər, əfsanə və rəvayətlər. Tərtib 
edənlər: Arif Acaloğlu, Cəlal Bəydili. Bakı-2005, səh. 148; süjetin dargin və özbək 
variantları da nəşr edilmişdir. Bax: Двадцать четыре Насреддина. 2-е пере-
работанное и дополненное издание. Составление, вступительная статья, 
примечания и указатели М.С.Харитонова. М., 1986. səh. 530-531; 578.  
 50
 
ri  göstərir  ki, Hacı dayının da ölümsüz olduğunu göstərən lətifə-
lər vardır və onlardan biri antologiyaya daxil edilmişdir. 
Hacı dayı ölür. Bunu hörmətlə dəfn edirlər. O biri dünyada 
baxıb görür ki, bir tərəfdə cənnət var, bir tərəfdə cəhənnəm. Fikir-
ləşir ki, cənnətə getsin. Onu cənnətin qapısından içəri buraxmırlar.  
Deyirlər ki, günahın çoxdur, hamıya sataşmısan. Əlacsız 
qalıb gedir cəhənnəmə. Ancaq ora da buraxmırlar. Deyirlər: 
– Sən heç kəsə pislik eləməmisən, sənin yerin bura deyil. 
Hacı dayı işi belə görəndə üzünü göyə tutub deyir: 
– Ya Allah, özün görürsən ki, mənə nə cəhənnəmdə yer ver-
dilər, nə də cənnətdə. Odur ki, indi mən Şəkiyə qayıtmalı olaca-
ğam. 
Deyirlər ki, Hacı dayı o qayıdandır, daha ona ölüm yoxdur.   
Hacı dayının ölümsüzlüyünü əsaslandıran lətifə ona görə əla-
mətdardır ki, Azərbaycan folklorunda Molla Nəsrəddindən sonra 
heç bir lətifə personajı bu səviyyəyə qaldırılmamış və onlardan 
heç birinə xalq ölümsüzlük bəxş etməmişdir. 
Dünya xalqları öz ideallarına, öz mənəvi ehtiyaclarına uyğun 
olaraq ölümsüzlüyü adətən qəhrəmanlıq eposunun baş qəhrəman-
larına bəxş edirlər, o da həmişə yox. Komik eposun qəhrəmanları 
içərisində isə ölməzlik qazanan Nəsrəddindir. Hacı dayının ölüm-
dən qaçması (həmin mövzuda “Şəki folkloru”nun əvvəlki cild-
lərində ustad Yaşar Qarayev söhbət açmışdır və mənim də kiçik 
qeydlərim vardır) barədə lətifələr bir silsilə qəhrəmanı kimi onun 
yüksək avtoritetinə işarədirsə, ölməzliyi barədəki lətifələr bu avto-
ritetin təsdiqidir. Xalq Molla Nəsrəddin kimi Hacı dayını da öl-
dürmür, çünki onun varlığına mənəvi ehtiyac duyur. 
Ümumiyyətlə Molla Nəsrəddin və Hacı dayı lətifələri arasın-
dakı çoxcəhətli münasibətlər daha ətraflı söhbətin mövzusu olma-
ğa layiqdir. Biz burada yalnız bəzi məqamları göz önünə çəkdik. 
Hazırki antologiyada verilmiş “Həsən əminin öküzü” adlı 
kiçik dastan folklorşünaslıq baxımından diqqətəlayiq və haqqında 
söhbət açılması lazım olan bir nümunədir. Ancaq məhz bu dastan 
 51
məni geri baxmağa, “Azərbaycan folkloru antologiyası”nın 2000-
ci ildə buraxılmış IV cildinə, yəni “Şəki folkloru”nun birinci 
cildinə nəzər salmağa məcbur etdi. 
Məlumdur ki, mən həmin cildin rəyçilərindən biri olmuşam. 
O vaxt “Dastanlar” bölməsi ilə bağlı vacib bir məsələnin üstündən 
keçməklə, yumşaqlıq göstərməklə səhv etdiyimi, öz saxtakarlı-
ğımla başqalarının saxtakarlığına dəstək verdiyimi bu yeni cildlə 
tanış olarkən başa düşdüm. 
IV cilddə müəllifinin Molla Cümə olduğu göstərilməklə iki 
dastan çap olunmuşdur. Onlardan biri - “Sayatbəy və Sayalı xa-
nım” dastanı (s. 353-382) haqqında aşağıdakı qeydlər verilmişdir: 
“Azərbaycan EA Arxitektura və İncəsənət İnstitutunun arxivi. İş 
77. 1938. Əlyazmanın üstündə belə bir qeydlə rastlaşırıq: “Sayat-
bəy və Sayalı xanım”. Nağıl. Söyləyəni Aşıq Əhməd Qafarov. 
Nuxa rayonu. Layısqı kəndi. 21 mart, 1938-ci il” (s. 489). 
Oradakı digər dastan isə yenə də Azərbaycan EA Arxitektura 
və İncəsənət İnstitutunun arxivindən götürülmüş (iş № 63. 1938) 
“Cəlalı Məhəmməd və Tavat xanım”dır (s. 341-352) və onun da 
Molla Cümənin şagirdi aşıq Əhməd Qafarovun dilindən yazıya 
alındığı qeyd olunur (s. 488). Ancaq antologiyada adı çəkilən bu 
dastanların kim tərəfindən yazıya alındığı göstərilməmişdir. Prof. 
Rafael Hüseynovun tədqiqatından aydın olur ki, “Cəlalı Məhəm-
məd və Tavat xanım” dastanının yaradıcısı Molla Cümədir və onu 
aşıq Əhmədin söyləməsindən yazıya alan Cahanbaxşdır (bax: 
R.Hüseynov, “Vaxtdan uca”, Bakı-1988, s. 244). Burada “Sayad və 
Sayalı” dastanının da müəllifinin Molla Cümə olduğu göstərilmiş-
dir (s. 244), ancaq onun toplayıcısı barədə məlumat verilməmişdir. 
R.Hüseynovun kitabından aydın olur ki, hər iki dastan o vaxt 
Bülbülün rəhbərlik etdiyi və Ərtoğrol Cavidin əməkdaşı olduğu 
Elmi-tədqiqat musiqi kabinəsinin materiallarındandır. Ərtoğrolun 
onlara rəy yazdığı da məlumdur. 
Məsələ burasındadır ki, R.Hüseynovun “Vaxtdan uca” kitabı 
(1988) və “Azərbaycan folkloru antologiyası”nın IV cildi (2000) 
işıq üzü görməmişdən xeyli əvvəl - 1982-ci ildə Bakıda “Gənclik” 
 52
nəşriyyatında “Məhəbbət dastanları” çap olunmuş (toplayanı və 
tərtib edəni Rüstəm Rüstəmzadə) və buraya “Sayat bəy - Səyalı 
xanım” dastanı daxil edilmişdir. Bu dastan haqqında kitabın so-
nunda aşağıdakı qeydlər verilmişdir: “Sayat bəy - Səyalı xanım” 
dastanı Qazax rayonunun Poylu kəndində yaşayan Dursun Qara-
oğlundan toplanmışdır. Onun dediyinə görə dastanı 1937-ci ildə 
onlarda qonaq olmuş Aşıq Abbas söyləmişdir. Aşıq Abbasın Dur-
sun Qaraoğluna dediyinə görə həmin dastanı Layiskili Molla Cü-
mədən öyrənmişdir” (s. 161). 
Həmin dastan (s. 111-144) və həmin qeydlər (s. 498) “Mə-
həbbət dastanları”nın genişləndirilmiş çapında (Gəncə-2007; top-
layıb tərtib edəni Rüstəm Rüstəmzadə) da təkrarən verilmişdir.  
“Sayat bəy və Sayalı xanım” dastanının “Məhəbbət dastanla-
rı”nda (1982) və “Antologiya”da (2000) nəşr edilmiş mətnlərini 
müqayisə etdikdə birinci nəşrdəki pasport qeydlərinin həqiqət ol-
madığı aşkara çıxır. Məlum olur ki, R.Rüstəmzadə də bu dastanı 
“Antologiya”nın tərtibçilərindən biri olan Ramazan Qafarlı kimi 
Azərbaycan EA Arxitektura və İncəsənət İnstitutunun arxivindən 
götürmüş, ancaq bunu gizlətmişdir. 
R.Rüstəmzadə dastana tez-tez xırda “düzəlişlər” etsə də bü-
tövlükdə onun mətninə əl qatmamışdır. Burada Rüstəmzadənin ən 
böyük müdaxiləsi dastanın əvvəlində Molla Cümənin adından ve-
rilmiş ustadnaməni və sonundakı deyişməni ixtisar etməsidir. 
Ənənəyə görə aşıq söylədiyi dastanı yekunlaşdırarkən müxəm-
məs ifa edir. Bu müxəmməs məhəbbət dastanlarında duvaqqapma, 
qəhrəmanlıq dastanlarında isə dastan, yaxud qəhrəmannamədir. 
“Antologiya”ya daxil edilmiş “Sayat bəy və Sayalı xanım” dastanı-
nın axırında Molla Cümənin duvaqqapma məqamında verilmiş mü-
xəmməsilə (s. 380-381) ifa qurtarmır və kiçik təhkiyədən sonra Xo-
ca Müslümlə Sayat bəyin deyişməsi (s. 381-382) meydana çıxır və 
dastan bununla da sona yetir. Söyləyicilik ənənəsinin bu cür “po-
zulması” dastan morfologiyasının öyrənilməsi üçün maraqlı bir 
faktdır. Ancaq təəssüf ki, “Məhəbbət dastanları”nı tərtib edərkən 
R.Rüstəmzadə həmin deyişməni çıxarıb atmışdır. 
 53
Beləliklə, R.Rüstəmzadənin “düzəlişləri” nəticəsində Molla 
Cümənin adı “Sayat bəy və Sayalı xanım” dastanından aralı düşür: 
a) aşığın ustadnaməsi çıxarılır; b) dastanın söyləyicisi - Molla 
Cümənin şagirdi aşıq Əhmədin adı gizlədilir; c) pasport qeydlərin-
də dastanla heç bir əlaqəsi olmayan şəxslərin adları peyda olur və 
xüsusilə də aşıq Abbas kimliyi və haralı olduğu göstərilmədən 
mifik bir şəkildə təqdim edilir; ç) Molla Cümə dastanın yaradıcısı 
kimi yox, yalnız söyləyicisi kimi göstərilir. Bir sözlə, dastan 
mümkün qədər Molla Cümədən və ümumiyyətlə, Şəki aşıq dünya-
sından uzaqlaşdırılır. 
Bütün bu azdırmaların səbəbi nədir? Anlamaq olmur. 
Şəki aşıq aləminə aid əldə olan azsaylı faktların qəsdən başqa 
bölgələrin aşıq dünyasına aid edilməsi Azərbaycanın aşıq xəritə-
sində olan boşluqları bir az da dərinləşdirmirmi? Həmin xəritənin 
konturlarını qarışıq salmırmı? Bu, qaş düzəldən yerdə göz çıxar-
maq deyilmi? 
Bu gün aşıq sənəti Şəkidə XX əsrin 30-cu illəri ilə müqayisə-
də son dərəcə zəiflədiyi (ancaq tükənmədiyi!) halda, Qazaxda tam 
bir həyatla yaşamaqdadır və həmin sənət dairəsində Qazağın 
Şəkiyə heç bir ehtiyacı yoxdur. Bu gün Qazax özü yalnız Şəkiyə 
yox, bütün Azərbaycana dastan payı verə bilər. R.Rüstəmzadənin 
“Məhəbbət dastanları”nın hazırlandığı və çap olunduğu 1960-80-
ci illərdə mənim əmi kimi hörmət etdiyim, sinəsində 40-a yaxın 
dastan yatan və sağlığında qiyməti verilməyən ustad aşıq Avdı el 
məclislərində oğlu aşıq Sadıqla (bu günün ustad sənətkarlarından 
biri!) üzbəüz dastan söyləyirdi. Qazax aşıq sənətinin onsuz da uca 
olan adını daha da ucaltmaq üçün aşıq Avdının repertuarını yazıya 
köçürmək daha yaxşı olmazdımı? 
O vaxt “Azərbaycan folkloru antologiyası”nın IV cildinə, yə-
ni “Şəki folkloru”nun I cildinə, rəy yazarkən mən bu hissləri ke-
çirdim, ancaq qələmə almadım. Çünki XX əsrin ikinci yarısında 
R.Rüstəmzadənin jurnal məqalələrindən başlamış doktorluq işinə 
qədər əksər əsərləri ilə tanış idim və onu zəhmətkeş, daima elmi 
ictimaiyyət qarşısında hesabat verən istedadlı bir alim kimi tanı-
 54
yırdım. Lakin aradan illər ötəndən sonra “Şəki folkloru”nun hazır-
ki cildi ilə tanış olarkən, necə deyərlər, “təzələndi köhnə dərdim”. 
Burada verilmiş “Həsən əminin öküzü” adlı kiçik dastanı 
oxuyarkən R.Rüstəmzadənin çap etdirdiyi “Aşıq rəvayətləri” kita-
bındakı (Bakı-1988) eyni adlı əsəri xatırladım (s. 89-95). Tutuş-
durma zamanı eynilə yuxarıdakı hadisənin şahidi oldum: “Həsən 
əminin öküzü”nü hər iki folklorçu - R.Rüstəmzadə və H.Əbdül-
həlimov eyni mənbədən götürüblər; R.Rüstəmzadə bu dastana 
“Sayat bəy və Sayalı xanım”dan daha çox əl gəzdirib, “səhmana 
salıb”; dastanın əvvəlində Molla Cümənin adından verilmiş 13 
bəndlik ustadnaməni ixtisar edib; dastanı haradan götürdüyünü və 
onun söyləyicisini gizlədib. 
H.Əbdülhəlimov həmin nümunəni AMEA Memarlıq və İncə-
sənət İnstitutunun arxivindən götürdüyünü (inv. № 57) və söylə-
yicinin aşıq Əhməd olduğunu göstərir. R.Rüstəmzadənin qeydləri 
isə belədir: “Həsən əminin öküzü” rəvayəti görkəmli el şairi Molla 
Cümənindir” (Aşıq rəvayətləri. Toplayanı və tərtib edəni R.Rüs-
təmzadə. Bakı-1988, s. 151; xatırlayaq ki, Molla Cümə yalnız şair 
deyil, sözün tam mənasında yaradıcı və ifaçı aşıq olmuşdur; o, 
yalnız şeirlərin yox, həm də bir sıra saz havalarının müəllifidir - 
F.Ç.).“ ...“Həsən əminin öküzü” rəvayəti 1965-ci ildə Qazax 
rayonunun Ağköynək kəndində yaşayan aşıq Yarməmməddən 
toplanmışdır. O, 1885-ci ildə anadan olmuş, uzun müddət aşıqlıq 
etmiş, 82 yaşında Ağköynək kəndində vəfat etmişdir” (yenə ora-
da, s. 152). 
Aydın məsələdir ki, 1967-ci ildə dünyasını dəyişmiş rəhmət-
lik aşıq Yarməmmədin onun adına yazılmış söyləmədən xəbəri 
olmayıb. 
Güman edirəm ki, saxtalaşdırma və ünvansızlaşdırma ilə bağ-
lı yuxarıda təsvir olunan hadisələrin geniş izaha ehtiyacı yoxdur. 
Bircə onu qeyd etmək istərdim ki, Molla Cümə irsinin kamil təd-
qiqatçısı Paşa Əfəndiyev R.Rüstəmzadənin “Məhəbbət dastan-
ları”na (1982) daxil olan nümunələrdən yalnız “Sayat bəy və Sa-
yalı xanım”ı (“Səyyad və Səyalı”) yox, “Baxış bəy və Leyla xa-
 55
nım”ı (“Baxış-Leyla”) da Molla Cümənin dastanı hesab edir 
(Molla Cümə. Əsərləri. Toplayanı və  tərtib edəni P.Əfəndiyev. 
Bakı-1995. səh. 487). Həmin dastan haqqında söhbəti biz başqa 
bir vaxta saxlayırıq. Hələliksə qayıdaq “Həsən əminin öküzünə”. 
Həmin nümunənin elmi cəhətdən əsas dəyəri ondadır ki, o, 
Azərbaycan türk xalqının “komik epos”unun (V.Y.Qusyev) janr-
ları içərisində qaravəllidən, lətifədən və yalan-palandan (uşaq qa-
ravəllisindən) başqa yumoristik dastanın da olduğunu göstər-
məkdədir. Elə R.Rüstəmzadənin “Aşıq rəvayətləri” (Bakı-1988) 
kitabındakı “Aşıq Məhəmmədin çuxa əhvalatı” (s. 72-78) ruhən 
“Həsən əminin öküzü”nə çox yaxın olan maraqlı yumoristik das-
tandır. Görünür belə dastanlar ümumiyyətlə kiçik olurlar. Həl 
halda əldə olan materiallar hələlik bunu deməyə imkan verir. 
Kiçik dastandan danışarkən istər-istəməz “dastan” və “aşıq 
rəvayəti” anlayışları arasındakı fərq məsələsi üzə çıxır. 
Əsas fakt odur ki, dastan da, aşıq rəvayəti də eyni poetik 
formaya malikdirlər. Çap məhsullarından və söhbətlərdən görünür 
ki, toplayıcılar onların arasındakı fərqi həcmdə görürlər. Ancaq bu 
fərqin özü də həmişə nəzərə alınmır. Məsələn, aşıq rəvayətlərinin 
ilk dəfə cəm halında nəşr elildiyi bir kitabda (Aşıq Ələsgər. Tərt. 
ed. Ə.Axundov, M.H.Təhmasib. Bakı-1963)  28 səhifəlik “Aşıq 
Ələsgərnən Dəli Alının əhvalatı” (s. 342-369) rəvayət sayılır, an-
caq sonrakı illərdə çıxan kitablarda, jurnallarda və qəzetlərdə 
həcmcə bundan iki-üç dəfə kiçik olan əsərlər dastan kimi təqdim 
olunur. Yaxud “Aşıq rəvayətləri” kitabında 9,5 səhifəlik “Kə-
rəmxan sərtib” (s. 79-88) “Qeydlər və şərhlər” bölməsində dastan 
adlandırılır (s. 153), ondan böyük olan (11 səhifə) “Dəli Alı ilə 
aşıq Ələsgərin ikinci görüşü” (s. 118-129) isə rəvayət (s. 154). 
Sərhəd haradadır? Məlum deyil. 
Əlbəttə, dastanla aşıq rəvayətinin arasındakı fərqlərdən danı-
şarkən onların kompozisiya quruluşundakı sadəlik və mürəkkəb-
lik, personajların azlığı və çoxluğu, onların süjetdə iştirakının də-
rəcəsi və s. nəzərə alınmalıdır. Məsələn, “Aşıq rəvayətləri” kita-
bında verilmiş “Şair Cavadın Aran səfəri”ndə (s. 6-10) aşıq hər 
 56
gördüyü gözələ bir tərif deyə-deyə gəlib çatır mənzilə. Burada 
bəsit və qapanmayan, yəni şaxələnməyə və tamamlanmağa meyl 
etməyən süjet var. Bu səbəbdən də həmin rəvayəti düz xətt üzrə 
istənilən qədər uzatmaq, həcmcə böyütmək olar. Ancaq o dastana 
çevrilə bilməz. 
Rəvayətlə dastanın arasındakı fərqlərdən biri də dastan struk-
turunun vacib komponentləri - başlanğıcdakı ustadnamələr və 
sondakı müxəmməsdir. Bir sıra nəşrlərdə bunlar nəzərə alınmasa 
da, hər halda ustadnamə də, müxəmməs (duvaqqapma, dastan, 
qəhrəmannamə) də məhz dastana aiddirlər. 
Dastanla aşıq rəvayətinin fərqli cəhətlərindən söhbət açmağa 
dəyər, ancaq onların arasında sərhəd qoymaq mümkün deyil, 
çünki bu sərhəd yoxdur. Üç-dörd səhifəlik aşıq rəvayətinin inkişaf 
edərək dastana çevrilməsi prosesi də, əks proses də mümkündür. 
Bütün yuxarıda deyilənləri nəzərə almaqla biz “rəvayət” 
anlayışından başqa “kiçik dastan” anlayışının da yaşamağa haqqı 
olduğunu görürük. Məsələn, yenə də “Aşıq rəvayətləri” kitabında-
kı “Aşıq Məhəmmədin Qars səfəri” (s. 58-71) süjet dolğunluğuna, 
ənənəvi strukturuna (sonundakı müxəmməs də daxil olmaqla) 
görə kiçik dastandır. 
Məlum olduğu kimi “былина” rus xalq qəhrəmanlıq eposu-
nun janrıdır. Ancaq rus folklorunda satirik “былина”lar da vardır 
(Bax: Дм. Молдавский, Русская народная сатира. Ленинград, 
1967). Azərbaycan aşıq sənətində satirik dastanın olub-olmaması 
məsələsi hələlik açıq qalsa da, “Həsən əminin öküzü” tipli kiçik 
yumoristik dastanların mövcudluğu göz qabağındadır. 
Şəki folkloru haqqında söhbətə yekun vurmaq üçün yenə də 
Şəki lətifələrinə müraciət etmək istərdim. 
Birinci lətifə. 
Şəkilidən soruşdular: 
– Haralısan? 
Dedi: 
– Adam haralı olar? 
İkinci lətifə. 
 57
Bir əcnəbi Şəkidə girir dərzi dükanına. Parçanı dəzgahın üs-
tünə qoyub deyir: 
– Ay usta, Avropanı, Amerikanı gəzmişəm, amma heç kəs 
mənə bu parçadan kostyum tikə bilməyib. Deyirlər ki, azdır, 
çatışmır. 
Dərzi parçaya baxıb deyir: 
– Mən tikərəm. Get, bir həftədən sonra gələrsən. 
Əcnəbi gedir. Şərtləşdikləri kimi bir həftədən sonra gələndə 
görür ki, dərzi onun əyninə olan əla bir kostyum tikib. Üstəlik 
artıq qalan parçadan bir jilet də tikib. Təəccübündən söz tapmır. 
Deyir: 
– Ay usta, Avropada, Amerikada bu parçadan kostyum çıxara 
bilmədilər, amma sən üstəlik bir jilet də çıxartdın. Lap möcüzədir!  
Dərzi deyir: 
– Qardaş, sən oralarda böyük adam ola bilərsən. Ancaq bura 
Şəkidir, sən burda kiçik adamsan. İstəsəm sənə bu parçadan bir 
kepka da tikərdim. 
Bu lətifələrdən çıxan nəticə nədir? Doğrudanmı şəkililər 
özlərindən razıdırlar, özlərini başqalarından üstün tuturlar? 
Əsla yox! Hamı bilir ki, şəkililər çox sadə, gülərüz və zara-
fatcıl insanlardır. Ədabaz adamda yumor hissi olmaz. Şəkililər bir 
adamda lovğalıq, özündənbəylik hiss edən kimi ona elə bir ləqəb 
yapışdırırlar ki, nəinki onun özünə, hətta gələcək nəsillərinə də 
bəs edir. 
Bunlar nəzərə alındıqda yuxarıdakı sual daha güclü səslənir: 
göstərilən lətifələrin mənası nədir? 
Məlum olduğu kimi qədim tarixə və mədəniyyətə malik olan 
və gündəlik həyatında möhkəm ənənələrə söykənən çinli, yəhudi 
və b.k. xalqların mentalitetində güclü özünü dərketmə, özünə 
güvənmə, özünü qiymətləndirmə amilləri vardır. Görünür ki, bu 
cür özünü tanıma və özünə inanma xüsusiyyətləri qədimdən qə-
dim olan Şəkinin əhalisinin dünyagörüşündə və dünyaduyumunda 
da əsrlər boyu müəyyən yer tapmışdır. Yoxsa şəkililər milli 
ənənələrə münasibətdə xüsusi mühafizəkarlıqları ilə seçilməzdilər. 
 58
Onlar öz “dillərinə”də güvənirlər.  
Şəkili Moskvaya gedir və orada rus qızına evlənir. Bir 
müddət sonra qardaşı şəkiliyə qonaq gəlir. Qapının zəngini çalır. 
Qabağa evin qadını çıxır.  
Qonaq soruşur: 
– Əhməd doma (evdədirmi)? 
Qadın Şəki intonasiyası ilə cavab verir: 
– Hayındı spit (yatır). 
Bütün bu lətifələr şəkilinin “mənəmliyinin” yox, “mənliyi-
nin” təsdiqidir, onun yaddaş kodudur. 
Şəkili üçün Şəki və “Şəki dili” sözün tam mənasında Azər-
baycan və Azərbaycan dili deməkdir. Nə qədər ki, Şəkidə vətənə 
və dilə hörmət var, Şəki folkloru da var. 
 
Faiq ÇƏLƏBИ  
     Sənətşünaslıq doktoru 
Санкт-Петербург, 
Август-сентйабр 2008-ъи ил. 
  
 
 
 
 
 
 
 
 59
I. ƏMƏK NƏĞMƏLƏRİ 
 
QUZUÇU 
 
Əli daşlı quzuçu, 
Gözü yaşlı quzuçu. 
Sağar satar sağınçı, 
Yeyər yatar suveyci. (?) 
 
NEHRƏ HAVASI   
 
Nehrəm ol, nehrəm ol, 
At başıcan yağım ol. 
Öyümə qonax gəlibdir, 
Aşım yavan qalıbdır. 
Nehrəm ol, nehrəm ol, 
At başıcan yağım ol, 
Göz yaşıcan ayranım. 
 
 
 
 
 
 
 
 
 
 
 
 
 
 
 
 
 60
II. LİRİK MAHNILAR 
 
GƏL, MARALIM, GƏL 
 
Oyna qabax qabağa, 
Canım sənə sadağa. 
Dodax qoyax dodağa, 
Gəl, gəl, gəl, 
Gəl maralım, gəl 
Sağ yaralım, gəl. 
 
NEYLИM SƏNƏ 
 
Mən aşıq neylim sənə, 
Düşübdü meylim sənə. 
Mən dönsəm üzüm dönsün, 
Sən dönsən neylim sənə. 
 
DИLBƏRИM NAR ALAR 
 
Dilbərim bazardan nar alar, 
Ox ilə sinəmi paralar. 
Dilbərim bənzəyir dağda marala, 
Dərdimi bilirsən niyə demirsən. 
 
 
 
 61
III. ŞƏKİDƏ TÜRK HƏRBİ MARŞI 
 
Yaşa, yaşa, çox yaşa, 
Mustafa Kamal paşa! 
Türkün əsgəri, 
Dönməz geri. 
 
    *   *   * 
Sağdan sola, 
Soldan sağa… 
Yaşa, yaşa, çox yaşa, 
Mustafa Kamal paşa. 
Marş, marş, irəli! 
Türkün əsgəri, 
Dönməz geri. 
 
 
 
 
 
 
 
 
 
 
 
 
 
 
 
 
 
 
 
 62
IV. İNANCLAR 
 
I 
 
KÜMDARLAR ARASINDAKI  
MÖVHUMAT HAQQINDA 
 
Qədim zamandan bəri əhali arasında və ələlxüsus əhalinin ən 
avam qismi - arvatlar arasında kümçülüyün və barama qurdunun 
haqqında cürbəcür çürükə aqidələr və gülünc mövhumatlar dövran 
etməkdədir ki, bu peşənin tərəqqisinə maneələr törədib elin təsər-
rüfatına zərbələr endirir. 
Məsələn:  
1. “Tarixi müqəddəs”də qissəsi bəyan edilən peyğəmbər-
lərdən Əyyub Səburun əndamına düşmüş qotur xəstəliyindən 
əmələ gələn və peyğəmbərin bədənini yeməklə  böyüyən qurtlar 
barama qurduymuş. Düşənlərini də öz əliylə alıb yarasının üstə 
yerləşdirib deyərmiş. “Ey Allahın əziz məxluqu! Rizqiniz mənim 
ətimdir. Rizqinizdən məhrum qalmayın”. 
Əyyubun bu qurtlara izhar etdiyi şəfqətini görən Xaliq 
təbrikən onlara barama sarımaq qabiliyyəti mərhəmət etmişdir. Bu 
qurtlar müqəddəsdir.  
2. Kümdarlar toxum dirildəndən sonra təbəqələrə sərib evdə 
pürük1 verərlər. Birdən2 durandan sonra küm damına köçürmək 
üçün bir adətə riayət edərlər – küm damında keçən sənədən qalma 
süpürüntüləri, mizi3 və tozu süpürüb bir qaba yığarlar və dan yeri 
ağarmamış obaşdan durub onu dört yolun ayrıcına çıqarlar. Orada 
bu zibili yolun eni boyunda üç cərgə və hər cərgənin arasında bir 
qarış yer boş buraxıb sərrast səpərlər. Hər cərgəni səpdikcə bol 
məhsul götürmək arzusuyla niyyət edərlər. Dallarına baxmayaraq 
evə qayıdıb ələttəcil4 qurdu küm damına (çardağa) köçürərlər. 
Yoldan ötən atlı-arabalı və piyadaçılar o tozun üstündən adlayıb 
keçdikcə kümün iqbalı artır; daha bu kümün qurtları qırxa düşməz 
və küm sönməz.  
 63
3. Qurt bəslənən dama kümdar arvatdan savayı uşaqdan və 
böyükdən kimsəyə daxil olmağa icazə verilməz. Deyərlər ki, hər 
gözdə bir qism bədnəzər vardır. Dəymiş olsa kümü şəksiz söndürər*. 
Bundan əlavə, dəstəmazsız, qüslsüz, qırxlı arvad, qırxlı uşaq, 
qırxa düşənlər üçün kümə daxil olmaq qəti surətdə qadağandır. 
Bədnəzərə müqabi5 küm damının astanasında at, eşşək nalı 
çaxarlar, bir düzüm göz mıncığı, balıqqulağı, maşağ6 dırnağı, 
dağdağan toxumu, it nəcisi asarlar, baş tirinə at, mal və it kəllələri 
qondararlar və qapısına bədnəzər duası yazıb yapışdırarlar.  
4. Kümə baxan mütəxəssisi muzdur sifətiylə saxladıqları za-
man piş əz vəqt7 onun haqqında soraşıqlar apararlar ki, görək 
onun əlində küm sönmək ittifaqı olubdurmu? Olmuşsa onu bəd-
yümn8 hesab edib ətrafa qoymazlar.                 
5. Hər kəsdə olan təvəkkül əqidəsidir.  
Kümün gəlimli olmağı və yaxud sönməyi Allah əmriylədir. 
İnsanın ağlı və tədbiri bu əqidənin qarşısında acizdir. Böylə çürük 
əqidələrə yalnız kümdarlığa məxsus deyil, hətta cəmi işlərə və 
əməllərə bu əqidənin şümulu vardır!     
6. Qutqaşın kənd məktəbində qurt bəslədiyim zaman tə-
ləbələrin anaları və sair kənd arvatları məktəbə gəlməkdən və yeni 
üsül üzrə qurda baxmağı öyrənməkdən imtina etdilər. Dedilər ki, 
biz öz kümümüzə kənari şəxsin baxmağına icazə vermərik və öz-
gənin kümünə baxmağa da getmərik və həmçinin ərimiz məruzəyə 
qulaq asmjaq üçün kişilər məclisinə getməyimizə razı olmaz. 
Tələbələr analarından bu məzmunda cavab gətirəndən sonra on-
ların atalarını dəvət etdim. Onlar gəldilər və söylədiklərimə diqqət 
ilə qulağ verdilər. Əski üsulda qurda baxılmağın məzzərrətindən9, 
yeni qaydaların gözəl nəticələrindən təfsilat üzrə göstərdim. Bun-
ları mövhumatlardan disgindirmək üçün əhali arasında dövran sü- 
----------------------- 
* Mülkədar bəylərin biri söyləmişdir: “Bir dəfə rəncbər evinə kəsəmətə 
getmişdim. Hər şeyi kəsəmət eyləyib siyahıya qeyd edirdik. Elə ki, kümə tərəf 
yönəlirdik ki, baramasını da kəsəmət edək, rəncbərin arvadı baxmağa razı 
olmadı ki, kümümə baxmaq olmaz!.. A bəy, neçə put barama kəsəməb edirsən 
də razıyam. Lakin kümün səmtinə düşməyə razı deyiləm!..” 
 64
rən batil əqidələrdən danışdım. İşin nəhayətində məruzəmi dinlə-
yən atalardan Hacı Əsəd namında bir kişi söz aldı və guya gözüylə 
gördüyünü danışmağa başladı: “Mənim anam qurt toxumunuzu 
hər il torbada ət qoynuna qoyub gəzdirərdi və üç günün müddə-
tində papağlaşıb mürcəsi10 çıxardı. Bir gün anamın qoynunda 
toxum torbası ola-ola əyilib höyütdən11 su çıqardığı zaman torba 
qoynundan düşüb suya batar. Nə qədər höyütə burağac salarlar, 
toxumu çıqarmağı bacarmazlar. Atam gedib bazardan təzə toxum 
alıb gətirər. Bu iş cümləmizin12 fikrindən çıxar. Bu işin üstündən 
yeddi-səkkiz il keçər. Höyütün dibi təmizlənmək və üstünün 
ağacları təzələnmək zamanı yetişər. Höyütü açıb dibinin lilini bir 
kənara tökərlər və hər yerini təzə höyüt halına ustası salıb gedər. 
Kənara tökülmüş lil quruyub cadarlaşar və içindəki yeddi-səkkiz il 
su altında qalmış toxumdan baharda mürcə qaynamağa başlar. 
Bu mürcələr yemək üçün yavuqdakı zorba bir qarağaca daraşar. 
Bu ağacın üstə yarpağlarını yeməklə böyüyüb əmələ-ərsəyə gələr 
və nəhayət, oradaca baramasını sarıyar. Bir vəqt höyütə su al-
mağa gedənlər mayın axır zamanında görərlər ki, ağac meyvə 
həngi13 barama gətiribdir. Mən özüm o zaman o ağaca çıxıb yed-
di-səkkiz put barama düşürmüşəm. 
Ay müəllim! Görürsənmi? Yeddi-səkkiz il qurt toxumu su 
altında qaldı. Allah saxladı, çürümədi! Dirildi! Ondan əmələ gə-
lən qurtlar heç cabal yarpağı dadmamış, yalnız qarağac yarpa-
ğıyla bəsləndi! Allahın əmriylə onlara nə yağınlıq, nə quraqlıq, nə 
isti, nə savuq kar etdi! Allahın təqdiriylə nə cücü-mücü, nə qurt-
quş onlara muzu14 ola bimədi! Nəhayət, sümük kibi bərk və 
sağlam baraması oldu. Bunların hamısı Ustakərin işidir. Bəndə-
nin tədbirinə ehtiyac yoxdur!”       
 
 65
II 
 
Sağsağan oxiyəndə qonax gələr. 
Xamır sıçrayanda qonax gələr. 
Qaşıx yerə düşəndə qonax gələr. 
İki xoruz bir-birilə boğuşanda (döyüşəndə) qonax gələr. 
İt adama dalını (arxasını) çevirəndə diyəllər ki, kimsə 
qiybətini qılır. 
Günəşli gündə qaranquşlar alçaxdan uçarsa, yağış yağar. 
Öyün başına, yaxud ağaca qonan bayquşu qorxudaraq uçur-
maq və onun oralara təkrar qayıtmaması üçün odlu kösöyü (kö-
sövü) ona tərəf atmaq lazımdır.  
Bayquşun “ayağını kəsmək” üçün siniyə (məcməiyə) su, çö-
rək, duz qoyaraq ucadan deyirlər: 
Bay quşu, 
Baylar quşu.  
İnanca görə vəfat etmiş insanı son mənzilə yola salarkən 
“gözü evdəkilərdə qalmasın” deyə dalınca (ətrafdakılar görmədən) 
bir daş atıb diyəllər: 
Altın torpaq, 
Üstün daş. 
Yağış yağar, 
Kəfənin olar yaş 
Bu dünyadan apardığın olsun 
Bir dənə daş! 
 
   
 
 
 
 
 
 
 
 66
V. YANILTMACLAR 
 
1. Bir it bir itin belini bitdiyirdi. İt itin belini  bitdiyəndə itin 
belinnən bir bit yerə düşdü. 
 
2. Dərmana (dəyirmana) dən aparmışdım. Sərçələr dərman-
da dənimi dənə-dənə dənlədilər. 
 
3. Çoban çöldə çörəyh çeynəməyhdən çənəsinin çüyü çıxdı. 
 
4. Aşbaz Abbas bozbaş asmış, 
      İlyas aşbaz səhv salmış, 
      Bozbaşı yerə aşırmış. 
5. Aşbaz Abbas aş bişirmişdi, bişirmişdisə də az bişirmişdi. 
 
6. Xanış dayı xış xışlayıb xam torpağı xırdalayanda, Xanım 
xala Xalça xalayla xaşıl bişirib, xaşılı xırda-xırda xışmalayırdılar. 
 
7. Geyim görüm ciyim (anam) gəlin görməsinnən gəətdi? 
Gəlmiyitdisə geyim gətirim gəlim. Getdim gördüm ciyim gəlin 
görməsinnən gəətdi. 
 
Digər variant: 
8. Gedim görüm ciyim gəlin görməsinnən gəətdi? Getdim 
gördüm ciyim gəlin görməsinə geyitdi də, gəətdi də.  
 
9. Başımda qaş, 
Qaşımda saş (saç) 
Saşım da yaş 
Qaş hara 
Yaş hara? 
Bu tər imiş, a!.. 
 
 67
10.  Göynən gedən göy güdül (kiçik) öküz, tüş!... Tərəkələ-
lələnmə (yırğalanma)!  
 
11.  Çörəyi loxmalama,  
      loxmaladıqca loxmalanacaq 
 
12.  Ay qız, qızı ver qıza, 
  Bu qızı tut, qızı bəliyim. 
 
13.  Aşbaz Abbas aş bişirir, 
  Yoxsa ki, bozbaş bişirir. 
 
14.  Bu mis nə pis mis imiş, 
  Bu mis kaşan mis imiş.  
  Bu mis nə pis mis imiş, 
  Bu mis çoxdan pis imiş. 
 
15.  Bu yer toxmaxlanmaq gərək,  
  Toxmaxlanıbdısa da, toxmaxlanmaq gərək, 
  Toxmaxlanmayıbsa da toxmaxlanmaq gərək.  
 
16.  Qax atdadım, qax yidim, 
  Çox atdadım, çox yidim. 
 
17.  Axşam yatır, səhər durur, 
  Səhər durur, axşam yatır. 
 
18.  İp şalvar, 
  Sap şalvar. 
 
19.  Səhər saat səkkizdə, 
  Selsovetin sədiri, 
  Səmədova Səkinə, 
  Su sənəyin sol sapını sındırdı, 
  Sınıxçıya saldırdı.  
 68
VI. TAPMACALAR 
 
1. – Get, gör! Görməsən de gəlsin! 
– Getdim, gördüm. Görmədim. 
Dedim. Gələcək. Gəldi ki, gəlmədi. Gəlməsəydi gələrdi. 
Açması: Get, qızı gör! Anasını görməsən de gəlsin. 
– Getdim qızı gördüm, anasını görmədim. Dedim. Dedi ki, 
gələcəyəm. Anası gəldi ki, gəlmədi. Gəlməsəydi gələrdi.       
 
2. Zülfün ucu gümüşdür, 
Sal boynuma ilişdir 
Yemişlərdə yarpaqsız, 
Tap gör hansı yemişdir. 
(Dombalan) 
 
3. Mən düşdüm, papağım ağacda qaldı. 
(Qoz) 
 
4. Birdə beş, beşdə bir. 
(Əl və barmaqlar) 
 
5. Bir çörəyim var, nə təzədi, nə boyatdı. Babam yedi qurtar-
madı, dədəm yedi qurtarmadı, mən yedim qurtarmır, nəvə-nəti-
cələrimə də bəsdi. 
(Bayatı) 
 
6. Əllə yazılar, gözlə oxunar. 
(Yazı) 
 
7. Bir yemişəm, var idi yemişdim. 
Yeməsəydim ölmüşdüm. 
İndi də var, yemərəm, 
Adını da demərəm. 
(Ana südü) 
 
8. Azan oxuyar, namaz qılmaz, 
Arvad alar, nikah qurmaz. 
(Xoruz) 
 69
VII. ATALAR SÖZÜ VƏ MƏSƏLLƏR 
 
A 
Acıdır-ucudur, ağrısın aldığım bacıdır.  
Acı dindirmə, toxu tərpətmə. 
Ağac başında mum var, səni tanımiyən kim var?  
Ağac divinnən su içər.  
Ağa durur – ağacan durur. 
Ağlı giyiminnən bəllidi.  
Ağac əkəllər barını görməyə.  
Ağzı əyrini təndirə saldılar, didi: - odun höyüşdü15. 
Ayağını yer yandırır, başını gün.  
Ay doğar, aləm görər.  
Ayağı sürüşən yıxılsa özü dura bilər, dili sürüşən yıxılsa onu 
durğuzmax olmaz.  
Al kafirdən, ver kafirə.  
Allah saa baxıf, maa rəhm eləsin. 
Allah bilir kənddə günahkar kimdir. 
Allah dağına baxıf qar verər.  
Alma kürən, satma kürən16, illah da ki, qaşqa17 kürən.  
Alçaxda oturuf hündür danışma, ağzın ovular.  
Arabanı sür oduna, odun olar odundu, olmaz – araba özü 
odundu. 
Araz aşığınnandı, Kür topuğunnan. 
Arı vuran ilan görsə ölər, ilan vuran arı görsə ölməz. 
Arını yiyib namusunu belinə bağliyitdi.  
Asılan hər qazannan aş umma, umusax olarsan.  
Atannan – atamnan danışma, özünnən, özümnən danış.  
Atın əbləhi yorğa, itin əbləhi tula olar. 
Atın kəhəri – bas belinə yəhəri.  
Atın bozu – elə bil quzu. 
At nədi, mat nədi.  
Atmaraldır, oğlanlardan seçilmir.  
At murdardan yiyər, təmizdən içər – mal əksinə.  
 70
Az aşın duzu döylü.  
Ayranındı, şorundu – indi növbə korundu.  
Adam var özü görünür, adam var özünü göstərir.  
Adam var özü görünür, adam var sözü. 
Adımı qoyum saa, qalasan yana-yana.  
Azan işiğa gedər.  
 
B 
Bir öy tikməmişəm ki, yıxılanda “vay” diyəm.  
Bir əppək olub it apardı.  
Bu gün savax yazdır – qırx kötük azdır.  
Bir gördün namərdi – bir də görsən namərdsən.  
Bir əsaya söykənənə bir el söykənər.  
Bəzənirəm xannan qorxuram, bəzənmirəm xanımnan.   
Bütün canlılar xəstələnər, yatar ölər, amma at ayaq üstə ölər, 
sonra yıxılar. 
Bu da bir nəhlət daşıdır: götürən də peşimandır, götürmiyən 
də. 
Başımdan yalo18 qopdu.  
 
  C 
Can onun – cəhənnəm tanrının.  
Cəhənnəm kösöyünə oxşiyir.  
Curlarını göstər – xasiyyətini deyim.  
 
Ç 
Çərçinin19 xırda-xırda andı yığılıb eşşəyinə qənim olar.  
Çox da ki, qızdı, harası düzdü.  
Çox seçənə nə kar qismət olar, nə də kor.  
Çıraq sönəndə divinə işıq salar.  
 
D 
Dava yoxluqdan, töyvə toxluqdan.  
Dama-dama göl də budu, dada-dada heç də budu.  
 71
Dama-dama göl olar, daşa-daşa heç.    
Dadsız xörək bayata qalar. 
Dəli qızdan dəli gəlin, dəli gəlindən dəli qarı.  
Dəli dəliyə qoşular, göydən dəyənək yağar.  
Dəli dəliyə qoşular, dəyənək bacadan yağar.  
Dəli didi, Həbillah da inandı.  
Dəyməli göz daşı parçalayar.  
Dədə görmiyən elə bilir ki, Şahqulu da dədədir.  
Dəvənin dərisi eşşəyə yükdür.  
Dilimdən çıxıb qada, bilmirəm gedim hara? 
Didilər ki, Əzrayıl bala paylayır 
– Nə balamı almasın, nə də bala verməsin.  
Düz danışanın papağı yırtıx olar. 
Düyü döyənə “zırt” diyir. 
 
E 
Eşşəyi qovmaxla ata çatammazsan.  
Eşşəyin qulağını kəsməklə at olmaz. 
Eşşəkdən adamlıq umur.  
Eşşək vurub cənnətə salıtdı. 
Elə bil çaqqal tooğa rast gəlitdi.  
 
Ə 
Ədası Şah dağına güllə atır.  
Əl mənnən – ətək sənnən. 
Əli boş – gönü yaş qayıdıb.  
Əlim çatmır, ünüm yetmir.  
Əlin yağlıdır, çək öz başına.  
Əliyib – əliyib kəpəyə qatma. 
Ət yiyən quşun dimdiyi əyri olur. 
Ətuş koxa – mətuş koxa, bir öydə otuz koxa.  
Əppək tapmır yimağa, turp axtarır gəərmağa.  
Ərli də ağliyir - ərsiz də.  
Əsli ho, nəsli ho. 
 72
F 
Fağır əliaçıq olar. 
Faytonda oturmuram ki, faytonçunun dalı maa olur. 
Fayton atı gözünnən qocalar. 
 
G 
Gəl dəvəm, gəl (Qonaq gələndə ev yiyəsi diyir) 
Get, zurnaçım, get (Yola salanda diyir)  
Gəzəyən gəzə bilməz, gəzməsə dözə bilməz. 
Gölməçənin hamısında ayağını yuma, üzo da yumağa su saxla. 
Görülmüş işdən gül iyi gələr. 
Güzarano yaxşısına da, pisinə də şükür elə. 
Günəşdən qaşma, kölgə özü gəlif üstaa düşər.  
  
H 
Haqq-hesab dinar-dinar, bəxşeyiş tümən-tümən. 
Hamı bilir ki, kənddə günahkar koxadır. 
Hanı quşun? Budu quşum. 
Halalın azı haramın çoxundan dözümlü olur. 
Halal döylət qırx il gedər.  
Haramın başı dağ boyda olsa da, divi qıldan nazikdir.  
Haramın başı dağ olsa da, divi qıldır. 
Harda aşdı – orda başdı, harda işdi – ordan “kiş”di. 
Hesab bəlli, qoz sanılı. 
Heç kəs sənəti ana bətnində öyrənmiyitdi. 
Həttax-məttax20 diyir həbilədi.  
Həm ulaxdı – həm sulax21.  
Hər quşa öz yuvası istidir. 
Hər öyün öz qibləsi var.  
Hər dərədə bir at öldürmiyənnən baytar olmaz. 
Hərcayı sözün mərcayı da gələcəyi olar. 
Hər şey heş nədən olur. 
Hündür dağlara yağan qar alçaq dağlara xəbərdarlıqdı.   
Hırnan gələn zırnan gedər. 
 73
X 
Xiyara verən pulu suya ver iç, çeynəməyin də saa qazanc 
qalsın.  
Xeyir verməzin öyladı xeyir verməz, versə də bərəkəti olmaz.  
Xəstə ki, yorğan – döşəyi qoyub başaltını batırdı, çənəsini 
bağla.  
Xəstə tələsmağnan döyül, şöftəli vaxtında dəyər. 
Xeyir olsun: oğlansan, ya qız?  
 
İ 
İki şeyin qiyməti itəndən sonra bilinir: sağlamlığın və cavan-
lığın. 
İki arvadlı öy zibilli olar.  
İnəyi yükləyib, danasını unutdurur.  
İyidin – iyiddən nəyi artıq olar? Yarağı.  
İş bilmiyən tula olmaz, quyruğunu kola verməz. 
İş əndazədən çıxanda, bicarə nağarsın.  
İş ki, qaldı səbrə - tut üzo qəbrə. 
İş gətirmiyəndə burunun suyu gözə damar. 
İş gətirmiyəndə qatıxlı aş da diş sındırar.  
İt özü nədi ki, yunu nə ola? 
İt ətdən kəsən kimi kəsir. 
İti vur – sacı qur. 
İt ətdən qaçmaz – insan çörəkdən.  
İpək parçaya şaldan yamax salmağ olmaz. 
İtin itdi – işin bitdi.  
İti yiyəsi hürdürər.  
İstiyənin bir üzü qaradır, vermiyənin iki üzü.  
 
K 
Kasıb xəyalında döylətlənər.  
Kəsə də özünü daş bilir. 
Kəsilən baş danışmaz.  
Kəsəyən diyir dəyirmanın yaraşığı dağardı. 
 74
Keçinin qoturu bulağın gözünnən su içər.  
Kiş batan kimi batdı22.  
“Kiş” diyirsən getmir, vurursan ölür.  
Kiçiyin kiçik dərdi var, böyüyün böyük dərdi.  
Kora vay bura – vay Bağdad.  
Kor atı minib köndələn çapır.  
Küp yumalanar – çuxurunu tapar.  
 
Q 
Qaçaq diyər: dustaqlıqdan qaçaqlıq yaxşıdır, qaçaqlıqdan 
ölüb qurtarmaq yaxşıdır.  
Qar yağıb – ayıbların üstü örtülütdü. 
Qanana çivin23 sazdı, qanmiyənə nağara – qabal da azdı.  
Qanmazın başmağını cütlədim, dedi, dalın gözümü çıxartdı.  
Qanacaqsız adamdan lotu beçə adam yaxşıdır. 
Qaşıqla vurulanda qanmiyəni, kömçiynən vurallar. 
Qaz uçdu, qarğa qondu. 
Qazandığını it yiyir, yaxasını bit. 
Qocalmış ailədə arvad birinci ölərsə, kişi əzaba qalar.  
Qaşıqla verib, çömçiynən istiyir. 
Qara da qurd düşür, amma iylənmir.  
Qaradan artıq rəng olmaz.  
Qəza toru – gözlənilməz olur. 
Qurd qocalanda burnuna kəpənək qonar.  
Quyunu öz boyaa görə qaz ki, özün düşsən çıxa biləsən.  
Qurbağaya bir vursan iki tullanar.  
Qulun (at balası) at olunca yiyəsi mat olar.  
Qoyun, quzu ikən quyruq bağlıyər.  
Qonağın könlündən keçən öy yiyəsinin bir illik azuqəsidir. 
Qonağın libasına baxıb atına arpa tökərlər.  
Qurbağa da çox söz bilir, amma ağzına su dolar diyə da-
nışmır. 
Qədək, o da gödək.  
Qışlaxlı mal saxlar, özü qaymağa həsrət qalar. 
 75
L 
Lələ24 adamın bir dərdi, öyladı olanın min dərdi olur. 
 
M 
Malı gedənin imanı da gedər.  
Meçitin (məscidin) qapısı açıxdı, itin mərfətinə nə gəlitdi. 
Mərd Allahdan, namərd yoldaşdan görər. 
Mən belə qarğa görməmişəm, qarğada yorğa görməmişəm.  
Məni nə qızğın şişinən dağlama, nə də yağ gətirib yağlama.  
Meyvə kimi insanın da kalı olur. 
Meymunu yadaa salma!  
Miyanaçının25 kisəsi gen olar.  
Minarəyə xərci çıxmiyən elə bilər yer göbələyidir.  
Min bil bir bilmiyənnən də soruş.  
 
     N 
Namərdə arxa çevirməzlər.  
Namərd – namərddən kəsər, Allah da hər ikisinnən.  
Naxış, gə mənnən yapış. 
Nə çarxda ipək var, nə tiyanda barama.  
Nə tiyanda barama var, nə də çarxda ipək. 
 
     O 
Oğul var ki, atasına ev tikər, oğul da var, sözün ağzında 
kəsər.  
Oğul var ki, ata sözün dərs eylər, oğul da var düz danışığı tərs 
eylər.  
Oğul var özü görünər, oğul var özünü göstərər.  
O, div qurbağaya aşıx olan kimi aşıx olub. 
Onnan yumurta alsan içində sarı tapmazsan.  
Onun tamahı Həzrət Əlinin qılıncınnan itidir. 
Otdiyən mal arıx olmaz.  
 
 
 76
Ö 
Özo yorulmuş biləndə, yoldaşo ölmüş bil.  
 
P  
Pəpə yiyənnən məmə yiyənə kimi hamı orada idi. 
Pəpə yiyənnən nə görmüşəm ki, məmə yiyənnən nə görəm. 
Pir mənimdir, kəramətini mən bilirəm.  
Pulun var: yerə ver, yesə ver.  
Pulu pul qazanar, şahını tümən. 
 
S 
Salyanda it az iydi, biri də gəmiylə gəldi. 
Saa bir toy tutaram, dədaa toyu yadaa düşər. 
Səhər tezdən kasıbın qarnı açılır, dövlətlinin gözü.  
Sənəyə26 verə-verə güyümün bahası çıxdı.  
Səni aparan su – saa görə seldir.  
Səni itirən axtarmaz, tapan söyünməz.  
Söz yerinə düşməsə qiyməti olmaz.  
Sünbüləm, suyam, durmuşam buyam.  
Südlü aş dəmdə, gah səndə, gah məndə.  
Südlü aş dəmdə gərəyh, həm səndə, həm məndə gərəyh. 
Söykə yol nərdiyanını.  
  
Ş 
Şakirə baxmış Şükürə min şükür.  
Şələsi olmayan dəyirmana girməz.   
 
T 
Təzə bardaq suyu sərin olar.  
Tox öyün ac pişiyi.  
Toyuq da su içəndə Allaha baxır. 
Toyuq anasınnan süd görmiyitdi. 
Tumanın darlığı bezin qıtlığındandır.  
 
 77
U 
Utanmasan anqırmağa nə var ki. 
Utanmasan oynamağa nə var ki. 
 
Ü 
Ürəyimə çıxıb yara – bilmirəm gedim hara.  
Ürək diyəni dil disə, baş-göz yarılar.  
 
V 
Var öyü kərəm öyü, yox öyü vərəm öyü.  
 
Y 
Yağış yağır bizlərə, 
Dəxli nədir sizlərə. 
 
Yaxşı at qamçı, yaxşı adam söz götürməz.  
Yaşından yekə danışma, başın ağrıyar.  
Yavaya dözmiyən xırmana girməz. 
Yetim handa, yarımax handa.  
Yimiyənin payını yiyəllər. 
Yığlamiyən (ağlamiyən) uşağa süt verməzdər.  
Yaz əkinçidi, qış dilənçi.  
Yetim cücəsən, büzül yat.  
Yer yiyəsiz olsa, donuz təpəyə çıxar. 
Yiyən darıxar, yimiyən koruxar27.  
Yekə baş yiyəsinə donuz güddürər.  
Yimağınan doymiyən yalamağınan heş doymaz. 
Yumurtlamadı-yumurtlamadı, falını niyə içdi?  
Yüz gün hajət, bin gün gərək. 
Yuxa qırağı sulama. 
Yük əyiləndə daş qərifliyə düşər. 
Yaxşı atın üstü qışda arandı, yayda yaylax.  
Yaxşı yarağım vardı, Ənzəlidə qaldı.  
Yiyəni üzünnən, giyəni dizinnən tanımaq olar.   
 78
VIII. ƏFSANƏLƏR, RƏVAYƏTLƏR 
 
Peşə 
 
Süleyman peyğəmbər taxıl anbarındakı kəhrəbaya bənzər 
buğdanı eşən toyux və xoruzlara yaxınlaşaraq soruşur ki, siz bura-
da nə axtarırsınız, nə əcəb buğdadan doyunca yeyib getmirsiniz. 
Toyux və xoruzlar qaqqıldaşaraq bir xeyli gülüşdükdən sonra 
dedilər: bizim eşələnməyimiz aclığa görə deyil, bu bizim pe-
şəmizdir. 
 
Qisas 
 
Rəvayətə görə qədim zamannarda ana yeganə oğliynən yaşa-
yırdı. Günlərin bir günü uşaq qonşunun toyuğunun yumurtladığını 
görür, yumurtanı oğurlayıb anasına verir və deyir ki, tapmışam. 
Bu yolla o, hər gün bir yumurta gətirərək anasına verir. Anası hər 
dəfə onu tərifləyir, yumurtaları necə, hardan tapmasıynan qətiyyən 
maraqlanmır. Uşaq yavaş-yavaş oğurruğa öyrəşir, daha böyük 
oğurluqlara əl atır, anasının tərifi isə hər dəfə onu şirniyhləndirir. 
O, böyüyür, oğurrux vərdişi də böyüyür, peşəkar oğru olur. Bir 
dəfə onu oğurrux üstündə tuturlar. Məhkəmədə o, anasiynən gö-
rüşmax istədiyini söyləyir. Anasını gətirillər. Oğlan anasına diyir 
ki, səən dilinnən opmax istiyirəm. O, qəzəblə anasının üstünə 
atılaraq onun dilini dişləyib qoparır və deyir ki, məni bu günə sa-
lan səən dilin olutdu. Mən hər dəfə oğurrux yumurta gətirəndə sən 
məni təriflədin, mənim də həvəsim artdı. Amma birinci yumurtanı 
gətirəndə onu hardan oğurradığımı soruşub, cəzamı versəydin, bu 
günə düşməzdim.  
 
Üzlü qonaq 
 
Rəvayətə görə kasıbkarlıqla ağır külfətini bir təhər dolandıran 
kəndli variymiş. Novruz bayramı axşamı qazan qaynatmax üçün 
olan-qalanını verib ət alır və arvadına deyir ki, dur əti as (bişir). 
 79
Çoxdandır ki, dilinə ət dəyməyən külfət xörəyin bişməsini səbir-
sizliklə gözləyirdi. Arvad qazanı ocaqdan götürməyə hazırlaşan 
məqamda qapı döyülür. Hamı bir-birinin üzünə baxır. Fikirləşirlər 
ki, ət xörəyini qonaqla bölüşsələr, ailə üzvlərinə bir şey çatma-
yacaq. Belə qərara gəlirlər ki, ətin hamısını qonağın qabağına qoy-
sunlar; o toxdursa, yeməkdən imtina edər, acdırsa, hər halda bir az 
yeyib qalanını saxlayar, hamısını yeməz. Sən demə, qonaq çox 
sırtıq, üzlü adam imiş. O, külfətin gözü baxa-baxa ətin hamısını 
böyük iştahla yeyib, qabı çörəklə siyirməyə başladı. Bunu görən 
ailənin başçısı özünü saxlaya bilməyib qəzəblə dilləndi: 
– Yi da, niyə yimirsən? 
Qonaq, utanmaz-utanmaz ev sahibini süzərək qayıdır ki; 
– A qada, həyindi nə yiyim, görmürsən qavda heş nə yoxdur? 
Ev sahibi onun bu sözünə partladı: 
– Ə, daa nə yiyəsisən? Məni yi, arvadımı yi, uşaqları yi, qavi yi!.. 
 
Allah dəvələri iynənin gözündən keçirir 
  
Rəvayətə görə yoxsul, vəziyyətindən şikayətçi qoca bir kişi 
gələcək vəziyyətini öyrənmək üçün Allahın elçisinin yanına gedir. 
Yolda daş üstündə namaz qılan bir kişiyə rast gəlir. Kişi onun hara 
və nə məqsədlə getdiyini bildikdə xahiş edir ki, öyrənsin görək 
mən hansı cənnətdə olacağam. Bir az da gedəndən sonra yaşıl 
çəmənlikdə yeyib içən, kef çəkən birisi də deyir ki, soruş gör mən 
hansı cəhənnəmə düşəcəyəm. 
Yoxsul kişi əvvəlcə öz dərdini danışır. Allahdan xəbər gəlir 
ki, gözlərini yumub açsın. Gözlərini yumub açanda çoxlu bulaqlar 
görünür. Axırdakı bulaq zəif tökülürdü. Ona deyilir ki, bax, o zəif 
bulaq sənin qismətindir. Yoldakı namaz qılan mollayla, kef-əhli-
nin dərdini soruşanda ona xəbər gəlirdi ki, indi Allahın vaxtı yox-
dur. Dünyada olan dəvələri iynənin gözündən keçirir. Üç dörd 
gündən sonra bir cavab alarsan. Kasıb kişi elə zənn edir ki, bəxt 
bulağının gözü tutulub. İstəyir ki, bulağın gözünü açsın. Bulağın 
gözünə çöp soxur, çöp sınır, olan gözü də tutur, indi su heç tökül-
 80
mür. Onun bulağının gözünün də açılması  3-4 gün sonraya qaldı. 
Kasıb kişi kor – peşiman evinə qayıdır. Olan əhvalatı həm kef 
əhlinə, həm də mollaya danışır. 
Molla deyir ki, ağlın olsun, heç dəvə də iynənin gözündən 
keçər? 
Kef əhli deyir ki, Allahın əlində nə var ki, istəsə bir saniyədə 
bütün dünyanın dəvələrini iynənin gözünü böyütməklə keçirib qutarar.  
3-4 gündən sonra kasıb kişi özünə imdad, onlara da cavab 
almağa gedir. 
Bulağın gözü açılır, mollaya cavab gəlir ki, onun 40 il namaz 
qılması, Quran oxumasına baxmayaraq yeri cəhənnəmlikdir. Çün-
ki o Allahın gücünə şübhə edir. Kef əhli isə heç bir ibadətlə məş-
ğul olmasa da cənnətdə yeri var, çünki Allahın hər şeyə qadir 
olduğuna inanır. 
 
Arvad əməli qurtaran deyil 
 
Çox qədimlərdə bir nəfər gənc alim arvad əməlindən kitab 
yazmağı qərarlaşdırır. El-el, oba-oba dünyanı gəzib topladığı 
hadisələri vərəqlərə köçürür. Neçə illərdən sonra topladıqlarının 
kifayət qədər olduğunu fərz edir, eşitdiklərinin və gördüklərinin 
təkrar olduğunu dərk edərək doğma yurda qayıtmaq istəyir. Ax-
şam düşür, yaşayış yerlərinə də hələ çox qalıb, meşə kənarında 
tənha bir evi görüb sevinir, qapını döyür. Allah qonağını canla-
başla, ədəb-ərkanla qəbul edən ev sahibəsi onu içəri dəvət edir. 
Evdə heç kim olmadığını görən alim çəkinir, bayıra çıxmaq istə-
yir. Sahibə isə təbəssümlə deyir ki, sən də mənim qardaşım, ərim 
indicə ovdan qayıdacaq, otur gözlə, mənə də möhkəm inanır, ürə-
yini sıxma. Alim oturur, qadın ona çay-çörək gətirir, yeyib içirlər. 
Qadın stolun üstündəki iri kitaba nəzər salıb soruşur: 
– Bu nədir? 
– Qadın əməlindən hekayətlər toplamışam. 
– Qurtarmısan? 
– Bəli. 
 81
Qadın qalın kitabı vərəqləyir, bir az oxuyur, sonra acı təbəs-
sümlə bildirir: 
– Sən sonu olmayan çətin işə girişmisən və heç nə də qur-
tarmamısan, ömrünün axırına qədər davam elə. 
Alim inciyir, işini qurtardığını bir daha bildirir. Qadın müəm-
malı təbəssümlə gülür: 
– Qardaş, işin yarımçıqdır, əsərin hələ bitməyib-deyir. 
Bu dəm qapı zərblə döyülür. Qadın hürkək baxışla qonağa 
baxıb deyir ki, dur gizlən ərim gəldi. Günahsız alim yazıq-yazıq 
ona baxaraq cavab verir ki, axı mənim günahım yoxdur. 
Qadın hirslənir: 
– Dedim ki, dur gizlən. Kişi yəqin ovdan əliboş gəlib, indi 
ona heç nəyi başa sala bilmərəm. 
Alim məcbur olub sandığa girir, qadın zınqırovlu kilidlə san-
dığı bağlayıb açarı cibinə qoyur. Qapını açır. İri cüssəli, nəhəng 
bir pəhləvan içəri girir, ovladığı maralı qəzəbli halda yerə ataraq: 
– Qapını niyə gec açdın? - deyə arvadına acıqlanır. 
Alim açarın deşiyindən baxıb görür ki, bu vəhşiyə bənzər bir 
məxluqdur, belindən asılmış qılıncı bərq vurur. Qadın onu sakit-
ləşdirməyə çalışır. Ovçunun gözü stolun üstünə sataşanda lap də-
liyə dönür: 
– Burada kim olub?! 
– Bir allah qonağı gəlmişdi. 
– Bəs hanı? 
– Soxdum sandığa. 
– Niyə? 
– Əvvəl mənə bacı deyirdi, yeyib-içəndən sonra gördüm fikri 
başqadır, xəncərlə hədələyib soxdum sandığa ki, gəlib payını özün 
verəsən.  
Gözləri hədəqəsindən çıxmış pəhlivan qılıncı çəkir ki, sandığı 
iki yerə bölsün, qadın qabağa yeriyib nazlana-nazlana xalatın 
cibindən çıxardığı açarı ona uzadır. 
– Sandığı niyə korlayırsan, cehizimdir axı. Açarı götür aç, 
çıxart bayırda öldür. 
 82
Pəhləvan ovçu açarı əlinə alan kimi qadın cingiltili səslə 
sevinərək: 
– Mərci apardım, “yadımda” sözünü demədin. Bu səhnəni 
özüm quraşdırmışdım. Qızıl boyunbağımı sabah alacaqsan. 
Kişi açarı yerə ataraq: 
– Köpək qızı, belə də mərc apararlar, hirsimdən az qala ürə-
yim yerindən çıxmışdı - deyir və qadının alnından öpür. Təzədən 
süfrə açılır. Səhər tezdən ərini yola salandan sonra qadın sandığı 
açır, görür alim qorxusundan altını batırıb. Rişxəndlə deyir: 
– Qardaş, dur sandığı təmizlə, bu hekayəti də kitabına əlavə 
et və başa düş ki, hələ işini tamamlamamısan. Arvad əməli qur-
taran deyil.  
 
Süleyman peyğəmbərin təəssüfü 
 
Belə rəvayət edirlər ki, Süleyman peyğəmbər doqquz yüz əlli il 
bu dünyada ömür sürüb. Yeddi yüz yaşı olanda bir alaçıq qurur, başı-
nı ora soxur, ayaqları qalır bayırda. Yoldan ötən birisi ona irad tutur: 
– Ya peyğəmbər, bunu elə tik ki, özün içinə tam yerləşəsən. 
Süleyman peyğəmbər gileyli cavab verir: 
– Bilsəydim ki, bu dünyada belə az yaşayacağam heç bunu da 
tikməzdim. 
 
Etiraf 
 
Süleyman peyğəmbərin oğlunun əl-ayağı iflic olur, arvadı Bil-
qeyis narazı qalır ki, həm peyğəmbər, həm də hökmdarsan, bir dəfə 
Həzrəti Cəbrayıldan xahiş elə söhbət düşəndə Allahdan rica etsin ki, 
oğluna bir əlac qılsın. Allahdan xəbər gəlir ki, ər-arvad ürəklərindəki 
gizli sirləri bir-birinə düzgün etiraf etsələr övladları sağalacaq. 
Süleyman peyğəmbər deyir ki, əlimdə bu boyda səltənət, 
umur, var dövlət var, amma yenə yanıma bir adam gələndə ondan 
nəsə umuram, əlinə baxıram. Elə o dəqiqə oğlu sevincək deyir ki, 
ata, əllərim açıldı. Sonra Bilqeyis etiraf edir ki, bu məmləkətdə 
 83
səndən ixtiyarlı, gözəl kişi yoxdur, amma yenə yad kişi görəndə 
ürəyim uçunur, özümlə bacara bilmirəm. Bu dəm oğlu qışqırır ki, 
ana, ayaqlarım da işləyir. 
 
Yerdəyişmə 
 
Deyirlər qədimdə çaqqallar insanlar arasında, itlər isə meşədə 
yaşayırmış. Aclıqdan və soyuqdan bezikmiş itlər çaqqalları aldat-
maq qərarına gəlirlər. Onlardan təvəqqe edirlər ki, gəlin bir müd-
dətə yerimizi dəyişək, hamımız soyuqdan xəstələnmişik, axı biz 
bir nəsildənik, gərək bir-birimizə kömək edək. Çaqqallar itlərin 
gününü görüb razılaşdılar. Həyət-bacada, tövlədə yaşayan itlər az 
müddətdən sonra sağaldılar və öz mövqelərini saxlamağın əlveriş-
li olduğunu anladılar. İsti yuva, insanların verdiyi yem onları ətə-
qana gətirmişdi. Çaqqallarsa ac-yalavac halda meşədə dolanır, öz 
yerlərinə qayıtmaq üçün hər gün meşədən ulayaraq: 
– Sağalduuz? - deyə soruşurdular. 
İtlər o saat qəti və sərt səslə: 
– Yox, yox! - deyə onlara hürürdülər. 
Elə o zamandan öz mövqelərini itirmiş çaqqallar meşədə ac, 
itlər isə insanlar arasında tox yaşayırlar. 
 
Elm və helm 
 
Allah təkəbbürlü insanları sevməz, bu xislət şeytana məxsus-
dur. Adam nə qədər çox pul qazansa, çox bilsə təvazökarlığını o 
qədər artırmalıdır. İnsanın elmi ilə bərabər helmi də olmalıdır, yə-
ni tədbiri və bicliyi. Bir gün bir cavan Bağdada elm almağa gedir, 
on il təhsil alandan sonra doğma el-obasına tələsir. Ustadı ona de-
yir ki, elm almısan, iki il də qal sənə helm öyrədim. Səbrsizlik edir 
ki, bəsdir, mən elm almağa gəlmişdim. Ustadı gülərək onu meh-
ribancasına yola salır, cavan el-obasına yaxın bir şəhərə çatdıqda 
görür ki, müəzzim azan verir, tez məscidə girir, bardaş qurub out-
rur. Gözlərindən cin yağan bir axund vəz edirmiş, elmli cavan gö-
 84
rür ki, bu adam ağzına gələni danışır, elədiyi vəz Quran və şəriətlə 
uyğun gəlmir. Səbrsizlik edib yerindən qalxır və axunda irad tutur. 
Axund nüfuzundan istifadə edərək avam kütləni cavanın üstünə 
qaldırır, onu döyüb xurd-xəşil edirlər. Üz-gözü qan içində olan 
cavan geri, ustadının yanına qayıtmağı vacib bilir. Ustad onu gülər 
üzlə qarşılayıb iki il helm öyrədir. Yenidən bu yolla evlərinə qayı-
dan cavan həmin vaxtı məscidə varid olur və görür ki, həmin əb-
ləh yenə lovğa-lovğa çərənləyir. Cavan yanında olanlara pıçıltı ilə 
deyir ki, mən Bağadda on iki il elm almışam, dünya şöhrətli usta-
dım mənə demişdi ki, sizin əyalətdə bir mömin yaşayır, hər kim 
onun saqqalından bir tük çəkib cibində saxlasa cənnətə gedər, bax, 
əlamətlərindən həmin adam sizin bu axunddur. Az sonra məscid-
dəkilər ayağa qalxıb axundun üstünə cumurlar, saç-saqqalını yo-
lub pis günə qoyurlar, axund aylarla dişarı çıxmır, güşənişin ola-
raq evdə oturur. Cavan isə qəlbində ustadına “afərin” deyir. 
 
Eşşəkliya şükür elə! 
 
Eşşək yük daşımaqdan bezib Allaha şikayət edir:  
– Ya rəbbim, məni niyə eşşək yaratmısan? Yazığam, məni 
eşşəklikdən çıxart. 
Allah deyir: 
– Get, eşşəkliya şükür elə, yoxsa səni eşşəklikdən çıxardıf 
qanmaz eliyərəm. 
 
Allaha təvəkkül 
 
Xanın qonşuluğunda yaşayan dəmirçi oğlan gözəl bir qızla 
evlənir. 
Xan sarayın ikinci mərtəbəsindən ətrafa baxanda gəlini görür 
və ona gözü düşür. Xan dəmirçini yanına çağırır, ona atları üçün 
dörd min midbar28 hazırlamağı tapşırır. Bu işin yerinə yetirilmə-
sinə görə həddindən artıq az vaxt verir. 
Dəmirçi midbar qayırmaqla məşgul olmur. O beş vaxt namazını 
qılır. Allaha xeyir-duasını edir, axırda da “Allaha təvəkkül” deyir. 
 85
Gəlin ondan soruşur:  
– Gün ərzində nə qədər hazırladın? 
Kişinin ağzından “Allaha təvəkkül”dən başqa söz çıxmır. 
Vədə tamamlanan gün səhər tezdən qapı döyülür. Dəmirçi 
arvadla salamatlaşıb başına gələsi hadisələr barədə xəbərdarlıq 
edir. Sonra gedib qapını açır. 
Sarayın nökərlərindən biri ilə üzbəüz durur. O deyir: 
– Xan ölüb, tabutu mıxlamaq üçün dörd dənə mismar 
çatışmır. Gedək dəmirçixanadan bizə dörd dənə mismar ver. 
Dəmirçi bunları yola salıb namazını qılır. Allaha dua etdik-
dən sonra deyir: 
– Ey dörd min midbarı dörd mismar edən Allah! Sənin sözo 
üstünə söz yoxdur.  
Yenə “Allaha təvəkkül” deyib yas yerinə gedir. 
  
Şah səni üstümə göndərdi ki, 
 mən də tutub didim 
   
Padşah gəzinti vaxtı suda gön yuyan kişi ilə rastlaşır, ondan 
soruşur: 
– İkidəsən, üçdə? 
– Üçdə. 
– Bəs niyə altını on ikiyə vura bilmirsən? 
– Otuz iki qoymur. 
– Bir qaz göndərsəm didə bilərsənmi? 
– Əcəb didərəm… 
Saraya qayıdan kimi padşah baş vəziri çağırıb soruşur:  
– Açıqla görək, mən o kişiyə nə dedim; o nə cavab verdi? 
Vəzir ha fikirləşir cavab tapmır. Padşah deyir: 
– Üç günə kimi cavab tapmasan vəzirlikdən qovulacaqsan. 
Vəzir gedib gönyuyanı tapır, ona bir kisə qızıl verib danışığın 
mənasını xəbər alır.  
Kişi ondan bütün var-dövlətini istəyir, yoxsa sirri açmaya-
cağını bildirir. Vəzir razılaşır. Kişi belə bir izahat verir:  
 86
– Padşahin “İkidəsən, yoxsa üçdə?” sorğusunun açıqlanması 
belədir ki, “iki ayağınla gəzirsən, yoxsa hasa ilə”? Mən ona dedim ki, 
“üçlə”, yəni “hasa ilə”. Hökmdar sonrakı sorğusuyla maa qandırmaq 
istəyirdi ki, “Altı ay işləyib on iki ay dolana bilirsənmi?” Dedim: “32 
qoymur”, yəni “yeməkdən artmır”. “Bir qaz göndərsəm didə 
bilərsənmi?” sorğusuna cavab verdim ki, “Əcəb didərəm”. Vəzir, o 
qaz sənsən, şah səni üstümə göndərdi ki, mən də tutub didim. 
 
Dərdsiz adamın alt köynəyi 
 
Bir şahın yeganə bir qızı varmış. Qız xəstələnir. Şah ölkədə 
olan yaxşı həkimləri gətirir, nə qədər dava-dərman edirlərsə, xəstə 
qız sağalmır ki, sağalmır. 
Şah, falçılar, münəcimlər arasında da qızın xəstəliyindən baş 
tapan, onu sagalda bilən adam tapmır. O, əlacsız qalıb bütün ölkə-
sinə elan edir ki, mənim qızımı kim sağaltsa, ona bir dəvə yükü 
qızıl verəcəm. 
Günlərin bir günü səhər tezdən görürlər ki, elçi daşının üstün-
də bir qarı oturub. Adət üzrə şahla görüşmək istəyən adamlar elçi 
daşının üstündə oturarlarmış. 
Qarı saray sakinlərinə deyir:  
– Şahin qızına əlac etməyə gəlmişəm.  
Şah buyurur ki, qarını hüzuruna aparsınlar. 
Qarı qızın otağına daxil olur. Kitab açır, tas qurur, nəhayət, 
onu sağaldacaq dərmanı tapdığını bildirir: 
– Şahım, qız dərdsiz adamın alt köynəyini geyən kimi yaxşı 
olacaq. 
Şah tədbir libas olub öz diyarını şəhərbəşəhər, kəndbəkənd 
gəzir. Bir çox adamla söhbət edir. Kimə üz tutursa, o adam öz 
dərdindən danışır. Dərdsiz bir adama rast gəlmir. 
Bir gün axşam hava təzə qaralanda şahın yolu bir kənddən 
düşür. Bir evin qabağından keçərkən pəncərədən içərini görür. 
Orada ailə üzvləri şənlik edirdilər, ər, arvad və bir neçə uşaq de-
yib-gülürdülər. Kişi əlilə sinini dınqıldadır, uşaqlar əl çalır, arvad 
 87
da ortaya düşüb oynayır. Sonra arvad çalır, kişi oynayır. Axırda da 
uşaqlar oynayırlar. 
Şah öz-özünə fikirləşir ki, “Diyəsən axtardığımı tapmışam. 
Bu adamların heç bir başqa dərdi yoxdu”. 
Şah qapını döyür. Kişi qabağa gəlir. Şah deyir: 
– Allah qonağıyam. Məni bu gecə qonax saxlıyarsınız?  
Ev sahibi deyir: 
– Allaha da qurban olum, onun qonağına da, buyur gəl içəri. 
Ev sahibi şahı içəri dəvət edir, başda əyləşdirir, amma qaba-
ğına yemək-içmək qoymağa imkanı olmur. Demə, bunnarın ax-
şam yeməyə heç quru çörəkləri də yox imiş. Ər-arvad çalıb-oyna-
maqla uşaqların başını qarışdırıb yuxuya vermək istəyirlərmiş. 
Şah öz-özünə fikirləşir ki, “Bunlar yoxsul, ac olmalarını belə 
özlərinə dərd eləmirlər. Bu kişinin köynəyini alıb qızıma geyin-
dirsəm, görən sağalarmı?”  
Şah dərdini söyləyib kişidən alt köynəyini istəyir. 
Kişi üst paltarını qaldırıb çılpaq bədənini şaha göstərir və deyir: 
– Kasıb adamam, balalarıma bir qarın çörək tapmıram, 
bədənim heç alt köynəyi görmiyitdi. 
Səhəri şah saraya qayıdır, taxta əyləşərkən öz-özünə soruşur 
ki, görəsən mənim ölkəmdə niyə dərdsiz adam yoxdu? Bəlkə 
hamının bədbəxtliyinə səbəb elə mənim işlərimdir?  
Şah xalqın xeyrinə qanunlar verir. Yetimlərə əl tutur. Acların 
qarnını doydurur. Camaat ona xeyir-dua edir. Xəstə qız yavaş-
yavaş yaxşılaşır.  
Demə, qızı rəiyyyətin ah-naləsi, qarğışı tutubmuş. Deyirlər: 
Gej kəsər, kazlı kəsər,  
Bir məzlumun ahı kəsər. 
 
Beyində gənə 
 
Bir nəfər Loğmanın yanına gedib baş ağrısından şikayətlənir. 
Loğman onun beynində gənə olduğunu söyləyir. Sonra xəstənin 
beynini açıb gənəni tapır. Öz-özünə fikirləşir: əyər gənəni dartıf 
qoparsa, beyin zədələnər. Şəyirdinə deyir: 
 88
– Yox, gənəni dartıf qoparmaq olmaz. 
Şəyird deyir:  
– Ustad sağ olsun, maşanı qızdırıb gənəni tutan kimi özü 
beyindən ayrılmazmı? 
Loğman deyir:  
– Sən bu işin əlacını məndən tez tapdın. Loğman şəyirdi 
olmağını sübut etdin. Üstəlik loğmanlıq imtahanını da verdin.  
 
Birin də… birin də… 
  
Loğman ölənə yaxın iki kasa dərman hazırlayıb şagirdinə ve-
rir, ona tapşirir ki, “Mən öləndə sənə deyəcəm, onda bu dərman-
ları ara vermədən mənə çatdırarsan”.  
Loğman tələb edəndə şəyird birinci kasanı verir, ikincisini 
əlinə alıb ustadına yanaşmaq istəyəndə tələsdiyindən yıxılır, dər-
man dağılır. Dərman Loğmana çatmır. 
Kişi: “Birin də… Birin də…” - deyə-deyə ölür. 
Belə rəvayət eləyirlər ki, Loğmanın qəbrinin yanından keçən-
də hələ də  adamlar “birin də… birin də …” kəlmələrini eşidirlər. 
 
Halal qardaşlar 
 
İki qardaş ortaqlı taxıl əkib yetişdirir. Onlar payızda taxılı 
biçir, döyür və xərəyə yığırlar.  
Qardaşlar xərəyi tam ortasından iki yerə bölürlər. Böyük qar-
daş evə nahara gedir. Kiçik qardaş taxılın yanında qalır. O, öz-
özünə düşünür: “Qardaşımın ailəsi, uşaqları var. Mənim bir başım, 
bir canım var, xərcim azdı”. Beləcə, kiçik qardaş öz payına düşən 
taxılın dörddə birini böyük qardaşının taxılına qatır. 
Böyük qardaş gələndən sonra kiçik qardaş evə getməli olur. 
Bu dəfə böyük qardaş belə düşünür ki, “Mən ev tikmişəm, toy elə-
mişəm, ailəm-ocağım var. Qardaşım öylənməlidi, yurd-yuva qur-
malıdı, ona pul daha çox lazımdı”.  
Böyük qardaş özünə düşən taxılın dörddə birini halallıqla 
kiçik qardaşın taxılına qatır.  
 89
Allah bunların taxılına o qədər bərəkət qoyur ki, satıb bütün 
kəm-kəsirlərini düzəldirlər. Atalar deyib ki, halalın azı haramın 
çoxundan dözümlü olur.  
 
Qəza toru 
 
Uşaqlar tutu quşunu tutmaq üçün tələ qururlar. Tutuquşu da 
ağacdan uşaqların bu oyununa tamaşa edirmiş. Deyilənə görə, tutu 
quşu belə şeyləri bildiyindən heç vaxt tələyə yaxın gəlməzmiş. 
Yoldan keçən Musa peyğəmbər uşaqların bu hərəkətini görüb 
tutuquşuya xəbərdarlıq etmək istəyir:  
– Ya Tutu, uşaqların nə iş gördüklərini bilirsənmi?  
Tutu quşu istehzayla deyir: 
– Bilirəm… 
Musa peyğəmbər işlərini sahmanlayıb geri qayıdanda görür 
ki, tutu quşu tələyə düşüb partlayır. Ondan soruşur: 
– Ya Tutu, bu nə işdi? Sən ki, bilirdin?.. 
Tutu quşu deyir: 
– Baxdım ki, dünya od tutub yanır. Hamı tək mən də yanmaq 
üzrəyəm. Bəladan xilas yolunu o tələdə gördüm.  
El arasında buna qəza toru deyərlər. Qədərdən qaçmaq olmaz. 
 
Xan qızını kimə verər 
 
Xanın çox gözəl bir qızı vardı. Xan qızını zəhmətkeş, sağlam və 
qızının bəyəndiyi adama vermək istəyir. Çox yerdən elçilər gəlir. 
Xan qızını istəyən oğlanların qabağına bir kötük qoyur və deyir:  
– Bu kötüyü yara bilsən, ailənin üstünə oğlan gedərsən. 
Neçə-neçə oğlanlar gəlir. Bir gün, iki gün, kötüyün böyür-
başını baltalayır, əlləri qabarsa da, yara bilmir. Yorulub gücdən 
düşür, əliboş öz ölkələrinə qayıdırlar. 
Axırda sifətcə gözəl, işgüzar bir oğlan gəlir. İyid qızın çox 
xoşuna gəlir, əldən buraxmaq istəməyib xəlvətcə ona deyir: 
– Oğlan, kötüyü parçalamağa tələsmə, qıxmıx-qıxmıx, talaşa-
talaşa29, xırda-xırda əritməyə çalış. Onda yorulub əldən düşməzsən. 
 90
Oğlan qızın dediyi kimi edir, tələsib-eləmir, kötüyü qıxmıx-
qıxmıx, talaşa-talaşa, xırda-xırda əridir.  
Xan qızını ona ərə verir.  
 
Bacılar 
 
İki bacı vardı, böyüyünün əri rəncbər (əkinçi), kiçiyinin əri 
isə kümdar30 idi.  
İki-üç il dalbadal yaxşı yaz yağışları yağır. Əkinçinin bol 
məhsulu olur. Böyük bacının ailəsi varlanır.  
Havaların yağıntılı olması kümdarın işlərinə ziyan vurur. 
Kiçik bacı vardan-yoxdan çıxır. Nəhayət, kümdar fəhlə kimi 
onun-bunun yanında işləmək məcburiyyətində qalır.  
Kasıb bacı tez-tez varlı bacıgilə gedir, dərdini söyləyir. Varlı 
bacı da onu əliboş yola salmır. Bayrama bir-iki gün qalmiş kiçik 
bacının əri özünə iş tapmır, evə əliboş qayıdır, rüzuları tamam 
kəsilir. Başqa evlərdə bayram çörəyi, cürbəcür şirin çörəklər bişi-
riləndə bunlarda heç adi çörək də tapılmır.  
Kiçik bacı uşaqlar üçün nəsə bir yemək əldə etmək məqsədilə 
bacısıgilə yollanır. Varlı bacı bişirdiyi bayram çörəyinin üstündə 
oturur. Bu hərəkəti görən fağır bacı deyir: 
Bacı, bacı, can bacı… 
Bağçada güllər bacı. 
Güllər, bülbüllər bacı. 
Alto külkə yandırır, 
Keçər bu günlər bacı. 
Kasıb bacı minnət-xahiş etməyib kor-peşiman öz öyünə dönür. 
Vaxt keçir, bir neçə il dalbadal yazda yağıntı az düşür. Bu 
dəfə kümdarın baraması artıb çoxalır, rəncbərin isə taxılı yetişmir. 
Böyük bacı yoxsullaşır. Kiçik bacı varlanır. İş dəyişir, böyük bacı 
kiçik bacıdan asılı hala düşür.  
Böyük bacı dolanacaxlarından gileylənir, kiçik bacı köhnə 
vaxtları yada salıb ona təskinlik verir: 
– Bir vaxt biz də çətin dolanırdox. Allah düzəltdi. Səbirli ol bacı. 
 91
Bacı, naçar ağlama,  
Gündür keçər ağlama. 
Fələk örtən qapını 
Bir gün açar, ağlama. 
Kiçik bacı böyük bacını bolluca payla yola salır. 
 
Kim gözəldir? 
 
Bir padşah qəşəng bir imarət tikdirir. Bütün heyvanları hüzu-
runa çağırıb deyir: 
– Bu imarətin girəcəyində qızıl qəfəs var. Aranızdan ən gözə-
linin mənzilidir ora. Bu qəfəsə düşənlər elə füsunkar olmalıdırlar 
ki, imarətə gələnlər ona tamaşa eləməkdən doymasınlar.   
Kirpi iki balasını gətirib deyir: 
– Padşah sağ olsun, çox gəzdim, dolaşdim, bunlardan gö-
zəlini tapa bilmədim. Gətirmişəm, elə bunları qoyun, gəlib-
gedənlər bunların gözəlliyinə tamaşa etsinlər. 
Hər kəsin öz balası özünə gözəl görünər.  
 
Qoysaydın, götürərdin 
 
Şəhərdə hamıya əl tutan, əlborcu pul verən Vəli adlı adam 
varmış. Tanıyanlar: “Vəli dayı, mənə filan qədər pul ver” deyən-
də, o, cavab verərdi: “Gəl, döşşəyi qaldır, say götür”. Kişi borcunu 
qaytarana da “Apar, döşşəyin altına qoy” - söyləyərmiş. 
Bir gün bir nəfər aldığı borcunu qaytarmamış, ikinci dəfə pul 
istəyir. Vəli dayı altı boş döşşəyi göstərib adəti üzrə deyir: 
– Get, döşşəyi qaldır, altından götür. 
Borc istəyən döşşəyin altını boş görür, bir şey anlamayib 
təəccübünü bildirir: 
– Vəli dayı, axı burada pul yoxdur. 
Vəli dayı deyir: 
– Qoymusan ki, olsun?.. 
 92
Yenə də günlərin bir günü gəlinlə bir nəfər başqa adam da 
gəlib əvvəl aldıqlarını qaytarmamış, ikinci dəfə borc pul istəyirlər. 
Vəli kişinin “Qoymamısınız-götürməzsiniz” sözlərini eşidən bu 
adamlar üzə salıb getmirlər. Qəflətən içəri girən bir uşaq deyir: 
– A gəlin, kişin səfərdən qayıdıb, bura gəlir. 
Bu xəbəri eşidən gəlin söyündüyündən qol açıb oynayır, Vəli 
dayıyla borc istəyən də ona qoşulub oynamağa başlayır.  
Vəli kişi birdən durub borc istəyəndən soruşur: 
– Ədə, mənim pulum gəlir, ona görə oynayıram. Gəlinin də 
kişisi gəlib deyən oynayır. Bəs sən niyə oynayırsan? Sən hansı 
işaa şadlanıb oynayırsan? 
– Mən də ona görə oynayıram ki, döşəyin altına pul gəlir.  
 
Ərəbin dəvəsiylə halallaşması 
 
Ərəbin dəvəsi onun qapısında qocalmışdı. Ərəb bu dəvəni 
uzun illərdən bəri işlətmiş, xeyrini görmüşdü. Nəhayət, dəvə 
xəstələnib ölürdü.  
Ərəb dəvənin yanına gəlir, üzünü-gözünü sığallaya-sığallaya 
ona öz razılığını bildirir, halallıq istəyir. Dəvə də öz sahibindən 
hörmət görmüşdü. Birdən onun yadına bir əhvalat düşür. O səbəb-
dən də dəvə keyləşib durur, danışmır. Bir neçə dəqiqədən sonra 
dəvə dilə gəlib deyir:  
– Mən saa halallıq verən deyiləm.  
Ərəb soruşur:  
– Nə olub? Saa hansı pisliyim dəyib?  
Dəvə deyir: 
– Yadındadı, filan vaxt yaylağa kök aparırdıq. Onda sən mə-
nim noxtamın kəndirini eşşəyin quyruğuna bağlamışdın. Bu əhva-
lat heç vaxt yadımdan çıxmayıb, bundan sonra da yaşasam, ya-
dımdan çıxmaz. O iş mənim ürəyimə xal salıb. Ona görə də saa 
heç vaxt halallıq verən döyləm.  
 
 
 93
Allah-Təalanın işinə qarışmaq olmaz 
 
Bir uşaq anadangəlmə kor imiş. Deyilənə görə tay-tuşlari onun 
əlindən tutub gəzdirər, bağda-bağçada yediklərindən ona da verir-
lərmiş. Uşağın danışığından, hərəkətlərindən yazıqlıq hiss olunur-
du. Hamı ona qayğıyla yanaşırdı. Bunu görən Musa peyğəmbər 
uşağın gözlərinin açılması təmənnası ilə Allaha çox yalvarır. Bir 
gün uşağın gözləri açılır. O, yoldaşlarıyla oynamağa başlayır.  
Nədənsə, həmişə çimdikləri hovuzda uşaqların hamısı yara-
lanır: birinin qoluna, başqasının qıçına, digər birinin qarnına nə 
batırsa, su qan rəngi alır. Aləm bir-birinə dəyir. Valideynlər də işə 
qarışırlar. Hərə bir tərəfdən tökülüşüb hovuzu təmizləyir, təmiz su 
ilə doldururlar.  
Səhəri gün yenə hovuzda çimən uşaqlar al-qan içərisində ev-
lərinə qayıdırlar. Bu dəfə hovuzun dibini təmizləyib güdməyə baş-
layırlar. Görürlər ki, gözləri açılmış uşaq qarğının31 ucunu şişlə-
yib, hovuzun dibinə batırır. Bəlli olur ki, uşaqları zədələyən həmin 
korun hovuza basdırdığı qarğılar imiş.  
Allah uşağın gözlərini yenə kor eləyir.  
Musa peyğəmbər üzünü qibləyə çevirir, Allaha yalvarır ki, 
onun günahından keçsin. O, üzünü camaata tutub deyir:  
– Allah özü bilir, kimə nə eləyir. Allah-Təalanın işinə qarış-
maq olmaz.  
 
Əzrayılın dostluğu 
 
Rəvayətə görə, bir nəfər Əzrayılnan dost olur. Bu adam bir 
gün Əzrayıla deyir: 
– Öləcəyimi qabaqcadan mənə xəvər elə.  
Əzrayıl razılaşır. Qonşuda bir adam ölür. Üstündən iki gün 
keçməmiş biri də dünyasını tapşırır. Səhəri kişi görür ki, Əzrayıl, 
budur, gəlib, ona deyir: 
– Cano almağa gəlmişəm.  
Kişi Əzrayıla deyir: 
 94
– Axı, biz dost olduq, şərt kəsdik. Sənnən xahiş eləmişdim ki, 
bu işi eləməmişdən əvvəl mənə xəvər verərsən. 
Əzrayıl deyir:  
– Sənin sağındakı qonşun öldü, sonra solundakı qonşun öldü, 
bunlar sənə xəbər döyüldü? 
Kişi Əzrayıla yenə yalvarır: 
– Mənə iki gün də möhlət ver.  
Əzrayıl üzünü göyə tutub kişinin istəyini Allaha çatdırır. 
Nida gəlir ki, iki gün də möhlət verilir. Kişinin yaxşı atı varmış. 
Səhər tezdən atı minib sürətlə evdən uzaxlaşır. İkinci gün günor-
taya qədər yol gedir. Bir ucsuz-bucaqsız düzə gəlib çatır. Deyir: 
– Əzrayıl daa məni öyümdə tapmaz. Çıxıb gedər.  
İstəyir ki, dəstəmaz alıf namaz qılsın. Görür gəldiyi yolu toz-
duman bürüyüb. Toz-duman bura çatanda içinnən Əzrayıl da 
peyda olur. Deyir: 
– Kişi, namazını qıl, vaxtın tamamdı. Sənin canın bu yerdə 
alınmalı idi. Ona görə də sənə izn verildi ki, gəlib öz ayağınla bu-
ra çatasan.  
 
Hamam əhvalatı 
 
Deyirlər, Şəki rayonunun Baş Göynük kəndində yaşayan bir 
kişi arvadını hər şeyə qısqanırmış. Bu adam ovçu olub. Meşədə 
qurd-quşa güllə atanda tüfəngin çaxmağı çıxıb sifətini eybəcər 
şəklə salıbmış. Ona görə də həmişə arvadınnan şübhələnirmiş. Bir 
gün arvad kişidən icazə alıb Şəkidə yaşayan bacısıgilə gedir. Kişi 
axşam öyə dönəndə görür ki, arvad hələ qayıtmayıb. Bərk hirslənir, 
durub başı hovlu şəhərə gəlir. Baldızıgilə çatar-çatmaz öyrənir ki, 
arvadı hamamdadı. Kişi elə bilir ki, hamam arvadlarnan kişilərin bir 
yerdə çimdiyi yerdir. Hamamın yerini öyrənir. Gedib xeyli aralı bir 
yerdə arvadı pusmağa başlayır: görək arvad hansı kişiylə çıxır. Kişi 
baxır ki, hamamın qapısından gah arvadlar, gah da kişilər çıxır. 
Göynüklü düşünür ki, yəqin arvadı da bu kişilərlə çimirmiş. 
Nəhayət, arvad hamamın qapısından çıxır. 
Kişi: 
 95
– Sən ho kişilərlə bir yerdə çimmisənmi? - deyib onu piçaxla 
öldürür. 
Kişini tuturlar, hamam haqqındakı yanlış fikirlərini öyrənirlər. 
Onu hamama gətirib arvadlarınan kişilərin başqa-başqa yerlərdə 
çimdiyini göstərirlər. Kişi səhvini başa düşür, amma artıq gec idi. 
Qısqanclıq üzündən arvad həyatdan, kişi də azadlıqdan olmuşdu. 
 
İbadət və tamah 
  
Bir nəfər Turısınada bir mağarada oturub gecə-gündüz Allaha 
dua oxuyarmış.  
Musa peyğəmbər burdan keçəndə həmin adamın həmişə 
ibadətlə məşgul olduğunu görmüş, kişinin Allah yolunda olduğu 
diqqətini çəkmişdi. Peyğəmbər Allahla görüşlərinin birində deyir: 
– Ya Rəbbim, qurban olum saa, filan yerdə oturan adam bü-
tün günü axşama qədər ibadət eləyir. O, ağzı quranlı, dili dualı, 
mömin bir adamdı.  
Peyğəmbərə Allahdan bir vəhy gəlir. Məlum olur ki,  ibadət 
edənə bir gün rusxat verilir. O, göydə uçanda yerdə yekə bir gümüş 
pul görür, tamahı güc gəlir, pulu götürmək üçün yerə enir. Əlini 
parıltıya uzadanda görür ki, bu pul deyil. Əlini silir, yenə uçmaq 
istəyir, amma artıq uça bilmir. Allahın verdiyi rusxat geri alınır. Bu 
hikməti biləndən sonra Musa peyğəmbər anlayır ki, insan nə qədər 
ibadət etsə də, artıq tamahlığı onun bütün ibadətlərinin savabını 
heçə çıxardır. Tamahı güc gələnə ibadət də kar eləməz.  
 
Babı babına, qarpız qabına 
 
Məсlisdəkilərdən biri üzünü orada əyləşən biliсiyə tutub 
təəссüblə söyləyir:  
– Gəzinti vaxtı gördüm ki, biri ağaсın altında yatıb. Yanında 
bir it vardı. İt özü hürmürdü, qarnındakı balalarsa hürürdülər. 
Ustad sağ olsun, bu nə işdi?  
Ustad belə cavab verir: 
 96
– Bir vaxt olacaq kiçik uşaqlar böyüklərini saymayacaq, 
böyüklərdən qavağa danışacax, danışmağa ata-anasına imkan 
verməyəcəklər, böyüklərdən qavax cavab verəcəklər, onlara yol 
göstərəcəklər. Bu hal gələcək uşaqların tərbiyəsini göstərir.  
Bir başqası deyir: 
– Mən gördüm ki, bir quş ağacın altındakı murdar leşi dim-
dikləyir, sonra da qalxıb ağacda Quran surəsi oxuyur.  
– Sənin gördüyün quş gələcəyin mollasına işarədir. Gələcəyin 
mollaları haram-halalı bir-birindən ayırmayacaqlar. Haram, oğur-
luq yeyiləcək, yeri gələndə də gözə kül üfürmək üçün Quran 
surəsi oxunacaq. 
Üçüncü adam söyləyir: 
– Mən bir yerdə üç dənə eyni böyüklükdə qazan gördüm. 
Qazanlar sırayla, bir-birinə yaxın qoyulmuşdu. Qazanların üçü də 
qaynayırdı. Lap kənardakı birinci qazan qaynadıqca fəvvarə verib 
üçüncü qazana tökülürdü. Üçüncü qazan da fəvvarə verib birinci 
qazana tökülürdü. Ortadakı qazan isə sakit-sakit qaynayırdı, o biri 
qazanlara damcı da düşmürdü.  
Bilici sualı belə cavablandırır: 
– Elə bir ayəm gələcək ki, xalq iki təbəqəyə - varlılara və 
kasıblara bölünəcək. Müxtəlif yerlərdə yaşayan varlılar öz arala-
rında alver edərək, qız alıb, qız verəcək. Kasıblarsa ortadakı qa-
zana bənzər həyat tərzi sürəcəklər. Alverləri də, qız alıb-qız 
vermələri də öz aralarında olacax.  
Atalar “Babı babına, qarpız qabına” - deyiblər.  
 
Loğman həkim 
 
Belə söyləyirlər ki, bir vaxtlar Loğman adlı bir həkim olub-
muş. Bu həkim bütün xəstəlikləri az vaxt ərzində təbii dərmanlarla 
müalicə edirmiş. Bir arvad xəstələnir. Ayıb olmasın, onun bədə-
nini yara basır. Hətta yaralara qurd düşübmüş. Arvad bədənindən 
yerə tökülən qurdları götürüb təzədən yarasının üstünə qoyar, 
sonra da belə deyərmiş: 
 97
– Ay Allahın yaratdığı qurd. Allah mənim ətimi sizə yem 
yaradıb, niyə yerə tökülürsünüz? 
Arvadı Loğman həkimin yanına aparırlar. Həkim xəstəyə 
baxıb deyir: 
– Bu xəstə sağalmaz.  
Arvad oğluna, qardaşına deyir: 
– Mən ki, sağalası döyləm, onda aparıb diri-diri basdırın.  
Deyirlər: 
– Elə laf sözlər söyləmə, Allaha acıq gedər. 
Arvad deyir: 
– Razıyam ey, öldürün. Ağrılara dözəmmirəm.  
Arvadın yaraları pis iy verirmiş. Əlacsız qalıb bir dağın 
ətəyində yuva düzəldirlər ki, vəhşi heyvan-zad ona toxunmasın. 
Arvadı aparıb orada yerləşdirirlər. Vaxtlı-vaxtında azuqəsini çat-
dırırlarmış. Bir gün arvad qoyun güdən çobandan yemək istəyir. 
Çobanın çörəyi olmur. Çoban qavırlıxdan bir adam kəlləsi tapır. 
Kəlləni yuyub təmizləyir, bir sarı keçinin südünü kəllənin içinə 
sağıb, arvada içirir. Arvad sütü içəndən sonra günü-gündən özünü 
yaxşı hiss eləyir. Yanına gələnlər də onun sağaldığını görürlər.  
Payız girəndə arvad qohumlarına deyir: 
– Məni öyümə aparın. Daa ağrılarım yoxdu, sağalmışam. 
Arvadı yenə Loğman həkimin yanına aparırlar: 
– Sağalıb, amma sən bildirmişdin ki, sagalmayacaq, - 
deyirlər. 
Həkim arvada baxır, gözlərinə inanmır. Deyir: 
– Mən qırx il bundan qavax ölən, sarış, evladı olmayan arva-
dın kəlləsini hardan tapaydım, sonra da kəllənin içinə sarı keçinin 
sütünü sağıb bu arvada verəydim ki, o da sağalsın. 
Demə, Loğman həkim arvadın sağalmasına lazım olan dər-
manı bilirmiş. 
 
Kişini kişi edən arvad olar 
 
Rəvayətə görə bir məmləkətin padşahı və onun da gözəl bir 
qızı vardı. Qız  padşah qızı olmasına və varlı ailədə böyüməsinə 
 98
baxmayaraq çox ağıllı, sadə və ədəb-ərkənli idi. Bir dəfə Padşahla 
qızı arasında arvadın ailədə yeri, rolu, kişinin kişi kimi yetişmə-
sində onun xidməti barədə söhbət düşdü. Padşah bu məsələlərdə 
arvadın rolunu inkar edirdisə, qız qətiyyətlə bildirirdi ki, kişini 
kişi edən arvad olar, yaxşı arvada rast gələn kişi xoşbəxt olar. 
Padşah da öz dediklərində israr edərək qayıdır ki, deməli, mənim 
padşah olmağımda arvadımın xidmətləri vardır? Qız da söz al-
tında qalan qazlardan deyilmiş. Deyir, bəli, sənin padşah olma-
ğında arvadının böyük xidməti var. Qızın bu sözü padşaha bərk 
dəydi, onu part etdi. O dedi ki, sənin sözündən belə çıxır ki, mən 
səni həyətdəki çobana ərə versəm, sən onu əsl kişi edə bilərsən. 
Qız dedi, bəli. Padşah çobanı yanına çağırtdırıb niyyətini ona 
bidirəndə çoban çaşıb qaldı, cavab verməyə söz tapmadı. Toy tə-
darükünü görüb Padşahın qızını çoban verdilər. Təzə ailə qurmuş 
Padşahın qızı və çoban maddi çətinlik içərisində yaşayırdılar, 
Padşah onlara heç bir köməklik göstərmirdi. Lakin Padşahın qızı 
bu çətinlikləri çobanın üzünə vurmur, əksinə, həmişə ona ürək-
dirək verir, səbr və təmkinli olmağa çağırırdı. 
Vaxt ötür. Çobanın arvadı ana olmağa hazırlaşır. Çoban ailə-
də vəziyyətin çox ağır olduğuna dözməyib bir dolanacaq yeri 
axtarmağa başlayır. O, karvanlar keçən səhraya gedir ki, orada ya 
tacirlərə kömək edər, ya da ki, onlara qoşulub pul qazanmağa 
gedər. Böyük bir karvanın başçısı çobanı özü ilə götürməyə razılıq 
verir. Karvan ucsuz-bucaqsız səhrada qızmar günəş altında xeyli 
yol getdikdən sonra sudan korluq çəkməyə başlayır, bu arada yol 
qırağında bir içməli su quyusuna rast gəlir. Karvanbaşı quyuya 
düşüb su çıxaran adama böyük məbləğdə pul vəd edir. Quyuya 
düşən birinci adamın al qanı və meyiti üzə çıxır. Quyuya düşən 
ikinci adamın da aqibəti belə olur. Bu dəfə çoban özü quyuya 
düşmək qərarına gəlir ki, su çıxarda bilsə pul qazanar və arvadının 
yanına üzü ağ qayıdar. O vedrə ilə su quyusunun dibinə enir. 
Görür ki, burada bir əjdaha oturub, su dalınca quyuya düşənləri də 
o parçalayıbmış. Əjdaha bir yaşıl qurbağaya aşiq olmuşdu, onun 
eşqindən dəli-divanə idi, lakin qurbağa ona könül vermirdi. 
 99
Əjdaha çobana dedi ki, sənə bir sual verəcəm, düzgün cavab ver-
sən, sağ-salamat suyu da aparıb gedərsən. Əgər suala cavab verə 
bilməsən sənin də  aqibətin yoldaşlarınınkı kimi olacaq. 
Əjdaha sual edir ki, dünyada ən şirin şey nədir? Çoban cavab 
verir ki, dünyada ən şirin könül sevəndi. Əjdaha bu cavabdan çox 
razı qalır, çobana üç dənə nar verir və su aparmasına da razı olur. 
Çoban quyudan çıxardığı su ilə karvanın su ehtiyacını ödəyir, ona 
isə vəd olunmuş pulu verirlər. Çoban bir nəfər çaparla pulu və 
narları arvadına göndərir, özü isə karvanla pul qazanmağa gedir. 
Çobanın arvadı pulu xərcləyir, narları isə saxlayır ki, əri 
səfərdən qayıdandan sonra birlikdə yeyərlər. Lakin hamiləlik 
müddəti yaxınlaşdıqca qadın özünü saxlaya bilmir və narın birini 
kəsir. Bu zaman narın içindən ləl-cavahirat tökülür. Qadın qalan 
narı da kəsir və onların da içindən qiymətli qaş-daş, ləl-cavahirat 
tökülür. Çobanın arvadı ləl-cavahiratı sataraq özlərinə möhtəşəm 
bir saray tikdirir. Bir müddət sonra çoban səfərindən qayıdır, lakin 
evini tapmır. Onun vaxtilə yaşadığı ev yerində yox idi. Çobanı 
gözəl bir saraya aparıb deyirlər ki, bura sənin evindir. O, gözlərinə 
inanmır, bunun nə iş olduğunu anlamır. Nəhayət, arvad onu gülə-
rüz və nəvazişlə qarşılayır, əhvalatı olduğu kimi danışır. 
Padşaha xəbər vermişdilər ki, bu məmləkətdə bir Padşah da 
peyda olub, özünə gözəl saray tikdirib. Padşahın qızı çobana deyir ki, 
indi vaxtdır, gəl atamı qonaq çağıraq, bizim necə yaşamağımızı öz 
gözlərilə görsün, lakin sən heç nə danışma, sakit otur, qoy o səni 
tanımasın. Padşahı qonaq çağırırlar. Lakin ona deyirlər ki, səni yeni 
saray tikdirmiş təzə padşah qonaq çağırır. Qonağı təzə padşah sifətilə 
çoban qarşılayır, əvvəldən hazırlanmış məddahlar təzə şahın şəninə 
təriflər söyləyirlər. “Təzə Padşah”- çoban isə arvadının tövsiyyəsinə 
əməl edərək susur, heç nə danışmır. Məclisin şirin yerində Padşahın 
qızı pərdə arxasından çıxaraq atasını və qonaqları salamlayır, deyir 
ki, bu “Padşah” isə mənim ərimdir. Qız atasına müraciətlə deyir ki, 
ata, mən sübut etdim ki, kişini kişi edən arvad olar. Padşah bu işə çox 
təəccüb etsə də, qızı ilə razılaşmağa məcbur olur. 
 
 
 100 
Beşik daşı 
 
Zunud kəndinin Qaya arası dərəsində bir daş var idi. 50-60 
sm hündürlüyündə, 2 metr uzunluğunda beşiyə oxşayan iri daşdır. 
Həmin daş haqqında rəvayət belədir: 
– Düşmən kəndə basqın edəndə camaat qaçmağa başlayıb. 
Ana uşağını beşikdən açmağa macal tapmayıb, beşiyi götürüb 
dərə yuxarı qaçmağa başlayıb. Düşmən ona yaxınlaşan məqamda 
ana beşiyi qoyub-qaçmağa məcbur olub. Beşiyi yerə qoyub və 
Allaha yalvarıb: - Allah, balama qılınc batmasın, uşağı səndən 
istəyirəm. Beşik uşaq qarışıq daşa dönüb. Düşmən qılınc çalıb, 
amma daşı kəsməyib. Daşın üstündə çalın-çarpaz iz var idi. Guya 
bu izlər düşmən qılıncının izləri idi.  
Daş uzun müddət ziyarət olub. Uşaqsız analar daşın üstünə 
ziyarətə gələrdi. Öz diləyini diləyərdi. Arzusuna çatardı (hər halda 
arzusuna çatanlar çox idi). Qonşu kəndlərdən də bura gələnlər var 
idi. Daş indi yoxdur. 
Qeyd: Daş 1988-ci ildə naməlum adamlar tərəfindən parça-
lanıb. Kim,  nə səbəbə məlum deyil.    
 
Gözəlliyi görmək qabiliyyəti 
 
Deyirlər, guya Ərəbistan çölündə ən qaynar temperatura olan 
fəsildə təsadüfən bir it ölüb, onu araba-furqon basıb əzdiyindən, 
bütün iç-çalatı çölə tökülüb. İy-qox bütün ətrafı basıbmış və artıq 
adamlar yol ilə deyil, bu murdar məxluqdan kənar aralanıb gedir-
lər ki, iy-üfunət onları boğmasın. Guya bir nəfər ağ xalatda olan 
hakimanə, ağsaqqal şəxs əlində çomağı, addımlayıb itin lap yaxın-
lığında dayanır, ona mənalı baxışlarını dikəldib, çomağı ilə itin 
ağzındakı ağaran dişlərini göstərib deyir ki, “gör necə də gözəl sə-
dəf dişləri var, incidən yaranıb, sanki”. Bu ağsaqqal - İsmayıl Pey-
ğəmbər olubmuş. Göründüyü kimi, Peyğəmbər öz insanpərvər, 
aliliyi ilə ən murdar bir canlı məxluqun bədənində qiymətli inciyə, 
brillianta bənzər element olmasını görə bildi.         
 
 101 
TARİXİ RƏVAYƏTLƏR 
 
Şeyx Şamilin naibi Hacı Muradın Nuxada  
son günlərilə bağlı tarixi rəvayətlər 
 
Birinci rəvayət 
 
Şamildən sonra Hacı Muradın adı Dağıstan dağlarında yəqin 
ki, ən geniş yayılandır. Hacı Murad haqqında aşağıdakı rəvayət 
Şeyx Şamilin kürəkəni Seyid Əbdürrəhim Cəmaləddin Hüseyndən 
götürülmüşdür.  
…Bununla belə Hacı Murad knyaz M.S.Voronsovdan hara-
dasa müsəlman aullarının birində yaşamağa icazə istədi. Bu za-
man ona Nuxada yaşamağa icazə verildi. Onun üstündə gizli nəza-
rət qoyulmuşdu. 
Hacı Muradın həyatının sonrakı təfərrüatı haqqında mənə o 
vaxtlar (1852-ci il) Nuxa milisinin rəisi olmuş İlisu bəyi Hacıağa 
məlumat vermişdi. Sonralar Qafqaz dağ idarəsinin rəisi ilə işləyə 
bilməyən Hacıağa ailəsilə birgə Türkiyəyə köçdü.  
Bir dəfə İstambulda olarkən mən Hacı Muradın qaçması və 
ölümünün şahidi kimi onu axtarıb tapdım. O, bu təfərrüatları da-
nışdı: “Mən Hacı Muradın Nuxanı Dağıstandan ayıran dağlara 
necə də həris gözlərlə baxdığını müşahidə etmişəm və bu zaman 
başıma belə fikir gəlirdi ki, görəsən bu tip yenidən* özününkilərin 
yanına qaçmaq istəmirki...? O, beləcə bir müddət Nuxada yaşadı.    
Bir dəfə o, şəhər ətrafına gəzməyə getmək arzusunu bildirdi. Buna  
icazə verildikdən sonra Hacı Murad sədaqətli dostları ilə atlarına 
minərək şəhər ətrafına yollandılar. Onu müsəlmanlardan biri 
(kimliyini dəqiq xatırlamıram), bir də üç mühafizəçi – gərək ki, 
kazaklar, müşahidə edirdilər. Hacı Murad yol kənarındakı suyun  
----------------------- 
*30-cu illərdə Hacı Murad rus və avar icmaları arasında özünü vasitəçi 
kimi qələmə verirdi. Onun Şamillə gizli əlaqələri aşkar olunduqda general 
Klyuqendunun əmrinə əsasən həbs edildi, lakin Şuraya aparılarkən özünü 
qayadan ataraq qaçmağa müvəffəq oldu. 
 102 
yanında dayanaraq yoldaşları ilə birgə namaz qıldı, dua verdi. 
Namazı qurtararaq o, kazak rəisə müraciət etdi:  
– “Sən niyə dua vermədin, axı sən də müsəlmansan!” 
Kazak bir neçə ehtiyatsız söz işlədərək Hacı Muradın 
sözlərini məsxərəyə qoydu. Bu zaman Hacı Murad qəzəblə: 
– “Sən kafirdən pissən və səni öldürmək günah sayılmaz!” – deyə 
çığıraraq müsəlmanı və mühafizəçilərdən birini güllələdi. Üçüncü 
kazak qaçaraq canını qurtardı, atla özünü Nuxaya çatdıraraq həyacan 
qaldırdı. Hacı Murad isə öz nökərləri ilə dağlara tərəf atlandı. Nuxa 
milisi Hacı Muradı təqib edərək ona yaxınlaşanda, o, sığınacaq tapmaq 
üçün meşəyə tərəf yönəldi. Lakin ərazini tanımadığına  görə  keçilməz  
bataqlığa  düşdü: ya dala, ya da qabağa gedə bildi. 
Dayanmalı oldu. Atlardan düşərək onları ağaca bağlayıb atış-
mağa başlayırlar. Atışma uzun çəkdi, Hacı Murad özü üçün cən-
nətə, məlakələrə yol açaraq onu təqib edənlərin çoxunu yerə sərdi. 
Qərəz ki, biz onu gücdən saldıq və o, yoldaşları ilə həlak oldular. 
Çoxlu sayda güllə yarası almağına baxmayaraq onun uzun müddət 
müqavimət göstərməsi məni çox təəccübləndirmişdi. Lakin onun 
əynindəki geyimini soyundurarkən bəzi şeylər aydın oldu; onun 
bədənindəki yaraların hamısı beşmetlə32 tutulmuş və bu, görünür 
qan itgisini ləngidirdi. 
Mən Hacıağanı cəmi 2-3 dəfə görmüşəm və onun söylədikləri-
nin düzgünlüyünə boyun ola bilmərəm, çünki onu çox az tanıyırdım.       
Şamil ilə Hacı Muradın münasibətlərinin son vaxtlarına qayı-
darkən və onların arasında yaranmış düşmənçiliyin səbəblərini 
araşdırarkən, düşünürəm ki, bunu Tabasaran yaxınlığındakı bir hərbi 
uğursuzluqdan daha dərinlərdə axtarmaq lazmdır. İş burasındadır ki, 
müəyyən hadisələrə əsaslanan İmam çoxdandır ki,  öz naibinə şübhə 
ilə yanaşırdı. Bir dəfə Şamil Dağıstanın nüfuzlu adamlarını yığaraq 
oğlu Qazı – Maqomanı33 özünə varis seçməyi təklif etdi.  
Hamı bununla razılaşdı. Xeyli müddət keçdi… Bir dəfə Hacı 
Murad, Əhbardil-Məhəmməd və Qaziyev Andiyskinin arasında bu 
hadisə barəsində söhbət getdi. Bu adamlar Şamilin nüfuz və ləya-
qətinə - ağlına, igidliyinə, ədalətinə, bacarığına və s. lazımi qiymət 
 103 
versələr də, onun varisi barədə məsələni açıq hesab edirdilər. 
Onlar bir səslə deyirdilər ki, “Qazı – Maqomanı seçiblər” –İmama 
xoş getmək üçün. Qazı-Maqoma özü isə belə seçimə layiq deyil”. 
Belə olduqda, guya ki, Hacı Murad qızışaraq demişdir:  
– Qılıncı daha iti olan İmam olacaq!” 
Bu giley-güzar bir qədər də üstünə qoyularaq Şamilə çatdırılmış 
və o, həmin vaxtdan bu üç nəfəri şübhə altında saxlamışdır. Bəlkə də 
buna görə Hacı Muradın bütün əvvəlki xidmətlərini yaddan çıxararaq 
bir hərbi məğlubiyyətinə belə ciddi əhəmiyyət verirdi.  
   
İkinci rəvayət 
 
A.A.Korqanovanın hekayəti Hacı Muradın Nuxada olmasının 
bəzi təfərrüatını, onun qaçması və ölümünün yeni təfsilatını verir. 
O, şəxsi xatirələrindən aşağıdakıları danışdı: 
– O vaxtlar mənim ərim Nuxa qəzasının rəisi idi, bizimkilər 
və “tatarlar”ın rəğbətini qazanmışdır. Biz divarlarla ayrılmış geniş 
həyəti olan ikimərtəbəli mülk tutmuşduq. Ərimin nəzarəti altında 
saxlanılan Hacı Murad bizimlə yox, ayrı, şəhərin mərkəzi hissə-
sində, kiçik mənzildə yaşayırdı. Onunla birlikdə sadiq 3 müridi də 
yerləşdirilmişdi. Yadımdadır, o bizdə cəmi 2-3 dəfə olmuşdur. 
Birinci dəfə “tanışlıq” məqsədilə, ikinci dəfə isə nahara dəvət 
edilmişdi. Ərim hər ehtimala qarşı ehtiyat tədbirlər görmüşdü: hə-
yətdə mühafizə qoymuş, nahar verilən qonaq otağının qarşısında 
isə keşikçilər dayanmışdı. Hacı Murad üçün tatar yeməkləri (plov 
və s.), bizim üçün isə adi yeməklər sifariş edilmişdi.  
Lakin o, ola bilsin ki, zəhərlənməkdən ehtiyat edərək heç 
nəyə əl uzatmadı. Bunu görən ərim birinci olaraq onun xörəyindən 
yeməyə başladı. Bu zaman Hacı Murad xörəyi özü tərəfə 
çevirərək ərim yeyən hissədən yeməyə başladı. Nahardan sonra 
hamımız eyvana çıxdıq. Hacı Murad atlara baxmaq istədi, sonra 
baxdığı atları təriflədi, xüsusən də qaçış atlarını: bu atlarda gəz-
mək istədiyini söylədi. Ərim, etimadsızlığın onu pis vəziyyətdə 
qoyacağından ehtiyatlanaraq icazə verdi. Mən də uşaqlarımla bir 
 104 
neçə keşikçinin müşayiətilə ekipajda onlarla getdik. Hacı Murad 
uzaqlara getməyi xahiş edirdi. Ərim onun bu xahişini də rədd 
etmək istəməyərək bizi müşahidə edən knyaz Tumanova 
müraciətlə dedi: “Xahiş edirəm, mənim ailəmlə evə qayıt, mən isə 
bir az da Muradla gəzəcəm”. Bu dəfə hər şey yaxşı keçdi. 
Sonrakı və üçüncü gün H.Murad yenidən gəzməyə çıxmaq 
istədi. Ərimin təxirəsalınmaz işləri olduğuna görə o özü gedə 
bilmədi, ona 2-3 keşikçi verdi, Hacı Murad isə özü ilə ayrılmaz 
dostlarını götürdü. Onlar Nuxadan xeyli məsafə uzaqlaşdıqda (10 
verst)34, Hacı Murad birdən atını çevirib keşikçilərə atəş açaraq 
birini öldürmüş, digərləri isə atlarını çaparaq aradan çıxa bildilər. 
Hacı Murad isə qaçdı. Ərim hadisədən xəbər tutan kimi qaçanları 
tutmaq üçün ətraf kəndlərə atlılar göndərdi. O, qaçanların hansı 
yolla getdiklərini bilirdi, bu onlar  üçün yeganə mümkün yol idi, 
digər yol isə Nuxadan keçirdi.   
Bir neçə yüz insan toplaşmışdı. Bu zaman H.Murad meşədə 
gizlənərək ölənədək atışmağa başladı. Ərimə xəbər gətirdilər ki, 
Hacı Murad öldürülmüşdür və başını gətirirlər. Ərim onları qar-
şılamağa getdi. Biz isə sakitləşə bilmir, hətta qorxudan ağlayırdıq.  
H.Muradın tatar işğalçılarına başçılığı ilə gəfləti gəlişi hər 
şeyi alt-üst etmişdi. Qala divarlarına bənzər fərş daşları ilə hörül-
müş divarla ayrılmış həyətimizə çoxlu sayda Nuxalı xristianlar: 
məmurlar, onların ailələri və b. toplaşmışdılar. Onlar bütün gecəni 
yuxusuz bizim həyətdə keçirdilər. Səhəri gün hamı sakitləşdi, 
ərim isə baş vermiş hadisə ilə bağlı məruzə yazaraq H.Muradın 
başını Tiflisə apardı.  
 
Şeyx Şamilin Şəki xanı Hacı Çələbi xanla  
qohumluğuna dair tarixi rəvayət 
 
Qafqazda milli-azadlıq hərəkatının başçısı, böyük sərkərdə 
şeyx Şamil 1871-ci il fevralın 4-də Mədinədə öz əcəli ilə vəfat 
etdi. Onu Məhəmməd Peyğəmbər (Ə.S.) yatan torpaqda-Cənnət-
əl-Baki qəbiristanlığında şərəflə dəfn etdilər. Atasının dəfnindən 
 105 
sonra Türkiyəyə qayıdan Qazı Məhəmməd Türk ordusunda gene-
ral-mayor rütbəsi ilə hərbi xidmətdə qaldı. 1877-ci ildə rus-türk 
müharibəsi başlananda onu çərkəzlərdən təşkil olunmuş Bayazid 
qalası uğrunda vuruşan süvari diviziyanın komandanı təyin etdi-
lər. Qazı Məhəmmədin ruslara qarşı vuruşduğunu eşidən rus ala-
yının komandiri mayor Ştokvis general Qazı Məhəmmədə belə bir 
məktub göndərir: “Türk ordusunun diviziya generalı Qazı 
Məhəmməd Şeyx Şamil oğluna! Ayıb deyilmi? Axı, Siz 1866-cı il 
avqustun 26-da Kaluqadakı Zadəganlar Sarayında igid atamızla 
birgə Rusiyaya sədaqətli olacağınız haqqında and içmisiniz. Yəqin 
ki, mərhum atanız Şeyx Şamil sağ olsaydı, bu hərəkətinizə görə 
Sizi bağışlamazdı” Deyilənə görə, məktubu alan Qazı Məhəmməd 
heç kəsə heç nə demədən Bayazid qalası uğrunda gedən döyüşləri 
yarımçıq qoyub getmişdir. Görünür, atasının içdiyi andının xatır-
ladılması onu bu addımı atmağa məcbur etmişdi. 
Qazı Məhəmməd 1833-cü ildə Şamilin birinci arvadı Fatimat-
dan dünyaya gəlmişdi. Şamil onun adını Dağıstanın birinci İmamı, 
ustadı və müəllimi Qazı Məhəmmədin şərəfinə qoymuşdu. Onun 
arvadı Kərimət xanım azərbaycanlı idi. Kərimət 16 il Şeyx Şamilin 
birinci naibi olmuş general Daniyal bəy Sultan Əhməd xan oğlu 
İlisulunun qızı idi. Rusiyada “Qafqaz gözəli” adı ilə şöhrət tapmışdır. 
Qazı Məhəmməd Sankt-Peterburqda operada olarkən yanındakı ya-
vərinə demişdir: “Görürsənmi, bütün bu böyük şəhərdə mənim Kəri-
mətimə bərabər gözəl yoxdur”. Sürgündə olarkən ən çox yuxusuna 
girən İlisunun dağları və şəlalələri olmuş və doğma kəndindən həs-
rətlə, dönə-dönə danışıb kövrəlmişdir. Kərimət 1862-ci ildə 25 ya-
şında Kaluqada vərəmdən öldü: Sultan və general qızı olduğuna görə 
İmperatorun əmri ilə Şəkiyə gətirilib, anası Balaxanımın (Balaxanım 
xanım Şəki xanı Hacı Çələbi xanın oğlu Hacı xanın (Hacı Əb-
dülqadir xan) qızı idi) yanında dəfn olunub. Balaxanım xanım İlisulu 
Daniyal bəydə idi. Onu tərk edib Ruma gedibdir. Türk marşalı rüt-
bəsində istefaya çıxan Qazı Məhəmməd ömrünün son illərini Mədinə 
şəhərində yaşayıb, 1902-ci ildə orada vəfat edib. Atası Şeyx Şamilin 
yanında-Cənnət-əl-Baki qəbiristanlığında dəfn olunub.  
 106 
Şəki xanı İsmayıl xanın  
öz arvadını qətlə yetirməsi 
 
Şəki şəhəri və qəzasındakı əhali köhnədən bəri İran şahları-
nın, daha sonra Şəki xanlarının və ən nəhayət, çar Rusiyasının 
hökmranlığı altında uzun illər əsirlik boyunduruğu daşımağa məh-
kum edilmişdi. Əsirlik deyirkən adi təbəəlik və itaət mənaları 
dairəsində deyil, bəlkə tam əski köləlik dövrünü geniş mənada 
möhtərəm oxucuların xatirinə yetirmək istərəm. Misal üçün, Şəki 
xanlarından İsmayıl xanın35 dövrünü götürəlim. İsmayıl xan şəx-
sən tərbiyəsiz, əxlaqsız, son dərəcədə müstəbid və zülümkarlığı 
sevən bir sima idi. Öz rəiyyətinin haqqında rəva gördüyü zülm və 
işgəncələrə qənaət etməyərək, onların namusuna təcavüz etməklə 
coşğun ruhuna təsəlli verərdi. Kəndi arzusuna qarşı durmaz və heç 
bir kəslə hesablaşmadan istədiyini yapardı. 
Nəhayət, Şəmsəddin bəy adlı birisinin övrətini zor ilə əlindən 
alıb özünü də boğazından asdırdı. Günülük36 hissiylə xana qarşı 
nifrət bəsləyən xanın övrəti-sabiqi Şəmsəddin bəyin qardaşı Səd-
rəddin bəyə qasid vasitəsiylə işbu əhvalatı bildirdiyi üçün xan öz 
övrəti-sabiqini hal-hazırda mövcud Xan sarayının “Cəza eyva-
nı”ndan həyətə atdırır. Və üç gün meyit Xan sarayının həyətində 
açıq hava altında qalır. Xanın qəzəbindən qorxaraq, kimsə sarayın 
ətrafına dolaşa bilmir. Nəhayət, camaatın təvəqqesinə görə me-
yitin dəfn olunmasına xan müsaidə edir. 
Sədrəddin bəy isə qardaşı Şəmsəddin bəyin boğazlanması və 
övrətinin zor ilə alınması xəbərini eşitcək son dərəcədə mütəəssir 
olur və ruslar ilə birləşib,  xanın üzərinə hücum edirlər. Xan məğ-
lub olur və dutularaq Sədrəddin bəyin əliylə boğulur və öldürülür. 
 
“Şəki xanlarının ixtisar üzrə  
tarixi”nə dair tarixi rəvayət 
 
Şəki xanı Fətəli xanın oğlu Kərim ağa Fateh Şəkixanov (h. 
1202-8.6.1275/m. 1788-13.1.1859) tərəfindən türkcə yazdığı “Şəki 
xanlarının ixtisar üzrə tarixi” 24 May 1829-cu ildə qələmə alınmış və 
 107 
ilk dəfə müəllifin sağlığında 1858-ci ildə Sankt-Peterburqda aka-
demik Bernard Dorn (1805-1881) əlyazmadan götürərək “Auszuge 
aus muhammedanischen Schriftstetelleren…” kitabında verib. Əsər 
burada 515-531-ci səhifələrdə “Şəki xanlarının ixtisar üzrə tarixi. 
Qazı Əbdüllətif əfəndi təsnifidir” başlığıyla təqdim olunub*. 
1926-cı ilədək Dornun nəşrindən götürülərək yenidən nəşr olu-
nan həmin “Tarix”in əsl yazarı bilinməyib, o, oxuculara Qazı Əbdül-
lətif Əfəndinin əsəri kimi tanıdılıb. Nəhayət, “Şəki xanlarının ixtisar 
üzrə tarixi”nin həqiqi müəllifinin Kərim ağa Fateh ol-duğu 1929-cu 
ildə Salman Mümtaz tərəfindən təkzib edilməz faktlarla sübuta 
yetirildi. Yazarın “Qazı Əbdüllətif Əfəndi təsnifidir” göstərilməsinin 
baisi və yanlışlığın səbəbkarı isə N.V.Xanıkov (1819-1878) olub. 
Dorn yazır: …Xanıkov 1858-ci ildə mənə bu əsərin tərtibçisi 
haqqında aşağıdakıları yazdı: “Şəkinin kiçik tarixinin müəllifi 
mənim dostum, Nuxa şəhərinin irsən qazısı Hacı Əbdüllətif 
Əfəndi Hacı Səlim oğlundan başqa heç kəs ola bilməz. Bu, indi 
altmış yaşlı bir adamdır. O, ərəb dilini yetərincə yaxşı bilir və fars 
poeziyasıyla çox məşğul olub. 1845 və 1846-cı illərdə İstanbul, 
Misir və Məkkəyə ziyarət edib, Bağdad, Qezbelu, Həmədən, The-
ran, Təbriz və Suriyadan keçərək öz yurduna dönüb…”  
Salman Mümtaz Qazı Əbdüllətifin N.V.Xanıkovun Dorna 
yazdığı yuxarıdakı məktubunda göstərildiyi kimi Hacı Səlimin 
yox, Hacı Əbdüssalamın oğlu olduğunu müəyyən edir. Daha sonra 
S.Mümtaz “Tarix”in məzmununa istinadən müəllifinin bilavasitə 
Kərim ağa Fateh olduğunu təsdiq edir: …xülasə…tarixçənin 
müəllifi Hacı Əbdüssalam oğlu Əbdüllətif olmayıb. “Fateh” tə-
xəllüs Kərim ağa Şəkixanovdur ki, hələ gənc ikən yazmışdır. “Şə-
ki xanlarının ixtisar üzrə tarixi” Kərim ağa Fatehin adı altında ilk 
nəşrdən 100 il sonra 1958-ci ildə buraxılıb. 
“Şəki xanlarının ixtisar üzrə tarixi” ilə əlaqədar aşağıdakı 
tarixi rəvayəti Qazı Hacı Əbdüllətifin nəslindən olan Lətifov 
Yaqub İsaq oğlu nəql etdi: 
____________________ 
* Ədalət Tahirzadə. Şəkinin tarixi qaynaqlarda. Bakı. 2005 “Master”       
s. 13, 14 
 108 
– Şəkili Qasım Zakir zəmanəsinin savadlı, yaradıcı insan-
larından, ziyalılarından olmuş, Zakir, xəstə Qasım təxəllüsü ilə 
şeirlər yazmışdır. Qasım Zakir Qasım bəy Zakirin, Kərim ağa 
Fatehin (Şəkixanovun) müasirlərindəndir. Onun Qasım bəy Za-
kirlə deyişmələri barədə rəvayətlər gəzir. O, deyişmələrdə Qasım  
bəyə  qalib  gələrmiş.  Bir  rəvayətə  görə  Qasım Zakir Şuşada ke-
çirilən ənənəvi şairlər məclisinə dəvət olunmuş və burada zəhərli 
şərbətlə öldürülmüşdür. Həmin məclisdə Qasım bəy Zakirin də 
olduğu güman edilir. 
Qasım Zakir qızını şəkili Hacı Əbdüssalam Əfəndinin oğlu 
Hacı Əbdüllətifə (Avdılətif) vermişdir. Hacı Əbdüllətif dövrünün 
mütərəqqi adamlarından olmuş, Şəkinin qazısı idi. “...Əbdül Lətif 
Əfəndi xristian Rusiyasına qarşı müsəlman xalqlarının azadlıq 
mübarizəsinin görkəmli ideoloqlarından olmuşdur. Təsadüfü deyil 
ki, rus məmuru (Prujanovski nəzərdə tutulur. H.Ə.) öz məktub-
raportunda əsasən üsyanın (1844-cü il Şuşa hadisələri nəzərdə 
tutulur. H.Ə.) baş ideoloqu hesab etdiyi Əbdül Lətif Əfəndi 
haqqında məlumat verir və onu “Çox ağıllı və ehtiyatlı bir şəxs 
olan, uğuru təsadüflərdən asılı olan işlərə açıq şəkildə qoşulmaq 
istəməyən siyasətçi kimi qiymətləndirir”. “Əbdül Lətif Əfəndi si-
yasi proseslərdə fəal surətdə iştirak edirdi. Qazı keçmiş İlisu sul-
tanı Danjal bəylə, Nuxalı Süleyman xanla əlaqə saxlayır, Cəfər-
qulu ağa ilə Mehdiqulu xanı barışdırmağa çalışırdı. Çar məmu-
runun yazdığına görə, Əbdül Lətif Əfəndi Şeyx Şamilin uğur-
larından faydalanmaq, hökumət əleyhinə vahid cəbhə yaratmaq 
məqsədilə Şuşa qazısı Əbdül Qasımla birgə 1844-cü il Şuşa 
həyəcanını təşkil edənlərdən biri idi”. 
...1844-cü ilin fevral ayının sonlarında Əbdül Lətif Qarabağı 
tərk edərək Naxçıvana, oradan da Təbrizə yola düşür. 50 gün 
Təbrizdə qaldıqdan sonra İlisu sultanının məğlubiyyət xəbərini 
eşidən qazı yolunu Qars, Ərdəhan və Trabzondan salaraq İstanbula 
gedir. Prujanovski hesab edir ki, qazı, arzuları puç olduğundan, çətin 
ki, bir də vətənə qayıtsın. Lakin çar məmurunun arzusu 2 ildən sonra 
gerçəkləşəcəkdi. 1846-cı ildə Əbdül Lətif Əfəndi Məkkəyə Həcc 
 109 
ziyarətinə gedir və bir daha geri dönmür. Vətəndən uzaqda dünyasını 
dəyişən qazının başladığı işləri Əbdül Qasım davam etdirir”. (bax: 
Rəhim Hüseynli, “Azərbaycan ruhaniliyi”, ss. 76, 77)   
Qasım Zakirin qız nəvələri, yəni Hacı Əbdüllətif Əfəndinin 
övladları - Əbdül Rəhman Əfəndi, Rza bəy, Hacı Səməd, Yunis, 
Sayalı, Zəhra,… Əbdül Rəhman Əfəndi Nuxanın qazısı idi. “Mü-
səlman ruhaniliyinin təşkili məsələsində ali mənsəbli ruhanilərin 
iştirakının vacibliyini dərk edən Voronsov onları hökumətlə birgə 
işləməyə sövq etməyə çalışırdı. Bu məqsədlə o, Nuxa qazısı 
Əbdül Rəhman Əfəndini poruçik rütbəsi ilə təltif etmək barədə 
çara müraciət etdi. Rusiyaya nifrət bəsləyən, imperiya ərazilərində 
yaşayan bütün müsəlmanları çarizmə qarşı mübarizəyə səfərbər 
etməyə çalışan Əbdül Lətif Əfəndinin oğlu olan, lakin atasından 
fərqli olaraq imperiyaya sədaqətlə qulluq edən Əbdül Rəhman 
əhalini hökumət əleyhinə çıxışlardan çəkindirdiyinə, 1845-ci il 
hadisələri zamanı gizlənən cinayətkarların tutulmasına kömək 
etdiyinə görə və bundan sonra da hökumətə hər cür yardım gös-
tərməyə hazır olduğuna görə bu mükafata təqdim olunurdu”. (bax: 
Rəsul Hüseynli. “Azərbaycan ruhaniliyi”. Bakı-2002. s. 68) 
Rza bəy İstanbulda təhsil almış və orada da yaşamışdır. Onun 
böyük oğlu (Hacı Əbdüllətif Əfəndinin nəvəsi H.Ə.) Əbdüllətif 
Lütvi İstanbulda Ədliyyə məmuru (müşavir), digər oğlu Mə-
həmməd Asim isə həkim işləmişdir. Qızının adı isə Zəlihədir. 
Hacı Səmədin bir qızı olmuşdur. 
Yunisin övladları: İsə, İsaq, Xəlil. 
Qasım Zakirin nəticəsi Molla İsə Şəkidə Məhəmməd Əfəndi 
ziyarətinin mühafizi olmuşdur. 
Qasım Zakirin kürəkəni Hacı Əbdüllətifin Şəkidə qonağı olan 
şərqşünas N.V.Xanıkov “Şəki xanlarının müxtəsər tarixi”nin əl-
yazmasını onun evindən götürmüş, təxminən 1858-ci ildə Hacı 
Əbdüllətif Əfəndinin adından (müəllif kimi) Peterburqda çap et-
dirmişdir. Lakin, bu əsərin Hacı Çələbi xanın nəslindən olan Mə-
həmməd Hüseyn xanın (Müştaqın) nəvəsi, Fətəli xanın oğlu Kə-
rim ağa (Fateh) tərəfindən yazıldığını S.Mümtaz sübut etmişdir. 
 110 
Görünür, yuxarıda qeyd olunan Əlyazmasının qazı Hacı 
Əbdüllətifin evində olmasının səbəbi onun Kərim ağa Fatehlə 
yaxınlığı olmuş, ya da Qasım Zakir bu əsəri Kərim ağa Fatehdən 
götürərək oxumaq üçün götürmüşdür. Qazı isə əlyazmasını çap 
etdirmək üçün Xanıkova etibar etmişdir. 
Rəvayətə görə Qazı Hacı Əbdüllətif xeyirxah, tərəqqipərvər 
bir adam olmuşdur. O, öz pulu hesabına oğlu Rza ilə bərabər iki 
nəfəri İstanbula oxumağa göndərmişdir. Onun haqqında Rusiyada 
çap olunan kitablarda da məlumat verilmişdir.  
Qasım Zakirin nəvələrindən Yunis Hacı Zəkəriyyənin qızı ilə 
evlənmişdir. Hacı Zəkəriyyə Şəkidə kiçik fabrika sahibi olmuşdur. 
 
Molla Cumanın ölümü ilə bağlı tarixi rəvayət 
 
Şura37 20-ci ildə gəlif, (1920-ci il nəzərdə tutulur. H.Ə.) mü-
haribə oluf, Qax rayonu keşmağa qoymadı qırmızı qoşunu. Bunnan 
sora caamat Şuranı qoymadılar gəlmağa. Şuranın qoşunu da bizim 
kəndlərin hampalarını, böyüklərini tutub qırdılar. Bu səbəbdən biz də 
qaşdıx, getdıx Baş Göynüyə, üç gün dağda qaldıx, bular (Molla 
Cuma və yaxın dostları. H.Ə.) qaşmadılar. Üç günnən sora didilər ki, 
irəhatdıxdı, gəlin kəndə. Gəldox, gördox ki, Molla Cumagili; yəni 
Molla Cumanı, Abbası, Məhəmmədi, Hüseyni - 50 metr aralıda 
qılıncınan qırıtdılar. Ədyala bir-bir qoyuf gətirif basdırdox. 
Molla Cumanın meyitini öylərinə qoyanda urus əsgərləri eşiyh-
də dəyanmışdılar. Molla Cumanın arvadı əlində balta vay-şivən 
qışqırırdı ki, hanı o kafirlər, oların təpəsini yarıcəm, öldürucəm. Bu 
vaxt onu da əsgərlər gülliynən atdılar. Belə əhvalatlar olmuşdu.  
   
Oryat kəndi ilə bağlı tarixi rəvayət 
 
Rəvayətə görə Oryat kəndinin sakinləri Əmir Teymurun39 
ordusuyla Şəkiyə gəlib bu yerlərdə qalmış moğol40 tayfasının qa-
lıqlarıdır. Kəndin adının Əmir Teymurun adı ilə bağlı olmasını 
fərz etmək olar (Əmir Teymura Oryat, bəzi mənbələrdə Oyrat 
 111 
Teymur da deyirdilər). Oryat kəndi vaxtilə Şəki qəzasının 2-ci 
dairəsinə daxil idi. Bu kənd Şəki şəhərinin yaxınlığında yerləşir 
(bu ad ilə iki kənd də Salyan qəzasının Xıllı dairəsində, Kür qıra-
ğında mövcuddur).   
 
Topal Teymurun tək əyax qaza qonaq edilməsi 
 
Rəvayətə görə Göynüklü bir kəndli eşidir ki, Əmir Teymur 
(Topal Teymur) hər yeri qarət edə-edə gəlib bu kəndə çatıtdı. Nə 
edəcəyini bilmir. İstəyir ki, onu əli boş yox, əli dolu, urvatdı qar-
şılasın. Arvadına deyir ki, eşikdəki qazlardan birini kəs, bişir, apa-
rım gedim Teymuru görüm. Arvad qazı bişirərkən özünü saxlaya 
bilməyib onun bir əyağını (budunu) yeyir. Qalan hissəsini bir boş-
qaba yığıb ərinə verir. Kəndli sovqatı götürüb Teymurun görüşünə 
gedir. Teymur yaylığı açıb görür ki, boşqabda bişmiş qaz var. 
Ancaq qazın bir budu yoxdur. Sərkərdənin rəngi tutulur, o bunu 
kəndlinin ona sataşması kimi, onun əyağının şikəst olmasına işarə 
kimi anlayır. Qazın bir budunun olmamasını görən kəndli də 
yerində donub qalır. Teymur qəzəbini saxlaya bilmir, kəndliyə 
acıqlanır ki, sən nə cürətlə məni ələ salırsan, qazın bir əyağı hanı. 
Özünü bir təhər ələ alan kəndli də, sən demə, hazırcavab imiş. O 
da qayıdır ki, hökmüdar sağ olsun, buralarda qazın bir əyağı olur. 
Bu sözdən hökmdar daha da hirslənir, deyir ki, bu ola bilməz, 
qazın iki əyağı olur. Kəndli isə təkid edir ki, bu tərəflərdəki qazlar 
bir əyaqlı olur. Kəndli bu çəkişmə zamanı eşikdə hovuzun üstündə 
bir qazın tək əyax durduğunu görür. Tez Teymura deyir ki, 
hökmdar, bir baxın, mənə inanmırdınız, hovuzun üstündəki qazın 
da bir əyağı var. Bu anda bir ovçu ox atır. Qaz iki əyağı ilə qaçır. 
Topal hirslənərək deyir ki, səni asdıracam, gördün ki, qazın iki 
əyağı var. Kəndli  rəngini pozmadan dillənir: - Hökmdar sağ ol-
sun, əgər o ox sənə dəysəydi dörd əyağın olardı. 
 
 
 
 
 112 
PƏHLİVAN  RƏVAYƏTLƏRİ 
 
Pəhlivanın qızı 
 
Günlərin bir günü Şamaxıda özünə gümanı gələn bir pəhlivan 
Şəkiyə gəlir. Bir tanışıgilə düşür, 2-3 gün qonaq olur. İsa pəh-
livanın şəhərdə bir tükanı vardı. Şamaxılı qonaq hər gün ora baş 
çəkib soruşardi: 
– Şəki pəhlivanı tükənə gəlibmi? 
Nəhayət, şamaxılı pəhlivan faytona oturub Şəki pəhlivanı 
Məhərrəmgilə gəlir.  
Pəhlivan Məhərrəmin evi şəhərin yuxarı hissəsində imiş. 
Qonaq Məhərrəm kişinin qapısında düşür, faytonu qaytarır. Sonra 
qapını döyür. Qabağa bir yeniyetmə qız çıxır. Ondan soruşur: 
– Qızım, Məhərrəmin evi buradı?  
– Bəli.  
– Məhərrəm evdədi?  
– Yaylağa geyitdi. Bir-iki saata qayıdacax.  
Qız qonağı içəri dəvət edir. Kişi pilləkanın ağzında çarıqlarını 
çıxardanda deyir: 
– A qızım, bunnarı elə yerə qoy it aparammasın. 
Qız seyvanda püşdü, mitəkkə, döşşək qoyur. Adət üzrə, qona-
ğın ayağını yuyur. Süfrə açır, samovar gətirir. Yeməkdən sonra 
qonaq xeyli dincəlir. Məhlədə axan bulağa düşüb yuyunmaq 
istəyir. Pilləkəndən enir, amma ayaqqabısını tapmır. Deyir: 
– Qızım, mənim çarıxlarım hanı?  
Qız mətbəxdən dillənir: 
– Tirin altındadı. 
Şamaxılı pəhlivan bu işə məəttəl qalır: qız balkonun tirini qal-
dırıb çarıxları altına qoymuşdu. Qonaq nə qədər dartır çarığı ordan 
çıxardammır. İstəyir tiri qaldırsın, bacarmır. Axırda hirslənib deyir: 
– Ay qız, bu nə işdi başıma açmısan? Çarıxları bərk dartsam, 
cırılacaq. 
Qız gəlir, çiynini verib seyvanın tirini qaldırır. Deyir: 
– Burda nə var ki, sən onu qaldırammırsan? Di, əyil, götür.  
 113 
Qız, çarıxları qonağa verib deyir: 
– Əmi, özün tapşırmadın ki, çarıxları möhkəm yerə qoy, it 
aparmasın. 
Qonaq çarıxları geyir, bulaxda bir qədər yuyunur, sərinləyir. 
Birdən ağlına gəlir ki, qızı belə olan pəhlivan özü dağdan ağır 
gələr? Kişi kirimişcə qapıdan çıxıb birbaşa öz yurduna gedir.  
  
İsə kişiylə ərəb pəhlivanı 
 
İsə kişi dostu Şirəliylə Dəhnə kəndindən aldıqları qoyunları 
şəhərə aparırdı. Bir qədər yaşlandığından bir təhər qoyunların qa-
bağında gedir. Haldan-gücdən düşsə də, şəhərdə pəhlivan İsə kimi 
tanınırdı.  
Şirəligil Göybulaq40 kəndinin qabağında dincəlməyi qərara 
alırlar. Günortaya yaxın Göybulağın qabağına çatırlar.  
Yaz təzəcə girmişdi. Kənd meydanından nağara-zurna səda-
ları gəlir, camaat ora axışır. İsə kişigil nahar edib bir az dincəlir-
lər. Sonra çalınan nağara-zurnayla maraqlanırlar. Şirəli cavan ol-
duğundan qanı guşə gəlir. Görür ki, mərəkədən bir az aralıda 
dəvələr yan-yana yatır. O vaxt Şəkiyə duzu, nöyütü ərəblər dəvəy-
lə gətirib satardılar.  
Camaat meydanda dövrə vurmuşdu. Düz ortada var-gəl eliyə-
eliyə gəzişən bir ərəb pəhlivanı güləşməyə adam istəyirdi. Arşaq 
adlı birisi onun qarşısına çıxır. Ərəb bir həmlədə rəqibinin kürək-
lərini yerə vurur. Şirəli burada çox dayana bilməzdi. O, dodaq-
larını gəmirə-gəmirə ora-bura gəzişir. Ayaq səsinə İsə kişi gözünü 
açıb ətrafa diqqət yetirir. Soruşur: 
– Nə nağara-zurnadır? Toydurmu?  
Şirəli deyir: 
– Yox, pəhlivanlar güləşirlər. Arşaq kişi meydana girdi, ərəb 
onu elə yerə çaxdı ki, kişi çətinliklə yerindən dura bildi. İzn ver, 
gedim mərəkəyə baxım.  
İsə kişi bir qədər fikrə gedir. Sonra ağlına nə gəlirsə, deyir:  
– Get tamaşa elə, mən də gəlirəm.  
 114 
Şirəli çaparaq özünü meydana verir. İsə kişi çuvalını çiyninə 
alır, ağır-ağır addımlarla onun ardınca gedir. Ərəb ortada əl-qol 
oynatmağındaydı. İki putluq daşları qaldırır, atıb tutur. Arabir 
meydanı fırlana-fırlana deyir: 
– Ay əli xınalı, gözü sürməli şəkililər, sizdən meydana girmə-
yə kişi istəyirəm. Aranızda bir nəfər də olsun, kişi yoxdurmu? 
Ərəbin sözləri şəkililərə təhqir kimi gəlir. Yad pəhlivanın 
meydan sulaması İsə kişiyə də yaman ar eləyir. O, kürkün içində 
qurcalanır. Nəfəsi təngisə də kürkünü Şirəliyə verib deyir: 
– Kavalı altda, qoy üstündə otur.  
İsə kişi camaatı yara-yara keçib meydana girir. Deyir: 
– Ə… ərəb, Şəkiyə xoş gəlmisən.  
Əl tutub görüşürlər.  
İsə kişi deyir: 
– Ərəb, gözo aç yaxşı-yaxşı bax: mənim əlimdə xına, gözüm-
də sürmə varmı? Sən hansı cürətlə Şəkinin bütün kişilərinə “ar-
vadsınız” diyirsən.  
Ərəb deyir: 
– Niyə kefinə dəyir? Bir saatdı, bağırıram. Kişi varsa, qoy 
çıxsın meydana, mənimlə qurşaq tutsun.  
İsə kişi deyir: 
– Müftə yerə heç kim sənə gücənməz. Gücənmək üçün şərt 
lazımdır. Şəkidə şərtsiz güləşmirlər.  
Ərəb İsə kişini qoca görüb bir az da ürəklənir. Zənn eləmir ki, 
qarşısındakı ayaq üstə güclə dayanan qoca onunla güləşər. Deyir: 
– Nə şərt? 
Əlləriylə dəvələri göstərib sözünə davam edir: 
– O ağ nəri görürsən? O mənimdi. Kim məni yıxsa, nər 
dəvəni yüküylə birlikdə ona verəcəm. Bu mənim şərtim, sən də öz 
şərtini söylə.  
İsə kişi deyir: 
– Bax, orda yatan qoyun sürüsü mənimdi. Sən də məni 
yıxsan, o sürünü verdim sənə, halal xoşun olsun.  
İsə kişi özlüyündə çox böyük riskə girirdi. O Şirəlinin ata-
 115 
sıyla uşaqlıqdan dost olub. Ona görə də atası oğlu Şirəlini İsəylə 
ortaq etmişdi. O düşünür: “Birdən yıxılsa, ölsə ondan yaxşıdı”. 
Ərəb İsə kişinin agarmış saqqalına, talxamış üz-gözünə baxıb 
razılıqla əl uzadır. Deyir: 
– Mən də razı.  
Ərəb soruşur: 
– Orada neçə heyvan var?  
İsə cavab verir: 
– Otuz bir.  
İsə kişi bir tərəfdə soyundu, paltarlarını Şirəliyə tapşırıb 
təzədən meydana qayıtdı. 
Ərəb çox cavandı. Fiziki hərəkətlər etdiyindən əzələləri bir az 
da şişmişdi. Yarımçılpaq bədəni bürüncdən tökülmüş heykələ 
bənzəyirdi. İsə kişininsə yaşı ötdüyündən əzələləri sönmək üzrəy-
di, arıq qollarının dərisi sallanmış vəziyyətdəydi. O da adət üzrə 
bir neçə dövrə vurur. Sonra hər ikisi qabaq-qabağa durub tutaşır-
lar. Ərəb çevik hərəkətlərlə rəqibini yıxmağa tələsir, amma İsə 
kişi onu necə tutmuşdusa, heylə də yerə mıxlanıb dayanır. Ərəb 
heç onu yerindən tərpədə bilmir. İsə kişi ərəbi bir dəfə geriyə, bir 
dəfə də irəliyə silkələyir, çiyninə qaldırır, sonra ləyaxlıca yerə 
vurur. Əlini ərəbin sinəsi üstünə qoyub bir qədər saxlayır. İsə kişi 
onu yerə sərili halda buraxıb kənara çəkilir. Ərəb nə qədər hıq-
qanır, yerindən dura bilmir. Gəlib onu yoldaşları qaldırır.  
İsə kişi deyir: 
– Ə… ərəb, əli xınalının qolunun zorunu gördün?  
Ərəb deyir: 
– İlahi, ruzi cəza, bu qocada aslan gücü varmış. 
Kimisi İsə kişini evinə qonaq dəvət edir, kimisi yemək, xonça 
düzəldib gətirir, kimisi yəhərlənmiş at bağışlayır. Yerbəyerdən 
tökülüşüb deyirlər: 
– Usta, atnan get, atı mən gəlib qaytararam. 
İsə kişi hamıya razılığını bildirsə də, heç nə götürmür. Deyir: 
– Ərəb, şərtləşdiyimiz tək, get, dəvəni yüklə. 
 116 
Ərəb sözünə xilaf çıxmır. Yoldaşlarıyla birlikdə dəvəni yük-
ləyir. İsə kişini oturdurlar həmin dəvənin üstünə, Şirəlini başqa 
dəvənin belinə mindirirlər. Yellənə-yellənə gedirlər. Camaat qoyun-
ları qabağına qatıb onların ardınca aparır. Şəhərin kənarına çatanda 
ərəblər dayanırlar. Şəhərə səhər tezdən girəcəklərini bildirirlər. 
İsə kişi yıxılan ərəbə deyir: 
– Sən qoyunnarı bizim evə aparmağa kömək elə.  
Mənzil başına axşam üstü çatırlar. İsə kişi həmin gecə ərəbi 
qonaq saxlayır. Səhəri gün tezdən durub dəvəni yüklədir. Ərəbə 
qoşulub onun yoldaşlarının yanına gəlirlər. İsə kişi dəvənin ipini 
yıxılan ərəbə verib deyir:  
– Al, bu yükü. Bura Şəkidi, bala. Siz də Şəkiyə gələn qonaq-
sınız. Şəkililər gələn qonaqların malına göz dikməzlər. Amma 
gələn qonaq da abırsızlıq etməməlidi, danışığına fikir verməlidi. 
Bir daha Şəki, şəkililər haqda bilmədiyin sözləri danışmiyəsən.  
Ərəb durub İsə kişinin əlindən, üzündən öpür. Hamı sevinir. 
İsə kişi beləcə dəvəni yüküynən birlikdə öz sahibinə qaytarıb 
salamatlaşır, öz işinə gedir.  
 
Qırdanellə Əliqılıncın güləşi 
  
Şəkiyə bir-birindən xəbərsiz iki pəhlivan gəlir. Onlar şəhər 
əhlindən güləşmək üçün pəhlivan istəyirlər. Adət beləydi ki, əyər 
şəkililər meydana güləş üçün adam çıxarmasaydılar, gəlmə 
pəhlivanların tələbiylə hamı xərac ödəməliydi.  
Şəhərin başçısı bunların hər ikisinə ayrılıqda bildirir ki, bura 
güləşməyə başqa pəhlivan da gəlib. İstəyirsinizsə, təşkil edək, öz 
arazda güləşin. Qalib gələnlə haq-hesablaşaq. Pəhlivanlar razıla-
şırlar. Güləşdən qabaq münsiflər heyəti belə bir şərt də kəsir: gü-
ləş heç-heçə qurtarsa, pul veriləsi döylü. Bu səbəbdən də pəhli-
vanlar bir-birilərini yıxıb arxasını yerə qoyanadək meydandan 
çıxmamalıdırlar. 
Pəhlivanlar güləş meydanına girirlər. Hələ qarşı-qarşıya gəl-
məmiş Qırdanel Əliqılıncın arxadan qollarının altından tutur, onu 
 117 
qaldırıb yıxmaq istəyir. Bu üsul bəyənilmədiyindən münsiflər 
heyətinin işarəsiylə Qırdanel Əliqılıncdan ayrılır. 
Qırdanel güləş qaydalarını pozduğuna görə məzəmmət edilir. 
Pəhlivanlar pəhlivanı Əliqılınc heç əhəmiyyət vermir, yenidən güləş 
başlanır. Bu dəfə qabaq-qabağa tutaşırlar. Necə olursa, qəflətən yenə 
Qırdanel Əliqılıncı arxadan tuta bilir. Camaat səs-küy salmağa, fit 
çalmağa başlayır. Axı niyə belə fəndlər etməyə ona imkan verilir? 
Şəkililər pərt olurlar. Pəhlivanlar isə öz işlərində idilər. Qırdanel ha 
gücənib Əliqılıncı qaldırmaq istəyir, bacarmır. Əliqılınc gözünə 
döndüyüm iki əliylə arxasında olan Qırdanelin başından tutmuşdu. 
Qırdanel təkrar-təkrar cəhd eləyir ki, Əliqılıncı qaldırsın, amma 
orasını Əliqılınc yaxşı bilir ki, niyə Qırdanel onu qaldırammır. 
Əliqılınc öz işindəydi. Bir vaxt görürlər ki, Qırdanelin ayaxları 
yerdən dörd barmax aralanıb. Qırdanelin ayaxları get-gedə daha çox 
aralanır. Bir də baxırlar ki, Qırdanelin sinəsi Əliqılıncın başına qədər 
qalxıb. Nəhayət, Qırdanelin ayaxları Əliqılıncın belinə qədər 
qaldırılır. Əliqılınc nərə çəkib bir göz qırpımında Qırdaneli özündən 
iki-üç metr uzağa atır. Qırdanel yerə mıxlanıb qalır.  
Bu güləşin nəticəsi Şəki camaatına iki bayram gətirdi. Camaatın 
əvvəlki pərtliyi aradan qaldırılır, məyusluq gözlənilməz qələbəylə, 
ikiqat sevinclə əvəz olunur. Əliqılıncın eşqinə havaya yüzlərlə patron 
atılır. Şəhər əhli Əliqılıncın eşqinə böyük ziyafət düzəldir. 
 
 
TOPONİM RƏVAYƏT 
 
Oraban kəndi 
 
Rəvayətə görə Oraban sözünün etimologiyası “ora” və “ban” 
sözlərinin birləşməsindən ibarətdir. Köçəri tayfa, indiki oraban-
lıların əcdadları Oraban kəndinin yerləşdiyi əraziyə sübh tezdən, 
“ora” “xoruz banı” vaxtı çatıb məskən salmışlar və binə etdikləri 
kəndin adını da Oraban qoymuşdur. 
      
 118 
IX. NAĞILLAR 
 
Xeyirxahlıq 
 
Biri var imiş, biri yox imiş, Dəpyanus adında zalım, qəddar 
bir padşah variymiş. O diyirmiş ki, dünyada bi dənə padşah mə-
nəm, mənnən savayı padşah yoxdu. Camaat bu padşahdan qorxur, 
ona qorxudan sitayiş eliyirdilər. Üş nəfər, diyər ədə, habını da Al-
lah-taala yaradıtdı, bizi də, nətəri habına tabı olax, gəlin olmiyax 
habına tabı. Xəvərçilər bu üş nəfərin fikrini padşaha çatdırallar. 
Padşah qoşun-leşkər göndərif bu üç nəfərin dalınca onları tut-
mağa. Bu üş nəfər də qaça-qaça gidif bir böyük dağa rast gə-
litdilər. Dağı görüf diyitdilər: 
– Ya Rəbbim, İlahi, kafirlər bizi qırcaxdılar, sana pənah 
gətirmişox - diyəndə dağ açıldı, bu üç nəfər ora girdilər. Girən 
kimi dağ bağlandı, əvvəlki vəziyyətinə düşdü. Qıraxlara baxdılar 
ki, hər yan dağdı, meşəliyhdi. Gecə düşdü, yatdılar. Bi vaxtı biri 
yuxudan ayılar, görər qarandıxdı də, çıxmağa yer yoxdu, bu yol-
daşdarını yuxudan durğuzar, diyər ə, yaramadı bu, diyəsən bunun 
axırı ölümdü. Heç olmasa dünyada nə eləmişox bir-birimizə da-
nışax, heylə ölax, dərdimizi bir-birimizə diyax. Nəysə, sifdə biri 
başdıyır danışmağa. Dirir, Vallax, mən varlı  adamiydim, varım-
ixtiyarım çoxiydi. Bi günü bi nəfər gəldi yanıma, didim xeyir ola, 
didi iş yeri axtarıram, vəziyyətim canadı41, didim, iş yeri məndə. 
Bizə bunu apardım, didi işin nədi, didim qandax42 qazmax, beyağı 
qandax olutdu. Kürəyh də verdim, bel də verdim, yer görsətdim 
ki, habırdan qaz. Bu işdəmaxda olsun,  günorta üstü biri də gəldi, 
bunu da apardım diyi, gənə yer görsətdim, axşam bunnarın işdə-
rini təhvil götürəndə gidif gördüm səhərdən dələnnən dünorta 
gələn (ikinci) çox qazıtdı. Götürüf bi onnux qızıl birinci gələnə 
verdim, bi onnux qızıl da gönorta gələnə. İşi belə görəndə səhər-
dən gələn acıx eliyif pulu götürmədi, didi bes, sən günorta gələnə 
də məəmki qədər pul verirsən? Nəsə, bu pulu üstümə atdı, didi 
istəmirəm. Mən peşiman oldum, didim, axı bu işdiyitdi, nətəri 
 119 
oldu almadı. Mən onun pulunun dəyəri qədər mal-qara alıb tapşır-
dım ki, ayrıca saxlasınlar, nə vaxt gələr, mal-qara onundur. Altı il 
keçdi, altı ilin başında bu mal-qara artdı, sürü oldu. Altı ilin başın-
da bu adam gəldi, didi qardaş, mən saa acıx elədim pulumu alma-
dım, mümkünsə məəm pulumu ver, gedim, yetim-yesirimi dolan-
dırım. Diyəndə, diyir bunu mən apardım mal-qara sürüsünə, di-
dim, bala, bu mallar sənədi, götür apar. Didi, axı çoxdu bu qədər 
mal-qara, məəm puluma bu boyda sürü düşməz. Didim,  vaxtilə 
səən pula alınmış mal-qaradır, götür apar. Nəsə, diyir bu söyünə-
söyünə apardı, didim, Ya Rəbbim, İlahi, mənim bu kişinin puluna 
xəyənət elamadığıma görə qayanı qaldır mən çıxıf gedim – diyən-
də, diyir, qayanın ucu qalxdı, uzaqdan bir səs: - çıx gəl – didi. 
Dimax, Allah-taala bunun çağırışını, xeyirxah işini qəbul elədi.            
O birisinə didilər ki, ə, sən danış görax, sən nağarmısan. 
Hindi bu danışmağa başladı. Didi, vallah, mən də səən kimi varrı-
ixtiyarrı adamiydim. Amma gözü şor, arvadbaz iydim. Nəysə, 
Əyyub peyğəmbər olutdu da o vaxt, bu da bunu diyir şeytan düşüf 
dalınca hərriyə-hərriyə, hərriyə-həyriyyə nə qədər, diyir ki, bunun 
umurunu maa ver, Əyyub peyğəmbərin, bunu bi təhər eliyim də. 
Nəysə, Allah-taala bi gün diyir ki, Əyyub peyğəmbərin umur-
ixtiyarını verdim saa, nə istiyirsən elə. Əyyub peyğəmbər namaz 
qılan yerdə yerin altıynən gidif bunun burnuna zəhər tökür. Əyyub 
peyğəmbərin bədəninə yara düşdü. Əyyub peyğəmbərin gözəl 
xanımı varmış, qonşuları buna diyəllər ki, səən ərin sağalmaz 
xəstədir, əti tökülür, iylənir, bunu öydən çıxart, apar səhraya qoy. 
Bu da qonşuların sözünə qulaq asıf ərini ağlaya-ağlaya səhraya 
qoydu, qoyanda diyir, həmişə bunun hörüyünnən tutub su 
verirlərmiş. Bi günü toy olarmış, qonşular da gəlinin cehizini, 
qızılını-mızılını axtarallar, tapmazdar. Diyəllər, ha, Əyyub 
peyğəmbərin arvadı dilənirdi, bu yəqin qəlif aparıtdı. Bunu 
qazının yanına aparıllar, diyir bunun hörüyhlərini divinnən kəsin. 
Nəysə, bu gidər görər Əyyub peyğəmbərin vəziyyəti canadı, 
ağlıyər, diyər maa şərvət verin, su verin. Peyğəmbər ağlıyır də, 
vəziyyəti canadı. Xanım diyir ki, məəm hər yerdən əlim üzülütdü, 
 120 
mən hardan tapım saa şərvəti, suyu, yoxdu heç bir şey. Diyir 
bilmirəm, nağarırsan-qayır, maa axirət süyü tap. Bu qadın diyir 
gəldi məəm yanıma, didi ki, bes peyğəmbər şərvət, su istiyir, mən 
də tapa bilmirəm. Mən də gözü şor, arvadbaz kişiyəm. Bu qadın 
diyir, gəldi məəm yanıma, didi bes peyğəmbər həblə diyir, maa 
Allah yoluna şirin şey verin. Məndə, diyir buna natərəs söz didim, 
didi diyir gedim peyğəmbərdən soruşum, icazə versə mən nə 
diyirəm ki, gidif soruşuf gəlif didi ki, peyğəmbər diyir ki, daa mən 
ölürəm, get o kişi nə diyirsə elə, maa bi axirət süyü gətir. Allah-
taala diyir, bərkə düşən vaxt nə eləsən onnan keçir. Nəsə, arvad 
gəldi diyir, girdi otağa, biz ikimiz tək qaldıx. Bi vaxt bu arvad 
ağladı. Didim, ya Rəbbim, İlahi, məəm unu bacı gözüynən 
görduğuma, una əl vurmadığıma görə rəhmin gəlsin, habı qayanı 
qaldır, çıxıf gedim. Diyəndə, qaya qalxdı, amma mən çıxam-
mədim. Hindi bu peyğəmbərin bədəni yaradı, peyğəmbər didi, 
şükür ya Rəbbim, nə eləyirsən elə, ölürəm. Allah-taala didi ki, sağ 
əyağo da yerə vur, sol əyago da. Hərəsinnən bi zəm-zəm süyü 
çıxır. Allah-taala buyurdu ki, süyün birini için, birində də çimin. 
Oldular, diyir, hərəsi 15 yaşında oğlannan qız.  
Üçüncü adamdan soruşdular ki, söylə görək sən nağarmısan. 
Didi vallah məəm 60 yaşım var, çoban olmuşam, qoyun dalınca 
getmişəm, mən nə danışım. Didilər, ə, nə bilirsən danış da.... Diyir 
məəm bi işim var, yəni Allah-taala qavul eliyitdisə eliyitdi, eləmi-
yitdisə, daa nə diyim. Məəm nəslim qırılıf, qoca anamnan atam 
qalmışdı. Mən də bi dənə öyladam. Yaman ajdıx idi, bulara mən 
qoyun sütüynən baxırdım. Bi gün də diyir bu sütü sağıb qayıdanda 
bərk yağış yağdı, yağış yağanda diyir qoymadım süd qabına yağış 
düşmağa. Gedif öyə gördüm ki, atam-anam məni gözdiyif yatıt-
dılar. Süt işmax vaxtından keçitdi da. Olar özdəri oyanacən baş-
darının üstündə əlimdə çanax dəyanmışam. Bi vaxt atam oyandı, 
didi, oğul gəlifsanmı, didim bəli, ata, gəlmişəm. Götürün sütü için. 
Nəsə, diyir, sütü verdim, işdilər, atam didi, yə Rəbbim, ay oğul, sən 
bizə çeyhdığın zəhməti Allah-Taala qəvul eləsin, səni Allah heş 
yerdə dara salmasın. Ya Rəbbim, İlahi, məəm atamnan anama çəh-
 121 
diyim əziyyəti qəvul eliyifsansa, habı qaya qalxsın, habırdan çıxım 
gedim. Didəndə, diyir qaya beyax qalxdı. Bular üçü də diyir 
çıxdılar çölə, hindi bular acdılar. Sözləşdilər ki, kimdə pul varsa 
qidax çörəyh alax, Dəpyanus bilsə bizi qırcaxdı. Birisi didi məndə 
var. Getdi tükançıya verdi pulu, bu tükançı diyir, bir pula baxdı, bir 
maa baxdı. Didi, a kişi, habı Dəpyanusun puludu, sən nə axtarırsan, 
Dəpyanus dünyadan köçən 309 ildi. Bu pul işdəmir, dünya təzələ-
nitdi. Gül-gülünən oyniyir, bülbül-bülbülnən, insanlar gözəlləşitdi.  
Dimax, bular 309 il qayanın altında qalıtdılar.                        
 
Haqq var, divan yoxdu 
 
Şah oğlu Şah Abbasının ölkəsinnən adamnar itir. İtənnəri nə 
qədər axtarıllarsa da tapa bilmirlər. İtən adamnarı öldürən də bi 
dənə adamdı. O, pullu adamnarı öldürüf pulunu alır. Bi günü bu 
qonşudan bi axmağı da götürür, bu da diyirmiş ki, gedim mən də 
pul qazanaram. İtən adamnarın öldürüldüyü yerə çatanda diyir ha-
bırda düşax, dincalax. Bi vaxtı bular orda düşüllər, orda su-zad 
içillər, bu görür ki, yoldaşının qılığı düz döyül, bu nəsə ayrı 
fikirdədir. Diyir, a kişi, habı pulunu verim, səən adam öldürmağo 
heş kimə dimiycəm. Diyir, yox. Diyir, unda saa bi xahiş eliyim, 
bunu yerinə yetir, daa öldürürsən öldür də. Dimax, bunun yoldaşı 
hamilə iymiş, diyir öyrən gör, oğlum olutdusa adını qoy “Haqq 
var, divan yoxdu”, qızım olsa daa heş nə. 
Qatil də başa düşmür bu nə diyən sösdü. Nəysə, bi vaxtı bu 
gəlir arvadın yanına, arvad qayıdır ki, ay qardaş, mənim yoldaşım 
sənnən getmişdi, bəs o niyə qayıtmadı. Qatil qayıdır ki, bala, səən 
yoldaşın hələ gəlmiycaxdı, cec gəlcaxdı. Diyir bə saa o heş şey 
dimədi. Diyifdi ki, oğlum olsa adını “haqq var, divan yoxdur” 
qoysunlar, qızım olsa da heş nə. Sən dimə bunun da oğlu olutdu-
muş, uşax da qəzirmiş, bular öydən gedənnən xeyli vaxt keçitdi. 
Uşağın adını anası qoyur “Haqq var, divan yoxdu”. 
Şah oğlu Şah Abbas da atını minib şəhərdə gəzirmiş, bu vaxt 
uşax şahın atına tərəf qaçır. Uşağın atın əyaxları altına düşmə-
 122 
sinnən qorxan anası onun dalınca qışqırır: ay haqq var, divan yox-
du, dəyan, at səən basar. Şah, diyir, atın başını çeyhdi  ki, ay bacı, 
ay qızım, habıra gəl görüm. 
Şah soruşdu ki, habı uşağın adı nədi? Ana didi: uşağın adı 
“Haqq var, divan yoxdu”. Şah qayıtdı ki, axı haqq da var, divan 
da. Nətəri yanı, divan mənəm, haqq o kişi. Soruşdu ki, habı adı 
kim qoyutdu bu uşağa. Sən özünnən qoyufsan, yoxsa saa diyiflər. 
Arvad əhvalatı olduğu kimi danışır. Şah diyir ha...a, dimax itən və 
öldürülən adamnarı qıran kim imiş. Arvaddan soruşur ki, sən o 
kişini tanıyırsan. Arvad qayıdır ki, o məəm qonşumdu. Şah Abbas 
kişini yanına çağırtdıraraq soruşur ki, di görax bu uşağa adı kim 
qoyutdu, özü də hindi hardadı. Bu dimax istəmir, şah əmr eliyir ki, 
bunun dırnaxlarını şıxardın. Dırnaxlarının ikisini çəkillər, üçüncü-
sündə davam eləmir, diyir, vallah öldürmüşəm. O, maa həbilə xa-
hiş elədi, mən də yoldaşına çatdırdım. 
Şah diyir, hindi camaatı öldürəni tapmışam. Qatili dar ağacın-
dan asıllar. 
 
Göz görmiyən, qulaq eşitmiyən söz 
 
Biri var idi, biri yox idi. Keçmiş zamanlarda bir kişinin üç 
oğlu, bi arvadı var idi. Bi günü kişi bərk azarlanır. Kişi arvad- 
uşaqlarını yanına çağırıb diyir ki, böyük qardaş və ortancıl qardaş, 
bu öy-eşik, bu mal-qara sizə, bu bağ ananıza və kiçik qardaşınıza 
qalsın. Kişi ölüb həyatdan yox olur. Ailə bir yerdə yaşayır. Bi gün 
böyük və ortancıl qardaşlar ananı və kiçik qardaşı zorla öydən qo-
vurlar. Ana kiçik oğlu ilə gəlir kişinin bağışladığı bağa. Gəlib ba-
ğa çatıb bağı gəzmağa başliyirlər. Bir az gəzənnən sora ana və 
oğul yorulub bağın ortasında otururlar. Bir qədər oturduqdan son-
ra oğlan görür ki, yanlarında bir papaq var. Oğlan papağı başına 
qoyur. Sora papağı çıxardıb anasına diyir ki, bu papaqda sirr var. 
Ana papağı başına qoyub diyir: oğul, atan bizi istiyib bu bağı bizə 
verib, oğlan papağı anasınnan alıb tullamaq istiyir. Amma ana 
papağı tullamağa qoymadı ki, bu, atanın yediyarıdı, qoy qalsın. 
 123 
Oğlan papağı başına qoyur. Dünyada nə ki, cin, şeytan var, yığılır 
onun başına və diyirlər: ağa, qulluğun nədi? Oğlan qayıdır ki, 
anamla mən ac olmuşuq, bir samovar çay, iki boşqabda yimək ol-
saydi, yiyib-içərdox. Oğlan sözünü qurtarmamış hər şey hazır ol-
du. Onlar yiyif-işdilər, bir az dincaldılar. Yuxudan durannan sora 
durub yol getmağa başladılar. Az getdilər, çox getdilər, bir vaxt-
dan sora gəlib bir bağ qırağına çatdılar. Oğlan öy yiyəsini çağırdı. 
Onların qavağına bi qoca kişi çıxdı. Oğlan qayıdır ki, əmican, biz 
yad adamlarox, bizi bir günnüyə qonax elə. Qoca razılaşır. Ana və 
oğlanı öyə gətirir, onlara çay, yimağ-işmax verir. Sora onlar söh-
bətə başladılar. Az danışdılar, çox danışdılar, sora oğlan diyir ki, 
əmican, gəl mənim anamı özaa arvad elə, məni də oğullağa götür. 
Qoca kişi razılıq verdi. Onlar bir neçə gün yaşadıqdan sonra oğla-
nın padşahın qızına gözü düşdü. Oğlan bu fikrini axşam atasına 
söylədi. Atası söylədi ki, oğul, biz hara, padşahın qızı hara? Oğlan 
sözünnən dala durmadı, atasınnan xahiş elədi ki, padşahın yanına 
elçiliyə getsin. Qoca kişi padşahın hüzuruna gedib elçi daşının üs-
tündə oturub gözdəmağa başladı. Padşah onu yanına çağırıb nə is-
tədiyini soruşdu. Kişi məqsədini bildirdi. Padşah gülərək dilləndi: 
Sənin oğlun hara, mənim qızım hara? Sənə üç sual verərəm, cavab 
versən qızımı sənin oğluna verrəm. Padşah qızını yanına çağırıb 
barmağındakı üzüyü çıxartdırdı. Padşah söylədi: bu üzükdən bir 
üzük, mənim öy-eşiyim kimi öy-eşik, bir də qulaq eşitməyən, göz 
görməyən bir söz mənə gətirin. 
Qoca kişi durub kor-peşman yavaş-yavaş öylərinə yollandı. 
Padşahın dediklərini oğlana çatdırdı. Oğlan gözdədi ki, axşam 
düşsün. Axşam düşdü, oğlan papağı başına qoydu. Dünyanın cin, 
şeytanı yığıldı onun başına. Didilər: ağa, qulluğun nədir? oğlan 
padşahın qızının üzüyünü göstərib didi: 
– bu üzükdən 40 üzük! 
O, sözünü qurtarmamış 40 üzük hazır oldu. Oğlan üzükləri 
bir torbaya yığıb atası ilə  göndərdi padşaha və didi ki, padşah 
bunların içindən öz üzüyünü seçib götürsün, seçə bilməsə torbanı 
mənə qaytararsan. Padşah üzüklərin içərisində öz üzüyünü seçə 
 124 
bilmədi. Kişi üzük torbasını oğlana qaytardı, oğlan padşahın 
üzüyünü seçib verdi ki, apar padşaha ver. 
Axşam oldu. Padşah baxdı ki, kişinin öyü yanır. Qoşun 
göndərdi ki, gedin onun öyünü qaraldın. Qoşun gedib görür ki, nə 
öy yanmaq, sən dimə bunlar işıq imiş. Padşah səhər öyün 
yanınnan keçəndə gördü ki, doğrudan da kişi yaxşı bir öy tikitdi. 
Padşah buyurdu ki, üçüncü sualıma da cavab versən qızı verərəm. 
Oğlan axşam papağı başına qoydu. Dünyanın cin-şeytanı yığıldı 
onun başına. Oğlan onlardan soruşdu ki, dünyada göz görməyən, 
qulaq eşitməyən bir söz varmı? Cin-şeytanlar bir ağızdan: var 
dünyada elə bir şey-didilər. Onlar qayıtdılar ki, bi dəniz qırağında 
qarış baba var. Boyu bi qarış, saqqalı iki qarış. Sən get onun yanı-
na. O “alıf” disə, sən “əlif” di, o “əlif” disə, sən “alıf” di. Sən o di-
yən sözü disən sənin başını kəsif öyünün tikintisini tamamlayacaq. 
Onun öyünün tikilif qurtatmasına bir baş və bir bədən lazımdır. 
Oğlan cin-şeytannarın bu sözlərinə qulaq asdıqdan sonra qarış 
babanın yanına yollandı. Qarış babanın bi qızı variydi.Qız oğlanı 
görən kimi onunla dost olmaq istədi. Qız oğlanı yanına çağırıf didi: 
Dədəm “alıf” disə sən “əlif” dinə, dədəm “əlif” disə sən “alıf” dinə. 
Qarış baba oğlanı yanına çağırıb ona dərs keçmağa başladı. O 
“alıf” didi, oğlan “əlif”, o “əlif” didi, oğlan “alıf”. Bu dərs üç gün 
keçdi. Vaxt vədə yetdi. Oğlanı atası gəlib apardı. Bir neçə günnən 
sora oğlan didi ki, ata, mən ərkək dəvəyə dönicəm. Sən məni apar 
bazarda sat, amma zingiri vermə. Oğlanın atası dəvənin zingirindən 
tutub bazara apardı. Bunu görən Qarış baba kişinin yanına gəlib 
didi ki, bu dəvəni mənə sat. Kişi dəvənin qiymətini söylədi. Ra-
zılaşdılar. Qarış baba dəvənin pulunu verdi. Kişi zingiri açmaq 
istədi, amma Qarış baba buna razılaşmadı. Qarış baba üç dəvənin 
pulunu verib zingiri də aldı. O, dəvəni eşiklərinə gətirdi. Qız dəvəni 
görən kimi tanıdı. Atası qızına tapşırdı ki, gedib piçağı gətirsin, də-
vəni kəsək. Qız piçağı yeşirdi, öydən çölə çıxıf didi ki, piçağı 
tapmıram. Qarış baba didi ki, gəl dəvənin boğazınnan tut, qaçma-
sın. Qarış baba öyə girən kimi qız dəvəni buraxdı. Dəvə quşa dönüb 
uçub getdi. Qarış baba çölə çıxanda gördü ki, dəvə yoxdur. Qarış 
 125 
baba qartala dönərək sərçəyə dönmüş oğlanın dalınca uçdu. Sərçə 
dala dönüb gördü ki, böyük bir qartal onun dalınca uçur. O, dərhal 
qarğaya dönərək sürətini bir az da artırdı və gəlib özünü padşahın 
eşiyinə salaraq toox-cüyə oldu. Qartal isə bir çaqqal olub başladı 
cüyələri yimağa, axırda bir cüyə qaldı, o da itə döndü və it ilə 
çaqqal başladılar bir-birilə boğuşmağa. Oğlan bir iynə oldu, Qarış 
baba isə sap. İynə xeyli fırlandı, sonra gəlib ocağın içinnən keçdi. 
Onun dalınca gələn sap ocaxda yandı, sora iynə oğlana dönüb 
padşahın yanına getdi. Söylədi ki, bu da sənə göz görməyən, qulaq 
eşitməyən bir söz.-Padşah oğlanın onun bütün şərtlərini yerinə ye-
tirdiyini görüb qızını ona verdi. Yeddi gün yeddi gecə toy çaldırdı. 
 
Mürdəşir və meyitə su tökən 
 
Biri var imiş, biri yox imiş. Mürdəşir (meyityuyan) və meyit 
yuyulanda ona su tökən var imiş. İş elə gətirir ki, əyalətdə ölənlə-
rin sayı azalır və sonra tamam kəsilir. Yuyucu və su tökənin baza-
rı bağlanır. Onlar vəziyyəti belə gördükdə başqa əyalətlərə gedib 
çimdirmək üçün meyit axtarırlar. Əyalətlərin birində camaatın 
meydana yığıldığını görürlər. Maraqlandıqda bildirirlər ki, əyalətə 
şah axtarırlar, baxt quşunu meydana buraxacaqlar, o kimin başına 
qonsa, həmin adam şah olacaq. 
Düddəyh çalınır, baxt quşunu buraxırlar. Baxt quşu gəlib 
meyityuyanın başına qonur. Camaat narazı qalır, səs-küy salırlar 
ki, niyə şah yerli camaatdan olmasın. Baxt quşunu üç dəfə bura-
xırlar və hər dəfə yuyucunun başına qonur. Əlacsız qalan camaat 
yuyucunu şah seçir. İşi belə görən su tökən də özünə bir vəzifə 
istəyir və şah onu özünə vəzir təyin edir. 
Bir gün şah və vəzir şəhərin küçələrini gəzərkən bir cənazə 
aparıldığını görürlər. Şah əmr edir ki, meyiti ona göstərsinlər, qu-
lağına söz diyicəm. O, cənazəyə əyilərək meyitə deyir: 
– O dünyada ölülər sənnən soruşsalar ki, bu dünyada dirilər 
nətəri yaşayırlar, diyərsən ki, meyit yuyan şahlıq eliyir, su tökən 
vəzirlik. Fikirləşin görün camaat nə çəkir. 
 126 
Kimin yaşı çoxdur 
 
Ot bitməyən bir səhrada dəvə, eşşək və qoyun bir bafa43 ot ta-
pır. Görürlər ki, bu otu hər üçü yesə, yenə ac qalacaqlar.  
Belə razılaşırlar ki, hər üçü yaşını söyləsin, kimin yaşı daha 
çox olsa, otu o yesin.  
Qoyun deyir:  
– Mən İsmayıl qurbanına gələn qoyunun anasıyam.  
Eşşək qoyundan yaşlı olduğunu bildirir.  
Dəvə əvvəl dillənmir, otu götürüb ağacın hündür haçasına qo-
yur, yeyə-yeyə onlara cavab verir:  
– Sizin sözünüzdən belə çıxır ki, dəvə uşaqmış?!  
 
Canavarın üç öküzlə dostluğu 
 
Ala öküz, qara öküz, qırmızı öküz canavarla dostlaşırlar. Ca-
navarın məqsədi varmış, bu öküzləri bir-bir yemək istəyirdi. Onlar 
iri, canlı, itibuynuzlu öküzlər idi. Həmişə birlikdə gəzib-dolaşdıq-
larından canavar onlara heç nə edə bilmir, yanlarına gələndə qor-
xudan tir-tir əsirdi.  
Canavar hiylə işlədir. Böyük ala öküz aralanan kimi o biri 
öküzlərə yaxınlaşır, ala öküzün əleyhinə danışır. Guya ala öküz o 
biri öküzlərin bir-bir aradan çıxmasını istəyir. Canavar beləcə ala 
öküzlə o biri öküzlər arasında narazılıq salır. Bir müddət keçəndən 
sonra o yola gətirdiyi öküzlərə deyir: 
– Nə fikirləşirsiniz? Istiyirsiniz köməkləşib ala öküzün özünü 
aradan çıxardaq.  
Öküzlər razılaşır. Canavar xəlvətə salıb təklənən ala öküzü 
parçalayıb yeyir. Sonra bu şəkildə sağ qalan iki öküz arasında da 
narazılıq yaradır. O, qırmızı öküzə deyir:  
– Qara öküzün saa paxıllığı tutur. Nə diyirsən, qara öküzü 
aradan çıxarımmı?  
Qırmızı öküz hiylə toruna düşüb razılaşır. Canavar qara ökü-
zü də xəlvətə salıb yeyir.  
 127 
Günlərin birində növbə qırmızı öküzə çatır. Canavar onu par-
çalamağa hazırlaşır.  
Qırmızı öküz deyir:  
– Ə… canavar, biz yoldaş döylüydox? Bəs nooldu?  
– Ay ağılsız, ala öküzü gözün görə-görə parçalayıb yeyəndə, 
qara öküzün başını dərədə batıranda bilmirdin ki, o gündən saa da 
olacaq. 
 
Çaqqalla qəbalə bağladı 
 
Qoca nənə qızlarını köçürüb oğlanlarını da öyləndirmişdi. 
Oglanların hər biri özünə ev tikmişdi, qızlar da qayğısız yaşayırdı-
lar. Qardaşlar nə qədər desələr də, ana heç birinin yanına getmirdi. 
Onlar soruşanda ki, “böyütmüsən, ərsəyə çatdırmısan, bəs indi ni-
yə bizimlə yaşamaq istəmirsən?” - ana belə cavab verir:  
– Ər evinə gedəndə atam maa tövsiyə etmişdi: “Qızım, ər evin-
də lal-kar olarsan. Sən getdiyin evin böyükdən kiçiyə hamısının 
hörmətini saxlayarsan. Sənin meyitin həmin evdən çıxmalıdır”. O 
kişinin vəsiyyətini pozub bu evdən heç bir yerə gedən döyüləm. 
Qarı oğlanların himayəsiylə həmin evdə bir müddət rahat yaşa-
yır, özünə məşguliyyət tapırdı: dirlik44 edir, mala baxır, kürd basdırır, 
cücə böyüdür. Cücələr bir qədər iriləşəndə qarı görür ki, hər gün bir-
ikisini gecələr nəsə aparır. Qarı pusur, bilir ki, caqqalın işidi. Bir gün 
baxır ki, çaqqal yenə gəlitdi, cücəni aparmax istəyir.  
Qarı deyir: 
– Xoş gəlmisən, caqqal qardaş. Sən gəlib xırda-xırda cücələri 
aparırsan. Qoy cücələr böyüsün. Səninlə belə şərt kəsirəm: get, 4-
5 aydan sonra gəl, cücələrin yarısını öz əllərimlə tutub sənə verim, 
yarısı da maa qalsın.  
Beləcə, qarı çaqqalla qəbalə45 bağlayır. Hər ikisi qol çəkir.  
Çaqqal gedən kimi qarı bir it gətirib töylədə saxlayır. İtə yax-
şı qulluq eliyir. 4 ay tamamında çaqqal da özünə bir dost tapır. 
Tülküyə deyir: 
 128 
– Gedib qarıdan 4 cücə alacam, gəl sən də mənnən get, ikisini 
sənə verrəm. 
Çaqqal tülküylə birlikdə qarının evinə gəlir. O məhləyə girəndə 
tülkünü də çağırır. Tülkü çaqqala deyir:  
– Mən heylə yerlərə gedən döyüləm. Sən get, mən burda gözlə-
yirəm. 
Qarı çaqqalı görən kimi: 
– Xoş gəlmisən, çaqqal qardaş, - deyir, - cücələr töylədədir. 
Savax açılsın, sən də bax, hansılar xoşuna gəlsə tut apar.  
Qarı gedib töylədən iti buraxır. Çaqqal iti görən tək məhlədən 
çıxmaq istəyir. Bərənin ağzına çatanda it çaqqalı yığışdırır. Çaq-
qal dartınıb bərədən çıxmaq istəyirsə də, itdən yaxa qurtara bilmir. 
Birdən çaqqalın yadına tülkü düşür və var gücüylə bağırır:  
– Ay tülkü qardaş, köməyə gəl, bu heyvanın əlinnən məni 
qurtar.  
Tülkü deyir:  
– Mən demədim ki, heylə yerlərə mən gedən döyüləm. Niyə qə-
baləni göstərmirsən, qəbaləni göstər.  
Çaqqal cavab verir: 
– Ə, dərəbəylikdi, bu qəbaləyə-zada baxan yoxdur.  
Tülkü deyir: 
– Çaqqal qardaş, mən belə qanunsuz yerlərdə qalammaram, get-
dim. Sağ-salamat qalsan, meşədə görüşərox.  
 
Yaxşı oğul niniyir ata malını, pis 
oğul niniyir ata malını?... 
 
Varli bir kişinin övladdan gözünün agı-qarası yeganə oğlu 
vardı, dünyanın naz-nemətiynən bəslənmişdi. Istədiyini geyindir-
miş, könlünə düşəni yedizdirmişdilər. Kişi sərvətini böyük əzab-
əziyyətlə toplamışdı. Amma oğlu atasına çəkməmişdi. Onun peşə-
si curlarına qoşulub kef məclisləri düzəltmək, o şəhərdə, bu şəhər-
də gəzmək, pul dağıtmaq idi. 
Kişi nə qədər tədbir tökürsə, övladını düz yola gətirə bilmir. 
 129 
Anlayır ki, öləndən sonra bu bivec oğlu onun yığdığı var-dövləti 
bir ilin içində göyə sovurasıdı. Bir gün gözünü açıb görəcək ki, 
qalıb bir qəpiksiz. Bəlkə onda əzab-əziyyətin nə olduğunu görüb 
ağıllandı?.. Amma fərsiz övladlar ata malını itirəndən sonra əllə-
rindən bir şey gəlmədiyindən dünyada yerlərini dar görürlər. Hər 
şeydən əllləri üzüləndə çətinliklərə dözməyib özlərini asırlar. Kişi  
oğlunun yataq otağının lənpəsində46 qəndil47 asmaq üçün asqı 
qoydurtdurur. Lənpənin yerləşdiyi yerdə bir dobu qızıl gizlədir. 
Fikirləşir ki, bəlkə oğlu özünü asanda asqı yerindən çıxar, qızıl 
onun təpəsinə tökülər. Bəlkə oğlu onda da olsa ağlını başına yığdı. 
Kişi dünyasını dəyişir. Ogul əlinə keçənləri dəyər-dəyməzinə 
pula çevirib kef çəkir. Atasından nə qədər döylət qalmışdısa, ha-
mısının dalından dəyir. Bir də ayılıb görür ki, bazara çıxmaq nədi, 
heç çayçıya girməyə pulu qalmayıb. Bütün köhnə dostları ondan 
aralı gəzirlər, onu bir stəkan çaya qonaq eləmirlər. Bəzilərinin ar-
xasınca gəzir, amma heç kim tərəfindən adam yerinə qoyulmur. 
Salam-kəlamı da ondan əsirgəyirlər.  
Yaz girəndə cavanlar adətləri üzrə Soyuq bulağa istirahətə 
getmək istəyirlər. Yol tədarükündə olurlar. Hərə bir yemək lə-
vazimatı alır. Qışdan güc-bəla çıxan oğlan görür ki, tədbirə 
qoşulması barədə ona təklif etmirlər. Həmişə azuqə xərcinin bütün 
ağırlığını o öz üzərinə götürürdü, bu dəfə isə bir şey almaq 
tapşırmamışdılar.  
Curları at-arabayla onsuz dincəlməyə yollanırlar. Oğlan  sa-
yılmadığından qırılsa da, məhlədə qalan son iki toyuğu da tutub 
kəsir, bişirib özüylə götürür və Soyuq bulağa gəlir. Həmişə kef 
məclisləri düzəltdiyi mənzilin qapısını nə qədər döyürsə üzünə 
açmırlar. Axırda çəpərin arasından bişmiş toyuqları içəriyə salır. 
Özü hasarı adlayıb həyətə girməyə can atır. Oğlan pərişan halda 
curlarının yanına gedir. Deyir: 
– Mən də iki bişmiş toyuq gətirmişdim. Halal ruzuyla sizin 
süfrənizə qoşulmaq istəyirdim. Qəzadan onu da it apardı. 
Yerbəyerdən onu ələ salırlar. Sonra qoyun kababını yeməyə 
başlayırlar. Curları bir qıraqda kirimişcə durmuş oglana yemək 
 130 
təklif eləmirlər. Biri nökərləri haylayıb istehzayla deyir: 
– Bu adamı hasardan o yana ötürün, yoxsa onun özünü də də 
it aparar… 
Oğlan kor-peşman evə qayıdır. Quru döşəmənin üstündə üzü 
aşagı yatır, çox fikirləşir, çox götür-qoy eləyir. Keçmişləri yadına 
salanda hirs onu boğur. “Belə yaşamaqdansa ölmək yaxşıdı” – de-
yir. Oglan özünü asmaq qərarına gəlir. Durub kəndiri qəndil asqı-
sına keçirir, boğazını hilməyə salıb bədənini aşagı sallayanda qən-
dil qırılır. Yerə xeyli qızıl tökülür. 
Oğlan səhər tezdən bazara çıxır, paltarlarını təzələyir, dəlləyə 
gedib üzünü taraşlayır, saçlarını qıxdırır. Sonra geyimli-keçimli 
halda çayçıya gəlir. Yenə onun çöhrəsi açılır, əvvəllərdə olduğu 
kimi tanış-bilişə yemək-içmək təklif edir. 
Curları təzədən bir-bir yığışır, Soyuqbulaqda elədiklərini za-
rafata yozurlar. Guya çıxıb gedəndən az sonra qaytarmaq üçün 
onun dalınca çıxıblar, amma heç yerdən tapmayıblar. Beləcə, oğ-
lanın saqqızını oğurlayırlar48. Əvvəlki dostluqları bərpa olunur. 
Toy edən gəlib ondan borc pul alır, ölüsü olan yas mərasimini 
yola salmaqda çətinlik çəkmir, oğlanın əli açıqlığı hamının işini 
düzəldir. Amma borc alanlar pulları qaytarmağı=yaddan çıxarır-
lar=. Bir neçə vaxtdan sonra oğlan yenə müflisləşir, əvvəlkindən 
də pis vəziyyətə düşür.  
Bu bədbəxt başına nə kül töksün, hansı yolu seçsin? Yaşadığı 
şəhərdə tanış-bilişinin qabağında əl açıb dilənməyi özünə sığış-
dırmır Əlacı üzülür, xeyli vaxt kəndlərdə dilənçilik edir. Bu halın-
da həmcurlarına rast gəlməyi ölümə bərabər sayır. Ona görə də di-
lənmək üçün başqa yerlərə getməyi qərara alır. 
Oğlan yollarda dilənə-dilənə gedib Tiflis şəhərinə çatır. 
Gündüzlər dilənir, axşamsa bir körpünün altında daldalanıb yatır.  
Günlərin bir günü oğlan meydanda dilənirmiş. Bir zərgər 
tükənin qabağından keçəndə içəridəki zərgər ona tanış gəlir. 
Onun kimliyini xatırlaya bilmir. Zərgər də oğlanı tanıdığını danır. 
Üstəlik üstünə acıqlanıb dükandan qovur, ona dilənçi payı da olsa 
vermir.  
 131 
Əslində zərgər oğlanı yaxşı tanıyırmış. Atasıyla neçə illər çö-
rək kəsmişdi. Kişi oglanın bu halına sarsılır. Yaxınlıq verməsə də, 
gözündən uzaq qoymur. İstəyir ki, xəbəri olmadan ona yaxşılıq 
etsin, dostunun oglunu dilənçilikdən qurtarsın.  
Zərgər şəyirdlərindən birinə tapşirir ki, aparib ona dilənçi pa-
yı versin, özü də gizlincə arxasına düşüb izləsin. Şəyird oğlanın 
daldalandığı körpünü zərgərə nişan verir.  
Bir axşam körpünün altina bir dilənçi də gəlir. O, əvvəl bir 
qədər aralıda ondan xəbəri yoxmuş kimi oturur. Guya qəflətən oğ-
lanı görür. Yaxınlaşıb salamlaşır. Sonra hər ikisi gecədən xeyli ke-
çənədək  keçmişdə başlarına gələn əhvalatlardan danışırlar. İkinci 
dilənçi Allahdan arzu edir ki, yaşayışları yenə də yaxşılaşsın.  
Onlar gündüzlər ayrılıb hərəsi şəhərin bir səmtinə dilənməyə 
yollansa da, axşamlar körpünün altında yenə görüşüb dərdləşirlər. 
Bir həftə birlikdə gecələyirlər. Bir-birinə isnişirlər.  
Bir gecə hər ikisi soyunub ayaxlarını çayda yuyurlar. İkinci 
dilənçi gələndə əlində bir yekə qarpız gətirmişdi. O həmkarına deyir: 
– Oğul, sən cavansan, dur o qarpızı kəs, yeyək. 
Oğlan cibindən sapsız paslı bısax çıxarıb qarpızı dilimləyir. 
Hər ikisi iştahla yeyir. Yerə tökülən tumları qaranlıqda təmizləmə-
yə başlayırlar. Oglan əllərini torpağa sürtəndə nəsə səs eşidir, əyi-
lib baxır ki, bir torba qızıldı. Sevindiklərindən bilmirlər nə etsin-
lər. Sonra qızılı dədə malı kimi aralarında bölüşdürürlər. Sonradan 
gələn dilənçi deyir:  
– Biz bu qızılla tükənlər aça bilərox, çoxlu qazancımız olar. 
Şəhərdə tanınan, hörmətli adamlarından olarox.  
Oğlan bu məsləhətlə razılaşır.  
Səhəri hərəsi bazara gedib bir dəst qiymətli paltar alır, dəllə-
yə də baş çəkirlər, hamamlanırlar. Axşam qonaq evində otaq kira-
yələyirlər. Bir neçə gündən sonra alqı-satqı bazarında soraqlaşıb 
bir zərgər dükanına gəlirlər. Sahibini razı salıb  dükanı alırlar. 
Birlikdə işə başlayırlar. Qoca dilənçinin yaxşı əl qabiliyyəti 
vardı. Oğlana zərgərlik sənətinin sirlərini öyrətməyə başlayır. Dü-
kanin gəliri gündən-günə artır. Vətənindən dilənçi sifətində gələn 
 132 
oğlan artıq özü zəhmətiylə pul qazanır. Alıb satmağı bacarır. Pul 
xərcləməyi öyrənir. Özü qazandığından gəlirinin qədrini bilir.  
Zərgər tükəninə tez-tez bir qız gəlir. Özündəki qızıl əşyalarını 
başqasıyla dəyişir. Oglanın mallarını baha qiymətə alır, özününkü-
ləri isə ona ucuz qiymətə satır.  
Oğlan şəhərdə varlı-karlı adama çevriləndən sonra başqa bir 
zərgər dükanının sahibi onu evinə qonaq çağırır. Oğlan görür ki, 
bu kişi şəhərə gələndə onu dükanından qovan kişidi. Salamlaşır-
lar. Ev sahibi deyir: 
– Büyün sənə bir sirr açacağam. 
Yeyib-içəndən sonra ev sahibi ayağa durub otağı tərk edir. 
Bir müddətdən sonra dilənçi libasında geri qayıdıb deyir: 
– Oğul, körpünün altında səninlə gecələyən dilənçi yoldaşini 
tanımadınmı?  
Oglan məsələnin nə yerdə olduğunu anlayır. 
- Tanıdım, - deyir, - özü də atamın yaxın dostu olduğunuz da 
yadıma düşdü. 
Zərgər ona anladır ki, hər şeyi dostu ona danışmışdı. Kişi deyir: 
– Atan narahatlıq keçirirdi. Sənin ərköyünlüyün, malın, pulun 
qədrini bilməməyin başına bəlalar açacaqdı. Son ümidi qəndil 
asqısında gizlətdiyi qızıllar idi. Elə zənn edirdi ki, onları tapanda 
ağıllanacaqsan. Curlarının hiyləsinə uymayacaqsan. Mənim düka-
nıma o kökdə gələndə ürəyimə dağ qoydun. Amma boynuna 
sarılmağım, açıq-aşkar sənə əl tumağım heç nəyi dəyişdirmirdi. 
Ona görə də qiyafəmi dəyişib dilənçi yoldaşın oldum. Qarpız 
çərdəklərini yataq yerinə tökmək bəhanə idi. İstəyirdim yerə 
atdığım qızıl kisəsini tapasan. Yaxşı ki, dükan açmaga razılıq ver-
din. Ancaq alveri dirçəltmək üçün sənin özünün pulun olmalıydı. 
Bu səbəbdən də atanla mənim rəhmətə getmiş bir dostumuzun qızı 
yardımına gəldi. Bahalı bəzək şeylərini sənə ucuz qiymətə satdı. 
Səndəki malları ikiqaq baha qiymətə aldı. Oğul, mən səni dilənçi 
kökündə evimdə qəbul etmək istəmədim. İstədim ki, dilənçiliyin 
daşını atıb özün pul qazanasan və var-döylətin qədrini biləsən. Bir 
döylət də halal süd əmmiş qızla ailə qurmağındı. Allahın əmri, 
 133 
peyğəmbərin razılığıyla səni ayağa qaldıran qıza elçi gedəcəyəm. 
Səninlə curluq eliyənlər əsl dost deyildilər. Çünki dost dosta əl 
tutar, onun malına göz dikməz.   
Oğlan Tiflis şəhərində atasının dostunun qızıyla öyləndi. Elə 
böyük toy məclisi qurdular ki, səs-sorağı gedib onu iki dəfə var-
yoxdan çıxardan currarına da çatdı. Paxıllıqlarından yanıb-yaxıl-
salar da əlləri daha oğlanın pul kisəsinə çatmadı. 
 
Ata vəsiyyəti 
 
Biri var idi, biri yox idi. Bir şəhərdə varlı bir adam yaşayırdı. 
Kişi ömrünü başa vurana yaxın üç oğlunu  mükəmməl oxudur, hər 
üçünə öy tikdirir, sonra döylətini aralarında bölüb vəsiyyətini edir: 
– Övladlarım, - deyir, - sözlərimi qulaqlarınızda sırğa edin. İstə-
yirsiniz hörmət-izzətli, ad-sanlı ömür sürəsiniz, onda bu işləri yerinə 
yetirin: hər kənddə bir ev tikin. Sınamadağınız adamla döstluq etmə-
yin. Onun kişiliyi, mərdliyini, alverdə düzgünlüyünü, sirr saxlamasını 
biləndən sonra ürəyinizə yaxın buraxın. İşdi-şikayətdi, birdən qumar 
oynasanız, məşhur qumarbazla oyuna girişin. Bir də çalışın vaxtınızın 
bir hissəsini səyahətlərdə keçirin. - deyib kişi gözlərini yumur. 
Qardaşlar atalarının dediklərinə əməl etməyə başlayırlar. Hər 
kənddə etibarlı bir qonaq tapırlar. dostluq edəcəkləri adamı çox sı-
naqlardan çıxarırlar. Sonra məşhur bir qumarbazın soragına düşüb 
ardınca yollanırlar. Bu adam filan şəhərdəki filan hamamda ocaqcı 
işləyirdi. Qardaşlar ora yetişib görürlər ki, hamamın külxanında49 
kasıb bir adam oturub. Onun qumarbaz olduğunu öyrənib deyirlər: 
– Sən yaxşı qumarbaz olduğunu bizə göstərsən, filan qədər 
pul verərox. 
Qumarbaz cibindən dörd dənə aşıx çıxarıb deyir: 
 – Mən bu aşıqları elə atacam,  ki, dördü də bir cür oturacaq.  
Görürlər ki, aşıxlar kişinin dediyi kimi oturdu. O, bir neçə 
dəfə təkrar atır. Hər dəfə də aşıxlar eyni şəkildə oturur. Qardaşlar 
kişiylə qumarlarını başa çatdırıb geri qayıdırlar. Yolda böyük 
qardaş deyir: 
 134 
– Qumarbazın ən məşhurunun aqibəti belədirsə, o işin arxa-
sınca getməyə dəyməz.  
O biri qardaşlar onunla razılaşırlar. Nəhayət, sözləşib səyahə-
tə çıxırlar. Yolüstü bir karvansarada dincələrkən başı hovlu bir 
ərəb gəlir, qardaşlara yaxınlaşıb  soruşur: 
– Mənim dəvəm qaçıb. Bilmirəm hansı səmtə gedib. Siz gəl-
diyiniz yolda dəvə görmüsünüzmü? 
Böyük qardaş deyir: 
– Nər dəvədirmi?  
– Bəli.  
– Dəvənin sol gözü kordumu? 
– Bəli. 
Ortancıl qardaş onun sözünə qüvvət verib deyir: 
– Dəvənin yükünün bir tərəfi yağ, o biri tərəfi baldımı?  
– Bəli.  
Kiçik qardaş da söhbətə qoşulur: 
– Dəvənin quyruğu dibindən kəsikdirmi? 
– Ha, gözünüzə dönüm, bəli.  
– Yox, dəvə-zad görməmişox. Amma dəvə biz gələn yolla 
getmiş olacaq. Oranı axtarsan, taparsan. 
Ərəb xeyli gəzib-dolaşır, dəvənin izini-tozunu tapmayıb hirs-
lə qardaşların üstünə cumur. Deyir:  
– Dəvəmin bütün nişanlarını, hətta quyruğunun kəsik ol-
masını bildirdiniz. Yəqin dəvəmi siz gizlətmisiniz. Dəvənin yerini 
deyin, yoxsa üçünüzü də öldürrəm.  
Qardaşlar nə qədər and-aman edirlər ki, biz dəvə-zad görmə-
mişik, ərəbi inandıra bilmirlər. Dava-dalaşa camaat yıgılır. Qar-
daşlar deyirlər ki, biz yoldakı izlərə əsasən dəvənin nişanələrini 
sadalamışdıq. Dəvə sahibi inadından dönmür ki, dönmür. “Ama-
nın günüdü oğruları buraxmayın” - deyir. Axırda dava-dalaşa top-
laşanlar məsləhət görürlər ki, qazıya şikayət etsinlər. Bunlar bir-
likdə qazının yanına gedirlər.  
Ərəb qazıya deyir: 
– Ay qazı ağa, karvanımdan bir dəvəm qaçıb. Bunlardan so-
 135 
ruşdum ki, səllim dəvə görmüsünüzmü? Deyirlər ki, görməmişik, 
amma dəvənin bütün nişanlarını sadaladılar. Əyər onlar dəvəni 
görməyiblərsə, bəs  nişanları necə biliblər? 
Qazı qardaşlara söz verir. Böyük qardaş deyir: 
– Adətə görə, karvandan həmişə nər dəvə ayrılıb qaçar. Ma-
yalar qaçammaz. Mən yolda gördüm ki, ancaq sağ tərəfin ağacla-
rının yarpaqları yonulub. Anladım ki, bu kişinin itən dəvəsinin sol 
gözü kordu. Yoxsa səllim gəzdiyi halda hər iki tərəfin ağaclarını 
yolardı.  
Ortancıl qardaş deyir: 
– Mən də yadıma saldım ki, gəldiyimiz yolun sağ tərəfinə 
qara çivin, sol tərəfinə ağ çivin topalaşıb. Qara çivin bala, ağ çi-
vinsə yağa gəlmişdi. Bu səbəbdən anladım ki, dəvənin yükünün 
sağı nədi, solu nə.  
Kiçik qardaş deyir: 
– Adətən dəvələr peyinliyəndə quyruğuyla peyini yolun hər 
iki səmtinə səpələyir. Bu kişinin dəvəsininsə peyini səpələnməyib, 
düz yolun ortasına tökülüb. Bu səbəbdən başa düşdüm ki, dəvənin 
quyruğu kəsikdi. 
Qazı qardaşların sözünə inanır. Ərəb yenə inadından dönmə-
yib ədalət məhkəməsi istəyir. Qazı bir qədər fikirləşəndən sonra 
hər iki tərəfi razı salmağa çalışır. Ərəblə şərt kəsərək deyir: 
– İndi mən sənin yanında onların bilici olmasını yoxlayacam. 
Əyər bu dəfə də görmədikləri şeyləri əlamətlərinə görə tapsalar, 
sən ittihamdan əl çəkəcəksən. Əks halda dəvəni verməli olacaqlar.  
Qazı o biri otağa keçir, az vaxt keçir ki, qayıdır. Qardaşlara 
deyir: 
– Əyər, siz doğrudan da mahir bilicisinizsə, onda tapın görüm 
mənim ovucumun içində nə var.  
Böyük qardaş deyir:  
– Ovucunu yalandan bükməmisənsə, taparıq.  
Qazı deyir 
– Xeyir, ovcumda gizlətdiyim şey var.  
Böyük qardaş deyir: 
 136 
– O nədirsə, xırdadır. 
Ortancıl qardaş deyir: 
– Xırdadırsa, sarıdır. 
Kiçik qardaş deyir: 
– Sarıdırsa darıdır.  
Qazı əlini açır, ərəb görür ki, doğrudan da qazı ovucunda darı 
gizlədib. Bu sınaqdan sonra qazı da, ərəb də, toplaşan camaat da 
qardaşların savadına şək gətirmir. Qardaşlarsa ərəbə məsləhət görür-
lər ki, həmin səmti gedib bir də yaxşı-yaxşı arasa dəvəsini tapacaq.  
Ərəb onların dediyi kimi edir. Qazının qardaşlardan xoşu gə-
lir, onları öz yanında qonaq saxlayır. Kişi tez nökəri çağırıb tapşı-
rır ki, onlar üçün bir toğlu kəssin. Anasına sifariş yollayır ki, təzə 
isti çörək yapsın.  
Qazı qonaqlarla çay içir. Bir qədər söhbətdən sonra ortaya ye-
mək gətirilir. Süfrəyə təzə çörək, bir sənək çaxır, hərənin qabağına 
bir kasa toğlu ətinin bozbaşı qoyulur. Qazını qonşuluqdakı bir toy 
şənliyinə çağırırlar, durub getməli olur. Qardaşlar yeyib qurtarandan 
sonra öz aralarında söhbətə başlayırlar. Böyük qardaş deyir:  
– Ətini yediyimiz toğlu quzuluğunda it südü əmif. 
Ortancıl qardaş deyir: 
– Çaxır vəqf50 yerin üzümündən düzəldilib. 
Kiçik qardaş deyir: 
– Bu çörəyi bişirən arvad pak olmayıb. Ondan doğulan qazı bicdi. 
Demə, qazı tez qayıdıbmış, qapının arxasından qonaqların 
söhbətini eşidib durubmuş. Qazı pərt olsa da, üstünü vurmadan 
onlara yaxınlaşır, yeməkləri yığışdırıb süfrəyə çay gətirirlər. 
Qazı böyük qardaşdan soruşur: 
– Hansı əlamətə görə sizə kəsilən toğlunun quzu ikən it südü 
əmdiyini söylədin? 
Böyük qardaş deyir: 
– Qoyunun yağı suyun üzündə durar, itin yağısa suyun dibinə 
batar. Yağ bozbaşın dibində idi. 
Qazı eşitdiklərini yoxlamaq istəyir, nökəri, çobanı çağırıb so-
ruşur: 
 137 
– Düzünü deyin, bu toğlu quzu ikən it südü əmibmi? 
Çoban deyir: 
– Səndən nə gizlədim, qazı ağa, düz buyurursan, toğlunun 
anası, itin isə balası ölmüşdü. Quzu hərdən gedib itin altına girər, 
qancığı  əmirdi. 
Ortancıl qardaş nökərdən soruşur: 
– Bu çaxır vəqf yerin üzümündən qayrılıb. Çünki çaxırı iç-
dikcə insana qəm gətirir. 
Nökər cavab verir: 
– Qazı ağa, mən bağdan üzüm dərib gələndə qəbirlikdən ke-
çirdim. Gördüm ki, bir ağacda çoxlu dəymiş üzüm var. O ağacın 
da üzümünü dərib bağdan gətirdiyim üzümə qatdım. 
Kiçik qardaş deyir: 
– Yediyimiz çörəyi o səbəb napak adam bişirib ki, üzüynən 
altı yanıb, amma içi bişmiyib. 
Qazı anasıyla görüşməmişdən qabaq kiçik qardaşdan xəbər alır:  
– Bəs mənim bic doğulduğum nə deməkdi? 
Kiçik ardaş deyir: 
– Qazı aga, acıgın tutmazsa, bu dediyimin düz olub-olmadıgı-
nı ananızdan soruşun.  
Qazı anasının yanına keçib deyir: 
– Allahdan danmayan, bəndədən də danmaz. Düzünü de gö-
rüm, atam kim olub. 
Anası deyir: 
– Allahdan gizli deyil, oğul, sənnən nə gizlədim, qazıya ərə 
getmişdim, amma uşagı olmurdu. Bir dəfə kişi səfərə gedəndə öz 
razılığıyla məni nökərə siğə etdirdi. Beləcə sən qoynuma düşdün. 
Doğulandan sonra qazı sənə öz doğma oğlu tək tərbiyə verib.  
Qazı qayıdıb qardaşlardan xahiş etdi ki, bu sirri başqa yerdə 
söyləməsinlər. 
Qardaşlar gəzə-gəzə gedib başqa bir vilayətə çıxırlar. Öyrənirlər 
ki, bu yerin padşahı bir saray tikdirib ki, ora cənnət məkandı. Camaat 
uzaqdan-uzağa tamaşasına durmaqdan doymur. Ölkənin hökmdarı 
belə buyurub ki, bu cənnət-məkana kim düzgün qiymət kəssə, ona 
 138 
böyük ənam verəcəhdi. Yalan deyəninsə boynunu vuracaxdı 
Qardaşlar camaatla birlikdə cənnətə oxşar imarətə baxırlar. 
Sonra carçıya yanaşıb deyirlər:  
– Get padşaha söylə ki, biz bu cənnətə qiymət kəsərox. 
Qardaşları padşahın yanına aparırlar. Qiymətkəsmə mərasi-
minin iki gün sonra keçirilməsiylə hər iki tərəf razılaşır.  
Qardaşlar iki gün qalıb cənnətin daxilini və xaricini yaxşı-
yaxşı gəzirlər. Xeyli ölçüb-biçirlər. Nəhayət, iki gündən sonra qiy-
mətkəsmə məqamı çatır. 
Qardaşlar padşaha deyirlər: 
– Əvvəlcə biz üç qardaş öz aramızda razılaşacağıq. Sonra 
kəsdiyimiz qiyməti sizə elan edəcəyik.  
Böyük qardaş  o birilərinə üç barmağını, ortancıl qardaş ona 
etirazını bildirib iki barbağını göstərir. Kiçik qardaş o biri qardaş-
larla razılaşmayıb deyir: 
– Bir barmaq yarım bəsdi.  
Bu söhbəti sonra padşaha belə izah edirlər: böyük qardaş de-
mək istəyir ki, üç günlük yaz yağışının ölkəyə verəcəyi xeyri cən-
nət saraya sərf olunan xərci ödəyər. Ortancıl qardaş iki günlük, ki-
çik qardaşsa bir gün yarımlıq yaz yağışının ölkəyə gətirdiyi xeyi-
rin bəs etdiyini bildirir. Böyük qardaşla ortancıl da kiçik qardaşla 
razılaşdıqlarını elan edirlər.  
Padşah görür ki, bunların dediyini heç cür hesablamaq müm-
kün deyil. Qabaqlarına başqa rəqəm tapılmadığından onlara çoxlu 
ənam verirlər.  
Padşah bilikli qardaşlara sarayda qalmagı təklif edir. Böyük 
qardaşa vəzirlik, ortancıla vəkillik, kiçiyə qazılıq tapşırmaq istə-
yir. Qardaşlar ona minnətdarlıqlarını bildirir, salamatlaşıb səya-
hətlərini davam etdirirlər.  
 
Papağını üçüncü dəfə göyə atıb tutma 
 
Günlərin bir günü günəş daglardan özünü göstərəndə, aqillər 
belə söylədilər sözünü… Şah Abbas adəti üzrə yerindən durmuş-
 139 
du, ölkəsində qanunların necə icra olunduğunu yoxlamaq üçün 
təğyir libas, dərviş libas olub şəhərləri, kəndləri gəzirdi.  
Nəhayət, Şah Abbas çox gəzir, çox dolaşir, gəlib bir şəhərə 
çatır. Münasib bir yer tapıb dincəlmək qərarına gəlir. O, şəyirdini 
yemək almaqdan ötrü bazara göndərir. Şəyird soruşur: 
– Usta, könlün nə istəyir? 
Guya bu kişi şah döylü, onun ustasıdı. Şah deyir: 
– Get, oğul, bazardan can al, can olmasa yarımcan al, o da 
olmasa zəhrimar al. 
Usta-şagird yeməkdən sonra görürlər ki, camaat dəstə-dəstə 
bir tərəfə axışır. Bunlar da həmin səmtə doğru gedirlər. Bir də 
baxırlar ki, bir meydana o qədər adam yığışıb, o qədər adam 
yığışıb, iynə atsan yerə düşməz. Carçılar bağırırlar ki, bəs, bura-
da məhkəmə qurulacaq, cinayət işinə baxacaq. Demə, bir adamın 
evinə oğru giribmiş. Ev sahibi oğrunu tutmaq istədikdə, o,  həyətin 
divarının üstündən tullanıb qaçmaq istəyib. Natərəstlikdən yıxılıb, 
oğrunun qıçı sınıb. Ona görə də ev sahibini, bundan başqa üç nə-
fəri də taxsırkar bilib zindana salıblar.  
Əvvəl ev sahibini danışdırırlar. Onu məhlə barısını51 çox hün-
dür tikdirməkdə taxsırlandırırlar. Kişiyə deyirlər:  
– Sənin qəsdi-qərəzdiyin olmasaydı, barını elə hündür tikdir-
məzdin. Bu biçarənin də qıçı sınmazdı.  
Ev sahibi deyir:  
– Mən ustaya demişəm ki, məhləmi hasarla. Barını hündür ti-
kibsə də, taxsır ondadı. Çünki mən ona adi barı tikməyi tapşırmış-
dım. Bənna belə elamağnan mənnən də çox pul alıb, avadanlığım da 
artıq sərf olunub. Barının hündür çıxması mənim taxsırım dölyül. 
Yerbəyerdən tökülüşüb bu dəfə barı tikən ustanı günahkar 
sayırlar. Barı tikən deyir:  
– Biz həmişə məhlə barısını iyirmi kərpic hündürlüyündə 
tikirik. Gedin yoxlayın, bu barı da iyirmi kərpic hündürlüyündədi. 
Hündür olmağının səbədi kərpicin iri kəsilməsindəndi. Bu işlərin 
əsil taxsırkarı kərpic kəsəndədi.  
Müttəhimlər kürsüsünə çıxarılan kərpic kəsən deyir: 
 140 
– Məndə də taxsır yoxdu. Kərpicin qəlibi yekə olub. Taxsır 
qəlib qayıran ustadadı.  
Qəlib qayıran usta taxsırkar hesab edilir. Yerbəyerdən bağı-
rırlar: 
– Qəlib qayıran usta asılmalıdır. 
Əlqərəz, ev sahibi, bənna, kərpic kəsən bir təhər cannarını 
qurtarırlar. Qəlib qayıranı tapıb qollarını bağlayır, başına torba 
keçirirlər. Kişinin günahkar tək asılmasına qərar verilir. 
Dar ağacı ququlur, qəlib qayıran ustanı dar ağacının yanına 
gətirirlər. Amma cəllad nə qədər əlləşirsə, kəndiri kişinin başından 
keçirə bilmir.  
İşə baxanlar deyirlər: 
– Bu kişinin hələ əcəli çatmayıb. Baxın görün kəndir dindiri-
lənlərdən hansının başından keçir.  
Tərslikdən məhkum sayılan adamların heç birinin başından 
kəndiri keçirmək mümkün olmur.  
Axırda işə baxan qazı deyir: 
– Ə… məhkəmə adam asılmasına qərar verib. Bu qədər ca-
maatın içində boğazına kəndir keçən tapmırsınız. Tələsin, qaş qa-
ralır, görün kəndiri kimin boğazına keçirə bilirsiniz. Birini tapıb 
asın. Vəssalam. 
Tamaşaya gələn adamları bir-bir yoxlayırlar. Qəzavi-qədər 
elə gətirir ki, kəndir bircə Şah Abbasnan yanında gəzdirdiyi şəyir-
din boğazına keçir. Dərvişlə şəyirdi tutub dar ağacının yanına apa-
rırlar. İşi belə görən Şah Abbas şəyirdə öyrədir ki, işdi-şikayətdi, 
səndən soruşsalar “İstəyin nədi?” - deyərsən: “İcazə verin papağı-
mı üç dəfə atıb tutum. Sonra nə istəyirsiniz edin”. Papağo iki dəfə 
atıb tutarsan, üçüncü kərə atmazsan, qoyarsan papağo başaa. Sənə 
deyəndə ki, “Üçüncü dəfə də at, şərt bitsin, kəndiri boğaza keçi-
rək”, diyərsən ki, “Papağı üçüncü dəfə atmağın vaxtı döylü. Vaxtı 
çatanda mən siz deməsəniz də atacağam”. Nə badə, kəmfürsətlik 
eliyib papağı üçüncü dəfə göyə atasan… 
Dərvişi danışdırıb buraxırlar. Şah Abbas dabanına tüpürüb 
saraya dogru üz tutur. Şagirdən isə sonuncu arzusunu bildirməyi 
 141 
tələb eləyirlər. O, ustasının söylədiklərini bircə-bircə yerinə yeti-
rir. Axırda araya mübahisə düşür. Deyirlər: “Papağını at”. Şagird 
inad eləyir ki, “Hələ vaxtı döylü”.   
Bunları burada mübahisə eləməkdə qoyax, görəh Şah Abbas 
nağardı? O, taxt-tacına oturar-oturmaz bir dəstə əli silahlı əsgəri 
hüzuruna çağırtdırdı. Əmr verdi ki, filan şəhərə yollanıb, filan mə-
həllədə boğazı kəndirdə qalıb papağını göyə üçüncü dəfə atmadı-
ğına görə hələ də yaşayan oglanı ölümdən qurtarın. Məhkəməyə 
hakimlik eləyənləri, oğrunu tutub zindana salın.   
Deyirlər, Şah Abbasin nökəri ömrünün sonuna kimi papağını 
bir daha göyə atmadı.  
 
Kosayla keçəl, yaxud görək kim kimi aldadır 
 
Kosa pambıq əkib-becərənin, keçəl isə qoz-fındıq alverçisinin 
yanında nökər idilər. Bir bazar günü kosa böyük bir torbaya cır-
cındır doldurub ağzına da bir qədər pambıq qoyur, bazara satmağa 
aparır. Keçəl də eyni qaydayla bir torbanın altına fındıq qabığı 
yığır, üstünə də bir az salamat fındıq tökür. Bu da eləmə tənbəllik 
aparır bazara.  
Kosayla keçəl yolda bir-birinə rast gəlir. Kosa fındığa baxır, 
tamahı düşür, bircəsini sındırıb yeyir. Bir-iki salamat fındığı da 
yeyənnən sonra deyir: 
– Fındığın çox höyüşdü. Yoxsa hamısını alardım.  
Keçəl də pambığa baxır, torbanı qaldırır, ağırlığını yoxlayır. 
Xeyli söhbətdən sonra kosa ürəyində deyir ki, yaxşı hərif tappı-
şam, cır-cındır torbamı fındıxlarına dəyişəcəm. Bir qədər mübahi-
sə elədikdən sonra bunlar pambıqla fındığı baş-başa dəyişirlər.  
Kosa fındıq, geçəl də pambıq torbasını götürür. Hər ikisi pa-
xırın üstü açılmamış bir-birindən aralanmaq istəyir.  
Kosa evə çatanadək götür-qoy eləyir: “Fındığı ləpələyərəm, 
paltarlarımı dəyişib gələn bazar gətirərəm bazara, sataram, filan 
qədər qabağa düşərəm”.  
Keçəl də dala qalmır, ürəyində böyük arzular oyanır. Deyir: 
 142 
“Pambığı əyirtdirib parça toxutduraram. Aparıb bazarda sataram, 
filan qədər qabağa düşərəm”.  
Bunlar hər ikisi evə çatır. Kosa torbanı boşaldıb görür ki, ha-
mısı fındıq qabığıdır. Başına döyə-döyə qalır. Keçəl də torbadan 
cır-cındır çıxanda yanıb-yaxılır. 
Kosa keçəldən, keçəl də kosadan hayıf almaq ümidiylə yaşa-
yırlar.  
Günlərin bir günü bunlar yenə bazarda bir-birinə rast gəlirlər. 
Kosa deyir: 
– Mən pambıq əkən deyiləm. Özümün döyüldü. Alanda 
inanıb torbanın içinə baxmamışam.  
Keçəl də özünü təmizə çıxarmaq məqsədiylə diyir: 
– Mən də fındığı bazarda bir qışdaxlıdan52 almışdım.  
Hər ikisi yalana inanıb təzədən dostlaşır. Bunlar birlikdə bazar-
da xeyli gəzirlər. Birdən carçı hündürdən elan edir ki, “Filan ağaya 
iki nəfər nökər lazımdı. İşləmək istəyən filan ünvana getsin”.  
Kosayla keçəl işlədikləri evin ağalarından narazıydılar. Bir 
qarın yeməyi doyunca vermirdi. Bu səbəbdən onlar belə qərara 
gəlirlər ki, carçının dediyi ünvana getsinlər.  
Yeni ağaları nökərlərlə şərtləşib aralarinda iş bölgüsü aparır. 
Deyir:  
– Biriniz öydə qalıb öy işlərini yerinə yetirsin, digəriniz də 
malı otarmağa aparar.  
Beləcə, ağa hər ikisini işə ötürür.  Kosa öydə qalır, keçəl isə 
mal otarmağa gedir.  
Ağa təzə öy tikdirmək istəyir. Səhər tezdən ustalar gəlir. Ko-
saya tapşırılır ki, ustalara daş versin. Kosa axşama qədər yerdən 3-
cü mərtəbəyə daş qaldırır. Onun  bel-buxunu qırılır.  
Keçəl də naxıra çatan kimi qabağına bir sürü mal qatırlar, 
əlavə olaraq bir başıbaglı öküzün ipini əlinə verirlər. Ona deyirlər 
ki, “Mal-qaranı filan yerdə otararsan. Öküzdən də muğayat ol, 
qaçmasın”. Mal qapıdan çıxandan öküz dartınıb qaçmaq istəyir. 
Axşamacan keçəli dalınca sürüyür. Dəfələrlə yıxılıb torpaqda eşə-
lənsə də, keçəl qorxusundan öküzün ipini buraxmır. Axşam olur, 
 143 
hər ikisi evə gəlir. Yemək-içməkdən sonra ağa bunlara mal töləsi-
nin qabağındakı səkidə yer göstərir. Deyir: 
– Burda yıxılıb yatın. 
Keçəl kosadan soruşur: 
– Sən nə iş gördün?  
Kosa deyir: 
– Ustalara çay qoymuşam, neçə dəfə yeməklərini aparmışam, 
boş qabları evə qaytarmışam, sərin su gətirmişəm. Bu işdərdən ba-
şim açılanda da özüm yeyib- işmişəm. Bəs sən nağarmısan?  
Keçəl deyir: 
– Bir neçə baş mal tapşırdılar, agamızın böyük bagı var. Mal-
ları aparıb saldım bağa, yaxşı bir agacın kölgəsində oturub mal-
qaraya göz qoydum. Bağda yaxşı hovuz var. Arabir gedib hovuz-
da yuyundum, sərinlədim.  
Söz yox ki, bunlar bir-birinə inanmırdılar, ürəklərində biri o bi-
rinin paxıllığını da çəkirdi. “Bəlkə onun işi mənimkindən yüngüldü”.  
Keçəlin günü gündən narazılığı artır. Amma hələ də ikibaşlı 
danışır:  
– Haxdı, rahat işdi, - deyir, - amma adamın axşamacan 
təkbətək ürəyi darıxır. Darıxan kimi hövuzda yuyunub vaxtımı ke-
çirirdim ki, axşam olsun. 
Kosa da ona qoşulub şikayətlənir:  
– İki evin arasında qalmışam. Ustalar tez-tez çay istəyirlər. 
Xanım da elə qılıqsız adamdı ki, “çay süz”, - diyən kimi başlayır 
deyinməyə.  
Bir gün keçəl kosaya deyir:  
– A kosa, istəyirsən işlərimizi dəyişə-dəyişə günümüzü başa vu-
rax. Adam həmişə işləyəndə də, işləməyəndə də yorulub tıncıxır53.  
İnamsız razılaşırlar. 
Keçəl kosaya deyir: 
– Çöl işindən narazı qalmazsan. Otlaq qalın otlu yerdir. Gü-
nortayacan çəməndə şeh qurumur. Adam ayaqüstə dayanmaqdan 
yorulur. Oturmağa yer tapmır. İstəyirsən gedəndə özünnən bir də-
nə kürsü götür. Çiy quruyana qədər üstündə oturarsan. 
 144 
Söhbətin bu yerində keçəl nəsə düşünüb sözünə davam eləyir: 
– Kürsünü axşam qaytarmiyərsən. Mənim növbəmdə də mən 
oturaram. 
Səhərdən kosa malqaranı otarmağa aparır, keçəl də evdə qa-
lır. Kosa özüylə bir kürsü də götürür. Kürsünü dalına bağlayıb 
öküzün ipinnən yapışır. Kosa malı ağıldan54 çıxaran kimi öküz 
dartınıb qaçmağa hazırlaşır, kosanı kürsü qarışıq yerə yıxıb da-
lınca sürüyür. Öküz kosanı o qədər sürüyür ki, dalına bağladığı 
kürsü sınıb tikə-tikə tökülür. Keçəl də evdə bütün günü daş qal-
dırır, öküz gəzdirməyə “şükür” deyir. 
Bir müddət işlədikdən sonra ağa onları yanına çağırıb haqqla-
rını verir. Deyir: 
– İzinlisiniz, öyünüzə dəyib qayıdın. 
Keçəllə kosa pulları ciblərinə qoyub yatdıqları yerə gəlirlər. 
Hər ikisi işin agılıgından şikayətlənir. Dərdləri açılır. Xeyli söh-
bətləşirlər. Ağa elə bilir nökərlər çıxıb gedib, malları özü tövləyə 
salıb qapısını qıfıllayır. Sonra yıxılıb yatır. 
Keçəl deyir: 
– A kosa, belə adama qul olmaqdansa, işləməmək yaxşıdı. 
Mən qayıdası döyləm.  
Kosa deyir:  
– Mən də qayıtmiyicəm. 
Bir qədər yerlərində uzanırlar. Birdən kosa deyir: 
– İndi ki, biz qayıdası olmadıq, gəl ağadan bir hayıf çaxaq. 
Keçəl soruşur: 
– Nağarax. 
Kosa deyir: 
– Gəl, dəli öküzü kəsax, nə apara biləriksə, aparax. Ağa öyü-
müzü tanımır. O bizi haradan tapacaq?.. 
Razılaşırlar. Çardağa çıxıb töylənin tavanını sökürlər. Kosa 
keçələ deyir: 
– Öküzü kəsmağa sən yaxşısan. Düş öküzü kəs. Əvvəlcə bir 
budunu özünnən ötrü, sonra o biri budunu mənnən ötrü kəndirin 
ucuna bağlayarsan, yuxarı qaldırram. Axırda da  kəndiri belinə sa-
 145 
rıyarsan, səni dartıb çıxardaram. Şələlənib55 gedərox. 
Kosa keçəli kəndirlə sallayır töyləyə. Keçəl öküzü kəsir. Tez-
tez deyir: 
– Qaldır… Qaldır. 
Kosa əti qaldırannan sonra ipi içəri buraxır. Çardaxdan keçələ 
deyir: 
– Di orda öl, köpək oğlu. Sən döyüldünmü məni iki dəfə 
aldadan. “Sərin hövuzda belə yuyunursan. Kürsüdə oturub belə 
dincələrsən?..” deyirdin. Öküz bütün günü məni torpaqda eşələtdi. 
Səhər ağa gəlib sənə öküz ətindən bir kabab yedirər, özo da ətini 
itlərə atıb sümüklərini gəmirdər. 
Kosa bu sözləri deyib əti dalına şələləyir, çardaxdan aşagı 
düşür, gücənə-gücənə qoruxlarla gedir. Düz  yola çıxmağa ehti-
yatlanırdı, birdən onu görüb-eliyən olar. Qoruxlardan keçdikcə 
itlər arxasıyca gəlir, hətta hürürlər də. Birdən kosa dalındakı şələ-
dən səs eşidir,  
– A kosa, - deyir kimsə, - şələni bir az hündürə qaldır. Yoxsa 
itdər qıçımı tutar.  
Kosa şələni yerə qoyur. Görür ki, keçəl onun dalındaymış. 
Deməginən dostunu yaxşı tanıyan, biglikdə şeytana papış tikən 
keçəl ətlə birlikdə yuxarı qalxıbmış. Keçəl sövdələşdikləri kimi 
ətin yarısını kosaya verir, dərinin də pulunun bir hissəsini ona vəd 
edir. Bir vaxt keçəl kosanı saxlayıb deyir 
– Qardaş, mən evimizə çatdım. Saa yaxşı yol. 
Kosa keçələ belə cavab verir:  
– Mən qayıdasıyam. Mən nə ət istəmirəm, nə də pul. Sən mə-
ni burda da allatmax istiyirsən.  
Kosa əti də, dərini də keçəlin üstünə atıb sözünə davam edir: 
– Maa sənin yaşadıgın yeri öyrənmək lazım idi. Gedib ağamı-
za buranı tanıtsam, o, qat-qat artıq hörmət eliyər.  
Əlacsız qalan keçəl kosanın geri qayıtmaması üçün öz ət payın-
dan vaz keçir. Kosa bu halda da razılaşmır. Dərini də ondan alandan 
sonra sağ-salamat üzülüşürlər. Hərə öz öyünə yollanır. Keçəl ko-
sadan yanıxlı qalır. Onların haq-hesabı bitib-tükənmir ki, tükənmir… 
 146 
X. LƏTİFƏLƏR 
  
Hacı dayının umacağı 
 
Günlərin bir günündə Hacı dayının danası ölür. Qonşular bu-
na ürək-dirək verirlər ki, ay Hacı dayı, fikir eləmə, yığılıb sənə tə-
zə dana alarıq. 
Aylar ötür, illər keçir, Hacı dayının arvadı ölür. Yenə də qon-
şular gəlir, hərə bir cür təskinlik verir. Hacı dayı da bunlara qulaq 
asır. Axırda narazılqla deyir:      
– Əşi, danam öləndə hamınız deyirdiniz ki, təzəsini alarıq. İn-
di səhərdən sizə qulaq asıram, heç olmasa bir nəfər demir ki, ay 
Hacı dayı, fikir çəkmə, yığılıb sənə təzə arvad alarıq.        
 
Hacı dayının o dünyadan qayıtması 
 
Hacı dayı ölür. Bunu hörmətlə dəfn edirlər. O biri dünyada  
baxıb görür ki, bir tərəfdə cənnət var, bir tərəfdə cəhənnəm. 
Fikirləşir ki, cənnətə getsin. Onu cənnətin qapısından içəri burax-
mırlar. Deyirlər ki, günahın çoxdu, hamıya sataşmısan. Əlacsız 
qalıb gedir cəhənnəmə, ancaq ora da buraxmırlar, deyirlər: 
– Sən heç kəsə pislik eləməmisən, sənin yerin bura deyil. 
Hacı dayı işi belə görəndə üzünü göyə tutub deyir:  
– Ya allah, özün görürsən ki, ma nə cənnətdə yer verdilər, nə 
də cəhənnəmdə. Odu ki, hayındı mən Şəkiyə qayıtmalı olucam. 
Deyirlər ki, Hacı dayı o qayıdandır, daha ona ölüm yoxdur.        
 
Hacı dayının şillə döyüşü 
 
Hacı dayının pəzəvəng bir qonşusu olur. Bir dəfə mübahisə za-
manı bu qonşu Hacı dayını camaat içində pərt eləmək üçün deyir:  
– Bir can – cüssənə bax. Mərc gələk, əvvəl üç şillə sən mənə 
vur, sonra da bir şillə mən sənə vurum. Görək kim nə hala düşür.   
Hacı dayı deyir:  
 147 
– Mən razı. Ancaq bu camaatın içində Qurana and iç ki, mən 
üç şilləni vurub qurtarmayınca sən mənə əl qaldırmayacaqsan.  
Pəzəvəng and verir. Bundan sonra Hacı dayı ona ürəkdən iki 
şillə vurub qırağa çəkilir.  
Soruşurlar: 
– Bəs üçüncüsü? 
Deyir:  
– Onu da kefim nə vaxt istəsə onda vuracağam. 
 
Qoy çölə çıxsın 
 
Hacı dayı qatarla Bakıdan Tiflisə gedirmiş. Kupedə bərli-bə-
zəkli, rəngli-boyalı bir xanım da varmış. Necə olursa bu xanım 
birdən havanı korlayır. Xəcələtindən qıpqırmızı qızarıb Hacı dayı-
ya deyir: 
– Can qardaş, öz aramızda qalsın. 
Hacı dayı deyir: 
– Öz aramızda niyə qalır, ay bacı. Qoy pəncərəni açaq, çölə 
çıxsın. 
 
... Təfotu yoxdur 
 
Hüzr məclisində bir gənc Hacı dayıya müraciətlə soruşur ki, 
cənazənin qabağında getmək məsləhətdir, yoxsa dalında. Hacı da-
yı deyir: 
– Oğul, cənazənin qabağında, yaxud dalında getməyin heç bir 
təfotu yoxdur. Çalış cənazənin içində getmiyəsən. 
 
Həbilə eliyirsooz da... 
 
Bir şəkili dünyasını dəyişir. İnçir-minçirlər onu xeyli sorğu-
suala tutduqdan sonra cəhənnəmin qapısına göndərirlər. Şəkili içə-
ri girməkdən ötrü növbəyə dayanmalı olur və bu zaman arxadan 
 148 
onun yumşaq yerinə kimsə bir neçə təpik ilişdirir. Bundan inciyən 
şəkili qayıdır ki: 
– Ə, həbilə eliyirsooz da, heş kim cəhənnəmə getmax istə-
mir... 
 
“... Səhnə o səhnə döyül” 
 
Şəkidə milisdə işləyən birisini xidməti vəzifəsi ilə əlaqədar 
Daxili işlər Nazirliyinə çağıraraq sorğu-suala tutanlar ona deyirlər 
ki, ə, sən lap özo artist kimi aparırsan. Şəkili də qayıdır ki; 
– Canozu yiyim, artist olmağına artistəm, amma səhnə o 
səhnə döyül. 
 
Külək yiyirəm 
 
Hacı dayı əlindəki qorğanı bir-bir ağzına atarkən bərk əsən 
külək qorğanı aparırdı. Bu mənzərəni seyr edən birisi Hacını cır-
natmaq üçün deyir. 
– Hacı dayı, nə yiyirsən? 
Hacı yerlisinin sarı simdə nə demək istədiyini anlayaraq qa-
yıdır ki; 
– Külək yiyirəm! 
 
Hacı dayı “Pobeda”nın “gözünü” çıxartdı 
 
“Pobeda”nın təzə çıxan vaxtlarıydı. Hacı dayı uzun götür-
qoydan sonra arvad-uşağının əlindəki, olan-qalanı, ölülük-diriliyi 
götürüb bir “Pobeda” markalı maşın alır. Yaxşı sürə bilmədiyin-
dən maşın qəzaya uğrayır. Hadisə yerinə özünü yetirən avtomobil 
müfəttişi sənədləri almaq üçün ona yaxınlaşır. Hacı dayı cəld ma-
şından çıxaraq əlinə daş götürüb maşının faralarını sındırmağa 
başlayır.  
Müfəttiş təəccüblə soruşur: 
– A kişi, nə edirsən? 
 149 
Hacı dayı qayıdır ki, ağrın alım, sənin də iki gözün var, bu-
nun da, niyə sən görürsən, bu görmür?   
 
Vaxt verim, amma... 
 
Şəkili Zənqərəbağlu Əli dayı şəhərin sayılıb-seçilən adamla-
rından hesab olunurdu. Arif adam idi. Yeməkxana müdiri işlədiyi 
vaxtlarda yanına tanımadığı bir gənc gəlib ondan yüz manat borc 
istəyir. Kişi gəncdən atasını, anasını, nəslini xəbər alsa da heç kəsi 
tanımır. O, yəqin edir ki, pulu yüz faiz batacaq. Gənc isə dil boğa-
za qoymadan hey deyir ki, bir ay vaxt verin, bəsimdi. Əli dayı 
axırda hirslənib deyir ki, oğul, vaxt nə qədər istəsən verim, amma 
pul yoxdur. 
 
Əhmədiyyənin Allahdan təvəqqesi 
 
Varlanmaq, kasıblığın daşını atmaq qərarına gələn Əhmədiy-
yə üzünü Allah-təalaya tutaraq yalvarır ki, noolar, lotoreyama bir 
dənə maşın düşsün. Ulu yaradandan səs çıxmır. 
Əhmədiyyə yenidən əlini göylərə açaraq təvəqqe edir: 
– Ya Rəbbim, saa qurban, səən əlində bir dənə maşın nədi ki, 
onu məəm lotereyama salmırsan? 
Allah-təala görür ki, Əhmədiyyə əl çəkmir. O deyir: 
– Ay Əhmədiyyə, mən sənin lotereyana maşın salaram, am-
ma sənin də bir insafın olsun da, heç olmasa bir dənə lotereya bi-
leti al! 
 
Keçəl Həmzə 
 
Hacı dayı bir məclisə düşür. Görür ki, balacaboy, cılız, keçəl 
bir adam hamıdan çox yeyir. Boşqabları bir-birinin dalınca boşal-
dır, heç kəsi saya salmır. Camaat da öz abrını saxlayıb buna bir 
söz demir. Amma Hacı dayı dözə bilmir, soruşur:    
– Ay dost, adın nədir?  
 150 
Deyir: 
– Koroğlu 
Hacı dayı deyir:  
– Atan, anan sənin adını iştahına görə qoyublar. Əgər sir-sifə-
tinə görə qoysaydılar, gərək Həmzə qoyaydılar. (Rəvayətə görə 
Koroğolu iştahlı adam olub. Odur ki, xalq arasında deyirlər: “Ko-
roğlu kimi yeyişi olanın, Koroğlu kimi də döyüşü olar”)   
 
Məsləhət 
 
Dostu Hacı dayının yanına gəlib onunla məsləhətləşir: 
– Bilirsən, Hacı dayı, idarəmizdən mənə bir qol saatı, bir də 
300 manat pul verib  pensiyaya göndərmək istəyirlər. Heç bilmi-
rəm necə edim, razılaşım ya  yox? 
– Razılaşma! 
– Niyə ki?! 
– Sənin cano yiyim, səbəbi çox sadədir. Sən onlardan bir mo-
tosiklet, üstündə də 500 manat pul istə! Sən elə zülümsən ki, səni 
başdan eləməkçün başqa əlacları yoxdur, mütləq razılaşacaqlar. 
 
Malımı danmayacağam ki...?! 
 
Hacı dayı bir dəfə şıdırğı paraşüt satırmış. Küyə düşən alıcı-
lar bir-birinə aman vermədən bu “mətahı” alıb gedir, Hacı dayı isə 
dil-boğaza qoymadan malını tə”rifləyirdi. Alıcılardan biri dükan-
dan aralanmamış, nəsə fikirləşib geri qayıdır: 
 – Hacı dayı, deyirsən əntiqə maldı, hə? 
 – Bacı oğlu, mala pis deyənin ağzı əyilər! 
 – Bəs paraşüt birdən göydə açılmadı, onda neynim? 
 – Heç nə, dədə, gətir onu təhvil ver, başqasını al. Dünya-
nın axırı döyül, bir şey döyül, sən məni tanıyırsan, mən də səni. 
Malımı danmayacağam ki?! 
 
 
 
 151 
İkibaşlı işarə 
 
Arvadı Hacı dayıya şikayət edir: 
– A kişi, o cavan oğlanı görürsənmi, çox ədəbsiz imiş. Mən 
onunla danışan müddətdə elə qaranquş balası kimi ağzı həmişə 
açılı qaldı... 
 Hacı dayı sakitcə cavab verir: 
– Arvad, bəlkə o yazıq da hayındı ağzını açıb bircə kəlmə söz 
demək istəyirmiş... 
 
İkinci arvadın appendisiti 
 
Gecənin bir yarısı Hacı dayı həkimə zəng vurub hay-küy qal-
dırır: 
– A doxdur, sən Allah özünü bizə yetir, arvadın appendisiti 
sancı verib, əldən gedir! 
Dəstəyin o başından həkimin arxayın-arxayın səsi gəlir: 
– Hacı dayı, heç narahat olma, mən sənin arvadının appendi-
sitini iki il bundan qabaq kəsmişəm. İnsanda ikinci appendisit 
əmələ gələ bilməz, lap arxayın ol. 
Hacı dayı bayaqkından da möhkəm qışqırır: 
– A rəhmətliyin nəvəsi, ikinci appendisitin əmələ gəlmədiyini 
mən də bilirəm. Amma niyə başa düşmürsən, mənim ikinci arvadım 
əmələ gəlib... Aydındımı sənə?! 
 
Alın yazısı 
 
Hacı dayının qoca bir bülbülü varmış. Quşun qocaldığını gö-
rüb onu satmaq qərarına gəlir. Quşu satıb evə qayıdan günün saba-
hısı qapı döyülür. Hacı dayı qapını açıb görür ki, bülbül satdığı 
adamdır. O salam – kəlamsız: - Hacı dayı, - deyir, - ayıb döyül, 
qoca bülbülü mənə sırımısan? Bəs deyirdin ki, bu bülbüllər düz on 
il yaşayır. Bu gün yuxudan durub görmüşəm ki, yazıq quş elə qə-
fəsdəcə ölüb. 
Hacı dayı heç təhrini pozmur: 
 152 
– Hayındı ayıb sənin ağlına olsun! Mən söz demişəm, yenə 
də dalında dururam. Yəqin o bülbülün on yaşı  bu gün tamam olub 
də! Alın yazısından qaçmaq olmaz ki. dədə!.. 
 
Yaxşısı hayıfdı, pisi ayıfdı 
 
Bir gün Molla Nəsrəddin Hacı dayıdan soruşur:    
– Siz şəkililər niyə başqa yerə qız vermirsiniz?  
Hacı dayı deyir: 
– Şəkililər haqq-hesablarını bilən adamlardır. Yaxşısını ver-
mirlər ki, hayıfdı, pisini də vermirlər ki, ayıfdı. 
 
Hayındı səən qulağınnan oyniyir 
 
Hacı dayı dəlləkliyin dalınca düşsə də, bu sənəti heç curə 
öyrənə bilmirdi. Müştərilərin qulağını ülgüclə kəsib yola salırdı. 
Bir dəfə də keflənmiş müştərinin qulağını kəsib atır onun ayağının 
altına.  
Dəlləkxanadakı pişik müştərinin ayaqları arasında atılmış qu-
laqla oynamağa başlayr. Müştəri Hacı dayıya müraciətlə:  
– Qədeş, bu pişik nə axtarır? – deyə soruşduqda Hacı laqeyd-
liklə :  
– Ə, heş nə, hayındı səən qulağınnan oyniyir – deyib işini da-
vam etdirir. 
 
Ə, özo yorma! 
 
Hacı dayı adəti üzrə şəhəri gəzməyə çıxmıışdı. Küçələrdən 
birinin gur yerində kiçik oğlunun tanımadığı birisi tərəfindən hər-
bə-zorbaya məruz qaldığını, uşağın anasının adına əxlaqsız idafə-
lər işlətdiyini eşidib laqeydliklə deyir:    
– Ə, özo yorma, mən habı uşağın atasıyam, onun anasına ay-
da bir dəfə yaxın dura bilmirəm. 
 
 153 
Qaça bilmərəm 
 
Hacı dayının nəvəsinə idman müəllimi deyir: 
– Mən bir, iki, üç deyən kimi, qaçarsan. 
– Lap yüzəcən saysan da, qaçmayacam. 
– Başa düş, bu dərsdir. 
– Bilirəm dərsdir. Dünən dərsdən qaçmışdım. Bunun üstündə 
babam məni kötəkləyib. Tapşırıb ki, bir də qaçsan, özündən küs. 
 
Pul ver, danışım 
 
Müəllim Hacı dayının nəvəsini yazı taxtasının qarşısına çağı-
rıb deyir: 
– Danış dərsi.  
Uşaq cavab verir: 
– Pul ver danışım. 
– Otur! – deyə müəllim əsəbiləşir – dələduzun biri dələduz!! 
– Niyə dələduz oluram, ay müəllim. Sən bizə dərs danışanda, 
hökümətdən pul almırsan, bəyəm?! 
 
Baba, nə vaxt öləcəksən? 
 
Nəvə Hacı dayıya deyir: 
– A baba, nə olar, o bıçağı bağışla mənə. 
– Saa indi yox, öləndə verərəm. 
Bu əhvalatdan bir gün sonra nəvəsi Hacıdan tez-tez soruşur-
muş:   
– A baba, nə vaxt öləcəksən? 
 
Son söz 
 
Hacı dayını dələduzluq üstə həbsə alırlar. Hakim ona son söz 
verir. Hacı dayı deyir: 
– Möhtərəm Hakim, habı milisioner Mabud kişiyə dinə ki, bir 
ağız müğam oxusun. 
 154 
Mənəm haqlı 
 
Qazı boşanmaq istəyənlərin şikayətinə baxarkən, ərlə arvad 
haray-həşir, dava-dalaş salır. Ara sakitləşəndə qazı yanındakı Hacı 
dayıdan xəbər alır: 
– Ay Hacı, bunların hansı haqlıdır?! 
– Mənəm haqlı. 
Qazı təəccüblənir:   
– Sən niyə ay Hacı dayı? 
– Ona görə ki, evlənməmişəm.   
 
Axşamnan bağla 
 
Özündən müştəbeh bir şəkili oğlan nəvəsinin tərifini göylərə 
qaldıraraq lovğalanır ki, nəvəmin 7 yaşı olmağına baxmayaraq 
ona hər şeyi öyrətmişəm, hətta ölən vaxtımda çənəmi bağlamağı 
da...  
Bu söhbətə qulaq asan Hacı dayı özünü saxlaya bilməyib dil-
ləndi: 
– Əmioğlu, olmaz ki, gecə yatanda özün öz çənaa bağlıyif ya-
tasan, irağ olsun, başaa bir iş gəlsə bir də uşağı narahat eləmiyə-
sən.  
 
Qulaqburması 
 
Hacı dayı qərib bir şəhərə gəlib çıxır. Yorğun-arğın, cibində 
də bir qəpiyi yox. Hansı qapını döyürsə, ona bir tikə çörək verən 
tapılmır. Çox fikirləşəndən sonra bir yeməkxana tapır, stolun ar-
xasında yer tutub yekəxana-yekəxana xörək paylayanı çağırır: 
– Nəyin var, ə, yeməyə? 
– Borş, kabab, plov, qovurma... 
– Birinci borş gətir, sonra iki şiş kabab, göy-göyərti, iki yüz 
də araq süz, sonrasına baxarıq... 
 155 
Oğlanın xörəkləri gətirməyi ilə Hacı dayının süfrəyə daraş-
mağı bir olur. Yeyib gözünə işıq gələndən sonra xörək paylayanı 
bir də çağırır: 
 – Ə, gəl bir yüz vur məniynən. 
Oğlan naz edir: 
– Vallah, qardaş, iş vaxtı bizə içməyə icazə verilmir. 
Hacı dayı hirslənir: 
– Yava-yava danışma, ə, iç, bundan ötrü bir köpəyoğlu sənə 
bir söz deyə bilməz! 
Hacı dayının zəhmindən qorxan xörək paylayan arağı bir nə-
fəsə başına çəkir. 
Haqq-hesab vaxtı məlum olur ki, Hacı dayının cibində bir qə-
pik belə yoxdur, oğlan hirsindən hind xoruzuna dönüb düşür kişi-
nin üstünə - nə yemisən turşulu aş.  
Hacı dayı belə işin qurtarmağına şükür eləyə-eləyə çıxıb 
uzaqlaşır.  
Amma heç bircə gün keçməmiş ayaqları onu yenə dartıb bura 
gətirir. 
Keçib köhnə yerində əyləşir. Bəxtinin gətirmədiyindən xörək 
paylayan yenə həmin oğlan idi. Təzədən üzünə ötkəm ifadə verib, 
bayaqkı oğlanı çağırır. 
Xörək paylayanın hirsi vurur başına: 
– Birinci borş gətir, sonra iki şiş kabab, sonra göy-göyərti, 
sonra da iki yüz qram araq, hə?! 
– Hə? Yoox, bu dəfə... yüz qram! 
Oğlan kinayə ilə: 
– O niyə elə?! 
Hacı dayı ötkəm-ötkəm, nə desə yaxşıdır: 
– Keçən dəfə fikir verib görmüşəm ki, sən içəndən sonra 
özünü adam kimi apara bilmirsən... 
  
Kişilik 
 
Mirzə Abdulcabbar doktor Ocaqovun56 yaxın dostu idi. Mirzə 
mədə ağrılarından şikayət edərkən doktor Ocaqov ona içkini at-
 156 
mağı məsləhət görür və deyir ki, bu içki insanın düşmənidir. Mir-
zə Abdulcabbar qayıdr ki:    
– Kişi düşməndən qorxmaz!  
 
Zəhmət haqqı 
 
Qışın oğlan çağında Mirzə Abdulcabbarın paltosuz gəzdiyini 
görən doktor Ocaqov öz paltosunu ona verərək əlavə 1000 manat 
da cibinə qoyub deyir ki, apar bu pulu dərziyə ver, qoy paltonu 
sənin əyninə görə düzəltsin. Mirzə pulun 500 manatını dərziyə ve-
rib, paltonu düzəltdirir, 500 manatını isə xərcləyir. Bundan xəbər 
tutan doktor Ocaqova Mirzə belə cavab verir:    
– Bəli, doxtur, 500 manatı dərziyə verdim, 500 manat da mə-
nim zəhmət haqqım da...  
 
Hələ tezdir 
 
Abcabbarın öy növbəsində olduğunu bilənlər ondan soruşurlar:  
– Ay Abcabbar, sənə öy verdilər?  
– Öy verməyə veritdilər, amma xoşuma gəlmir.  
– Niyə xoşaa gəlmir? 
Kişi qəbiri nəzərdə tutub deyir: 
– Xarabanın nə qapısı var, nə pəncərəsi. İçinə girsəm, bilmi-
rən harasından çölə çıxacağam. Ona görə də xoşuma gəlmir. 
– Hayındı sən təzə öyaa köçmək istəmirsən?  
Abcabbar: 
– Yox, hələ tezdir - deyir.  
 
Şərikli donnux 
 
Doktor Ocaqovla (məşhur kinorejissor R.Ocaqovun atasıdır) 
yaxın dostluq əlaqəsində olan Mirzə Abdulcabbar onun xəstəxana-
sında cüzi maaşla işə düzəlir. Nə qədər maaş (donnux) alması ilə 
maraqlananlara özünü sındırmayan Mirzə belə cavab verərdi: 
– Doktor Ocaqovla birlikdə ayda 100 manat alırıq, bəsimizdi. 
 157 
Vəsiyyət 
 
Ömrünün son anlarınadək yumorundan qalmayan Mirzə 
Abdulcabbar ölüm yatağında olarkən qonşusu dülgər Ələsgərov 
Ələsgəri yanına çağıraraq ona vəsiyyət edir: 
– Qəbrimin üstünə xatirə daşı qoydur və üstünə bu sözləri 
yazdır: 
– “Yerim rahatdır, məndən narahat olmayın”.  
 
Təşəkkür 
 
Şəkidə vaxtilə Xan sayanın yanında doğum evi variydi. 
Arvadı hamilə vəziyyətində doğum evinə çatdırılan bir şəkili kefli 
halda binaya yaxınlaşaraq bərkdən çığırır: 
– Mənim arvadımı bura çağırın görax o nə üçün qız doğutdu. 
Mən mənəmsə oğlum olmalıdır. 
Bu mənzərəni seyr edən Mirzə Abdulcabbar ona yaxınlaşıb 
deyir: 
– Ədə, sənnən olan oğul da səən kimi axmaq olacaq da..... 
Niyə nərilliyirsən? 
Kefli qayıdır ki: 
– Dayı, çox sağ ol, düz diyirsən. Gəl bu söza görə səni öpüm.  
 
Gavalı və klarnet 
 
Yetim oğlu Nurəddin Bakı kəndlərindən birinə toya dəvət olu-
nur. Yeməkdən sonra mağara keçir ki, musiqiyə qulaq assın. 
Klarnetçalanın çox canfəşanlıq etdiyini görüb ona sataşmaq qərarına 
gəlir. Əvvəlcədən süfrədən götürdüyü iri yapon gavalılarını cibindən 
çıxarıb klarnetçalanın üzünə baxa-baxa dalbadal dişləyir. 
Klarnetçalanın ağzı sulanır, bir azdan klarnetin deşiyindən su 
damcıladığını görüb daha da həvəslənir və gedib üç-dörd dənə də 
gavalı götürür. Bir azdan su ilə dolduğundan daha klarnetdən səs 
çıxmır.  
 
 
 158 
Hamısını üfürmüsən 
 
Yetim oğlu Ovçu doktor57 ilə dost olduğundan tez-tez onun 
yanına gedər, hal-əhval tutardı. Ovçu da öz növbəsində həkimlik-
dən kənar bir çətinliyə düşəndə Nurəddini köməyə çağırardı. Bir 
gün yenə Yetim oğlu Ovçunun kabinetində olan vaxt bir əlacsız 
xəstə içəri daxil olur və zorla deyir:    
 – A doxtur, nəfəsim çatmır, bir kimsə də məni sağalda 
bilmir, ümidim sənədir Yetim oğlu həkimi qabaqlayır: 
 – Əmioğlu, nə sənətində işləmisən? 
Xəstə yenə iniltili, xırıltılı səslə cavab verir: 
 – Qırx il zurna çalmışam. 
Yetim oğlu yenə həkimə aman vermir. 
 – Ay kişi, Allah sənə ayırdığı havanı sən qırx ildə üfürüb 
qurtarmısan, bundan sonra həkim sənə heç bir əlac edə bilməz.  
 
Təbaşirlə 
 
Bir dəfə kimya dərsində müəllim Qabardin58 oğlundan soru-
şur:    
– Mənsur, de görüm, suyun düsturunu necə yazmaq olar?  
Deyir: 
– Melnən, a müəllim. 
 
İncimə, qardaş! 
 
“Kabardinoğlu” ləqəbi ilə tanınan bir şəkili (allah ona rəhmət 
eləsin!..) Novruz bayramında Bakıya gəlir və taksiyə minib harasa 
gedir. Üstünə “Sizə xidmət edir...” sözləri yazılmış lövhədəki sü-
rücünün şəklinə baxıb onu cırnatmaq istəyir: 
– Ay qaqaş, habı kimin şəklidi? 
Sürücü onu tanımadığını yəqin edib deyir: 
– Bilirsən, qədeş, bu oğlan ki var ha, belə cannara dəyən 
oğlandu, qabağına çıxanı elə yortur ki, vəssalam-şüttamam. 
 159 
Üstündə neçə dənə ubiystva, neçə dənə jivoy aqrableni var. Özü 
də vsesoyuznı rozıskdadu... 
Kabardinoğlu ta bir söz demir. Mənzil başına çatanda sürücü-
nün pulunu verib deyir: 
– Qaqaş, saa bir söz diycəm, əmma mən ölüm inciməyəsən. 
Öz aramızdı, habı it oğlu it nətəri də saa oxşiyir... 
Baş Göynüklünün59 yolu Xaldan tərəflərə düşür. Qayıdandan 
sonra soruşurlar ki, a kişi, o tərəflərdə nə gördün, nə var, nə yox? 
Göynüklü də qayıdır ki, bu nədi, ə, bə deyirdilər dünyanın ucu-
bucağı yoxdu?! Odu ey, Xaldannan o tərəflərdə də evlər görünür ki... 
 
* * * 
 Günlərin bir günü Ramazan dayı Şəkidə bir papaqçıdan 
papaq almaq istəyir. Yaxınlaşıb soruşur qiymətini. Papaqçı deyir 
ki, 200 manata. Ramazan dayı da heç halını pozmadan pulu sayır 
və elə ordaca papağı başına qoyub çıxır. Bayaqdan buna göz qo-
yan bir Göynüklü Ramazan dayını yanlayıb deyir ki, a kişi, bu nə-
di, papaqçı səni yaman aldatdı. Bəyəm sən şəkililərin xasiyyətini 
bilmirsən? Bir azca bərkisəydin, 100-ə də alardın... 
Ramazan dayı gülüb deyir: 
– Əşi, bu yüz manatnan yaram sağalmaz ha?! Amma sən gör, 
mən bu papaqçı zalım oğluna nə zülm eləmişəm. Fikirləşib, fikir-
ləşib bir dərdə düçar olasıydı ki, ay dadi-bidad, bu ki, belə pul ve-
rəndi, gərək papağın qiymətini 300 manata qaldıraydım... 
  
* * * 
Alça satmaq üstündə Fərrux kişini tuturlar və belə alverə görə 
nə az, nə çox, düz on beş il kəsirlər. Məhkəmədə Fərrux görür ki, 
ay dadi-bidad, yaman çox iş yüklədilər. Ona son söz verilən kimi 
deyir: 
– Möhtərəm məhkəmə üzvləri, sizə yanlış xəbər veriblər. 
Mən xalça yox, alça e, al-ça satmışam!.. 
 
 
 
 160 
* * * 
Bir gün Fərrux yumurta satırmış. Sahə müvəkkili aşa-aşa 
gəlib yaxınlaşır və dərhal qarşısındakı zənbilə bir təpik vurub 
qışqırır: 
– Nə satırsan, ə, belə?! 
Fərrux əyilib baxır ki, ay aman, yumurtaların yarısı sınıb zay 
oldu. 
 – Bir təpik də vursan, ta heç nə! - deyə cavab verir. 
 
    * * * 
Baş Göynüklü Nurmusa həmişə borc alarmış, ancaq di gəl ki, 
qaytarmaqda əli yoxmuş. Borclu olduğu adam bir gün borcunu 
istəyəndə o, tərs-tərs baxıb deyir: 
 – Mən borcumu elə bu gün qaytarasıydım, sən ki, belə 
e`tibarsızlıq edib istədin, hayindı-neynim, daha verəsi olmadım... 
 
* * * 
Həbibulla adlı bir dəlləyin ləqəbi Yeşil dayı idi. Yeşil dayının 
qonşusu bərk xəstələnir. Gedir qonşusunu yoxlamağa. Çıxanda 
xəstənin arvadı Yeşil dayıdan soruşur ki, Yeşil dayı, bunnan gö-
zün nə alır? Yeşil dayı deyir ki, bacı, narahat olma, iki günə kimi 
ya tapa60 çıxar, ya sapa61... 
Yazıq arvad bundan çox təsəlli alır. Elə həmin axşamı xəstə 
ölür. Arvad ah-vayla gəlir Yeşil dayının yanına ki, bəs deyirdin 
xəstə iki günə ya tapa çıxar, ya sapa, axı, kişi öldü?! 
Bu vaxt kişi qayıdır ki, ay bacı, elə mən deyən kimi oldu, 
budu qəbirstanlıq dağın tapındadır, mən də oranı nəzərdə tutur-
dum dayna... 
 
* * * 
Bir gün bazarda Yeşil dayı yağ və bal satana baxıb fikir 
eləyir. Bunu görən başqa bir göynüklü Yeşil dayıya deyir ki, a ki-
şi, ora nə çox baxırsan? 
– Bilirsən, qonşu, fikirləşirəm ki,  o yağ-bal satan aldığı pula 
nə alıb yeyəsidi? Ağlı varmı bunun? 
 
 161 
* * * 
Baş Göynükdə Qaraj adlı bir nəfər yaşayırdı. Qaraj dayının 
naxırçılığı vaxtı bir gün elə olur məktəb direktorunun inəyi evinə 
gəlib çıxmır. Odur ki, gedib Qaraj dayıya deyir ki, bəs mənim inə-
yim gəlib çıxmayıb, hardadısa, onu tapmalısan. Qaraj dayı qayıdır 
ki, müəllim, səndən bir şey soruşsam cavab verərsənmi? Direktor 
deyir, buyur, a kişi. 
– Sən dərs qurtarandan sonra uşaqları bir-bir evlərinə apar-
mırsan ki?! 
– Yo-oox... 
– Ay sağ ol, elə mən də gətirib bütün  malları örüşdən kəndə 
çatdırmışam. Day onları bir-bir evlərinə aparası ha döyüləm?! 
 
Həmişə sizdə 
 
Biləciklidən* soruşurlar: 
– Adın nədir? 
– Həmişə sizdə. 
Deyir, a sənə ad qoyanın atasına lənət. Olmaz ki, deyərdilər: 
– Bir gün sizdə, bir gün bizdə. 
 
Hələ mən minməmişəm 
 
Bir gün Biləcik kəndində tabut üçün pul yığırlarmış. Adam-
lardan biri deyir ki, o dəfə də pul yığdınız, vermişəm, amma hələ 
mən bir dəfə də minməmişəm. 
 
Bir o oldu ki, əməlli isindim 
  
Biləcikli Mədət dayı yonca otu çalıb, qurudub, qotmana62 yığ-
mışdı ki, güclü yağış yağdı. Səhəri gün otu sərib, qurudur, yenə 
qotmana yığır. Yenə o qayda təkrar olunur. Bir sözlə: 3 dəfə bu 
əməliyyat davam edir. Axırda tıncıxan kişi otu sahənin ortasına 
____________ 
*Şəkinin kəndidir 
 162 
yığıb spiçkanı vurur. Ot çartaşartla yanır. Özü də qıraqda durub 
tamaşa edir və axırda deyir ki, mənə o qaldı ki əməllicə isindim. 
 
Mən yerdə and içmişəm 
 
Çox içki içən və bundan  da zərər çəkən birisi and içir ki, mən 
bir də içki içməyəcəyəm. Lakin bir gün təyyarədə gedərkən yeyib-
içməli olur. Doyunca araq içir. Ona xatırladırlar ki, axı sən and iç-
mişdin. O, da tez cavab verirdi: Mən yerdə and içmişəm, göydə yox. 
 
Çıxış yolu 
 
Bir kişi yol ilə gedərkən quyuya düşür. Nə qədər çalışır çıxa 
bilmir, axırda deyir: “Bu dəfə də çıxa bilməsəm pramoy gedəcə-
yəm evimizə”. 
 
Dədəm də o biri budaqdadır 
 
Bir oğlan qonşunun bağına alma oğurluğuna keçir. Oğlanı 
ağacda görən qonşu acıqlanır, qarğış tökür və onu atasına deyəcə-
yi ilə hədələyir. “Dayan səni dədənə tapşıracağam”-deyir. 
Oğlan tez cavab verir ki, narahat olma, dədəm də o biri bu-
daqdadır. 
 
Ucuz ətin şorbası olmaz 
 
Bir kişinin üç oğlu olur. Bir gün axşam üstü yoldan keçən ca-
van bir oğlan bunlarda gecələməli olur. Həmin gün kişinin kiçik 
oğluna elçiliyə getməli idilər. Qonaq olduğuna görə ev sahibi evdə 
dayanır, elçiliyə o biri oğlanlarını göndərir. Qonaq oğlan isə süfrə 
qırağında yastığa söykənib, qıçlarını uzadıb siqaret çəkir. Bu vaxt 
oğlanlardan biri qapıdan girdi, atasının yanına gəlib qulağına nə 
isə dedi, sonra dalı-dalı qapıya doğru geri çəkildi. Atası bir kəlmə 
sözlə cavab verdi ki, razılaşın. 
Qonaq soruşdu ki, nə xəbərdir? Kişi əhvalatı nağıl etdi ki, 
bunlar elçiliyə gediblər. Süd pulu olaraq 7 qızıl istəyiblər. Qonağı 
elə bil od götürdü. Tez durub yerində oturdu və dedi ki, bizdə heç 
pul vermirlər. Qız nədi, 7 qızıl nədi? 
 163 
Ev sahibi özünü saxlaya bilmir, deyir: “Ay oğul, ucuz ətin 
şorbası olmaz. Elə qızdan sənin kimi oğul törəyər, belə qızdan 
mənim oğlum kimi oğul”. 
 
Get istə, axmaqsa verəcək 
 
Deyilənə görə Əzəddin məhləsindən iki qonşu: Habil dayı ilə 
oğlu və Göybər İsgəndərlə də oğlu cüt sürür, yer şumlayırdılar. İs-
gəndərgilin öküzü xəstələnir, işləri yarımçıq qalır. Kişi oğluna de-
yir ki, get qonşudan öküzləri istə. Uşaq getmək istəmir. Deyir ay 
dədə, axı onlar da yer əkirlər, heç verərlərmi? Atası deyir ki, sən 
get istə. Ağıllıdırsa verməz, axmaqdırsa verəcək. 
Uşaq gedib deyir ki, ay Habil dayı, bizim öküzümüz xəstələ-
nib, dədəm deyir ki öküzü bizə versinlər. Söz uşağın ağzından çı-
xan kimi kişi “ho-ha” deyib öküzləri saxlayır, açıb uşağa verir. 
Uşağın öküzləri gətirəni görüb atası deyir: “Gördün bala, mən de-
mədimmi ki, axmaqsa verəcək?”.  
 
Arpanın dadı 
 
Şəkinin Kiş kəndinin sakini Şəmi kişi müharibə dövrü qəssab 
dükanından başayaq63 almaq istəyir. Dükanın yanında “toqquş-toq-
quş” deyir, amma eşşək dayanmır. Kişi yüyəni darta-darta yalvarır: 
– Toqquş, sənin ağzoo yiyim, dur. Axı gej də olsa, sən bizə 
arpanın dadını öyrətmisən. Arpanın nə gözəl dadı varmış. Hayındı 
qoy ət alım, ətin də dadını mən saa öyrədım. 
  
1. İçində də Bədəl lələmlə Müdəl lələm* 
 
Bir yay günü Bədəllə Müdəl qardaşları (Təpəcənnət kəndi)64 
yaylaqdan arana ailəyə baş çəkməyə gəlirlər.Gətirdikləri davarları                 
Şəki bazarında satıb yaxşı bir bazarlıq edirlər və qərara alırlar ki, 
o vaxt şəhərdə lap yenicə görünən, kənd adamlarının çoxunun hə-
lə görmədikləri “Moskviç” maşınla kəndə getsinlər. Maşın kəndin 
__________________ 
*Bu lətifədən başlayaraq “Suyumuz bulandı” lətifəsinədək Qaraqoyunlu 
kəndlərindən toplanmış lətifələrdir. 
 164 
əsas küçəsində görünən kimi adamlar küçəyə tökülüşüb heyrətlə 
bu balaca maşına  tamaşa edir və deyirlər:  
– Ayə, kəndimizə maşın balası gəldi! İçində də Bədəl lələmlə 
Müdəl lələm.  
 
2.  Bacı “qeyrəti” çəkən qardaş 
 
Qaraqoyunlu Məzə Mədəd Şəkinin mal bazarına satmaq üçün 
5-6 davar aparır. Kiçik oğlu “Nütüş” də (Nütəli) onun yanında 
imiş. Kişinin başı qəssablarla çənə-boğaza qarışır. Bir də görür ki, 
şəkili uşaqlar Nütüşü çırpırlar. Kişi tez qaçıb uşaqları qovur və oğ-
lundan niyə boğuşduqlarını  soruşduqda Nütüş deyir: 
– Ay dədə, olar məni kəntdi görüb sataşır,bajıma söyürdülər. 
Unnan ötəri dalaşdım.  
Mədədin də heç qızı yox imiş, üç oğlu var idi. Onların da kiçiyi 
Nütüş idi. Odur ki, əsəbləşib oğlunun başına bir qapaz vurub deyir: 
– Ayə, ay köpəyoğlu, sənin bajın var? Sən hansı bajının qir-
yatini çəkirsən? 
Nütüş də dodağaltı mızıldayır: 
– Bəlkə olajax... 
 
3.  Dədəm Orucun vəziyyəti 
 
Dərəcənnətli Dədəm Oruc son nəfəsində oğlanlarını yanına 
çağırır ki, vəsiyyətini etsin. Oğlanları da maraq və diqqətlə ataları-
na qulaq asırlar ki, bəlkə atalarının puldan, qızıldan ehtiyatı var, 
onun yerini deyəcək.  
Xəstə dərindən nəfəs alıb deyir: 
– Balalarım,  taa mən gedirəm, salamat qalın. Bir-birinizdən 
muğayat olun, ciyinizin sözünə baxın. Məni də urvatlı götürün. 
Kişi bunları deyib gözünü yumur. Oğlanları peşiman-peşiman 
biri-birinin üzünə baxdılar. Kiçik qardaş tez ağzını atasının qulağı-
na dirəyib bərkdən deyir: 
– Ay dədə, elə bu? Bizə deməyə daha başqa sözün yoxeydi ki? 
 165 
4. Heylədisə, binörəni basmax olar 
 
Tikinti materiallarının (qum, taxta, sement və s.) Yevlaxdan 
rayonların bir çoxuna daşınan vaxtlarda qaraqoyunlu gimdəsində 
kənddə tikilən yeni evlərdən söhbət düşür. Dəli arıx da burada 
imiş. Ordakılardan deyir: 
– Ay Dəli, sən niyə külfətə bir koma tikmirsən? Havağa kimi 
ayləni o torpax damın altında qırajaxsan? 
Arıx da keyfini pozmadan deyir ki, daha o da sabaha, birisi 
günə işə başlayajax.   
 Deyillər ki: 
– Ay Dəli, nəyin var ki, işə başlayasan? Axı qapında bircə 
çöpün yoxdu. 
Arıx deyir:  
– Niyə ki, hər şeyim hazırdı. Odey: 
– Qojum yeylaxda, 
Daşım  çeylaxda,  
Qumum Yevlaxda. 
Ordakılardan biri deyir: 
– A balam, daha savaxdan binörəni qaza bilərik, kişinin hər 
şeyi hazıreymiş ki... 
 
5.  Qutu da bizə bir Allahmı oldu 
 
Dərəqaraqoyunlu Məcid kişi  çox qaraqabaq, acıdil bir adam 
imiş. Ömrü-günü qoyun-quzu dalında, dağda-daşda keçən bu 
adama qız-gəlin, oğul-uşaq yaxın düşə bilməzmiş. Köntöy və acı-
dilliyinə görə ona “Öd Məcid” deyərdilər. 
Bir gün səhər-səhər sürünü örüşə aparanda gəlini Züleyxa 
əlində palto qaçıb özünü qaynatasına çatdırır və paltonu ona uza-
dıb deyir: 
– Əmi, baldumıyı da (qaraqoyunluların çoxu indi də palto və 
pencəyə “baldum”deyirlər) götür, bərk yağış yağacaq.  
Məcid tərs-tərs onun üzünə baxıb deyir: 
 166 
– Sən hardan bildin, fala baxtırmısan? 
Züleyxa qorxa-qorxa deyir:  
– Əmi, hindijə piryomnuxda (radio) dedilər. 
Məcid paltonu geri itələyib girir evə və əlindəki comaqla ra-
dionu əzişdirə-əzişdirə deyir: 
– Habı qutu da bizə bir Allahmı olub hindi? 
 
6.  Pəri yeyənə kimi, qoyun ayı yesin 
 
Qaynarca yaylağında meşədə qoyun otaranda Məcid kişi iri 
bir ağacın gövdəsində bal tapır və çobanların birini göndərib ar-
xacdan vedrə gətirtdirir. Arını tüstü ilə qovub şanı doğrayıb 
vedrəyə yığıb axşam arxaca gətirirlər. Yemək vaxtı həmişə olduğu 
kimi arvadı Pəri ilə sözləri yenə çəpləşir.Hiddətlənmiş Məcid bal 
dolu vedrəni əlinə götürür və “bunu Pəri yeyənə kimi qoy ayılar 
yesin” deyib zil qaranlıqda balı tapdığı meşəyə tərəf tərpənir. 
Dolu şanıları vedrə qarışığı balı tapdığı ağacın dibinə atır, iti 
addımlarla geri qayıdır.  
 Bəli, Məcid belə Məcid olub. Qaraqoyunlular demişkən - 
“Dəli Məcid”. 
7.  Yoldaşlıq köməyi 
 
Böyük Vətən müharibəsi illərində eyni kənddən olan 
tərəkəmə iki eyni hərbi hissədə xidmət edir. Döyüşlərin birində 
qumbarası qurtaran tərəkəmə səngərdən başını çıxarmadan o biri 
yoldaşına qışqırır: 
– Mirzəli, qumbaram qutarıf, nemes köpəyoğlu da lap 
yaxınlaşıf. Səndə  varsa, o andırdan bir-ikisini mənim tərəfə tulla, 
qoy bu it balalarını yerə sərim. 
O biri yerlisi də heç nə götür-qoy etmədən onun “akopuna” 
tərəf iki qumbara atır.  
Müharibə qutarandan sonra yerlisinə qumbara tullayan sağ-
salamat kəndə qayıdır. Onların xeyli müddət eyni cəbhədə qulluq 
etdiyini bilənlər Mirzəlidən döyüş yoldaşlarını soruşurduqda 
deyir: 
 167 
– Vallah, biz iki ilə yaxın Vəilqulu ilə bir yerdə vuruşmu-
şuq.Bir-birimizə həmişə köməklik etmişik, biri-birimizi dardan, 
ölümdən qurtarmışıq.Lap son döyüşlərin birində o bərkə düş-
müçdü. Öz  akopundan mənə qışqırdı ki, qumbarası qurtarıb, ona 
iki-üç qumbara çatdırım.Mən də götürüb onun “akopuna” iki  
qumbara atdım. Həmin döyüşdən sonra mən onu heç yerdə tapa 
bilmədim. 
Ordakılardan biri özünü saxlaya bilməyib bərkdən deyir: 
– A kişi, daha niyə deyirsən Vartan sağdı - Vartan elə o 
döyüşdə gəbəribmiş. Bax elə buna deyərlər yoldaşlıq köməyi! 
 
8.  Boynu qoltuq altı görməyən qalayçı 
 
Kəndin yaxınlığındakı fermada olan bir çoban eşidir ki, 
kəndə gəlmiş bir nəfər adamlardan pas kəsmiş köhnə qab-qaşığı 
yığıb şəhərə qalayçının yanına aparır və qalayladıb gətirib 
sahiblərinə paylayır. Çoban binədəki paslı qabları və bir dənə də 
taxtası qardara olmuş xəmir tabağını götürüb həmin adamın 
yanına gəlir. Şəhərli onun gətirdiyi dəmir, mis əşyaları götürüb və 
taxta tabağı özünün qabağına atıb deyir: 
– Ə, çoban, bəyəm sən ömründə eşitməmisən ki, taxta 
qalaylanmaz?! 
Çoban acıqla tabağı kişinin qabağına atıb detir: 
– Qalaylanmaz? 
– Qalaylanmaz! 
– Ədə sən nə qanmaz adamsan, sənə deyirəm taxta qalay 
götürməz. 
Çoban bir söz demədən kişinin boynunu qoltuğunun  altına 
alıb qüvvətlə sıxır. Kişi nə qədər çabalayırsa boynunu çobanın 
qoltuğunun altından çıxara bilmir ki,bilmir.Kişinin sifətinin qap-
qara boğulduğunu görən adamlar güc-bəla ilə onu çobanın əlindən 
alırlar. Kişi birtəhər özünə gələndə çoban yenə acıqla deyir:  
– De görüm taxta qalay götürər, yoxsa götürməz. Naəlac 
qalan kişi tabağı yığdığı qabların üstünə atıb deyir: 
 168 
– Götürər, ağrın alım, götürər. 
 Qab-qacağı şəhərdə qalayçıya verəndə tabağı görən qalayçı 
təəccüblə kişinin üzünə baxıb deyir: 
– Bu nə deməkdi. Tabağı niyə gətiribsən? Bəyəm sən 
bilmirsən ki, taxta qalay götürməz?! 
Kişi yazıx-yazıx mızıldayır: 
– Sənin də boynun qoltuq altı görsəydi bilərdin ki, taxta qalay 
götürür. 
 
“Moskovskiy rejissor” 
 
Azərbaycanda sovet hakimiyyətinin qurulduğu ilk vaxtlarda 
bütün sahələrdə milli kadrlar çatışmırdı. Monumental əsərləri ta-
maşaya qoymaq üçün də bacarıqlı, ixtisaslı rejissorlara böyük eh-
tiyac duyulurdu. Odur ki, Moskvadan Azərbaycan Akademik Mil-
li Teatırına bir rejissor dəvət edirlər və ona təklif edirlər ki, teatr 
mövsümünü M.F.Axundovun “Müsyö Jordan həkimi-nəbatat və 
Dərviş Məstəli şah cadukini məşhur” komediyası ilə açsınlar. 
Bu sözdən hiddətlənən “Moskovskiy rejissor” deyir: 
– Yox! O, birilərini soralar hazırlayıb göstərərik.  
– Çort vozmi, siz necə adamlarsınız, ya neznayu. Mövsümü 
bir əsərlə açarlar, 9 əsərlə yox (doqquz əsərin adındakı sözləri 
sayırdır). Hələlik onlardan birini hazırlayıb mövsümü açaq, 
qalanlarına sonra baxarıq. 
 
Karın könlündəki 
 
Bir kar yolun qırağında samı qırırmış. Yoldan ötən bir nabə-
ləd adam deyir: 
– Salam əleyk, ay kişi. 
Samıqıran deyir: 
– Görmürsən ki, samı qırıram? 
Yolötən deyir: 
– Ay kişi, mən sənə salam verirəm. 
 169 
Samı qıran kar deyir: 
– Biri bir abbasıya. 
Yolötən deyir: 
– Ay qandın ha. 
Samı qıran da acıqlı – acıqlı deyir: 
– Almırsan alma, qoy işimizi görək də.  
 
Bizim Zöhravanı kimi... 
 
Qaraqoyunlu Dədəm Oruc xəstəxanada yatan arvadı  Zöhra-
vanıya baş çəkmək üçün Şəkiyə gedir. Günorta vaxtı çörək yemək 
üçün bir “istolovaya”girir. Xarco istəyir, “povur” (pover) deyir 
“yoxdu”, “suf” istəyir, yenə də xidmətçi deyir: “yoxdu, qurtardı”. 
Əlacsız qalan Dədəm deyir: “a bala, görürsən ki, qoja kişiyəm, di-
şim də yoxdu, sulu xörək nəyin varsa birini ver da”.  
“Padavatçı” tərs-tərs Oruc kişiyə baxıb deyir: 
– A kişi, sən nə qanmaz adamsan, bəyaxdandı saa diyirəm 
“pervi” qutarıtdı. Oruc da deyir:  
– Bajıoğlu, daha sənnən bizim Zöhravanı arvadın nə tafotu, 
onnanda nə istəyəndə deyir: “yoxdu”. 
 
Suyumuz bulanıxdı 
 
Bir dövlətli adam heç vaxt kasıb qonşusunu məclisinə 
çağırmazmış. 
Bir dəfə gecə vaxtı dövlətlinin evi yanır. O, hovuzdan su 
götürmək üçün kasıb qonşunun qapısını döyür. Ona kömək etmək 
istəməyən kasıb qonşu gec hay verir. Dövlətli qonşu onun 
hovuzundan su götürmək istədiyini bildirir. 
Kasıb qonşu qapının arxasından deyir: 
– A bala, suyumuz bulanıxdı, saa layıx döyül. Hayındı özün 
bax, işinə yarıyırsa, gəlim qapını açım. 
 
 
 170 
Sən molladan çox bilmirsən ki… 
 
Uzun müddət xəstə olan anaya oğlundan başqa heç kim bax-
mır. Bir sözlə, xəstəyə ancaq oğul qulluq edir. Oğlan hər gün ana-
sını səbətə qoyub iş yerinə, sahəyə aparır. Oğlan ananın rahatlığını 
düzəltdikdən sonra sahədəki işini görür. İşdən sonra isə ananı sə-
bətə qoyub evə qaytarır.  
Bir gün işə gedəndə rastına çıxan molla oğlana deyir:  
– Sən niyə hər gün ananı səbətlə aparıb-gətirirsən? 
 Oğlan deyir: 
– Anam xəstədir. Ona qulluq etməyə başqa adam yoxdur. Sa-
ğalmır ki, sağalmır. 
 Molla deyir:  
– Anan sağalmırsa, onda onu ərə ver. 
 Oğlan cavab verir: 
– Ona heç bir şey kar eləməz. 
 Ana tələsik səbətdən əlini çıxarır, oğlunun başına bir qapaz 
vurub deyir:  
– Sən o kişidən çox bilmirsən ki… 
 
Dodaq dəyməyən qabda su 
 
 Şəhərdə oxuyan bir nəfər anasından dodaq dəyməyən qabda 
su gətirməsini xahiş edir.  
Ana təzə stəkanda, kasada və başqa qablarda su gətirir, ancaq 
oğlunu razı sala bilmir. Axırda hövsələdən çıxıb çağasının “qarşo-
ğuna” su töküb aparır və deyir:  
– Evdə bunnan başqa dodaq dəyməyən qab yoxdur. 
 
Heç utanırsanmı, aaz! 
 
Bir dəhnəli arvad bazarda bir təndir əppəyini (dəhnəlicə-
“eppek”) parça-parça qoparıb gövşəliyə-gövşəliyə gəzirmiş. Onu 
görən yerlisi bir arvad deyir: 
 171 
– Beey. Heç utanırsanmı aaz, camaatın içində belə eppek 
yiyərlərmi, heç. Kəs parçasını maa də vər, acınnan ölürəm. 
 
Əlborcu tərif 
 
Bir Dəhnəli xoşlamadigi ati Şəki bazarında satmaq istəyir. At 
almaq istəyənlər bir-bir gəlib atın nişanlarına baxır, bazarda dəl-
lallıq edən baytarla məsləhətləşir, sonra da at satandan atın xasiy-
yətini xəbər alırlar. At satanın qonşusu eşşək satırmış.  
At satan Dəhnəli qonşusunu tapıb ona deyir. 
– A qonşu, niyə gəlif atı tərifləmirsən. Ata müşdəri gələndə 
sən də atın yanına gəl, atı təriflə. Əlborcu olsun. Mən də sənin eş-
şəyoo tərifliyərəm, borclu qalmaram. 
Müştərilər gəlib at haqda soruşurlar. At satan qonşusuna deyir:  
– Ə… papağoo yerə soxum, sən bu atı tanımırsan? Niyə atı 
tərifləmirsən? 
Qonşu javab verir: 
– Ə… sən xəsisin, simijin birisən. Sən o atınan ceyran qovub 
tutanda o ətdən birjə tikə mənə vermisən? Heç bir söz deyən 
döyləm. Alan o, satan sən. Mənim nə xeyrim var ki, sənin atoo 
başqa hünərlərini də bazarda car çəkim. Diyəsən hayındı yadaa 
düşüf ki, mən saa qonşu olmuşam.  
Şirinəmi Şəki bazarında satılasını satıb, alınasını alandan 
sonra restorana gedir, küncdəki stolun arxasında əyləşir. Elə bu 
vaxt içəri girən bir oğlanla bir qız gəlib onun stolunun dövrəsində 
otururlar. Şirinəmiyə məhəl qoymadan deyib-gülür, bir-birlərinə 
tez-tez “sənin dilini yeyim, ay sənin dodağını yeyim” deyirlər. 
Xörək paylayan yaxınlaşıb onların sözlərini dinləyir. Şirinəmi xö-
rək paylayana deyir:  
- Bunların yeməkləri məlumdur, soruş gör, nə içəcəklər? 
 
Sizi tanımaq olmur 
 
Bir neçə günlüyə Bakıya gələn Şirinəmi Sahil bağında Azər-
baycan dilini bilən bir zənci tələbə ilə tanış olur, xeyli söhbət edir-
 172 
lər. Xudahafizləşərkən zənciyə bir şey bağışlamaq istəyən Şirinə-
mi üstündə ona layiq bir şey olmadığından, əcnəbiyə deyir: 
– Afrikalı qardaş, təvəqqe edirəm sabah saat onda “28 May” 
metrosunun qabağında görüşək. sizə adıma layiq hədiyyə verəcə-
yəm. 
Sevincdən gözləri şüşətək parıldayan ağ dişli zənci qara, qıv-
rım saçlı başını bulayır: 
– Ay aman, metronun qabağında, o qədər adamın içində mən 
sizi tanıya bilmərəm. Siz hamınız bir-birinizə oxşayırsınız.          
 
Yoxlamışıq 
 
Şirinəmi küçədə stol qoyub “Şans” lotereyası satan oğlana 
yanaşır:  
– Pulunu verib bundan yüz dənə götürüb, aparıb rentgenə 
salım, otuz milyonluq uduşu tapsam, pulun yarısı sənin, yarısı mə-
nim. Əgər tapmasam, lotereyanı qaytarıb pulumu səndən alacam. 
Bu şərtə razısanmı.  
– Zəhmət çəkmə, Şirinəmi, biz o işi səndən qabaq sınaqdan 
keçirmişik, rentgen nömrələri göstərmir.     
 
Mənə həvalə edin 
 
Şirinəmi bir gün Bakının bulvarında gəzərkən ağlını başından 
aparan gözəl bir qızla rastlaşır.    
– Qəşəng qız, heyranam sizə. Gözəlliyiniz valeh edib məni. 
Siz lap bizim Dəhnə şaftalısına oxşayırsız.  
Qız gülümsünür: 
– Yanbızımı qaşıyım, gözünüz dəyər.  
Şirinəmi cəsarətlənir:  
– Sizə zəhmət olar, ceyran qız, o ağır işi mənə həvalə edin.  
 
Fərqlənirlər 
 
– Şirinəmi, qızların hamısı eyni ağıldadır, yoxsa bir-birindən 
fərqlənirlər? 
 173 
– Əlbəttə fərqlənirlər. Qız var başı ilə düşünür, qız da var saçı 
ilə. 
 
Nə vaxt düzələcək 
 
– Şirinəmi, dünya nə vaxt düzələcək?  
– Dünya həmin dünyadır, de ki, insanlar nə vaxt düzələcək..    
 
Yaman yağır 
 
– Şirinəmi, bayırda yaman yağır.  
– Yaman yağmır, yağış yağır.  
 
Artıq apardı 
 
– Şirinəmi, Cəlal kişi rəhmətə getdi, onun var-dövləti oğlu 
Abdullaya qaldı. 
– Xoş halına Abdullanın! Mənim lütqom atam öləndə qarnı 
şişdi, kəfəni də iki arşın artıq apardı. 
 
Bəs niyə oldu? 
 
Şirinəmi məktəbdən ayrılandan bir neçə il sonra küçədə Əli 
müəllimlə rastlaşır, salam-kəlamdan sonra deyir: 
– Müəllim, deyirdiniz ki, sizdən adam çıxmaz. Bəs niyə çıx-
dı?  
– O xoşbəxt kimdir?  
– Şirəli kolxozun skladçısıdır. 
 
Könüllü vergi 
 
– Sən cərimə olunursan, Şirinəmi. 
– Nə üçün?  
– Könüllü vergini könülsüz vermisən. 
 174 
– Könüllü versəydim müküfatlandırardız?  
– Əlbəttə!  
– Onda gələn il o vergini könüllü verərəm, alacağım mükafat 
builki cəriməyə əvəz olsun.  
 
Niyə xəbər verirsən 
 
Şirinəmi həyətində tövlə tikdirirdi. Nuruşu göndərdi ki, gedib 
Veysəl kişini iməciliyə çağırsın. Nuruş çaparaq gedir və tez də qa-
yıdır:   
– Veysəl kişi gəlmədi, tövlə tikənə də söydü, tikdirənə də. 
Ürəyu soyumayıb hətta sənin rəhmətlik atanı da söydü. 
– Elə?  
– Hə! 
– Doğrudan məni söydü?  
– Səni də söydü, atanı da, hələ töylə tikən ustanı da...  
– Elə isə çəpərin qoltuğundakı o dəyənəyi mənə ver. 
– Buyur! 
Şirinəmi dəyənəyi qapıb: 
– Zalım oğlu, o söydü, söydü, sən niyə xəbər verirsən?! – de-
yib xalası oğlunu mal kimi budadı, xubluca əzişdirdi. 
 
Özün yatasan? 
 
Bir gün əvvəl yağış yağmışdı. Torpaq yolda palçıq topuğa çı-
xırdı. Kəndin çayxanasında ilk dəfə araq içib keflənən Şirinəmi 
səndirləyə-səndirləyə evlərinə gedəndə palçığa yıxılır. Özünü ra-
hat hiss etdiyindən yıxıldığı yerdən tərpənmir. Buradan keçən ağ-
saqqal Abbasov ona deyir:   
– Palçıqda nə yatmısan, Şirinəmi? Eyibdir, dur ayağa!  
Şirinəmi başını qaldırır. 
– İstəyirsən mən durum, sən yatasan?  
 
 
 175 
İndi bilirsən? 
 
Şirinəminin qolundan tutub onu zorla kənd sovetinə gətirən 
Nuruş sədrə şikayətlənir:  
– Bu zırrama məni təhqir edib. Cəzalandırın onu. 
Ağası dayı soruşur:  
– Neyləyib? 
– Mənə axmaq deyib. 
– Doğrudur, Şirinəmi?  
– Xeyr! Mənim dilimdən o söz çıxmayıb. 
– Bəs nə demisən ona? 
– Nuruş nədənsə bərk əsəbiləşib, öz-özünə “mən axmağam” 
deyirdi. Mən bircə kəlmə bunu dedim: hələ indi bilirsən?! 
 
Mənə tapşırardız 
 
Şirinəmi Bakıda sənət məktəbində oxuyanda bir istirahət 
günü bulvara çıxır. Görür ki, məktəbin zavxozu skamyalardan bi-
rində gözəl bir qızla çox yaxın oturub danışıb-gülür. Şirinəmi 
görməzliyə vurub ötmək istəyəndə zavxoz ayağa durub ona yaxın-
laşır: 
– Düzünü de, Şirinəmi, mənim burada gözəllə əylənməyim 
işdi, yoxsa kef? 
– İş olsaydı, siz onu mənə tapşırardız. 
 
Bölgü 
 
Müharibə vaxtı Şirinəmigilin qonşuluğunda qərib bir qolayçı 
ailəsi yaşayırdı. Bu ailənin Şirinəmi ilə yaşıd bir oğlu vardı. Şiri-
nəmi onunla dostlaşmışdı. Bir gün onlar zəmidə sapandla iki quş 
ovlayırlar. Quşlardan biri əti yeyilən qaraqarğa, o biri isə əti yeyil-
məyən alaqarğa idi. Şirinəmi ovu belə böldü:  
– Ləzgi qardaş, istəyirsən qaraqarğa mənim, alaqarğa sənin, 
yox əgər istəmirsənsə, alaqarğa sənin, qaraqarğa mənim... 
 176 
– Bu nə olan şeydir, Şirinəmi? Hər iki bölgüdə alaqarğa mənə 
düşdü. 
– Bu gözəl quşa alaqarğa niyə deyirsən? Apar bişir, qırqovul 
adı ilə ye! 
 
Burax hamısını 
 
Şirinəmi müharibə vaxtı ictimai bağların qoruqçusu idi. Bir 
gün bağa doluşan yeddi-səkkiz camışı qabağına qatıb kənd soveti 
idarəsinin həyətinə gətirir. Sovet sədri Ağası dayı qəzəblənir. 
– Akt bağlansın, camışlar fermaya qatılsın! – O, heyvanları 
diqqətlə gözdən keçirəndə öz camışını da burada görür, əhvalı 
dəyişir, Şirinəminin üstünə qışqırır: 
– Ədə, sən neyləmisən?! 
– Neyləmişəm, Ağası dayı?  
– Bəs görmürsən bunlar əsgər ailələrinin heyvanlarıdır? 
Kişilər cəbhədə faşistlərlə vuruşur, biz isə onların mal-qarasını tu-
turuq...bunu bizə bağışlamazlar. Boşla, burax hamısını!.. 
 
Arabanı ora sür 
 
Qarınqulu ehsanda o qədər yeyir ki, tərpənə bilmir. Qonşulari 
bunu araba ilə evinə aparmalı olurlar. Qarınqulu gözünü açıb göy-
də ulduzları görür və arabaçıdan soruşur: 
– Orada nə yığıncaqdır? 
Arabaçı deyir: 
– Orada da ehsan verilir. 
Qarınqulu: 
– Onda arabanı ora sür. 
  
Beləsinnən olub 
 
 Adətə görə, gəlin ər evində böyüklərlə kəlmə kəsməzmiş. Bir 
gün qaynatasi onlan soruşur:  
 177 
– Axırı qızımın uşagı oldumu?  
Gəlin başı ilə “hə” işarəsi verir. 
– Oğlan oldu, yoxsa qız? 
Sözlə deməyi bacarmayan gəlin əlindəki qazanı yerə qoyur, 
sol əlini meyzərinin ətəyinə qədər sallayır, sağ əlinin üç barmağıy-
la göstərir ki, beləsindən olub. 
 
Üç dolma, on beş loxma 
 
Beş qız əminin himayəsində idi. Əmi həftədə bir dəfə donluq 
alır və həftədə bir dəfə dolma bişirirlər. Ana qızlara tapşırır ki, ye-
məkdən sonra əmoza dua edin. Qızlar deyirlər:  
– Allah, sən yetir, üç dolma, on beş loxma. Allah sən usta 
qaqaşı saxla, üç dolma, on beş loxma. Allah sən usta qaqaşı saxla.  
 
Qız özü heylə gəlif 
 
Çimərliyə birinci dəfə gedən iki şəkili təəccüblərini saylaya 
bilmirlər. Biri deyir: 
– Ə… ona bax ey… qızı soyunduruf yanına qoyuf. 
O biri onun səhvini belə düzəldir: 
– Ə… o soyundurmiyitdi ki, qız özü heylə gəlitdi. 
 
Tərəkəmə tut yeyir 
 
Dağdan gələn vaxt 4-5 tərəkəmənin qabağına bir mecvayı tut 
qoyurlar. Quraxsımış tərəkəmələr tutu şapalaxla yeməyə 
başlayırlar.  
– Ə, tutu şapalaxla yeməzlər. Tutu bir-bir yeyərlər.  
Tərəkəmə cavab verir? 
– Ə, sən diyən hünü şöfdəlidi. Bir-bir ağzaa qoyuf çeynəmə-
miş udursan. 
 
 
 
 178 
Ölməsə savabı çox olardı 
  
Kəndli deyir:  
– Molla əmi, uşaq neçə gündür xəstələnib, qızdırması çox 
olur, gözünü açıb dünyaya baxmır.  
Molla bir dua yazıb uşağın atasına verir.  
Bir neçə gün sonra yolda xəstə uşagın atasıyla molla görüşür. 
Molla xəbər alır: 
– Uşaq necədir?  
Ata deyir: 
– Molla əmi, uşaq öldü.  
Molla cavab verir:  
– Ölməsəydi, duanın savabı çox olardı. 
 
Əzrayılın üzü qara olsun 
  
Bir nəfərin istəkli bir dostu xəstələnir, yorğan-döşəyə düşüb 
uzun müddət yatır. Bir gün, yalan-gərçək, söz yayılır ki, dostu 
ölüb. Həftələr keçir. Bir də görür ki, dostu əlində hasa hardansa 
gəlir. Bu şəxs xəstə olduğu vaxt ona baş çəkmədiyini xatırlayıb 
başını aşağı salır. O dünyadan qayıdan dostuyla görüşəndən sonra 
isə dilinə gətirməyə başqa söz tapmadıgından deyir:  
– Əzrayılın üzü qara olsun, onun yalanı olmasaydı, indi mən 
qabağında xəcalət çəkməzdim.  
 
Dəli Mehdinin ağıllı cavabı65 
  
Şəkidə bir adam yaşayırdı. Ona camaat Dəli Mehdi deyirdi. 
O, həmişə bazarda sakit-sakit gəzərdi. Dindirib-danışdıranda mə-
zəli söhbətlər edirdi.  
Bir dəfə də, kimsə kişinin qabagını kəsib deyir:  
– Ay Mehdi, nə durmusan, kimə tamaşa edirsən?  
Mehdi deyir:  
– Habı adamlara baxıram. Onnarın yarısı yuxarı, yarısı da 
aşağı gedir. Çaşıb qalmışam. Hayındı hamı bir səmtə getsə, mən 
 179 
də onlara qoşulub gedərəm. Daa məəttəl qalmaram. Hansı tərəfə 
gedim, bilmirəm. 
   
Əlini belindən götürməyən oğlan 
  
Bir arvadın oğlu tənbəl və çox yeyən olur. O, heç bir işin qul-
pundan yapışmazmış. Həmişə tində əli belində dayanarmış.  
Bir gecə oğlan, həmişəki adəti üzrə anasını yuxudan oyadıb 
deyir: 
– Məni həyətə apar. 
O, məhləyə çıxıb ayax yoluna girər-girməz, quyunun üstündəki 
tir qırılır. Oğul düşür quyudakı çirkabın içinə. Ana haylayıb qon-
şudan adamlar çağırır. Onlar gəlincə oğlan xirtdəyə qədər batır.  
Qonşular gəlib oğlanı bir təhər çıxardırlar. Anası görür ki, oğ-
lunun əlləri yenə də belindədi. Deyir: 
– Anan boyaa qurban olsun, xirtdəyəcən çirkaba batıbsan, ye-
nə əlo belinnən götürmürsən... 
 
Oglanlaro hansı yaxşıdı 
 
Bir kişinin iki oglu olur. Ondan soruşurlar:  
– Hansı oglundan çox razısan? 
- Böyük oglumdan çox razıyam, balacadan yox.  
Səbəbini soruşanda kişi deyir:  
– Kiçik oglum gah yalan danışır, gah da dogru. Həfrayı 
məssəf66 qalıram. Böyük oğlum isə həmişə yalan danışır. Məni 
həfrayı qoymur. Ona görə də böyük oğlumdan çox razıyam. 
 
Raması bir az əyilib 
 
Bir gün şəkili uşagıyla maşında gedirmiş. Uşaq beli əyilmiş 
bir arvad görüb atasından soruşur:  
– Ata, o arvada nolub? Niyə əyri gəzir? 
 Atası gülərək cavab verir:  
– Ə, heş nə, raması bir az əyilib. 
 180 
Muştuluğu qaytar 
 
Bir gün ogul anasına deyir: 
– Ana, pulum yoxdu. Sən maa borclusan. Borcoo qaytar. 
Ana soruşur: 
– Mən saa hardan borcluyam? Sən havaxt maa pul vermisən? 
Oğul bildirir:  
– Mən anadan olanda dədəm saa 25 manat muştulux veritdi. 
Mən olmasaydım, saa kim pul verərdi? O pulu qaytar, vəssalam. 
 
Ya Rəbbim, mənim düyünümü aç 
 
Fağır bir kişi hər gün bazara gedər, qazandığı pula buğdadan, 
düyüdən, undan alıb evə qayıdarmış. Bu kişi kasıb olmasına, 
işinin pis gətirməsinə görə həmişə öz-özünə danışır: 
– “Allah sən mənim düyünümü aç!” - deyə Allaha dua eliyir-
di. 
Bir gün bu kişi qazandığı pula 3 girvənkə düyü alıb “Allah 
sən mənim düyünümü aç!” - deyə-deyə evə tərəf gəlirmiş. Yolda 
arxın üstündəki ayax körpüsündən keçəndə onun yaylığının düyü-
nü açılır, düyü suyun içinə tökülür.  
Pərtləşən kişi üzünü qibləyə tutub deyir: 
– Ya Rəbbim, axı mən yaylığın düyününü aç deməmişdim, 
mənim düyünümü aç demişdim.  
  
Səndən karvan vuran olmaz 
 
Oğul anasını yuxudan oyadır:  
– Dur, məni çölə apar. 
Oğlan görür ki, gözəl aylı gecədir. Anasına deyir: 
– Ay ana, nə karvan soyası, nə sarvan vurası gecədi.  
 Anası qayıdır ki:  
– Ə, rahatlanmağa67 da ananın tumanınnan yapışıb gedirsən. 
Səndən karvan-zad soyan olmaz… Tez işini gör, yuxum gözüm-
dən tökülür. 
 181 
Molla ilə söhbət 
 
Birisi molla ilə məzələnmək istəyir, ondan soruşur: 
– Molla əmi, deyirlər sən bir şapalax aşa bir dolma qatırsan. 
Bu söz düzdü, yoxsa yalan? 
Molla agzı sulana-sulana deyir:  
– Kələm dolması, bəli. 
– Molla əmi, daa nə yemək istəyirsən?  
Molla deyir:  
– Ay olaydı burda bir qab süttü aş. Yanının əzməsiylə68, yanı-
nın kavabı ilə, yanının oşarasiylə69. 
Vurasan şapalağı, yağ süzülə aşağı əlindən. 
 
Bu da onun dərisi 
 
Bir nəfər 100 qoyun alıb bir çobanla yaylağa göndərir. 
Sürülər yaylaqdan düşəndən sonra çoban qoyun sahibinin yanına 
əliboş gəlir.  
Qoyun sahibi soruşur:  
– Bəs qoyunlarım hanı?  
Çoban deyir:  
– Yaylağa gedəndə 30-nu su apardı; 16 qoyun qayadan uçdu; 
25-ni canavar yidi; 15-ni çaqqal yidi; 13-nü tülkü apardı. Bu neçə 
qoyun oldu?  
– 99.  
– Qaldı birisi: al, bu da onun dərisi. Özün gördün ki, saa qarşı 
biz tərəfdən heç bir xoşa gəlməyən iş olmayıb. Bizim qalan haqqı-
mızı da ver, halallaşaq, mən gedim.  
 
Yoxumdur 
 
Birisi tanışından əlborcu pul istəyir. Tanışı: 
– Pulum yoxdur, - deyir.  
Borc istəyən “yoxumdur” sözünə məhəl qoymadan and-aman 
eləyir, pis borca düşdüyünü deyir, əl çəkmir.  
 182 
Pul verəsi kişi axırda pul istəyənə belə bir məsəl çəkir: 
– Ə… biri deyir: “Xədiməm”. O biri yenə soruşur: “Oguldan-
qızdan nəyin var?” Hayındı mən də saa nə qədər “pulum yoxdur” 
deyirəm, sən yenə deyirsən ver…  
 
Birənin əlli batman yağı 
 
Cimcə yerində bir nəfər deyir: 
– Filan yerdə birə kəsmişdilər. Birənin əlli batman yağı gəldi. 
Ondan soruşurlar:  
– Birənin də əlli batman yağı olar? 
Danışan cavab verir:  
– Onların öz daş-tərəzisi ilə deyirəm. 
 
Dəloza baxıf, dəlimə şükür eləyirəm 
 
Birisi ziyarətə dəli aparırmış. Orada ziyarətə dəli gətirən 
başqa adamlarla rastlaşır.  
Bu adam apardıgı dəlinin ayağını kəndirlə bağlayıbmış, o 
birisi isə dəlini arabada zingirləyibmiş.  
Kişi başqalarına baxıb deyir: 
– Dəloza baxanda öz dəlimə şükür eliyirəm.  
 
Onunla səfərə çıxmamışam 
 
Birinnən soruşurlar: 
– Atın necə atdı? 
– Atım yaxşı atdı. Günyarımlıq mənzilə məni bir gündə çatdı-
rır. Çox da salamat atdı. 
– Yoldaşın necə adamdı?  
– Yodaşım da yaxşı adamdı. Onunla da səfərə çıxmışam. Çox 
yaxşı yoldaşlığı var. Alverdə, pul haq-hesabında əli təmiz, qəlbi 
təmiz adamdı.  
– Bəs qardaşın necə adamdır?  
– Onu bilmirəm. Onunla səfərə çıxmamışam.  
 
 183 
“Bəli” yiyən at 
 
Bir nəfər uzaxda yaşayan qohumlarıgilə atla qonaq gedir. 
Qonağın işi uzanır, bir-iki həftə qalmalı olur. 
Qonax axşam-səhər qohumunun nökərindən soruşur: 
– Ata arpa vermisənmi? 
Nökər deyir: 
– Bəli. 
– Ata su vermisənmi? 
Nökər deyir: 
– Bəli. 
Qonax hər soruşanda nökər həmişə “bəli, bəli” deyir. 
Qonax evə qayıdanda nökər atı yəhərləyib gətirir. Görür ki, at 
tamam xaraflaşif, arixliyib. 
Qonax deyir:  
– Mən havaxt soruşdumsa sən elə “bəli” didin. Bu at 
“bəli”dən başqa heç nə yeməyibmiş. 
“Bəli” yiyət at da elə belə olar da. 
 
İki məzəkeş 
 
İki dost çoxdan idi ki, bir-birini görmürdü. Onların danışığı 
həmişə məzəli olurdu.  
Onlar bir-biriləriylə rastlaşanda Bəybala adlı birisi deyir: 
– Çoxdandır görünmürsən. Haralardasan? Yoxsa Bağdaddakı 
cır alçaya dönmüşdün. 
Xanbala cavab verir: 
– Ə, mənim də gözüm çoxdandır səni axtarır. Səni görməyən-
də iti itmiş çobana dönürdüm.  
 
Burda bülbüllər rusca oxuyur* 
 
Zamanov Məmməd ailəsiylə Şəkidən Mingəçevir şəhərinə 
köçüb orada yaşayırdı. Bir gün anası Məmməddən soruşur: 
 184 
– Ay Məmməd, habırda bülbül olmurmu? Mən heç bülbül 
səsi eşitmirəm.  
Məmməd anasına deyir: 
– Ay ana, burda da bülbüllər oxuyur, sən başa düşmürsən. 
Çünkü buranın bülbülləri urusca oxuyur. 
 
Qde “Ku-kuli-ku?” 
 
Keçmişdə bir şəkili Ərəsəyə gedir. Bazara girir ki, toyuqdan, 
xoruzdan alsın. Görür ki, təkcə yumurta satanlar var. Soruşmaq istəyir, 
toyuq, xoruz olacaqmı. Amma rusca toyuğa, xoruza nə deyildiyini 
yada sala bilmir. Yumurta satan bir arvadın yanında dayanıb deyir: 
– Qde “qaq-qidi-qaq-qah”, qde “ku-kuli-ku?” 
 
Toyuqla pis olum? 
 
– Ay oğul, toyuqları qov də, ləkləri eşib alt-üst etdilər.  
Uşaq dədəsinin sözlərini qulaqardına vurur. Dədə hirslənib 
başlayr əlindəki çubuqla oğlunu kötəkləməyə. 
Ana uşağı danlayır:  
– Ay bala, adam atasının sözünə baxar.  
Uşaq ləkləri eşən toyuqları sayıb gözünün yaşını silə-silə 
cavab verir: 
– Ay ciyi, deyirsən bir dədəmin xətrinə 15 toyuqla pis olum?! 
 
Mən çaqqalam ki?... 
 
Şəkililər çox zaman ciddi zarafatdan da incimirlər. 
Bir dəfə iki şəkili yeməkxanada qarşı-qarşıya  oturub  hərəsi  
____________________ 
* Keçən əsrin 60-cı illərində Azərbaycanda toxuculuq sənayesində işçi 
qüvvəsinə ciddi ehtiyac olduğuna görə Rusiya və Baltikyanı ölkələrdən toxucu 
ixtisası olan qızlar işə qəbul olunurdu. Onların bir hissəsi həmin vaxtlar 
Mingəçevir Toxuculuq Kombinatında işlə təmin olundular. Bu lətifə həmin 
vaxtlar Mingəçevirin ruslaşmasına, rusdilli toxucu qızlara işarədir.   
 185 
bir stolda sifariş verdikləri  yeməkləri  yeyirlərmiş.  Şəkilinin  biri  
kefirdən başqa heç bir şey yeməyən eloğlusundan soruşur: 
– Pulun yuyucuya qismət olsun. Xərclə də. Nədir o qatıq, 
doldurursan deşilmiş qarnına. Gəl bizim stola, tabakaya qonaq ol.! 
Qatıq içən şəkili ağzını silib deyir: 
– Ə, çaqqalam ki, toyuq yeyim?  
 
İstək 
 
Bir şəkili “Sən mənim əmimi niyə istəmirsən?” sualını verən 
uşağa qayıdır ki, nə danışırsan, ay oğul, mən səən əmo (əmini) lap 
çox istiyirəm. Hətta onnan (ondan) xahiş eləmişəm ki, qavırının 
yanında maa da yer saxlasın. 
 
“Ya” əvəzinə “Can” 
 
Şəki məktəblərinin birinə rus dili müəllimi təyin edilmiş 
birisi sinifdə şagirdlərlə ilk tanışlığa başlayanda deyir ki, kimin 
adını çəksəm ayağa qalxaraq “Ya” desin. Növbə Fərhada çatanda 
o “Can” deyir və bu, müəllimə bərk toxunur, bunu sataşmaq, ələ 
salmaq kimi götürür. Müəllim Fərhadı sinifdən çıxararaq deyir ki, 
get, valideynini gətir. Fərhad əhvalatı atasına danışaraq deyir ki, 
dədə, bəs sən demirdin ki, müraciət eliyənnərə can diyərsən? 
 
Xeyir-şər haqq-hesabı 
 
Şəkili avtobusla Bakıya gedirdi. Yanında oturmuş kişi çox 
fikirli görünürdü. Şəkili bunun səbəbini soruşduqda, o bildirdi ki, 
axır vaxtlar haqq-hesabı itirib, xeyir-şərini bilmir. Şəkili deyir ki, 
bunun dərmanı balıqdır. Sən balıq əti ye. Kişi sevincək bildirir ki, 
gərək Bakıya çatan kimi çoxlu balıq əti yeyəm. Şəkili qayıdır ki, 
daa Bakiyə gedənə qədər vaxt itirmə, məndə yaxşı balıq var, pulu 
ver al. Kişi balığı çox baha qiymətə alır, Kürdəmirdə fasilə zaman 
bişitdirib yeyir. Yeməkxanadan çıxanda görür ki, həmin balıqdan 
çox ucuz qiymətə buralar doludur. Cin vurur başına, avtobusa 
 186 
girib cumur şəkiinin üstünə ki, bəs, sən balığı mənə baha qiymətə 
sırımısan, burda su qiymətinədir. Şəkili soyuqqanlıqla dillənir:   
– Gördün, indicə yediyin balıq əti təsirini göstərdi, sən artıq 
xeyro-şəro bilirsən. 
 
Qədər 
 
İdarə rəhbəri işə qəbul üçün kadr seçir. Qəbula gələnlərin bi-
rindən soruşur ki, “içənsən?”  “Bəli, gündə bir litr içirəm”-  cava-
bını alır. İkinci nəfərə də eyni sualı verdikdə, “Bəli, gündə bir litr 
yarım içirəm” cavabını alır. Üçüncü nəfərə də eyni sual verildikdə 
o, qayıdır ki: “İçməyə içirəm, amma baxır harda, kiminlə, nə 
qədər...”  
Müdir əvvəlki iki nəfərə deyir: ”Mən sizi işə götürürəm, siz 
içkinin qədərini bilirsiniz. 
Sonra o, üçüncü nəfərə baxıb deyir ki, gedə bilərsən, sən hələ 
içkinin qədərini də bilmirsən ki... 
 
Məni də sənin hüzuruna 
 
Qazı şəkilinin sir-sifətinə baxıb Mirzədən soruşur: 
– Bu müymunu kim bura yollayb?  
Şəkili Mirzəyə aman verməyib cəld dillənir: 
– Hayındı, ay gözo yiyim, maralları göndərdilər maralların 
yanına, məni də sənin hüzuruna. 
 
Siz deyəni edirəm də! 
 
Müəllim Maşaq İspəndiyarın oğlunu ayağa durğuzub acıq-
lanır:  
– Niyə kitabın üzünü açıb oxumursan?!  
– Ay müəllim, sözünü dəngələmə. Axı, bu kitabları verəndə, 
demədinmi, onları təzə saxlayın. Gələn il başqa uşaqlara lazım 
olacaq. Mən də siz deyəni edirəm də. 
 187 
Heç kəsə deməmişdik 
 
Bir şəkilinin evindən kimsə xalça oğurlayır. Ev sahibəsi oğur-
luğu gizli saxlayr. Bir neçə gündən sonra qonşu soruşur: 
– Ay qonşu, itən xalçanı tapdınızmı?  
– Bəli! – deyə  xalçası itən cavab verir. 
– Kim oğurlayıb? 
– Sən! - deyə xalçası itən bildirir, - çünki biz heç kəsə de-
məmişdik ki, xalçamız oğurlanıb.  
 
Ədalətli qərar 
 
Şəkili oğluna qız nişanlayır. 
Ata-ana dirəşirlər ki, brilyant dəsti gətirməsələr, qızı verən 
deyilik. 
Şəkili xəbər göndərir ki, onların bu bahalıqda zinət almağa 
gücü çatmır. Qız evi yenə razılaşmır. Cavab verirlər ki, qohum-
qardaş yığışıb düzəltsinlər. Bir brilyant dəstindən ötrü özlərini 
biabır etməsinlər. 
Şəkili görür ki, işlər şuluqlaşır. Təzə qudalara belə bir xəbər 
çatdırır:  
– Hər şey qohum-qardaşın yığışıb birgə köməyi ilə düzəlirsə, 
qızın badımcan burnunu düzəltsinlər, sonra biz də brilyant dəsti 
məsələsinə baxarıq.  
 
Atam səni də evləndirər 
 
Xatabala tənbəl oğlu Xosunu evləndirir. Xosun yorğun-arğın 
uzananda burnuna bir çibin qonur. Əsəbiləşən Xosun çibinə acıq-
lanır: 
– Rədd ol, a murdar. Atama deyərəm, tutub səni də evlən-
dirər. 
 
 
 188 
Ciyin də arvaddır 
 
Şəkili oğluna nəsihət edib deyir: 
– Oğul, səni evləndirdim, bax, bundan sonra arvadına, hətta 
anana da sirr vermə. 
– Anama niyə, a dədə? O ki, mənim ciyimdir? 
– Ə, nə olsun, ciyindi, ə ciyin də arvaddır da. 
 
İbadətsiz də.... 
 
Bir molla şəkilini danlayıb deyir: 
– Qoca kişisən, nə üçün məscidə gəlib ibadət etmirsən?  
Qoca cavabında: 
– Yaxşı, ibadət eləsəm, nə olacaq? 
– Necə yəni nə olacaq? O dünyada cənnətə gedəcəksən. 
– İbadətə görə bu olacaq mənim əmək haqqım. Bəs, Allahın 
öz bəndəsinə heç hörməti - zadı yoxdur? Bəlkə, elə ibadətsiz-
filansız məni cənnətə apardı. 
 
A şofer, sənin pasajirin ölsün 
 
Şəkili avtobusa qalxanda öz dostuna gözü sataşır, onu şoferə 
göstərib deyir: 
– A şofer, sənin bu pasajirin ölsün. 
Dostu da söz altında qalan deyilmiş: 
– A dost, axşam birimiz ölək, sabah birimiz. Bir-birimizdən 
xəbərimiz olmasın. 
 
Xeyirxah peşə sahibi 
 
Şəkili bir qızla tanış olur. Qız soruşur: 
– Siz kimsiniz? 
– Kim olacağam, dilivu yeyim, xeyirxah peşə sahibi, aşiq. 
– Bəs sazınız hanı?  
 189 
Oğlan qızı başa salır: 
– Mən aşıq deyiləm, aşiqəm. Peşəm saz çalmaq deyil, qızla-
rın qəlbini dınqıldatmaqdır. 
 
Qısa, aydın, konkret 
 
Şəkili əsgərlikdə qulluq etdiyi iki il ərzində bacısına maki-
nada yazdırıb apardığı eyni məzmunlu 120 məktubu bir-bir yola 
salırmış: 
“Mama, salam. Papa salam. Pul göndərin, Vəssalam!” 
 
........... elamadox ki.... 
 
Şəkidə mədrəsədə təhsil alan uşaqlar tənəffüs zamanı həyətdə 
topla oynayırdılar. Onlara tamaşa edənlərdən biri yoldaşlarına de-
di ki, ə, noola uşaqlar pəncərənin şüşəsini vurub sındıralar, görax 
molla nağarır. Elə bu an natərəstlikdən uşaqların vurduğu top 
pəncərənin şüşəsini sındırdı. Yaxınlıqda dayanmış molla uşaqların 
üstünə cumaraq onları bərk danladı. Bu mənzərəni seyr edənlər-
dən biri mollaya müraciətlə: 
– Bəs ayrı vaxtda yüksək əxlaq qaydalarından bolluca danı-
şırsan, bəs bu nə sözlərdi, danışırsan? – dedi. 
Molla qayıdır ki: 
– Ə, didox daa, elamadox ki.... 
 
Vəziyyət 
 
Qışlaqlının vəziyyəti ağırlaşmışdı, yorğan-döşək xəstəsi idi. 
O, oğlunu yanına çağıraraq zorla eşidilən səslə pıçıldadı:  
– Daa mən gedirəm, bəkə xeyirlisi belədir? 
Oğul atasının vəsiyyət edəcəyinə, var-dövlətin yerini 
söyləyəcəyinə işarə edərək soruşur: 
– Ay ata, nooldu? 
Atası qayıdır ki:  
– Heş nə, hər şey məlum oldu! 
 190 
Düz danışan oğul 
 
Şəhərdə məşhur oğru kimi tanınan bir şəkili öz taleyindən 
gileylənir: 
– Əşşi, habı nə təhər işdi? Bayram vədəsi kimin nəyi itirsə, 
mənnən göörlər. 
Sonra heç kimin eşidə bilməyəcəyi səslə öz-özünə deyir: 
– Amma, öz aramızdı, Allah irzası, axırda da helə o itən şey 
mənnən çıxır... 
 
Şəkilinin Allaha məktubu 
 
Günü-güzəranı ağır keçən bir şəkiliyə lotular məsləhət görür-
lər ki, Allaha məktub yazsın, ondan maddi yardım diləsin. Onun 
yazdığı məktubları götürüb deyirlər ki, göndərdik Allaha, inşallah, 
yaxın vaxtlarda bir cavab gələr. Onlar bir gün 50 manat aparıb 
məktub yazana verərək deyirlər ki, bunu Allah göndərib. Şəkili 50 
manatı götürərək giley-güzarla donquldanaraq deyir ki, yəqin 
Allah 100 manat göndərib, 50 manatını özünüzə götürmüsünüz.  
 
 
 
 
 
 
 
 
 
 
 
 
 
 
 
 191 
XI. ZARAFATLAR 
 
Lütfəli Abdullayevin zarafatları 
 
...burnunu çək, keçək də... 
 
Sənət dostları Xalq artistləri Nəsibə Zeynalova ilə əslən Şəki-
li olan Lütfəli Abdullayevin dostluğu dillər əzbəri olmuşdu. Ailəvi 
dostluq edirdilər. Nəsibə xanımın həyat yoldaşı Mütəllim də bir 
gün Lütfəlini görməyəndə darıxırdı. Günaşırı Nəsibə xanımın 
məxməri çayından içə-içə nərd oynayırdılar. 
...Deyirlər “Ulduz” filminin çəkilişi zamanı Nəsibə xanımla 
Lütfəli yüngülcə küsüblərmiş. Onların ərk ilə bir saatlığa “küs-
məkləri” olurmuş. Hə... mehmanxanadan çıxan Lütfəli işin tərsli-
yindən qapıda Nəsibə xanımla rastlaşır. Nə Lütfəli ayağını geri 
qoyur, nə də Nəsibə xanım. Qapı dar, Lütfəli də ki, kök. Keç, gö-
rüm necə keçirsən. Bir neçə an beləcə durduqdan sonra Lütfəlinin 
səbri çatmır. Mısmırıqlı deyir: 
– Burnuvu çək, keçək də... 
Nəsibə xanım eləmir tənbəllik, sağ əliylə burnunun ucunu 
qatlayıb deyir: 
– Gəl keç. 
Hər ikisini gülmək tutur, uğunurlar. Beləliklə, bu dəfə də 
barışırlar. 
 
Şəkili satıcı Lütfəlini “bağladı” 
 
Bəxtiyar Vahabzadənin xatirələrindən: – “Həkim Nurəhməd 
Əfəndiyevin aktyor Lütfəli Abdullayevlə çoxdan zarafatı olduğu-
nu bilirdim. Bir gün Nurəhməd mənə zəng vurub dedi ki, Lütfəli 
xəstəxanada yatır, gedək onu görməyə. Vədələşdiyimiz vaxtda 
görüşdük. Nurəhmədin yanında başqa bir kəs də vardı. Məlum 
oldu ki, bu adam baytar həkimdir (Şəkililər veterinar həkimə “mal 
doxturu” deyirlər. H.Ə.) və o da bizimlə getmək, çoxdan pərəstiş 
 192 
elədiyi Lütfəli ilə tanış olmaq istəyir. Lütfəli ilə görüşəndə Nu-
rəhməd həkimi ona təqdim edib: 
– Bu kişi həkimdir, veterinardır, gətirdim ki... - deyincə Lüt-
fəli Nurəhmədin əsl məqsədini başa düşüb, dərhal sözünü kəsdi: 
– Veterinar olduğunu bildim. İndi de görək, hansınızın hə-
kimidir?... 
Bir dəfə Lütfəlidən soruşdum: 
– Söz döyüşündə heç səni bağlayan olubmu? 
– Olub, – deyə başladı əhvalatı danışmağa: – Şəkidə ərzaq 
dükanına girib satıcıdan soruşdum: – Sizdə palan-quşqun olarmı? 
Satıcı cavab verdi: 
– Lütfəli əmi, var, amma sənin ölçünə çətin tapılar, nədən ki, 
çox yoğunsan...” 
 
Lütfəlinin Məmmədzəkinin başını “yarması” 
 
“Məşədi İbad” kinosunun sınaq çəkilişləri gedəndə Rüstəm 
bəyin evindəki dava səhnəsi təbii alınmadığı üçün rejissor H.Se-
yidzadənin xoşuna gəlməyib. Qərara alıblar ki, masaya həqiqi içki 
və yeməklər düzsünlər. Aktyorlar yeyib-içəndən sonra həmin səh-
nəyə çəkiliş olur. Araya bir dava düşür ki, gəl görəsən. Lütfəlinin 
yanına ovulan qablar qoyublarmış. Lütfəli başlayır həmin qabları 
aktyor Məmmədzəkinin başına vurmağa. Az sonra ovulan qablar 
qurtarır. Lütfəli bundan xəbərsiz keçir əsil qab-qacağa. Bir də 
görürlər ki, Məmmədzəkinin başından qan axır. Həkim çağırırlar, 
həkim deyir ki, həmin vaxt Məmmədzəkinin başından qan çıx-
masaydı, ölə bilərdi. 
 
Şəkiyə çox gedib-gəlib 
 
Bir gün Respublikanın xalq artisti Lütfəli Abdullayev İsma-
yıllıya qonaq gəlir. Ona yerli baməzə Beydullanın hazırcavablığın-
dan danışırlar. O, Beydulla ilə görüşməyi qərara alır. Rayon mərkə-
zində “Qocalar” parkında əyləşmiş Beydullanı ona nişan verirlər. 
 193 
Lütfəli deyir: 
– Ə, Beydulla dediyiniz bu kişidir? Elə bu da mənə oxşayır 
ki. Boydan da mənim kimi yanıqdır. 
Əhvalatdan xəbər tutan Beydulla: – Ola bilər, mənim atam 
bir vaxt Şəkiyə çox gedib-gəlirmiş... 
Bu cavab Lütfəlinin çox xoşuna gəlir. Onlar həmişəlik dost 
olurlar.  
 
Dəm alıram 
 
Bir dəfə L.Abdullayev yaxın dostu B.Səfəroğlu ilə birgə öz 
şəxsi QAZ-21 markalı minik maşınında rayonlara səfərə çıxır və 
yolları Şəkidən keçir. Onlar çayxanada çay içmək, bir az istirahət 
etmək qərarına gəlir, çay sifariş verirlər. Bir az vaxt keçir, çay 
paylayandan soruşurlar ki, çay harda qaldı. Çay paylayan deyir: 
– Hayındı gəticəm, dəm alır. 
Bir xeyli də gözləyib, soruşanda çay paylayan yenə qayıdır ki,  
– Hayındı gəticəm, dəm alır. 
Bunu eşidən Lütfəli kirimişcə ayağa duraraq çayçının yanına 
gedib, quru çay və su alaraq ağzında saxlayır, sonra yaxınlıqdakı 
plitənin üstündə oturur. Bu mənzərəyə tamaşa edən B.Səfəroğlu 
təəccüblə soruşur ki, ay Lütfəli, sən nə edirsən? Lütfəli çayxanada 
oturanların da diqqətini cəlb etmək üçün ucadan deyir ki, dəm 
alıram. Bu sözdən çayxanadakılar şaqqanaq çəkərək gülüşürlər. 
 
“... üç kilo təzə qoyun əti versəydilər daha yaxşı olardı” 
 
Lütfəli Abdullayevin anadan olmasının 50 illiyi münasibətilə 
onu Azərbaycan SSR Ali Sovetinin Fəxri Fərmanı ilə təltif edirlər. 
Bu münasibətlə onu təbrik edənlərdən soruşur ki, nə olub axı, bu 
nə təbrikdi? Deyirlər, bəs bilmirsən səni Ali Sovetin Fəxri Fər-
manı ilə təltif ediblər? Lütfəli Abdullayev zarafatyana təbəssümlə 
qayıdır ki, cənnətdik uşağı, Fəxri Fərmanın əvəzinə 3 kilo təzə 
qoyun əti versəydilər daha yaxşı olardı.    
 194 
“...Engelsistəm” 
 
O vaxtlar haradansa bir müstəntiqi gətirib mədəniyyət naziri 
qoymuşdular. Muskomediyanın görkəmli aktyorlarını bir gün 
yanına çağırıb müəllim-şagird kimi başlayır sual-cavab etməyə. 
Birindən soruşur ki, son vaxtlar nə oxumusan? Cavab verir ki, 
V.Hüqonun “Səfillər”ini. Nazir soruşur: “Filan səhifədə, filan mə-
qamda nə hadisə baş verir?” Aktyor cavab verir ki, ora çatmamı-
şam, hələ dünən oxumağa başlamışam. Məqam çatır Lütfəli 
Abdullayevə. Eyni sualın cavabında Lütfəli əmi deyir ki, heç nə 
oxumamışam, heç oxumaq fikrim də yoxdur. Nazir təəccüblə: 
“Necə yəni, sən marksist deyilsən?” Cavabında Lütfəli əmi: “Yox, 
mən Engelsistəm”. Bax, belə öldürücü sarkazmları ilə qarşısındakı 
kötükləri Lütfəli əmi baltalaya bilirdi.  
 
“Hayındı bunun nə qəşəng meyiti çıxıb?!” 
 
Zarafatla deyilmiş kiçik bir cümlənin insanların əhval-ruhiy-
yəsində necə dəyişiklik yaratdığını görmək üçün şahidi olduğum 
aşağıdakı hadisəni misal çəkmək istərdim. 
Vaxtilə Şəki şəhər Partiya Komitəsinin birinci katibi vəzifə-
sində işləmiş S.Murtuzayev nəql edir ki, bir gün Bakıdan zəng 
oldu. Məndən xahiş olundu ki, Lütfəli Abdullayevi tapıb xəbər ve-
rim ki, Bakıda bacısının yoldaşı vəfat edib, təcili gəlsin. Aka-
demik İ.Mustafayev də yanımda idi. Lütfəli ilə yaxın dost idilər. O 
da təlaşlandı ki, bəs bu pis xəbəri ona necə deyək? 
Az sonra Lütfəli gəlib çıxdı və İ.Mustafayev böyük hüznlə 
xəbəri ona çatdırarkən Lütfəli: “Hayındı nə pis iş tutdu. Heç on-
dan belə axmaq iş çıxan deyildi!” - dedi. Bununla da onun kədə-
rinə şərik olmağa hazırlaşan bizim əhvalımızı dəyişdi. Bakıya 
birlikdə gəldik və yol boyu öz şux zarafatları ilə bizi əyləndirdi. 
Hüzr yerinə çatıb meyit qoyulmuş otağa girərkən hamı çox 
kədərli ifadə ilə ayağa durdu, bəziləri qəhərləndi, Lütfəli meyitin 
başına fırlanıb: - Hayındı bunun nə qəşəng meyiti çıxıb?! – söz-
 195 
lərini deyərkən qəm dəryasına batmış adamlarda necə dəyişiklik 
yaratdığını təsəvvür etmək çətin deyildir. 
Daha sonra: - Ə, çox fikir eləməyin, hamımızın axırı elə bu 
deyilmi?! İntaası, zalım oğlu tez getdi. 
Halbuki, çox istədiyi yeznəsinin vəfatı onu daxilən sarsıtma-
mış deyildi. 
 
Lütfəli Abdullayevin son zarafatı 
 
Xalq şairi B.Vahabzadə öz xatirələrinin birində qeyd edir ki, 
bir gün axşamdan xeyli keçmiş köhnə dostum, heç vaxt zara-
fatından qalmayan L.Abdullayev telefonla mənə zəng etdi, ordan-
burdan, olub-qalanlardan danışdıq. Söhbətin sonunda o qayıtdı ki, 
bəs, dədən Mahmudun (B.Vahabzadənin atası mərhum Mahmud 
kişini nəzərdə tuturdu. H.Ə.) yanına gedirəm, sözün-zadın olar, 
verəcəyin bir şey varsa, ver aparım. Xeyli gülüşdük, sağollaşıb te-
lefonun dəstəyini yerinə qoydum. Səhər L.Abdullayevin vəfat et-
diyini bildirdilər... 
  
Yetim oğlu Nurəddinin zarafatları 
 
Şəkidə zarafatcıl adamlar çoxdur, bunlardan biri də yetim oğ-
lu Nurəddindir, o həm də hazır-cavab və şirin danışan olduğundan 
heç kim onun zarafatından inciməz. Daim üzü gülər, əgər azca 
qüssəli görünsə, deməli ciddi bir hadisə var. Qələm əhli Akif 
Salamığlu uzun illər Yetim oğlu ilə ünsüyyətdə olduğundan onun 
bir çox baməzə söhbətlərini yadında saxlamışdır.  
 
Oğluna nəsihət 
 
Nurəddin oğluna öyüd-nəsihət verir ki, siqaret pis şeydir, 
çəkmə. Görür  kar eləmir, əlavə edir ki, hələ indiyədək siqaretdən 
xeyir görən olmayıb. Baxır ki, oğluna nəsihət təsir eləmir. Səsinin 
tonunu qaldırıb yarızarafat qışqırır. 
 196 
– Ay köpəkoğlu, siqaret yaxşı şey olsa mütləq Hacıhəbillah-
lar da onu çəkər, başa düşdün?! 
Oğlu Hacıhəbubyllahları tanıyırdı, onlar artıq hərəkətlərə yol 
verməz, ziyanlı işlərə qoşulmaz, izafi xərclər etməzlər. 
Ona görə gülümsəyərək atasına deyir:  
– Ata, indi başa düşdüm. 
 
Məsləhətə etiraz 
 
Yetim oğlu Nurəddin uzun illər məişət xidməti kombunatında 
iqtisadçı işləyib. Müxtəlif xasiyyətli müdirlərlə asanlıqla dil tapıb. 
Qocaman kommunist Üzeyir kişi direktor olan vaxt, bir xeyir işlə 
əlaqədar idarənin özəyi, yəni direktor, baş mühəndis, baş mühasib 
və Hurəddin nahar vaxtı yaxşı yeyib içirlər, kefləri kökəlir. Üzeyir 
kişi bir böyük kimi onlara məsləhət görür: 
– Yaxşıca kefimiz durulub, gəlin nahardan sonra idarəyə get-
məyək, oğraş-moğraşa rast gələrik kefimiz pozular. 
Doğrudan da əhaliyə xidmətlə əlaqəli bütün idarələrdə şika-
yətçi çox olduğundan o idarə həmişə davalı olurdu. Ona görə 
Nurəddindən başqa hamı bu ağıllı məsləhətə razılaşır. Nurəddinsə 
kimdənsə alacağı olduğundan mütləq idarəyə getməli imiş. 
Zarafatyana etiraz edir: 
– A müdir, idarədə dörd oğraş var, hamısı burdadır, kimə rast 
gələcəyik ki? Gəlin qayıdaq işimizə.  
Əvvəl hamı gülüşür, sonra Üzeyir kişini söz alır və bərk 
hirslənir. 
 
Tapmaca 
 
Nurəddingilin yoldaşları hər bazar dəstə qurub nərd oynayır-
lar. Yorulanda qara Niyazi təklif edir ki, gəlin tapmaca deyək. 
Yetim oğlu tez irəli düşür:  
– O hansı idarədir ki, müdiri qurd oğlu, mühəndisi cuhud oğ-
lu, iqtisadçısı yetim oğludur? (Həmin vaxtlarda əhaliyə xidmət 
 197 
kombinatının müdiri qurd oğlu Ələfsər, mühəndisi cuhud oğlu 
Maqsud iqtisadçısı Yetimoğlu Nurəddin idi) 
Hamı bədahətən deyilmiş bu “tapmacaya” ürəkdən gülür. 
 
Böyük seçmək 
 
Yetim oğlugil on iki yoldaş həmişə bir yerə yığılıb istirahət 
günləri əylənirlər. Bir gün o təklif verir ki, gəlin içimizdən özü-
müzə böyük seçək.Hərə hörmətli bir adamın adını deyir. Nurəddin 
isə israr edir ki, qoy böyüyümüz “pekarnı Abduləvvəl” olsun. Ab-
duləvvəl əvvəlcə fərəhlənir ki, ona etimad edilir, sonra Nurəddinin 
hiyləgər olduğunu fikirləşib liderliyi boynuna almaq istəmir:   
– Nuru və Niyazi idarə müdurləridir, bank Ələsgər də mən-
dən yaşca böyükdür, çoxunuz da mövqecə məndən yüksəkdəsiniz. 
Bəs məni böyük seçməkdə bicliyiniz nədir?  
 Nürəddindən çox xahiş edirlər ki, məqsədini aşıq desin. O 
şaqqanaq çəkərək bildirir: 
– Biz də səhv edə bilərik, adamı söyəndə əsasən böyüyünə 
söyürlər. Nuru və Ələsgər abırlı adamlardır, yaxşı düşməz, qoy  
söyüşlər Abduləvvələ getsin. 
– Hamı gülüşür, rəhmətlik Abduləvvəl üzüyola olduğundan 
razılaşır və dəstənin böyüyü seçilir. 
 
Öz arşını 
 
Şəki bazarında basırıqda Nurəddin maşını düz yanımda sax-
layıb “otur” - dedi. Azca aralanmışdıq ki, yenə əyləci basıb bir nə-
fəri də götürdü. Bu, qırmızı sifət, bəstəboy bir kişi  idi. (Sonradan 
bildim ki, o da hazırcavab adamdır, adı Həmidmiş, amma Nu-
rəddinlə bacarmadı)  
Nurəddin arxaya qanrılıb: 
– Xaloğlu, necəsən, nə xəbər var? - soruşdu. 
Bu əhvalat birinci İran zəlzələsinə təsadüf edirdi. 90-cı illər 
olardı.  
 198 
Həmid təəssüflə dedi: 
– İranda qırılan çox olub, nə olaydı bir elə zəlzələ də burda 
olaydı. 
Nurəddin bir də geri qanrılıb təəccüblə:  
– Xaloğlu, niyə axmaq-axmaq danışırsan, camaat yazıq deyil, 
axı niyə? 
Həmid iddia ilə:  
– Oğraş, alçaq çoxalıb, qoy bir az qırılsın.  
Nurəddin cəld gülə-gülə cavab verdi: 
– Xalaoğlu, hamını öz arşınınla ölçmə da! - deyəndə Həmid 
basıldığını görüb pərt oldu və dərhal maşını saxlatdırıb düşüb 
piyada getdi.  
 
Əlaqəli iş 
 
Bir gün yoldaşlardan biri yetim oğlundan xəlvəti soruşur ki, 
gözüm yaman sulanır, görən nə etsəm keçib gedər? O da məsləhət 
görür ki, oturacağını tez-tez su ilə yu. Xəbər alan bərk hirslənir:   
– Əşi, gözlə oturacağın nə əlaqəsi? Yekə kişisən, səndən də 
söz soruşmaq olmur, o saat lağa qoyursan. 
Haray-həşirə başqa dostlar da yığışır və Nurəddinə tərəf çı-
xırlar. Bilirlər ki, o mütləq dediyini əsaslandıracaq. Gözündən su 
axan da ondan əsaslı cavab tələb edir, Nurəddin məhərini poz-
madan:  
– Dedim ki, oturacağın sinirlərlə əlaqəsi var, inanmırsan  ya-
nından bir tük çək çıxart gör gözün necə yaşarır. 
 
Təsəlli 
 
Şapqaçı Valeh bərk xəstə imiş. Yetim oğlu Nurəddin Nuru 
müəllimi (Hacı Həbillahların Nuru) tapıb xəbər verir ki, dostun 
Valeh xarabdır, can üstündədir. Nuru müəllim işdən vaxt tapıb 
dostu Sədini də götürüb gedir Valehgilə. Şapqaçı Valeh özünü 
sındıran adam deyildi, rəhmətlik dostlarını görən kimi yataqda 
 199 
dikəlir, özünü şux göstərmək istəyir. Yetim oğlu bunu nəzərdən 
qaçırmır və Nuru müəllimə göz vurur.Nuru müəllim də baməzə-
liyini fövtə vermir, guya Valehə ürək-dirək verirmiş kimi deyir: 
– Səni mənə çox pis demişdilər, indi Allaha şükür, görürəm 
ki, sən hələ üç-dörd gün yaşayarsan.  
Dostu yəqin ki, bu zarafatı ürəyinə salıb düz üç gündən sonra  
vəfat edir. 
  
Sponsor 
 
“Sponsor” sözünün təzə dəbə düşən vaxtları idi. Yetim oğlu 
Nurəddin, qara Niyazi və Abduləvvəl maşınla toya gedirlərmiş. 
Niyazi sözarası deyir ki, ona sponsor lazımdır. Yetim oğlu tez sö-
zü tutur və cəld  qayıdır: 
– Habı Abduləvvəldən də yaxşısını tapmayacaqsan ki?  
Niyazi Abduləvvəlin üzünə baxan anda başa düşür ki, o 
sponsor sözünün mənasını bilmir, ona görə fənd işlədir: 
– Ə, yetim oğlu, ayıb deyil., kişi heç olmasa səndən bir neçə 
bayram böyükdür, niyə təhqir edirsən?  
 Abduləvvəl doğrudan da təhqir olunduğunu zənn edib 
qızışır: 
– Ə, belə sponsorluq etsin sənin əzizlərin, yaxınların, böyük-
lərin! Başa düşdün, alçağın biri alçaq?! 
 
Zibil maşını 
 
Ovçu doktor Seyidəlini maşını ilə harasa aparırmış, yetim 
oğlunu görüb saxlayır. Köhnə dostlar görüşən kimi yetim oğlu 
Nurəddin bir kəlmə ilə Seyidəlini hövsələdən  çıxarır: 
– Ay doxtur, yoxsa komnaxoza  işə keçmisən? 
Seyidəli o saat başa düşür ki, ona zibil deyirlər, (yəni zibil 
daşıyan) başlayır Nürəddini söyməyə. 
 
 
 200 
Xarab ola bilməz 
 
Bir idarə müdiri uzun müddət tikinti sahəsində çalışdığından 
yorulur və başında, bədənində ağrılar hiss edir. Yetim oğlu qara 
Niyazi ilə onu tanış bir həkimin yanına aparırlar və əvvəlcədən 
sözləşirlər ki, həkimlə məzələnsinlər. Həkim müayinədən sonra 
qətiyyətlə deyir ki, səndə qorxulu heç nə yoxdur, təkcə istirahət et 
və vitamin iç, keçib gedər. Yetim oğlu hamının eşidəcəyi kimi 
hündürdən deyir: 
– Ay doxtur, habı xərçəngdən şübhələnir. 
Həkim mərhəm adam kimi idarə müdirini məzəmmət edir:  
– Ə, vallah sənin başın xarab olub.  
Müdir cəld həkimi pərt edir:  
– Onda sənin bildiyin heç nə yoxdur. Bu  baş əvvəldən iş-
ləməyib və son illərdə özüm də onu işlətməyə səy göstərməmi-
şəm. İşləməyən bir şey nədən xarab olsun axı? 
 
Qaşığın qızmağı 
 
Ovçu doktorun anasının hüzr mərasimi imiş. Yaxından və 
uzaqdan, o cümlədən  Dağıstandan  qonaqlar varmış. Ehsan, yəni 
plov ortaya gələn kimi qaşıq və boşqab səsindən başqa heç nə 
eşidilmir. Qonaqlar yorğun və ac olduqlarından danışmadan elə 
sürətlə yeyirlər ki, yetim oğlu dostu Ramizə göz burub üzünü 
Ovçu doktora tutur: 
– Ay doxtur, uşaxlara di qaşıxları dəyişdirsinlər. Sürətlə işlə-
diyindən bərk qızıtdı, qorxuram qonaxların ağzını yandıra.  
 
Şeş yek 
 
Yetimoğlu Nurəddin zərgər mağazasında Küngütlü Əfsərlə 
Xancan oğlu Tehranın söhbətləşdiyini görür. Küngütlü Əfsər 
(Allah ona rəhmət eləsin) uca boy, 150 kq çəkisi olan nəhəng, 
 201 
Tehran isə qısa boylu oğlan. Yetimoğlu onların hər ikisinə ani 
nəzər salaraq zarafatyana deyir:  
– Ə, sən öl, lap şeşlə yekə oxşayırsınız.  
 
Tapdığın zarafatları 
 
Tapdıq qaz idarəsində qaynaqçı işləyirdi. Başqalarından fərq-
li olaraq dəmir boruları elə zövqlə, səliqə ilə qaynaq edirdi ki, elə 
bilərdin naxış vurub. İşi zarafat edə-edə gördüyündən vaxt da tez 
keçərdi. Heç kim nə onun özündən, nə də işindən narazı olmazdı. 
Altı bacının bir qardaşı idi, yeznələri Abdulla, Ələsgər, Ramiz və 
b. ilə bərk zarafat edər, zarafatları da tutardı. Onun xatirəsini bir 
daha əbədiləşdirmək üçün zarafatlarını qeydə aldım. 
 
Ağır səfər 
 
Yeznələrindən biri Bakıya gedirmiş. Tapdıqdan soruşur ki, 
Bakıya bir qulluğun varmı? Tapdıq fövrən bir zarafat fikirləşir, 
deyir ki, Ramizgilə bir sovqatım var, xahiş edirəm sabah verim 
onu da çatdır. 
Səhər tezdən yeznəyə ağır bir yeşik verir və deyir ki, mürəb-
bə və ağ xiyarın şorbasıdır, ehtiyatlı olsun. Yeznə hıqqana-hıq-
qana ağır yeşiyi avtobusdan taksiyə, oradan da Əhmədliyə daşıyır. 
Qan-tər içində tələsən bacanağından sovqatın kimdən göndəril-
diyini soruşan Ramiz Tapdıq adını eşidəndə gülməyə başlayır. 
Bacanaq pərt halda soruşur: 
– Niyə gülürsən, aç bax da, mürəbbədir.  
– Özün aç bax-deyə Ramiz daha bərkdən gülür və: - o bizə 
heç nə göndərməli deyil-deyə əlavə edir. 
Bacanaq yeşiyin iplərini açır, yeşikdən iki kubik parçası və 
sınıq kərpiclər çıxarır. 
 
 
 
 202 
Daha qiymətli yük 
 
Bir nəfər Tapdıq ilə zarafat etmək fikrinə düşür. Onu çəkin-
dirirlər ki, sən onun zarafatına dözməzsən, qoşulma. Fikrindən 
dönməyən koxa oğlu Tapdığın darvazası ağzına bir maşın çay daşı  
tökdürür. Səhər maşını həyətdən çıxarmaq istəyən Tapdıq yol 
bağlı olduğundan işə piyada gəlir və yol boyu zarafatın cavabını 
fikirləşir. 
Az vaxtdan sonra payız düşür, yağışlar başlayır, Tapdıq kər-
pic zavodundan bir “Kamaz” maşın sarı torpaq alır və “koxa oğ-
lu”nun qapılarının lap ağzına səhər alatoranda tökdürür. Səhər ev-
dən çıxan “koxa oğlu”nun ayağı gilə batanda bilir ki, bu Tapdığın 
işidir. Deyirlər gil palçığını “koxa oğlu” düz bir aya təmizlətdirə 
bilmir. 
 
Kapron corab 
 
Tapdıq dayısı oğlunun hər bazar günü evlərinin yanındakı 
hamama getdiyini bilirdi. Çıxıb yol üstündə durur və hamamdan 
çıxan kimi dayoğlusunu zorla nahara aparır. Yeməyi bir az ləngidir 
və onu yaxşı içirdir. Sonra hamam çamadanına qadın corabı qoyur. 
Səhər evdən çıxan dayoğlu evə axşam dönür, özü də kefli. Arvadı 
ilə harasa gedəcəklərini də unudur. Arvad deyinə-deyinə, hirsli 
halda çamadanı açıb kirli paltarları yumaq üçün götürəndə qadın 
corabı görüb lap dəli olur. Kişi nə qədər and-aman edirsə qadın 
inanmır, yubanmağın səbəbini buna bağlayıb iki körpə uşağını da 
götürüb gedir atası evinə. Tapdığın anası bir-neçə gündən sonra 
xəbər tutub bunun oğlunun fırıldağı olduğunu başa düşür və onu 
xeyli danlayır, sonra Quranı götürüb gəlinin yanına gedir və əl 
basıb deyir ki, bu Tapdığın zarafatıdır. Gəlin inanıb geri qayıdır. 
 
Qış zarafatı 
 
Qar dizə çıxan vaxt gecə saat 12-də Ələsgər Tapdıqgilin zən-
gini basıb iri pul xırdalamasını xahiş edir. Gecə zəngindən narahat 
 203 
olan Tapdıq dilxor halda deyir ki, yüzlüyə xırdası yoxdur. Sonra 
evə qayıdıb soyuq yorğan döşəkdə daha yata bilmir. Səhər saat 
beşdə maşını işə salıb Ələsgərgilıə gedir və qapının zəngini ara 
vermədən basır, həm də daşla dəmir darvazanı döyür. Təşviş için-
də “kimsən?” deyən yeznəsinin sorğusuna isə qapı açılınca cavab 
vermir. 
Qorxmuş halda qapını açan Ələsgərə gülə-gülə xırda pul 
uzadan tapdıq üzürxahlıq edir: 
– Gecə gəldin, xırda pulum  olmadı,  yanında  xəcalətli  ol-
dum,  indi  tapıb  gətirmişəm. 
 
Yeni il hədiyyəsi 
 
Bütün yeznələr yeni ildə qaynanasını təbrikə gəldiyindən, 
yeni il gecəsi Tapdıq qapını açıq qoyardı. Gecə saat 11-də növbəti 
zəngə eyvana çıxan Tapdıq qışqırır: 
– Darvaza açıqdır, gəlin. 
Bir qoltuğunda xoruz, o biri qoltuğunda anaş bir toyuq olan 
Abdulla içəri keçib hündürdən deyir: 
– Bax, yeni ili təbrik etməyə belə gələrlər, öyrən.  
Tapdıq gözlərinə inanmır, yeznədən belə səxavət gözləmir. 
Hövsələsizlik edir, qorxur ki, anası qızına qıymaz, hədiyyəni geri 
qaytarar. Tez evdən iti bıçaq götürüb düçür həyətə  
– Yeznə, bax kəsərəm ha-deyir.  
Abdulla ərklə xoruzu arxa tərəfi irəli Tapdığa verir. Tapdıq 
bir göz qırpımında xoruzu kəsir. Sonra görür ki, özlərinin 
yumurtlayan anaş toyuğudur. 
Deməli, darvazanın açıq olduğundan istifadə edən yeznə hinə 
girib Tapdığın öz toyuqlarından ikisini tutub, arxası tərəfə 
qoltuğuna vurub və yenidən bayıra çıxaraq zəngi basıbmış. 
 
Tez-tez gələn qonaq 
 
Altı qızını tez-tez qonaq çağıran anasının əlindən bezikən 
Tapdıq, növbəti bazar günü aş tədarükü görən anasından soruşur: 
 204 
– Yenə kimi çağırmısan? 
– Ələsgərgil saat 2-də gələcəklər, sən də evdə ol.  
Anasına “yaxşı” - deyən Tapdıq iki saat qabaq yekə bir qıfıl 
götürüb bacısıgilə gedir və darvazanı bayır tərəfindən qıfıllayır. 
Evə qayıdıb rahat oturan Tapdıq, anasının tez-tez saata bax-
masını görüb saymazyana soruşur:  
– Ana, narahat adama oxşayırsan, nə olub? 
– Saat 3-dür uşaqlar gəlib çıxmadılar, görəsən nə xəbər var, 
plöv da soyuyur.  
– Zəng  vur, soruş  da - deyəndə Tapdığın heç dodağı da qaç-
mır.  
Telefonda bacısı təlaçla bildirir ki, kimsə qapımızı arxadan 
bağlayıb, evdən çıxa bilmirik. Anası o saat bu işin Tapdıqla bağlı 
olduğunu anlayır: 
– A bala, dur get qapını aç uşaqları maşına qoy gətir, aş sö-
yuyur - deyir.   
 
Tapdığın bəy aparması 
 
Şəki qaz-istismar idarəsində baş mühəndis vəzifəsində işlə-
yirdim. Suçma kəndinin kolxoz sədri ilə vacib bir məsələ ilə 
əlaqədar görüşməli idim. Tapdıqdan xahiş etdim ki, bizi öz maşını 
ilə aparsın. Sözümü yerə salmadı, amma tələsik soruşdu:  
– Yeyib-içmək olacaqmı?  
Sonra bic-bic gülərək astadan pıçıldayıb yadıma saldı ki, 
Orucun qaynanasının evi Suçmadadır, bəlkə bəyi də bir bəhanə ilə 
maşına mindirəsən, dalısı mənim boynuma.  
Oruc bizdə şəhər üzrə sahə rəisi işləyirdi, iş vaxtı onu kəndə 
aparmaq düz deyildi, amma gözəl bir zarafat alınacağını təsəvvür 
edib ciddi görkəmdə onu çağırıb maşına oturtdum, özü də qabaq-
da. Tapdığa da tapşırdım ki, Orucu aldada-aldada maşını düz Suç-
ma kəndinə sürsün, heç yerdə saxlamasın. 
Maşın şəhərdən çıxanda Oruc narahat halda geri döndü:  
 205 
– Hara gedirik? Vallah şəhərdə o qədər işim var ki, saxlayın 
mən düşüm.  
Tapdıq cəld cavab verdi:  
– Arıçılıq birliyinə dəyib qayıdarıq, sənin sahəndən şikayət 
var, on dəqiqəyə sənin sahəndə olarıq.  
Oruc dinmədi, amma arıçılıq birliyinin yanından şütüyüb 
ötəndə bunun qurma iş olduğunu anladı. 
Maşın Suçma kəndində Orucun qaynanasıgilin qapısına ya-
xınlaşanda Tapdıq əlini siqnala qoyub bir xeyli çaldı və qapıya 
çıxan ev adamlarına:  
– Bəyi gətirmişik, xahiş edirəm layiqli qarşılayın-dedi və 
həyətə girən kimi iri bir hunduşqanı tutub Orucun Koroğluya 
oxşayan qaynından iti bıçaq istədi. 
Doğrudan qaynana və qaynata Orucun gəlişinə çox şad oldu-
lar, pətəkdən təzə bal çıxarıb çay ilə içmək üçün  süfrəyə qoy-
dular. Hinduşkadan sonra kabab da çəkdilər.Tapdıq onlara anlatdı 
ki, evdə uşaqlar da bu baldan arzulayırdılar. 
Çay ilə o qədər bal yemişdik ki, qayıdanda hamımızın sifətin-
dən sanki od yağırdı. 
 
Hacıhəbillahların Nuru müəllimin zarafatları 
 
Şəkidə Nuru müəllimi tanımayan yoxdur. Bu, birinci növ-
bədə, onun mənsub olduğu nəsillə bağlıdırsa, ikincisi, əvvəlkindən 
heç də az əhəmiyyətli olmayan, özünün xasiyyəti ilə bağlıdır. 
Nuru müəllim ixtisasca inşaat mühəndisi olsa da, müxtəlif 
xarakterli, bəzi hallarda isə ixtisası ilə bilabasitə əlaqəsi olmayan 
idarə və müəssisələrə rəhbərlik etmişdir. Nuru müəllim, əksər şə-
kililərə məxsus xüsusiyyətlərə malik baməzə, hazırcavab, söz 
üçün “bazara getməyən”, öz işini bilən tədbirli ziyalıdır. O, gənc 
yaşlarında Şəki şəhər Xalq Deputatları Soveti İcraiyyə Komitə-
sinin tikinti və memarlıq şöbəsinin müdiri-şəhərin baş memarı və-
zifəsində işləyib. Həmin dövrün qanunvericiliyinə görə vətəndaş-
lara şəhərdə şəxsi ev tikmək üçün həyətyanı torpaq sahələri şəhər 
 206 
XDS İcraiyyə Komitəsinin müvafiq qərarına əsasən baş memar 
tərəfindən, yerində akt və sxem tərtib edilməklə verilirdi. Bu məq-
sədlə şəhərdə olan boş sahələrin çoxu Nuru müəllimin baş memar 
işlədiyi müddətdə paylanmışdı. 
Şəki mətbəxinə bələd olanlar yaxşı bilirlər ki, ənənəvi Şəki 
cücə plovunun qazmağı qazandan, demək olar, bütöv çıxarılır və 
süfrəyə iri plov boşqabında elə çıxarıldığı vəziyyətdə də qoyulur. 
Təbii ki, cücə plovunun qazmağının altında isə bişmiş cücə olur 
və bir qayda olaraq, həmin qazmağın və cücənin bölünməsi plov 
qabına yaxın oturmuş şəxslərdən birinə həvalə edilir. 
Məclislərdə belə söhbətin tez-tez şahidi olursan: “Ay bala, 
sən bizdən cavansan, bu qazmağı və cücəni bölginən”. Çox hallar-
da da qazmağın və cücənin bölünməsi təklif olunan adam əli yağa 
bulanmasın və durub əlini yumağa getməsin deyə, müxtəlif bəha-
nələr gətirməklə qazmağı və cücəni bölməkdən boyun qaçırır. 
Günlərin birində Nuru müəllimin də iştirak etdiyi bir məclis-
də qazmağı və cücəni bölməyi ona təklif edirlər. Nuru müəllim bu 
təklifə qarşı belə deyir: 
Yox, yox, mən bacaran iş deyil. 
Bunu eşidən məclisdəki şəkililərdən biri Nuru müəllimə 
deyir: 
– Nuru müəllim, şəhərin bütün boş torpaqlarını qazmaq kimi 
bölərək paylayıb axırına çıxdın, indi nə oldu, bi aşın qazmağını 
bölə bilmirsən? 
Bu sözdən sonra Nuru müəllim heç bir söz demədən qollarını 
çirmələyib, qazmağı və cücəni bölüb hərənin öz payını boşqabla-
rına qoyur və nuş olsun, siz Allah, aşı soyutmayın, - deyərək, əl-
lərini yumağa gedir... 
 
* * * 
Nuru müəllimin böyük şairimiz Bəxtiyar Vahabzadə ilə uzun 
illər dostluq etdiyini bilirdim. O da mənə məlum idi ki, Bəxtiyar 
müəllim istirahətini hər il yay aylarında Şəkidə keçirir.  
Həmin vaxtlarda Bəxtiyar müəllimi ziyarət etməyi özümə 
borc bilirdim. 
 207 
Bir neçə il bundan əvvəl məzuniyyətdə olarkən Bəxtiyar 
müəllimə baş çəkməyi qərara aldım. Küçəyə çıxmağımla “Jiquli” 
markalı avtomaşının yanımda dayanmağı bir oldu. Tünd zoğalı 
rəngdə olan bu maşın ilk buraxılışdan olduğu üçün çox köhnə idi. 
Maşın dayanan kimi Nuru müəllim çölə çıxıb mənə dedi: 
– Müəllim, gəlin əyləşin, hara deyirsiniz aparım.  
Dedim: 
– Nuru müəllim, zəhmət çəkməyin, bir maşın tapıb gedərəm, 
sizi yoldan etməyim. 
Nuru müəllim: 
– Müəllim, onsuz da bu gün istirahət günüdür, hara deyirsiniz 
gedək, ancaq maşını bəyənmirsinizsə, bu başqa məsələ, neyləyək. 
Olanımız budur, - dedi. 
Mən vəziyyəti belə görüb maşına əyləşdim və Bəxtiyar müəl-
limi ziyarət etmək istədiyimi bildirdim. 
Nuru müəllim dedi: 
– Elə mən də ora gedirdim, yaxşı oldu, birlikdə gedək. 
Bu sözdən sonra maşınımız Bəxtiyar müəllimin evinin yer-
ləşdiyi Şəkinin “Dodu” deyilən hissəsinə istiqamət götürdü. 
Mənzil başına az qalmış avtomaşın döngəyə dönmək istəyən-
də mən Nuru müəllimə dedim: 
– Nuru müəllim, deyəsən səhv gəldik, axı? 
Bir az getmişdik ki, Nuru müəllim dedi: 
– Hə, müəllim, siz məni çaşdırırsınız, yuxarıdakı döngədən 
dönməliydik. 
Mən yenidən müəllimə istiqamət vermək istəyirdim ki, o, 
mənə: 
– Ay müəllim, mənim qazmaq kimi bölüb payladığım yerləri 
indi mənə tanıtdıracaqsınız?!, - dedi və güldü...   
 
* * * 
Rəhmətlik atam deyərdi ki, vallah, mən yas mərasimində Nu-
ru müəllimin yaxınlığında oturmağa ehtiyat edirəm. Atam bunu 
belə izah edərdi: – Nuru müəllim elə məzəli sözlər deyir ki, adam 
 208 
gülməyə bilmir. Sonralar mən atamın bu sözlərini öz təcürbəmdə 
də gördüm. 
1981-ci il idi. Şəhərimizdə böyük nüfuza malik bir şəxsin yaş 
mərasiminə toplaşmışdıq, səhv etmirəmsə, vəfatının qırxıncı günü 
idi. Mən də həmin məclisə gəlmişdim və elə oldu ki, Nuru müəl-
limlə bir stol ətrafında əyləşməli oldum. O zamanlar qondarma 
Dağlıq Qarabağ məsələsi ilə bağlı hadisələr hələ başlamamışdı və 
şəhərdə ermənilər də yaşayırdılar. Şəhərdə, hətta, “Ermənikənd” 
deyilən və ermənilərin yığcam yaşadığı məhəllə də vardı. 
Məclisdə bizimlə bir stol arxasında Mamikon adlı bir erməni 
də əyləşmişdi. Söhbətdən aydın oldu ki, onun bu yaxınlarında 
arvadı vəfat edib və adətə görə, arvadı ölən erməni kişiləri saqqal 
buraxırdılar. 
Mən orta məktəbi bitirib şəhərdən çıxdığıma və məclisdəki-
lərdən nisbətən cavan olduğuma görə bu şəxsi birinci dəfə idi ki, 
görürdüm və tanımırdım. Məclisdəkilərdən biri Mamikondan so-
ruşdu ki, ay Mamikon, çoxdandır böyük qardaşını görmürəm, ha-
ralardadır? 
Bu sözdən Mamikonun  elə bil dərdi təzələndi və dedi: 
– Ay Mamikon... 
Nuru müəllimin müraciətini eşidən Mamikon elə hesab etdi 
ki, yəqin Nuru müəllim ona təsəlli verəcək bir söz deyəcək, ona 
görə də üzünü Nuru müəllimə çevirdi və diqqətlə qulaq asmağa 
başladı. Nuru müəllim isə bir qədər pauza verdi ki, stol ətrafında 
əyləşənlərin də diqqətini cəlb etsin və sözünə davam edib dedi: 
– Ay Mamikon, sən də evini sat, get Yerevana da. 
Bu sözləri eşidən Mamikon çox pərt oldu və pərtliyini gizlət-
mək məqsədilə Nuru müəllimə dedi: 
– Nuru müəllim, sən də ki, yasda da zarafatından qalmırsan 
ha... 
Mamikon Nuru müəllimin bu sözlərindən heç özünə gəlmə-
mişdi ki, Nuru müəllim yanında əyləşən bir nəfərə üzünü tutub 
dedi: 
– Siz bilmirsiniz, bu ermənilər yaman qeyrətsiz millətdir. 
 209 
Belə deyəndə məclisdəkilərdən biri Nuru müəllimin nəsə bir 
maraqlı söz deyəcəyini başa düşüb, dərhal ona belə bir sual verdi: 
– Nuru müəllim, sizin belə deməyə əsasınız var? Nəyə görə 
belə deyirsiniz? 
Nuru müəllim dedi: 
– Bəli, əsasım var. Şəkidə cəmi bir erməni qəbristanlığı var, 
bu millət bir qəbristanlığı doldura bilmir... 
 
* * * 
Nuru müəllim 70-ci illərin axırlarında məişət xidməti kom-
binatının direktoru vəzifəsində işləyirdi. Bu o dövr idi ki, artıq 
məişət xidməti kombinatlarına vətəndaşlarla müqavilə bağlayıb 
şəxsi ev tikməyə və ya vətəndaşlar üçün təmir-tikinti işləri apar-
mağa icazə verilmişdi. Belə bir səlahiyyət məişət xidməti kom-
binatlarına verilsə də, bu məqsədlə ayrılan tikinti materialları tələ-
batı heç də ödəmirdi. Əhaliyə məişət xidməti nazirliyindən isə 
tikinti materiallarına limit alınması müşkül məsələ idi. Ona görə 
də bir çox rayonların məişət xidməti kombinatlarının bu sahədəki 
planları çox hallarda kəsirlə yerinə yetirirdilər. 
İlin sonuna bir neçə gün qalmış Nuru müəllimi nazirliyin ge-
niş kollegiya iclasına çağırırlar. Nuru müəllim zala daxil olanda 
başa düşür ki, respublikanın, demək olar ki, bütün rayonlarının 
məişət xidməti kombinatlarının direktorları buradadır. O, iclas 
başlayana qədər zalda özünə yer seçib əyləşir. Nuru müəllimdən 
sol tərəfdə isə Qarabağ rayonlarından birinin məişət xidməti kom-
binatının ağsaqqal direktoru əyləşir. 
Kollegiya iclası ilin yekunlarına, o cümlədən şəxsi ev tikintisi 
və vətəndaşlara təmir-tikinti xidmətləri göstərilməsi planlarının 
icrası vəziyyətinə həsr olunmuşdu. İclasin gedişindən aydın olur 
ki, bir çox rayonların məişət xidməti kombinatları bu göstəricilər 
üzrə planlarını əhəmiyyətli dərəcədə kəsirlə yerinə yetirmişlər. 
Ona görə də kollegiya iclasının qərar layihəsində bir çox 
kombinatların direktorları barəsində, vəzifədən çıxarmaq da daxil 
olmaqla, ciddi intizam tədbirləri nəzərdə tutulmuşdu. Kollegiyaya 
 210 
sədrlik edən nazir yekunda çox odlu-alovlu danışaraq planı yerinə 
yetirməyənlərə güzəşt olunmayacağını bildirir və vəziyyətdən 
çıxmaq üçün kiminsə təklifi olub-olmamasını soruşur. 
Rayonların birinin məişət xidmətinin direktoru əl qaldırıb söz 
istəyir və deyir: 
– Yoldaş nazir, mənə on kubmetr taxta materialı ayırsınlar, 
sizə söz verirəm ki, ilin sonuna kimi planı birtəhər doldurub 
vəziyyətdən çıxacam. 
Onu da qeyd edim ki, kollegiya iclasının gərgin və uzun 
çəkdiyindənmi, yaxud Nuru müəllimin yanında əyləşmiş direktor 
bütün gecəni qatarla yol gəldiyindənmi, yaxud nisbətən yaşlı ol-
masındanmı, elə iclas boyu mürgüləyirdi və iclas uzandıqca da 
onun mürgüsü daha da dərinləşirdi. 
Sanki, nazirdən on kubmetr taxta materialı istəyən direktorun 
sözündən ürəklənən digər bir direktor da beş ton sement ayrılma-
sını xahiş edir. 
Nazir sözünü yekunlaşdıraraq, zala müraciətlə dedi: 
– Qərar layihəsində çoxunuz üçün ciddi cəza nəzərdə tutul-
muşdur. Əslinə qalsa, elə hamınıza cəza vermək olar. İndi özünüz 
deyin daha kimə cəza verək? 
Elə bu vaxt Nuru müəllimin yanında əyləşmiş və söhbətin əv-
vəlini eşitməmiş ağsaqqal direktor mürgüdən ayılır və yerdən kimin-
sə “mənə də” sözünü deməsini eşidərək Nuru müəllimdən soruşur: 
– Nə məsələdir? Kimə nə verirlər? 
Nuru müəllim: 
– Heç, respublikaya iki vaqon taxta-şalban gəlib, bir vaqonu-
nu Ucarın direktoru istədi, verdilər, - deyir. 
Bunu eşidən ağsaqqal direktor dik ayağa durur və ucadan: 
– Yoldaş nazir, birini də mənə verin, - deyir. 
Ağsaqqal direktorun  bu sözündən sonra zalda gülüşmə başla-
yır. Lakin direktor iclas iştirakçılarının nəyə görə gülməsini başa 
düşmür. 
Nazir ağsaqqal direktorun ucadan nəsə istəməsinin səbəbini 
onun yanında Nuru müəllimin əyləşməsini gördükdə başa düşür. 
 211 
Nuru müəllimin zarafatçıl olması, nazir də daxil olmaqla, demək 
olar ki, bu nazirlik sistemində işləyənlərin hamısına məlum idi.  
Gərginliyi azaltmaq üçün nazir bilərəkdən həmin direktora 
müraciət edərək soruşur:  
– Ağsaqqal, siz nə istəyirsiniz? 
Direktor: 
– Yoldaş nazir, vallah dedilər iki vaqon taxta-şalban gəlib, 
birini Ucarın direktoru istədi, verdiniz ona, əgər imkan varsa bir 
vaqonunu da mənə verin, -  deyəndə zalda yenidən gülüş dalğası 
başlayır.  
Nazir: 
– Yaxşı, ağsaqqal, hələlik imkan yoxdur, olanda verərik, - 
deyir və zala müraciət edərək soruşur: 
– Daha kimin nə sözü var? 
Nuru müəllim söz alaraq tribunaya çıxır və deyir: 
– Yoldaş nazir, doğrudur, qərar layihəsində mənə cəza nə-
zərdə tutulmamışdır, lakin açıq etiraf edirəm ki, mən bunlardan da 
ağır cəzaya layiqəm. Planı cəmi 100,5 faiz yerinə yetirsəm də, bu 
faktiki təlabatdan çox aşağı göstəricidir. Lakin mən başqa məq-
sədlə söz almışam və bir xahişim var.  
Nuru müəllim belə deyəndə zalda bir sükut yaranır və nazirin 
marağı daha da artır. Bu zaman nazir üzünü tribunada dayanan 
Nuru müəllimə çevirir və deyir: 
– Nə xahiş? Olmaya sən də bir vaqon taxta-şalban istəyirsən?  
Nuru müəllim: 
– Xeyir, yoldaş nazir. Biz, adətən, görmüşük ki, yeni il qaba-
ğı amnistiyalar verilir, verilmiş cəzalar, o cümlədən ölüm cəzaları 
bağışlanır. Lakin qərar layihəsindən görünür ki, hamı üçün ağır 
cəza nəzərdə tutulub. İndi siz deyin, biz ailəmizə, balalarımızın 
yanına qayıdaq? Uşaqlar da desinlər ki, dədəmiz Bakıdan bizə 
konfet əvəzinə töhmət gətirib. 
Nuru müəllimin bu sözünü eşidən nazir ayağa durur və deyir: 
– Nuru müəllim, əyləşin. Nuru müəllim çox haqlı bir məsə-
ləyə toxundu. Razıyam. Planı kəsirdə qoyan bütün direktorlara 
 212 
xəbərdarlıq edirəm və tələb edirəm ki, gələn ilin birinci rübünün 
sonunda planı kəsirdə qoyan direktorlar mənim yanıma işdən 
çıxmaq barədə ərizələri ilə gəlsinlər.  
Nazirin bu sözü zaldakılar tərəfindən gurultulu alqışlarla 
qarşılanır... 
 
* * * 
Şəkidə ləqəbi olmayan adam az tapılar. Mən də elə bilirdim 
ki, Nuru müəllimin ləqəbi yoxdur. Lakin bu yaxınlarda dövlət 
televiziyasının “Görüş yeri” verilişində (veriliş orta məktəb mə-
zunlarının müəllimləri ilə görüşünə həsr olunmuşdu) Nuru müəl-
lim özü də etiraf etdi ki, ona “qaz Nuru” da deyirlər. Nuru müəl-
limin etirafından sonra bu hadisəni qələmə almağa ürəkləndim. 
80-ci illərdə Nuru müəllim qaz istismar idarəsinin rəisi 
işləyirdi. Lakin həmin illərdə şəhərin qaz təchizatında problemlər 
vardı və əhali idarənin xidmətindən heç də tam razı deyildi. Nuru 
müəllim isə şikayətə gələnləri mədəniyyəti və şirin dili ilə qarşı-
layıb yola salsa da, qaz təchizatından heç bir dönüş yaranmırdı, 
əslində, bu məsələnin həlli heç Nuru müəllimlik də deyildi. Buna 
baxmayaraq, Nuru müəllimin yanına gələnlərin heç biri idarədən 
narazı getmirdi. 
Qohum toylarının birində Nuru müəllimlə bir stol arxasında 
oturmalı olduq. Stoldakıların biri Nuru müəllimə belə müraciət 
etdi: 
– Nuru müəllim, bu qaz idarəsinin rəisi sizsiniz? 
Nuru müəllim cavab verdi: 
– Hə, belə deyirlər. 
Həmin adam: 
– Ay Nuru müəllim, axı bu qazlar şam kimi yanır, - dedi. 
Nuru müəllim: 
– Yoxun üzünü Allah qara eləsin. Nə var, onu da veririk. 
Elə bu zaman Şəkinin baməzə adamlarından biri də soruşana 
belə deyir: 
 213 
– Ay bala, bilmirsən, Nuru müəllimin qazı saxta araq kimi bir 
şeydir, içirsən keflənmirsən, yəni qaz yanır, lakin istiliyi yoxdur. 
 
* * * 
Soyuq yanvar günlərinin birində Nuru müəllim bir neçə nəfər 
qohumu və dostu ilə birlikdə prokuror işlədiyim rayonun qonşu-
luğunda yerləşən rayondakı “İran bazarına” bazarlıq etməyə gəlir. 
Bazarlıq edəndən sonra Nuru müəllim təklif edir ki, üzü axşama 
gedir, gəlin qonşu rayondakı qohumunuza baş çəkək, gecəni orda 
qalaq, səhər tezdən qayıdaq rayonumuza. 
Onlar gələndə artıq hava qaralmışdı. Mən Nuru müəllimi 
dostları ilə birlikdə evimə dəvət etdim və Allah verəndən yedik-
içdik. Məclisdə rayon daxili işlər şöbəsinin rəisi də iştirak edirdi. 
Rəis telefonla mehmanxanaya zəng edib qonaqlar üçün yer sifariş 
etdi və hər otağa əlavə elektirik sobasının da qoyulmasını tapşırdı. 
Vədələşdiyimiz kimi, səhər tezdən DİŞ-in rəisi ilə birlikdə 
qonaqlarla səhər yeməyi yeyib yola salmaq üçün piyada DİŞ-in 
yeməkxanasına gəldik.  
Mehmanxanadan çıxarkən DİŞ-in rəisi Nuru müəllimə: 
– Nuru müəllim, yeriniz isti idimi? Əlavə elektrik sobası 
qoyulmasını da tapşırmışdım, - dedi. 
Görünür, rəis tapşırığın icra olunduğunu onsuz da bilirdi, la-
kin prokurorun yanında Nuru müəllimdən xoş söz eşitmək məq-
sədilə bunu soruşdu. 
Nuru müəllim isə rəisə cavab olaraq dedi: 
– Yoldaş rəis, niyə, pis deyildi, otaq küçəyə nisbətən isti idi. 
  
* * * 
Dağlıq Qarabağ və onun ətrafında baş verən hadisələr başlandığı 
dövürdən bütün məclislərdə - toylarda, yaslarda və digər yerlərdə söh-
bətlər bu mövzusuz keçmirdi. İnsanlar istər-istəməz bu mövzuya 
toxunur və hər kəs münasibətini özü başa düşdüyü kimi bildirdi.  
Mənim də iştirak etdiyim məclislərin birində Nuru müəllim 
bu məsələyə münasibətini belə bildirirdi: 
 214 
– Erməniər Qarabağı bizdən istəyirlər. Yaxşı, Qarabağı ermə-
nilərə verdik. Mən bilmirəm, belə olanda, “Qarabağ şikəstəsi”ni 
hansı erməni və nə təhər oxuyacaq?!...  
 
Biləcik zarafatları 
 
Ay qardaş, ona deyin, mənim uşaqlarıma da qalsın 
 
“Ay qardaş” ləqəbli Oruc qızını köçürür. Qızının 3-cü oğlu 
dünyaya gəlir. Cavanlar Oruca zarafatla deyirlər ki, yeznən (kürə-
kənin) deyib ki, bu dəfə də oğlum olsa qaynatamın adını qoya-
cağam. Oruc kefini pozmadan deyir: “Ay qardaş, ona deyin, daha 
bəsdir, mənim uşaqlarıma da qalsın.” 
 
Pulu götürərsən yoxsa ağılı? 
  
“Ay qardaş” Oruc zarafatla II Biləcik kənd sakini Qurban da-
yıya deyir: – Sənə desələr ki, 1000 dollar pulu götürərsən, yoxsa 
ağılı, nə edərsən?”. Qurban dayı heç fikirləşmədən deyir:  
– Ağılı. Oruc deyir ki, hə, düz eləyirsən, kimə nə lazımsa, 
onu götürəcək. Mənə qalsaydı, pulu götürərdim. 
 
Dodu zarafatları 
 
Sərxoş Həşim arvadı ilə bərk sözləşir. Sərxoşluğundan cana 
doyan arvad “sən kişi deyilsən” - deyib onu təhqir edərək evdən 
çıxıb gedir. Müəyyən müddətdən sonra qohum - qardaş xahiş edib, 
yalvarırlar ki, arvadla barış. Sərxoş Həşim barışmır ki, “ürəyimi 
sındırıb, heçvaxt barışmaram” deyib durur, tək-tənha yaşayır. 
Bir gün o dostları ilə “Soyuq bulaq” restoranında bərk yeyib 
içir, özündə olmur. Dostları bir “canan” var deyib onu qadınla 
tanış etmək istəyirlər. Tənhalıq Sərxoş Həşimi üzdüyündən razıla-
şır. Onu “Bolqa” maşınının arxa oturacağında, həmin “cananla” 
yanaşı oturdub evə yola salırlar. Həmin gecə təsadüfən işıqlar da 
 215 
yanmır. Gecə yarı Sərxoş Həşimin dostu zəng çalıb, hal-əhval 
tutub, vəziyyəti soruşur. O razılıq edib deyir, “ə bu “canan” qa-
ranlıq evdə qatıq tapıb mənə içirtdi, ayağımı isti suya qoydu, mə-
nə böyük nəvaziş göstərir, sərxoşluq sənə yaraşır, sən əsl kişisən, 
deyib üzümdən öpür. Sən öl bu əsl məleykeyi Huri mələkdir. Hər 
şey əladır”.  
Sərxoş Həşim səhər özünə gələndə yataqda yatan qadının öz 
arvadı olduğunu görüb, pərt olsa da, özünü itirmir, deyir: “gör-
dünüz mən deyən oldu, huri mələyə rast gəldim, mən əsl ki-
şiyəm”. İndi o dörd qız, iki oğul atasıdır, sərxoşluğu da tərgidib. 
Odur ki, ona “Sərxoş Həşim” yox, “kişi Həşim” deyirlər. 
 Əldən-ayaqdan düşmüş ağsaqqal bir qoca dilənmək üçün 
Doduya sarı gedir. Onu ən əvvəl yolda əminəvəsi Nütvəli Əhməd 
oğlu görür və qocaya çox yazığı gəlir. Nütvəli onu başa salır ki, 
kişi, get kəndə və de ki, mən müharibədən - Əyyubun yanından 
gəlirəm. Nütvəli Əyyubun görkəmindən, sir-sifətindən, xarici gö-
rünüşündən də qocaya az-çox məlumat verir. Biz həyətdə oyna-
yırdıq. Birdən elə bil, bomba partladı: hamı qaçıb qocanı qucaq-
layır, öpür, “Əyyubu görən gözlərinə qurban” deyirdi. Qocaya çox 
hörmət göstərirlər, çimizdirirlər, saqqalını düzəldirlər, təmiz paltar 
geydirirlər, yaxşı yedizdirirlər, hədiyyələr verirlər. Bir həftə içəri-
sində qoca özünə gəlir, sanki cavanlaşır. Qoca yola düşüb gedən 
vaxtanda Əyyub əminin cavan və gözəl gəlini qocanın gözlə-
rindən öpüb yola salanda deyir ki, ay dədə indi de görüm ki, Əy-
yub hardadır. Qoca isə cavabında: 
–  Hardadırsa, oradadır,      
Gəlirsə, bil, yoldadır 
Ölübsə, bil, gordadır - deyib öz yoluna davam edir. 
 
 Məzhəkəçi Nuru qumarda uduzduqdan sonra avtobusa 
oturub suyu süzülə-süzülə evlərinə gedir. Avtobusda onun yanın-
da oturan qadın sumkanın içində toyuq aparırmış. Maşın hərəkət 
etdikcə, atılıb-düşdükcə toyuq da qığıldayır, səs salırmış. Nuru 
çox narahat olduğundan qadından soruşur ki, bu nədir? Toyuğu  
 216 
hara aparırsan? Qadın cavab verir ki, bazara satmağa aparıram. 
Nuru soruşur ki, toyuğu neçə manata satırsan? Arvad cavabında - 
“Sənə 21 manata”deyir. Nurunu elə bil ilan vurur və arvadın 
üstünə qışqırır ki, “21”- lə vurub mənim “bankımı aparıblar, sən 
də mənə “21” gəlirsən, ayıb olsun. Biz - avtobusdakılar bu “söv-
dələşmədən” çaşıb qalmışdıq; axı “qumarbazlar üçün ən qorxulu 
rəqəm əlindəki “21”- dir.  
 
Günləri bir günü dükanda pinəçilik edən Həsən dayıya 
xəbər verirlər ki, kişi, oğlun gilas ağacından yıxılıb qıçı sınıb. Bu 
xəbərdən özünü itirən Həsən dayı soruşur ki, bu necə olub, hansı 
qıçı, qabaq sınıb, ya dal qıçı? Xəbər gətirənlər bildirirlər ki, ağac-
dan yıxılan uzunqulaq deyil, oğlundur. Uşağın sağ qıçı sınıb. 
 
Xatirəyə dönmüş zarafatlar 
 
Əliağa Kürçaylı öz sadə, şux, qayğıkeş, fədakar  təbiətilə 
bütün yazışıların dərin hörmətini qazanmışdı.Hətta ən ciddi, quru 
xasiyyətə malik qocaman yazıçıların da ona xüsusi məhəbbəti 
vardı. Öz insani kefiyyətlərilə xüsusilə seçilən qocaman yazıçımız 
Əli Vəliyev ona əsl övlad məhəbbətilə yanaşar, Əliağa da onun 
mötəbər ağsaqqallığına səcdə edərdi. Digər tərəfdən zarafat sahə-
sində fövqəladə səriştəsinə görə belə ağsaqqalları da ustalıqla 
zarafata çəkməkdən qalmazdı. 
Şəkidə işlədiyim zaman Əliağa bir gün mənə zəng vurub bil-
dirdi ki, Əli müəllim 10 günlüyə Şəkiyə gəlir, lazımi qayğı gös-
təriləcəyinə şübhəm yoxdur, amma bir xahişim də var. Məndə 
Abşeron şanısından hazırlanmış əla şərab olduğunu bilirdi. Şəra-
bın şirinliyi elə idi ki, onu üzüm şirəsindən ayırmaq çətin olurdu. 
Digər tərəfdən təsiri də yüksək olub tez özünü göstərirdi.  
Xahişi bu idi ki, heç vaxt spirtli içki içməyən Əli müəllimi  
üzüm şirəsi adı ilə həmin şəraba qonaq edim.Etiraz etmək 
istədimsə də, onun təkidli xahişi qarşısında geri çəkilməli oldum. 
 217 
Əli müəllimi qarşılayıb qonaq evində yerləşdirdikdən sonra 
nahar üçün evimə gətirdim və Şəki plovunun yanında bir qrafin də 
həmin şərabdan qoydum. Mən Əli müəllimə bunun Abşeron şanı-
sından hazırlanmış üzüm şirəsi olduğunu deyərək fujerə süzdüm 
və dadına baxmağı  xahiş etdim. Heç  bir şeydən şübhələnməyən 
Əli müəllim “hə, üzüm şirəsini sevirəm, o ki ola, Abşeron şanı-
sından” deyərək dadına baxıb təriflədi və yavaş-yavaş bir neçə fu-
jer içdi. Təxminən bir saatdan sonra stol arxasından qalxarkən 
səndələməyə başladı və üzünü mənə tutaraq “üzün qara olsun, de-
yəsən 70 yaşından sonra mənə üzüm şirəsi adı ilə ayrı şey içir-
misən” deyərək bərk tənə vurdu. Mən: - Əli müəllim, bəs siz özü-
nüz yoxladınız axı? - deyərkən, “Bəs üzüm şirəsindən də sərxoş 
olarlar, mən əməlli başlı sərxoşam, başım gicəllənir?!” Mən yenə: 
- Əli müəllim, üzüm şirəsində də az miqdarda spirt olur, amma 
boş şeydir, indicə keçib gedər - dedimsə də, bilirdim ki, onun 
gücü hələ xeyli artacaqdır. Biz 2 saatdan çox “Marxal” istirahət 
zonasını gəzib qonaq evinə qayıdarkən Əliağa Kürçaylıya zəng 
vurmağımı xahiş etdi. Zəng edib telefonu ona verərkən salamsız-
kəlamsız ilk sözü bu oldu: “Dostunun üzü qara olsun, 70 yaşımda 
məni pyaniskə etdi”. Əliağadan bir qəhqəhə qopdu və ardınca “Əli 
müəllim, Sadıq elə şey eləməz, bəs siz özünüz necə olub içmi-
siniz?” deyərkən Əli müəllim: “Bunu mənə deyincə, bəs dostun-
dan niyə soruşmursan ki, niyə məni aldadıb, içirib?” 
Səhər tezdən ona baş çəkməyə gedərkən başının ağrıdığını və 
özünü pis hiss etdiyini deyib mənə yenə də iradını bildirdi. 
Sonrakı günlər “Durna qatarı” oçerklər silsiləsi üzərindəki işlərinə 
yüksık səviyyədə yardım edib (Şəkidə yaşayan 8 nəfər Sosialist 
əməyi qəhrəmanı qadın barədə oçerklər üçün material toplayırdı) 
mehribançılığımızı xeyli artırdımsa da, həmin zarafatın xəcalətini 
uzun zaman çəkdim. 
Əli müəllim Bakıya qayıdıb Əliağanı görərkən yenə də, 
“dostunun üzü qara olsun”, deməkdən özünü saxlaya bilmir.  
Lakin zarafat bununla bitmədi. Əliağanın  fitvası ilə Əli 
müəllimə ərki çatan dostları tez-tez - Əli Qara oğlu, deyirlər iç-
 218 
giyə qurşanmısan-deyə onunla zarafat edirdilər. Öz təmkininin 
pozmayan Əli müəllim, gülümsəyərək, “hə, deyəsən elədir” - 
deyib ötüşürdü. 
Üstündən bir neçə ay keçəndən sonra Bakıda olarkən Əli 
müəllimlə görüşüb aranı yumşaltmaq üçün dedim ki, “Əli müəl-
lim, Şəki zarafatıma görə yenə üzr istəyirəm dostumun əngəlinə 
düşdüm”. Əli müəllim: - mən də elə fikirləşmişdim, sən belə 
qəbahət etməzsən, demə o kafirin işi imiş - dedi. 
Yenə bir müddət keçəndən sonra yolum Bakıya düşdü. İclası-
mız olacaqdı. Amma bir gün vaxtım boş idi. Axşamdan Əliağadan 
xahiş etdim ki, səhər dənizə gedib istirahət edək. Dənizin böyük 
vurğunu olması və yaxın dostu ilə bütün günü istirahət etmək im-
kanı onu sevindirsə də bir qədər tutuldu? Mənim “nədir, getmək 
istəmirsən?” sualıma: “necə yəni getmək istəmirəm, belə gözəl 
təklifdən necə yan keçmək olar? Amma bir çətinliyi gərək həll 
edək. Əli Qara oğlunu tanıyırsan, iş vaxtı ondan icazə almaq o 
qədər də asan məsələ deyil. Ürəyini sıxma, bir şey fikirləşərik” 
Mənim: “bəlkə mən icazə istəyim” - təklifimə də qəti etiraz 
etdi ki, “qoy görək, bir az da işləri korlayarsan!” 
Xülasə, səhəri birlikdə redaksiyaya getdik. Əli müəllim, jur-
nalın nəsr şöbəsinin müdiri işləyən Salam Qədirzadə, şeir şöbə-
sinin müdiri Qabil də yerində idilər. Əliağa mənə demişdi ki. sən 
Əli Qara oğlunun başını qat, mənimlə işi olmasın. 
Əli müəllim mənimlə çox mehriban görüşsə də özünü saxlaya 
bilmədi:-hə, yenə də birləşib məni içirtmək istəyirsiniz? - deyib 
gülümsədi. Əliağa da, orda olanlar da gülüşdülər.  
Mən Əli müəllimin yanında oturdum və söhbətə başladıq. 
“Durna qatarı”nın yaxın zamanlarda çapdan çıxacağının bildirib, 
Şəki qəhrəmanlarının hamısının sağ-salamat olub-olmamasını 
xəbər aldı. 
Amma Əliağagilin pıçıltı ilə nəsə danışıb güldükləri nəzərin-
dən yayınmadı. Üzünü onlara tutaraq: - Kürçaylı, yenə nə pıçı-
pıçıya başlamısınız. Sizə deməmişəm, bu otaqda pıçı-pıçı söhbət-
lərdən əl çəkin?! (Onlar hamısı bir otaqda oturub işləyirdilər). 
 219 
Əliağa: - Əli müəllim, vallah, Sizə deməli söhbət deyil – de-
dikdə, o, özündən çıxdı: - mənə deməli olmayan söhbət mənim 
otağımda danışılmamalıdır. Deyin görüm nə söhbətdir? 
 Əliağa bir az da inadı artırdı: 
– Əli müəllim, söhbət elədir ki, qonağımızın yanında eyibdir 
- deyərkən, Əli müəllim özündən çıxdı: - Necə yəni məndən eyib 
olmayan söhbət Sadıqdan eyib olmalıdır? Deyin görüm nə danı-
şırsınız? 
Əliağa: – Vallah birdən yadıma düşüb, bunlara bir lətifə 
danışırdım. Ancaq bir az ayıb lətifədir. 
Əli müəllim: - eybi yoxdur, danış görüm nə lətifədir? 
Əliağa, güya çarəsiz qaldığından lətifəni danışmağa başladı. 
Axıra çatmışdı ki, Əli müəllim ayağa qalxıb qışqırmağa başladı: - 
Rədd ol burdan, ədəbsiz! 
Əliağa qapıdan ildırım surəti ilə qaçıb küçəyə çıxdı. 
Əli müəllim elə pərt olmuşdu ki, onunla xüdafizləşib 
ayrılarkən bir söz belə deyə bilmədi. 
Əliağanı da çox pərt görmək ehtimalı ilə küçəyə çıxarkən, 
onun qəhqəhə ilə güldüyünü gördüm. Tez məsələyə aydınlıq gətir-
di ki, Əli müəllimdən ayrı cür icazə almaq mümkün deyildi. İndi 
məni 3 gün axtarası deyil. Elə də oldu.   3  gün sonra Salam Qədir-
zadədən Əliağanın niyə işə gəlmədiyini soruşarkən,  o: - Əli müəl-
lim, axı onu elə qovmadınız ki, bir də işə gəlsin? - deyib. 
Əli müəllim: - Zəng vur, de işə gəlsin. 
Əliağa heç bir şey olmamış kimi qarşılanır.   
 
Cürbəcür zarafatlar 
 
Oxşatma 
 
Şəkinin Qışlaq adlanan hissəsində cavan babalardan biri doq-
qazın başında daşın üstündə oturaraq nəvəsini oxşadırdı. Yoldan 
keçən dostlarından birisi ona baxaraq zarafatyana deyir: 
– İt qocalanda quçiyhlərlə oynamağı xoşliyər... 
 220 
Qığılcımdan od törər 
 
Yaxşı yadımdadır. 30 il bundan əvvəl Şəkinin “Otaq eşiyi” 
məhəlləsində yaşamış bir qadının yasına getmişdik. Ailəmi evə 
aparmaq üçün avtomobil gözləyirdim. Qaranlıq düşmüşdü. Bu za-
man bir yük maşını gəldi və mənim bərabərimdə dayandı. 3 nəfər 
milis işçisi maşından düşərək mənə yaxınlaşıb soruşdular: - Sən 
bizə zəng etmişdin ki, “otaq eşiyi”ndə ev yanıb, ölən də var? 
Mən bu işdən xəbərsiz olduğumu söylədim. Bu vaxt bir nəfər 
bizə yaxınlaşdı. Bu şəxs “otaq eşiyi” məhəlləsinin sakini hesabdar 
Bəhram idi. O, milis işçilərinə yanğın barədə telefonla zəng etdi-
yini söylədi. Mən qaranlıqda yaxınlıqdakı evin sayqacında qığıl-
cımlar gördüm. Bu məhəllədə evlər bir-birinə çox yaxındır. Fikir-
ləşdim ki, əgər yanğın baş versə neçə bina alovlana bilər. Bu söz-
lərdən sonra narahat milis nəfərləri dedilər: - Biz iş adamlarıyıq, 
niyə bizi narahat etdin? Bəhram çox soyuqqanlıqla zarafatyana 
dedi: - Ə, heç narahat olmiyin. Məşhur Lenin diyitdi ki, qığılcım-
nan alov törər. 
 
Dekret opuskası 
 
Bir şəkili ipək kombinatında işləyirmiş. O, iş yoldaşına deyir: 
- çox yorğunam, verilən opuska isə maa bəs eləmir. Zarafatcıl 
dostu qayıdır ki, ə, sən eşitməmisən ki, uzunmüddətli opuska var? 
Adı da dekret opuskasıdır. Bir il də məzuniyyətdə ola bilərsən. 
Dostunun məsləhəti bunun başına batır. Dekret opuskası verilməsi 
barədə ərizə yazaraq direktora təqdim edir. Direktor ərizəni 
oxuyaraq çox təşvişə düşür. Ərizəni eynəklə və eynəksiz dəfələrlə 
oxuyur: “dekret” sözü onu çox narahat edir. Axırda ehtiyatla əri-
zəçiyə deyir: Sən nə istəyirsən? “Dekret opuska”sı nədir? Ərizəçi 
qayıdır ki, mən uzun müddətli opuskadan istəyirəm. Direktor 
deyir: ay bədbəxt, sən istiyən məzuniyyət qadınlara aiddir. Bunu 
eşidən şəkili çox dilxor olur. 
 221 
Buz nalı 
 
Şəkidə sərt qış günlərinin birində rəssam Ağa idarə etdiyi 
motorollerlə (Şəkililər buna “tır-tır” deyirlər) buz bağlamış yoxu-
şu sürətlə qalxırdı. Bunu görən zarafatcıl dostu Abdusalam onu 
səsləyərək saxladır. Ağa soruşur ki, nə olub, nə baş verib? Abdu-
salam zarafatla soruşur ki, sənin tır-tırının buz nalı var? Bu sözdən 
sonra oraya yığılanlardan gülüş qopur. Ağa tır-tırı nə qədər dala-
qabağa sürürsə də, yoxuşu qalxa bilmir və dodağının altında ona 
kələk gələnə söyür. 
  
Xurcuna haqq deməmişən 
 
Faytonçu Xurnik Həsən çox baməzə adam olub. Faytona 
minən müşdərisinə deyir:  
– Ağro mən alım, xurcuna haqq deməmişəm, xurcuno çiynaa al. 
Müştəri faytonda çiynində xurcun gedir. Faytonçu müştərisinin 
bu halını küçədən keçənlərə göstərir, özü də gülür, görənlər də. 
 
Oruc yediyini görmüşəm 
 
Bir nəfərdən soruşurlar: 
– Filankəs necə adamdır, oruc tutub namaz qılırmı? 
Cavabında: - Mən onun oruc yediyini görmüşəm, amma 
namaz qıldığını görməmişəm, - deyir. 
 
Maa görünmə 
 
Gəlin görür ki, təzə bəyin xoşuna gəlməyib, ondan soruşur:  
– A kişi, mən kimə görünüm, kimə görünməyim? 
Təzə bəy:  
– Bir maa görünmə, qalan kimə istiyirsən görün. 
 
 222 
Corab ayağımı sıxır 
 
Şəkili Bəhlul adlı bir baməzəni məclisə qonaq çağırırlar. Qo-
naqlıq yağışlı və soyuq vaxta təsadüf edir. Bəhlulun ayaqqabıları 
və corabları yırtıq imiş, ayaqları suyun, palçığın içində olur. Bəh-
lul corabları çıxarıb ayaqqabısının içinə qoyur, yalın ayaqla məc-
lisə girir.  
Bəhlulu belə halda görən qonaqlar təəccüüblə soruşurlar:  
– A, Bəhlul, bu soyuqda corablaro niyə çıxartmısan? 
Bəhlul özünü sındırmadan deyir:  
– Corabları təzə almışam, ayağımı sıxır. 
 
Toyuq peyini 
 
Zənqərəboğlu Hacıbala çox baməzə adam olub. O bir nəfər 
kəndliyə tapşirir ki, mənə bir araba toyuq peyini lazımdır. Peyinə 
yaxşi pul verəcəyini vəd edir. Həmin kəndli özü peyin gətirməyə 
söz verir. Bir həftə sonra kəndli peyin dolu arabanı Hacıbalanın 
dükanının qabağında saxlayır. Kəndli peyini boşaldıb pulu alma-
sina ümid edir. 
Bir qədər keçəndən sonra Hacıbala kişi gəlir. Barmağı ilə 
peyinin ora-burasını eşib baxır. Sonra başını bulaya-bulaya deyir:  
– Ağro mən alım, saa demişdim toyux peyini gətir. Buna 
xoruz peyini də qatışıb. 
 Kəndli əlacsızlıqdan arabanı geri qaytarır, peyini tullamağa 
yer axtarır. 
 
 
 
 
 
 
 
 
 223 
XII. ZARAFAT TƏRİFLƏR 
 
Cannara dəyən oğlansan, hayıf ki, qədroo (qədrini) bilən yoxdu! 
 
* * * 
Cannara dəyən oğlansan, hayıf ki, hağlın (ağlın) yoxdur. 
 
* * * 
Şəkinin qaraqoyunlular yaşayan kəndində qonşu qızın tərifi:  
– Ağrınız alım ay qardaşlar, lap yaxşı eliyif gəlmisiniz. Val-
lah, ona qız demək olmaz, yıxılı öyün dirəyidi. Bir payaynan beş 
kişini birdən yatdırır. Üklü araviyə qoş, dağın başına qaldırsın. 
İnanın ki, qonşumuzdu diyə demirəm, Pərzad balamız qoşulu 
kəldi, atdı, camışdı... 
 
* * * 
Qızdı, nazdı, 
Min tümən azdı. 
Oğlandı oxdu 
Bir kürək. 
 
* * * 
Maşallah, tırıqqasınnan durmax olmur, diyir, yolun o tayı da  
məəmdi, bu tayı da. 
  
* * * 
Əllərin dərd görməsin, gözlərin nur, 
Canın cəhənnəmdə, özün qapıda dur.  
  
* * * 
Qırağa durun (yol verin), para kəndə padşah, ölkəyə sərdar gəlir! 
 
* * * 
– Sən ki, məəm (mənim) çörəyimi kəsdin (dəvətimi qəbul 
edərək evimdə çörəyimi kəsdin, qonaq oldun) Allah da səən (sə-
nin) çörəyo kəssin!  
 
 224 
XIII. MƏZƏLİ İXTİLƏTLƏR 
 
Dodu ixtilətləri 
 
Şəki nefti 
 
Çox hörmət bəslədiyim və inandığım qohumlarımdan biri, 
heç bir zaman neftlə əlaqəsi olmayan bir şəxs kabinetimə daxil 
olur və söhbətə başlayaraq deyir: “Aydın müəllim, biz mersedesdə 
gəzən, ziyafətlərdə rəqs edən əcnəbi sahibkarlardan deyilik. Biz 
də yaxşı yaşamaq, xalqa xidmət etmək, özümüzdən sonra dünyada 
bir iz qoymaq, nə isə bir şey yaratmaq arzusundayıq”. Mən qohu-
mumun dediklərinə şübhə etmirdim və inanırdım ki, o, müəyyən 
iş görə bilər. Lakin, onun gözlənilmədən işlədiyim Geofizika ins-
titutuna gəlib məni tapması məqsədsiz deyildi və əsas məsələnin 
nədən ibarət olduğunu bilmirdim. Çox keçməmiş müsahibim öz 
məqsədini açıqlamağa başladı: “Biz qəzet və radiodan eşitmişdik 
ki, sən Özbəkistanda neft və qaz tapırsan. Bu doğrudursa, onda 
bizə də kömək edin, Şəkidə bizə yer göstərin, biz də neft və qaz 
çıxaraq. Mən uzun söhbətdən sonra onu başa saldım ki, siz Şəkidə 
qara qızıl - neft çıxarmaq istəyirsinizsə, bu çox yaxşıdır. Lakin 
Şəki üçün bundan da vacib “ağ qızıl” - sudur. Şəkinin sel təhlü-
kəsindən xilası üçün tədbirlər görməkdir. Mən bildirdim ki, həmin 
problemlər üzrə təklif və layihələr verə bilərəm. Ona su mənbələ-
rinin yerini, su anbarlarının tikilmə sxemini, xəritəni və başqa 
göstəriciləri verdim. O, Şəkidə su kəmərinin çəkilişinə başlaya-
cağına söz verdi və çox razı halda yola düşdü. Təşəkkür edib dedi 
ki, “hayındı” “qara qızıl” üçün gəlib “Ağ qızıl” aparıram. 
 
Atam Qaffar kişi danışırdı ki, bir gün yaxın dostum ilə Xan 
yaylağına çıxıb Şəki və Dodu vadisini seyr edirdik. Dostu tez-tez 
sual verib soruşurdu ki, o yerlər haradır, adı nədir, kimindir və s. 
Atam da ayrı-ayrı yerlərin adlarını deyir və torpaqların çar Niko-
laya məxsus olduğunu bildirirdi. Atam Dodu vadisini göstərəndə 
 225 
dostu yenə soruşur ki, o yer kimindir? Atam deyir ki, kimin ola-
caq, ora da Nikolayındır. Dostu həyəcanlanır və deyir: “Ay Qaffar 
kişi, bu Nikolayın nə böyük torpağı varmış?!”. 
 
Hörmətli şairimiz Bəxtiyar Bahabzadə bacısını görməyə 
Bakıdan Şəkiyə gəlir. Onun bacısı bizim qonşuluqda yaşayır. 
Anam şairin görüşünə gedir və hal-əhval soruşandan sonra xahiş 
edir ki, ay Bəxtiyar, bizim uşaq Aydın sən dərs deyən institutda 
oxuyur. Nə olar, Bakıya gedəndə onun “maaşını” artırsana. Bəxti-
yar müəllim məni tanımasa da, gülür və başını tərpətməklə anamı 
razı salır. Lakin o məni görüb tanıyanda deyir ki, ay bala, çalış 
yaxşı oxu, heç olmasa daim təqaüd al. Anan xahiş edib ki, sənin 
təqaüdünü artırım, amma, mən nə edə bilərəm, çətinliyə döz, in-
şaallah, axırı yaxşı olar. Xoşbəxtlikdən həmin il mən ciddi çalış-
maqla əlaçı oldum və fərqlənmə təqaüdü aldım. Beləliklə, “maa-
şım”, az da olsa, artır. Evimizdə anamın daim iradı - “Uşaq acdır, 
uşağa pul göndərin”, olardı, atamın da “göndərmişəm” yalanları 
haqda söz-söhbət azalır. Anam isə ölənə kimi Bəxtiyar müəllimə 
dualar edib deyirdi ki, ömrü uzun olsun, uşağımın maaşını artırdı. 
Bala, sən də çalış onun məsləhətlərinə əməl et.  
 
Hər dəfə Şəkiyə gedəndə əmim oğlu mənə irad tutub deyir 
ki, ay əmioğlu, elmlər namizədi Aydın Məmmədov tez-tez tele-
viziyada çıxış edib maraqlı söhbətlər aparır. Nə olar, sən də bir 
dəfə televizorda çıxış elə, sən də elmlər namizədisən axı!. Mən isə 
cavabında zarafatla deyirdim ki, hərənin öz yeri olmalıdır. Aydın 
Məmmədov Qara-Qumda, Sibirdə, Tayqada, Tundrada olubmu? 
Olmayıb. Mən də televiziyada olmamışam. Bu söhbət əzizimiz 
Aydına çatır. O mənimlə görüşündə söz verir ki, bu yaxınlarda te-
leviziyada üzbəüz oturub dialoqla çıxış edərik. Mən təşəkkür et-
dim və razılaşdım. Lakin, Aydın Məmmədovun vaxtsız faciəli 
ölümü imkan vermədi ki, arzumuzu həyata keçirək. 
 
 226 
Sadiq dostum Hikmət institutu bitirib bir il idi ki, Sumqa-
yıtda kimya zavodunda mühəndis işləyirdi. Həmin günlərdə Şə-
kidən zavoda ezamiyyətə gəlmiş hörmətli bir adam dorstumu mə-
zəmmət edər ki, atan təqaüdçü adamdır, şikayət edir, ayıb deyil, nə 
üçün ona bir qəpik də pul göndərmirsən? Hikmət xəcalət çəkir və 
and içib, qan qusur ki, mən onun cibinə ayda 100 manat nəğd pul 
qoyuram, bilmirəm kişi nə üçün şikayət edir. Hikmətin atası Şəkidə 
bu söhbəti eşidir, əsəbiləşərək Sumqayıta gəlir, oğlunu yalan 
danışdığı üçün danlayır və soruşur ki, nə vaxt sən mənim cibimə 
pul qoymusan? Özünü sındırmayan Hikmət qucaqlayıb atasının 
üzündən öpür və deyir ki, ay ata, mən tələbə olanda ayda 100 manat 
pul göndərirdin, indi isə göndərmirsən. Mənim o pulum sənin 
cibində qalır da. Biçarə ata deməyə söz tapmır və əlacsız qalıb 
deyir: “Çox sağ ol, oğul! Elə isə pulun halallığını da ver”.   
  
Qonşumuz Uçu-buçu İspəndiyar dayı - yorulmaz zəhmət 
adamı, müharibə vaxtı evinə ezamiyyətə gəlir. Qohum-əqrəba, 
qonşular, tanışlar görüşünə gəlirlər, hal-əhval tuturlar, hərə müha-
ribədə olan adamını soruşur, vəziyyətlə maraqlanırlar. İspəndiyar 
dayı isə heç qulluq etdiyi yerin adını da bilmirdi. Ondan soruşurlar 
ki, harada vuruşursan, cavabında deyir: Şəkidə bizi dörd təkərli 
maşına oturdub üzü aşağı apardılar, sonra da vaqona mindirib 
çəpinə sürdülər. Sonra da həmin yerə çatdıq. Qəməndirim sütül 
rus balasıdır. Zalım oğlu ayı kimi şeydir. Nə deyirəmsə, qanmır 
ki, qanmır. Onu urus dilində başa saldılar ki, mən arvadımın ya-
nına getmək istəyirəm. sağ olsun, o da yol pulumu verib məni yola 
saldı. Söhbət uzanır, görüşə gələnlər çıxıb getmirlər ki, getmirlər. 
İspəndiyar çoxdan həsrətində olduğu gözəl arvadını kənara çəkə-
rək qucaqlayıb öpür və gileylənir ki, bunlar nə vaxt dağılışıb ge-
dəcəklər? Arvad onu sakitləşdirərək deyir ki, qadan alım, darıxma, 
səbr elə, hamısı sənindir. Həmin vaxtdan Dodu vadisində hər kim-
də, istər kişi, istərsə qadın, hövsələdən çıxıb tələsərsə, ona xalq 
məsəli kimi deyirlər: “səbr et, hamısı sənindir”.   
 
 227 
Doduya gedən avtobusun sürücüsü sərnişinlərlə söhbət 
edərkən, deyir ki, əvvəlki reysdə kənddə olarkən çayxanada Qa-
çaybala Məmmədəli çay içdiyi yerdə rəhmətə getdi. Yazığı oradan 
apardılar evlərinə. Evdə ailəsindən heç kim yox idi. Hərə öz işinə 
gedib. Mən onu yaxşı tanımıram, amma deyirlər ki, çox yaxşı 
adam imiş. Bunu eşidən arxa oturacaqda oturan qadın dəhşətlə 
ayağa qalxır, ağlayır, çırpınır və deyir ki, o, mənim ərimdir. Sürü-
cü ona təsəlli verir, “ölüsünə” rəhmət deyir və həm də, özünü mə-
zəmmət edir ki, dilim qurusun, mən niyə bunu danışdım, nə bi-
leydim ki, arvadı maşındadır. Maşın kəndə çatanda arvad tələsik 
düşür, ağlaya-ağlaya evə gedir və içəri girəndə görür ki, əri evdə 
oturub araq içir. Arvad sevincindən bilmir ki, nə etsin, adətinə 
zidd olaraq ərini öpür, qucaqlayır və tez-tez “Allaha şükür”, “Al-
laha şükür” deyir. Kişi təəccüblənir və arvadının sevincinin səbə-
bini soruşur. O da, hadisəni olduğu kimi danışır. Beləliklə, Qaçay-
bala Məmmədəli dayını araq şüşəsi ilə evinə yola salan avtobus 
sürücünün “acı zarafatı” içki üstə həmişə baş verən ailə münaqi-
şələrinə son qoyur, arvad bir daha ərini araq içdiyinə görə mə-
zəmmət etmir. 
 
Bakı şəhərində anamdan kim soruşsaydı “Haralısan?” 
dərhal cavab verirdi: “hayındı adam haralı olar, 18-ci rayondan” 
Sual verən heç nə anlamır, yeni-yeni suallar verirdi. Anam isə 
belə aydınlaşdırırdı ki, ay dünyadan bixəbər insanlar, Şəki şəhəri 
Hyu-York kimi bir çox rayonlardan ibarətdir. Mən onun 18-ci ra-
yonu Dodunu deyirəm də, tanımırsınız? Coğrafiyadan müəllimi-
miz bəs bizə nə danışıb? Mənə isə evdə deyirdi ki, elə səhərdən 
axşama kimi yazıb pozursan, nə yazırsan? Bu gözəllikdə diyarı 
Bakıda tanımırlar. Dodudan da yazın da! Anamın arzusunu necə 
yerinə yetirməyimi bilmirəm, ancaq anamın iradında haqlı olma-
sına şübhəm yoxdur. 
Qış aylarında o Bakıda olanda bizə haqlı bir başqa irad da 
tuturdu. Deyirdi ki, kişi qarın altındadır, üşüyür.Görmürsünüz? 
başını aşağı tutub, yazıqdır, insafınız olsun, ony qardan təmizlə-
 228 
yin. Anam “kişi” deyəndə Bakıda beşmərtəbə evin qarşısında olan 
Məhəmməd Füzulinin heykəlini nəzərdə tuturdu. Biz aydınlaşdırıb 
deyirik ki, ay ana, sən narahat olma, o kişi “Beş yüz ildir yaşayır”, 
hələ beş min il də yaşayacaq. Ömrü uzun olsun, siz də onun 
üstünü və ətrafını təmiz saxlayıb, qayğısına qalsanız, onda onun 
ömrü daha uzun olar-deyərdi. 
 
Uşaqlıq dostum Fərman Cumay oğlunu Bala Dərədə dər-
yazla ot çalan görüb çox təəcübləndim. Hər məzuniyyətə gedəndə 
adətən, onu öz oğlanları ilə ev tikən görürdüm. “Gah böyükdən 
kiçik, gah kiçikdən böyük, gah da ortancıl oğluma ev tikirəm” - 
deyirdi. Mən də onu yeni uşağın olması münasibəti ilə təbrik 
edirdim. Ümumiyyətlə, Dodu sakinləri ev tikməyi və çox uşaqlı-
lığı sevirlər.  
Dostumun dəryazının ağzından çıxan ot dəstəsini yaş-yaş bir-
birinin ardınca uşaqlar qucaqlayıb, çox da yaxında olmayan evə 
daşıyırlar. Qurumamış  otu kəndin uşaqlarlna daşırtdığı üçün 
dostuma irad tutdum. “Kəndin uşaqları niyə olur, özümün doğma 
balalarımdır, doqquz uşaq atasıyam” - dedi və işin çox, köməyin 
isə az olmasından gileyləndi. Həyatda onun intensiv fəaliyyətinə 
və böyük yaradıcılığa  malik olduğunu bildirib, uğurlar arzuladım. 
Bu əhvalatı axşam evdə danışanda əziz bacım Rəqiyyə: “Fər-
manın doqquz yox, on uşağı var” - dedi, Mən çox pərt olmuşdum 
- nə üçün? Hörmətli dostum mənə yalan danışmışdır. Müxtəlif 
yozmalar yozdular. “Göz dəyməsin deyə uşaqların sayını azaldır - 
dedilər. Mən səhər ona öz gileyimi bildirdim. O isə “sən öl, uşaq-
ların sayını dəqiq bilmirəm”, - dedi. O, öz balalarının adlarını yed-
diyə qədər sayıb “Vallah qalanlarını unutmuşam” - dedi. Təəcüb-
lənib - “bəs axşam uşaqların hamısının evdə olmasını necə təyin 
edirsiniz?” - deyib sual verdim. Axşam xörək dolu nimçəni və ya 
yatacağı sahibsiz görəndə uşağın evdə olmamasını bilirik. Vallah 
ailədə işgüzar uşaqlar nə qədər çox olsa valideynlərin iştahı bö-
yüyür, bir o qədər də uşağın olmasına çalışırlar.  
 
 229 
Köşk satıcısı. Abdulla dayı malı 3 manat artıq satdığına görə 
onu iki il həbs cəzasına məhkum edirlər. Məhkəmə öz qərarını 
oxuduqdan sonra müttəhimə son söz deməyə icazə verilir. Abdulla 
dayı: “Vallah dünyanın işinə məətdəl qalmışam, beş min manat 
rüşvət alan üç manat rüşvət alanı ittiham edir, mənim heç sözüm 
yoxdur”. Üç manat rüşvət alıb, beş min rüşvət vermədiyindən iki 
il həbsxanada oturduğunu, hakimin ədalətsiz hərəkətini Abdulla 
dayı özü Şəkidə mənə danışmışdır.    
İkinci dünya müharibəsi iştirakçısı, hörmətli Abdulla dayı 
sağdır, Allah ömrünü uzun eləsin! Amma hakimin həyat müqəd-
daratı məlum deyil.  
 
Biləcik ixtilətləri 
 
Çöldən evə tullanma oyunu və ya üzlü qonaq 
 
Günlərin bir günündə bir ailəyə bir nəfər qonaq gəlir. Bu qo-
naq burada o qədər qalır ki, ev yiyəsi tamam bezir. Arvad-kişi otu-
rub plan cızırlar ki, necə edək, bu qonağı evdən bayıra  çıxardaq. 
Əvvəlcə arvad fəaliyyət göstərir.Bir səhər arvad su gətirəndə deyir 
ki, ay qonaq qardaş pis xəbər var. Evinizdə arvad uşaq hamı 
xəstələnib yatır, xəbər gəlib ki, tez gəlib çatsın. 
Qonaq bir az fikirləşib deyir: “Ay aman, mən bu gün evə get-
mək istəyirdim, amma daha əməlli qalmalı oldum. Çünki xəs-
təlikdən qorxuram”.  
Arvad dediyi sözdən peşiman olur.Sabahı gün tezdən qonağı 
muştulluqlayır ki, ay qonaq qardaş,muştuluq, evdən şad xəbər 
gəlib. Hamı sağalıb, sənin yolunu gözləyir. 
Qonaq bu sözü eşidib, arxayınlaşır və deyir: “Ay səni şad 
xəbər olasan.Yaman narahat idim. İstəyirdim gedib yoluxam, daha 
ehtiyac qalmadı, ürəyim sakitləşdi”. 
Ev sahibləri gördülər ki, qonağı beləliklə evdən çıxara bilmə-
yəcəklər, ayrı tədbirə  qol qoydular. Kişi qonağa dedi ki, ay qo-
naq, gəl bir oyun oynayaq. Evdən çölə tullanma oyunu. Görək kim 
 230 
qabağa çölə tullana bilər. Bu minvalla qonağı çölə çıxarıb qapını 
bağlamaq istəyirlər. Qonaq onların fikrini başa düşür və deyir: 
Xeyir, mən belə oyunu xoşlamıram. Gəl çöldən işəri tullanma 
oyununu oynayaq. 
 
İlana pul nəyə lazımdır? 
 
Biləcik kəndində Rəhim adlı (ləqəbi mırıq Rəhimdir) bir 
nəfər yaşayırdı.Günlərin bir günü bu kəndə ilan oynadan qaraçı 
gəlir. Rəhim kişinin yanına gəlib ordan-burdan söhbətə başlayır. 
Rəhim kişiyə deyir ki, gördüyün bu torbada ilan var. Ona nə desən 
əməl edir. Rəhim kişi maraqlanır və deyir ki, göstər məharətini. 
Qaraçı ilanı Rəhimin boğazına dolayıb deyir ki, Rəhim dayı, ilan 
10 kq qoz istəyir. Rəhim arvadı Gülbaharı çağırıb tapşırır ki, 10 
kq qoz gətirsin. Bir az keçir, yenə qaraçı deyir: Rəhim dayı, ilan 
10 kq fındıq istəyir. Gülbahar onu da gətirib verir. Qaraçı görür nə 
istəsə  onu da verirlər, deyir: 
– Rəhim dayı, ilan 10 manat pul istəyir. Rəhim dayı 10 manat 
pulu da verir. Qaraçı ilanı Rəhimin boynundan açır, torbaya 
qoyur. Torbanı yerə qoyur. Rəhim yaxınlıqdakı  çəpərdən bir paya 
çıxarıb ilana  yaxşı bir paya çəkir. İlan bir dəfə ağzını açıb örtür. 
Qaraçı hirslə deyir: - A kişi, sən nə edirsən? Rəhim kişi hirslə 
cavab verir: qoz deyirsən verdim, fındıq deyirsın verdim. Bəs ilan 
pulu neynir? İlan bəyəm bazarlığa gedəcək? İlan pul xərcləyəcək. 
 
Bu kənddə ala qarğa bala çıxarmaz 
 
Biləcik kəndində Seyid adlı bir nəfər fağır kişi yaşayırdı.Bu 
kişinin evinin  yaxınlığında böyük, qollu-budaqlı qoz ağacı vardı. 
Bir qarğa bu qoz ağacının lap hündürlüyundə yuva qurmuşdur ki, 
bala çıxarsın.Ancaq bu qarğa zəhlətökən idi. Seyid dayının həyə-
tində bir cücə qoymurdu ki, böyüsün. Bu iş hər il təkrar olunurdu. 
Günlərun birində Seyid dayı  belə qərara aldı ki, ya  qarğanı məhv 
etsin, ya da qozu kəssin. Axırda fikirləşib bunun əlacını tapır. Bir 
 231 
səhər çıxır  qoz ağacının lap hündürlüyünə, yumurtaları götürüb 
düşür yerə və qazana qoyub yaxşı-yaxşı qaynadır. Sonra yenə bu 
bişirilmiş yumurtaları çıxarıb yuvaya qoyur. Yazıq qarğa bu 
yatmaqla düz 3 ay kürd yatır, lakin yumurtalardan cücə çıxmır ki, 
çıxmır. Axırda zəiflikdən üzülən qarğa yuvadan ölüb düşür yerə. 
Beləliklə, Seyid dayının canı bu qarğadan belə qurtarır. Belə bir 
məsəl də qalır ki, “Biləcikdə ala qarğa bala çıxarmaz”. 
 
Qışlaq ixtilətləri 
 
Ürəyitəmizlik 
 
Kərmək Rəşid arvadı Nabatla xoş güzaran keçirirdilər, bir-
birini sevirdilər. Bir gecə Rəşidlə Nabat bir-birinə məhəbbətlə 
dolu sözlər yağdırarkən Nabat ürəyiaçıqlıq edərək Rəşidə deyir ki, 
sənin hər şeyin yaxşıdı, bircə adın Rəşid yox, Mabud oleydi. 
Rəşid təəccüblə soruşdu ki, ay Nabat, bəs bu Mabud kimdi. Nabat 
bildirdi ki, əşi, olub-keçmiş şeylərdi, Mabud məni sənnən əvvəl 
istiyən oğlanın adıdı. 
Kərmək Rəşid özündən çıxaraq: - Çıx get burdan, bu yastıqda 
üç adama yer yoxdu - deyərək özü baş götürüb öydən gedir. 
 
Rəşidin yer qazması 
 
Qəssəb Əhəd kişi öyün yerinə döşəmə vurmaq üçün usta 
çağırır. Usta Qasım öyün yerini bir metr dərinliyində qazmağı və 
torpağı çıxarmağı məsləhət bilir. Yeri qazmaq üçün qonşu qəbir-
qazan Rəşidi çağırırlar. Rəşiddən nə qədər zəhmət haqqı alacağını 
soruşurlar. Rəşid isə cavab verir ki, bir qəbri 100 manata qazırlar. 
Öyün yerini ölçərik, neçə qəbir yeri olsa, o qədər pul alaram. 
 
Sənin eşşəyo qohumu çoxdu 
 
Şəkinin qışlaq hissəsində yaşayan dəllək Aba kişi Cəfərabad 
kəndinə - həftəbazarına gedir. Bazardan eşşək alıb gətirir evinə. 
 232 
Bir neçə gündən sonra qapı döyülür. Aba kişi qapıya çıxır. İki 
nəfər dəhnəli ev sahibiylə salamlaşib özlərini təqdim edirlər:  
– Biz saa eşşək satanın qohumuyuq.  
Aba kişi: 
– Çox gözəl, - deyib bunları evə dəvət edir. Qonaqlar 2-3 gün 
qalıb gedirlər. Beləcə hər həftə Dəhnədən Aba kişigilə qonaq 
gəlir.  
Bir gün Aba kişi eşşəyi qabağına qatıb aparır Dəhnə kəndinə. 
Soraşıq eləyif eşşək satanın evini tapır.  
Eşşək satan elə bilir ki, Aba kişi qonaq gəlib, onu içəri 
çağırır. Aba kişi deyir:  
– Mən qonaq-zad gəlməmişəm. Sənin eşşəyo qaytarmağa 
gəlmişəm. Eşşəyo qohumu çoxdu. Maa qohumları çox olan eşşək 
lazım döylü. 
 
Çərçinin andı 
 
Salam adlı bir kişi eşşəklə məhəllələri gəzə-gəzə alver edərdi. 
Eşşəyin üstünə qoyduğu səbətə konfet, qolbax, saqqız, stəkan, 
nəlbəki və i.a. kimi şeylər qoyardı. Hər nə satardısa, and içə-içə 
tərifləyərdi.  
 Salam kişinin alver eliyəndə yalannan and içməsini görən 
adamlardan bəzisi etiraz edərdi: 
 – Ay, Salam dayı, - deyərdilər, - alver eliyəndə az and iç. 
Axı yalandan and içmək günahdır. 
 Salam kişi belə sözlərə məhəl qoymazdı: 
– Əşi, nə işiniz var, alverim getsin - deyərdi. 
 Bir vaxt görürlər ki, Salam kişi bazarda-şəhərdə elə-belə 
gəzir. Tanıyanlardan biri onnan xəbər alır:  
– Ay Salam dayı, niyə alver etmirsən, eşşək hanı?  
“Eşşək hanı” sözünü eşidən kimi Salam kişinin gözlərindən 
yaş axardi, aglaya-aglaya “eşşək öldü” söyləyərdi. 
Salam kişini çoxdan tanıyanlardan biri onu məzəmmət edir:  
– Ay kişi, yalandan Allaha and içmə, qənim olar didox. Sən 
 233 
cavab verdin ki, işində ol, alver olsun. İndi gördün ki, yalandan 
and içən adama Allah qənim olur. Sənin xırda-xırda yalandan and 
içməyin yığılıb eşşəya qənim oldu.  
 
Mehriban gəlin və qaynana 
 
Qaynana və gəlin heç vaxt bir-birinin pisliyini danışmaz, hə-
mişə bir-birindən razı qaldıqlarını bildirərdilər. Öz aralarında 
apardıqları iş bölgüsünə görə bir yaş iki aylıq uşagı yedirmək qay-
nanaya düşür. Gəlin hər gün uşagın yeməyini hazırlayır, qaynana 
da yedirməli olur. Uşaq çox çətin yeyir. Qaynana gah oyuncaq-
larla, gah toyuqlarla, gah da hovuzda üzən balıqlarla nəvəsini 
aldada-aldada yemək yedirərmiş. 
Qaynana baməzə qadın olur. Qonşular onun məzəli söhbət-
lərini çox sevirlərmiş. Arvad söhbətlərin birində belə danışır:  
– Ay qız, uşağı toyuqların yanına, hovuza aparmaqdan, oyun-
caqla aldatmaqdan bezar olmuşdum. Uşaq yemir ki, yemir. Zalım 
balası - bizim gəlini deyirəm - yeməyi o qədər hazırlayır ki, qur-
tarmaq bilmir… Gördü ki, yox, uşaq hər gün axşama qədər mənim 
qucağımda, mən də onu gəzdirməkdə olasıyam. Uşağı toyuqların 
yanına aparıb bir qaşıq uşağın ağzına, iki qaşıq öz ağzıma, hovuza 
aparıb, bir qaşıq uşağın ağzına, iki qaşıq öz ağzıma atıram… 
Beləcə, körpənin xörək qabının dibini yalayıb gəlinin qabağına 
qoyuram. Bir vaxt görürəm ki, uşaq sap-sarı saralıb, özüm isə 
kökəlib camışa dönmüşəm. Başladım öz-özümü qarğamağa:  
– “Ay qarnaa güllə dəysin. Bu nə işdir sən etdin”.  
Əlacım kəsilib axırda gəlinə dedim:  
– “Ay canı yanmış, uşaq çox çətin yeyir. Bəlkə, işimizi dəyiş-
düyüş eliyəh, mən hazırlayım, sən yedir”. 
Bu yolla həm uşagın canını, həm də öz canımı qurtardım.  
 
 
 
 
 234 
Layisqi ixtilətləri 
 
...Saa nə var? 
 
Layisqili əlinə xəncər alaraq həmkəndlisini qovurdu. Qaçan 
yolda eşşəklə gedən birisinə rast gəlir və onu təqibdən gizlətməyi 
xahiş edir. Eşşəklə gedən ona eşşəyin altına girərək 4 ayaqlı da-
yanmağı məsləhət görür. Qavan bunlara yaxınlaşaraq eşşəkdəkin-
dən qovduğu adamı görüb-görmədiyini soruşur. O da görmədiyini 
söyləyir. Qovan, eşşəyin altındakının kim olması ilə maraqlanır. 
Eşşəkçi deyir ki, bu, eşşəyin balasıdır. Qavan getmək istərkən 
baxıb görür ki, eşşək erkəkdir. Deyir, a kişi, niyə yalan danışırsan, 
heç erkək eşşəyin də balası olar. Eşşəyin altında dayanmış qaçan 
adam görür ki, işin zibili çıxır, altdan qayıdır ki,  
– Hayındı saa nə var? İstəsəm dədəmnən gedərəm, istəsəm 
ciyimnən. 
 
Dekan Tofiq oğluna toy edir 
 
Dekan Tofiq oğlu Bəlyara toy etməyə hazırlaşırdı. Toylarda 
doyunca yeyib-içdiyindən bilirdi ki, öz oğlunun toyunda artıq-
laması ilə yemək, araq-çaxır verməsə adam içinə çıxa bilməz. Çox 
götür-qoydan sonra kiçik oğlu Məbudu da götürüb üz tutur Qaxın 
gürcülər yaşayan Əlibəyli kəndinə. Bir neçə gürcünün çaxırının 
dadına baxdıqdan sonra yaşlı bir gürcünün çaxırını bəyənir. Toyun 
bütün araq və çaxırını ondan götürəcəyini deyir. Gürcü Tofiqin 
üst-başına, geyiminə, hərəkətlərinə, danışığına görə onu sanballı 
adam hesab edir. Tofiq cibindən pasportunu çıxarıb gürcüyə gös-
tərərək deyir ki, heç narahat olma, mən Şəkinin Baş Layisqi kən-
dindənəm, adım Tofiqdir, oğlumun toyunu edib sabahı günü sənin 
pulunu göndərəcəm.  
Dekan Tofiq oğluna “güclü” toy edir, nağara-zurnanın əks-
sədası dağlara yayılır, gürcüdən alıb gətirdiyi araq-çaxır sel-su 
kimi axır... 
 235 
Toydan iki gün sonra Tofiq oğlu Məbudu yanına çağıraraq 
ona 50 manat pul verərək deyir ki, apar gürcüyə ver və de ki, atam 
özü gələsi idi, alınmadı, toyda yeyib-içib “piyan” olub dalaşıblar, 
iş milisə düşüb, o işi yoluna qoyub pulun hamısını gətirib verəcək. 
Oğlu atası dediyi kimi edir, gürcünü tapıb 50 manatı ona verərək 
atasının dediklərini ona çatdırır. Milisin adını eşidən gürcü qorxur, 
təşvişə düşür, 50 manatı da qaytarıb deyir ki, apar bu pulu da ata-
na ver və de ki, işini yoluna qoysun, təki milisdən qurtarsın, mənə 
heç nə lazım deyil. Amandı, məni bu işə qatmayın, xataya sal-
mayın.          
 
Qaraqoyunlu ixtilətləri 
 
Ürəkli and içən və cavabını alan 
 
Birisi həmişə orda-burda yalan danışar və həmişə də yalanına 
haqq qazandırmaq üçün “əgər yalan deyirəmsə, anamın südü 
mənə haram olsun” - deyə and içərmiş. Bir dəfə də bir (yığıncaq) 
məclisdə yalan danışıb anasının südünə and içəndə onun lap kör-
pəliyinə bələd olan, onun ana südü ilə deyil, “malış”la böyüdü-
yünü bilən birisi deyir: 
– Bala, anan xəstə olduğu üçün sənə bircə dəfə də olsun döş 
sütü vermiyif. Sən “malış”nan böyümüsən. Odur ki, sən ana sütü-
nə yox, “malış”a  and iç. Özü də çəkinif eləmə, lap ürəkli and iç, 
mən “zamin” dururam. 
 
“Hamıdan”, yaxud atasının adını bilməyən oğul 
 
Bic doğulanın birisi tez-tez onunla-bununla höcətləşər və 
“mən kişi oğluyam, heç kəsdən qorxmuram”, - deyə xoruzlanır-
mış. Lakin, adamlar onun anasının pozğun bir qadın olduğunu, 
çoxlu üzlər gördüyünü, onun bicdən doğulduğunu etika xatirinə 
üzünə vurmazlarmış. 
 236 
Lakin bir dəfə gimgədə birisi ilə sözü çəp gəlir və mən elə 
kişinin oğluyam ki, ... onunla mübahisə eyləyən dözməyib onun 
sözünü kəsərək deyir: 
– Ə, sən hası kişinin oğlusan. Dədəyin adını de burdakılar da 
bilsin! 
Bic davakər karıxır və deməyə söz tapmayıb gözlərini döyür: 
– Niyə elə deyirsən ə. Onun atasının adını hamı bilir. Bilmə-
yənlər də, qoy özü də bilsin ki, onun atasının adı “Hamıdan”dı! 
  
Məsəl var deyərlər: 
“Eyibli eybini bilsə başına kilim doliyər” 
 
“İki çıxmışı olannar” 
 
Suçmalı Pirələddin kişi gözlərinin birini Böyük Vətən 
müharibəsində itirmişdi. Ona görə də “kor Pirələddin” ləqəbini al-
mışdı. Lakin deyirlər ki, bir gözü olsa da Pirələddin kişi ikigöz-
lülərdən daha yaxşı görürmüş. Odur ki, çöldə-bayırda, iş yerində 
bir çətinliyə düşəndə yoldaşları “yenə onu düzəltməyə Pirələddin 
yaxşıdı,” - deyəndə Pirələddin də hazırcavablıqla deyərmiş: “O iki 
çıxmışı olannar hardadı ki, məni deyirsiyiz”. 
 
Teymuroğlunun birinci və ən uzun səyahəti 
və ya Aşıq gördüyünü çağırar (məsəl) 
 
Dərəcənnətli Teymuroğlu Məhəmmədin yaşı 100-ü keçib. 
Demək olar ki, onun bütün ömrü dağda-dərədə, aranda-yaylaqda 
keçib. Bircə günü də qoyun-quzusuz olmayıb. Günlərin bir günü 
necə olursa onu dilə tutub Bakıda yaşayan oğlu Səmədgilə aparır-
lar. Bu, onun ömründə birinci dəfə öz oylağından, qoyunlarından 
ayrıldığı bir hal olur. Oğul onu Bakı ilə tanış etmək üçün gəzməyə 
aparır. Teymuroğlu bağlarda, parklarda, xiyabanlarda gəzdikcə 
yalnız yaşıl otlara, çiçəklərə həsrətlə tamaşa edir. Oğlu bunun 
mənasını yaxşı bilsə də atasına deyir: 
 237 
– Dədə, niyə dənizə, binalara, küçələrə baxmırsan? Gözün elə 
hey göy otlarda, yaşıl çəmənlərdədi? 
Dədəsi bir an ətrafa göz gəzdirib deyir: 
– A bala, nə var boz qubuxlarda (mişar daşlarından tikilmiş 
binalara işarə edir). Daş görməmişiyəm. Sonra yaşıllıqları göstərib 
deyir: 
– Yaqın bu otduxları xam saxlayırlar. Payızda sürülərə xam 
verəjəklər. Bax, oğul, sənin Bəkində (Bakıda) bircə bu mənim xo-
şuma gəldi. Yoxsa qalanların hamısı bəzək-düzəhdi, qrasqadı. 
Uşax-muşağın başını allatmaxdı.  
Elə həmin günü axşamı Məmməd kişi Şəki avtobusuna əylə-
şir. 
 
Düz görən çəp 
 
Bir uşaq bir çəp görənə yaxınlaşıb deyir: 
– Dayı, bu doğrudur ki, deyirlər çəpgözlər həmişə bir şeyi iki 
görürlər?  
Çəpgöz acıqlı-acıqlı deyir: 
– Onu deyənlər çox qələt eləyir. Elə olsaydı indi mən sizin 
ikinizi dörd  görərdim. 
 
Oynaşa xəbərdarlıq 
 
Uzaq səfərdən gecə yarışı  evə qayıdan kişi içəri girəndə iki 
nəfərin pəncərədən atılıb qoyun küzünə girdiyini görür və tez qa-
çıb qutanın70 ağzını bağlayıb arvadını haylayır ki, tez ona bir pərdi 
dəyənəyi gətirsin. Səsə çıxan arvad yalandan bir-iki dəfə əsnəyir 
və ərindən soruşur: 
– A kişi, gecə dəyənəyi neynirsən, qoyunları sayacaqsan? 
– Qoyunları yox, a köpək qızı, sənin oynaşlarıyını. 
 
 
 
 238 
 
Ancaq bir nəfəri... 
 
Qarbaçov prezident olan zaman Qarabağ məsələsi ilə əlaqə-
dar olaraq Allahşükür Paşazadə onun qəbuluna gedir. Prezidentin 
baş köməkçisi içəri girib deyir:  
– Yoldaş Sergey Mixayloviç, Azərbaycandan Qafqaz Ali Di-
ni Şurasının Baş   İdarəsinin sədri Allahşükür Paşazadə yoldaş qə-
bulunuza gəlib, onu içəri buraxımmı? 
Qarbaçov qabağındakı kağızlara nə isə yaza-yaza başını qal-
dırmadan deyir: 
– Yox, mənim o qədər adamı qəbul etməyə vaxtım yoxdu, 
ancaq bir nəfərini qəbul edə bilərəm, burax gəlsin.   
 
Sənə demişəm ki, öz yeriyə danış! 
 
Dərəcənnətli Gödən Soltanla Cənnət oğlu Zakir həm yaxın 
qohum, həm də tay-tuş qonşular idi. (Hər ikisinə allah rəhmət elə-
sin). Zakir kişi olduqca utancaq, abır-həya güdən, az yeyən, ifallı 
bir kişi idi. Gödən isə çoxyiyən, nəfsini saxlaya bilməyən, utanıb-
çəkinməyən, hətərən-pətərən danışan bir adam idi. Bir gün bu iki 
qohum nə işləsə əlaqədar günorta üstü gedib bir dəhnəli tanışları-
nın evinə çıxırlar. Özləri də bərk acıblarmış. Bir stəkan çaydan 
sonra ev sahibi arvadına deyir: 
        – Arvad təzə aldığım ətdən qonaqlara yaxşı bir yemək hazır-
la. Uzax yerdən gəliflər, aj olacaxlar. 
Zakir kişi tez dillənir: 
– Bajı,  vallah  ajdığımız yoxdu, lazım döyül. Hindijə ayrı bir 
tanışın öyündə doyuncax yeyif-içif çıxmışıx. Ev sahibəsi daha ye-
mək hazırlayası olmur. Qonaqlar da bir az oturuf çıxırlar. Qonaq 
evindən bir az aralanan kimi Gödən açılır, nə açılır: 
– A kişi,  səyə (sənə)  neçə min dəfə demişəm öz yeriyə da-
nış, mənim yerimə yox. Yekə kişisən, diliyi (dilini) farağat qoya 
bilmirsən.Əyə, zalım oğlu, biz səhərdən aj döyülük?  Hansı tanışın 
 239 
öyündə zəhərrənmişik, əyə, deyirsən yemişik. Hindi ajınnan kö-
pük qusa-qusa get İntizarın öyünə (İntizar Zakir kişinin arvadının 
adıdı). Bunnan sora sənnən yola çıxan lap eşşək oğludu, - deyib 
Zakir kişidən uzaqlaşır və özünü evə çatdırmağa çalışır.  
 
“Prostoy” həkimin yanında heç olmamısan? 
 
Birisi gimgə yerində xəstəliyindən gileylənərək deyirmiş: 
– A kişi, daha nə qədər akademikin, professorun yanında ol-
maq olar? Ancaq bu andıra qalmış xəstəlik məndən əl çəkmir ki, 
çəkmir. Ona qulaq asanlardan biri ordakılara bir göz vurub deyir: 
– A kişi, sən mənə de görüm, heç prostoy həkimin qəbulunda 
olmusanmı? 
Kişi qayıdır ki: 
 – Ay rəhmətliyin oğlu, mən akademikdən, professordan 
danışıram, sən də durub mənnən prostoy həkimdən danışırsan. 
Böyük – böyük doktorların sağalda bilmədikləri bir xəstəliyi pros-
toylarmı sağaldasıdır?! 
Müsahibi deyir: 
– Elə ona görə də sağalmamısınız da. Daha niyə deyirsiniz ki, 
Vartan sağaldı, Vartan köpəyoğlu çoxdan gəbəribmiş də... 
 
Ay dayı, səən cano yiyim... 
 
Qaraqoyunlu Salatın oğlu Alı yaylaqdan arana qayıdanda 
başını qırxdırmaq üçün Şəkidə bir bərbərxanaya gedir. Başı həd-
dindən böyük olduğundan kənddə onu bəzən “qarpızbaş Alı” deyə 
çağırırmışlar. İki aya yaxın bir vaxtda sürünü səllim qoyub şəhərə 
gələ bilmədiyindən başı hədsiz şəkildə tüklənibmiş. O, keçib stu-
lun birində əyləşir. Dəllək işə girişir. Qalın tük, yekə baş, yayın 
cırcıraması yaşlı, arıq dəlləyi lap əldən salır. Kişi qan-tərə batır. 
İşini başa çatdırıb güzgüyə baxanda lap heyrətlənir. Güzgünün ya-
rısını par-par parıldayan bir kor-kobud qabıqlı bir “qarpız” 
tutmuşdu. Bu vahiməli şəkilə baxan dəlləyin başında qəribə bir fi-
 240 
kir yarandı: “Ana bunu necə doğub görəsən?” Bunu düşünən dəl-
lək yorğunluğuna baxmayaraq başını ehmalca bulayıb gülümsəyir. 
Alı kişi stuldan qalxıb dəlləyin pulunu verir və “Sağ olun” deyib 
qapıdan çıxmaq istəyəndə dəllək dözməyib deyir: 
– Bacı oğlu, səən canoo yiyim, məni bağışla. Hayindi di gö-
rüm, səni doğan ana durur, yoxsa, sənnən sonra Allah rəhmətinə 
geetdi? 
Alı da bu sözləri başqa bərbərlərdən eşitdiyindən gülə-gülə 
deyir: 
– Durur, ay dayı, durur. Hələ mənnən sora üçünü də doğub-
du.      
 
Bəs mən başıma haranın daşını töküm, ay cahamat... 
 
Kəhriz obalı “Padar Qurvan” (Allah rəhmət eləsin) 40-45 ya-
şında sürücülük eşqinə düşür. Qohum-qardaş nə qədər təkid edir-
sə, o dediyindən dönmür ki, dönmür. Pulunu verib avtoşkoladan 
bir sürücülük “pravası” alır. Sonra bir 500-600 manat xərc çəkib 
kolxoz sədrindən bir “Qaz-53” yük maşını da qoparır. Elə bundan 
sonra kəhrizlilərin “qara günləri” başlayır. Bir gün xəbər çıxır ki, 
Qurvan filankəsin inəyini xışladı, o biri gün dedilər ki, Qurvan 
maşını dala verəndə özünün camışının qolunu-qıçasını oğum-
oğum eləyif. Qısası budur ki, bir neçə həftə ərzində ziyanlıx ver-
mədiyi çox az adam qalır. Bir axşam yaxın adamlar, bir neçə kənd 
ağsaqqalı Qurvangilə yığılıb dedilər: 
– Ay Qurvan, axı belə olmaz. Kəhriz kiçik bir kənddi; hamı 
da biri-birinə calaxdı. Ona görə heş kim sənnən şikayət eləyə bil-
mir. A balam, adam nə qədər ziyannıx vurar. Biz dinif-danışmırıx, 
sənin də barı avır-hayan olsun da. Apar o maşın andırı kolxoza tə-
fil ver. Bunun gələcəyi, Allah eləməsin, daha pis olar.  
Bayaqdan bir tərəfdə lal-dinməz oturan Çiçək arvad (Padarın 
arvadı) birdən partdıyır: 
– Ay öyünüzü Allah tiksin, Sizin hərəyizdən bir para davar-
duvar, nə bilim kəlçə-dana öldürüf. Bəs mən başıma haranın kü-
 241 
lünü töküm. Qapımda bircə dənə quyrux buluyan qalmayıf, maşını 
dala-qavağa verdikcə hamısını qırıf qurtarıf.          
 
“A kişi, sən hara qaçqınısan?” 
 
Birisi bütün idarə və təşkilatlara yazır ki, o da qaçqın ola-ola, 
ona qaçqınlıq statusu vermirlər. Nəhayət, onu qaçqınkoma çağırıb 
soruşurlar ki, o hansı rayondan olan qaçqındı. Kişi də sakitcə iza-
hat verərək deyir: 
– Doğrudu, mən müharibə getməyən bir rayonun kəndində-
nəm. Özəlləşmə dövründə yaşadığım kəndin kolxoz sədri cama-
atın var-yoxunu talayıb dağıtdığı üçün ondan yuxarılara şikayət 
məktubları yazır, teleqramlar vururdum. Buna görə də sədrin qo-
çuları gecələr evimə hücüm edir, özümü və uşaqlarımı öldürəcək-
ləri ilə hədələyirdilər. Odur ki, mən də ailəmi götürüb o rayondan 
başqa rayona qaçmışam. A yoldaş, məni qaçqın saymırlar. Bəyəm 
qaçqının buynuzu olur?! 
Komissiyanın sədri deyir: 
– A kişi, sən nə qəribə adamsan, “Nə bilim sədirdən, briqadir-
dən, onların qoçularından qorxub mən başqa yerə köçmüşəm” de-
məklə adama qaşqın statusu verərlər?! Qaçqın statusu verilən qaç-
qınların hansı rayonlardan olduğunu hamı yaxşı bilir. Onlar ermə-
ni quldurlarının əlinə keçməmək üçün qaçıb canlrını qurtarıblar. 
– Onlar erməni gavırlarından qorxub qaçıflar, mən də müsür-
man quldurlarından. Daha niyə məni qaçqın saymırsınız ki?! 
Sədr deməyə  söz tapmır, qalır mat - məhəttəl.  
 
Aydın cavab 
 
İki ləzgi keçəçi71 Qaraqoyunlu kəndlərindən birinə gəlir. Də-
rəcənnətli Hacıbaba kişi  onları evlərinə aparır ki, yaylaq alaçıqla-
rı üçün bir neçə keçə saldırsın. Ləzgilər yunu didib hazırlayır və 
yerə sərib  lağacla döymək istəyəndə Hacıbaba kişinin yoldaşı  
Gülpəri arvad deyir: 
 242 
– Ağrıyız alım a qardaşlar, keçəni bərk-bərk döyün ki, kip 
olsun, yeylaxda dəyəmdən dammasın.  
Keçəçilərdən biri halını pozmadan deyir: 
– Bacı, o bizlik döyül, sənnikdi. 
Arvad təəccüblə deyir: 
– Nətəri yanı mənnikdi, başa düşmədim.  
– Bacısı, bunu başa düşməyə nə var ki, hindi mən yaxşı-yaxşı 
başa salım:  
Verəcəksən yağdan, ətdən - vurarıq bərkdən, bərkdən. 
Verərsən şordan, mordan - vurarıx  burdan,ordan. 
Başa düşdünmü, ay xalası. 
– Başa düşdüm, ay qardaş, başa düşdüm. 
 
Eşşək həmən eşşəkdi, palanı dəyişif... 
birdən eşşək də dəyişə bilər 
 
Birisinin qonşu eşşəyinə gözü düşür, onu ələ keçirmək üçün 
qazının yanına gedir və dərdini ona açır. Qazı  bir az fikirləşib ona 
deyir: 
– Kişi, get öz eşşəyini gecəykən uzaq bir yerə aparıb sat. 
Gecənin birində qonşunun eşşəyinin palanını  götürüb gizlət, öz 
eşşəyinin palanını qoy onun belinə və səhər açılanda haray sal ki, 
qonşu sənin eşşəyini oğurlayıb. Dalısınca sənin işin yoxdur, eşşəyi 
qanuniləşdirib sənə verəcəyəm. 
Beləliklə, kişi qazının köməkliyi ilə qonşunun eşşəyini alır.  
 Qonşu bu dərdə heç cür dözə bilmir və bir gün gəlib o da 
öz dərdini Molla Nəsrəddinə açır. Məsələdən xəbərdar olan Molla 
kişiyə bir fənd öyrədir. 
 Bu hadisədən bir müddətdən sonra qonşu arvadını qızı 
evinə göndərir və inəyi sağmaq üçün qonşunun arvadını (eşşəyi 
şərləyib alanın) evlərinə cağırır. Qadın nə qədər çalışırsa  da, inək 
onu sağmağa qoymur. Bunu bilən kişi arvada deyir:  
– Bacı, bu inək yamanca tərs heyvandı. Öz yiyəsindən başqa 
heç kəsi yaxına buraxan deyil. Yaxşısı budur keç altdakı otağa, or-
 243 
da Sənəmin köhnə paltarları var. Öz paltarıyı dəyiş onları gey, on-
da inək səni qoyacaq. Arvad tez otağa keçərək əynini dəyişib inə-
yin yanına gəlir və onu sağmağa başlayır. Bu arada kişi gedib 
qadının paltarını götürüb gizləyir. Qadın qayıdıb öz paltarlarını 
axtarır ki, geyib evlərinə getsin. Lakin tapa bilməyib haray salır. 
Ev yiyəsi tez gedib qapını kilidləyir və haray salır ki, onun arvadı 
dəli olub evdən qaçmaq istəyir və o da ona görə qapını kilidləyib 
ki, arvadı gedib özünə xəsarət edər. Bu hay-haraya qohum-qonşu 
onların həyətinə yığışır. Qazı da, Molla Nəsrəddin də oraya gəlir-
lər. Qonşu arvadı əhvalatı olduğu kimi qazıya danışır. Qazı üzünü 
ev yiyəsinə tutub amiranə bir şəkildə deyir: 
– Utanmırsan heç, arvadıyın paltarını gətirib özgə arvadına 
geyindirmisən ki, bu mənim arvadımdı! Paltarını dəyişməklə 
adam dəyişib başqa adam olur?! 
Bu yerdə Molla özünü qavağa verib deyir: 
– Necə olur ki, ay qazı lələ, eşşək palanını dəyişməklə dönüb 
özgə eşşəyi olur, amma adam dəyişilə bilmir? Hamı gülüşür və tez 
oradan uzaqlaşır.qazının fitvasına uyan qonşu öz əməlindən peşi-
man olur, təqsirini boynuna alır. 
 
Sərkar bic, çoban “gic” olanda 
 
Bir sərkar olduqca xəsis imiş. Odur ki, heç bir çoban onun 
yanında davam gətirməz və 4-5 aydan, uzağı bir ildən çıxıb gedər, 
xəsis sərkar da min bəhanə gətirib ona heç bir şey verməzmiş. 
Dələduzlardan biri: onun öhdəsindən yaxşı gələrəm,-deyib həmin 
yatağa gedir. Sürünü otarmasından 5-6 ay keçməsinə baxmayaraq 
sərkar hər ay bir bəhanə tapıb ona heç bir şey vermir. Vaxt gəlir, 
qoyun yaylağa gedəsi vaxt sərkar xəstələnir və sürüsü ilə dağa 
qalxa bilmir. Sürünü təkbaşına yaylağa aparan çoban 4 aydan 
arana qayıdır. Sərkar tez onu adam göndərib yanına çağırır və 
haq-hesab soruşur. Çoban tələsmədən arxayın-arxayın sərkara 
haqq-hesab verir:  
 244 
– Başına dünüm sərkar, mən deyim sən hesabla. Mənə tap-
şırmışdın filan qədər qoyun. Onlardan alabalı, qarabaşı, saravaşdı - 
dağdan aşdı. Sonra canım sənə söyləsin: qaraqoçdu, ağqoçdu, 
qaradöşdü - gölə düşdü. Sonra, qarakürədi, ağkürədi, samarqantdı - 
sel apardı. 10 balvazdı, 10 metisdi, 10 bozaxdı - canım, seldə axdı və 
s. Çoban yerindən qalxıb bir dəri çıxarıb sərkara göstərir və deyir: 
– Haq-hesabda qaldı sənin qoyununun birisi - bu da onun də-
risi. Bunu deyib çoban dərini atır sərkarın qabağına. Sərkar bir 
dəriyə, bir də çobana baxıb bir şaqqanaq  çəkir ki, evdəkilər 
yerlərindən dik atılırlar. Çoban evdən çıxa-çıxa sərkara deyir: 
– Deyəsən, aşna haq-hesabın düz çıxır deyə gülürsən. Eybi 
yoxdu, gül, dayananda gəlib əlmuzdumu da alacağam. 
 
Biz inanmamışdıq, amma sən inan 
 
Çobanları arvadının onlara doyunca yemək vermədiyindən 
şikayətləndə həmişə sərkar Məcid deyərmiş: 
– A bala, çox yeməyin cana ziyanı olduğunu eşitməmisiniz? 
Atalar havayı deməyiflər ki, çox yemək adamı az yeməkdən də 
eliyər. Kim desə ki, çox yemək az yeməkdən yaxşıdır, eşidin, am-
ma inanmayın. 
Bu minvalla sərkar Məcid çobanlarına zülm edər, onlara qa-
rın dolusu yemək verməyə qoymurmuş.Çobanlar da onun acığına 
sürünü yaxşı otarmır, arxacdan72 uzaqlaşan kimi bir dərəyə yığıb 
yatdırırdılar. Bir axşam arxaca 5-6 qonaq gəlir. Sərkar çobanlara 
üzünü tutub deyir: 
– Tez bir kök heyvan gətirib kəsin! Çobanlardan bir dilavəri 
deyir: 
– Sərkar, qoy gedib sürünü ələk-vələk eləsinlər. Əgər bircə 
dənə kəsməyə yarayası heyvan “tapmadıq” - desələr, həm eşit, 
həm də inan.  
Bunu deyib çobanlar ağaclarını sərkarın qavağına atıb: 
– Biz hamımız gedirik. Buna da inan, - deyib onlar  kəndə 
doğru yol alırlar. 
 245 
Qənd payımı yiyəjəm 
 
Qaraqoyunlu bir dostuna qonaq olur. Ev sahibi bir neçə tanı-
şını da evinə çağırır. Qonaqlara çay süfrəsi açırlar. Bir, iki, üç stə-
kan və daha çox çay içənlər olur.  
Qaraqoyunlu bir stəkan çay içib dayanır. Amma görür ki, ha-
mı çay içməklə məşguldu. Növbəti çay stəkanını onun da qabağı-
na qoyurlar. 
Qaraqoyunlu çay paylayana deyir: 
– Mən çay istəmirəm. 
Çay paylayan çay dolu stəkanı qaytarıb podnusuna qoyur, 
əlini uzadıb qənd qabını da qaraqoyunlunun qabağından götürmək 
istəyir. Qaraqoyunlu tələsik dillənir: 
– Dəymə, qənd payımı yiyəjəm. 
 
Cürbəcür ixtilətlər 
 
Allah yoluna qayıt! 
 
Birisinin dinə etinasızlığını görən bir adam ona öyüd-nəsihət 
verir. Deyir: 
– A bala, oruc tut, namaz qıl, Allaha dualar elə ki, sənin gü-
nahlaro bağışlasın. Günahın çoxdur.  
İmansız deyir: 
– Maa namaz qılmaq düşmür. Namaz suralarını bilmirəm. 
Necə namaz qılım, Allaha necə dua edim?  
Dindar deyir: 
– Gündə bir dəfə dəstəmaz al, üzo qibləyə tutub di: 
Ağ qoyun, qara qoyun, 
Başımı yerə qoyum.  
Ağ üzüm, qara üzüm, 
Başımı yerdən üzüm. 
İmansız deyir: 
– Elə habı? 
 246 
Dindar deyir: 
– Hə, bala, sənin üzo qibləyə tutub, əyilib-qalxmağın elə 
namazdı. 
İmansız adam yaz vaxtı bir çəməndə namaz qılanda qaşqası-
na nəsə batır. Bunu bəhanə gətirib bir daha namaz qılmır. Onu 
töhmətləyənlərə deyir: 
– Sizə dimədimmi mənə namaz düşmür. 
Dindar yenə onu yola gətirməyə çalışıb deyir: 
– Bəs oruc tutmaq nicə? 
İmansız deyir: 
– Orucu tutaram. Bu işə sözüm yoxdu.  
Oruc yay vaxtına düşür. Görürlər ki, imansız tut ağacında tut 
yiyir. Deyirlər: 
– Ə… hayındı nağarırsan? 
İmansız deyir: 
– Vallah, elə tutlar var ki, biri bir oruca dəyər.  
 
Ərəb nə yiyir… 
 
Ərəb dəvənin üstündə gəzirdi. Külək də qabaxdan əsirdi. 
Ərəb torbadan nə isə çıxarıb ağzına aparırdı. Amma kişinin yemək 
istədiklərini külək havaya soorurdu.  
Ərəbdən soruşurlar:  
– Ay ərəb, nə yiyirsən? 
– Külək ki, belə əsir, heç nə. 
 
Təzə hökumət gəlir 
 
Qızıl Ordu Şəkinin 10-12 kilometrliyinə çatanda arada söylə-
nirdi ki, yeni hökumət varlıların döylətini əllərinnən alıb fağırlara 
vericihdi. 
Fağırlar: 
– “Şura hökuməti gəlir, dalımızın dayağı olan hökumət gəlir” 
- deyə bir-birilərini muştuluqlayirlar. 
Hamballar, fəhlələr yığışıb rus ordusunun qabağına gedirlər. 
 247 
Hökumət Şəkiyə çatandan sonra işlər söylənilən kimi olmur. 
Varlıları, döylətliləri tutub dustaqxanalara salırlar, bəzilərini 
sürgün eləyirlər, döylətlərini, var-yoxlarını əllərinnən alıb apardı-
lar. Varlılar tutulduğundan hanbalların işi azalır. Qapısında işçi 
saxlayanlar işçiləri buraxırlar. Alver dayanır, gediş-gəliş kəsilir. 
Kasıbların vəziyyəti bir az da pisləşir. Hamballar mahnılarını də-
yişdirib başqa cür oxuyurlar: 
Gör nə günə qoydular  
Bizi bu bolşeviklər, 
Tülki kimi soydular 
Bizi bu bolşeviklər. 
Bir qədər sonra tərbiyədə, məişətdə də dəyişiklik özünü 
göstərir. Qadınlar çadralarını atırlar, kişilər isə papaqlarını. Bu ha-
la camaat yeni mahnılar qoşur: 
Başında papax dəli Söyün, 
Gözündə qapax dəli Söyün. 
Qızlar qoşuldu qaçdı, 
Gəl gedax tapax dəli Söyün. 
Hamballar, fəhlələr eşidib arzuladıqları xoşbaxtliği hələ də 
gözləyirlər. 
 
Heydər doğa alası almağa gedir 
 
Uzbaşıyev Heydərin anası deyir: 
– Heydər, anan saa qurban, qonağımız olacax, get bazardan 
ətnən doğa alası al gətir.  
Heydər öydən çıxır. “Uxarı bazarda bir balaca özümü düzəl-
dim” - deyə düşünür.  
Beləcə aşagı bazara çatanacan 3-4 yoldaşını da başına yığır. 
Onlar əvvəl Qəzərin, sonra da Kosagəldinin midqanına baş vurul-
lar. Midqanın qabağında fayton dayanır. Yoldaşlardan biri fayton-
çu ilə nə isə danışır, qayıdıb curlarına deyir:  
– Yevlaxda bir adama çatası amanat var. Bu faytonla gedib 
amanatı verək, bu faytonla da qayıdarox. Uzağı günortaya burda-
 248 
yox.  
Hamı oturur faytona. Yevlağa çatıllar.  
Heydər sonrasını xatırlamır. Səhəri gün Gəncədə yuxudan 
ayılır. Deyirlər: 
– Ədə, Gəncə alası lap yaxşı olur.  
Heydər gedib bazardan əməlli ala alır.  
Onlar evə ikinci gün axşama yaxın çata bilirlər. Heydər ana-
sına deyir: 
– Ciyi, Şəkidə yaxşi ala olmadi, gedib Gəncədən almışam.  
– A bala, yaxşı ki, sənin gətirdiyin ala qonaxlara qismət ol-
madı. Bunnarı heç mal da yiməz. Həm soluxub, həm də əzilif. 
Hayıf dölü Şəkinin alası? 
 
Gözo dəyişik salmısan 
 
At sahibindən soruşurlar: 
– Ato ayibi varmı?  
Satici əlini kor gözünün üstünə qoyub deyir: 
– Mənim bu gözümdə ayıb varsa, o atda da ayıb var. 
Alver baş tutur. 
Alıcı atın sancılı, gəhgir olduğunu görüb o biri bazar qaytar-
maq üçün bazara gətirir. Satıcını tapır, ona narazılığını bildirir: 
– Kişi də malına görə yalan danışar? 
Satıcı yenə əlini kor gözünün üstünə qoyub dillənir: 
– Axı mən saa dedim ki, habı gözümdə ayıb varsa, o atda da 
ayıb var. 
– Düzdü, belə söyləmişdin. 
Satici əlini gözünün üstünnən götürüb deyir: 
– Hayındı yaxşı bax, mənim habı gözüm necədi?  
– Kordu.  
– Deməli mən yalan deməmişəm. 
 Alıcı onunla razılaşmalı olur: 
– Mən elə bilmişdim ki, sən sağ gözo nəzərdə tutursan. Gözo 
dəyişik salmsan. 
 249 
Xingəl qonaxlığı 
 
Ataynan oğulu bir yerə xingəl qonaxlığına çağırırlar. Oğul 
yedikcə su içir və yenə yeməyə başlayir. Qonaqlıqdan qayıdanda 
ata oglunu məzəmmət edir. Evə çatan kimi kişi oglanın başına tap 
bir qapaz vurub deyir:  
– Ə, qavagındaki xəngəli yeməkdənsə, bir az yiyif su içirdin. 
Niyə qarno suyunan doldururdun? Onnansa xəngəl ilə dolduraydın 
daa.  
 Oğul deyir:  
– Ay ata, mən bir az xəngəl yeyif su içirdim ki, xəngəli bas-
sın aşağı, yer əmələ gəlsin, sonra yenə xəngəlləri yeyə bilim. 
  Bu dəfə ata oğlunun başına iki qapaz vurub deyir: 
– Bəs maa niyə dimirdin bu üsulu? 
  
“Ver, molla” dimiyin, “Al, molla” diyin… 
 
Molla dəstəmaz alanda hovuza yıxılır. Kənardan adamlar 
mollanı sudan çıxarmaq üçün kimi əlini uzadır, kimi ağacını.  
– Əlo ver, əlo ver, - diyillər.  
Molla səslərin heç birinə məhəl qoymur.  
Yolnan keçən ahıl bir kişi onlara belə məsləhət görür:  
– Ə… Əlo maa ver dimiyin. Əlimi al, habı ağacı tut diyin.  
“Əlimi al” sözünü eşidən kimi molla yapışır. Onu sudan çıxa-
rırlar.  
 
Maaşallah! 
 
Şəkinin Oxud kəndində gördükləri, eşitdikləri hər şeyə xeyir-
dua verirlər. Bir adamın iki baş inəyi itir. Bir-iki gündən sonra bi-
risi ondan soruşur: 
– İnəkləri tapdınmı?  
Deyir: 
– Tapdım. 
 250 
– Hardadı? 
– Dərədə qalıflar. 
– İnəklər orda niyə qalıf ki? 
– Geyif gördüm ki, maaşallah, canavar ikisini də tər-təmiz 
yiyif, maaşallah! 
– A kişi, canavarin bu işinə iki maaşallah düşür? 
– Elə adam var ki, heç yaxşi işə də maaşallah diməyə dili gəlmir.  
 
Xan yaylaxda 
 
Xan mal-qarasına baş çəkmək üçün yaylağa gedir. Axşam tə-
rəfi hava qaralır, yağış yağır, dalına da göydən dolu tökülür. 
Yaylax sərin idi, yağıntıdan sonra hava bir az da soyuyur.  
Axşam qaralır, xan evinə qayıda bilməyib yaylaxda gecələməli 
olur. Yaylaxda olandan - yapıncıdan, keçədən xana bir yer düzəl-
dirlər. Xan yataqda üstüörtülü uzansa da, bərk üşüdüyündən deyir: 
– Ədə üstümü örtün, bərk titrədirəm.  
 Çoban bildirir:  
– Xan sağ olsun, burda nə vardısa, hamısını üstaa salmışox.  
Xan küncdəki qaraltını göstərib soruşur: 
– Bəs o nədir yerdə qalıf? Onu maa qıymırsooz?. 
Çoban deyir: 
– Xan sağ olsun, bu, ayıb olmasın, bizim eşşəyin çuludu. 
Xan əsə-əsə dillənir: 
– Ədə, onun adını çəkmə, bir az da üşütməm artır. Hayındı 
onu da üstümə atın. 
 
Üçüncüsünü deməz 
 
– Bizim kənddə üç igid var: 
Birisi mənim dayısı oğlu, 
O birisi də əmisi oğlu, 
Üçüncüsünü deməz. 
– Ə… yoxsa üçüncüsü sənsənmi? 
– Ə… sən şıxsanmı, mıxsanmı, nəsən? 
 251 
... mənnən saa erməni çıxmaz 
 
Şəkili Dəli Kərimin oğlu Yusif çox baməzə adam oluf. Bir 
gün Yusif curları* ilə kilsəyə gedir. Salam-kəlamdan sonra keşişə 
deyir:  
– Keşiş ağa, mən dönüf erməni olmax istəyirəm.   
Keşiş bunu çox səmimiyyətlə qəbul edib onu kilsənin içəri-
sindəki ibadətgaha aparır. Keşiş Yusifə deyir:  
– Mən nə söyləsəm, sən də de ki, qəbul edirəm. 
– Baş üstə. 
Keşiş:  
– Yuxarı yola getmiyəsən. Keçəl Əli ordadır. 
Yusif:  
– Qəbul edirəm, baş üstə. 
Keşiş:  
– Aşağı yola getmiyəsən, Keçəl Məmməd ordadır. 
Yusif:  
– Qəbul edirəm, baş üstə. 
Keşiş:  
– Ortalıx yolla gedərsən, Məryəm oğlu İsa ordadır. 
Yusif:  
– Qəbul edirəm, baş üstə. 
Keşiş:  
– Çörək verər yeyərsən, çarıx verər geyərsən. 
Yusif:  
– Qəbul edirəm, baş üstə. 
Nəhayət, Keşiş deyir:  
Mən nə desəm təkrar elə. De ki, Qurandan İncil yaxşıdır.  
Yusif təkrar edir.  
– Molladan keşiş yaxşıdır.  
Təkrar edir.  
– Məhəmməddən İsa yaxşıdır.  
Təkrar edir.  
_________________ 
* Tay-tuşları ilə 
 252 
– Plovdan xəlyər bişmişi yaxşıdır.  
Bu dəfə Yusif etiraz edir:  
– Keşiş, habırda işi tamam xarab elədin, yeməyo qatışdırdın, 
mənnən saa erməni çıxmaz, - diyif kilsədən çıxır. 
 
Bəhlula qız nişanlandı 
 
Qardaşları avara-avara gəzməkdən əl çəkməsi məqsədiylə 
Bəhlula toy eləmax fikrinə düşürlər. Münasib bir ailənin qızını ni-
şanlamaq üçün elçilik edirlər.  
Bu işi bilən Bəhlul qız atasına deyir:  
– Ay kişi, qızo bədbaxt eləmə. Mən özümə bir qarın əppəh 
tapmıram, səən qızo qarnını nə təhər doyduracam? Zornan 
gətirsaaz da, qız məni görəsi döylü.  
Bu söhbətdən sonra qız atası elçilərə rədd cavabı verir. 
 
Məmməd kişi biçinə gedir 
 
Keçmişdə taxılı əlinən, oraqla biçər, ona görə də haqq alardılar. 
Şəkili Məmməd kişi bir qohumugilə buğda biçininə gedir. 
Camaat lap səhər tezdən sərin ikən lazımı şeyləri -  su qabı, ayran, 
oraq, yemək götürüb sahəyə gedirdi, biçinləri biçərdi. 
Məmməd kişi orağı üstünə sancır. Biçin yerinə çatıb hər şeyi ra-
hatlayır, amma orağı tapmır. Uzaxda işləyən yoldaşından soruşur: 
– Mənim orağımı götürməmisən? 
– Yox. 
Əlaci üzülən Məmməd kişi evə qayıdır, gəlini səsləyir. Gəli-
nin gec çıxdığını görüb hirslənir və ağzının acısını gəlinə tökür: 
– Ay köpək qızı, it qızı, qanacaqsız, sən bilmirsən ki, oraqsız 
taxıl biçilməz. Niyə orağı qoymamısan.  
Gəlin deyir:  
– Ay ağa, odur, orax sənin papağo üstündə.  
Orağı başından götürən Məmməd kişi kor-peşiman olub öz-
özünə deyinə-deyinə tarlaya qayıdır:  
 253 
– Əsdaxfurullah, əsdaxfürüllaah. Az qala ağzımdan pis söz 
çıxacaqdı. 
 
Dəyirman tez yatdı 
 
Bir kəndli oğlunu yanına çağırıb tapşırıq verir: 
– Bu şeyləri bazara apar, satıb başayaq al. Anannan soruş, gör 
nə buyurur. 
Anasından xəbər alır: 
– Saa nə alım? 
Arvad deyir:  
– Balaca qıza başmacıq,  
Böyük qıza yaşmacıq, 
Babaa saqqal darağı, 
Nənaa bir barmaxlıx, 
Ataa xeyir-şər çuxası, 
Maa da bir yaxalıx. 
Oğlan bazardan qayıdıb atasına diyir:  
– Sən diyəni aldım, 
Cibi boş qaldım.  
Pullar bizə çatdı. 
Dəyirman tez yatdı. 
Oğlu demək istəyir ki, başqa şeylər almağa pul qalmadı. 
 
Getdiyim yol hələ bəlli döylü 
 
Bir evə gələn qonaq çox qalır. Ev sahibinin arvadı onun qul-
luğunda durmaqdan bezir. Kişi də işindən-gücündən qalıb bərk na-
rahat olur. Qonağın çıxıb öz öyünə getməməsinin səbəbi onu da təəc-
cübləndirməyə başlayir. Ər-arvad belə fikirləşirlər ki, araya bir yolla 
söz salsınlar, bəlkə qonaq ürəyindən keçənləri onlara açdı. 
Kişi deyir:  
– Ay qonaq, bizim ikimizin bir mübahisəsi var. Sənin sabah 
gedəcəyin yol dağdan, yoxsa arandan düşəcək? Mənim fikrimcə 
 254 
sən səhər açılan kimi arana üz tutacaqsan, arvad tərslik edir ki, 
yox, sabah qonaq dağa sarı yollanacaq. Hansımız düz deyirik 
Qonaq məsələnin nə yerdə olduğunu anlayıb cavab verir:  
– Düz demirəmsə, sənin dünən aldığın illik buğda axıra qədər 
mənə qismət olmasın. Getdiyim yol hələ bəlli döylü.  
 
Zulum 
 
Bi gün Ceyran oğlu əppəyh pulunu da götürüf ala almax 
adiynən öydən çıxır. At ölür, it ölür, Ceyran oğlu gəlif çıxmax bil-
mir. Arvadı balaca gədəni çağırıf göndərir ki, ə, get gör dədən 
hardadı. Balaca oğul gəlif göör ki, Ceyran oğlu, süyux Məmədəli, 
Xanımın oğlu, beş-altı nəfər də “hörmətdi” adamnar yığılıtdılar, 
orda, dingin stolovoyunda yüz-yüz vururlar. Uşax da nə qanır, ça-
tan kimi diyir ki, ə, uydə-uydə, səən ciyim çağırır, diyən, Ceyran 
oğlu hirsdənir, arağı tutdurur uşağın əlinə, diyir ə, tut habını. Uşax 
tutur, habınnan bir udum al, uşax udumu alan kimi, gözdəri bərə-
lir, nəfəsi kəsilir, uşax az qalır ölsün, bi təri uşağı özünə gətirirlər, 
Ceyran oğlu diyir gördün, get hindi ciyo da heylə başa sal ki, biz 
habırda nə zulum çəkirox...   
 
Bildiriş! 
 
Diqqət! Diqqət! Şəkililərin nəzərinə! 
1983-cü il iyun ayının 11-də “Gülüş” kuboku uğrunda Şə-
kinin “Səxavət” komandası ilə dəfələrlə Avropa “Gülüş” çempio-
natının qalibi Qobrova şəhərinin “Xəsis” komandası arasında fut-
bol üzrə final yarışı keçiriləcəkdir. 
Şəkinin “Səxavət” futbol komandasının tərkibi: 
1.Qapıçı - Dobu Hajbala 2.Sağ kənar müdafiəçisi - Qırıldım 
Usuf 3.Sol mərkəz müdafiəçisi - Forma Bilal 4.Mərkəz yarım-
müdafiəçisi - Lampa Vahid 5.Sağ mərkəz müdafiəçisi - Laqan Cab-
bar 6.Mərkəz yarımmüdafiəçisi - Zoğ Məmməd 7.Sol kənar yarım-
müdafiəçisi - Cırt Məcid 8.Sağ kənar yarımmüdafiəçisi - Löh Qasım 
 255 
9.Mərkəz hücumçusu - Əbicə-bicə Ələsgər  10.Sağ kənar hücumçusu 
- Hoppandı Musa 11.Sol kənar hücumçusu - Lıqıdı Cabbar 
Ehtiyat oyunçular: 1.Müftə Səfər 2.Fındıq Əhməd 3.Salvı 
Mürsəl 4.Kart Osman 
Komandanın kapitanı - Löh Qasım. 
Komandanın rəisi - Herti Məmməd. 
Komandanın baş məşqçisi - Hacı Feyzi oğlu İlyas. 
Məşqçisi - Maşak İsfəndiyar. 
Həkimi - Mirzə Avcabbar. 
Oyunu idarə edirlər: baş hakim - Zırpı Yaqub, hakimin kö-
məkçiləri - Ayı Bilal, Qurd Əhməd. 
Oyun Şəkinin Şeytanbazar stadionunda gecə saat 25-dən saat 
27-dək keçiriləcəkdir. Çox gərgin oyun olacaq! Biletlər Dabbax-
xanada Hacı dayının əsas kassasında və onun Dardoqqaz, daşlı 
pilləkən, otaq eşiyi, şərbablar, sarı torpaq, Doqquz para, Ağvanlar, 
Körpüqulağı, Dırrar, Topqarağac, Qullar, Çaqqal dərəsi, Dolçalar, 
Süddülər, Mədolar məhəllələrindəki filiallarında satılır.  
Biletlərin qiyməti: 2 zarafat, 1 lətifədir.  
Əvvəlcədən bilet üçün sifariş vermək istəyənlər 23-0 nömrəli 
telefonla Sərçə Qasıma müraciət edə bilərlər. 
Şəki məhsulsuz, könülsüz, stadionsuz, futbolsuz idman cə-
miyyətinin futbol federasiyası. 
 
Eşələn məşq edir 
 
Son zamanlar məşhur baməzə Eşələn Nuru qəbir qazmaqla pul 
qazanırdı. Günlərin birində, isti yay günündə Nuru yenə də sifariş 
alır, qəbir qazmalı olur. Öz-özünə fikirləşir ki, əşi, çox yorulmuşam, 
özüm girim qəbirdə yatım, həm yorğunluğum çıxsın, həm də sağ 
ikən qəbirdə yatmağı öyrənim ki, öləndən sonra əziyyətim olmasın. 
O, qəbirdə uzanıb yatır. Havalar isti, qəbir isə sərin olduğundan onu 
yuxu aparır. Hannan-hana cənazəni gətirənlər görürlər ki, Nuru 
qəbirdə yatır. Onu oyadıb yadına salırlar ki, dur, qəbrin sahibi gəlib. 
 256 
XIV. ƏHVALATLAR 
 
Dodu əhvalatları 
 
Dodu meşəsinin heyvanları haqqında ən maraqlı söhbəti 
qəsəbəmizin kömürçüsü, Kömürçü Kəməş dayı edərdi. O, deyirdi: 
“Palıd ağacından yüksək kefiyyətli kömür əldə edirdim. Onun 
gövdəsini paralamaq üçün çoxlu çüy vurmuşdum. Axşam düşdü-
yündən gövdəni dəzgahda qoyub, kömürümü  ulağa yükləyib 
apardım. Ancaq səhəri qayıdanda həmin palıd kötüyünün üstündə 
qıçlarını aşırıb oturan bir ayı gördüm. Mən nə qədər qışqırdım, 
dəhrə, baltanı daşa vurub səs saldım, “ ay kafir, dur get mənim 
dəzgahımdan, işimi görüm” dedim. Ayı tərpənmədi ki, tərpənmə-
di. Heyvan başını bulayır, dilini çıxarır və məni yalvarıcı nəzərlə 
süzürdü. Diqqətlə baxdıqda gördüm ki, ayı dünən çaldığım  cüy-
ləri bir-bir çıxarıb kənara tullamış, lakin axırıncı çüyü çıxaranda 
xayaları ağacın yarığına düşmüşdü. Ağac ayıya əziyyət verir, onu 
tərpənməyə və  durub getməyə qoymurdu. Mən bunu başa düşən 
kimi ehtiyatla ağac kötüyünün o biri başına yaxınlaşıb, yenidən 
çüyləri yerinə saldım. Ağac yarmacları aralandı və ayı xilas oldu. 
Heyvan durdu və kənardan mənə baxmağa başladı. Lakin hər cür 
cəhdimə baxmayaraq o dəzgahı tərk etmədi. Mən də əlacsız qalıb 
onun müşahidəsi ilə öz işimi gördüm. Nahar vaxtı yeməyimdən 
ona da atdım. O cəld yedi və nəsə donquldandı, yəqin təşəkkür 
edirdi. Mənim arxamca qarabaqara  gəlirdi. Ayı məni dağ ətəyinə, 
Qaratoyuq bulağına qədər ötürdü. Səhər mən yenidən dağa gə-
ləndə ayını həmin yerdə gördüm. Həmin gün də o, məni müşahidə 
etdi. Beləliklə, biz hər gün Qaratoyuq bulağında səhər görüşür və 
axşam isə həmin yerdə ayrılırdıq” Deyirlər ki, Kəməş dayı ikinci 
dünya müharibəsinə getdikdən sonra da ayı hər gün həmin yerdə 
onu gözləyirmiş.  
Deyilənlərə görə Kəməş dayının dostluğa naxələf çıxdığını 
güman edən ayı ağlayıb donquldana-donquldana geri dönərdi. Kö-
mürçü Kəməş müharibədən gəlmədi ki, gəlmədi. Beləliklə, mü-
 257 
haribə anaları oğulsuz, uşaqları atasız, gəlinləri ərsiz,bacıları qar-
daşsız qoyduğu kimi, ayını da  Kəməş dayısız qoymuşdu.  
Mehriban oxucum! Bu yazdıqlarım nağıla bənzəsə də , 
həqiqətdir! Dodu meşələrinin ayıları ilə rastlaşmaq mənə də  nəsib 
oldu və hətta onlardan mənə “hədiyyə” də yadigar qalmışdır. Əh-
valat belə olub. Günlərin bir günü Xan yaylağına səfər zamanı da-
ğın zirvəsində, xanın məşhur “fayton yoluna” yaxın bir yerdə sə-
hər yeməyi yeyib su içmək istədik, lakin gördüyümüz ehtiyat suya 
dəymək fikirində deyildik. Həmin yerdə ağacların başı qırılıb sal-
lanmışdı. Bu isə ayının ağaca  çıxıb vadini seyr etdiyini və bizim 
gəlməyimizə diqqət  yetirdiyini göstərirdi. Belə qalın meşədə, 
çoxlu heyvan ləpirləri olan bir yerdə suyun olmamasına şübhə ilə 
yanaşdım.  Yerin torpaq qatının altına baxmağı məsləhət gördüm. 
Bacım oğlu balaca Rahim dəhrə ilə yeri eşməyə başladı. Nəticədə 
torpaq örtüyünün altında məsaməli, qumlu, daş qaya çıxdı. Həmin 
təbaşir yaşlı dağ süxurlarından çox zəif su damcılanmasını gör-
dük. Sonra daşın altında torpaqdan gölməçə düzəltməli olduq. La-
kin torpaqdan olan çuxur suyu saxlamırdı. Odur ki, dərənin di-
bindən gilli torpaq tapdıq. Gölməçənin içərisini şirələdik; nazik gil 
su axmasının qarşısını aldı.Su damcısı zəif olduğundan, suyun 
yığılması və durulması üçün çox vaxt tələb edəcəyini düşündüm. 
Rahimin əvəzsiz zəhmətini nəzərə alıb, bulağa “Rahim bulağı” adı 
verdim və öz yolumuza davam etdik. Qayıdan başı burdan keşib 
gedəcəyimizə və qabda evə su aparacağımıza söz verdik. Lakin bu 
bizə qismət olmadı. Düz 8 saatdan sonra biz bura qayıtdıqda 
suyun yenə bulanıq olduğunu gördük. Suyun belə uzun müddətdə 
durulmaması heç inandırıcı deyildi. Suya “əl qatıldığını” yəqin 
etdik. Müşahidələr göstərdi ki, “Rahim bulağında” ayı öz balaları 
ilə “şənlik” qurmuş, bir dağ donuzunun başı gəmirilmiş, bulaq 
“sahibinin” yaxınlaşmasını hiss edib, suyumuzdan içib və bulağı 
bulandırıb qaçmışlar. Biz bulağa  yaxınlaşanda  dostumun oğlu tə-
cürbəli Güləli bunları hiss etmiş, lakin yorğun şəhər uşaqlarını təş-
vişə salmamaq üçün susmuşdu. Ayının qoyub getdiyi qaban ba-
şının əti çox yaxşı gəmirildiyinə görə kəllədə dişlər və çənəaltı iki 
 258 
qılıncı yaxşı görünürdü. Mən qaban kəlləsinin ayıdan suvenir kimi 
evə gətirdim, onu daha da yaxçı cilalayıb təmizlədim. Şəffaf lak 
sürtdüm və otağımda divardan asdım. Onun iki dişindən dəsmal 
asmaq üçün istufadə etdik. Lakin yadımda bu da qaldı ki, ayıların 
dostluğu ilə bərabaər, su bulandırmağı da varmış... 
Vadinin vəhşi heyvanlar aləmini təssəvür etmək üçün qaban 
sürüsü ilə görüşümüzü də xatırlamaq maraqlıdır. Biz bir dəstə bö-
yüklü və kiçikli adam Yanıqlı dərə ilə qalxmaq istədikdə dərənin 
yuxarı hissəsindən donuz sürüsünün keçdiyini gördük. Biz çox hə-
yəcanla onları kinolenti kimi seyr edirdik. Düşündüm ki, “çöl 
yiyəsiz olanda donuz təpəyə çıxar” misalı necə də yerində de-
yilib.Gözümüzün önündən əvvəl ana və ata qabanlar, axırda da 
onların balaları keçirdi. Axırıncı qaban balası keçdikdə gördük ki, 
dərə aşağı üstümüzə yumuru iri bir daş gəlir. Biz qaçıb canımızı 
xilas etdik. Axırıncı qaban keçdikdən  sonra daşın qəsdən və ya 
təsadüf nəticəsində gəldiyini deyə bilmərəm. Ancaq bunun qaban 
sürülərinin vidalaşma simvolu olduğu şübhəsiz idi.   
 
Başqa bir görüş 
  
Dumanlı və yağmurlu gündə yoldaşlarımdan ayrı düşüb dar 
bir sarma   (yol) ilə başaşağı böyük sürətlə qaçırdım. Yolun əymə-
sində birdən boz qabanla burun-buruna, göz-gözə rastlaşdım. Sən 
demə, məndən də çox tələsən qaban həmin sarma ilə yuxarı qa-
çırmış. Qabanın üst dodaqlarının altında iki ağappaq ağaran “qı-
lınçı” və mənim əlimdə heç nəyin olmaması gözümü çox qorxut-
muş, qəflət görüş məni sarsıtmışdı. Hə edəcəyimi bilmirdim. İki 
çıxış yolu var idi. Biri  “üzr istəyib” qabanı kənara itələyərək öz 
yolumu davam etdirməli idim. İkinci yol isə dönüb geri qaçıb 
özümü xilas etməli idim. “Donuzdan bir tük çəksən də qazancdır” 
məsəlinin nə qədər yersiz olduğunu hiss etdim. Mən hələ bir 
qərara gəlməmiş, qaban özünü sola atıb, meşə aşağı çox iti sürətlə 
qaçdı. Mən ürəyimdə onun tez qərara gəlib qaçmaq “qaçaqlığını” 
alqışladım. Hər igidin işi deyil dostluğu başa vursun” dedim. Ani 
 259 
görüş zamanı biz hər ikimiz keçirdiyimiz həyacanı bir-birimizin 
gözündən oxumuş olduq. Bu dilsiz-ağızsız heyvanın mənim gö-
zümdən nə oxuduğunu yazmağa çətinlik çəkirəm, amma onu bili-
rəm ki, qabanın özünü top kimi kənara atması və şimşək kimi 
közdən itməsi onun keçirdiyi həyəcanın mənimkindən də çox ol-
masını göstərir. Axı, insanlar da heyvanlar üçün qorxulu bir məx-
luqdur. Dodu vadisi dağlarında vəhşi heyvanlarla bağlı hadisələri 
sadalamaqla qurtarmaz. “Canavar-inək” davası (öz balasını yırtı-
cıdan xilas etmək naminə unək özünü şəhid edir), ağaca sarınmış 
gürzənin bir daşla vurulub yerə sərilməsi və qarnından diri sərçə 
balalarının çıxarılması, alma ağacına çıxıb meyvə yeyən ayının 
güllə ilə vurulub yerə düşməsi və s. və i.a. hadisələr maraqlı və 
yaddaqalan təbiət hadisələrindəndir.      
 
Cürbəcür əhvalatlar 
 
Zənqərəboğlunun yeməkxanasında olmuş əhvalat 
 
Zənqərəboğlu Əli dayı yeməkxananı iki hissəyə ayırmışdı, 
birində yemək, o birində isə çay verirdilər. O, çox vaxt mətbəxdə 
olar, inandığı adamların işinə müdaxilə etməz, həm də bişirilən 
yeməklərə daha çox nəzarət etməyi üstün tutardı. Çayxanada sö-
yüşkən bir adam oturmuşdu, bu adama heç kim qoşulmur, onun 
bəd ağzının açılmasını heç kim arzu etmirdi. Bu dəmdə çayxanaya 
“göygöz Əsabəli” adlı hündürboy, göygöz bir şəxs daxil olub boş 
stulların birində oturdu. Bu azdanışan, təmkinli bir kişi idi, iri 
sümüklü, arıq, lakin cüssəli olmasına baxmayaraq gücünü baş-
qasına göstərməyi sevməzdi. Hamıya hörmətlə salam verər, çay-
xana söhbətlərində haqqın tərəfində durardı. Söyüşkən adamın ağ-
zı açılan kimi “göygöz Əsabəli” çönüb ona tərs-tərs baxdı, amma 
“söyüşkən adam” ağzını az müddətə güdə bildi. İkinci dəfə göy-
göz Əsabəli ona qəti surətdə kəskin bildirdi. “Bir də söysən durub 
ağzını cıracağam”. Üçüncü dəfə nalayiq söz eşidən göygöz Əsa-
bəli heykəl kimi ayağa qalxdı, bir anda söyüşkən adamın pey-
 260 
sərindən yapışıb üzü üstə yerə yıxdı, dizini onun onurğa sütununa 
qoyub iki şəhadət barmağını bu adamın söyüşkən ağzına soxub 
dartdı. Yerə yıxılmış adam kəsilən öküz kimi böyürdü. Ayağa qal-
xanda cırılmış ağzının qıraqlarından qan axırdı. Göygöz Əsabəli 
ona sonuncu xəbərdarlıq edərək dedi ki, çayxana da ictimai yerdir, 
oğul-uşaq, böyük-kiçik var, adam ağzını yaxşı danışmağa öyrədər, 
pis danışan ağız isə bax belə cırılmağa layiqdir. 
 
Fövqəladə anlaşma 
 
Mötəbər yoldaşlardan birinin nənəsi söyləyirmiş ki, Dərbənd-
dəki evimizdə erkək və dişi olmaqla iki ilan yaşayırdı. Uluları-
mızdan eşitdiyimə görə ev ilanına toxunmazlar və bu səbəbdən də 
onlardan qorxmadan və müdaxilə etmədən birgə yaşayırdıq. İlanın 
yuvası binanın lap kənarında idi. Nənə müşahidə edərək görmüşdü 
ki, hər axşam erkək ilan yuvadan çıxıb səhər qayıdırmış, çox 
güman ki, zavallı ova çıxırmış və erkək ilanın gedişindən az sonra 
başqa bir erkək həmin yuvaya girib səhərəcən orda qalır, erkək öz 
yuvasına qayıdana yaxın çıxıb gedirdi. 
Bir gün yenə səhər öz yuvasına dönən erkək ilanla rastlaşan 
nənə hündür səslə deyir: 
– Kül başına, ay yazıq, sən gedən kimi başqası arvadının 
yanına gəlir, yuvana bərk dadanıb. Sən də adını kişi qoymusan?! 
Nənə sözünü elə-belə deyib öz işilə məşğul olarkən yuvadan 
əcaib səslər eşidir. Maraqlanıb gözləyir. Az sonra yuvadan çıxan 
erkək dönüb mənalı-mənalı nənəyə baxır və sürünərək gedir. 
Nənə təəccüblə danışırdı ki, erkək ilan mənim dediyimi başa 
düşübmüş. O, öz dişisini öldürəndən sonra yəqin ki, xəcalətindən 
və ya o yuvaya nifrətindən bir daha bizim həyətdə görünmədi. 
 
Bir zərbəyə görə 8 il! 
 
Şəkidə saqqız oğlu Bədrəddin müəllim maraqlı bir olmuş 
əhvalat danışmışdır: 
 261 
– Borkuta şəhərində idim. O vaxtlar bu şəhər İttifaqda sürgün 
yeri kimi tanınırdı. Bir gün tanış sifətli bir adam qarşımı kəsərək 
məni Şəkidən saqqız oğlu Bədrəddinə oxşatdığını söylədi. Mən 
onun zənnini təsdiq etdim və tanıdım. O, Şəki toylarında əlində 
çubuq çox məharətlə sərpayılığı ilə tanınan Bəlyar idi. İndi isə 
burada dustaq həyatı keçirirdi. Mən ondan nə üçün sürgün 
olunduğunu soruşdum. Bəlyar kövrəldi, sonra özünü zorla ələ 
alaraq danışmağa başladı:- Şəkidə zavodda işləyirdim. 1 may 
bayramına bir neçə gün qalmışdı. O vaxtlar bayramqabağı bütün 
şəhəri başdan-əyağa qədər bəzəyərdilər, fabrik və zavodların giriş 
qapıları (ala qapılar) xalçalarla bəzədilər, qapının başında isə 
Stalinin şəkli vurulardı. Bir neçə gün əsasən nağara-zurna dəstinin 
müşayiəti ilə çalıb oynayardılar. Zavodun böyükləri ala qapının 
başına Stalinin portretini vurmağı mənə tapşırdılar. Mən portreti 
götürərək nərdivanla ala qapının başına çıxdım, qapının tən 
ortasından Stalinin portreti olan taxta ramkaya birinci mismarı 
vurarkən əlimdəki çəkic portretə dəyərək onun üstündəki şüşəni 
sındırdı, portreti əzdi və ramka əlimdən yerə düşdü. Bu mənzərəyə 
tamaşa edən zavodun böyükləri və kənar adamlar təşvişə düşmüş-
dülər. Mən isə əlimdən çıxmış xətanın nəticəsini təsəvvürümə 
gətirə bilmirdim. Yerə düşən kimi direktor, partkom və mestkom 
üstümə cumdular, məni məzəmmət elədilər, hədə-qorxu gəldilər 
və işdən azad olunduğumu bildirdilər. Mən öyə qayıtdım. Başıma 
gələnləri arvad-uşağa danışdım. Bir saat keçməmiş milis işçiləri 
məni apardılar. Sud çağrıldı. 8 il sürgün kəsdilər. 
Bəlyarın sonrakı taleyindən xəbər tuta bilmədim. 
 
“Sabun” 
 
1963-cü ildə Nuxa rayonunun kəndləri Vartaşenə (Oğuza) 
birləşdiriləndən sonra Vartaşen rayon maarif şöbəsinin  müdiri 
Ə.Aslanov məktəb direktorlarını maarifyanı şuraya çağırır. Şurada 
Nuxanın Aşağı Küngüt 8 illik məktəbinin direktoru çıxış edərək 
deyir: 
 262 
– Əbülfət müəllim, Nuxada maarif yoxdu, biz Sizdən öyrən-
məyə gəlmişik və s... 
Bu çıxış bütün direktorları, o cümlədən Kiçik Dəhnənin 
direktorunu qəzəbləndirir. Şura iclası qurtaran kimi Kiçik Dəhnə-
nin direktoru yaxınlıqdakı aptekə girir, 14 qəpiklik sabun alır və 
gətirib Aşağı Küngüt məktəbinin direktorunun cibinə salır. Bu 
xəbər 5-6-dəqiqə keçməmiş maarif müdirinə çatdırılır, qəzəblənən 
müdir sabun salan direktoru çağırtdırır və ona qışqıraraq deyir: 
– Bu nə hərəkətdi? Bura Nuxa deyil, səni qovaram direktor-
luqdan... 
Kiçik Dəhnənin direktoru təmkinini pozmadan deyir: 
– Nuxanın qabaqcıl maarif ocağı olduğunu Siz yaxşı bilirsi-
niz. Siz də orada təhsil almısınız. Qaldı sabuna, onu da aldım ki, 
həmin adama lazım olar. 
 
“Dəvənin dərisi eşşəyə yükdü” 
 
Nuxanın kəndləri Vartaşen rayonuna tabe olan vaxt idi. 
Müəllimlər əmək haqqını Nuxada, texniki işçilər isə Vartaşen 
bankından alırdı. Kiçik Dəhnə məktəbinin işçiləri 3 ay idi ki, 
əmək haqqı ala bilmir, təsərrüfat müdiri hər gün gedib-gəlirdi. Nə-
hayət, məktəbin direktoru banka gedir. Onu görən kimi bankın 
müdiri əda ilə əlini belinə qoyaraq öz işçilərinə deyir: 
– Sizə demişəm ki, elə edin ki, Nuxadan gələn məktəblər he-
sablarını Ağamalının yanında açsınlar... 
 Bunu eşidən direktor üzünü İmanova tutaraq deyir: 
– Özünü nə çəkirsən, bizi Ağamalı İsmayılovun yanında 
hesab açmaqla hədələyirsən? Dəvənin dərisi eşşəyə yükdü. Dəvə 
kimi dözümlü olan texniki işçilərin də pulunu verə bilər. 
Bu sözlər müdirə çox təsir edir, işçilərinin yanında “eş-
şək”sözünü götürə bilmir,  direktorun sinəsindən tutub öz otağına 
çəkir, əlbəyaxa olurlar. Köynəyi cırılan direktor imkan tapıb sto-
lun üstündəki mürəkkəb qabını müdirə ilişdirir. Köynəyi rəngə bo-
yanmış müdir milisə zəng çalır, köynəyi cırılmış direktorla üstün-
 263 
dən çernil damcılayan müdiri şöbəyə aparırlar. Şöbənin rəisi Piri-
yevin ilk sualı belə olur: 
– Dəvənin dərisi eşşəyə yükdü - deməklə nə deyirdin? 
– Dəvə Nuxa bankının müdiri Ağamalı İsmayılov, eşşək isə 
şıllaqlayıb köynəyimi qıran və ağnıyarkən üstünü bulayan Varta-
şen bankının direktorudu.  
 
“Onun kollektivi qədər müəllimimiz var” 
 
Vartaşendə müəllimlərin avqust müşavirəsi gedirdi. Nuxa 
zonasının ən kiçik orta məktəbi olan Qayabaşı məktəbinin direkto-
runu işçi heyətində əyləşdirmişdilər. Tənəffüs-fasilə vaxtı idi. Baş 
Göynük, Oxud, Böyük Dəhnə və Kiçik Dəhnə orta məktəbinin 
direktorları şən söhbət edirdilər. Onların yanından keçən rayko-
mun katibi Abbas Məmmədov ilə maarif müdiri Əbülfət Aslanov 
üzünü danışanlara tutub dedi: 
– A dəhnəli, bu direktorları nə güldürürsən? 
– Güldürürəm ki, Qayabaşı orta məktəbinin şagird, müəllim 
və texniki işçilərindən çox müəllimi olan Göynük, Oxud, Dəhnə 
məktəblərinin direktorları oturmağa yer tapmır, Qayabaşı məktə-
binin direktoru isə işçi heyətində oturur. 
 
Tiflis həkimi Monse və Samux qaçaqları73 
  
Dörd-beş ay Mingəçevirdə radikulitdən xəstələnib yatandan 
sonra Əşrəf* kişini Tiflisdə yaşayan Monse adlı məşhur həkimin 
yanına apardılar. Monse 15-20 dəqiqəlik müayinədən sonra xəstə-
ni sağaltdı. Əşrəf kişi mehmanxanaya öz ayağıylə gedə bildi. Hə-
kimdən soruşdular: 
– Savax saat neçədə gəlax?  
Həkim dedi: 
– Müalicəsi qurtardı. Mən gündə üç xəstə qəbul edirəm. 
Ehtiyacım olsa, xəstələri həftələrlə süründürərəm. Mənimki xalqa 
qulluq göstərmək, xəstələrə kömək etməkdir.  
  _________________      
  * Söylədi 85 yaşlı Tbilisi vətəndaşı Monse, qələmə aldı B.Vahabov 
 264 
Həkim Əşrəf kişigilə maraqlı bir əhvalat danışdı: - Mənim 
Gəncədə yaxşı dostlarım vardı. İldə bir neçə dəfə onlarla ova çı-
xardıq. Bir dəfə dostlarım mənə telefonla dedilər ki, Filan vaxt 
ova çıxmax istiyirox. Marağın varsa, sən də gəl. Samux meşəsinə 
ova getdox. Hərə bir cığırla, başqa-başqa yollarla gedirdi. Bir vaxt 
gördüm ki, məni bir neçə yerdən nişan alıblar. Onların sözlərini 
başa düşməsəm də, tüfəngi yerə atdım. Məni tutdular, qollarımı 
bağladılar. Mən onları, onlar da məni başa düşmürdülər. Bir-iki 
gündən sonra üzündə maska olan adam gəlib məni danışdırdı. 
Həkim olmağımı biləndən sonra onlar belə bir şərt qoydular: - Sən 
bizim burdakı xəstəmizi sağalda bilsən, buraxarıq gedərsən, sağal-
da bilməsən elə burada qalacaqsan.  
Sonra məni başqa bir çadira apardilar. Xəstəni yoxladım. 
Onun malyariyaya tutulduğunu və tez sağalacağını dedim. Çadırın 
yeri, divarları hamısı xalçayla döşənmişdi. Baş tərəfdə yerləşən 
çarpayıda bığları qulağına çatan zəhmli bir adam yatırdı. Məni 
hətta müalicə üçün dərman almağa belə buraxmırdılar.  
Yaz təzəcə girmişdi. Əlacsiz qalib meşədəki çiçəklərdən dər-
man düzəltdim. Qısa zamanda xəstəni sağaltdım. Xəstə Yevlax, 
Çamux tərəflərinin məşhur qaçağı Şubay idi.  
O, yatağından qalxandan sonra mənə qarşı münasibət dəyişdi. 
Dedilər ki, artıq sən gedə bilərsən.  
Necə gedəcəyim haqqında düşünürdüm. İki-üç gün sonra 3 at 
gətirdilər. Atları yəhərlədilər. Axşam qaralandan 2-3 saat sonra 
məni apardılar atların yanına. Gözlərimi ikiqat bağlayıb ata min-
dirdilər. Yol getdikcə hiss edirdim ki, atların biri qabaqda, o biri 
isə sonra gəlir. 
Xeyli gedəndən sonra atlar dayandı. Gözlərimi açdılar. Mənə 
uzaqdakı işığı göstərib dedilər: “Atı işığa doğru sürərsən. Ora 
Gəncə stansiyasıdır”. Soruşdum: “Bəs atı neyniyim?” - “Yalını 
burax, at özü bizi tapacaq”. 
Stansiyaya çatanda Bakı qatarına minik təzəcə başlanmışdı.  
Mən də qatara minib getdim Bakıya. Dörd-beş gün Bakıda 
qalıb Tiflisə qayıtdım. 
 265 
Gəncəli dostlarıma telefonla zəng vurub dedim ki, “Yol az-
mışdım, meşədə xeyli gəzib-dolaşandan sonra gedib bir stansiyaya 
çatdim. Ordan da Bakiya yola düşdüm. Məndən narahat olmayın”. 
Başıma gələn bu hadisə 30-40 il qabaq baş verib. Məni qa-
çaqlar buraxanda demişdilər ki, “Heç kimə gördüklərin barədə da-
nışmayasan. Əyər ağzından söz qaçırsan, bizi axtarsalar, səni zən-
bildə göydən assalar da, tapıb öldürərik”...  
 
Kişi kişinin papağını başından götürməz 
 
Vaxtilə Şəkidə də soyğun haq-hesabı olubmuş. Soyğunu qa-
çaqlar və ya adi adamlar edərlərmiş. Soyğunçular üzlərinə maska 
taxıf həftəbazarına gedənlərin yolunu kəsir, onların pullarını, qiy-
mətli mallarını əllərindən alarlarmış.  
Şəkidə üç istiqamətdə soyğun olardı: Şəkidən Yevlağa gedən 
yolda - Qarasu, Keşiş ölən körpü, Əhmədbəyli meşəsi və Nəl-
vəndin dərəsi; Şəkidən Oğuza tərəf gedəndə isə Qırxbulaq, Daşa-
ğıl çayı, Bucaqayası; Şəkidən Qaxa uzanan ərazidə isə Qarabulaq, 
Şin çayinin dəmir tökülən hissəsi, Qanlıqovu qorxulu yerlər sayı-
lırdı. 
  Həftədə, ya ayda bir-iki dəfə ağır soyğunlar baş verərdi.  
Onlara qarşı elliklə mübarizə aparıdırdı. hökumət tərəfindən 
tutulanlar, qarşıdurmada öldürülənlər də az deyildi.  
Əhmədbəyli meşəsində Qaffar Bahaf oğlunun qiymətli papa-
ğını əlindən alırlar. Bu hadisə xalq arasında çox müzakirə edilir. 
Hətta Qaffarın qayınatası Xoər Söyün yeznəsinə deyibmiş: 
– Ə… Qaffar, kişi ölər, papax verməz... 
Qaffarın bacısı oğlu Ağammədoğlu Əhməd şəhərdə silahla 
gəzənlərdən biri idi. Əhməd Qaffardan soruşar: 
– Heç olmasa tanidığın var?  
Qaffar çox inamsizliqla bir nəfər kəndlinin adını deyir. 
Bir neçə gün sonra Əhməd həmcurlarıyla həmin kəndə, 
Qaffarın nişan verdiyi adamgilə gedər. Dayısının başına gələn 
əhvalatı söyləyib sözünün axırında belə deyər:  
 266 
– Mən pula yox, papaq üçün gəlmişəm. O papağı götürən 
adam tanınıb. Kişi başqasının başından papaq götürməz. Sözümün 
canı budur ki, ya papax, ya da silah.  
Əhmədi bir təhər sakitləşdirib papağı qaçıranı tapırlar, ona 
vəziyyəti anladırlar. O, papağı da, artıqlamasıyla pulu da qaytarır. 
Pulu götürmürlər. Papağı alıb qayıdırlar.  
Əhmədin kişi damarına görə şəhərdə hörməti birə beş dəfə 
artar.  
 
Heç yana qaçmax lazım döylü 
 
Şəkidə Hacı Məmmədsadıx adlı bir tacir yaşayıb. Sovet hö-
küməti gələndə məmurlar ona deyiflər:  
– Hacı, dur qaçaq. Diyirlər ki, bir hökümət gəlir. Hamının 
malını, dövlətini, pulunu alır, özünü də tutur. Nə qədər gec döylü, 
qaçmax yaxşıdı. 
Hacı bunlara belə cavab verir:  
– Mən sizi iş üçün Məskoya göndərəndə siz ora çatan kimi 
hərəniz bir aşna tapırdınız. Yalnız 2-3 gün keçirəndən sonra iş 
yadınıza düşürdü. Sizin orada tapdığınız aşnalardan olan uşaxla-
rınız qardaşlarının yanına gəlirlər. Öz dədələrinnən ata paylarını 
alacaqlar. Heç yana qaçmax lazım döylü.  
 
Mən sizi öyrədə bilmərəm 
 
Şirəli dədə-babadan baytar kimi tanınır. Kişi ömrü boyu mal-
qara ilə məşgul olub qəssablıq və baytarlıq etmişdi.  
Bir gün Dağar Cabbar baytar kimi tanıdığı Şirəlidən 3 girvən-
kə74 ət alanda deyər: 
– Ay Şirəli, camışımızın balası quyruqdan gəlib*75. Dünən 
səni dükanda görə bilmədim. İki mal doxduru gəlib, baş çixarma-
yiflar. Şirəli, sən özün də bir gəl bax, görək nə olur. 
Şirəli cavab verir:  
– Yaxşı, dükanı bir adama tapşırıb gələrəm.  
 267 
Şirəli məhləyə girib mal doxdurlarıyla salamlaşır, sonra 
camışı gözdən keçirib onlardan soruşur: 
– Ay həkim, fikriniz nədi? Nə eləmax istiyirsiniz? 
Həkimlərdən biri deyir: 
– Balanı doğrayıb çıxarmaq lazımdı.  
Şirəli soruşur: 
– Ay həkim, balanı salamat qurtarmaq olmazmı?  
Həkim deyir:  
– Biz lazımi avadanlıq götürüb gəlmişik. Başqa heç bir əlac 
yoxdur.  
Şirəli deyir:  
– Siz balanı salamat çıxarmağı qeyri-mümkün hesab edirsi-
niz? Mən balanı salamat qurtarmaq şərtiylə camışı doğduracam.  
Həkimlər inanmasalar da etiraz etmirlər:  
– Onda, sən başla, biz baxaq, - deyirlər.  
Şirəli deyir: 
– Siz burda dayansanız, mən o işi edə bilmərəm. Siz durun 
gedin işinizə. Sabah gəlib balaya da, camışa da baxarsınız.  
Şirəli Cabbar kişiyə bir neçə şeyin hazırlanmasını tapşırır. 
– Əynimi dəyişif gəlirəm, - deyərək çıxıb gedir.  
Kişi qayıdıf gələndən sonra 45-50 dəqiqəyə balanı çıxardıb 
camışın qavağına qoyur. Balanın üstünə duz səpib anasına yaladır. 
Onu əmizdirib Cabbar kişiylə sağollaşır, dükanına qayıdır.  
Səhəri gün camışa, balaya baxmağa gələnlər çox olur. Baytar 
həkimlər sirri öyrənmək üçün yalvar-yaxar eləsələr də, Şirəli 
onlara deyir: 
– Siz oxumuş, mən savadsız. Mən sizi öyrədə bilmərəm.  
 
İlan zəhəri 
 
Deyilənə görə, arıçılara ilan zəhəri təsir etmir. Mingəçevirdə 
bir arıçı yaşayırdı. O, arılarını Ağdaşa köçürür. Mənzil başına ça-
tanda arı pətəkdən tökülür, otlar arasında müxtəlif tərəfə yayılır. 
Kişi yorulub çəməndə uzanır. Birdən ona elə gəlir ki, ayağını arı 
 268 
sancdı.  
Arı sancması arıçı üçün o qədər də ağrılı olmur. Arıçı ayılır, 
arı sancan yeri bir qədər qaşıyıb yenə uzanır yatır. Lakin qaşınma 
səhəri gün axşama qədər davam edir.  
Arıçı evə qayıdır, əhvalatı ailə üzvlərinə söyləyir. 
– Arı sancanda qaşınma o qədər də uzanmır. Özü də qaşınma-
sı çox şirin olur.  
Kişi tez həkimə gedir, qaşınmanın hələ də davam etdiyini 
söyləyir. 
Həkim deyir: 
– Səni arı yox, ilan sancıb. Arıçı olmasaydın, nəticəsi pis 
olardı. Qanındakı arı zəhəri səni ölümdən qurtarıb.  
 
Hacı həkim76 
 
Bir kişinin belindən yel tutur. O, 5-6 ay yataqda xəstə vəziy-
yətdə qalır. Şəhərdəki ara həkimləri - mama Zəhra ana, Baba 
doxtur (Həkim Baba) - hərəsi bir cür müalicə yolu göstərsə də, 
köməyi olmur. Dedilər ki, Çaqqal dərəsi adlanan yuxarı məhlədə 
bir Hacı həkim yaşayir. Onu da gətirin. 
Hacı həkimin yanına gedirlər. O, xəstəliyin əlamətlərini 
eşidib deyir: 
– Tez sagalar. 
Kişi heç bir dərman zad vermir.  
– Mənim vacib işim var, - deyir, - kənddən qonaxlar gəlib. 
Onları tez yola sala bilsəm, elə bu gün özüm gəlib baş çəkərəm. 
Arxayın olun, tez sağalar.  
Günorta üstü Hacı həkim vaxt tapıb xəstəni görməyə gəlir. 
Söhbət arası bir tütün papirosu eşir, nəsə oxuyuf tüstünü xəstəyə 
üfürür. Sonra qədəh parçası bükülmüş bir papiros da xəstəyə 
uzadır.  
– Ay həkim, mən papiros çəkən döyləm - deyir xəstə. 
Həkim dillənir: 
– Tüstüsünü ağzına al, burax.  
 269 
O, nəsə oxuyuf xəstəyə deyir: 
– Belo tərpət. 
Xəstə görür ki, beli daha ağrımır. 
– Belin ağrımırsa, dizləro tərpət. 
Ağrı xəstənin dizlərinə yığılıfmış. Həkim ona yenə bir qədəh 
parçaya bükülmüş papiros verir. 
– Axşam çəkərsən, yaxşi yüxliyərsən, səhəri gəlif yoluxacam, 
- diyif gedir.  
Həkim vədələşdiyi kimi səhər gəlir, yenə də oxuyur, üfürür, 
təzədən ağrını xəstənin dizindən belimə keçirir. Növbəti gəlişində 
əksinə belindən dizinə ötürür. Bu qaydayla ağrını üç dəfə xəstənin 
dizindən topuğuna, topuğundan dizinə keçirir. Dördüncü dəfə 
topuğundan tamam çıxarır. Onun bədənində ağrı qalmır.  
Xəstəni 2-3 baş evdə gəzdirirlər. Sonra həkim məsləhət görür 
ki, hələ yatıf toxtasın. Dörd günün tamamında dura bilər.  
Sağaldığını görən kişi körpə balalı camışı həkimin evinə 
göndərir. Amma həkim camışı hamballarnan geri qaytarır, xəbər 
çatdırır ki, tükana gələrəm, söhbət edərik.  
Bir neçə gün sonra həkim tükana gəlib girvənkə yarım ət alır. 
Xəstənin qardaşi Qaffar onun cibinə zorla pul qoyur.  
 
Badı-budu Hacıbala 
 
Hacıbala kişi havalar isti olanda, sərin suyla dondurma, hava-
lar soyuq olanda isə badı-budu satardı. Hacıbala kişi satdığı mə-
təhini qoşmalarla tərif edər və avazla da oxuyardı. 
Dondurmayla isgəncəbi suyunu əsasən bazarda, badı-budunu 
isə məhlə-məhlə gəzdirib satarmış. Ona görə də ona “Badı-budu 
Hacıbala” deyərdilər. 
Həmin dövrdə buz düzəldən zavod yoxuymuş. Qişda yagan 
qari xüsusi quyulara dolduruf, üstünə də su tökərdilər. Su qarı bo-
şaldar, bəzən də əridərdi, gecə ayaz olanda isə donub təzədən buz 
olardı. Buz quyusunun ağzına əvvəlcə quru xəzəl-ot qoyar, üstün-
 270 
dən də torpaq töküb basdırırlar. Buz quyuda yayın lap isti ayları-
na qədər qalırdı. Buzu ancaq varlı adamlar düzəltdirərdilər.  
Hacıbala kişi yaz-yay aylarında buzxanadan buz alıb dondur-
ma, sərin su qayırar, tərifləyə-tərifləyə müştərilərə verərdi. Kişi 
bir nəğmə də düzəltmişdi, həmişə oxuyardı: 
“Marocna”, “marocna” - 
Bakının duzu, 
Xanlığın sütü, 
Qaragöz camışın qaymağı. 
 
Eşitmisən adını, 
Yemiyən - bilməz dadını. 
Gəl, apar ay müştəri, 
Qızıldandı dişləri. 
 
Həm sərindir, həm şirin, 
Ürəklərə büz qoyur. 
Havalar soyuyanda Hacıbala sənətini dəyişib, badı-budu sa-
tardi. O, badı-budu satanda da oxuya-oxuya özünə müşdəri yığar-
dı:  
Alça çiçəyin tez açan, 
Qızların saçın uzadan 
Uşaqları aldadan 
Badı-budunu alın! 
 
Xanın Dəhnə qonaqlığı 
 
Şəki xanını Dəhnə kəndinə qonaq çağırırlar. Həmişə olduğu 
kimi Xan Hacı Feyzi oğlu İlyası77 da özü ilə aparar. Dəhnəlilər İl-
yas ağanı pərt etməyə hazırlaşırlar. Xan Dəhnə arxının qırağında 
faytonu saxladır. Onlar sərinləmək üçün arxın kənarına düşürlər. 
Bu vaxt 4-5 arvad bulağa suya gedirmiş, onlar gəlib qonaqların 
qabağından keçəndə eşşəkləri pis səs çıxardır. İlyas ağa deyir:  
 
 271 
A gəlin, nazlı gəlin, 
Ördəkli, qazlı gəlin 
Top-tüfəngin yaxşidir, 
Barıtı azdı gəlin. 
Eşşəyin üstündəki gəlin ona cavab verir:  
Dəhnə arxı budu, bu,  
İçi dolu sudu, su. 
Eşşəyim xəbər alır: 
Hacı Feyizi oğlu budu, bu? 
Xan gəlinin hazırcavablıcına heyran qalır. Gəlinlər sudan qa-
yıdanda Hacı Feyzi oğlu İlyas pərtliyinin səbəbkarıyla öcəşmək 
fikrinə düşüf deyir: 
Bulaga gedən dörd gəlin, 
Dart balağo ört gəlin. 
Qırmızı tuman içində  
Bəsləmisoz pört gəlin. 
Gəlin deyir:  
 
Ükləmişik ulagı, 
Əndərmişox bulağı. 
İkozun da ağzına 
Dördümüzün ……… 
Xan İlyasa deyir: 
– Ədə… hayındı aldın payını!.. 
  
Ədilxan78 İlisulu 
 
Deyirlər, Ədilxan atcılıq üzrə yaxşı mütəxəssis olub. Cins at 
ilxısı saxlayırmış. Onun şəhərdə evi, bir neçə hektarlıq torpaq sa-
həsi, Xan yaylağı adlanan yaylağı, Qarasuda Əhmədbəyli meşəsi 
adlanan meşəsi, üzüm bağları, Daşüz sahəsində at zavodu vardı. 
Yüzə yaxın cins atı olub.  
Günlərin bir günü xan Şəkidə xeyir iş eləyir. Toy bir neçə 
gün davam edir. Hər gün müxtəlif yerlərdən qonaqlar gəlirmiş. O, 
 272 
adət üzrə gəlinin başına şirniyyat, gümüş pul tökür. Bəyin dostu, 
Yevlağın Qarxun kəndinin sakini Əşrəf bunu görüb gəlinin başina 
bir ovuc qızıl səpir.  
Sovetlər gələndə Ədil xan bütün var-dövlətini, ilxısını döv-
lətə təhvil verir. Sovet dövləti Şəkidəki varlıları, mollaları tutub 
öldürürmüş, sürgün edirmiş, dustaqxanalarda saxlayırmış. Amma 
Ədil xana heç bir acı söz deməyibmiş.  
 
İtin məharəti 
 
Bu vaxta qədər itin canavara qalib gəlməsinə heç bir nağılda 
da rast gəlməmişik. Deyirlər ki, Qəssab Əşrəfin ət kombinatından 
götürdüyü (küçük) qoyun sürüsüylə birlikdə bir quçik də məhləyə 
gəlir. Quçiyi nə qədər qovurlar, çıxıb getmir. Qapıdan çıxardırlar, 
qonşunun məhləsindən həyətə girib yenə də sürünün içində yatır. 
Cürbəcür möcüzəli işlərinə görə itlə maraqlananlar çox olur.  
Yağışlı, qaranlıx bir gecədə canavar ağıldan bir qoyunu qapıb 
metr yarım hündürlüyündə hasardan çölə aşırır. İt ağılın hasarın-
dan atılıb onun ardınca gedir.  
Bir azdan məhlənin axırında it boğuşması eşidilir. Sonra it 4-
5 dəfə bir evin eyvanının qavağına gəlib adamlara hürür, uzaqlaş-
dıqca onun hamıltısı gəlir. 
Ev sakini Şirəli baba deyir: 
– Ay bala, bu it nəsə bildirmək istəyir.  
Fanar götürüb yola çıxırlar, gəlib it hürən yerə çatırlar. Orda 
nə görələr yaxşidi? Canavar bir qoyunun xirtdəyini çıxardıb, it bu 
yerdə canavara çataraq, qoyunu canavardan necə alıbsa, canavar 
yoxdur. İt ordan evin qabağına gələndə də canavar qoyuna sarı gə-
lə bilməyib. Deyirlər ki, it canavarı nə hala salıbsa, bir də ora qa-
yıda bilməyib.  
Bu əhvalatdan sonra itdə təəccüb eləməli bir neçə iş də olub. 
Çobanlar sürünü kölgəyə yatdırıb özləri də yuxlayarlar. Qoyunun 
bir hissəsini aparırlar. İt kəsinti yerindən qayıdır, duyur ki, qoyu-
nun bir hissəsi yoxdu. İt iynəyə-iynəyə gedib qoyuna çatar. Qoyu-
 273 
nu aparan iki nəfər qaçaraq gücnən canını qurtarır. İt qoyunu qay-
tarıb sürüyə qatır.  
Qoyun sürüsünün arasına başqa adam girə bilməzdi. Sürüyə 
girən adama hücum edib, paltarlarını cırardı, amma özünə xəta 
verməzdi.  
Sallağın bəslədiyi çox eybəcər, iri itlə bu iti boğuşdurarlar. 
Həmin iti “pələng” adı verilən bu it məğlub edər. 
İstər evdə olsun, istərsə də sallaqxanada it ona verilməyən ətə 
dəyməz, başqa itləri də yaxın qoymazdı.  
Yataqlarda 4-5 qoyun iti sürüyə gələn canavara yaxın düşə 
bilmirlər. Səsləriylə çobanları ayıldaraq canavarları uzaqlaşdırır-
lar. Sürüdə it təkdirsə, canavarın iyini duyan kimi ulamağa başla-
yır.  
“Pələng” adlandırılan it, sürünü canavarlardan, oğrulardan 
təkbaşina qoruya bilirdi.  
 
Qiyamət günü canavarın arzusu 
 
Deyilənə görə, qiyamət günü elə güclü külək olacax ki, 
dağlar, dərələr də düm-düz düzələcək. Külək canavarların dərisini 
boğazından çıxardacax. Canavar yenə yıxılası döylü. Canavar öz 
gücünü onda da göstərib  diyəsidi: 
– Mən özümdə belə bir gücün olduğunu bilsəydim, yer üzün-
də sağ-salamat bir canlı qoymazdım.  
 
Xanabad körpüsü79 
 
Deyirlər ki, Yevlağın Xaldan kəndində maraqlı hadisələr baş 
verib. Şəki tərəfə ancaq Xanabad kəndindəki körpüdən keçmək 
olurdu. Sonralar nə vaxtsa, sel gələndə su istiqamətini dəyişib, 
körpü suyun o tayında qalıb.  
Körpünü tikdirən kişi çox varlı adam olub. Bir gün ogluna 
pul verir ki, get kənddən yumurta al. Oğlu xeyli keçəndən sonra 
gəlir. Ata yumurtaları qabağına qoyub, cibindən bir halqa çıxardır. 
 274 
Halqadan keçən xırda yumurtaları oğluna verib deyir: 
– Apar, bunları qaytar.  
Ustalar yerbəyerdən dillənirlər: 
– Ay, xəzeyin, sən belə bir bahalı körpü tikdirirsən, 10-15 
dənə xırda yumurtanın fərqi nə olar ki, uşagı bir də kəndə qayta-
rırsan.  
Xozeyin bütün usta-fəhlələri çayın qırağına aparır, hamının 
gözü görə-görə cibindən bir ovüc qızıl çıxarıb suya ataraq deyir:  
– Mən yumurtanın xırda-irisinə görə yox, gözü açıx 
böyüməsi, alveri öyrənə bilməsi üçün uşagi təzədən kəndə 
qaytardım. Pul qazanmağı, xərcləməyi, alqı-satqıda düzlüyü, səli-
qə-sahmanı - gərək hər şeyi uşaga öyrədəsən. Mənim niyyətim pu-
la qıymamaq döylü. Bu tikdiyiniz körpü dağılsa, bilin ki, onun tə-
mirinin də pulunu bünövrəsinə qoydurmuşam. Insana da hər şeyi 
uşaq ikən öyrətmək lazımdır. 
 
100 qoyun 
 
Yazda, mal-qara yaylağa çıxan vaxt imkanlı adamlardan bir 
nəfər 100 baş toğlu alıb yaylağa göndərər. Mal-qara yaylaqdan 
düşəndə toğlular böyüyüb kökəlir. Bu kişi beləcə qazanar, çobanın 
saxlama haqqını da bəri başdan verərmiş. Növbəti dəfə çoban yay-
laxdan qayıdan kimi kişiyə xəbər yollayır ki, gəl, qoyunlarını təh-
vil götür. Qoyunların sahibi neçə dəfə sayırsa, sürüdə 99 baş qo-
yun olur. Çobanla birlikdə sayırlar. Yenə 99 baş alinir. Axırda ço-
ban sayılan qoyunlardan birini göstərib deyir:  
– Əşi, biri də bu olsun. 
Təzədən saymağa başlayırlar. Amma yenə 99 çıxır. Çoban da 
tərslik edib deyir ki, “Yox, bu qoyunu da üstünə gələndə olur 100 
qoyun”. 
Qoyunların sahibi gedib 100 nəfər adam gətirir, onlara tapşı-
rır ki, hərə bir qoyun tutsun.  
Bir nəfərə qoyun qalmır. Kişi deyir: 
– Gördünmü, bu adama qoyun çalmadı. 
 275 
Çoban deyir:  
– Fərasəti olaydı, bir qoyun da o tutaydı. 
Əlaci kəsilən sahibkar 99 qoyunu 100 qoyun əvəzinə götürür.  
 
Məmə adlı oğlum da olub 
  
Hacıbahab davaxçılıxla məşgul olurdu. Külfəti də az döyül-
dü. Kişi səhər tezdən durub oğlanlarıyla davaxxanaya gedər, ax-
şam da qayıdardı. Oğlanlardan biri dərini kirəcə qoyar, başqasi ki-
rəcdən çıxarılan dəriylə gönü yuyar, digəri yuyulmuş gönü siləyə 
basar, o birisi hazır gönləri qurudar, dartışdırıb qırışlarını açar, 
Hacıbahab da hazır meşin, tumac və gönü satardı.  
Ailənin hamısının qazancı da, yemək-içməkləri də bir yerdə 
idi.  
Qardaşlar, qardaş arvadlari, ata-ana çox mehriban dolanırdı-
lar. Bahab çox səliqəli, işinin çəmini bilən adam idi. O, vaxtaşırı 
oğlanlarının işini dəyişirdi ki, biri çox, digəri az zəhmət çəkməsin. 
Həm də onlar sənətin bütün sirlərinə yiyələnsinlər.  
Hacıbahabın Məmə adında bir beyşüyür*80 oğlu da vardı. O, 
bəzən ata və qardaşlarıyla davaxxanaya gedərdi. Məmənin yaxşı 
canı-güssəsi, boy-buxunu, əndamı vardı. Oğlan istəsəydi, 2-3 ada-
mın işini görərdi. Onun bir heylə də yiməyi vardı, həmişə pay 
üstündə küsərdi. Bir dəfə plov bişirilmişdi. 7-8 nəfərin payı qədər 
Məməyə xörək tökürlər. Məmə yenə paydan küsür.  
– Mən yeməyəcəyəm. O sini kimədirsə, azdır. Axırda peşi-
mançılıq çəkməsinlər deyə plovun hamısını Məməyə verib özləri 
pendir-çörək yeyirlər.  
Camaat Məmənin belə çox yeməyini xəstəlik hesab edir. Öz 
aralarında  belə bir qarğış da qarğayırdılar: “Görüm sənin qarnaa 
Hacıbahaboğlu Məmənin qarnına çıxan yara çıxsın!..”  
Hacıbahab tez-tez Məməyə xərclik verərdi ki, həvəsə gəlib 
bunlarla işləsin. Amma oğlanın keyfi buyurmasa, əlini ağdan qa 
 
____________________ 
* Beyşüyür-tənbəl, avara, işə-gücə yaramayan deməkdir. 
 276 
raya vurmazdı. Çıxıb bazarda, şəhərdə veyil-veyil, boş-bekar gə-
zib-dolaşardi.  
Məmənin pulu qurtaranda hətta evdən mis qazan, sini oğurla-
yıb satardı. Pulu hara, nəyə xərclədiyini bilməzdilər.  
Bir dəfə Hacıbahab miskər dükanının qabağından keçəndə 
görür ki, bir az qabaq aldığı mis qazan piştaxtaya qoyulub satılır. 
Hacıbahab miskərdən soruşur: 
– Bizim qazana oxşayan qazan neçiyədi?  
Miskər deyir: 
- Düz tapmısan, bunu dünən sənin oğlun gətirib mənə satıb. 
Hacıbahab qazanın pulunu verib alır, özü ilə götürüb  evə 
aparır. Həmin günü evdə xəngəl bişiriblərmiş. Hacı şam yeməyin-
də oğluna deyir:  
– Məmə, ağrın alım, evdən bir şey aparıb satma, pulun olma-
yanda gəl mən sənə pul verim. Evdən şey satmaq istəyəndə onu 
mənim özümə sat. Sən o şeyi ucuz qiymətə satırsan, sonra mən 
onu iki qat baha qiymətə alıram. Nə satası olsan, gətir mənim ya-
nıma, mən onun pulunu verim. Axı ayıbdı, deyəcəklər ki, Hacıba-
habın əli aşağıdı, evdən qab-qacaq satır.  
Məmə başını qaldırıb atasının üzünə baxa-baxa diyir:  
– Elə yaxşı yadıma saldın. Fikrimdə tutmuşdum ki, sabah 
aparıb qarşımdakı xəngəl yediyim sinini satım. Almaq könlünnən 
keçirsə, çıxart pulunu ver.  
Hacıbahab əlacsız qalıb oğluna bir qədər pul verir. Məmə 
etiraz edib deyir: 
– Yox, səninlə mənim sevdam baş tutmayacaq. Ona görə də 
miskərə satmağım sərfəlidir. Bu siniyə görə miskərdən daha çox 
pul almaq mümkündür.  
Hacıbahab oğlunun pulunu artırır. Kişi görür ki, Məmə dələ-
duzun yekəsinnəndi, satası şeyləri daha ona bildirəsi döylü. Bu sə-
bəbdən də miskərlə razılaşır ki, Məmədən nə alsa, özgəyə yox, 
ona satsın. 
Məmə pullarını qumarda uduzanda cibini deşib deyərdi:  
– Hayındı deşikdən qəpək-quruşumun hamısı yerə tökülüb. 
 277 
Qaraçı qızı qaraçı əppəyi istəyir 
   
Yaz açılanda Şəkiyə qaraçılar gəlib at, qətir, inək, uzunqulaq 
satardılar. Bir dəfə şəhərə belə bir söz yayılır ki, qaraçıların ara-
sında bir qız var, dünya gözəlidi. Hərə bir bəhanə ilə gedib qıza 
baxmağa çalışırmış. Bu gedişlə varlı-karlı bir adamın oğlu o qıza 
bənd olur. Ata-anası qızı el qaydasıyla oğlana alırlar. Amma nə-
dənsə qız ər evində get-gedə arıxlayır. Valideynlərini çağırıb on-
dan gileylənirlər ki, nə təhər övlad yetişdirmisiniz, gəlin köçənnən 
yemir, içmir. Ona görə də arıxlayıb.  
Ata-anasının tövsiyəsindən sonra qız yavaş-yavaş düzəlir.  
Oğlanın valideynləri qıza nəzarət edirlər. Görürlər ki, o, çö-
rək təhnəsindən gizlicə çörəyi götürüb loxmalayır, loxmaların hə-
rəsini bir yerə gizlədir. Sonra gəlir çörək gizlətdiyi yerin qabağın-
da əlini açaraq öz-özünə nə isə danışır, sonra çörəyi götürüb yeyir. 
Məlum olur ki, qız qaraçıların loxmaları yemək adətini unutma-
mışdır.  
Qızın bu hərəkəti atalar sözü tək indiyə qədər el arasında işlə-
dilir: Deyirlər ki, “Qaraçı qızı qaraçı əppəyi istəyir”.  
 
Göydən it səsi gəlirdi 
 
Bir ailədə böyük qardaş həmişə yalan danışarmış. O elə uyar-
lı yalanlar uydurardı ki, eşidənlərin hamısını inandırardı. Böyük 
qardaşın yalanları onu çox bilən adam kimi tay-tuş arasinda hör-
mətə-izzətə mindirmişdi. Kiçik qardaş belə bir fikrə düşür ki, 
“qardaşım yalan danişib çox bilən adam kimi hörmət qazanıb, 
mən də onun yoluynan gedəcəm”.  
Bir gün kiçik qardaş gimgədə ilk yalanını danışır. Toplaşanla-
ra üzünü tutub deyir: 
– Bu gün savağa yaxın göydən it səsi gəlirdi. 
Eşidənlər onu danlayırlar, hətta biri başına qapaz da vurur.  
Diyirlər: 
– Ə… axmağın biri axmaq, göydə də it olar?  
 278 
Kənarda duran böyük qardaş işə qarışıb deyir: 
– Siz onu qınamayın. Ola bilər ki, quzğun itin balasını götü-
rüb havaya qalxıb. Ordan itin səsi gəlib. O, bu yolla qardaşini töh-
mətdən qurtarır, hamını razı salır.  
Evə çatan kimi boyük qardaş kiçik qardaşı danlayır, dönə-dö-
nə tapşırır ki, bir də bacarmadığı işə girişməsin. Çünki yalan da-
nışmağı da bacarmaq lazımdı. Heylə yalanlar söyləsən, qapaz al-
tında qalarsan. 
 
Getdi dimax olmaz - 
Gəldi dimax olmaz 
 
Bir palan tikən vardı, həccə ziyarətə getmək arzusundaydı. 
Kişi öz halal zəhmətilə qazandığı puldan artırıb köhnə palana bir-
iki qızıl yığır.  
Bir cümə günü palançı şəyirdini tükəndə qoyub cümə nama-
zına gedir. Bir kəndli gəlib şəyirdə deyir:  
– Ağro mən alım, eşşəyin palanı tamam xarab olutdu. Onu bir 
az düzəlt.  
Şagird palanı bacardığı qədər düzəldib kəndlini yola salır.  
O biri cümə günü yenə kəndli yemiş, xiyar, yumurta pay gəti-
rib şəyirddən palanın çatışmayan yerlərini düzəltməyi xahiş edir. 
Şəyird kəndlinin yaxşılığı itirmədiyini görür, ona bir az da çox 
hörmət eləmək istəyir. 
Şəyird: 
– Sənin eşşəyinin palanı tamam xarab olutdı. Düzəltmək ol-
mur. Mən saa bir başqa köhnə palan pay vericəm - deyib tükəndə 
olan köhnə palanı ona uzadır.  
Usta bir vaxt görür ki, içərisində qızıl yığdığı köhnə palan 
yoxdu. Şəyirddən xəbər alır. Şəyird əhvalatı ustasına danışır. Usta 
başqa söz demir.  
O hadisədən sonra usta gündə bir neçə dəfə “Getdi dimax 
olmaz, gəldi dimax olmaz…” deyə-deyə vaxtını keçirir.  
Bir müddət keçəndən sonra kəndli gəlib ustanı görür. Şagird 
 279 
orada olmur. Kişi ustaya deyir: 
– Ay usta, ulağın palanı cırılıb, sən Allah, onu bir az düzəlt.  
Usta palanı görən kimi tanıyır. Tez əl gəzdirib yoxlayır, baxır 
ki, gizlətdiyi qızılların hamısı yerindədi.  
Usta bu dəfə təkrarladığı sözləri tərsinə söyləyir:  
– Gəldi dimax olmaz,  
Getdi dimax olmaz. 
Usta tez kəndliyə təzə bir eşşək palanı verir. Onu yola salan-
dan sonra öz-özünə deyir: “Şükür sənə Xudaya, doğrudan da halal 
mal itməzmiş”.  
 
Kələmin kökünün üstündən araba keçir 
 
 Məşhur bir yalançı deyir: 
– Mən kələm əkmişəm. Kələm çox böyüyür. Bir vaxt kələmin 
kökü Kürün bu tayından o tayına keçir, kök atır.  
Kökün üstü ilə bu taydan o biri taya yüklü arabalar keçir. 
 Buna qulaq asan başqa yalançı öz başına gələnləri danışır: 
– Mən bir yekə qazan görmüşəm. Qazanın içərisində üç də-
mirçi şəkil döyürdü. Onların birinin səsini o biri eşitmirdi.  
Birinci yalançı dözməyib etirazını bildiririr: 
– Ə… o boyda da qazan olar? 
İkincisi ona cavab verir: 
– Ə… sən diyən kələm var ha, o boyda qazanda bişər da… 
Birinci mübahisəni kəsmək istəmir. Söz güləşdirməkdən xoşu 
gəlir. Deyir: 
– Ə… qazanı bir az kiçilt. 
İkinci ona məsləhət verir: 
– Ə… sən kələmi kiçiltsən, mən də qazanı kiçildərəm. 
 
Qarıyla ispalkom 
 
Leyli81 qarı həyətdə xana qurub parça toxuyurmuş. Iki atli 
gəlib onun qavağında dayanır. Onlardan biri dillənir: 
 280 
– Sən niyə müəllimi evdən qovmamısan? Yoxsa mənim sözü-
mü saymırsan. Saa gənə deyirəm: sizdəki müəllimi qov getsin. 
Yoxsa… 
Leyli qarı əlindəki ip yumaxlarını xananın yanına qoyub aya-
ğa qalxır, qəddarlığı ilə ad çıxaran ispalkoma yaxınlaşıb deyir: 
– Xoş gəlmisooz. 
İspalkom bir də təkrar eləyir: 
- Müəllimi evdən qov getsin.  
Leyli qarı deyir:  
– Əvvəla bil ki, müəllim qonaxdı, həmişəlik döylü. İkincisi 
də mən onu balam kimi istəyirəm. Hamı ona öy adamı tək baxır. 
Burası belə. Onu da bil ki, insan bir qaşıx qanla yaşayır. Mənim o 
bir qaşıx qanımı burada yerə töksələr də, qonağa heylə söz demə-
rəm. Müəllimə bildirmişəm: əgər sən özün bizə gəlmax istəməsən, 
o məktəbin qavağında özümü boğub öldürərəm. Ay ispalkom, xə-
yalın, müəllimləri öydən qovan kişilərə getməsin. Bizə nə qədər 
pislik eləsən də, sözümüzdən dönən döylük. 
Deyirlər, Leyli qarı türklüyü müdafiə eliyən müəllimi dəfə-
lərlə beləcə ölümün əlindən almışdı. 
 
Bir kibrit dənəsinin dəyəri 
 
Məsim adam öldürdüyünə görə 10 il cəzasını çəkənnən sonra 
Şəkiyə qayıdırmış.  
Mindikləri fayton Xanabad kəndindəki karvansarada gecələ-
məli oldu. Miniklər də karvansara çayçısında rahatlanmalı və bur-
da gecələməli olurlar.  
Məsim dustaxlıxdan buraxılanda o vaxtın qanununa görə, 
onun adam öldürdüyü silahını (xəncərini) özünə verəllər.  
Çayçıda oturanlar vaxt keçirməkdən ötrü hərə bildiyinnən da-
nışar, müxtəlif növ oyunnar, tapmacalar söylüyürmüşlər. 
Bir vaxt müsafirlərdən iki nəfəri ortaya düşüb müxtəlif danışıx-
dan sora islam dini əleyhinə həcvlər söyləməyə başladılar. İslam 
dinini, adət-ənənələrini pisdiyillər, hətta islam dinini həcv edirlər. 
 281 
Bu iki nəfər peyğəmbər haqda həcv danışdıxca, Məsim yerin-
də qurdalanır, on il qürbətdə yatdığını yadına salıb özünü saxlayır. 
Nağılçılar ortaya nə isə qoyub partdatmax vaxtı Məsim özünü 
saxlaya bilmir, “ölmək ölməkdi, xırıldamax nə deməkdi” diyir. 
Atılır ortaya, xəncərini çıxardıb bunların ikisini də öldürür.  
Məsimi yenə tuturlar. Qardaşdar Məsimin bu işinə pərt olur-
larsa da, həm də bu işi qiymətdəndirirdilər.  
Məsimə vəkil tutmax lazımıydı. Şəkidə məşhur olan Kimirov 
addı vəkili tutmax istəyirlər. Dəfələrnən iş yerinə və evə gedirlər-
sə də, vəkili tapa bilmillər.  
Bir səhər Kimirovu evdən çıxıb işə gedəndə görən qardaş 
onun iş yerinə doğru gedir. Vəkil civinnən bir siqaret çıxardır, 
alışqanı boş çıxır. Məsimin qardaşı cəld vəkilin siqaretini odlayır. 
Vəkil razılıx eliyir, yoluna davam edir. İş yerində dilmancin kö-
məyiynən Məsimin qardaşı vəkilinən danışır. Vəkil deyir: 
– Mən işnən tanış olum, sonra danışax. 
Bir müddətdən sora qardaşdar vəkilnən danışırlar. 
Vəkil: - Mən öncə yerli məhkəmədə verilən işi senatda tam 
qutarasıyam. Senatda işə baxana qədər nə qədər yatarsa, dustax-
lıxda yatdığı vaxtı onun cəza müddəti kimi hesab olunar və oradan 
da tam azadlığa buraxılar. 
Qardaşdar çox razı qalırlar. 
Qardaşlar: - Bəs bizim borcumuz nə olacaq - deyə soruşanda, 
Vəkil: - senatdan da qurtarannan sonra haqq deyəcəm. 
Qardaşdar varlı adamlar olur. Məsimi qızılnan dəyişməyə ra-
zı olallarmış. 
Bir vaxt senatda işə baxılır və qardaş tam buraxılıb öyə gəlir.  
Dustağın qardaşdarı borclarını soruşanda vəkil deyir: 
– Bu işin haqqı mənə çoxdan çatıb. 
Qardaşdar: - Hörmətdi vəkil, saa haqqı kim verdi, nə qədər 
verdi, bəs biz niyə bilmədik? - diyə soruşurlar. Vəkil: - yadınızda-
dırmı, filan vaxt sən siqaretimi oddadın? Mən o hörməti hər şey-
dən artıx hesab eliyirəm. Sən təvazökarrıq gösdərdin, mənə hör-
mət elədin. Hörmətin azı, çoxu olmamalıdı. 
 282 
Az da, çox da, hər ikisi hörmətdir. Əyər hörmətin azını-çoxu-
nu axtaran varsa, o hörməti başa düşmüyən adamdı. Mənə görə, 
bir kibrit dənəsi boyda  olan hörmət, kilolarnan qızılla olunan hör-
mətə bərabərdir.           
 
Qaraqoyunlu əhvalatları 
 
“Başın sağ olsun, gözün aydın olsun” 
 
Dünyanın çox qəribə işləri var: hamı yaxşı bilir ki, ölü sahib-
lərinə başsağlığı verərlər, gözaydınlığı yox.  
Sən demə belə də olurmuş... 
Aşağı Göynüklü Mədəd kişinin böyük oğlu qanlı Qanıxdan 
maşınla keçərkən sel-sularına qərq olur və nə qədər axtarış filan 
aparılırsa da heç bir faydası olmur. Əlacsız qalan ailə oğullarının 
yasını götürməli olurlar. Yaxından, uzaqdan gələn qohumlar, ta-
nışlar ailəyə başsağlığı verib dağılışırlar. Ancaq dərd ailəni qar ki-
mi əridir. Onlar əllərini göylərə açıb xudaya yalvarırlar ki, barı ev-
ladlarının meyitinin tapılmasında onlara kömək əlini uzatsın. Heç 
olmazsa Nadiri başqa ölülər kimi öz əlləri ilə torpağa tapşırsınlar, 
ürəkləri dolanda qəbiristanlığa gedib qəbir üstündə doyunca ağla-
yıb bir az yüngülləşərlər. Bu, ailənin böyük yaradandan ən böyük 
istəkləri, diləkləri idi.  
Nadirin sulara qərq olmasının artıq 39-cu günü tamam olmuş-
du. Qırxı günü səhər-tezdən bir xəbər ildırım surəti ilə kəndə ya-
yıldı və bütün qapıları döydü: “Qanığın dənizə töküldüyü yerdə 
balıq tutanlar çiləkəndən Nadirin meyitini tapıb kəndə gətirmiş-
lər”. Hamı az müddətdə sel kimi axıb Mədədin həyətinə doluşdu-
lar. Bu xəbərin doğru olduğunu görənlər mərhumun atası Mədəd 
kişiyə, anası Məsmə xalaya, onların yaxınlarına gözaydınlığı ve-
rirdilər.  
Bəli, bu da dünyanın qəribə işlərindən biridir... 
 
 
 283 
Xortlamış ölü 
 
Dərəcənnətli Xaxol Alışan (o, 30 ildən çox kolxozda sürücü-
lük etmiş, heç vaxt, heç nədən çəkinmədiyinə, qorxu-hürkü bilmə-
diyinə görə “xaxol” ləqəbini qazanmışdır) yay axşamlarının birin-
də Şəkidən  kəndə qayıdır. Piyada olduğu üçün yorulur və yolun 
kənarındakı qəbirsanlığa burulub, başını bir qəbr daşının üstünə 
qoyub yatır. Bir vaxt qarışıq səs-küyə yuxudan ayılır və əvvəlcə 
ona elə gəlir ki, bu, ölülərin işidir. Bir az diqqət yetirdikdə məlum 
olur ki, burada ölülərlik bir iş yoxdur. Bir az dinləyib səsin kənd 
yolundan gəldiyini müəyyən eləyir. Ora diqqətlə baxıb görür ki, 
yolda ağ bir maşın dayanıb, bir az kənarda 2-3 nəfər bərk savaşır. 
Onlardan iki nəfəri birini yerə yıxıb təpikləyir,söyüş söyə-söyə 
onu qəbirsandığa doğru sürüyür və ucadan deyirlər: “Alçaq oğlu, 
alçaq! Bu saat sənin nəfəsini kəsib bu qəbirlərin birinin daşını 
qaldırıb ora tullayacağıq. Ondan sonra ha axtarsınlar ki, tapacaq-
lar!” Yerdə sürüdükləri isə heç nə deyə bilmir, hey zarıyırdı. 
“Xaxol” tez qaçıb bir baş daşının dalında gizlənir və tələsik üst 
paltarını çıxarıb ağ alt paltarında onların nə edəcəyini gözləyir. 
Döydüklərini bir kənara qoyub bir qəbrin üst daşını qaldırmaq 
üçün əlləşirlər. Bunu görən xaxol baş daşının arxasından çıxıb on-
lara tərəf gəlir və sakit, eybəcər bir səslə deyir: 
– “Ay bala, havayı yerə çavalamayın, sizin gücüyünüz (gücü-
nüz) çatmaz. Mən hindicə (indicə) xortdamışam, öyə  (evə) qayı-
dıcam, qavırım boşalıb, gəlin köməkləşib aparax ora tulluyax, boş 
qalmasın, günahdır.”  
Başlarını qaldırıb gecənin zülmətində qarşılarında dayanan və 
ağ paltarlı uzun qaraltını görən iki nəfər bir anlıq yerlərində donur 
və birdən özlərinə gəlib hasardan aşıb yol aşağı bağıra-bağra qaçıb 
yox olurlar. Xaxol tez huşsuz halda yerə uzanmış adamı yolda da-
yanmış maşına qoyub evlərinə aparır və ona köməklik edib ayağa 
qaldırır, 2-3 gündən sonra evlərinə yola salır.  
 
 
 284 
Məryəm oğlu Hasanın təsəllisi 
  
Ferma müdiri işləyən illərdə yeznəsi Bibiy Əhməd axşamlar 
tez-tez həm yaxın qohumu, həm də qaynatası Məryəm oğlu Ha-
sangilə gələr və kolxoz qoyununun acından və şiddətli soyuqdan 
qırılmasından gileylənər, kövrələ-kövrələ deyərdi: 
– Vallah, axırda  10-15 il verib  məni dama basacaxlar. Ya-
taxda qoyun qalmiyıf, çoxu qırılıf. Hasan kişi də halını pozmadan 
sakitcə deyərdi: 
– A Bala, sən cavanı dama basmasınlar, mən qocanı basma-
sınnar – bəs hökümət o xaravanı nədən ötürü tihtirifdi? Olar boş 
qalası döyül ki?  Səni gec-tez tutacaxlar, amba sözümə qulax as: 
O qoyunnar  qırılıf tamam qurtarmamış qalanlarını  da barı sən 
sat, barı uşaxlara xərclik qoy get, bərkə gec  qayıdası oldun. 
 
Havaya sovuşan güllə 
 
Məşhur qaçaq Cılğı Məhəmmədi öldürəndən sonra Məryəm 
oğlu Hacıbaba sürünü yaylaqda qardaşı Hasana və yaxın qohum-
ları Mülayim və İbrahimxəlilə tapşırıb arana gəlir. Çılğının öl-
dürülməsindən qəzəblənən Şəki qaçaqları Hacıbabanı axtarır, har-
da olsa da onu öldürəcəklərinə  and içirlər. Bir gün onlar xəbər  
tutur ki, Hacıbabanın sürüləri Kiş kəndinin yaxınlığandakı Süd də-
rəsindədir. Gecədən xeyli keçmiş 15-20 nəfər qaçaq Süd dərəsinə 
gəlib çobanları mühasirəyə alırlar. Onlar çobanların üstünə qışqı-
rırlar ki, Hacıbabanın yerini desinlər, yoxsa onları qanlarına qəltan 
edəcəklər.  
Çobanlar and içirlər ki, Hacıbaba yaylaqda yoxdur. 2-3 gün-
dür ki, arana gedib. Bu sözlərə əhəmiyyət verməyən qaçaqlardan 
birisi tüfənginin qundağı ilə vurub İbrahimxəlil kişini (Hacıbaba-
nın əmisi oğlu) bərənin üstünə aşırır və ucadan deyir: 
– O Hacıbaba arvadını filanladığımız olsun, biz də biz.Yerin 
deşiyində də olsa tapıb başını it başı kimi kəsəcəyik. Qoy hamı 
görsün ki, qaçağa əl qaldırmax nə deməkdir!  
 285 
Söz onun ağzından qurtarmamışdı ki, Hasanın  çoban dəyənə-
yi havaya qalxdı və bir göz qırpımında şaqqıldadı. Bu qudurmuş 
harın da  aşıb İbrahimxəlil kişinin ayaq tərəfinə sərildi. Qaçaqlar-
dan biri tez əlini Hasana tuşladığı tüfəngin tətiyinə çəkmək istə-
yəndə bir əl altdan onun qolunu yuxarı vurdu.Güllə havaya uçtu. 
Bu saqqalı çallanmış, arıq, ucaboy, qartalbaxışlı bir adam idi.Bir 
anda onun alçaq, amma amiranə səsi eşidildi: 
– Salın tüfəngləri aşağa! Hər yer dolu “otryad” dəstəsidi. 
Hindicə quzgun kimi üstümüzü alacaxlar. Tez iki heyvan götürün 
qalxaq Qocumırığa.  
Onların başı heyvan tutmağa qarışanda həmin adam Hasana 
yaxınlaşıb deyir: 
– Çomağı o alçax qurumsağa nə ilişdirdin! 
O, çox  azğınlaşıb, adamlara qan uduzdurur, unsuzda cəzasını 
alacax! Kişi qırığı, mən də qaraqoyunluyam. Hətəm ovalı qaçaq 
Əşrəf mənəm. Hacıbavaya görə qıracaxlar.Hindi mənnən çəkindi-
lər. Ayrıları gələ bilər buraya. Bir azdan sürünü tərpədin, keçiririn 
Kişdən aşağa, səhər açılanda Şəkinin yanında olun. Ordan da Qa-
raqoyununun Güllü dağına gedin. Orda sizə yaxın düşən olmaz. 
Bunu deyib Əşrəf kişi gedənlərin dalınca tərpənir. Hasangil də, 
sürünü yığıb gecəliklə yaylağı tərk etdilər.  
 
Yeddi qardaş bir gündə qanına qəltan edildi 
 
Təpəcənnətdə “İrəviyə uşağı” adlanan 7 qardaş çox böyük 
hörmət və ad-san sahibi qardaşlar idilər. Dədələri Tanrıverdi kişi-
nin bacarığı, işdüzarlığı və uzaqgörənliyi nəticəsində yaxşı var-
dövlət əldə etmişdilər: böyük torpaq sahələri, mal-qara  və qoyun 
sürüləri, at ilxıları, ayrıca yaylaqları (Qızılbirə, Çuxaturmaz, 
Bitdicə), qıslaq yerləri (Zalxaölən, Çərəyantap. Güllücə) var idi. 
Onlar çox adamlara əl tutur, kimsəsizlərə arxa-dayaq olurdular. 
Şəki rayonunda xalqın var-dövlətini əlindən alıb kolxozlar yaradı-
lan zaman (30-cu illərdə) yeddi qardaş kənd igidlərini də başlarına 
yığıb qırmızılara qarşı qızğın döyüşlərə girmişlər. O, vaxtlar hö-
 286 
küməti möhkəmləndirmək üçün elin-obanın mərd oğullarını 
müxtəlif yollarla ələ keşirib məhkəməsiz-filansız güllələyirdilər. 
Qaraqoyunluların  bir cox igidləri həmin dövrün qurbanları olub-
lar: Kəhriz obalı Sarı Laçın, Mustafa, Hətəmli Qartal Əşrəf,  Dərə-
li Pezi Məhəmməd, Təpəli (Təpəcənnət) Sadıq oğlu Harun, Çaylı 
(Çayqaraqoyunlu) İsmayıl Xalıqoğlu və başqaları. 
Ən böyük faciə isə Tanrıverdi kişinin 7 oğlunun bir günün 
içərisində güllələnməsi olmuşdur.Onlardan birini-Əbdürəhimi Də-
rəcənnət kəndinin yaxınlığında (ora indi də “Əbdürəhimölən” 
adlandırılır), ikisini Cəfərabad poçtunun qabağında, birini Cəyirli-
dən Təpəcənnətə gələn zaman (Sixosmanlı qəbirsandığının yanın-
da), o biri 3 qardaş işə elə həmin gün günorta vaxtı Şəki NKVD-
nin həyətində güllələnmiş və onları bir çox başqa “vətən xainləri” 
ilə birlikdə idarənin həyətində əvvəlcədən hazırlanmış quyulara 
atıb, ustlərini torpaqlamışlar.  
 
Məryəm oğlu Hasanın Kəlbəcər səfəri 
 
Kəlbəcərlilər və Kəlbəcərə yolu düşənlər yaxşı bilirlər ki, 
Tərtər boyu uzanan yol nə qədər mənzərəli, axar-baxarlı olsa da 
çox uzaq və yorucudur. Dolanbac dalınca dolanbac, aşırım  dalın-
ca-aşırım. İş elə gətirir ki, qaraqoyunlu Məryəm oğlu Hasan bir 
neçə yoldaşı ilə Tanrıqulular kəndinin (Yevlax rayonu) kolxoz qo-
yununu həmin yolla Kəlbəcər yaylağına aparmalı olurlar. Qaraqo-
yunluların ağlı Şəki yaylaqlarına (Çaxıl, Qaraquzey, Qızılbərə, 
Qorumırıx, Çələngəz və s.) gedibmiş. Belə ki, orada qışlaxdan tər-
pənən sürülər uzaq başı 3-4 günə yaylaqda binə salardılar. Burada 
isə sürülər həftələrlə yollarda olur. Buna dözməyən Hasan kişi bu 
yerlərə bələd olan xalası oğlu Qocuya (o, Tanrıqulularda yaşayır-
dı, çox gözəl çölcü idi) deyərmiş: “Əyə, xaloğlu, çatmadıx sənin 
yeylaxlarıya?” Qoçu da hər dəfə Hasana təskinlik vermək üçün 
deyərmiş: 
– Hayla, xaloğlu, hayla. Daha çatırdıx. 
 287 
Amma şatmaq məsələsi müşkül imiş. Bu yollara bələd olma-
yan qaraqoyunlular lap əldən-ayaqdan düşürlər. Hasan kişi  də 
tez-tez yarı zarafat, yarı gerçək Qoçuya deyir: 
- Əyə Qoçu, xaloğlu xalayı filannıyım, sən bizim başımıza nə 
oyun açmısan? Nə bilim “bağ belə, bostan belə” Bu nə müsüvətti 
belə. Əyə bir ay da yeylax yolu olar belə. 
Qoçu da hər dəfə gülə-gülə deyərmiş: 
- Hayla, Hasan, hayla, daa bircə dömgə qalıfdı çatmağa. 
Nəhayət, bir gücə-pisliklə onlar yaylağa çatırlar. Bundan bir 
neçə gün sonra ferma müdiri Tanrıqululu Qara Musa oğlu Əvəz 
yaylağa gəlir. Arada Qocu Əvəzi yanlayıb deyir ki, Hasannan bi-
zim yaylağın  yolunu soruş. Əvəz kişi də Hasanın çox baməzə 
adam olduğunu yaxşı bilirdi. Odur ki, bir dəfə dəyənin yanında 
qalanmış ocağın işığında yeyib-içib keyfləri durulanda Əvəz Qo-
cuya göz vurub deyir:  
- Hasan kişi, eşitmişəm Kəlvəcər yeylaxlarına yaman vurul-
musan. Gəlsənə bir də Qaraqoyunluya heç qayıtmıyasan. Bizim 
kənddə qalıf çovannıx eliyəsən.  
Hasan kişi başa düşür ki, arğac Qoçudan keşib. Bir bığaltı gü-
lümsəyir və demisini ağzından çıxarıb aramla deyir: 
- Bir kənddə camaat gimgə yerində oturuf söhbət eliyirrərmiş. 
Bir də görürəm ki, iki navələd adam yol axarı gəlir. Olar gəlif 
adamlara salam vərif ötəndə gimgədəkilərdən biri nəvələd adam-
lardan hara getdiklərini soruşur. Olardan biri də uzaxda görünükən 
dağları görkəzif deyir: 
- Qardaşlar, uzaxda görükən o dağların axrasında bir dərə var. 
Ora “Ölüm dərəsi” deyillər. Orada çoxlu ləli-cavahirət var. Biz 
ora gedirik. 
  Ləli-cavahirət sözünü eşidən kimi oradakılardan bir neçəsi 
də qalxır ki, onlarla getsinlər. Lakin onları başa salırlar ki, havayı 
yerə o dərəyə “Ölüm dərəsi” deməyiblər. Oraya gedən 10 adam-
nan biri ya ikisi ya qayıdıb, ya qayıtmayıb. Hindi özüyüz bilin kim 
ölümünü gözünün altına alıfsa gəlsin gedək. Amma biz cavabdeh 
deyilik ha. Budu bu qədər adamın şahidliyi var. Bu sözdən sonra 
 288 
getmək istəyənlərin hamısı qayıdıf yerində oturdu. Bir nəfər isə 
olardan əl çəkmədi: 
- Cəhənnəm ki, öləjəm. Belə yaşamaxdansa ölmək yaxşıdı. 
Gedib qayıda bilsəm heç olmasa ölənə kimi bir insan kimi əməlli-
başlı yaşayaram. 
Bəli, həmin adam da onlarla getməli olur. 3-4 gün olar zu-
lum-zillətnən gəlif yolun ən qorxulu yerinə çatıllar. Nabələd adam 
görür ki, qarşılarında bir sərt, sıldırım qaya var. Yoldaşları ona 
bildirir ki, “Ölüm dərəsi” deyilən yer elə buranın özüdü. Ləli-ca-
vahirət bu qayanın o üzündədi. Nabələd diqqətlə baxanda görür ki, 
bu qorxunc qayanın ortasından lap dar bir cığır keçir. Bu mənzərə-
ni görəndə onun canını titrətmə tutur. Bir isdiyir ki, elə buradanja 
qayıtsın. Amba daha kej idi. Yoldaşları cığıra girmişdilər. O da 
canını dişinə tutuf əssə-əsə cığıra girdi. Bir təhər 10-15 addım 
getmişdi ki, boğazı qurudu, gözləri qaralmağa başdadı. Yolun 
qırağındakı iri bir kavı qucaxlayıb qorxa-qorxa aşağa uçuruma 
baxdı. Diqqət yetirdikdə gördü ki, uçurumun altındakı dərə insan 
sümühləri, insan kəllələri ilə doludu. Orda qarğa-quzgünnar uçu-
şur. Kişi vahimədən bir də gözdərini bərk-bərk yumur. Bir azdan 
yavaş-yavaş gözdərini açıf ora-bura göz gəzdirir. Dəyandığı yerin 
altında 15-20 addımlıxda bir insan kəlləsi bir daşa ilişif qalıf. 
Başqa bir sümük onun yanında görühmür. Kəllənin ətini çoxdan 
qurd-quş yeyif, dişlər ağappax ağarır. Bunu görən kişi bir xeylax 
ağaran dişlərə tamaşa edif fikrə gedir və sora dodaxaltı deyir: 
- A bu kəllənin yiyəsi köpəkoğlu, sən əyər bu yolu birinci 
dəfə gəlif burda ölmüsənsə, atan rəhmətdə. Yox, əyər bu yolu sən 
bir dəfə görüf ikinci  kərə bir də gəlif burda ölmüsənsə, sənin o 
ağaran dişləriyi filan-filan eliyim. 
Sözün axırı Hasan kişinin ağzınnan qutarar-qutarmaz orada-
kılar uğunuf özlərindən gedirlər. Hasan sözünə bir az ara verif 
deyir: 
- Vallah, a müdür, bu Kəlvəjərin tayı-baravarı yoxdu, suyu, 
havası, irahat qoyun örüşdəri... Ox yolunnan, bircə bu yolları ol-
muyeydi. Piyadaçının lap anasını filannıyır...       
 289 
Hacıbaba kişinin “qızılları” 
 
30-cu illərdə kolxoz qurmaq adı altında caamatın var-dövləti-
ni əllərindən alıb “ümuma” qatırdılar. Var-dövləti qoyun-quzudan, 
mal-qaradan ibarət olan qaraqoyunluların bəziləri uzun illərin zəh-
məti bahasına artırdıqları sürüləri satıb qızıla çevirirdilər. 1500-ə 
yaxın doğar qoyunu, 500 balvaz erkəyi olan Hacıbaba və Hasan 
qardaşlarını da başa salaraq belə etməyi məsləhət görürlər. Hacı-
baba kişi də onlara qulaq asaraq kiçik qardaşı Hasan və çobanları 
ilə birlikdə gecəliklə sürünü qabaqlarına qataraq Yevlax tərəfə tər-
pənirlər. Səhər hava işıqlaşanda Xaldan yaxınlığına çatarlar. Sürü-
nün arxası ilə gedən Hacıbaba kişi fikirli-fikirli qoyun-quzuya, 
quyruğu yerlə sürünən erkəklərə baxır və birdən çobanlara qışqı-
rır: 
- Çöyürün qoyunun ağzını dala, öyə (evə) qayıdacayux! 
Çobanlar heç nə başa düşməyərək döyükürdülər. Hacıbaba 
bir də qışdırır: 
- Əyə, demirəm dala qaytarın, nə dəyanmısınız?  
Çobanlar qoyunu haylıya-haylıya qaytarmağa başlayırlar. Sü-
rünün qabağı ilə gedən Hasan qaça-qaça özünü Hacıbabaya çatdı-
rıb soruşur:  
- Ay lələ (qaraqoyunlularda özündən böyüyə “lələ” deyə mü-
raciət olunur) nooluf (nə olub) habı boyda yol gəlif niyə dala qayı-
dırıx? 
- Hacıbaba yenidən üzünü sürüyə tutub deyir:  
- Ayə, ay Hasan, habı erkəklərin quyruğuna bax!  
Mən həbələ quyruxlu  erkəkləri aparıf sarı dəmirə nətəər də-
yişim?! Sürün gəlsin görüm! 
Beləcə, sürünü qaytarılıb gəlirlər kəndə. Bundan 10-15 gün 
keçməmiş Hacıbaba kişinin bütün mal-qarasını, qoyun-quzunun 
əlindən alıb qatdılar kolxoz fermasına.   
 
 
 
 290 
Akademik İmam Mustafayevin 
qaraqoyunlu Cavad kişi ilə görüşü 
 
Bir gün maşınla Suçma kəndindən keçən İ.Mustafayevin gö-
zü (Allah ona rəhmət eləsin!) yol kənarında minik gözləyən adam-
lar içərisində ağsaqqal, nurani, əli əsalı bir kişiyə sataşır. Bir az 
keçmələrinə baxmayaraq maşını saxladır və sürücüyə deyir ki, hə-
min kişini maşına çağırsın və qabaqda əyləşdirsin (rəhmətlik 
İ.Mustafayev, deyilənə görə, çox vaxt maşının arxa oturacağında 
oturarmış). 
Cavad kişi salamsız-kəlamsız keçib sürücünün yanında oturur 
və acıqlı-acıqlı deyir: 
– Ə, görürsən ki, hasamı yola uzatmışam ki, andırıyı saxlaya-
san, tay niyə keçif gedirsən, qorxdun ki, puluyu vermiyəjəm. Mən 
heylə müftəxor deyiləm. 
Sürücü bir anlıq çaşır, bilmir ki, nə desin, karıxmış halda 
maşının güzgüsündən akademikin üzünə baxır. İ.Mustafayev də 
gülümsəyərək sürücüyə işarə vurur ki, dinməsin, öz işində olsun. 
İ.Mustafayev sakit səslə soruşur: 
– Kişi, maşına mindiyin kənddənsən? (yəni Suçma kəndini 
nəzərdə tutur). 
Cavad kişi arxaya baxmadan deyir: 
– Allah eləməsin, muğal82 olam, mən qaraqoyunluyam, tərə-
kəməyəm. 
– Niyə elə deyirsən, muğal adam döylü? 
– Adam olmağa adamdılar, amba tənbəldilər, mal-qaradan iş-
dəri yoxdu, olarınkı elə ver yeyim, ört yatım, gözlə canım çıxma-
sındı. Axşamnan yatıf, günorta durullar. 
– Yaxşı, bir vaxt sizin Azərbaycanın bir rəhbəri vardı ey, 
İmam Mustafayev, eşitmisən, o da muğal kəndindən idi, niyə o 
boyda vəzifəyə qalxdı bəs? Özün də muğalı bəyənmirsən? 
– Yox, sən düz demirsən, o muğal kəndinnən olsa da, diyillər 
ləzgidi, qırıyatdı uşax oluf.    
– Yaxşı, de görüm, neçə il Stalinin sədrlərindən olmusan? 
 291 
– Sən hardan bilirsən ki, mən sədr olmuşam? 
– Bilirəm ki, olmusan, bilməsəm demərəm. 
Cavad kişi başını arxaya çevirib acıqlı-acıqlı Mustafayevə 
baxaraq deyir:  
– Yox əşi, mən səni tanımıram, amba otuzuncu illərdə 2 - 3 il 
doğurdan da kəndimiz Dərəcənnətdə sədr işləmişəm. 
– Bəs niyə elə tez çıxardıblar səni? 
– Heç, kəndin aj muğulları andırmışdılar ki, bunun dədəsi 
havaxsa filan yerdə, filan qaçağa çörək verif. Kişi çörək verər da.    
– Bəs yerinə kimi qoydular? 
– Kənddə bir anadangəlmə lüt vardı - Yetim Qoja, onu. 
– Sədr işləyəndə heç adam döyüf - eləmisən, kolxozçulardan 
- zaddan? 
– Elə tənbəllər olur ki, onu döyməsən olmur axı... 
– Deyəsən, qıl qurtardı, əsanı bu şoferin də qulağının dibinə 
ilişdirmək istəyirdin.  
 
Kişi papağı 
 
Ömrü boyu başına papaq qoymayan birisi tanış bir adamdan 
borc pul alır və nə vaxt qaytaracağına and içir. Lakin verdiyi vaxt-
dan xeyli keçməsinə baxmayaraq  pulu qaytarmır və müxtəlif bə-
hanələrlə pul sahibini aldatmaq istəyir. Verdiyi borcu ala bilməyə-
cəyini yəqin edən şəxs məhkəməyə şikayət edir. Bundan xəbər tu-
tan borclu hakimin yanına gedir və bildirir ki, ona kömək etsə 
borcluya çatacaq pulun yarısını hakimə verəcək. Hakim razılaşır 
və deyir:  
- Onda sən məhkəmədə ondan pul aldığını heç cür boynuna 
götürmə. De ki, o sənə şər atır. Dalınca sənin işin yoxdur. 
Məhkəmə günü iddiaçı öz iddiasını irəli sürür və məhkəmə-
dən ona kömək etmələrini  xahiş edir. Hakim sözü müttəhimə ve-
rir. Müttəhim öz çıxışında  bu  adamdan bir manat da olsun borc 
pul almadığını və ona böhtan atıldığını söyləyir.  
Hakim üzünü şikayətçiyə  tutub deyir: 
 292 
- Kişi, ona pul verməyin haqda əlində bir sənədin, yaxud şa-
hidlərin varmı? Əgər bunların heç biri yoxdursa, onda sən bu kişi-
yə şər atırsan. Hər halda şərçinin də maddəsini bilməmiş olmaz-
san. Hər şeyi  indi  başa düşən iddiaçı yandığından borcluya deyir: 
- Tfuu sənin alçaq üzünə! Özü də başına kişi papağı qoyur-
san, utanmırsan o papaqdan?! 
Bunu eşidən borclu  tez yerindən qalxıb hakimə deyir: 
- Möhtərəm hakim, bütün kənd adamları bilir ki, mən ömrüm 
boyu başıma papaq qoymamışam. Kənddə hamı mənə “başıaçıq 
Murtuz” deyir. Mənə şər atdığı üçün xahiş edirəm onun cəzasını 
verəsiniz. 
Hakim deyir:  
- Siz bu dedikləriniz haqda məhkəməyə şahidlər gətirə bilər-
sinizmi, yoldaş “başıaçıq Murtuz”?  
Murtuz deyir.  
- İstədiyiniz qədər, hörmətli hakim. 
- Elə isə bugünkü məhkəmə təxirə salınır. Gələn həftənin bu-
günkü günü şahidlərin bir neçəsini gətirəcəksən, məhkəməni onda 
yenidən başlayaraq və “başaçıq oğlu Murtuz” sənə şər atan bu ki-
şinin də layiqli cəzasını verərik. Onda dərk edər ki, halal adamlara 
şər atmaq nə deməkdi. 
Məhkəmə bitdi, gedə bilərsiniz.    
 
“Zənqərəvoğlunun pitisi”, yoxsa şirin dili 
 
Dərəcənnətli Əlipaşa kişi (Allah rəhmət eləsin) Şəkidə iki nəfər  
bərdəli tanışına rast gəlir və qısa hal-əhvaldan sonra onları yeməkxa-
naya dəvət edir, tanışları da 5-10 dəqiqə bundan əvvəl “Zənqə-
rəvoğlu Əlinin stalovası” deyilən yerdə piti yediklərini söyləyirlər. 
Əlipaşa kişi təbiətən çox baməzə və şən bir adam idi. “Zənqərəvoğ-
lu” adını eşidən kimi dodağı qaçır və tanışlarından  nə yediklərini, 
onlara necə qulluq olduğunu soruşur. Qonaqlardan  biri deyir: 
- Əlipaşa kişi, vallah, mən bu şəkililərin qonaqpərvərliyi, 
şirin dili haqqında çox eşitmişdim, amma heç belə təsvir eləmir-
 293 
dim. Elə  yeməkxanaya girən kimi ağ xalatının  döşündə “nəzarət-
çi” yazılmış bir kişi tez qabağımıza gəldi: - Sizin canoozu yiyim, 
qardaş, hayindi siz bizim Şəkiyə xoş gəlif səfa gətirmisooz, büyü-
rüf bəyəndiyoz yerdən əyləşə bilərsooz. “Özümüz də, istolovamız 
da sizə qurbandi. Qeysər, gəl gör qonaqlar nə büyürür” Tez hün-
dür boylu bir oğlan qarşımızda dayandı. “Sizin gözoozu yiyim, 
qulluğuzda hazıram, nə yiyirsoz?” 
Biz piti istədiyimizi bildirdik. Heç beş dəqiqə keçməmişdi ki, 
əlində iri bir mis “podunoz” olan kök, gödək bir kişi iki yana 
başa-başa bizim stola yaxınlaşdı.Gətirdiyi dolu piti qablarını, 
boşqabları, narın doğranmış baş soğanı, ağ xiyar tutmasını, suma-
ğı və s. stolun üstünə qoya-qoya dedi: 
Atam oğlu  qardaşlarım, yenə də bizim Şekiyə xoş gəlmisooz. 
Bu pitiləri mən bu əllərimlə sizin kimi uzax yerlərdən gələn “can-
ciyərlər” üçün biçirirəm. Nuşi-canooz olsun. Xalis erkək  quzunun 
ətinnəndi. Baax, qonaqsooz ha, birdən pulooz - paroz olmaz, çəki-
lif eləməyin, qonağımız ola bilərsooz. Haqqı-halalxoşooz olsun, 
deyif getdi.Sonra bildik ki, bu elə yeməkxananın müdiri Zənqərə-
voğlunun  ozü imiş. Sən demə, çoxunu da o özü bişirirmiş. Nə isə, 
Əlipaşa dayı, bilmirəm daha nə deyim. Düzünə qalsa yeməkxana-
da işləyənlər  bizim “canımızı”, “gözümüzü”, “ağzımızı” yedi; biz 
də “şəkililərin” şirin dilini “yedıx”. 
 
“Bəhrəm, yoxsa Qolya?” 
 
Hərbi xidmətini Rusiyada başa vurub kəndə qayıdan qaraqo-
yunlu (Dərəcənnət kəndi) Bəhram həmişə əzik-üzük şəkildə rusca 
danışmağa çalışar, adamları güldürərdi. Ona görə də kənddə hamı 
onu “Kolya” deyə çağırardı. Bu da onun anası  Sitarə arvadın acı-
ğına gələrdi. Bir gün təsərrüfat birqadiri  rayon partiya komitəsi-
nin nümayəndəsi ilə (söhbət sovetlər dövründən gedir) kənddə 
evbəev düşüb adamları iməciliyə çağırır və gəlif Bəhramgilin evi-
nə çatır. Sitarə arvadı (Bəhramın anasını) həyətdə görüb deyir: 
 294 
- Sitarə xala, Koliyaya de ki, tez yabasını götürüf iməciliyə 
gəlsin!  
Sitarə arvad tərs-tərs birqadirə baxıb deyir: 
- A bala sən bərkə (bəlkə) səhv salmısan, bizdə Qolya adında 
adam yoxdu! Get ituyini (itiyini) ayrı yerdə axtar.  
Onun bu sözündən hiddətlənən briqadir bir-iki addım da ha-
sara yaxınlaşıb arvadın üstünə qoqazlanır: 
- Yekə arvadsan, heç ağ birçəyinnən utanmırsan, yalan danış-
mağa! İndi biz gələndə Kolya məhəllədəyidi: Mən cəhənnəm, 
yanımdakı bu partiya komitəsinin məsul işçilərindən də olsa xəcə-
lət çəkmirsən. Bu yalana görə adamı yuxarı çağırıb bilirsən başına 
nə oyun  açarlar?! 
Bu səs-küyə Bəhram evdən çıxıb onlara tərəf gəlir. Bunu 
görən briqadir Zülü bir qədər də səsini qaldırır. 
- A imansız, bəs bəyaxdandı deyirsən Kolya evdə yoxdu? Bəs 
bu kimdi, a həyasız!! 
Sitarə arvad sakitcə Bəhramı göstərib deyir: 
- A köpək oğlu, bu mənim qıçlarımın arasınnan çıxartdığım 
oğuldursa onun adı “Bəhrəmdi”, “Qoliya yox”!! 
 
Ən çox dil bilən 
 
Pəpişin nitqi anadangəlmə qüsurlu idi. Kəkələyə-kəkələyə 
adamları başa salırdı. Bəziləri zarafatla ondan soruşanda ki, “Pə-
piş, sən hansı dilləri yaxşı bilirsən?” Pəpiş də dərhal “O - öz dili-
mizdən” ba-başqa b-büttun dilləri; deyə cavab verərmiş. 
 
“Hayindi heylə döli ki?” 
 
Bir tərəkəmə Şəkidə qəssabdan ət almaq istəyir və bilərəkdən 
bir cəmdəyi göstərib deyir: 
- And içə bilərsənmi ki, bu erkəkdi. 
- And olsun Məhəmməd Əfəndinin qəbrinə ki, dayı, dədəm 
ərkəkdi: 
 295 
Tərəkəmə hiddətlə deyir: 
-  Tfuu sənin üzüyə, heç utanmırsan adamlara yalan danışmağa?!  
Sən elə bilirsən ki, mən nuxuluyam (Şəkinin köhnə adı) er-
kəhnən dişini ayıra bilmiyəm. Hindı bazarkoma şikayət edərəm 
sənin payıyı (payını) verəllər. Kişi getmək istəyəndə qəssab deyir: 
- Dayı, hayindi mən nə didim ki, cırniyirsən? Yalan didim ki? 
- Bəs hindiyə (indi) demədin ki dişi heyvanın leşini görkəzif 
and içmədin ki, erkəh ətidi? 
-  Dayı, sən özün şərçisən. Mən dimədim ki, “qoyun ərkək-
di”, dedim ki, “dədəm ərkəkdi” Hayındı düz dimirsən ki? Hamı-
mızın dədəmiz “ərkək”, ciyimiz də dişi döli? Dayı, ağzoo yiyim, 
məə inanmırsan, get kəndoozda soruş, göz heylədi, heylə dölü?.. 
Düz get yolnan, çaşmıyasooz haa...  
 
“Hər yerdə sarağan kötüyü olmur ha” 
 
Qaraqoyunlu Fərəcullah kişinin yaşı 80-ni keçmişdi və buna 
görə də bir az ağlı “o söz”. Fərəcullah kişi son zamanlar məclislər-
də, yığıncaqlarda, gimgə yerlərində dil boğaza qoymurdu ki, Allah 
tərəfindən ona peyğəmbərlik verilibdi. Yaşlılar, tay- tuşları onu 
qınayır, sinninin bu çağında özünü el içində biyabır etməməyi 
məsləhət bilirdilər. Lakin Fərəcullah heç kəsi eşitmir, dediyini de-
yib dururdu. Onun bu boş inadını görənlər zarafata salıb deyirlər: 
“Peyğəmbərlərin bir çoxu ölmüyüf, qayv (qeyb) oluf. Sən də qayv 
olsan inanarlar ki, doğrudan da sən də peyğəmbərsənmiş.Get bir 
hündür qayadan özüyü at; sən həqiqi peyğəmbərsənsə, Allah səni 
göyə qaldıracax və qayv eləyəcək”. 
Zarafatla deyilən bu sözlər Fərəcullahın beyninə batır və 
günlərin bir günü səhər tezdən heç kəsin diqqətini cəlb etmədən 
gedib Quzğun qayasının başına qalxır. Əyilib uçrumun hündürlü-
yünü yoxlamaq istəyəndə ayağı büdürəyib bir-iki dəfə tullamanın 
başına doğru dığırlanır və xoşbəxtlikdən uçurumun lap başında 
çuxasının ətəkləri qayadakı möhkəm bir sarağan kötüyünə dolaşır, 
onu havadan asılı saxlayır. Fərəcullahın harayına gələn naxırçılar 
 296 
güc-bəla ilə onu uçurumdan xilas eləyib kəndə gətirirlər. Beləlik-
lə, Fərəcullahın “peyğəmbərliyi” başa çatır.  
Amma bu gülməli əhvalatdan sonra qaraqoyunlu elatında bir 
deyim yarandı: Belə ki, indi hər kim lovğalanarsa, icrası qeyri- 
mümkün olan bir işi boynuna götürmək istəyirsə, yaxud “filan 
qayadan, filan uçurumdan mən gözüyumulu keçərəm,” - deyə 
öyünürsə, ona deyirlər: “A bala, yaxşı fikirləş, hər yerdə sarağan 
kötüyü olmur ha, çaşarsan.”   
 
Məsləhətli oğurluq 
 
Qaraqoyunlular qonşu muğal kəndlərinin birinə oğurluğa ge-
dirlər. Girdikləri həyətdə ailənin olduğu evin qapısını cəftələyib 
tövləyə girirlər.Kibrit yandırıb görürlər ki tövlədə yalnız iki baş 
inək var, ikisi də yelinlidir. Onların ikisinin də aparılmasının  in-
safdan olmadığını qərara alan oğrular onun birini aparmaq məslə-
hətinə gəlirlər. Bəs hansını aparmalı, görəsən bunlardan hansı bo-
ğaz, hansı qısırdır? Bunu qaranlıqda dəqiq müəyyənləşdirmək 
mümkün olmadığından mal sahibindən soruşmağı qərara alırlar. 
Onlardan biri bağlı qapıya yaxınlaşıb astadan deyir: 
- Ay ev yiyələri, biz oğrularıq. İnəklərdən birini aparmax istə-
yirik. Özüyüz deyin görək, hansını aparaq, bizə qısırı lazımdı. 
Tez arvad içəridə deyir: 
- Can qardaş, sarı inəyi aparın, tövlənin ağzına bağlanıf. Qara 
inəyə dəyməyin, onu atam evi verif mənə. 
Kişi onun üstünə qışqırır:  
- İmansız köpəyin qızı, həmməşə ortalığa ayrı-seçkilik salırsan.  
Sonra  üzünü bayıra tutuf deyir: 
- Sizə and verirəm, qara inəyi aparın. Qısırdı, yaxşı ətdidi. Bu 
arvad kimi əmrikdi (heç vaxt doğmayan, qısır mənasında) hörə almır. 
Ər-arvad içəridə bir mərəkə qoparırlar ki, oğrular əlacsız qa-
lıb deyirlər:  
- Yaxşı, biri-biriyizin boğazını üzmüyün, inəklərin ikisini də apa-
rırıx. Biz getdik, salamat qalın, səhər qonşular gəlif qapıyızı açallar. 
 297 
XV. QARAVƏLLI 
 
Ağ yalan 
 
Hədi idi, Hüdü idi, Salman oğlu Sadıx idi, mən idim. 
Dədəm altda, mən yayax, əlimdə dəmir dayax. 
Palçıq dizdən, su qurşaxdan, ha yüyürdox toz qopdu. 
Getdox, getdox, doğmamış doşan balasın atdox, bitməmiş yo-
şan düzünə çatdox. 
Gördox bir doşan qaçır. 
Hədiyə dedim: 
- Tüfəngin var? 
Dedi: 
- Yox. 
Hüdüyə dedim: 
- Tüfəngin var? 
Dedi: 
- Yox. 
Salman oğlu Sadığa dedim: 
- Tüfəngin var? 
Dedi: 
- Yox. 
Dədəmə dedim: 
- Tüfəngin var? 
Dedi: 
- Yox. 
Əlimi civimə saldım, gördüm ki, iki piçağım var. Birinin sapı 
var, sulğuncu yox, o birinin sulğuncu var, sapı yox. 
Dovşanı sapnan soydum. 
Əti bişirmək üçün Hədiyə dedim: 
- Qazana get. 
Dedi: 
- Getmirəm. 
Hüdüyə dedim: 
 298 
- Qazana get. 
Dedi: 
- Getmirəm. 
Salman oğlu Sadığa dedim: 
- Qazana get. 
Dedi: 
- Getmirəm. 
Dədəmə dedim: 
- Qazana get. 
Dedi: 
- Getmirəm. 
Axırda özüm gedəsi oldum. Getdim, getdim, gördüm bir 
məhlədə qoca qarı oturub. Qarıdan qazan istədim. Qarı dedi: 
- Oğul, iki qazanım var, birinin qırağı var, altı yoxdu, o biri-
nin altı var, qırağı yoxdu. 
Qırağı olan qazanı götürüb gəldim. Əti qovurdox, bişirdox, 
doyunca yidox. Qalan bişmiş, çiy əti də qarıya verib yolumuza da-
vam etdox. Az getdox, üz getdox, bir ot tayasına rast gəldox. Hava 
çox soyuq idi. Tayanı oddadox. Taya yandı, içindən bir palan çıx-
dı. Palan da yandı, yandı, içindən bir yekə ağ yalan çıxdı. 
 
 
 
 
 
 
 
 
 
 
 
 
 
 
 299 
XVI. BAYATILAR 
 
I 
 
1.Gülpəri evdə gəzər*, 
Kəmərə düymə düzər 
Toya kəsən qoç başı, 
Paya başında gəzər. 
 
2. Gülpəri ev tökürdü, 
Barısını sökürdü 
Fatma qızı qaçanda  
Kəndaşağı qəkirdi. 
 
3.Çay başında oturur,  
Hər nə desən götürür, 
Muştuluq İrəfiyə, 
Oğlu gəlin gətirir. 
 
4.Fatma qaçaq olubdu,  
Tükü saçaq olubdu. 
Hamıdan hündür Fatma, 
İndi alçaq olubdu. 
 
5.Qanıx daşanda bilər,  
Kür qovuşanda bilər. 
Dost dostun qədrini, 
Ayrı düşəndə bilər. 
 
6. Elə düşdüm dara mən, 
Geyindim zil qara mən. 
________________________ 
* Qız qaçırmağa aid deyilən bayatıdır. Gülpərinin qızı Fatmanı İrəfinin 
oğlu qaçırır.   
 
 300 
De, necə bel bağlayım, 
Etibarsız yara mən?  
 
7. Körpüyəm, Kür üstündən, 
Min atı, sür üstümdən 
Ölmüşəm, yerdən götür 
Ağlama, dur üstümdən.  
 
II 
1.Köynəyim sarı bafta, 
Oturmuşdum otaqda, 
Gəncədən bir yel əsdi, 
Gül qoymadı budaqda.  
 
2.Qaşların əyəri var, 
Əyisən, əyəri var. 
Çəkməyin yar adını, 
Bizə də dəyəri var. 
 
3.Buxarı qurum aldı, 
Od tutdu, qurum aldı. 
Fələk bir iş işlətdi, 
Bizə də zülüm oldu. 
 
4.Mən aşığam kimi zər, 
Kimi zərbaf, kimi zər. 
Əlim səndən üzsələr, 
Könlüm səndən kim üzər? 
 
5.Mələ, a quzum, mələ, 
Səsin bağrımı dələ. 
Mən mələdim gəlmədi, 
Sən mələ, bəlkə gələ. 
 
 301 
6.Göyərçin yuvadadı, 
Qonubdu, yuvadadı. 
Bir əlim sənə sarı, 
Bir əlim duadadı. 
 
7.Mən aşıq düşməz ələ, 
Ox yaydan düşməz ələ. 
Sərt yerin tərlanıdı, 
Hər zaman düşməz ələ. 
 
8.Əzizim yola baxmaqdan, 
Sağa, sola baxmaqdan. 
Nə sən yoldan əskik ol, 
Nə mən yola baxmaqdan. 
 
9.Əzizim aydın olsun, 
Gün doğsun, aydın olsun, 
Bu gün oğul toyudu, 
Gözünüz aydın olsun. 
 
III 
 
1.Axşamlar, ay axşamlar, 
Şamlar yanar axşamlar. 
Yerli evinə gedər, 
Qərib harda axşamlar. 
 
2.Saqqalıma dən düşüf, 
Bilmirəm nədən düşüf? 
Aləmə qız paylanır,  
Mənəsə nənəm düşüf. 
 
3.O da yandırır məni, 
Bu da yandırır məni. 
 302 
Deyirlər ki sərindir, 
Su da yandırır məni.  
 
4. Şirinlərin şiriniyəm, 
Acıların acısıyam. 
Kimin bacısı yoxsa, 
Mən onun bacısıyam. 
 
5. Şöftəliyəm, dəyməmişəm, 
Baş budağım əyməmişəm. 
Quran gətir əl basım, 
O qıza mən dəyməmişəm.  
 
6. Çisgi yağış yağırdı, 
Bir qız ordan çağırdı. 
Əllərinə əl vurdum, 
Ana deyib çağırdı. 
 
7. Papurusum yana-yana 
Od düşür şirin jana. 
Vallah qoyub gedərəm, 
Qalarsan yana-yana.  
 
8. Yataram mən, ya Allah, 
Duraram mən, inşallah. 
Əyər dura bilməsəm, 
La ilahə illəllah. 
 
9. Bir qar yağır tozanaq, 
Bir yer göstər uzanax. 
Bəlkə biz də bir dənə, 
Körpə cocux qazanax. 
 
10. Bulağa gedən dörd gəlin, 
 303 
Dart balağo ort gəlin.  
Qırmızı tuman içində  
Bəslənmisooz pört gəlin. 
 
11. Kağızın ağına bax,  
Çevir sağ-soluna bax. 
Əyər yadına düşsəm, 
Şəkinin dağına bax. 
 
12. Qızlar gəlir əl-ələ, 
Qoyubdular əl belə. 
Oğlanların əlindən,  
Adım düşübdü dilə. 
 
13. Dəvə gördüm kərvansız, 
Bağça gördüm bağbansız. 
Hamıya dərman verdim, 
Özüm qaldım dərmansız.  
 
14. Qarabağda talan var, 
Zülfün üzə salan var. 
Gedirsən, tez qayıt gəl, 
Gözü yolda qalan var.  
 
15. Şap deyir ki, şupdadir 
Şup deyir ki, şapdadir 
Nə şapda, nə şupdadir, 
Demə şarap-şupdadir. 
  
16. Əzizim sini-sini, 
Doldur ver sini-sini. 
Yarim mənə həyatdır, 
Neynirəm özgəsini. 
  
 304 
17. A gəlin, nazlı gəlin, 
Ördəkli-qazlı gəlin. 
Top-tüfəngin yaxşıdı, 
Bariti azdı gəlin. 
 
18. Bir quş gəlir Ağdaşdan, 
Xəbər verir qardaşdan. 
Qardaş doysa bacıdan, 
Bacı doymaz qardaşdan. 
 
19. Allah, məni xar eləmə, 
Qulağımı kar eləmə. 
İnkir-Minkir gələndə,  
Dilimi lal eləmə*. 
 
IV 
 
1.Lilayla girdim bağa,  
Qızıl gülü dərmağa 
Qızıl gülü məhnə tutub,  
Gözəl yarı görmağa. 
 
2.Uzun çinar, dağ, çinar, 
Gəl dərində qal, çinar. 
Yarım biçin biçəndə, 
Üstünə gölgə sal, çinar. 
 (Selbasan kəndi) 
  
3.Ay doğdu dağa düşdü. 
Kölgəsi bağa düşdü, 
Dostum, gəl halallaşaq, 
Yolum irağa düşdü. 
 (Selbasan kəndi) 
 ______________________ 
* Son iki nümunəni söylədi 72 yaşlı tibb işçisi Musayeva Humay. 
 305 
4.Ay doğdu üzə düşdü, 
Şuxu Tiflisə düşdü 
Hamılar öz hayında, 
Ayrılıq bizə düşdü. 
(Selbasan kəndi) 
 
5.Əzizim kimi gözlər, 
Tar çalan simi gözlər 
Nə gözün kimi göz var, 
Nə sözün kimi sözlər.     
 
6.Yarpaq üstə cücü var, 
İpin iki ucu var. 
İki könül bir olsa, 
Kimin ona gücü var.  
 
7.Qış da ötdü, bahar da,    
Gözüm qaldı baharda. 
Fəsillər içrə ən çox, 
Onu sevir Bahar da. 
       
8.Göydən bir ağ quş gəldi, 
Bizi deyib tuş gəldi. 
Biz sülhə səs verəndə,  
Ellərdən alqış gəldi. 
  
9.Bu dağdan nəsə gəldi,  
Yolları kəsə gəldi. 
Sülhün səsi ucaldı, 
Ellər də səsə gəldi. 
 
10. Ağ donun ağlı qalsın, 
Boxçada bağlı qalsın. 
Məndən başqa yar sevsən, 
Üzün budaxlı qalsın.  
 306 
11. Gəmi gəlir aralı, 
İçi dolu yaralı. 
İçindən bir qız sevdim, 
Sağ qolundan yaralı.  
 
12. Gəl qonşu mahnı deyək, 
Limonu soyub yeyək. 
Bizə hamısı birdir, 
Sizə hansından deyək. 
 
13. Bu yer ellər yeridi, 
Şana tellər yeridi. 
Qaysaxlanmış yarama, 
Təzə millər yeridi. 
 
14. Oğlan qala, qız qala, 
Qaya üstə qız qala 
Heç Allaha rəvadı, 
Oğlan ölə, qız qala? 
 
15. Dərd məni almadımı, 
Dəryaya salmadımı 
Çox gözləməm variydi, 
Sözümdə qalmadımı. 
 
16. Geymişəm alacanı, 
Mənsurun ala canı. 
Aşiq o gündən qorxar, 
Əzrayıl ala canı. 
 
17. Əzizim səndən iraq, 
Düşmüsən səndən iraq. 
Qoy dərdin mənə gəlsin 
Tək olsun səndən iraq. 
 307 
Az qəmə bata gözlər, 
Dincələ, yata gözlər 
Silahlar açılmasın, 
Balalar ata gözlər. 
 
18. Can dərmanı alan gəl, 
Öz qeydinə qalan gəl. 
Ürəkdə inam olsa, 
Çoxda olmaz heç əncəl.  
 
V 
 
1. Ay daş atan bəxtəvər, 
Daşın da bir vaxtı var. 
Qapını döyür elçilər, 
Anam deyir: “Gəl verək”. 
Atam deyir: “Qoy görək”. 
 
2. Ağacın adamı var, 
Yedikcə badamı var. 
Hərə bir ağız desin,  
Desinlər adamı var.  
 
VI 
 
1. Göydə ulduz ağladı  
Dərddən canım yaradı  
Yatdım yuxumda gördüm,  
Mənim bəxtim qaradı.  
 
2. Dağdan endim düzə mən,  
Tikan oldum gözə mən. 
Ayırdınız əzizimdən,  
Neynəmişdim sizə mən. 
 308 
  
3. Bu dağlar dəmirdəndi, 
Keçən gün ömürdəndi.  
Hər nə desən götürrəm, 
Ürəyim dəmirdəndi.    
  
4. Göydə göyərçin ağlar, 
Yuvada lacın ağlar. 
Sən yadıma düşəndə, 
Başımda saçım ağlar.  
  
5. Yanaram öz günümə,  
Kababam köz günümə.  
Bir gözüm sənə ağlar,  
Bir gözüm öz günümə.   
 
6. Əzizim hara gedim, 
Haram var, hara gedim. 
Düşdüm dərmansız dərdə, 
Dərmana hara gedim.  
  
7. Əzizim gülə-gülə,   
Gül əkdim gülə-gülə. 
Düşmən özümü yıxdı, 
Üzümə gülə-gülə. 
 
8. Əzizim səndən ötrü, 
Quş gələr dəndən ötrü. 
Mən bura gəlməz idim, 
Gəlmişəm səndən ötrü.  
 
9. Dağlar marala qaldı,  
Otu sarala qaldı. 
Göy çəmən, sərin bulaq, 
Yenə marala qaldı.  
 309 
  
Qaşların girdə, girdə, 
Kim olar mən fikirdə. 
Öləndə cüt öləydik, 
Qoysunlar bir qəbirdə.  
 
10.  Qara at nalı neylər,  
Qara qoç xalı neylər. 
Vəfalı yarı olan, 
Dövləti, malı neylər                 
 
11.  Qara atın nalıyam,  
Üstə əlvan xalıyam. 
Dəyib, dolaşma, oğlan, 
Mən özgənin malıyam.   
 
VII 
 
1.Əziziyəm bəxt ola, 
Bəxti qızıl təxt ola. 
Gəlinimizlə bəyimiz, 
Yarəbbi xoşbəxt ola.  
 
2.Əzizim qızaranda, 
Dan yeri qızaranda. 
Analar cavanlaşar, 
Oğluna qız alanda. 
 
3.Deyib-gülən qız olsun, 
Şirin nəvəniz olsun. 
Hamıya beş olanda, 
Qoy Sizə on beş olsun. 
 
4.Daşı atdım almaya, 
Alma yerdə qalmaya. 
 310 
Allah qızı yaradıb, 
Oğlan subay qalmaya. 
 
5.Əldə həna olasan, 
Boyun mina olasan. 
Qalıb ər evində ana olasan,  
Bax belə nənə olasan.  
 
6.Bulaqda quzum, ay qız, 
Göydə ulduzum, ay qız. 
Alım səni qardaşa, 
Olum baldızın, ay qız.  
 
7.Ay doğdu laxtalandı, 
Doğduqca laxtalandı. 
Qərib yerdə cinazəm, 
Nə yaman taxtalandı.  
 
8.Suya gedəsən, gəlin 
Quma batasan, gəlin. 
Gəlin, düşdüyün evdə 
Ana olasan gəlin! 
9.Əldə xına olasan 
Boyu mina olasan. 
Gəlin, düşdüyün evdə 
Qalıb nənə olasan! 
 
  
 
 
 311 
XVII. XOYRATLAR 
(KƏSIK BAYATILAR) 
 
Ay Mədəd,  
Ülkər Mədəd, ay Mədəd. 
Baş verib dan ulduzu, 
Ayrılıqdı, ay Mədəd. 
 
* * * 
Aydın olsun, 
Gün doğsun, aydın olsun.  
Bu gün oğul toyundur, 
Gözünüz aydın olsun.  
 
* * *   
Araz axmazmış, 
Araz Kürə baxmazmış. 
O gidən zalımın balası, 
Heç dala baxmazmış. 
 
          * * *     
Oyunu görək, 
Oyna, boyunu görək. 
Allahdan arzum budur, 
Oğlunun toyunu görək. 
 
          * * * 
İnci məndən, 
Dürr məndən, inci məndən. 
Dedim, gəl aşna olaq, 
Demədim inci məndən. 
 
 
 
 312 
          * * * 
Nə bağışlar, 
Dost dosta nə bağışlar. 
Başım cəllad əlində, 
Nə kəsər, nə bağışlar. 
     
            * * * 
Ay şəkərsən, 
Həm qəndsən, həm şəkərsən. 
Bir quru canım qalıf, 
Alarsan, əl çəkərsən. 
  
          * * * 
Əzizinəm gül üstə, 
Səhər-səhər gül istə. 
Mən ki səni sevirəm, 
Səhər məndən gül istə. 
   
           * * * 
Oda yandı,  
Od düşdü, o da yandı. 
Şimşək çaxdı göylərdə, 
Mən qaçdım, o dayandı. 
  
         * * * 
Əzizim incə-mincə, 
Səni kim istər məncən, 
Səni kimə tapşırım, 
Bizim öyə gəlimcən. 
 
         * * * 
Tasa bax, 
Bülbül oxur, səsə bax. 
Bir tərəf toy-büsatda, 
Bir tərəfdə yaşa bax.   
 313 
           * * * 
Əsməsilə, 
Tellərin kəsməsilə. 
Şivəndən çox razıydım, 
Bir az da küsməsilə. 
 
           * * * 
O yanasən, 
Yatıbsan, oyanasan. 
Dostdan mənə bir xəbər, 
Sən məndən o yanasən. 
  
          * * * 
Çaldı zalım 
Sazımı çaldı zalım 
Götürüb qəm xəngərin, 
Sinəmə çaldı zalım. 
 
          * * * 
Ata məni, 
Gör ana, ata məni. 
Dəyməyə namərd əli, 
Mərd oda ata məni. 
 
         * * * 
Çalmasın, 
Çək başına qalmasın. 
Sazı ver usta çalsın, 
Barı, naşı çalmasın. 
 
          * * * 
Səngəri 
Niyə döndün sən geri. 
Fikir qəm-qoşununun, 
Sinən oldu səngəri. 
 314 
  * * * 
Neynər məni, 
Üzdü bu neynər məni. 
Gedin yardan soruşun 
Çağırıb neynər məni.  
 
  * * * 
Yar ayağı, 
Yar əli, yar ayağı. 
Astanan qurbanıyam, 
Dəyibdi yar ayağı. 
 
             * * * 
Dərd öyünü, 
Xəstəylə dərd öyünü. 
Sənin o gözəlliyin, 
Yıxmazmı dərd öyünü. 
 
       * * * 
Bir də, bir də, 
Çox iş var bu səbirdə 
İkimiz birdən ölək, 
Qoyulaq bir qəbirdə. 
 
             * * * 
Düşdü gözüm, 
Kababa düşdü gözüm. 
Baxdı səki görmədi, 
Gözümdən düşdü gözüm.  
 
 
 315 
XVIII. DILDEMƏLƏR (AĞILAR) 
 
I 
 
Ata-ana balanın kiçik Allahıdır. Cənnət deyilən şey Anaların 
qədəmləri altındadır. Ataya ibadət Allaha ibadətdir. Atanın ananın 
bir haqqını min borc ödəyə bilməz. 
Ata-ana borc deməkdir. Övladlıq borcunu ödəmək çətindir. 
Övladın çiynində nə ağır yükdür atalıq zəhməti, analıq yükü. 
Əzablı yollarınan balalar böyüdüb zəhmətinin barını yemiyən ana-
lara qurban 
Ana bir tacdır, 
Balanın dərdinə əlacdır. 
Ana nə qədər qocalsa da 
Balalar yenə ona möhtacdır. 
Ata-ananın qədrini vaxtında bilməyəndə öləndən sonra dərd 
çəkməyin xeyri yoxdur. 
Bu dünya yoxdan yaranıb yox olacaq, bu dünya heçdən yara-
nıb heç olacaq. Necə ki, heç olub getdilər. 
Ölürəm ömrümü çatdırdım başa. 
Qəm öldürdü məni oğlum, mən ölürəm bir kömək göstər. 
Oğlum, gəl atanın pis gününə çat, gəl canım çıxmamış mənə əl 
uzat, oğlu ola-ola kimsəsiz ölən. Səfər beşiyində dinc yata bilmi-
yən anam laylay, atam laylay. 
Ay bizi işıqlı dünyaya gətirən ana. Gecələr başımızın üstündə 
əsgər kimi keşiyimizi çəkən ana. 
Laylalar laylası, nəğmələr-nəğməsi, beşiyimizin laylalı, tərbi-
yəmizin bünövrəsi anam laylay, anam laylay. 
Ata balaların adıdı, ata balaların dağıdır, qorxmagəldimidir. 
Ata arxasından əli üzülənlərə qurban 
Ana balaların döyünən ürəyidir, ata evin dirəyidir. Evinin 
dirəyi yıxılan gününə qurban. 
Çörəyi duzlu, sözü-söhbəti şirin olan anam laylay, anam lay-
lay. 
 316 
Süfrəmizin böyüyü, duz-çörəyimizin yiyəsi anam laylay, 
anam laylay. 
Arxasını itirən adamın saçlarına bir gecənin içində qar yağır. 
Qara saçları yasa batan balalara qurban. 7 gündür süfrəsi yığılma-
yan, yatağı açılmayan, yer məkanı olan, qəbristanlıqda üç arşınlıq 
yeri göynüyən anam laylay, anam laylay. 
Əzab-əziyyətinən bağ salıb bağbanı olmiyan, bir evin dirəyi, 
bir evin böyüyü olmayan atam laylay, atam laylay. 
   Əzizinəm dana yeri, 
   Zülfləri sana yeri. 
   Yüz yerdən yanan ana 
   Heç verməz ana yeri. 
Diplomu,qulluğu əllərinin zəhməti olub, yuxusuz gecələrin, 
narahat gündüzlərin yorğunu olan anam laylay, anam laylay. 
Hər gün anasının gülər üzünü, xoş danışığını eşitməyən 
övladın ürəyində yağ olmaz. Anasının tikəsini dadmıyan balanın 
ağzı ləzzətə gəlməz. Ana nəfəsi dəymiyən, ana nəvazişi görmü-
yən, mehriban ana əli başında, kürəyində, sinəsində görməyən 
oğul bir qarış boy atmaz. 
Dünyada ən dadlı şey anadır. Dünyaya sülh verən də anadır. 
Ana bizim şərəfimizdir. 
Ay ürəyim-dirəyim ana, ay evimizin işığı, çırağı-yaraşığı ana. 
Atam-anam yoxdur, dərdim çoxdur. Atasız-anasız yetiməm. 
Yetimlik də pis şeydir heç kəsin başına gəlməsin. Ağzımızın ləz-
zəti, könlümüzün şadı, açılan süfrəmiz, odlu samovarımız, dəmli 
çaydanımız anam laylay-anam laylay. 
 
Bacı-qardaşa aid 
 
Qardaş dərdi yaman ağır olur bacı üçün. 
Bacıların fəxri qardaşdır. Qardaş-bacı yaman gündə adamın 
arxasıdır. 
Qardaşlarım məni tək qoydular. 
 317 
Qardaşı qara daşa dönən bacılara qurban. Mərd qardaşım lay-
lay. Sözü ilə söz tutulan, sözü ilə söz pozulan, dağ olub dalımda 
duran qardaşım laylay. Qardaş deyəndə dilim yandı deyən bacılar 
ağlasın. 
   Qardaş apar bazara məni, 
   Öldün saldın məni azara qardaş 
   Aç belindən kəməndi, 
   Salla bacını məzara qardaş. 
Eldə bir misal var: Əri eldən taparlar, oğulu beldən alarlar, 
bəs qardaşı hardan alarlar? Dağlarda dağım qardaş, bağlarda ba-
ğım qardaş, sərin yaylağım, qaranlıq yollarımın işığı qardaşım 
lay-lay. 
Acılar acısıyam,  
Şirin nar acısıyam 
Hər kəsin qardaşı ölüb 
Mən onun bacısıyam 
Ay qardaşını yazda itirən bacılar. Sirdaş qardaşının üzünə, 
səsinə həsrət qalan bacılara qurban. 
 
Balaya aid 
 
Bala dağına dağ çatmaz. Burum-burul burulub, səhərə kimi 
baladan ötrü qovrulan analara qurban.  
Oğul ananın yetiridir, oğul ananın iki gözünün biridir. Ana 
oğul böyüdür ki, qocalanda əlindən tutsun. Ana oğul istər ki, ocağı 
sönməsin. Qoca ata-anaya sahib durmuyan balam lay-lay. 
   Əziziyəm bala dağı, 
Duman gəl bürü dağı, 
Bütün yaralar sağalsa da 
Sağalmaz bala dağı 
Bala dağı getməz, bala odlağı soyumaz, bala sızıltısı kəsməz. 
Bu dağ bala dağıdır, dünyadan da ağırdır. 
Əlimin əsası, sümüyümün yiyəsi balam lay-lay, balam lay-
lay. 
 318 
Bir gülə bülbül olmuyan, bülbül olub gülə doyunca sarışmı-
yan balam lay-lay, balam lay-lay. 
Ananın kəfənini əlindən alan, qazılı goruna girən. 
Balasının ətrini balasından alan analara qurban.  
Məni özündən qabağa apar, mən sənsiz dözə bilmərəm. 
Uzun yollu, qara karvanlı, meyiti qutuda gələn balam lay-lay. 
 
Sonsuza aid 
 
Bir övlad qoyub getmiyən bacım lay-lay. Dörd divar arasında 
başını saxlıyan, qardaş uşaqları ilə təsəlli tapan, həyatda izi-tozu 
qalmıyan, balası qəbrə qoymuyan, qəbrinin üstünə balası getmi-
yən bədbəxt bacım lay-lay. 
Məndən sonra ocağımda qalanım yoxdur deyib ölən, Allah-
dan başqa dərdləşməyə adam tapmıyan bacıma qurban. Yorğun 
çağında karına gələn, dadına çatan balası olmuyan bacıma qurban. 
 
Həkimə aid 
 
Xəstələrin dadına çatan, amma özü imdad gözləyib ölən . 
Əyni ağ xalatlı, əli acı dərmanlı, əli şəfalı həkim lay-lay. 
Xəstələri dinləyib, yoxlayan, hərəyə bir xoş söz deyən. İynə-
si, şprisi əlindən düşən. Dərdini deyənə dərmanını deyən, özü dər-
mansız ölən. 
 
Şair üçün 
 
Xalqın haq sözünü deyən şair ölübdür. Söz bağçası yadigar 
qalan şairim lay-lay. Könüllərdə izi, yaddaşlarda sözü qalan şai-
rim lay-lay. Söz arxalı, söz dayaqlı. 
 
Qocaya aid 
 
Şəhərdə sayılıb seçilən ağsaqqallardan biri sayılan. Hamı sa-
vabkar ağsaqqal kimi tanıyan. Qocalıq qarı başına yağan, tükü xə-
 319 
zan yarpağı kimi tökülən, yaşamıram, iynəylə gor qazıram, deyən 
nənəm lay-lay. Şəhərdə ağsaqqal nüfuzu qazanan, qocalıb gücdən 
düşən nənəm lay-lay. 
Qoca evin kötüyüdür, qoca evin sütunudur. 
 
Şəhidlər üçün 
 
Vətən yolunda badi-bənayə gedən şəhidlərim lay-lay. Toy 
otağı qanlı səngərlər olan, su yerinə al qan için. Damarlarından 
Qarabağ qanı axan, cavan ömrünü, qanını, canını vətən üçün ve-
rən şəhidlərə qurban. Qanlarından dənizlər yaran, nadanlar-cahil-
lər qanını axıdan şəhidlərim lay-lay. 
Müharibə balasını əlindən alan analara qurban. Başı əsgər pa-
pağlı, çiyni əsgər yaralı güllə qabağında can verən şəhidlərim lay-
lay. 
Azərbaycanın döyünən ürəyi, qan damarı, cəbhə yarıb qəhrə-
manlıqla ölən şəhidlərim lay-lay. 
Qanı şəhid qanına dönən Azərbaycanın oğlu. Bütün ölümlər-
dən betərdir əsgər ölümü. 
Müharibə nə qədər insanın sinəsinə çalın-çarpaz dağ çəkib. 
Oğul dağı, qardaş dağı. Müharibə nə qədər cavanları ömürlük şi-
kəst qoyub. 
Taxta əlli, taxta ayaqlı, şüşə gözlü cavanlara qurban, düşmən 
qabağında qala kimi dayanan, vətən qoruyan. 
Nə öldüsündən, nə qaldısından xəbəri olunmuyan naməlum  
şəhidlərim lay-lay. İtgin balasının yolunu gözləyib, ümidin ətəyin-
dən yapışan analara qurban. 
Sağ qalmağına peşman olan əsirlərə qurban. 
 
II 
 
Ocağı yaxşı qala, 
Odun qoy, qayşı qala. 
Nə olar bu dünyada, 
Pis ölə, yaxşı qala.  
 320 
III 
1.Ay dönüb peşman-peşman, 
Gün doğub ona düşman. 
Ürəyimdə yara var, 
Nə dost bilir, nə düşman. 
 
2.Başında ağ şalı var,  
 Ağ şalına oxşarı var. 
Mənim dərdlərimin, 
Sənin dərdlərinə yaman oxşarı var.  
 
3.Qoyun, qoyun gəlsin,  
 Dərisini soyun gəlsin. 
Hamısı sizin olsun, 
Atamı qoyun gəlsin.  
 
4.Bu yerin badamı var,  
Yiməli badamı var. 
Hərə bir ağız desin, 
Desinlər adamı var. 
 
5.Qarpız kəsdim yiyən yox, 
Dərdim çoxdur, bilən yox. 
Yaman günlərə qaldım, 
Dərdimdən xəbər bilən yox. 
 
6.Cahanlar cənnət olsa, 
İnsanlarsa mələk, 
Ağladar, güldürməz, 
Məni o qanlı fələk.  
 
7.Dağların başı yandı, 
Dilimin ucu yandı. 
“Bala”, “Bala”, deməkdən, 
Ürəyimin başı yandı.  
 321 
8.Qızıl gül həşəm olar,  
Dərdikcə həşəm olar. 
Əgər yarım ölərsə, 
Ağlamaq peşəm olar. 
 
9.Gəmi gəlir, yan verir, 
Sinəm dolu qan verir. 
Get, anama xəbər ver, 
Oğlu ölür, can verir. 
 
10. Dağlar duman oldu, gəl, 
Halım yaman oldu, gəl   
Bir ayına dözmürdüm, 
İlin tamam oldu, gəl. 
  
11. Göyərçinim balalar, 
Bağda bitən alalar. 
Ağlamayıb dözərmi, 
Oğlu ölən analar. 
 
12. Qolumda yaram var, 
Başımda bəlam var. 
Qürbət adı çəkməyin, 
Qürbətdə balam var.  
 
13.  Mən aşiq qazan ağlar, 
Od yanar, qazan ağlar. 
Qəriblikdə ölənin, 
Qəbrini qazan ağlar. 
 
14. Ağlayan başdan ağlar, 
Kiprikdən, qadan ağlar. 
Qardaşı ölən bacı, 
Durar obaşdan ağlar. 
 322 
15.  Ağacda xəzəl ağlar, 
Dibində gözəl ağlar. 
Atasız, yurdsuz cocuq, 
Sərkərdan gəzər ağlar.  
 
IV 
 
1.Əsgər yola saldım, a saldım, 
Camaatınan geyif qayıda bilmədi. 
Ay on səkkiz yaşı tamam olmiyən, 
Gedənlərnən gedif gələnlərnən gələ bilmiyən, 
Balam lay, lay, balam lay, lay.  
 
2.Bağımda tağım ağlar, 
Kəsmə yarpağım ağlar. 
Bu dərdnən gora getsəm, 
Yatan torpağım ağlar. 
 
3.Əzizinəm naçar ağlama, 
Günüm qara keçər ağlama. 
Fələk bağlayan qapını, 
Bir gün açar ağlama. 
 
4.Əzizinəm ay dədəm oğlu, qardaş, 
Ağzımda dilim dədəm oğlu, 
Başımda gülüm dədəm oğlu, 
Ay uzunca yolum, 
Şirincə dilim dədəm oğlu, 
Qardaşım ay laylay, laylay, lay lay lay. 
 
5.Yatmışam xəstəyəm, 
Gözləyirəm yolunu. 
Halımı xəbər al qardaş, 
Qarlıca dağım, qardaş, 
Güllücə bağım qardaş.   
 323 
XIX. DEYIMLƏR, SÖYLƏMƏLƏR, QOŞQULAR 
 
Əlhəmdurullah, 
Sən yetir. Allah, 
Halalınnan, hasandınnan. 
(Yeməkdən sonra verilən dua-deyim) 
 
*  *  *   
Xoşbəxtlik qapının ağzında durdu, 
Bədbəxtlik isə çağırılmamış qonaq kimi içəri cumdu. 
      
*  *  * 
Maqazinə çəkmə gəlib, ucundə düymə, 
Ondan mənə almasan xətrimə dəymə, 
Sənin adın Səkinə xanım, mənim nə vecimə. 
 
*  *  * 
Bətdəli (görkəmi) xoş,  
Cibi boş 
Bəyə bax, bəyə 
    
*  *  * 
Ay lələ, da özo niyə cırırsan, 
Hamı bilir ki, gözün üstündəki qaşdı da..a....  
    
*  *  * 
Arvad xoruz, kişi fərə 
Hünərin var çıx kövərə (meydana) 
 
*  *  * 
                   Nə oluf, iti itən çobana dönmüsən. 
 
*  *  * 
Motal papaq kəndlilər, 
Aləmi tərpətdilər, 
 324 
Yeddi dağı aşdılar, 
Bunlar nə oğraşdılar.  
 
*  *  * 
       Elə ki, oldun mırıx, işin fırıx, qarnın cırıx. 
 
*  *  * 
“Öydə xoruz, çöldə fərə” 
Belə düşmüsən dəftərə 
 
*  *  * 
Əli uzun, dili qısa, 
di çıx üzə ölmüş Kosa 
 
*  *  * 
Azan səsi, 
qazan səsi- 
bizə gəl səsi 
 
*  *  * 
Ayranındı, şorundu,  
indi növbə korundu 
 
*  *  * 
Balvanı yemişəm,  
ürəyimdə yağdı-yağ. 
Pəhlivan gəlif,  
çiynimdə dağdı-dağ. 
 
*  *  * 
Bildirçin döylü, birini verim. 
Sığırçın döylü, sərini verim 
Bir dəvənin nəyini verim? 
 
 325 
*  *  * 
Baş kəsənin,  
daş kəsənin,  
yaş kəsənin çörəyi olmaz. 
 
*  *  * 
Cavan ikən qocalığa can saxla, 
Pullusansa pulsuzluğa pul saxla, 
Danışanda sora dimağa söz saxla, 
Dalaşanda barışmağa üz saxla. 
 
*  *  * 
Əyağo isti saxla, başo sərin, 
Yimağaa fikir ver, düşünmə dərin. 
 
*  *  * 
Ənkəşdi-mənkəşdi,  
Bir əyin-başdı, 
Bir qazan aşdı. 
 
*  *  * 
Əllərin dərd görməsin, gözlərin nur, 
Canın cəhənnəmdə, özün qapıda dur. 
 
*  *  * 
İsası dəli, 
Musası dəli-  
qırılmışın hamısı dəli. 
 
*  *  * 
Səp başaa torpağı,  
getməz bu sinə dağı 
  
 
 326 
*  *  * 
Maa qəzəl oxiyir, 
Maa “Koroğlu”oxiyir.  
 
               *  *  * 
Mərtəbəli, cah-cəlallı, 
Öylərdə yaşamayıb, 
Bir quru daxmada, 
Yaşasan da keçər-gedər. 
 
*  *  * 
Çox dadlı, ləzzətli, 
Yeməklər yeməyif 
Bir loxma quru çörək də 
yesən, keçər-gedər. 
 
*  *  * 
Döylətli olub muzdurlar işlətsən, 
Yaxut da özün muzdur kimi yaşasan, 
bu da keçər, gedər. 
 
*  *  * 
Cürbəcür arzular ola,  
Arzulara çatarsan da,  
Tərs gətirər işin tamam,  
o da keçər, gedər 
*  *  * 
Zulumnan yetişdiyin, 
Şan-şöhrəti istəməyib, 
Adicə bir nəfər kimi yaşasan, o da keçər gedər. 
 
*  *  * 
İstərsə adam ol, 
İstərsə də insan, 
Fərqi yoxdur, 
o da keçər, gedər. 
 327 
 
Gəlin 
 
Gəlin gəlir, xan gəlir, 
Öyləri yıxan gəlir 
Əlində ülgüc, pıçaq, 
Başları qırxan gəlip. 
 
*  *  * 
Gəlin salatın gəlir, 
Geyib xalatın gəlir, 
Çıxıb oğlan ovuna, 
Tapıb muradın gəlir. 
 
*  *  * 
Öyümü qazan gəlitdi, 
Yazını pozan gəlitdi, 
Gündüz olan işləri, 
Gecə yozan gəlitdi.  
 
Şəki bazarı 
 
Bazar, bazar, nə bazar, 
Hər nə desən burda var. 
Təzə, köhnə, yaxşı, pis, 
Qızıl, gümüş, dəmir, mis. 
Qatıq, ayran, qaymaq, şor, 
Satan cəlddir, alan kor. 
Vallah, Şəki bazarı, 
Tamaşadır, tamaşa. 
Gəl bəri ay müştəri! 
Müştəri, ay müştəri! 
Bazar, bazar, nə bazar, 
Hər nə desən burda var. 
 328 
Kaman Cəlil kamanlı, 
Falçı dili yamanlı. 
Ovsunçular ilanlı, 
Papaq tikən də burda, 
Palan sökən də burda 
Gəl bəri ay müştəri! 
Müştəri, ay müştəri! 
 
Həzrət babanın rəvayəti 
 
Aman yollar, gözüm yollar, 
Həzrət babanı gördünmü? 
Ana aydın, Gəncə Məryəm, 
Bu yollardan keçdi, gitdi. 
 
Aman bulaq, gözüm bulaq, 
Həzrət babanı gördünmü? 
Ana aydın, Gəncə Məryəm, 
Günorta namazı qıldı, gitdi. 
 
Aman meşə, gözüm meşə, 
Həzrət babanı gördünmü? 
Ana aydın, Gəncə Məryəm  
Xıç çubuğu kəsdi, gitdi.  
 
Aman ilən, gözüm ilxı, 
Həzrət babanı gördünmü? 
Ana aydın, Gəncə Məryəm, 
Kəhər ata mindi, gitdi. 
 
Aman dağlar, gözüm dağlar, 
Həzrət babanı gördünmü? 
Ana aydın, Gəncə Məryəm,  
Bu dağlardan aşdı, gitdi. 
 329 
XX. VƏSF 
 
Alma qaxı,  
Ölürəm axı, 
Kimnən ötəri 
Sənnən ötəri. 
 
 
 
 
 
XXI. SANAMA 
 
Cin, cin, cinaltı, 
Cinaltıdı, cinaltı. 
Otuz iki, böl iki, 
On altıdı, on altı. 
 
 
 
 
 
 
 
 
 
 
 
 
 
 330 
XXII. AŞIQ YARADICILIĞI 
 
Molla Cuma 
 
Dastan: Həsən əminin öküzü83 
 
Ustadnamə 
 
Bir diləyim var dərgahımdan istərəm, 
İsmi olan o minbirə84 bağışla, Yarəb. 
Dilim duadadır, üzüm də haqda, 
Təbibim piri nurə bağışla, Yarəb. 
 
*  *  *  
Biz ona ümmətik, o bizə ağa, 
Günahkar bəndəyik, düşdük ayağa. 
Ol hürü qılmana, səkkiz uçmağa85,  
Şərabən təhurə bağışla, Yarəb. 
 
*  *  *  
Şərabən təhurə axar cənnətə, 
Qismət olsun bir günahkar ümmətə. 
Beş vaxt qılınan fərzi sünnətə,  
O, Leylətil Qədrə86 bağışla, Yarəb. 
 
*  *  *   
Leylətil Qədrdir ildə bir gecə, 
Dostun hüzuruna gələr meyraça 
Ehsan üçün olan bir ay oruca, 
Qur`anə, Zəburə bağışla, Yarəb.  
 
*  *  *   
Qur`anə, Zəburə, İncil, Tövrata, 
Sureyi Yasinə, başsız barata. 
 331 
Abi zəmzəm ilə abi həyata, 
Ol ali kösərə bağışla, Yarəb. 
 
*  *  *  
Ali kösər içən olar şən, 
Musa gündə min bir kəlmə danışan. 
Eşqi tutub alovlanan, alışan, 
Ol Turi-Sinayə bağışla, Yarəb. 
 
*  *  * 
Turi-Sina məsgən oldu Musaya, 
Əvvəli Adəmə, sonra Həvvayə. 
Yüz iyirmi dörd min gələn mövlaya87, 
Xatəmül Muxtara bağışla, Yarəb. 
 
*  *  * 
Xatəmül Muxtar da şahdır İslama, 
Hənifə məzhəbə, o dörd imama  
Yığışıb gedərlər beytul həramə, 
Ol beytul məmurə bağışla, Yarəb. 
 
*  *  * 
Beytul məmurda ziyarətkar məlaikə  
Yığılıb gedərlər küllü diləyə 
Yeddi qat yerlərə, yeddi fələyə, 
Şəms ilə Qəmərə bağışla, Yarəb. 
 
*  *  * 
Səms ilə Qəmərə, gecə gündüzə,  
Xeyri-şəri yazarlar, Lohu məhfuzə. 
Qəriblikdə gəlib kim getsə bizə, 
O Nəbiyi Xızıra bağışla, Yarəb. 
 
 
 332 
*  *  * 
Xızır çatsın qəriblərin dadına, 
Hər kəsi yetirsin öz muradına. 
Ənbiya məsgəni Məkkə, Mədinə, 
Şamilə buxara bağışla, Yarəb. 
 
*  *  *  
Şamilə buxarda olan ərvaha, 
Yığılıb gedilən o bəngargaha 
Yunisi dəryada saxlayan mahata, 
Yeddilər qırxlara bağışla, Yarəb. 
 
*  *  * 
Çağırram yeddi qırx ənbiyanı, 
Siz amini deyin, mən də duanı 
İki dözüm şöləsi ismi punhanı, 
Molla Cumayı kəmtərə bağışla, Yarəb. 
 
Sizə kimdən xəbər verim? Həsən əmidən. Həsən əmi qışlaq 
gölüklü qoca bir kişi imiş. Nə var-dövləti varmış, nə atı, heyvanı. 
Fağır və kasıb bir adammış. Arvadı yumurta satıb pul yığarmış. 
Fikirləşirlərmiş ki, bu pulu yığıb bir sağın alsınlar. 
Arvadı on manat yığıb kişisinə verir ki, a kişi, get buna bir 
inək al, yavan qırılırıq. Kişi pulu alıb tərpənir Göylük ilə La-
yisqinin arasındakı Tala kəndinə. Həsən əmi gedib çatar bu kəndə. 
Deyər, qardaş, mən bir inək axtarıram, kimdə tapılar. Bu kəndin 
camaatının hamısı baməzə, lotu və kinto adamdır. Deyirlər, aha, 
Həsən əmi gəlir. Birisi deyir, Həsən əmi, burda bir yaxşı inək var, 
verək sənə, apar. Nə qədər pulun var? Həsən əmi deyir ki, on 
manatım var, buna bir inək istəyirəm. 
Demə, burada cütdən, kotandan yorulmuş bir öküz varmış. 
Quyruğu, başı didilmiş, beli, yanları çubuq yarası ilə dolu arıx bir 
öküz.  
 333 
Lotular pulu alıb, bir ölüvay öküzü Həsən əmiyə verirlər. O 
da öküzü götürüb sürür, yavaş-yavaş kəndə gedir. Beş saatlıq yolu 
üç gündə gedir. Öküzü otara-otara aparır. Arabaçılardan çörək alıb 
dolanır.  
Qərəz öküzü gətirib həyətə çıxardır. Öküz yorulduğundan hə-
yətə girən kimi çəpərə söykənir, yıxılmaq istəyir. Həsən əmi böy-
rünü öküzə söykəyərək onu yıxılmağa qoymayır. Öküzü bir təhər 
həyətin ortasına gətirir. İstəyir ki, arvadı evdən çıxsın, ona baxıb 
sevinsin. Görür ki, qabağına çıxan yoxdur. Aldı görək sözlə nə 
deyiir: 
 
(Qafiyə)              
Çıxın qabağıma, xanım əfəndi; 
Görün necə buğaca alıb gəlmişəm. 
Qoca qeyrət, əsl əcəb camaldır, 
Üç gün bundan ötrü qalıb gəlmişəm. 
 
*  *  * 
Çağırıram heç kim qabağa çııxmaz, 
Əsl mal olduğun bir kimsə bilməz. 
Heç kim bu qiymətə bir heyvan verməz,     
Düşübdür, müftədir, çalıb gəlmişəm.  
 
*  *  * 
Həsənəm, qarşıda qalmıışam vallah,   
Qabağıma çıxıb deyin: Maşallah! 
Onca manat pula almışam, vallah! 
Özüm bir tərlanam, çalıb gəlmişəm.   
 
Bu səsə arvad eşiyə çıxır, görür ki  əri öküzə söykənib söz 
deyir. Deyir, a kişi, qırağa dursana, öküzə niyə söykənirsən? Hə-
sən qırağa çəkilir. Çəkilən kimi öküz yıxılır. Arvad deyir, başına 
dəysin aldığın öküz də, özün də yerə girəsən. 
Aldı arvad görək nə dedi: 
 334 
(Qafiyə)   
Əvvəlinci bu sözlərə maşallah, 
Hardan gətirmisən bu alaşı, kişi! 
Qonu-qonşu bizi görsə gülüşər,  
Ver itə eyləsin taraşı, kişi! 
 
Həsən:  
Xanım əfəndi, hələ təhri canadır,  
Çox uzağı gözlər, bir aya, arvad.  
Bilər, bilməz sözləri sən söyləmə, 
Birdən gedib çatar Talaya, arvad! 
 
Arvad:  
Qışda bunu qovsan qan-tərə batar,. 
Beyqafil ürkərsə kim gəlib tutar? 
Nədən leşin-lüşün sorağı sənə çatar? 
Neçin oldun sevdanda naşı, kişi? 
 
Həsən:  
Arpa versəm əyər dərisin yağlar, 
Əlimdən zara gələr meşələr, dağlar. 
Qoşaram cütə dar daş üstə dağlar, 
Çulunu basdırram malaya, arvad. 
 
Arvad:  
Xanım əfəndinin acığı nəcün tutubdur? 
Bilseydim o bura necə çatıbdır? 
Bəxtəvər adamdı sənə satıbdır, 
Salıbdır başımı bəlaya, kişi. 
 
Həsən:  
Həsən alıb bu möhtəbər öküzü, 
Baxıb bəyənibdir, tutubdur gözü. 
Bərkidib həyəti, ev, mülkümüzü, 
Döndərrik qırağın qalaya, arvad!   
 335 
Sözünü tamam elədi, bir təhər öküzü itələyib dama saldı. Ar-
vadla çox söyüşdülər, dalaşdılar. Həsən əmi dedi: Ay arvad, bir 
səbrin olsun, dayan. Bir ayı  səbr elə, yaxşı olmasa nə deyirsən de. 
Arvad dedi ki, eybi yoxdur, görək bu zibildən nə çıxacaqdır. 
Həsən əminin qardaşı oğlu varıymiş, onunla bir yerdə olur-
muş. Əmisinin gəldiyini görüb cəld tövləyə yüyürür. Bir öküzə 
baxdı, gördü ki, əmisi meyit alıb gətirib. Aldı görək əmisinə nə 
deyir: 
(Qafiyə)  
Başına döndüyüm, atam qardaşı,  
Bu öküzü aldın haradan, əmi? 
Sevda eyliyəndə niyə oldun naşı? 
Başına ağıl qoysun yaradan, əmi. 
 
Əmisi:  
Gedə, Allahı sevərsən, dindirmə məni, 
Hürmə ağzın ilə it haramzada! 
Yığma cinimi başıma itirrəm  səni, 
Dur çıx cəhənnəmə get, haramzada! 
 
Qardaşı oğlu:  
Bizə güləcəkdir qohum, qonşu, hamı, 
Cör nə yaraşığa salıb öküz damı! 
Buna qatlaşarmı boyunduruq, samı, 
Əhdacını qırrıq haradan, əmi? 
 
Əmisi: 
Gedə, bir görginən, dilin çeynəmə! 
Çox dağlar çəkmə sən yazıx sinəmə! 
Yekə-yekə gələtləri eləmə! 
Get quru keçəndə yat, haramzada!  
 
Qardaşı oğlu: 
Abdulla qorxudan ağzını tutur,  
 336 
Öküzünə dəysin şirə ilə qotur. 
Ya bu öküzü dur gözdən itir, 
Yoxsa gedirəm mən buradan, əmi! 
 
Əmisi:  
Həsən deyər əcəb qurşağın toxdur, 
Yediyin deyəsən çox böyük poxdur. 
Öküzü istəyən ölkədə çoxdur, 
Apar üç tümənə sat, haramzada! 
 
Gədə küsür. Arvad danışmır. Həsən əminin əlacı kəsilir, evdə 
otura bilməyir. Pərt və dilxor halda bir az gəzir, sonra öküzün ya-
nına gəlir. Bir də içəri girəndə görür ki, öküz qılçalarını uzadıb 
can verir. Aldı görək Həsən əmi nə dedi:  
 
(Qafiyə)  
Bir minnətə gəlib Həsən yanına, 
Qalx ayağa, atam, a sarı öküz! 
Oğul-uşaq yanında şərməndəyəm, 
Sən eylə papağım yuxarı, öküz! 
 
*  *  * 
Məni qoyma belə tənəli sözdə, 
Göy otu tökərəm qabağına yazda. 
Qalxıb böyrə-böyrə gəzginən bozda, 
Qışda verim sənə suxarı, öküz! 
 
*  *  * 
Həsən əmi sənin qulağına deyir: 
Qorxuram dəyməyə səndən bir xeyir! 
Sənin ucbatından oğul-uşax söyür, 
On manatım getdi, tar-marı öküz! 
 
 337 
Sözünü qurtardı, öküzün canı çıxdı. Dərisini cəld soydu. Belə 
fikir elədi ki, cəhənnəm, aparıb gönü satım, arvadın on manatını 
verim, zəhləmi tökməsin. Yoxsa başımı keçəl eyləyəcək. Bəli, də-
rini götürüb Göynükdə həftə bazarına satmağa apardı.  
Bazara çatdı, gördü Nuxadan bir dəstə dabbax gəldi. Onları 
dayandırdı.  
Dedilər: Həsən əmi, nəyin var. Dedi: gönüm. Nuxalılar dedi-
lər aç baxaq. Baxdılar, gördülər ki, gönün üstündə bir tük də yox-
dur. Şirə düşmüş, qotur düşmüş bir dəridir. Dedilər biz bunu alası 
deyilik. Yola düzəldilər. Həsən dedi bir dayanın. 
Aldı görək Həsən əmi nə deyir: 
 
(Qafiyə)    
Başına döndüyüm ustakar başı, 
Mənim bu gönümü alasan, dabbax! 
Gözlərimdən axıdıb qanlı yaşı, 
Hər gələndə bizdə qalasan, dabbax!   
 
Aldı dabbax: 
Aman qardaş, mənə minnət eyləmə, 
Belə minnətlərə baxa bilmərəm! 
Gəl sən bizi tutub yoldan eyləmə, 
Xeyirsiz sevdaya girə bilmərəm! 
 
Həsən:  
Sevərsən Allahı, sındırma məni, 
Sözüm yerə salma, alginən gönü, 
Uzunu uzundur, eni də enli, 
Sanbayıb baxginən bir mala, dabbax. 
 
Aldı dabbax: 
Gönünün yoxdur heç bir nərəsi, 
Tamam cəmdəkdir qollarının arası. 
Bundan çətin olar nəhrə sərəsi, 
Bunu alıb evimi yıxa bilmərəm. 
 338 
Həsən:    
Həsənəm, qarşında qalmışam məlul, 
İmdadına yetsin Həzrəti Rəsul.   
Heç tapmıram bu sözlərə bir dəlil, 
Nə ola halımı biləsən, dabbax  
 
Aldı dabbax: 
Ustakar başıyam, adımdır Nəzər, 
Öküzünə dəyib mundar bir azar! 
Yoldan etmə məni keçir həftə bazar, 
Ötər bazar sonra çata bilmərəm! 
 
Söz qurtardı, dabbaxlar yenə yola düzəldilər. Amma gördülər 
ki, Həsən əmi çox yalvarır. Dedilər a kişi, neçəyə deyirsən? Dedi, 
ona. Dedilər on nədir. Dedi on pula da. Dabbaxlar bir-birilə pıçıl-
daşdılar. Biri yoldaşına göz eyləyib dedi, a kişi, çıxart pulunu ver 
də. Dabbax başı əlini cibinə saldı, dedi, Həsən əmi aç əlini. Həsən 
əmi əlini açdı. Dabbax kök qara şahılardan çıxardıb bir beş on mis 
şahı saydı. Həsən əmi dedi Allah bərəkət versin. Pulu götürüb 
kəndə qayıtdı. Arvad dedi haraya getmişdin. Dedi öküzün gönünü 
satmağa. Arvad soruşdu ki, satdınmı? Həsən əmi dedi ki, hə. 
Neçəyə? Ona. Arvad dedi gətir görək. Dedi aç əlini. Arvad əlini 
açdı. Həsən əmi pulları saydı. Bir, iki, doqquz, on. Arvad dedi bu 
nədir. Dedi ondur də. Dedi, a başı batmış gic kişi, bu ki on şahıdır. 
Dedi on şahı, mahı bilmirəm. On pul almışdım, on pula da satdım, 
məndən nə istəyirsən.           
 
 
 
 
 
 
 
 
 
 339 
Molla Cuma ilə Aşıq Könlünün deyişməsi88 
 
Söyləyəni: Aşıq Əhməd, Nuxa rayonu, Layisqi kəndi89 
Aşıq Könlü Carlı bir aşıqdır. Molla Cuma Layisqilidir. Bu 
deyişmənin tarixi məlum deyil. Amma çox güman ki, bu əhvalat 
Molla Cuma öləndən, yəni 1920-ci ildən bir neçə il əvvəl olubdur. 
(Aşıq Könlü də Molla Cumadan bir az əvvəl ölüb) 
Aşıq Könlü bir dün səhər dan yeri ağarmamış Cardan durub 
Molla Cumanın evinə gəlir, qapını döyür. Arvad deyir kimsən, de-
yir Molla Cumanı istəyirəm. Arvad Molla Cumaya xəbər verir. 
Molla Cuma kürkünü çiyninə salıb əlində xəncər aşığın qabağına 
çıxır. Salam, əleykəssəlam. Xoş beşdən sonra Molla Cuma deyir 
buyur evə gedək. Aşıq Könlü deyir xeyir. Evə getməyə gəlməmi-
şəm, deyişməyə gəlmişəm. Ya sən aşıqsan, ya mən. Deyir gəlib-
sən çox gözəl, buyur deyişək. Aldı Könlü görək nə deyir.  
 
(Qafiyə)   
Könlü: 
Salam olsun sənə ay Molla Cuma,  
Yaqut ya mənəmi, ya mənmi gəlim? 
Bir neçə sözlər var bil xəyalımda,  
Yaxşımı söyləyim, yamanmı gəlim.  
 
Cuma:   
Salam olsun sənə ay aşıq Könlü; 
Yaqut mədəninə gəlirəm dur gəl 
Uzaxdan uzağa eyləmə gop-gop, 
Əğyardan olub gəlirəm dur gəl. 
 
Könlü: 
Girməyib dəryada ay üzdə dursun  
Süsəni, sünbülü ay üzdə dursun. 
İstərsən saxlayım, ay üzdə dursun,  
İstərsən qalxızıb, ya mənmi gəlim. 
 
 340 
Cuma:  
Bir ad sevdim heç vermərəm min ada,  
Bir daş atdım düşdü min ada. 
Durmaz üzdə qalxızsan da min ada,  
Azdan nə haqlıdır, gəlirəm dur gəl. 
 
Könlu: 
Məyən olsa haçan çatar at mənə, 
Müjgan oxun sinəm üstə atmağa. 
Könlü deyər bir imtahan etmağa, 
Ya sən gəlirsənmi, ya mənmi gəlim. 
 
Cuma: 
Piyada atlıya çatmaz, a dəlim,  
Tənə sözlə ciyər-bağrım, a dəlim. 
İstəyirəm bir imtahan edəlim,  
Molla Cuma gəlməz, gəlirsən dur gəl. 
 
Molla Cuma deyir, balam bura qapının ağzıdır. Burda dur-
maq yaxşı deyil. Görən bizi məzəmmət eylər. Gedək evə, çay 
içək, çörək yeyək oturub söhbət eyləyək. Sonra nə qədər istəyirsən 
yenə deyişək. Aşıq Könlü deyir elə şey yoxdur. Burda deyişəcə-
yik. Belə olanda Molla Cuma başlayır. 
 
(Dubeyt)  
Cuma:  
Xoş gəlmisən Aşıq Könlü, 
Yerin vardır gözüm üstə. 
Fərş olaram ayağına, 
Baş qoyaram üzün üstə. 
 
Könlü 
Sağ olginən Molla Cuma, 
Bir cavab ver dilim üstə. 
 341 
Gərək deyəm qulluğunda,  
Söz qoşginən sözüm üstə. 
 
Cuma: 
Buyur gedək evə qoçaq, 
Haqq verəndən yeyək, içək 
Cavabın var orda açaq, 
Söz qoyginən sözüm üstə. 
 
Könlü: 
Gəlmişəm yeyib içməyə? 
Yoxsa istərsən qaçmağa, 
Gəldim sənnən deyişməyə, 
Sazım durur qolum üstə. 
 
Cuma: 
Cumayam, bilmərəm halın, 
Dərinə düşüb xəyalın. 
Soruş nədir, al suvalın, 
Cavab verrəm dizim üstə. 
 
Könlü: 
Aşıq Könlü, tanı, mənəm, 
Eşq əhlinin şanı mənəm. 
Canlıların canı mənəm,  
Əl qoyginən əlim üstə. 
 
Molla Cuma yenə təklif eləyir. Aşıq Könlü qəbul eləmir. Ca-
maat bunların başına yığılır. Onlar da Könlüyə evə getməsini xa-
hiş edirlər. Könlü isə razı olmayıb inadla deyir: Gəlmişəm. Ya 
mən bunun aşıq olmadığını sübut edib gedəcəyəm, sazını əlindən 
alacağam, ya da bu məni yenəcəkdir. 
Deyişməyə başlayırlar: 
 
 342 
Könlü: 
Molla Cuma səndən xəbər alayım, 
O nədir dünyada qübarda durdu? 
Binasın atəşdən yaratdı Allah, 
Axırda məkanı finnarda durdu. 
 
Cuma: 
Aşıq Könlü sənə xəbər verəyim, 
Şeytandır dünyada qübarda durdu. 
Binasın atəşdən yaratdı Allah,  
Axırda məkanı finnarda durdu. 
 
Könlü: 
Quranı göylərdən göndərən kimdir? 
Alıban yerlərə endirən kimdir? 
Kafiri İslama döndərən kimdir? 
Dönən azad oldu, dönməzi qırdı. 
  
Cuma: 
Quranı göylərdən Allah göndərdi, 
Cəbrayıl gətirib yerə endirdi. 
Kafiri İslama Əli döndərdi, 
Dönən azad oldu, dönməzi qırdı. 
 
Könlü: 
O hansı sultandır dörddür vəziri? 
O hansı surədir birdir bəziri? 
O hansı Nəbidir yedi hazırı? 
Dilədi Mövladan yanında gördü: 
 
Cuma: 
Xatəmi Muxtardır dörddür vəziri, 
Qulhüvəllahdır birdir bəziri 
İsa peyğəmbərdir, yedi hazırı, 
Dilədi Mövladan yanında gördü. 
 343 
Könlü: 
O nədir ki, Nuhun gəmisin deşdi, 
O nədir ki, otun şirinin seçdi, 
O nədir ki, abı həyatdan içdi, 
Bilinməz məkanı, hazırdır yurdu. 
 
Cuma: 
O siçandır Nuhun gəmisin deşdi, 
O arıdır otun şirinin seçdi. 
O Xızrıdır abı həyatdan içdi, 
Bilinməz məkanı, hardadır yurdu. 
 
Könlü: 
Mən aşıq Könlüyəm hər yerdə addı, 
O hansı surədir bir yerdə məddi? 
O hansı surədir ayəsi yeddi? 
Oxunur hər zaman dildə əzbərdi. 
 
Cuma: 
Mən Cumayam hər yanda şöhrətim addı, 
O ənzalnadır bir yerdə məddi 
O sureyi əlhəmdir, ayəsi yeddi; 
Oxunmuş hər zaman dildə əzbərdir. 
 
Bundan sonra Könlü hirslənib latayer (göstərməyə) deməyə 
başlayır: 
 
Könlü: 
Molla Cuma səni agah eyləyim, 
Hünərin yoxsa araya girmə  
Aşıqlar söhbəti qoç davasıdır,  
Beş qafiyə ilə araya girmə. 
 
 
 344 
Cuma: 
Aşıq Könlü yəqin inan bilginən,  
Şələsi olmayan dəyirmana girməz. 
Bir məsəldir atalardan qalıbdır, 
Yavaya dözməyən xırmana girməz. 
 
Könlü: 
Çıxıb çölə tədarükün görməyən, 
Dava etməz hünərini bilməyən, 
Cibində ehtiyat pulu olmayan, 
Nə məclisə getməz, meydana girməz. 
 
Cuma: 
Çıxanda tədarükün görgünən çölün, 
İşin düşsə bir yana çatmaz əlin 
Cibində yox isə ehtiyat pulun, 
Özgə ilə mərc etmə, qaraya girmə. 
 
Könlü: 
Aşıq Könlü könülləri bəsləyər, 
Düşən yerdə Loğman olar xəstəyə. 
Gücün yoxsa heç qarışma dəstəyə 
Toğlusan dur yanda bərəyə girmə. 
 
Cuma: 
Molla Cuma bərki boşu görübdür,  
Neçə aşıqların gülün dəribdir. 
Mövlan qismət edib ənzil (Xızr) veribdir, 
Üzməyi bilməyən ummana girməz. 
 
Yenə Molla Cuma və camaat aşıq Könlünü evə təklif edirlər. 
Könlü razı olmur, Molla Cumaya lateyir deməyə, onun başı aşıq, 
kürklü vəziyyətini məsxərəyə başlayır. 
 
 345 
(Dubeyt)  
Könlü: 
Başın təpəl, qıçın səkil, 
Rəngin bir qulu, Cuma. 
İrızqıdan kənar çəkil, 
Murdarın Molla Cuma. 
 
Cuma: 
Gözün göydü, qaşın sarı,  
Rəngin bir narınc, Könlü. 
Çox da mənə vermə cövrü 
Çox da olma harın, Könlü.  
  
Könlü: 
Həmişə belə naşarsan, 
Quzğun kimi çox yaşarsan 
Cecələri yer eşərsən, 
Gündüz gir kola, Cuma. 
 
Cuma: 
Sən ki, məni xak eylədin, 
İt oluban şək eylədin. 
Bəzi taylara kök eylədin, 
Nə bilərsən ____ Könlü. 
 
Könlü: 
Sən Cumasan mən də Könlü, 
Gəl mənimlə açma nağıl. 
Nə ki səndə olan ağıl 
Almaram bir pula, Cuma. 
 
Cuma: 
Sən Carlısan, mən Şəkili; 
Hər kəs olsun öz vəkili, 
 346 
Cuma danışsa dürr çəkili, 
Sən danışsan bürünc, Könlü 
 
Yenə yalvarırlar. Fayda çıxmır. Könlü sazını və sözünü tərif-
ləyir. 
 
(Dubeyt)  
Könlü: 
Şükür haqqa eyləmişəm, 
Namusum var ar yerinə. 
Aşıqlıqda tək gəlmişəm, 
Saz çalaram tar yerinə. 
 
Cuma: 
Şükür olsun o Allaha,  
Çox veribdir az yerinə 
Məni saldı bu qovğaya 
Xəncər çallam saz yerinə. 
 
Könlü: 
Yüz min iki fənd eyləsən,  
Dil-ağzını bənd eyləsən, 
Yerişini künd eyləsən, 
Səni allam yar yerinə. 
 
Cuma: 
Suyun şirin, adın gözəl, 
Mənə olsun qadan, gözəl. 
Üzün tüksüz, bədən gözəl, 
Qəbulumsan qız yerinə. 
 
Könlü: 
Könlüyəm könül pəstanı, 
Çağırram Xızır Ustanı. 
Dağıleydi Şəkistanı, 
Allah versin Car yerinə. 
 347 
Cuma: 
Molla Cuma gövhər-ləli, 
Çağıraram Zülcəlalı, 
Dağılaydi Car mahalı, 
Yel aparsın toz yerinə. 
 
Yenə camaat araya girdi. Dedilər, ay canım, belə iş olmaz. 
Kamil kişisiniz. Sizin üçün ayıbdır. Könlü dedi yox. Yenə başladı: 
 
(Qafiyə)    
Könlü: 
Molla Cuma səndən xəbər alayım, 
O kimdir dünyada çox çəkdi dərdi. 
Vücudu çürüyüb cümlə töküldü, 
Düşməyə qoymadı bir dənə qurdu. 
 
Cuma: 
Aşıq Könlü sənə xəbər verəyim, 
Əyyub peyğəmbərdi, çox çəkdi dərdi: 
Vücudu çürüyüb bənd – bənd töküldü, 
Düşməyə qoymadı bir dənə qurdu. 
 
Könlü: 
O hansı sultandır dörddür qulluqçu,  
O dörd qulluqşunun biridir can alan,   
Biri hesabdardır, biri də elçi, 
Biri çalıcıdır, bilginən durdu.  
 
Cuma: 
Dörd qulluqçusu olan Cabbarı Cəlil, 
O dörd qulluqçudan elçi Cəbrayıl. 
Hesabdar Mikayıl, can alan Əzrayıl, 
Çalıcı İsrafil bilmişəm, durdu. 
 
 348 
Könlü: 
O nədir ki, dildə haqqın sifarı. 
O hansı surədir birdir buvəri? 
O hansı ərəbdir on iki nəri, 
Üç yüz altmış mahi qatara qoydu?  
 
Cuma: 
O töhicdır dildə haqqın sivarı, 
İnna əteynadır birdir buvəri 
İlimizdir ərəb on iki ay nər, 
Üç yüz altmış günü qatara vurdu. 
 
Könlü: 
O nədir insanda misalı quşdur, 
O hansı məzhəbdir şərtləri beşdir. 
Yasindən Təbarəkə nə ayıb keçdi, 
Bəraət daşına nə sovqət verdi. 
 
Cuma: 
Orucdur insanda misala quşdur, 
Dinimiz İslamdır, şərtləri beşdir. 
Yasin ilə təbarəkə keçdi, 
Bəraət daşına bismillah etdi. 
 
Könlü: 
Mən aşıq Könlüyəm könlümdür gümrah, 
O kimdir ki, əvvəl quldu, sonra şah? 
O kimdir ki, dəryalarda addi mah, 
Kimdən kimə bunlar belə əmirdir. 
 
Cuma: 
Molla Cuma gecə-gündüz çəkər ah, 
O Yusifdir əvvəl quldu, sonra şah. 
O Yunusdur dəryalarda addi mah, 
Xudavənddən buna belə əmirdir. 
 349 
Yenə-yalvar yaxış elədilər. Fayda vermədi; Deyişməyə başla-
dılar: 
 
Cuma: 
Aşıq Könlü sənə minnət eylərəm, 
Getginən buradan abırın üstə. 
Yaşın az olsa da özün kamilsən, 
Bir höysələn olsun səbirin üstə. 
 
Könlü: 
Molla Cuma mənə minnət eyləmə, 
Duraram özgənin oyunu üstə. 
Gərək dinlə, alam səndən qisası, 
Beyt deməyəcəm beytin üstə. 
 
Cuma: 
Əslimiz şairdir, biz də şairik, 
Düşərsən azara yığarsan unsux. 
Qalarsan altında olarsan mansuq, 
Necə Quran gəldi Zəburun üstə. 
 
Könlü: 
Elə demə özün altda qalarsan, 
Xifətindən saralıban solarsan. 
Bir gün sabah dərdə düşüb ölərsən, 
Oxuyanlar gələr meyitin üstə. 
 
Cuma: 
Cuma bir çeşmədir qaynayıb axmaz, 
Hər yetən namərdin sözünə baxmaz. 
Sənə bir toy tutar yadından çıxmaz, 
Bir qarış ot bitər qəbirin üstə. 
 
Könlü: 
Gərək gedəm bu yerlərdə ad qoyam, 
Dostun ağlar, düşmənini şad qoyam. 
 350 
Könlü deyər cəsədinə od qoyum, 
Yandıraram piltə tək nöyütün üstə. 
 
Bağlama 
 
  Könlü: 
Göydən yerə neçə sühub enibdir? 
Əvvəl gələn kimin üstə dayandı? 
Ol qalanı de kimlərə verdilər? 
Lap çoxusu hansı kəsdə dayandı. 
 
 Cuma: 
Göydən yerə yüz sühub enibdir, 
Onu əvvəl Adəm üstə dayandı. 
Otuzu verildi İdris Nəbiyə, 
On Xəlildə, əlli şəstə dayandı  
 
Könlü: 
O kimdir ki, ərşi-əlvan bəzədi? 
O nədir ki, qızıl güldən təzədi? 
O nədir ki, əvvəl-axır bizədi? 
Növbət-növbət axır nəsdə dayandı. 
 
Cuma: 
Həsən, Hüseyn ərşi əlvan bəzədi, 
O elmdir, qızıl güldən təzədi, 
O ölümdür, əvvəl-axır bizədi, 
Növbət-növbət axır nəsdə dayandı. 
 
Könlü: 
İbrahim Xəlil xabda görən quş nədir? 
Ol ağası buyurduğu iş nədir? 
Bir qəfəsdə üç yüz altmış quş nədir? 
Cümlətanı bir nəfəsdə dayandı. 
 351 
Cuma: 
İbrahim Xəlil xabdan oldu xəbərdar, 
Oğlunu qurbanlıq buyurdu Cabbar. 
Hər insanda üç yüz altmış damar var, 
Cümlətanı bir nəfəsdə dayandı. 
 
Könlü: 
O kimdir ki, xeyrin-şərin yazarlar, 
O kimdir ki, burun-başın əzərlər. 
O kimdir ki, qatar-qatar gəzərlər, 
Hansı yerdə dəstə-dəstə dayandı. 
 
Cuma: 
Kərəmnən katibdir xeyri şəri yazarlar, 
İnkir-minkir vurub başın əzərlər. 
Məleykələr qatar-qatar gəzərlər, 
İbadətdə dəstə-dəstə dayandı. 
 
Könlü:  
Aşıq Könlü ömrün səna eylədi, 
O kimdir ki, qızınnan zina eylədi? 
O kimdir Kəbəni binə eylədi? 
Bildir görüm neçə yaşda dayandı? 
 
Cuma: 
Molla Cuma haqqa sina eylədi, 
Qaraçıdır, qızıynan zinə eylədi, 
İbrahimdir, Kəbəni binə eylədi, 
Söykəndi əsayə xəstə dayandı. 
 
Axırda Könlü bir lateyir deyib Molla Cumanı pisikdirmək 
istəyir: 
Könlü:   
Molla Cuma səni qoşmaq istərəm, 
Kəlçə kimi görünürsən mənə sən. 
 352 
Laçın kimi çalıb qapmaq istərəm, 
Sərçə kimi görünürsən mənə sən. 
 
Cuma: 
Aşıq Könlü, səni minmək istərəm, 
Qatır kimi görünürsən mənə sən. 
Qorxum budur yaxın dursan yoluxam, 
Qotur kimi görünürsən mənə sən. 
  
Könlü:   
Tutub boğazından elə sıxaram, 
Gərəldikdə gözlərinə baxaram, 
İtələyib dalın üstə yıxaram, 
Yatır kimi görünürsən mənə sən. 
 
Cuma: 
Barmaq salıb gözlərini oyaram, 
Çəkib dərin diri-diri soyaram. 
Vurub-büküb dizim altda qoyaram, 
Xalça kimi görünürsən mənə sən. 
 
Könlü:   
Aşıq Könlü qacanmışdır qacam mən, 
Aşıqlıqda bir az səndən bacam mən. 
Hec bilirsən indi necə acam mən,  
Külçə kimi görünürsən mənə sən. 
 
Cuma:  
Mən Cumayam doğru sözü deyərəm, 
Oxlay alıb xəngəl kimi yayaram, 
Ac qurd kimi bir loxmada yiyərəm, 
Fətir kimi görünürsən mənə sən. 
 
 353 
Yenə yalvarır, deyir canım, acsan, gedək çörək ye, ayıbdır. 
Camaat da təvəqqe eləyir. Könlü yenə deyişməyə başlayır: 
 
Könlü:   
Üç şey nədir insan üstə gəldilər, 
Danışdılar biri döşdə dayandı. 
Ol ikisi gəzdi cümlə əzanı, 
Biri başda, biri üzdə dayandı. 
 
Cuma: 
Əql, həya, iman üçü gəldilər, 
Danışdılar, iman döşdə dayandı. 
Ol ikisi gəzib külli əzanı,  
Həya üzdə, əqil başda dayandı. 
 
Könlü:    
O nədir ki, göy üzünə sərildi, 
O kimdir ki, dörd yol öldü, dirildi, 
Əlli nədi gündə bizə verildi 
Minnət oldu axır beşdə dayandı. 
 
Cuma: 
O ulduzdur, göy üzünə sərildi, 
Çərkəz Nəbi dörd yol öldü, dirildi, 
Əlli namaz gündə bizə verildi, 
Minnət oldu axır beşdə dayandı. 
 
Könlü:   
O nədir ki, xalq Quranda itirdi, 
O nədir ki, gecə-gündüz öpürdü, 
O nədir ki, bu yerləri götürdü, 
Bircə kəlmə hoha-hişdə dayandı. 
 
Cuma:   
İsmi-əzəmdir, xalq Quranda itirdi, 
O daşdır ki, gecə-gündüz öpüldü, 
 354 
Qızıl öküz bu yerləri götürdü, 
Bircə kəlmə hoha-hişdə dayandı. 
 
Könlü:   
O kimdir ki, bəzəmişdi qəməri, 
O kimdir ki, mum eylədi dəmiri. 
O kimdir ki, uzun sürdü ömürü, 
Bildir görüm neçə yaşda dayandı. 
 
Cuma: 
Yusif Nəbi bəzəmişdi qəməri, 
Davud Nəbi mum eylədi dəmiri. 
Nuh Nəbidir uzun sürdü ömürü, 
Düz doqquz yüz əlli yaşda dayandı.   
 
Könlü:    
Aşıq Könlü heç gözləməz abırı, 
O kimdir ki, çəkdi səddi-səburi  
O kimdir ki, oxuyanda Zəburu  
Avazına ötən quşlar dayandı. 
 
Cuma: 
Molla Cuma çox gözlədi abırı, 
O İsgəndərdi, çəkdi səddi-səburi 
Davud Nəbi oxuyanda Zəburu, 
Avazına ötən quşlar dayandı. 
 
Molla Cuma dayı gördü ki, axşam olur. Könlü də bunun ya-
xasından əl çəkmir. Təngə gəldi. Qərar verdi ki, bunun başına elə 
iş açmaq lazımdır ki, çıxıb getsin. Aldı görək nə deyir: 
 
Cuma: 
Yeddi Qurandadır, yeddi surada, 
Yeddi şamamanı bir taqda gördüm. 
 355 
Yeddisi ağdadır, yeddi qarada, 
Yeddi bülbülü də bir bağda gördüm. 
 
Bu qıfılbəndin açılmasını Könlüdən tələb elədi. Könlü cavab 
verə bilmədi. Cuma davam etdi: 
 
Yeddisi ayaqda, yeddisi başda, 
Yeddisi yerdədir, yeddisi ərşdə. 
Yeddisi yazdadır, yeddisi qışda, 
Yeddi ovçunu da bir dağda gördüm. 
 
Könlü bunu da aça bilmədi. 
 
Yeddisi altdadır, yeddisi üstdə, 
Yeddi düşməndədir, yeddisi dostda. 
Yeddisi toydadır, yeddisi yasda, 
Yeddi almanı bir budaqda gördüm. 
 
Könlü buna da cavab verə bilmədi. Nə qədər təvəqqə elədi-
lərsə də evə getmədi. Axırda “yeddi” deyə-deyə Cara çıxıb getdi.     
 
 
Qız90 
 
“Bey” - bəxtim açılsın asimana oynaşa Cəlal91. 
“Tey” - tərlan balasısan, misli humay quşa Cəlal. 
“Sey” - səni, loğman səni, hər dosta sirdaşa Cəlal. 
“Cim” - Cəlil-Cabbar92 yandırmasın cəsədin atəşə, Cəlal. 
“Hey” - həkimsən, hikmətin düşübdür dildaşa, Cəlal. 
“Xey” - xudam xəlq eyləmiş nə gözəl əxlaq sana, 
“Dal” - deyəllər əqli olan məclisdən çırağı sana, 
“Zey” - zəlil Zeynəb93 beynavalar basdılar ağrı sana, 
“Rey” - rəbbin həzrətləri versin ömür badı sana, 
“Zey” - zaval yetirməsin aləmlərin xaliqi sana. 
 356 
“Sin” - səni tuş etməsin bed əməllərə, Cəlal. 
“Şin” - şəfa xəstələrə həmdərdlərin dəvasısan, 
“Sey” - salıbsan aləmə səda, Cəlal. 
“Zey” - zərif xoy-xasiyyətin Adəm atanın nəvəsisən, 
“Dey” - dalıb dəryalara möhrü-mühüt qəvvasısan. 
“Zey” - zülümət çek qəlblərin bəxşi fələyin pərvanasısan. 
“Ayın” - Əli, Ömərə, Osmana hədiyyə götürsün, Cəlal. 
“Qey” - Qərbə, Şərqə salmışam dostum, sənin adın. 
“Hey” - fələk faş94 eyləmiş külli Gürcüstana adın, 
“Kaf” - keçibdi Qax, Kuteyis, Tiflis, Gəngə, Şəkistana adın.  
Bakı, Quba, Dağıstana adın. 
“Ley” - ləbin Əbdülhəşim döndərmiş büstana adın. 
“Min” - Mirzə Məhəmmədi yetirsin sirdaşa Cəlal. 
“Nun” - Nəbi Məhəmməd xudan yetirsin çıxasan başa Cəlal. 
“Vey” - vurub otağını ol tamaşa etsin Cəlal. 
“Lav” - layıxlı keyf çəkək işində həmişə Cəlal. 
“Yey” - yazıb bu kəlməni sən kimi qardaşa Cəlal. 
Molla Cumanı -  
 
Cümə gün 
 
Ey könül, haqqa iladət qıl Cümə gün, 
Zikr eylə, qəlbin pasını sil Cümə gün. 
Ver salavat, ol salamat Məhəmməd Mustafanın eşqinə, 
Neçə min Kəbə savabın qıl mübarək Cümə gün. 
 
* * * 
Aşiq sadiq olanın tərki-dünyadır işi, 
Mömün odur ki, dünyada rast gəlməz hər işi 
Haqq buyurmuş buna layiq istərsə bir kişi 
Bir savabı min yazır o mübarək Cümə gün 
 
* * * 
Oxunur məsciddə əzan, cəm olur bayu, gəda 
Ola dağlarla günahı əvf edə bayu xuda 
 357 
Oxunur minbərdə Quran fəzzi əda 
Bir dəfə zikr eylə sidq ilə Cümə gün. 
 
 
Mənə 
 
Salam olsun sənə Molla Məhəmməd, 
Təzə aşıq oldum, saz göndər mənə. 
Amma özüm söz deməyə acızəm, 
Bir neсə bənd deyib, söz göndər mənə. 
 
Dörd ağadır, dörd bağbandır, dörd də bağ, 
Dörd öləndir, dörd xəstədir, dörd də sağ, 
Dörd ovçudur, dörd ceyrandır, dörd də dağ, 
Bunun cavabını yaz göndər mənə. 
 
İki dodaq bu cahanı dürr etdi, 
İki səsin iki guşim kar etdi, 
İki mələk iki gözüm kor etdi,    
Təzədən ikicə göz göndər mənə. 
 
Dəryanın ğəvvası ölməgə baxmaz, 
Əlli beş sərçədən bir qırğı qorxmaz, 
İki şey insanın yadından çıxmaz, 
Onun sifarişin yaz göndər mənə. 
 
Molla Cuma özü yazdı bu yazı, 
Bülbül kimi xoş danışır avazı, 
Səndə olan ol əbyatı, kağızı 
Çox lazım olubdur, tez göndər mənə.  
 
 
 
 
 358 
Molla Oruc95 
(XVIII-XIX) 
 
Burşlu qızı96 
 
Vaxtsızdı getmə, qayıt 
Gedək bizə, Burşlu qızı. 
Bacardığım hörməti 
Qıllam sizə, Burşlu qızı. 
Olmuşam mail muştaq 
Xumar gözə, Burşlu qızı 
Xoş rəftar bağışlaram 
Şirin sözə, Burşlu qızı. 
Yaylağın maralısan 
Düşdün düzə, Burşlu qızı. 
 
* * * 
Amandı ordan gəlib, 
Getmə qərib ellərə sən. 
Olaydım gümüş kəmər, 
Qurşayaydın bellərə sən. 
Qırx yerdən saç ayırıb, 
Ver sığalı tellərə sən  
Yayaram tərifini, 
Bil düşərsən dillərə sən. 
Gəşt edək bizim eli, 
Gəzə-gəzə, Burşlu qızı.  
 
* * * 
Hüsnünə göz dəyməsin, 
Qədd əla, boy mina təki. 
Ətir sinə, ənbər məmə, 
Yumşaq göbək pilə təki. 
Vəsfinə qoysaq qiymət, 
 359 
Öpüş qalxar minə təki. 
Qılaram həsəd sənə, 
Artırsan gündən-günə təki, 
Maşallah nə dolmusan, 
Eşqə, naza, Burşlu qızı.  
 
* * *     
Layiqmi ordan gəlib, 
Çəkib mənə dağ gedəsən. 
Amandı gəl görüşək, 
Sən də keyfi çağ gedəsən. 
Qılaram mavaza97 sənə, 
Sən də üzü ağ gedəsən.   
Sağ gəlib sağ-salamat,  
Sağ görüşüb sağ gedəsən. 
Şanına Molla Oruc, 
Tərif yaza, Burşlu qızı.    
 
 
 
Aşıq Sənəm 
 
Kəndçi sevgisi 
 
Qız anasına müraciət edərək deyir:  
Səhəngi götdüm, nənə,  
Getdim, su gətdim, nənə,  
O xaraba çöllükdə  
Dəsmalım itdi, nənə.  
 
Anası:  
Səhəngi götdin, qızım,  
Getdin su gətdin, qızım, 
Bəs kimi gördün, qızım?  
 360 
Dəsmalı o çöllükdə  
Bəs kimə verdin, qızım?  
 
Qız:  
Səhəngi götdim, nənə,  
Getdim su gətdim, nənə  
O dağılmış çöllükdə  
Mahmudu gördüm, nənə  
Dəsmalı verdim, nənə.  
 
Anası:  
Mahmudu görrəm, qızım, 
Bir xəbər allam, qızım, 
Dəsmalını verməsə  
Səni döydürrəm, qızım. 
 
Qız:  
Mahmudu görsən, nənə, 
Bir xəbər alsan, nənə,  
Dəsmalımı verməsə  
Məni döydürmə, nənə. 
 
Anası:  
Qaradı qaşların, qızım,  
Fitnədi işlərin, qızım,  
İndi gələr qardaşların  
Bildirrəm işlərin, qızım  
Qırdırram dişlərin, qızım. 
 
Qız: 
Qaradı qaşlarım, nənə, 
Fitnədi işlərim, nənə, 
İndi gələr qardaşlarım  
Bildirmə işlərim, nənə  
Tökdürmə dişlərim, nənə. 
 361 
Oğlanla qızın deyişməsi 
 
Bir qızın başmağı itir. Şübhəsi olan oğlandan başmağının ta-
yını böylə istəyir:  
 
“Gül başmaq” havasında   
 
Qız: 
Evimizdə yatan oğlan,  
Gül boynuma çatan oğlan,  
Gül başmağımı tapan oğlan  
Gətir mənim gül başmağımı  
İçi dolu pul başmağımı. 
 
Oğlan:  
Evinizdə yatmamışam, 
Gül boynuna çatmamışam, 
Gül başmağını tapmamışam, 
Hardan verim gül başmağını 
İçi dolu pul başmağını. 
 
Qız:   
Bizim yerlər duman olar, 
Yağış yağar çəmən olar, 
Muştuluğum tümən olar, 
Gətir mənim gül başmağımı, 
İçi dolu pul başmağımı.   
 
Oğlan: 
Bizim yerlər duman olmaz, 
Yağış yağıb çəmən olmaz, 
Muştuluğum tümən olmaz, 
Hardan verim gül başmağını, 
İçi dolu pul başmağını.   
 362 
Qız:  
Malımı malına qataram, 
Qolumu boynuna çataram, 
Üç gün üç gecə yataram, 
Gətir mənim gül başmağımı 
İçi dolu pul başmağımı.  
 
Oğlan:  
Malımı malına qatmaram, 
Qolumu boynuna çatmaram, 
Üç gün üç gecə yatmaram, 
Hardan verim gül başmağını 
İçi dolu pul başmağını.  
 
Qız:  
Bağcamızda duran oğlan, 
Boynunu buran oğlan,  
Dalımcan gələn oğlan, 
Gətir mənim gül başmağımı 
İçi dolu pul başmağımı.  
 
Oğlan:  
Bağcanızda durmamışam, 
Boynumu burmamışam,  
Dalıncan getməmişəm, 
Hardan verim gül başmağını 
İçi dolu pul başmağını.  
 
Qız:  
Bağcanızın gülü ollam, 
Cibinizin pulu ollam, 
Ananızın qolu ollam 
Gətir mənim gül başmağımı 
İçi dolu pul başmağımı.  
 363 
Oğlan:  
Bağçamız gül istəmir, 
Cibimiz pul istəmir, 
Anamız qol istəmir  
Hardan verim gül başmağını 
İçi dolu pul başmağını.  
 
Qız: 
Bağça barına qurban, 
Heyva narına qurban, 
Ollam anana qurban, 
Gətir mənim gül başmağımı 
İçi dolu pul başmağım  
Bağçanızın barı ollam,  
Heyvanızın narı ollam, 
Həmişəlik yarın ollam 
Gətir mənim gül başmağımı 
İçi dolu pul başmağım.  
  
Oğlan: 
Bağçamızın barı olsan, 
Heyvamızın narı olsan, 
Həmişəlik yarım olsan 
Verrəm sənin gül başmağını 
İçi dolu pul başmağını.  
 
Hər ikisi əl-ələ verib oynayırlar. 
 
 
“Şişə” 
 
Bir qız sevdiyi oğlana deyir:  
“Şişə” havasında 
   
 364 
Əlində sovuzu, 
Doldur hovuzu 
Şam qanavuzu  
Ondan al mənə  
Mən gedim sənə  
Geyib sallanım  
Sən də, bax mənə. 
 
* * *     
Əlində taxta, 
Qoy yerə toxda 
Torqsin tafta  
Ondan al mənə  
Mən gedim sənə  
Geyim sallanım  
Sən də bax mənə.  
 
* * *    
Əlində piti, 
İçində süti, 
Torqsin çiti 
Ondan al mənə  
Mən gedim sənə  
Geyim sallanım  
Sən də bax mənə.  
 
* * *   
Əlində kahı  
Çəkərəm ahı  
Gülür vah-vahı  
Ondan al mənə  
Mən gəlim sənə 
Geyim sallanım  
Sən də bax mənə.  
 365 
* * *   
Əlində nanə,  
Əsər hər yanə,  
Gülü niyanə,  
Tuman al mənə  
Mən gedim sənə 
Geyim sallanım  
Sən də bax mənə. 
 
 
Aşıq Sirac98 
 
Ustadnamə 
  
Haqq əmr eylədi xəlq oldu cahan, 
Yarandı kainat, həyat gövhəri. 
Dünyanın əşrəfi sayılan insan, 
Nələr törətmədi Adəmdən bəri, 
Bir sal nəzəri,  
Ulu cahana, 
Tökülən qana.  
Uyub iblisə,  
Qul oldu nəfsə, 
Qul etdi nəfsinə peymanı pozan. 
Həzm edib buğdanı yolunu azan, 
Qovulub cənnətdən qəm çəkən, suzsan. 
Adəmlə Həvvadır ata-anamız, 
İlk əjdadımız,  
Su ilə oddan,  
Həm xaki-baddan. 
Xəlq oldu sirrdən,  
Bu dörd ünsürdən, 
Dörd ünsürdü bəni Adəm xilqəti. 
Haqq yaratdı bəşərdə hər sifəti, 
 366 
Kimidə xoş, kimidə bəd xisləti. 
Bəd xislətdi qatil edən Qabili,  
Vurdu Habili,   
İlk tökülən qan,  
Budur ey insan. 
Zülm etdi haşa, 
Qardaş qardaşa. 
Qardaş deyildimi quyuya atan, 
Misir karvanına Yusifi satan. 
İtirib fərzəndin dərd-qəmə batan, 
Yaqubdu kənanda çəkən möhnəti. 
Oğul həsrəti  
Sönüb çırağı  
Ömür növrağı 
Haqq olub sözü.  
Haqqdan üz döndərib neçə soltanlar, 
Fironlar, nəmruhlar, xanlar, xaqanlar. 
Qalxdıqca fələyə ahlar, amanlar, 
İlahi göndərib saysız peyğəmbər.  
Haqqa mötəbər, 
Əvvəli Adəm,  
Sonudur Xatəm. 
Gəlib Müsəli,  
Həm də Əfsəli. 
Əfsəl peyğəmbərdi Ulu Həbibullah, 
Meracda onunla danışdı Allah. 
Vəliəhdi ona kül vəliyullah, 
Məhəmməd ümməti qalmaz qaməndə. 
Olmaz şərməndə,  
Müqəddəs Quran.  
Faş edər pürqan, 
Xeyir əməlin,  
Paksa təməlin. 
Təməli pak olan tez tapar nicat, 
 367 
İstəyər Allahdan, İmamdan imdad. 
Mömünlər ağası Əlidir ustad, 
Sirac, sən də şiri-nərə sığın. 
Gülsün növrağın, 
Çağırsan dada, 
Çatar imdada, 
Qılar mərhəmət,    
Ustada rəhmət. 
 
Qanar-qanar 
 
İnsan oğlu hörmətini, 
Saxla namus, qan ar, qan ar. 
Kamil sənət qiymətini, 
Eldən alar, qanar-qanar! 
 
* * * 
Namərd qəlbi al çax deyər, 
Ucalar da alçax deyər. 
Alçax sözü alçax deyər, 
Yaralarım qanar-qanar. 
 
* * *     
Əzablıyam bir yarım cıx, 
Ürəyimi bir yarımçıx, 
Bir bədəsil, bir yarımçıx, 
Çətin-çətin qanar-qanar. 
 
Payızda 
 
Mərd igidin ola gözəl həmdəmi, 
Şirin vüsalına çata payızda. 
Qalmaya həsrətdə, çəkməyə qəmi, 
Subaylıq daşını ata payızda. 
 368 
Yaz olanda gəzib soraq salalar, 
Qız evindən “hə” cavabın alalar. 
Üç ay yayı həm nişanlı qalalar, 
Başlayalar toy büsata payızda. 
 
Köçə ər evinə o gözəl canan, 
Bəy də gələ aşıq eyləyə dövran. 
Gəlin ayağına kəsilə qurban, 
Qədəm basa şən həyata payızda. 
 
İki sevgi bir-birinə vurula, 
Qoymayasan hicran çəkib yorula. 
Gül bülbülə, bülbül gülə sarıla, 
Məst olub sübhətək yata payızda. 
 
Ürəklərdə aşıb-daşan sevincin, 
Atəşi qoymaya alalar dincin. 
Məhəbbət alovu o iki gəncin, 
Yuxusuna haram qata payızda. 
 
Budur könüllərin arzu, məramı, 
Belə səadətə qovuşa hamı. 
Sevgi sevgisinnən aldıqca kamı, 
Üşgəmlər tərinə bata payızda. 
 
Gözlərin zülfünə şana yaraşar, 
Hər nə geysə o canana yaraşar. 
Oğlan qıza, qız oğlana yaraşar, 
Sirac da toyların tuta payızda. 
 
 
 369 
Təmsil-qoşma 
 
Dinə bilmir 
 
Aman Allah, nə bəd gəldi zamana,  
Ulax fərman verir, nər dinə bilmir. 
Dövran öz oxunu qoyub kamana, 
Zənən qabağında ər dinə bilmir. 
 
Sürülər qalxanda el yaylağına, 
Yeyillər, yazırlar qurd ayağına. 
Sıfırlar düzülür birin sağına, 
Yüzün bir eyləyir, bir dinə bilmir.  
 
Keçi molla olub buraxıb saqqal, 
Dərs deyir qoyuna boşboğaz naqqal. 
Qıy vurur dərədə pələngə çaqqal, 
Tülkünü görəndə şir dinə bilmir. 
 
Hoqqabaz sağsağan edir iftixar, 
Ağacdələn kimi dəf çalanı var. 
Leylək rəqqasədir, qarğa bəstəkar, 
Susdurub bülbülü şər, dinə bilmir.  
 
Hamı qərib olub doğma elində, 
Axırıq zamanın qanlı selində. 
Sirac hökm görüb nadan əlində,  
Töküb xəcalətdən tər dinə bilmir. 
 
 
Gəlməsə 
 
Dedim ey gül oldun hicran dustağı, 
Yarın sözü yara şirin gəlməsə. 
 370 
Girərəm qoynuna tifil sayağı, 
Ağlaram püstandan şirin gəlməsə. 
 
Nə carçı, nə qasid, nə də çaparam, 
Şövq əhliyəm, eşq köhlənim çaparam. 
Fərhad kimi bu dağları çaparam, 
Üzərəm canımı Şirin gəlməsə. 
 
Yetişin dadıma böyük yaradan, 
Sənsən aləmləri yoxdan yaradan. 
Çətin qurtararam belə yaradan, 
Siracam dadıma Şirin gəlməsə. 
 
Hökmü 
(Gəraylı) 
 
Aman, aman, Allah aman, 
Dəhşət imiş şərin hökmü. 
Gör necə dəyişir zaman, 
Qadındadır ərin hökmü. 
 
Çıxmasa da nərddən başı, 
Oyunçunu udur naşı. 
Xanələrdə tutub daşı, 
Mat eyləyir zərin hökmü. 
 
İnsan gərək haqqı duya,  
Nə şərə, böhtana uya. 
Arxalanıb axar suya, 
Daş oynadır pərin hökmü. 
 
Quzu qurdu salmır saya, 
Tülkü şirdən etmir həya 
 
 371 
Çatmır dılqır bir danaya 
Nərildəyə, nərildəyə. 
 
Meymuna bax girib cəngə, 
Meydan oxuyur pələngə. 
Siracı gətirib təngə, 
Uzunqulaq hərin hökmü.   
 
Yoxdur 
(Qıfılbənd) 
 
Bir meşədə iki ağac boy atmış, 
Gördüm budağında yarpağı yoxdur. 
Çəmənzar təpədən göyərib qalxmış 
Nədəndir kökündə torpağı yoxdur? 
 
Hansı kəslər bu ağacı görübdür, 
Onun kökü dayaz yerə giribdir. 
Yarpaqsız, hər yana budaq veribdi 
Üstündə meyvəsi, saplağı yoxdur. 
 
Dibində çəməni heç vaxt qurumaz, 
Ya göy deyil, ya saralıb çürüməz, 
Onun otu mal-qaraya yaramaz, 
İnsan olan yerdə oylağı yoxdur. 
 
Sirac özü heyran qalıb bu sirə, 
Çoxlarını salıb dərin fikirə. 
Bitəndə meyvəsi tökülür yerə 
Nə kamil bağbanı, nə bağı yoxdur.   
 
 372 
Zoğal 
(Müxəmməs.“Kəmsavad və Sirac” 
dastanından parça) 
 
Zaqatala bağlarından de gəlmisən hara zoğal, 
Qiymətin bir neçə dəllal saldı ixtisarə, zoğal, 
Uğrunda cəfa çəkəni qoymusan avarə, zoğal. 
Baş çəkib Gəncə şəhrinə çıxmısan bazara, zoğal, 
Taleyin çox bəd gətirdi, ay iqbalı qarə zoğal. 
Bilmirəm niyə gətiriblər Gəncəyə sən bəxtəvəri, 
Ağdaşı, Yevlağı qoyub addamısan Kürdən bəri. 
Mingəçevirdə, Tərtərdə olmadımı bir müştəri? 
Ya keçib Qavırqannıxdan gedəydin Eldarə zoğal,  
Bəzən molla deyir guya kökündə cin, şeytan yatır, 
Odur ki, düşür böhtana hər kim ki, səni alır, satır, 
Dindirirsən Kəmsavadı qışqırır ki, mayam batır, 
Tərgiyifdi alverim cırır, pozur, cırır atır, 
Sağlığına yüz dəftəri edib parə-parə, zoğal. 
Bilsə şəkili Ələsgər əməlin olacaq saxta, 
Gətirməzdi bu mahala aparıb satardı Qaxda. 
Çox sağ olsun qız-gəlinlər, qisas alıblar bu haqda, 
Sıxçalayıf tumun çəkib duz da səpib edib axta. 
Qurudub qızmar günəşdə vururlar anbara, zoğal. 
Mürəbbədə yox əvəzin, sədan düşübdü cahana, 
Pürrəngli çayla içəndə ləzzət verirsən dahana, 
Simavarın yanında sən əyləşmisən ağayana, 
Bu da deyil öz hünərin çox da olma yekəxana,  
Şəkərdir üzün ağardan, lap açıq-aşkarə, zoğal. 
Layisqılı aşıq Sirac istəmədi iş uzana, 
Aravuran, çuğul şeytan fitnə verdi yol azana, 
Necə ________ dedi lənət olsun həcv yazana, 
Ustad gərək el içində hörmətinən ad qazana, 
Çox dedilər bir qanmaza, heç gəlmədi karə, zoğal. 
       
 373 
Olsa 
 
Göydən nur yağarsa qara torpağa, 
Bol olar sərvəti çöl kömək olsa 
Bağbanlar ziynəti yaz verər bağa 
Bülbül nalə çəkməz gül kömək olsa. 
 
Qul edib sərvətə satan cananı, 
Bil ki, ləkələyir pak vicdanını. 
Hər bir insan tapar, yeyər nanını, 
Canda qeyrət olub əl kömək olsa. 
 
Haqq verməsə bəndə nahaqq gəzməsin, 
Əyri gedib, doğru yolun azmasın. 
Xeyir-bərəkətin Xaliq üzməsin 
Sənətkar dolanar el kömək olsa. 
 
Namərdə qaydadır özünü öyər, 
Mərdi qəm qocaldıb qəddini əyər. 
Üz döndərməz, hamı sənə can deyər 
Əldə varın olub, pul kömək olsa. 
 
Sirac yazıb-yarat, düşmə həvəsdən, 
Kənar dolan ara vuran nakəsdən. 
Yüz yaşasan qorxun olmaz bir kəsdən 
Böhtan danışmasan, dil kömək olsa.    
 
Dolandırır 
 
Kim desə fələklə dostam, a dostlar, 
O kimsə əqlini çaş dolandırır. 
Qalıb ürəyimdə şirin arzular, 
Axıdır didəmdən yaş dolandırır. 
 
Çox bəlalar çəkdim bu az yaşımda, 
Şəkər töksən zəhər olur aşım da. 
 374 
Ellər, bilin, fələk mənim başımda,  
Bir kotan əkməyib, xış dolandırır. 
 
Su üçün gedirəm quruyur Kür də, 
Dəyişib əlimdə tuc olur zər də. 
Mərdə dost deyirəm, dönür namərdə, 
Edir baharımı qış dolandırır. 
 
Bel bağlama Sirac, fələyə çox da, 
Onun hər dostluğu saxtadır saxta. 
Tac qoyub başına çıxarır taxta, 
Gədanı hamıdan baş dolandırır. 
      
Əlfinaz 
(Qoşayarpaq) 
 
Gəldim kəndinizə, mehmanam sizə, 
Oldum o qaş gözə heyran Əlfinaz. 
Sən həmdəm ol bizə, gəl çıxaq düzə,  
Edək gəzə-gəzə seyran, Əlfinaz. 
 
Qaməti minasan, çeşmi rənasan, 
Od tutub yanasan, məni qınasan. 
Dərdimi qanasan, sən bir sonasan, 
Aşiqin sanasan tərlan, Əlfinaz 
 
Kamalda əlasan, göyçək balasan, 
Mərhəmət qılasan, könlüm alasan. 
Yanımda qalasan, yarım olasan, 
Dərdimə bulasan dərman, Əlfinaz 
 
Baxçalar barısan, şirin narısan, 
Dağların qarısan, dost nübarısan. 
 
 375 
De kimin yarısan, sitəmkarısan? 
Ovçu şikarısan, ceyran Əlfinaz. 
 
Siracdır yaralı, könlü paralı, 
Dərdindən saralı, gəzmə aralı. 
Cismini nar alı, Güllük maralı, 
Qoy bilsin bu halı, hər yan Əlfinaz. 
 
Gələrsən 
 
Canan mənə bu görüşdə söylədi, 
Sən get adam sayılanda gələrsən. 
Acı dillə çox məzəmmət eylədi, 
Qəm-hicrandan doyulanda gələrsən. 
 
Sordu niyə düşgünüsən şərabın, 
Son zamanlar yaman çıxıb xarabın. 
Nahaq yerə tökmə çeşmi sirabın, 
Bağrın başı oyulanda gələrsən. 
 
Çox yalvardım hədsiz çəkdim dad-aman, 
Əlif qəddim gəl eyləmə sən kaman. 
Əmr verdi gəlib getmə hər zaman, 
Arada şərt qoyulanda gələrsən. 
 
Bir eşitsəm dilinin xoş sədasın, 
Dedim allam gözlərinin qadasın. 
Gördü hədsiz içmişəm qəm badəsin, 
Dedi çıx get, ayılanda gələrsən. 
 
Tale səndən üz döndərib, ay Sirac, 
Bivəfa yar etmir dərdə bir əlac. 
Gül üzünə dedi: hələ qal möhtac, 
Xoş mərhəmət duyulanda gələrsən.   
 376 
Aşıq Sakit 
 
Yoxdur 
(Aşıq Siracın eyni adlı qıfılbəndinin açılışı) 
 
Aşıq Sirac, meşədəki cüt ağac, 
Maral buynuzudu, yarpağı yoxdu. 
Bir özüldən iki yana ayrılan, 
Haçalar tək durub, torpağı yoxdur. 
 
* * * 
Başdan qaynaqlanıb kökü gör necə, 
Yaz-yay, payızla, qış, gündüz və gecə. 
Buynuzdan buynuzlar veribdir veçə, 
Nə meyvəsi, nə də saplağı yoxdur. 
 
* * * 
Təkcə erkəyində maralın, xoşda, 
Buynuzlar tac kimi gəzirlər başda. 
Ömrü sona çatır meşə, dağ, daşda, 
Bağbanı Allahdı, ortağı yoxdur. 
 
   * * *  
Bu Hikmət, əlamət bir Allahındı, 
Varlıqlar neçə min cür - Allahındı. 
Aşıq Sakit deyər sirr Allahındı, 
Düşməni insandı, toxtağı yoxdu. 
 
 
Var 
(Aşıq Siracdan sorğu, qıfılbənd) 
 
Bir gümbəzdə 7 bulaq, 
Acısı var, şirini var. 
Qarışmır bir-birisinə, 
Nə dayaz, nə dərini var. 
 377 
  * * * 
O bulaqlar axar, axar... 
Heç kim içməz, hamı baxar. 
Nə iylənər, nə bir qoxar, 
Nə qaynar, nə sərini var. 
 
  * * * 
3-ü cütdü, biri təkdi 
Onlar ayrı-ayrı rəngdi. 
Təki hamsından qəşəngdi 
Pak bir zikri, bir ünü var. 
  
   * * * 
Bu gümbəzlər artıb sanı, 
Bürüyüb bütün dünyanı. 
Aşıq Sakit, onda, tanı: 
Haqqın nizam görümü var.  
 
Bizi 
(Divani) 
 
Qadir Allah, sən unutma həmd sənadan bizi, 
Din-imana məsul etdin Kalu-bəladan bizi. 
Ölənəcən tövbə qapısın üzümüzə açırsan, 
Çox sevirsən özümüzdən, ata-anadan bizi. 
 
 * * * 
Can verdiyin hər bir canlı bir aləm, bir arzudur. 
Son məqamda Adəm oğlu ruzusuna ruzudur. 
Getdiyim yol, tutduğum iş - sən yazdığın yazıdır, 
Bir sirr kimi yoğurmusan başdan-binadan bizi. 
 
 * * * 
Neyləsən də səninkiyik, kim sağlam, kim əlildi, 
“Aməntu”n bizə tövsiyən bir sübutdu, dəlildi. 
 378 
Varlı, yoxsul, yaxşı, yaman sənə möhtac, zəlildi 
Bürümüsən diqqətinə ərşi-əladan bizi.  
 
 * * *  
Başımızın üstdə şimşək, ildırım, qasırğa var, 
Ayağımız altda vulkan, zəlzələ, daşqın sular. 
Rəhmin varsa, yoxdu vallah bizə səndən yaxın yar, 
Qoruyursan fəlakətdən, neçə bəladan bizi. 
 
 * * *  
Ərrəhmansan, Köçərini rəhm anından ayırma, 
Hörmətinə layiq olmaq gümanından ayırma. 
Mərhəmətinin ümidi-imanından ayırma, 
Apardığın vaxt bəqaya sən bu fənadan bizi.  
 
Dörd, dörd 
 
Molla Cumanın “Göndər” rədifli 
qoşma-qıfılbəndindən parça 
 
Dörd ağadı, dörd bağbandı, dörd də bağ, 
Dörd ovçudu, dörd maraldı, dörd də dağ, 
Dörd ölüdü, dörd xəstədi, dörd də sağ, 
Bunun cavabını yaz göndər mənə. 
 
Cavabı: 
4 ağa - 4 ünsür - xilqətimizdi, 
4 bağman - 4 fəsil - nemətimizdi, 
4 bağ - 4 ümmanlı dünya - əzizdi, 
4-lər çoxdu, əsasları bunlardı. 
 
 * * * 
4 ovçu - 4 vaxtdı - saysan ömrünə, 
4 mələk təhkimdi insan ömrünə. 
 379 
4 din - 4 peyğəmbər qansan ömrünə 
4-lər çoxdu, əsasları bunlardı. 
 
 * * * 
4 kitab - 4 əsas dinin 4 yolu, 
Batil dinlər həm xəstədi, həm ölü, 
Quran məhşərədək qalacaq ulu, 
4-lər çoxdu, əsasları bunlardı.   
 
 
Taxta qaşıq 
 
Metal qaşıq yemək vaxtı boşqabda, dövrədə, cəmin içində səs 
salır deyə Ovçu həkim yeməyini həmişə taxta qaşıqla yeyirdi. 
Günlərin bir günü 10-15 ilin həmdəmi olan həmin taxta qaşığın 
bir qırağı qopur. Bir müddət yemək əzabına məruz qalan Ovçu 
həkim yaxşı dülgər olan qardaşım Əliyə bir ədəd taxta qaşıq 
sifariş verir. Aradan 6 ay müddəti keçməsinə baxmayaraq Əli 
qaşığı hazır eləmir. Ovçu həkim isə müxtəlif yumorlu, giley-
güzarlı şeirlər ilə məni rahat qoymadı. Ovçu həkim və dostu 
Niyazi yozumlu ikisi birdən ki, üstümə “Taxta qaşıq” şeirlərilə 
hücuma keçdilər, mən də cumdum qardaşım Əlinin üstünə ki: 
 
Niyə məni xəcalətli qoymusan, 
Çəkəmmirəm bu töhməti ay Əli. 
Hər biri dağ bərabəri dostlara, 
Mən vermişəm zəmanəti, ay Əli. 
 
 * * *  
Qardaşlıqla yan qoyaraq börkümü, 
Qəbul etdim yaxın dostun ərkini. 
Usta kimi sən də göstər görkünü, 
Bircə taxta qaşıq nədi, ay Əli. 
 
 380 
 * * * 
Əl işində sənin ki, var səriştən, 
Həmi umac, həmi də ki, əriştən, 
Məhrum etmə məni dostla görüşdən, 
Ver çatdırım əmanəti, ay Əli. 
 
 * * * 
Hörməti var eldə, adı-sanı var, 
Həkim Loğman kimi şərəf-şanı var. 
Səxavəti, süfrəsi var, nanı var, 
Yeməyə yox bir aləti, ay Əli. 
 
 * * * 
Mərd yolunda şirin cana qəsd elə, 
Yuxusuz qal, lap özünü məst elə. 
Bir qaşıq yox, biri sən bir dəst elə, 
Dosta göstər məharəti, ay Əli. 
 
 * * * 
İsmətgildə soyudu xəngəl, qaşıqsız, 
Yetim oğlu oldu əngəl, qaşıqsız, 
Ovçu doxtur vurur ləngər, qaşıqsız, 
Qalmayıbdı ta taqəti, ay Əli. 
 
 * * * 
Elə etmə qardaşlığı pozum mən, 
Niyazi tək düzü tərsə yozum mən, 
Köçəriyəm, oluramsa lazım mən 
Gəzməm artıq səadəti, ay Əli. 
 
Nəhayət, aprel ayının ortalarında iki aşiq məşuqu bir-birinə 
qovuşdurduq. Ovçu doxturla qaşığı. Və onların duvaqqapmasını 
aşağıdakı müxəmməslə keçirdik. 
 
 381 
Nə müddətdi tay-tuşundan, 
Gəzirsən iraqda qaşıq. 
Qab-qacaqdan çıxdaş olub, 
Qalmısan qıraqda qaşıq. 
Əvəzinə dəmir-dümür, 
Dırmaşıbdı taxta, qaşıq. 
Ovçu həkim açdı sənin, 
Bazarını, toxta, qaşıq. 
Yumşaldı bir evdəsə də, 
Baxtındakı şaxta qaşıq. 
 
 * * * 
Yaratdı çömçə, kəfkirlə, 
Ulu ata-baba səni. 
“Bismillah”la ələ alıb, 
Salardılar qaba səni. 
Dövran döndü, əvəz etdi, 
Pıçaq, çəngəl, yaba səni. 
Yaşatdı yüz iz içində, 
Yenə bu el, oba səni. 
Bu bazarda bu arşına, 
Döz hələlik toxta, qaşıq. 
 
  * * * 
Adamlar var gahdan sağa, 
Gahdan sola meyillənən. 
On beş yolun ayrıcında, 
Neçə yola meyillənən. 
Öz aşına dodaq büzüb, 
Özgə yala meyillənən. 
Müvəqqəti bər-bəzəyə, 
Cah-cəlala meyillənən. 
Bir ətək pul para verib, 
Xrustala meyillənən. 
 382 
On, on beş də sənə verib, 
Qoysun bir bucaqda qaşıq. 
 
  * * * 
60 ildir qəlbimiz daş,  
Qaşığımız dəmir olub. 
Dəyirman kübrə üyüdür, 
Çörəyimiz xəmir olub. 
Məclislərdə çəngəl-pıçaq, 
Mənasız səs-səmir olub. 
Gəlmə tutub yerimizi, 
“Tovarişlə, əmir” olub. 
Ağzımıza Cilov vurub,  
Başımıza noxta, qaşıq. 
 
  * * * 
Qəm çəkmə səni saymayan, 
Özü sayılmaza görə. 
Çanağını bəyənməyən, 
Tısbağada naza görə. 
Sabir demiş top atsan da, 
Qanmaz, ayılmaza görə. 
Yüz qaynar qazana baş vur, 
Qədir bilən aza görə. 
Zər qədrini zərgər bilər, 
Qıyar az da, çox da, qaşıq. 
 
  
  * * * 
Nə biləydik ədalətə, 
Ağıl yox, güc zor baxacaq. 
Beçə balın divanına, 
Ayran oğlu şor baxacaq. 
Keçmişinə xor baxanlar,  
Gələcəyə kor baxacaq. 
 383 
Qozbelin düzəlməyinə, 
Bəsdi, dedik “gor baxacaq”. 
Gor baxınca gəl biz baxaq, 
Edək onu axta qaşıq. 
 
 * * * 
Köçəri də son qoyacaq, 
Yersiz gəldi, yerli “qaç” a. 
“Qeyrət” deyən qeyrətsizlər, 
Qoymayaq ki, ayaq aça. 
Bir armud tapmadı Əli, 
Qaldı fısdıq quca-quca. 
Ovçu səni dişləməsin, 
İnsaflı olsun balaca. 
Arzumdur düşəsən dəbə, 
Hər ev, hər otaqda qaşıq 
Taxta qaşıq, taxta qaşıq.  
 
Nəhayət, mənim vəziyyətimi nəzərə alan Əli Ovçu həkimin 
qaşığını yaratdı. Birini bir dəst elədi. Mən tez Niyaziyə xəbər yol-
ladım və yanına getdim ki, 
 
Ay Niyazi, dostlara de, cəm olsun; 
Bu gün verək qaşığını doxturun. 
Neçə aydı guya yemir, qaytaraq, 
Gözlərinin işığını doxturun. 
 
 * * * 
Əsnəməkdən ləfləsə də çənəsi, 
Bir dəst olub çürümüş bir dənəsi. 
Bilirəm ki, sözlə dolub sinəsi, 
Çək sazının aşığını doxturun. 
 
 * * * 
Sənin mərhum şilyapanla yanaşa, 
Sərgiyə qoy hamı qalsın tamaşa. 
 384 
Yetim oğlu “salsa qanmazı başa”, 
Gözlərində yaş uğunu doxturun. 
 
 * * *  
Başım çıxmır salıb sözə qaşığı, 
Köhnə dodaq neynir təzə qaşığı? 
Mən görüşüm tutub üzə qaşığı, 
Sən də doldur meşoğunu doxturun. 
 
 * * * 
Qaşıq, qayğısından sahibkarının, 
Dodağına dönüb qoca qarının 
Kəsəmmirəm onun ahu-zarını 
Açaq barı qırışığının doxturun. 
 
 * * * 
Qurtarıbdı nə ki, dərdi var çəkib, 
Qaşıq, qaşıq, qaşıq - deyib car çəkib. 
Çıxammıram yola, izə ar çəkib, 
Qovuşduraq məşuğunu doxturun. 
 
Bu hadisənin, bu sicilləmələrin səbəbkarı köhnə, sınıq taxta 
qaşığa: 
 
Sınıq qaşıq, bax bu günə kimiydi, 
Sayılmağın, yeyib, doyub de danış. 
Köhnəlmisən bazarında Ovçunun, 
Hayıf keçən günlər hayıf de, danış. 
 
 * * * 
Sınıq qaşıq, günü gəldi üstünə, 
Bu qanundu toxunsa da şəstinə. 
Bircə köhnə dostdan qeyri, dəstinə, 
“Hər şeyin təzəsi” deyib, de, danış. 
 385 
 * * * 
Sınıq qaşıq, kim qaraldıb qanını, 
Bilirəm ki, xidmət üzüb canını. 
Kim nə bilib qoparıbdı yanını, 
Edib səni zəlil, mayıf, de danış. 
 
 * * * 
Sınıq qaşıq, yaramırsan aşa sən, 
Dövranını vurmusan ta başa sən, 
Qocalmısan gələmmirsən xoşa sən, 
Hayıf keçən günlər, hayıf, de danış.  
          
Moddu 
 
Şəhərlərdən birinə kurorta getmiş bir dağlının kəndə-həyat 
yoldaşına məktubu: 
 
Daha çəkmə paltar dərdi, 
İndi çırıq tuman moddu. 
Tullama çır-çındırını, 
Şəhərlərdə yaman moddu. 
 
   * * * 
Olmasa da olar “cins”dən, 
Tapılar yaxşıdan, pisdən, 
Yol qaşıvı, xətt çək hisdən, 
Acıqlanma canan, moddu. 
 
   * * * 
Zolaq-zolaq, yarıq-yarıq, 
Nə rəng olsa yığ, satarıq. 
Neynək, belə gəlib tarıx, 
Kirşanlansa nənən, moddu. 
   
 386 
   * * * 
Gitara çal, vurub cazı, 
Bəyənmə tar, qabal, sazı. 
Bir yanında zırpı tazı, 
Bir yanında oğlan moddu. 
 
   * * *  
Sağ gözə tax eynək, hüt ol, 
Çılpaq büt ol, neynək, küt ol. 
Geymə paltar, köynək, lüt ol, 
Lifçiklə gəz, dolan, moddu. 
 
   * * * 
Saqqız çeynə yolda, izdə, 
Yay ağzını, diş təmizdə. 
Abır-ismət deyil, üzdə 
Daha ənlik, kirşan moddu. 
 
   * * * 
Yolsuz qalıb yoldan çıxan, 
Eli görmür eldən çıxan, 
Avropada zildən çıxan 
Hər səs bizdə inan, moddu.   
 
Olaydım 
 
Gözəl, o ilahi baxışlarını 
Oxuyan ilahi falçı olaydım. 
Hakim kəsildiym arzularına, 
Hissinə, duyğuna ölçü olaydım. 
 
   * * * 
Bilsəm məhəbbətin yanır yolumda, 
Sular bağlamazdı mamır yolumda, 
 387 
Bütün ömrüm boyu ömür yolumda, 
Səninlə yol gedən yolçu olaydım. 
 
   * * * 
Ayrıl ayrılıqdan, təklən təklikdən, 
Gəl, gəl qoşa keçək gül-çiçəklikdən. 
“Hə” “yox” arasında sıyrılıb yükdən, 
Gümanı doğrulmuş elçi olaydım.  
 
Yığılın 
 
Həşarat şirəyə yığılan sayaq, 
İnsanlar, az dövlət-vara yığılın, 
Qarın otarmasın qarından çıxan, 
Halal kəsbə, halal kara yığılın. 
 
   * * * 
Haramla baylaşıb əldə, ətəkdə 
Ömür-gün sürməyək qulağı şəkdə, 
A dostlar, gen gündə görünməsək də, 
Düşəndə çətinə dara yığılın. 
 
   * * * 
Yoxmu dünyamızın bir ağsaqqalı, 
Kamalla yatırsan hər qeyli-qalı? 
Pozulub havalı könlümün halı, 
Çoxalıb sinəmdə yara, yığılın. 
 
   * * * 
Demirəm raketdən yaxa qurtaraq, 
Uçan boşqablara pənah aparaq, 
Açaq gözlərini dərman taparaq, 
Günəşi tanıdaq kora, yığılın. 
 
 388 
   * * * 
Nədir övlad dərdi bilir hər ata, 
Bu dağı çəkməyək biz kainata, 
Bir cahil əlindən çıxmamış xata, 
Edək dünyamıza çara, yığılın.   
 
 
Od əmim 
(Təcnis) 
 
Bu günüm də belə keçib gedəcək, 
Keçən sayaq o dünənim, o dəmim. 
Od baxışlım, sinəmə tök odunu, 
O od atam, od ulusum, od əmim. 
 
  * * * 
Yandır ömrü, ləkəlisə “nun”sa, yax. 
Bağrı xallı laləni də “nun” sayaq, 
Qönçə dodaq qoy açılsın “nun” sayaq,    
Düyünlənib niyə olsun o da “mim”? 
 
  * * * 
Vara bilsən, eşqin yolu, odu, var! 
Köçəriyə odu taleh, odu var. 
Közlərinin ürəyimdə odu var, 
İcazə ver ləbindən də od əmim.   
 
Yaşada 
(Dodaqdəyməz təcnis) 
 
Qarnın əsiridir alçalan insan, 
Ya dərdliyə layiq deyil, ya şada. 
Sehirli dərgahı haqq-ədalətin 
Nahaqqı itirə, haqqı yaşada. 
 389 
 
   * * * 
Xain, çətin saxlar şər işlərin dən 
Salacaq saçına hər işləri dən. 
Naqislərin şeytan, şər işlərindən 
Axan yaşlar yeri etdi yaş ada. 
  
   * * * 
Halallıqla qazan yaxşı ad, yaşa. 
Təskinlikdi axan-yaxşı ad-yaşa. 
Aqillik gətirir yaxşı ad yaşa, 
Xətir saxla saqqala da, yaşa da. 
 
   * * * 
Ey ana yer, tanı nədi insanı, 
Aşıq həsrət anlarını il sanı. 
İnsanları yaşatdığın il sanı 
İnsanlar da kaşki səni yaşada.     
 
  
 390 
XXIII. AŞIQ RƏVAYƏTLƏRİ 
 
Molla Cuma ilə Aşıq Ələsgərin deyişməsi99 
 
Rəvayətə görə bir dəfə Molla Cuma gəlib çıxır Aşıq Ələs-
gərin və şəyirdlərinin yaşadığı bir ocağa. Şəyirdləri görürlər ki, 
qəribin sazı var. Qonağı dişlərinə vurmaq istəyir, ona atmacalar 
atırlar. Cuma onların cavablarını yerli-yerində verib pərt eləyir. 
Hadisəni müşahidə edən Aşıq Ələsgərin xoşuna gəlir Molla 
Cumanın hazırcavablığı.  
Aşıq Ələsgər soruşur: “Aşıq, hardan gəlib, hara gedirsən?” 
Alıb Molla Cuma görək nə deyər: 
 
Ağalar, xəbər alsanız,  
Bilin mən hardan gəlirəm. 
Cəsədim od tutub yanır, 
Çıxıban nardan100 gəlirəm. 
Mənsur təki müsəxxərdim101, 
Qurtarıb dardan gəlirəm. 
Aparıb əqlim, kəmalım 
Satıb bazardan gəlirəm. 
Billah təmiz uzaq olub, 
Namusdan, ardan gəlirəm.  
 
* * *  
Bir şəhərə yolum düşdü, 
Sultanı çıxmış başa da102 
Qabağında əl bağlayıb, 
Qalmış yüz on dörd paşa da103 
Altı мин ики yцz отуз доггуз   
Bayraq var yanaşada104, 
Йетмиш йедди мин доггуз йцз отуз дюрд qoşun105 
Nizam oynar tamaşada. 
Otuz qapıdan keçibən106 
Mən o şəhərdən gəlirəm. 
 391 
* * * 
Bir qarıynan bir qoca107, 
Əyləşmişlər xanasında. 
İyirmi dörd gəlin vardır108, 
Həm onların binasında. 
Hər gəlinin altmış uşaq109, 
Düzülübdür sinəsinə. 
On beş-on beş süd əmərlər110, 
Dörd məmə var anasında111. 
Mocuzata heyran olub 
Çərxi-qəvvardan gəlirəm. 
 
* * * 
Bir əjdaha kəsdi yolum, 
Gördüm on iki başı var112. 
Hər başında birdir ağzı, 
Ağzında otuz dişi var113 
Hər kəllədə dörddür gözü114,      
Tamam yüz əlli qaşı var115 
Qabağında yazılıbdır 
Üç yüz altmış yaşı var116 
Qorxma deyib mərd yerişli 
Cəlil Cabbardan gəlirəm. 
 
* * * 
Bir bezircan seyrə çıxmış 
Doxsan doqquz qul dalınca117 
Gündə beş vaxt iş işlərlər118 
Ta İsrafil sur çalınca119. 
Bir şah qırar öz qoşunun 
Təki özü tək qalınca120 
Arif olan bu suala 
Cavab verər kamalınca. 
Mən Cümədə xəvər çoxdur, 
Gəzib diyardan gəlirəm. 
 392 
Aşıq Ələsgərin şəyirdləri qıfılbəndi aça bilmir, sazlarını ve-
rirlər Molla Cumaya, Molla Cuma götürmür, deyir ki, mən bura 
saz yığmağa gəlməmişəm, söz öyrənməyə gəlmişəm. 
Rəvayətə görə Aşıq Ələsgərlə Molla Cuma üç gün, üç gecə 
deyişirlər. 
Axır bu qərara gəlirlər ki, onlar bir-birini bağlaya bilmirlər, əl 
verirlər, bir-birinin sazın öpüb doğma qardaş kimi deyə-gülə ayrı-
lırlar... 
 
Molla Cumanın Molla Surxaydan gileyi 
 
Molla Surxay Göynük Mahalının sayılıb-seçilən, ən nüfuzlu 
adamlarından hesab olunurdu. Molla Cuma  ona həsr etdiyi şeirlə-
rinin birində yazırdı:  
Muştulud Adəm Ataya, ondan qalmış bu fərzəndə. 
İkidir səxavət əhli, Bizim Şəki uyezdində 
Baş Şeyx Hacı Əhməddir, Ayağı Molla Surxaydı. 
(Şeyx Əhməd-məşhur din xadimi, ilahiyyət alimi idi. Hazırda 
Şəki rayonunun Baş Şabalıd kəndindəki qəbri ziyarət hesab olu-
nur. H.Ə.) Molla Surxayla Molla Cuma arasında möhkəm dostluq 
əlaqələrinin olması aşığın şeirlərində açıq görünür. Lakin Molla 
Cuma nədənsə Molla Surxayın ondan inciməsini hiss edir və 
məsələni aydınlaşdırmaq məqsədilə dostunun evinə yollanır. Qa-
pının dalından “ay Molla Surxay, ay Molla Surxay” deyə çağırsa 
da balta ilə odun doğrayan Molla Surxay aşığı səsindən tanısa da 
buna əhəmiyyət vermir. Molla Cumanı səsindən tanıyan Molla 
Surxayın arvadı ərinə deyir ki, bu gələn Molla Cumadır, çıx qaba-
ğına, yoxsa o sazını çıxarıb sənə həcv qoşar, yaxşı olmaz, Molla 
məktəbində bir yerdə oxumusunuz, ərəb-farsı öyrənmisiniz, neçə 
illərin dostusunuz, gör nə deyir. Sən demə, Molla Surxayın hüzürü 
düşüb və o elə bilib ki, Molla Cuma bunu bildiyi halda başsağlığı-
na gəlməyib. Bu səbəbdən də aşıqdan inciyib. Əslində isə Molla 
Cumanın bu hüzrdən xəbəri olmamışdır. Molla Surxayın onu so-
yuq qarşıladığını görən aşıq sazını çıxararaq bu müşairəni deyir: 
 393 
Dünyadı 
 
Salam olsun sənə, ey molla Surxay, 
Bel bağlama, ha bu, yalan dünyadı. 
Qulpun tutub çox eyləmə haqqı-say, 
Qabağı gül, dalı solan dünyadı. 
 
Əbdürrəhmandan hanı edən xoş səfa, 
Şamxal bəyi tək eylədi bivəfa, 
Hanı Rüstəm, hanı molla Mustafa, 
Kim qalıbdır, kimə qalan dünyadı. 
 
Çox yoxsulu qalxızıban bay eylər, 
Çoxlarını dağıdıban zay eylər, 
Çoxlarının göz yaşını çay eylər, 
Çoxlarına talan salan dünyadı. 
 
Çoxlarına gül-bənövşə iynədir, 
Çoxlarını gecə-gündüz göynədir, 
Çoxlarını dırnaq üstə oynadır, 
Çoxlarına təmbur çalan dünyadı. 
 
Mən Cumanın hal-əhvalın bilmədim, 
Dostluğuna yoxsa layiq görmədin, 
Hər an sorram, bir haysa da vermədin, 
Belə olmaz, ölüm olan dünyadı. 
 
Molla Surxay baltanı yerə qoyaraq gəlib Molla Cuma ilə sə-
mimi görüşüb onu evinə aparır, başına gəlmiş qəzəvü-qədərdən 
söz açır, aşıq isə bu hadisələrdən xəbərsiz olduğunu bildirir, üzr-
xahlıq edir. 
 
 
 
 394 
Molla Cumanın Qıpçaq səfəri 
 
Molla Cuma baba bir gün Qıpçağa gəlir, lakin onu bu kənddə 
tanımırlar. Qışın oğlan çağı idi, hər yerə qar yağmış, buz bağla-
mışdı. Bunun da bir arıx atı olur. Molla Cuma babanı çəkirlər isti 
evə, atı isə soyuqda həyətdəki tut ağacına bağlı halda, baxımsız 
qalır. Aşıq görür ki, əgər at bu vəziyyətdə səhərədək çöldə, ayazda 
qalsa, aclıq və soyuqdan öləcək, özü isə atsız, piyada qalacaq. 
Molla Cuma baba evdəkilərdən soruşdu ki, sizə saz çalım, yoxsa 
Qur”andan, şəriətdən oxuyum. Cavabında ev yiyəsi qayıtdı ki, 
qurban olum Qurana, insana öləndə lazımdı yasin oxumaq, bizə 
saz çalın, ürəyimiz darıxır. Bu arada ev sahibəsi elə hey deyinir və 
Molla Cumaya deyirdi ki, atı tövləyə bağlamayın, qoyun-quzunu, 
dana-buzovu vurar. Arvad atı tövləyə qoymaq istəmirdi. Molla 
Cuma baba da fikirləşdi ki, əgər sazı əlimə alsam bu arvada elə 
həcv qoşacağam ki, atı öz əli ilə aparıb qoyacaq tövlədə arpanın 
üstünə.  
Görək aşıq sazı əlinə alaraq nə deyir. 
 
Müxəmməs 
 
Bir müsafir sənə qonaq gələndə, 
Əvvəl əldən onun atına baxın. 
Tutun noxtasından çəkin tövləyə, 
Arpadan, samandan, otuna baxın. 
 
Müsafiri xanasına yetirin, 
Əldən-ələ, dildən-dilə götürün. 
Ya üzbəüz, ya düzbədüz oturun,  
Aşından, ətindən, çayına baxın. 
 
Molla Cümə sizə qonaq gələndə, 
At üstündə buz deyiban qalanda, 
Ürək sevib bir arvadı alanda, 
Axtarıban onun zatına baxın. 
 395 
Arvad başa düşür ki, Molla Cuma bu sözləri ona deyir. Cəld 
çölə çıxaraq atı tövləyə salıb, arpanın, otun üstünə qoyur. 
 
Molla Cumanın qərib aşıqla görüşü 
 
Adı dillər əzbəri olan qərib diyarlı bir aşıq deyirdi ki, mən öz 
mahalımda, Aşıq Molla Cuma da Şəki mahalında, iki qoçun başı 
bir qazanda qaynamaz. Gərək biz ayırd eliyək, ya o məni bağlasın, 
ya mən onu. Belə olanda qərib aşığa deyirlər ki, sən o kişi ilə ba-
carmazsan, o kişi dörd dili bilir, sən isə az savadlı adamsan. Deyir 
yox, mən də çox söz bilirəm. Qərib aşıq iki şagirdini də götürüb 
sorağa-sorağ, sorağa-soroğ gəlib çıxır Baş Layisqiyə. Molla Cuma 
babanın öyünə çatanda görür həmin qapıdı. Buna yaxşı qulluq 
eliyir, xidmətində dururlar. Lakin o, qarşısında dayanmış Molla 
Cumanı tanımır. Qərib aşıq qayıdır ki, bəs biz Molla Cumanı gör-
mədik. Bunu eşidən Molla Cuma sazı sinəsinə sıxaraq deyir: 
Tanı, mənəm,  
Bil, mənəm, 
Gör, mənəm, 
Eşit, mənəm,  
Dil, mənəm. 
Qərib aşıq deyir ki, nə dediyini anlamadım. Molla Cuma qa-
yıdır ki, bunu başa düşməyə nə var ki, tanı, mənəm, gör, mənəm, 
bil, mənəm, eşit, mənəm, dil, mənəm - Molla Cuma mənəm. Deyir 
onda çöp tutaq, görax kimə uzunu düşür, kimə qısası. Gödək çöp 
kimə düşsə deyişməni o başlayacaq. Uzun çöp düşür qərib aşığa, 
gödək çöp Molla Cuma babaya. Molla Cuma baba sazı sinəsinə 
alaraq bir zəncirləmə söyləyir: 
 
Aşıqlıq Adəmdən icad olubdu 
Ol Adəm atanın nəvəsiyəm mən 
Nəçi bu dünyaya aşıq gəlibsə, 
Külli aşıqların anasıyam mən. 
 
 396 
Aşıqlar anasıyam, şairlər kökü, 
Gəzirəm dünyanı divanə təki 
Mahalım Göynükdür, şəhərim Şəki, 
Layisqi kəndinin binasıyam mən. 
 
Binəm Layisqiyə düşübdür mehman, 
Pədərim Salehdir, madərim Reyhan, 
Vələdim Həsəndir, əxim Süleyman, 
Familim Molla Oruc, əbnasıyam mən. 
 
Təbibsiz dərdlərin dəvasıyam mən 
Əbnayam, kəntərəm, hər dərdə dərman 
Nəbim Mühəmmətdi, əhdi Quranam 
Mömün qardaşların aşnasıyam mən. 
 
Mollada mollayam, Molla Cumayam  
İsmi Pünhan ilə sülh pərvanıyam, 
Gəlmişəm dünyaya bir gün fənayam 
Axır Kərəm kimi yanasıyam mən. 
 
Aşnayam, gedərəm doğru yolunan, 
Bülbüləm söhbətim olar gülünəm, 
Danışsalar yetmiş iki dilinəm, 
Ol qədər arifəm, qanasıyam mən. 
 
Oxuram, ustaddan almışam dərsi, 
Oxumuşam ərəb, türkinən farsı, 
Fikrim seyr eliyir əkirən kürsü, 
Dərin kitabların mənasıyam mən. 
 
Qərib aşıq deyişməyə girişmir. Deyir, ustad, mən səni görmə-
yə gəlmişdim, izin ver, qayıdım öz yurduma. Halallaşıb ayrılıllar. 
 
 
 397 
Haram ət 
 
Dağıstandan Molla Cumanın bir aşıq dostu varmış. Molla 
Cuma ona ismarış göndərir ki, bir dənə yaxşı qoç göndərsin. Aşıq 
qoçu göndərir və xahiş edir ki, ətin halalını yeyib, haramını ona 
qaytarsınlar. Molla Cuma qoyunu kəsdirir, ətini kabab edərək ye-
yirlər. Dişlərinin dibində qalan əti yığaraq Dağıstanlı aşıqa göndə-
rib deyir ki, al, bu da saa ətin haramı. 
 
Molla Cuma və Bilal 
 
İsti yay günlərinin birində Molla Cuma yoldaşları ilə toya 
gedirmiş. Bu an qarşıdan kəndliləri Bilal bir araba yemişlə bostan-
dan evlərinə qayıdırdı. Bilal varlı olsa da çıx xəsis idi. Yoldaşları 
Molla Cumadan xahiş edirlər ki, ürəyimiz yanır. Bilal kişidən bir 
yemiş al, yeyək sərinləyək. Biz istəsək verməz, ancaq hər halda 
sənin kimi adlı-sanlı, hörmətli adamın sözünü yerə salmaz.  
Bilal kişi bunların yanına çatanda Molla Cuma deyir: 
- Bilal dayı, uşaqların ürəyi yanır, bir yemiş ver, yeyib 
sərinləsinlər. 
Bilal kişi “yox” deyir və başlayır arabanı sürməyə. Pərt olan 
Molla Cuma cürə sazını çıxarır və deyir: 
- Bilal kişi, bir dayan iki kəlmə sözüm var, deyim get. 
Sazı görən Bilal kişi işi başa düşür. Əl atır arabaya, böyük bir 
yemiş götürür və uzadır Molla Cumaya. Molla Cuma cürə sazı 
sinəsinə basır və görək nə deyir: 
Bir qulaq as tərifinə, eşşəklik etdin Bilal. 
İstədik biz bir kal yemiş, verməyib ötdün Bilal. 
Sallayıb qaş-qabağın, qəm küpünə batdın Bilal. 
Yekəbaş, uzunqulaq olmaz işi tutdun Bilal. 
Könlümün şüşəsinə yamanca daş atdın Bilal.  
 
Versəydin bir kal yemiş, biz yeyərdik bal yerinə, 
Yox imiş qanacağın, bağlasınlar mal yerinə. 
Yunusun ... qoy altına fal yerinə. 
 398 
Küngütlü Həmid batırsın, saqqalının çal yerinə. 
Onların cərgəsinə necə özün qatdın Bilal. 
 
Üç yoldaş biz idik: Molla Abakər, bir də Saat. 
Yoldaşın Həşim sənin, işlərinə olsun şahat. 
Batırsın Allah səni, çörəyini etsin qəhət. 
Sən tutan dəyyusluğu, tutmaz idi bəni Əhət. 
Aləmə etdiyin məkri, bizə də etdin Bilal. 
 
Molla Cuma, dayı, dedi, utanmadın yox deməyə. 
İndi mən də utanmaram, saqqalına ... deməyə. 
Verdiyin kal yemişi, al gözünə sox deməyə, 
Ciyərinə, bağrına həm ürəyinə ox deməyə, 
İstəyirdin bu tərifi, muradına çatdın Bilal.   
 
Molla Cuma ilə Aşıq Donunun deyişməsi 
 
Günlərin birində erməni aşığı Aşıq Donu (Aşıq Donu Şəkinin 
Daşbulaq kəndindən olub) Molla Cumagilə gəlir. Allah verəndən 
yeyib-içəndən sonra aşıq Donu getməyə hazırlaşır və deyir: 
- Cuma, sən hələ cavansan, mənsə qocalmışam, uzağım ya-
xınlaşıb. Şeirlərindən bir neçəsini ver, aparım, dəftərimdə yadigar 
qalsın. 
Molla Cuma onun xahişini yerinə yetirir və deyir:  
- Aşıq Donu, sən qocalmısan, elə bir söz yadigar qoyub get 
ki, bizdən əvvəlki aşıqlar o üsulda söz deməmiş olsunlar və bizdən 
sonrakılara bir şey vermiş olaq. Aşıq Donu fikirləşir ki, aşıq ədə-
biyyatında indiyə kimi ustadnamə var, divani var, təcnis var, 
cığalı təcnis var, müxəmməs var, cığalı müxəmməs var, qəzəl var, 
gözəlləmə var və s. hamısı var, əvvəl-axır var və il. Başlayır ki: 
- Cuma, gəl indiyə kimi heç kim deməyib, biz cığalı gəraylı 
deyək. 
Cuma qayıdır ki: 
 399 
- Ay ustad, o qonşudan gəlməyib, evdə bişməyib. Nə bilim 
necə şeydi? Sən başla yeri, mən arxanca gəlim.  
 
Alır Aşıq Donu, belə deyir: 
Yeri-yeri çeşmi laçın, 
Özgələrə vermə maçın. 
Dal kərdanda siyah saçın 
Hörüb, sökər, 
Yana tökər, 
Şana çəkər, tel vay eylər. 
 
Aldı Molla Cuma 
Aşıq məşuqdan ayrılsa,  
Canı yanar, göz vay eylər. 
Yarı yadnan gəzən görsə 
Bir ah çəkər, 
Qəddin bükər, 
Yaşı tökər göz vay eylər. 
 
Aldı Aşıq Donu 
Yeri-yeri ləbi qönçə, 
Boyu uzun, beli incə. 
Məlul, məlul sən gəlincə  
Gözüm baxar, 
Eşqin yaxar 
Kəmər sıxar, bel vay eylər. 
 
Aldı Molla Cuma 
Qiyməti yoxdur maçının, 
Müşkül-ənbərli saçının. 
Bəxti dönsə bir ovçunun, 
Dağdan köçər 
Murğu uçar 
Ceyran qaçar, düz vay eylər. 
 
 400 
Aldı Aşıq Donu 
Kərəm sevdi Əsli xanı, 
Uçurdu tülək-tərlanı. 
Bir yar üçün aşıq Donu 
Qaynar, coşar, 
Həddən aşar, 
Ayrı düşər, el vay eylər. 
 
Aldı Molla Cuma   
Fələk qoymur yetəm kama, 
Kim dözər böylə sitəmə, 
Dost boynuna Molla Cuma 
Qolun dolar, 
Qurban olar 
Busə alar, üz vay eylər.  
    
 
Ustad və şəyird 
 
Günlərin bir günü Aşıq Sirac şəyirdi Aşıq Əjdər Tağıyevin 
Tovuzun Düyərli kəndində apardığı bir toy məclisinə düşür. Aşıq 
Əjdər məclisdə Aşıq Ələsgərin aşağıdakı qoşmasını oxuyurdu:  
Ovsunçuyam, ovsun sallam, him hara? 
Bənna isən təzin axtar, him ara. 
Sənin bir az ləhcən bənzər himara, 
Aləmdə bədtərdi bu nitqin - 
Bu arada qoşmanın növbəti beyti Aşıq Əjdərin yadından çıxır 
və pis vəziyyətə düşür. Aşıq Sirac şəyirdini bu vəziyyətdən çıxar-
maq üçün qabağa çıxaraq qoşmanın ikinci beytini oxuyur:  
Aşıq gərək bu meydanda bir qala, 
Eşq ocağın bir ətəyhdə bir qala. 
Ələsgərdi xeybər kimi bir qala, 
Bacara bilməzsən dur yerində tərs, danışma əbəs. 
 401 
Bu hal Aşıq Əjdərə toxunur. O, camaatın içində qayıdır ki, ay 
usta, qoşma Aşıq Ələsgərindi, onu mən oxuyurdum, sən niyə qa-
rışdın, mənə şərik oldun. Aşıq Sirac deyir ki, qoşma sənin yox, 
Ələsgərin olduğuna görə, onu hamı oxuya bilər. Mübahisə düşür, 
Aşıq Əjdər qayıdır ki, bəs Ələsgər deyir ki,  
Ələsgərəm, hələ əqli-kamalım, 
Vacib budur bir ustaddan dərs alım. 
Dərs aldım, öyrəndim, oldu öz malım, 
Nə ki, ustadlara bizdən rəhmətdi. 
Aşıq Əjdər iradında möhkəm duraraq deyir ki, bu qoşmanı 
mən öyrənmişəm, mənim də malımdı, onu yalnız mən oxumalı-
yam, sən niyə ayrı bir qoşma demirsən. Toy əhli işə qarışaraq 
Aşıq Siracdan bir təzinlə cavab verməyi xahiş edirlər. Lakin təzin 
qoşmağın çox da asan bir iş olmadığını yaxşı dərk edən Aşıq Sirac 
evə qayıdaraq fikirləşir ki, bu hadisə başıma bir də gələ bilər, ona 
görə oturub Aşıq Ələsgərin yuxarıdakı qoşmasına nəzirə kimi aşa-
ğıdakı zəngirləmə-qıfılbəndi yazır: 
Aşıq Ələsgər götürüb sazını mərdü-mərdanə, 
Girərəm meydana gəl eliyək bəhs. 
Sən toxunsan mən də sənə toxunnam, 
Şəriətdə halaldı qisasa qisas. 
 
Saz götürüb meydan mənimdir deyən, 
Əhli-ürfan sənətkar edər fərz. 
Həm elinə bələdəm, həm təzz-zəbanəm, 
Kamil bir ustaddan mən almışam dərs, pirimdi əbdərs. 
 
Piri-əbdərs gərək araya sini, 
Neçə milyon vardı ara yasini. 
Hansı yerdə gəldi araya sini, 
Orda təam yedi iki müqəddəs, onlardı dadrəs. 
 
Dadrəs deyib mən çağırram bir şahı, 
Nüsrət versə mat eylərəm bir şahı. 
 402 
Nə leşkərdir ana vermiş bir şahı, 
O şaha qəsd edib toxunsa hər kəs, qalarlar bikəs. 
 
Bikəs bir qul gördüm müşkül dərdi var, 
Bir ev tikib bağlı qalıb dər, divar. 
Nə sərvətdir, nə də onun dərdi var, 
Düşübdür zindana yeridir qəfəs, olubdur məhbəs. 
 
Məhbəs verdi sarı, bəyaz, ayarı, 
Bir quş olub varıb tapdı ayarı. 
Çox görmüşəm dildə natiq ayyarı, 
Sən ayyar deyilsən elə salma səs, gəl danışma nəs. 
 
Nəs danışan el gözündə alçalar, 
Əlif qəddin yaya dönər alçalar. 
Sazın allam ağ bənizin al çalar, 
Niza rüba şire nərə baxma tərs, olma müxənnəs. 
 
Müxənnəsin olmaz dərdə davamı, 
Dərd gətirər naxıl sözün davamı. 
Mən Siracam, səhli sanma davamı, 
Tab etməz cəngimə _ hərcayi nakəs, lal ol, nitqin kəs! 
Aşıq Sirac yeddi beytli bu zəngirləmə-qıfılbəndi deyib 
qurtarır, şəyirdindən onun açıqlamasını istəyir. Aşıq Əjdər ustadı-
nın qıfılbəndinə beş beytlə cavab verə bilir, qıfılbəndi isə aça bil-
mir, məğlubiyyətini etiraf edir.     
 
 403 
XXIV. ƏLAVƏLƏR 
 
Müəllifli bayatılar 
 
Əzizinəm, göyərdi 
Yağdı, bitdi, göyərdi, 
İlahi bir təmasdır 
Yer qadındı, göy ərdi. 
 
Əzizim, qara çatdı, 
Qar yağdı qara çatdı, 
“Yeddi gözəl” xəstəydi, 
Dadına Qara1 çatdı. 
 
Əzizinəm “Rast” gəldi 
“Rast” ilə “Şur” rast gəldi 
Fikrətə Şur muğamı 
Niyaziyə2 Rast gəldi. 
 
Əzizinəm sim sarı 
Mizrab qara, sim sarı 
Tərlan tərlanla uçar 
Hər kəsin öz simsarı 
 
Əzizim min bir gecə, 
Fikrət3 birdir, min gecə, 
Gen dünyanı dolandı, 
Baletim “min bir gecə”. 
 
Əzizim karvan qaldı, 
Sarbansız karvan qaldı, 
______________ 
1.Qara-Qara Qarayev-Bəstəkar 
2.Niyazi-Mayestro (Dirijor-bəstəkar Niyazi) 
3.Fikrət- Fikrət Əmirov. Bəstəkar 
 404 
 
Soltan4  rəhmətə getdi, 
Yerində “karvan” qaldı.   
 
 
Cürbəcür adətlər 
 
Keçmişdə Şəkidə həccə getmə adəti 
 
Müasir həccə getməklə keçmişin “həcə yollanma” adətləri bir 
çox cəhətlərinə görə bir-birindən fərqlənir.  
Müasir həccə getmənin təşkili, həyata keçirilməsi çox sadə-
dir, asan yollarla başa çatır. Belə ki, ruhani idarəsi ziyarətə yola 
düşmə vaxtını bəri başdan elan edir. Kimin pulu varsa, avtomaşın 
tutur. İmkanlılar qısa müddətdə həcc ziyarətinə gedərək “hacı fi-
lankəs” olurlar… 
Bəs görəsən keçmişdə (1918-ci ildən əvvəl) Şəkidən həccə 
getmə necə olub? Ailəsini gözütox dolandıran adamın artıq qazanı 
olanda həccə getmək fikrinə düşürdü. O, əvvəlcə “əsdəxfürullah” 
edib namaz qılar, keçmişdə günah işlədibsə bağışlanması üçün Al-
laha dua edərmiş. Sonra həccə getmək üçün pul yığmağa başlayır-
dı. Bir daxıl ayırar, münasib vaxtlarda ora pul qoyardu. 
Molla Məmmədin dediyinə görə, həccə halal pul xərclənəli-
dir. Bir adam küm götürməklə pul yığırmış. O altı il yığdığı qa-
zancı həccə getməyə sərf eləyir, yeddinci il küm götürür.  
Keçmişdə həccə dəvələrlə gedərlərmiş. Dəvənin üstündəki 
xurcunun hər gözündə bir adam oturar, beləcə gedib-qayıdarlar-
mış. Şəkidən həccə gedib-qayıtmaq altı ay çəkərmiş.  
Bir dəfə Şəkidən həccə gedənlərdən biri yolda ölür. Səhralıq 
yerdə su tapılmadığına görə ölünü torpaqla çimdirif dəfn edirlər. 
Geri qayıdanda da başqa birisi canını tapşırır. Orada su olduğun-
dan onu çimdirif dəfn  edirlər. Hər ikisinin istəyi o dünyada hasil  
 
________________ 
4.Soltan- Soltan Hacıbəyov. Bəstəkar 
 405 
olur. Zəvvarları həccə aparan dəvəçilərdən biri ölsə, onu dəfn et-
mək üçün lazımi şeylər xurcunundan çıxarmış.  
Şəkidən həccə gedənlər qayıdıf Yevlaxa çatan kimi oradan 
öylərinə xəbər göndərərlərdi. Boynuna kələğayı bağlanmış atlarla 
gedif onları qarşılayardılar. Zəvvarlar Şəkiyə çatanda evlərinə get-
məzdən qabaq haqq yolunda ölənlərin ailə üzvlərinə baş sağlığı 
verərdilər. Həcc yolunda ölənləri çimdirənlərdən halallıq alandan 
sonra hacılar dağılışardılar.  
 
Bəzi toy adətləri və əhvalatları 
 
Vaxtilə Şəkidə qız və oğlan toyları ayrı-ayrı olardı, özü də 
bir-birinnən fərqlənərdi.  
Qız toyu. Keçmişdə qız toylarında kişilər iştirak eləməzdilər. 
Təsadüfi hallarda qız sevən oğlan uzaqdan, qadınların görmədiyi 
yerdən toya baxardı. Qız toylarında kişilər deyil, qadınlar, ya da 
kor Ələkbər çalıb-oxuyardı. Kor Ələkbərin anası Zəhrəqudan ar-
vad onu qavalda müşayiət eliyərdi. Ələkbərin hər iki gözü kor idi. 
O, bəzən tar, qarmon da çalardı.  
Qız toylarını Süsən adlı qadın aparardı. O, qarmonda oyun 
havası ifa edərdi. Toya yığılan arvadların hamısı əl çalardı. Olça 
(əl çalmaq) səsi çox hallarda musiqini itirib-batırardı. Ortaya dü-
şüb əl-qol açanlar elə-belə olçaya oynayardılar.  
Toy mərasimləri üç gün davam edərdi. Qadın toylarında otura-
caq-filan olmazdı. Qız-gəlinlər ya otaqda dövrə vurub ayaq üstə da-
yanar, ya da bardaş qurub yerdə əyləşərdilər. Toylar çox şən keçərdi. 
Oğlan toyu. Şəkidə oğlan toylarının əksəriyyəti tar, kamança 
dəsgahıyla keçirdi. Oğlan toyunda qadınlar olmazdı. Qadınlar kə-
nar bir yerdən tamaşa edərdilər. Burada çalıb-oynamaqdan başqa 
muğamat oxunmasına da çox həvəs göstərilərdi. 
Oğlan toylarında güləşmək də dəb idi. Çox vaxt axırı dava-
dalaşla qurtardığından sonralar ləğv edilmişdi.  
Camaat arasında muğam toyları barədə maraqlı rəvayətlər 
gəzib dolaşır. 
 406 
Muğamın qol-qanadını sındırma 
 
Faytonçu Əmioglu Əsgər, Əsədoğlu Yaquf, baytar Şirəli mu-
ğamat bilicisi kimi tanınmışdılar. Faytonçu Əsgər toy mərasiminə 
gedəndə düz çalğıçıların qabağında bardaş qurub oturardı. Bir 
neçə oyuna baxandan sonra toyçulara düşərgələrini verib hansısa 
bir muğamatı oxumalarını xahiş edərdi. Əsgər kişini tanıyan xa-
nəndə onun istədiyi muğamı düzgün oxumağı bacarmırdısa, bəri 
başdan deyərdi:  
- Əsgər Əmioğlu, məni bağışla. 
Əmioglu Əsgər də əvəzində bir oyun havası çaldırar, oynayıb 
toydan çıxardı. Əyər xanəndə məhəl qoymadan muğamatı ala-ya-
rımçıq oxusaydı, ya da harasındasa səhv eləsəydi, Əsgər oturduğu 
yerdən dik qalxar: 
- “Saxla, saxla! Muğamın qol-qanadını sındırma!” - deyib 
toydan çıxardı.  
Onun ardınca məclisi tərk edənlər çox olardı.  
Toy sahibiylə toya gələnlər narazı qalardılar. Bundan sonra 
toyda şənlik azalar, süst keçərdi. Mağarı aparan çalğıçı dəstəsi o 
gündən hörmətdən düşər, başqaları onları öz toylarına aparmazdı-
lar.  
 
Doqqazkəsmə 
  
Deyilənə görə (təqribən 1900-cu illərdə olub) Biləcik kəndin-
də Əzəddin uşağında toy olub. Toy Abbasoğlu İslamın idi. Onda 
gəlini toy qutaranda gətirirdilər. Arabaları qoşub gəlin gətirmək 
üçün gedirlər, lakin həyətə girə bilmirlər. Gəlin də yaxında qonşu-
luqda imiş. Bəzənib-düzənib gözləyir ki, gəlib onu aparsınlar. La-
kin acgöz doqqazkəsənlər verilən pulun az olduğunu bildirib 
doqqazı açmırlar. Bu tərəf pulu bir qədər də artırır. O tərəf  yenə 
də  razılaşmır.İş bu yerə çatanda qayıdıb bəyin atası Abbas kişiyə 
xəbər verirlər ki, bəs nə edək, doqqazı açmırlar.  
 407 
Abbas kişinin acığı tutur və deyir ki, açmırlar qoy açmasınlar. 
Gəlin arabasını sürün Aydəmir yüzbaşının məhəlləsinə, Rəhiməni 
qoyun arabaya gətirin. Elə də edirlər. Gəlin arabasını Aydəmirlər 
məhəlləsinə sürürlər. Aydəmir yüzbaşı Abbas kişinin sözünü yerə 
salmır, deyir ki, qızı qoyun arabaya getsin. Toydan qızlarla qayı-
dan  Rəhiməni arabaya mindirib İslam kişiyə gəlin gətirirlər. (Rə-
himə nənənin adı qoyulan nəvəsi Rəhimə II Biləcik kənd orta 
məktəbində Azərbaycan dili və ədəbiyyatı müəllimidir) O biri  bə-
zənib hazır duran, lakin ər evinə gedə bilməyən gəlin isə xəstəliyə 
tutulur, fikirdən ölür. 
 
Beşikkəsmə 
 
Bu adət Dədə-Qorquda gedib çıxır. Dastanda bu adət “beşik-
kərtmə” adlanır. Baybecan bəy: “bəylər, allahtəala mana bir qız 
verəcək olursa, siz şahid olun, mənim qızım Baybura bəyin oğluna 
beşikkərtmə yavuqlu olsun” - deyir. Şəkidə ta qədimdən körpə qız 
uşağı ilk dəfə beşiyə qoyulduğu gün, qızı kiminsə oğlan uşağına 
(oğlan uşağının valideynlərinin təşəbbüsü ilə) “nişanlayırlar”, 
onun beşiyindən metal pul-sikkə asırlar. Belə “nişanlanmağa” 
“kəbinin göydə kəsilməsi” də deyilir. “Beşikkəsmələr” gələcəkdə 
bu adətə sədaqətli qalaraq ailə qurur, evlənirlər. Lakin beşikkəsmə 
əhdinə əməl etməyərək başqasına ərə getmək və ya başqa qızla 
evlənmək faktlarına da rast gəlmək olur.   
   
 408 
Xalq mahnıları 
 
Nuxalı 
Kolxoz çiçəyi 
Qafqaz dağları 
Yar gəldi 
Bayatı kürtdən bir parça 
Budyonm marşı                            Şirəli İdrisov (Tütəkdə) 
Koroğlu 
Qalxoz mahnısı 
Bənovşə Soltan Hüseynov 
Çiçəkli dağlar                                   Məmmədiyə Süleymanov 
Əmili 
Müxəmməs Hidayət Cümşüdov 
 
 
Dastanlar və aşıq havaları 
Dastanlar 
 
“Əsli və Kərəm” dastanı 
“Cəlalı Məhəmməd” dastanı 
    “Sayat bəy və Sayalı xanım” dastanı                                      
     
      Aşıq Əhməd  
 
“Həsən əminin öküzü” dastanı 
“Molla Cuma və aşıq Könlü” deyişməsi 
Molla Cumanın bütün gözəlləmə, qoşma və ustadnamələri 
 
Aşıq havaları 
 
Stalin (Misri) 
Oktyabr (Xungüzarı) 
Kolxoz çiçəyi 
 409 
Bəsti Bağırova (Aşıq Hüseynzadə) 
Qəhrəman (Gözəlləmə) 
Stalin mahnısı 
Bakının tərifi 
Sovet kəndinin tərifi (müxəmməs) 
Stalin (Gərayl) 
Staxanovçular hərəkatı 
Sovetlərin qırmızı (müxəmməs) 
Qaçaq Kərəmi     
Mirzə Çanı 
Gərayı Aşıq Paşa (Dodulu) 
Hacı Kərimə həcviyə 
Divanı 
Evlənənin (bəyin) tərifi       
Divani                                  Aşıq Əhməd (Layısqılı) 
Stalinə  
1 May 
Lenin dastanı Aşıq Şamil İbrahimov 
Sovet tərifi 
Ailə ləngidi 
Şah İsamylı Aşıq Kərim  
 
Musayev 
 
Əsli və Kərəmdən parça 
Stalinə (öz əsəri) 
Koroğludan (Dəmirçioğluna)  Aşıq Mügüm  
 
Məhəmmədov 
 
Şəki dübeyti 
Şəki bayramısı 
Hirək gözəlləməsi Aşıq Sirac 
Hirək gəraylısı 
 410 
Molla Cuma gəraylısı 
Molla Cuma gözəlləməsi 
 
Oyun havaları 
 
Daşbulağı qozağacı 
Xəkəndaz 
Şəki (Nuxa) Əhməd Tahirov 50 yaş (1937) 
İpək qombinatı 
Komsomol qız 
Mil düzü 
Ay uşaxlar 
Köhnə nazənin 
Tramvay  
Brilyant 
Qomsomol 
Çarlston 
Fason 
Bağdaduru 
Pyatyoçka 
Trilyon 
Qırmızı Azərbaycan 
Qofta 
Qoyun havası   
Dubəndə Cəbrayıl Kərimov (Çoban) 
Koroğlunun qurşax tutması 
Çoban havası    
Ləzgihəngi                 Əhmədağa Məhərrəmov (qoşa nağara)  
Vağzalı, Şələko  
Səksəndirmə 
Kürd Şahnaz 
Molla durğuzan 
Avayır                             Həbillah Cəfərov (Zurnaçılar) 
Mürəkkəbi 
Qarabağ şikəstəsi 
 411 
Çoban kolu 
Dəli Koroğlunun qaytarması 
Koroğlu (Cıdır düzü) 
Tala                                           Həbillah Bayramov,  
                                                  Həsən Məhəmmədov 
Qatar                                         Hümmət Məhirrəmi  
                                                (Zurnaçılar dəstəsi) 
Novruzu 
 
 
 412 
Müqəddəs sayılan yerlər (Pirlər, Ziyarətlər) 
 
Babaratma Piri 
 
Babaratma piri Şəki rayonunun eyni adlı kəndindədir. Pir 
kompleksinə məqbərə, məscid binaları, ətrafda əmələ gəlmiş bö-
yük bir qəbirustanlıq daxildir. Xatirə abidələri başdaşı formasında 
olub XIX və XX  əsrin əvvəllərinə aiddir. 
Kəndin adının meydana çıxmasını, kompleksin tarixini və bir 
sıra məsələləri dəqiqləşdirməkdən ötrü pirin kitabəsi tarixi mənbə 
kimi böyül əhəmiyyət kəsb edir. Həmin kitabə məscid-məqbərə 
binasının üzərindədir. Çay daşına (0,22x0,30m) həkk olunmuş 
kitabə (şəkil 40) binanın xaric divarında, giriş qapısından sağda 
hörülmüşdür. Kitabə ərəbcədir, xətti sülsdür: 
“Mərhəmətli və rəhimli Allahın adıyla. 
Bu qəbir məşhur alim, seyyid... Hac-əl-Hərəmeyn (iki mü-
qəddəs yerin) hacısı Hacı Ağa Məhəmmədindir. Allahın və Al-
lahın vəlisinin köməyi və onun müqəddəsliyi ilə bu binanı bərpa 
etməyə başladı Hacı əl-Hərəmeyn Seyyid Hacı Ağa Məhəmməd 
Əfəndi ibn Seyyid Qasım Çələbi ibn Seyyid Qədeş Çələbi Əfəndi 
ibn Seyyid Hacı Şeyx Dədə Mürsəl Şeyx Babarta 1005 ildə” 
(1596-1597) 
Kitabədən göründüyü kimi, məşhur alim Hacı Ağa Məhəm-
məd Əfəndinin məqbərəsi qeyd olunan həmən bu yerdədir. Bun-
dan başqa kitabədə Hacı Məhəmməd Əfəndi tərəfindən binanın 
bərpa olunmasından da söhbət gedir. Ağa Məhəmməd Əfəndinin 
üç-dörd arxa qohumlarının “seyyid” - “başda gedən”, “rəhbər” 
ləqəbi ilə göstərilmələri və axırıncının - Şeyx Dədə Mürsəlin Şeyx 
Babarta deyə qeyd olunması çox maraqlıdır. “Babarta” Baba ribat 
sözünün təhrif olunmuş formasıdır, “xanəgah şeyxi” deməkdir. 
Qeyd olunan yerdə ribat-xanəgah olmuşdur ki, onun fəaliyyətinin 
başlanğıcı çox güman ki, XIII-XIV əsrlərə aiddir. Məscid-türbə 
binasının içərisində, divara hörülmüş kitabənin (şəkil 41) mətninin 
ərəbcə tərcüməsi belədir: 
 413 
“Bu şərəfli məscidi divarları ilə birgə Babaratma kəndindən 
olan və ziyarətgahda yaşayan Molla Abdullah ibn Molla Əbdül 
Mütəllib, Peyğəmbər Əleyhüssəlamın hicrətindən sonra 1100 ildə 
bərpa etdirdi və öz əlilə qəbrini qazdı” (1688-1689). 
Kitabədən göründüyü kimi Molla Abdullahın həyat və 
fəaliyyəti sosial-mədəni və siyasi mərkəz kimi bütün orta əsrlər 
boyu Şəkinin qaynar həyatında mühüm rol oynamış ticarət yolu 
üzərində həm ziyarət, həm ticarət məqsədilə fəaliyyət göstərmiş 
ribatla bağlı olmuşdur. Onun atasının daşıdığı “molla” ləqəbinə 
görə demək olar ki, Əbdül Mütəllib də alim olmuş, atası ilə 
birlikdə nüfuzlu şəxsiyyərlərdən biri kimi ribatda fəaliyyət göstər-
mişlər. Bunların hər ikisi ribat kompleksində mövcud olmuş məd-
rəsənin müddərisləri vəzifəsini də ifadə etmişlər. 
Təəssüf ki, kitabələrin mətni çox qısadır. Yazılı mənbələrdə 
də abidə və kitabələrdə adları çəkilən tarixi şəxsiyyətlər haqqında 
heç bir məlumat yoxdur. Ona görə də biz qeyd olunanlardan başqa 
bu barədə artıq bir söz demək imkanından məhrumuq.  
 
Oxut Piri 
 
Şəki rayonunun Oxut kəndində, meşənin içərisindəki köhnə 
qəbiristanlıqda ziyarət yeri - pir vardır. 
Ziyarət yerindəki çaylaq daşlarından düzəldilmiş başdaşlarına 
həkk olunmuş yazılar - kitabələr göstərir ki, dəfn olunanların 
ziyarətgahın meydana çıxması tarixi ilə heç bir əlaqəsi yoxdur. Zi-
yarət olunan məzarlardan biri hicri 1105 (1693/1694)-cü ildə vəfat 
etmiş Ruqiyə adlı qadına məxsusdur. O, Məhəmməd Əmin Əfən-
dinin qızıdır. İkinci qəbrin başında kitabədən məlum olur ki, hicri 
1141 (1728/1729)-ci ildə vəfat etmiş Əhməd ibn Əlinin adı yazıl-
mışdır. Üçüncü qəbr abidəsi baş əmir Sultan Məcid ibn əl-X-l-u 
bəyə məxsusdur. O, 1149 (1736/1737)-cu ildə vəfat etmişdir. 
Bu abidələr kitabələrin mətninə görə pirin meydana çıxması-
nı,onun əsasını qoyan Şeyxin adını bildirməsə də, hər halda onun 
fəaliyyətinin XVII əsrdən əvvələ aid  etməyə imkan verir. 
 414 
Kitabələrdə qeyd olunan şəxslərdən baş sərkərdə tarixi 
şəxsiyyətdir. Lakin onun ziyarətgahın yaranmasında əsas amil ol-
duğunu söyləməyə heç bir əsas yoxdur. Çünkü orda, ondan əvvələ 
aid abidələr var. Həm də orta əsrlərdə məhz belə adlı-sanlı şəxslər 
pir yerlərində, müqəddəs torpaqlarda dəfn olunurdular. Qəbirlərin 
hazırda ziyarət obyektinə çevrilməsini ancaq bir həqiqətlə izah 
etmək olar. O da ondan ibarətdir ki, Pirin meydana çıxmasında 
əsas rol oynayan tarixi şəxsiyyətlərin, alimlərin, şeyxlərin xatirə 
abidələri zəmanəmizə kimi qalmayıb. Əsrlər keçdikcə itib-batıb, 
sınıb-dağılıb, yerli xalq isə daşların üzərindəki yazıları oxuya bil-
mədikləri üçün, yuxarıda qeyd olunan şəxslərin məzarını ziyarət-
gaha çevirmiş, müqəddəsləşdirmişdir. 
 
Güldəstə Piri 
 
Güldəstə Piri şəhərin Güldəstə, eyni zamanda Gəncəli məhəl-
ləsi adlanan hissəsində, orta məktəbin həyətində təbiət abidəsi ki-
mi qorunan, yüz əlli ildən artıq yaşı olan çinarın (cır şabalıdın) al-
tında yerləşir. Camaatın inamına görə, ürəklərində niyyət və arzu-
su olanlar bu pirə gələrək nəzir qoyur, ağaca mismar çaxır və ya 
müxtəlif parça qırıqlarını bağlayırlar. Etiqada görə, 40 gündən 
sonra onların niyyət və arzuları həyata keçir.  
– Mən ana tərəfdən şəkiliyəm. Anam tərəfdən (anam xəttilə) 
böyük babam, yəni, anamın babası Hacı Mir Baba olub. Onun 
atası da Seyid Salam olub, ona Salam-Məleyk Seyid deyirlərmiş. 
Hacı Mir Babanın oğluna da babası Salamın adını qoyublar. Hacı 
Mir Baba kouş olub, zəvvarları Həcc, Kərbəla və Məşhəd 
ziyarətlərinə aparırmış, deyilənlərə görə o, 40 dəfə Kərbəlada, 25 
dəfə Məkkədə olub. Bəzi məlumatlara görə 113 yaşında, başqa bir 
rəvayətə görə isə 117 yaşında axırıncı dəfə ziyarətdən gələndə 18-
ci ildə Ağdaşdakı Türyançayda batıb, atla birlikdə sel aparıb.  
Hacı Mir Babanı Güldəstədə batırıblar və camaat onun qəb-
rini pirə çevirib. O, ocaqlı Seyid nəslinə mənsub idi, övliya kimi 
ona böyük hörmət edərlərmiş. İnsanlar Allahla öz aralarında öv-
 415 
liyaları vəsilə tutur, bu vasitə ilə Allaha (qəbirdə yatana yox) 
sitayiş edirlər. İslamda, dinimizdə Allahdan başqa heç kimə sita-
yiş yoxdur. Pərəstiş, ibadət Allahadır. İntəhası, Allah-Təalanın se-
vib-seçdiyi qulları var, övliyalar deyirlər onlara, onların içində bi-
rinci növbədə Peyğəmbər övladı, əməli saleh insanları, kamil mö-
münləri seçir. 
Hacı Mir Babanı da camaat Mömün səviyyəsində gördüyünə 
görə onun qəbrini pirə çevirib, onun vasitəsilə Allaha sitayiş 
edirlər.  
Təbii ki, sovet hökuməti gələndə Allahsızlıq siyasəti başla-
yanda həmin piri uçurtmaq istəmişlər. Lakin camaatın qəzəbindən 
ehtiyatlanaraq deyiblər ki, burada məktəb tikirik (4 №-li məktəb). 
Hacı Mir Baba deyirmiş ki, Kərbəlada İmam Hüseyn Əssəlamın 8 
guşəli qəbrini 40 dəfə qucaqlamışam, öpmüşəm, mən çürümərəm. 
İnsandı da, özünə təlqin edib bunu. Doğrudan da məktəb tikilər-
kən qəbrin yerini dəyişəndə mərhumun cəsədinin çürümədiyinin, 
kəfəndə meyitin qoyulduğu kimi qaldığının şahidi olublar. Bəlkə 
buna səbəb oranın torpağının tərkibi idi, mumiya kimi saxlayıb-
mış. Hər halda bu da Allahın kəramətidir...  
Hacı Mir Babanın yaşadığı ev hazırda Şəkidə Gəncəli mə-
həlləsində “Kouşların evi” kimi saxlanılır.  
Babam, Hacı Mir Babanın (böyük babamın) oğlu Əbdül Hacı 
Seyid Salam uzun müddət Tehranda və Nəcəfdə ali ruhani təhsili 
almış, Şəki-Ağdaş qəzasının məşhur axundu, şiyə-məshəb qazısı 
idi. Atasının ölümündən təxminən 1-2 il sonra 1920-ci ildə sovet 
hökuməti gələndə ürəyi partlayıb, 50 yaşında dünyasını dəyişib. 
Görünür o vaxtlar dinə və dindarlara qarşı dözülməz müna-
sibətə tab gətirməyib. Mən onun kitablarından indi də istifadə 
edirəm. Qur'an təfsirləri var, qazı Beyzavinin təfsiri var, Fəxrəd-
din Razinin təfsiri var, Zəməx Şərifin təfsirləri var... İbn Sinanın 
“Qanun” əsəri var. Babam İslam tibbini də yaxşı bilirdi. Tapılma-
yan ərəb lüğətləri, şəriətə aid kitablar var... Atam həmin kitabları 
babamın Şəkidəki evinin çardağından taparaq gətirmişdir.               
 
 416 
Mustafa Əfəndi ziyarətgahı 
 
Şəkidə Yuxarıbaş məhəlləsində, birinci rayonda, Ağamalı kü-
çəsində yerləşmişdir. Yoxuşuqalxarkən əzəmətli bir minarənin 
gözəl biçimi, memarlıq ünsürləri nəzər-diqqəti cəlb edir. İlahi, 
Tanrıya doğru boy atıb, səmalara baş vuran bu qocaman abidəni, 
insanlarla vahid Allah arasında körpü salmış bu maddi-mədəniy-
yət abidəsini kim tikib-yaratmış, insanları paklığa, qüdrətli vahid 
Allahın himayəsi altında eyni qüvvədə birləşdirib, insanpərvərli-
yə, biri-birinə inama, ehtirama, köməyə, düz əməllərə çağıran o 
ahəngdar səsi Şəki səmalarında bu minarədən yayan kim olub? 
Bu müəmmalı fikirlərlə irəlilədikcə minarəyə yetişib, həyətə 
açılan qapıdan işəriyə daxil olduq. Həyəti topuqdan yuxarı ot 
basmış, payızın rəssamlıq əlilə müxtəlif rənglərə boyanmış 
çiçəklərin və yaşıl otların üstünə Şəki dağlarının dumanlarından 
ələnmiş şəbnəmlər hələ də qurumamışdı. Həyətdə, şəkililərin de-
diyinə görə, vaxtilə came məscidi binası olmuşdu. Lakin hazırda 
onun ancaq övzül dərəsi qalmışdır. Minarə isə məscid binasından 
əlahiddə tikilmişdir. Minarənin üstündəki qısaca qeyddə də onun 
1880-cı ildə bina olunduğu müəyyənləşdirilir. 
Minarənin qarşısında dəfn olunmuş şəxsin, minarəyə hörül-
müş başdaşısı (0,72x 0,42) nəzər-diqqətimizi cəlb etdi. Bu, xalqın 
müqəddəs məqbərə kimi ziyarət etdiyi böyük alim Mustafa 
Əfəndinin abidəsidir (şəkil 45). Mustafa Əfəndinin məscidin hə-
yətində dəfn olunması da əhalinin orada came olduğu fikrini bir 
daha təsdiq edir. Azərbaycanda belə məqbərələr çoxdur. Alimin 
bütün həyatı və fəaliyyəti came məscidilə bağlı olmuşdur. Yuxarı-
da qeyd olunduğu kimi came məscidləri mədəniyyət mərkəzləri 
hesab edilirdi. Görünür, Mustafa Əfəndi camenin müdərrisi də ol-
muşdur. Çox mümkündür ki, came məscidi və minarə onun səyi 
nəticəsində bina olmuşdur. Minarənin tikilməsindən bir il sonra o, 
vəfat etmişdir. Başdaşıdakı ərəbcə yazıların tərcüməsi belədir: 
 417 
“Miladi tarixi 24 iyul 1881; hicri tarixi 21 ramazan 1299.Bu 
məqbərə Məhəmməd Əfəndinin oğlu, mömun, fazil alim Mustafa 
Əfəndidir. Cümə günü (vəfat etmişdir). Ruhuna fatihə”. 
Haşiyədə azərbaycanca bir beyt yazılmışdır: 
“İsmi pakın həmişə yad edəlim, 
Ruhuni fatihəylə şad edəlim”. 
Şəkidə, Mustafa Əfəndinin övladlarından aldığımız məlumata 
görə onun on oğlu, iki qızı olmuşdur. Oğlanlarından ancaq yeddi 
nəfərinin adını unutmamışlar - Mir Musa, Mir Niyaz, Mir Knyaz, 
Mir Şakir, Mir Həmzə, Mir Həsən, Mir Rövşən. Mir Rövşən 
Əfəndiyev 1893-cü ildə Şəkidə açılan yeni milli məktəbdə rus dili 
müəllimi işləmişdir. Bu məktəbdə yeni üsulda dərs deyilir, ərəb-
fars dilləri, ana dili isə gizli tədris olunurdu. Sonralar bu məktəbdə 
şagird qəbulu azalmış, 1906-cı ildən məktəb təzədən camaatın 
idarəsinə keçmişdi. Məmmədəli Xəlifəzadə “Təzə həyat” qəzeti-
nin 1907-ci il 5 avqust nömrəsində yazmışdı: “Bu gün 24 iyulda 
Şəkinin birinci milli məktəbinə camaat tərəfindən müəllim təyin 
olunduq. Həmin gündən etibarən məktəbə şagird qəbul edirik. 
Balaları avam adətlərdən tərk etdirib, mədəni adətlərə sövq edəcə-
yik... Burada ikinci müəllim Haşım Məmmədzadə, rus dili 
müəllimi Mir Rövşən Əfəndiyev idi”*. 
Mir Həsənin oğlu Mustafanın dediyinə görə əmisi Mir 
Rövşən sonralar Bakıya köçmüş, rus dili müəllimi işləmiş və 
nəhayət repressiyanın qurbanı olmuşdu. 
Mustafa Əfəndinin ikinci oğlu Mir Həmzə də ruhani alim ol-
muş, 1917-1920-cü illərdə Tiflisdə yaşamış, orada da vəfat etmişdir. 
Mustafa Əfəndinin atasının adı Məhəmməd Əfəndi onu Şəkildəki 
digər ziyarətgahlarla da bağlamağa imkan verir. Şəkidə Məhəmməd 
Əfəndi piri adıyla digər bir ziyarətgah da məşhurdur. Lakin orada 
yazılı daş və sənəd qalmamışdır. Onun dəfni haqqında bəzi söhbətləri 
indiki yaşlı nəsil öz babalarından eşitdiklərinini söyləyirlər. 
____________________ 
* “Şəki fəhləsi” qəzeti; № 31,14 mart 1970 
 
 418 
Məhəmməd Əfəndinin izi gedib Oxut pirinə də çıxır. Oxut 
pirindəki başdaşılardan birində “Molla Məhəmməd Əfəndinin oğ-
lu Ömər Əfəndi sözləri” yazılmışdır. Qeyd olunan abidənin tarix 
yazılmış hissəsi xarab olduğu üçün sözlər oxunmayır. Ona görə də 
Molla Ömər Əfəndinin ölüm tarixini dəqiqləşdirmək mümkün 
deyil. Lakin onun abidəsinin bədii tərtibatına, kitabəsinin xəttinə 
görə ətrafdakı hicri 1181 (1767/68)-ci il tarixli abidələrlə müqayi-
sə etdikdə müəyyən oxşarlıq tapmaq mümkündür, bu da abidələrin 
dövrünü eyni müddətə aid etməyə imkan verir. Belə olsa Şəkidə 
Məhəmməd Əfəndi Pirində dəfn olunan alimin Mustafa Əfəndinin 
qohumu olduğunu və Oxutdakı Molla Məhəmməd Əfəndinin 
həmin nəsildən olub, bu adın bir neçə dəfə təkrar qoyulduğu və bu 
ad daşıyan şəxslərin alimlik dərəcəsinə çatdıqlarını güman etmək 
olar. Belə hallara biz Qax rayonunun Ləkit və Ənbərçə kəndlərin-
dəki camelərdə dəf olunmuş alimlər ailəsində də təsadüf etmişik. 
Bütün bunlar ilk dəfə kitabələrə əsasən müəyyənləşdirilmişdir.  
 
Seyx Nurullah Əfəndi Ziyarəti 
 
Şeyx Nurullah Əfəndi ziyarəti Şəki rayonunun Baş Layski 
kəndindədir. Burada şeyxin zaviyəsi, türbəsi, müridlərinin, qadını 
və qızının qəbrləri mövcuddur.   
Zaviyə kiçik binadan (4x2m) ibarətdir. Divarın içərisində 
düzəldilmiş mehrabın arxa hissəsi taxta stalaktitlərlə işlənmişdir. 
Üzərində h. 1313 (1895-1896) il tarixi qeyd edilmişdir. Zaviyənin 
bir neçə metrliyindəki düzbucaqlı plana (4x3,5m) malik türbə 
binası çaylaq daşlarından hörülmüşdür. Yuxarıdan üçpərli arka 
formasında qapı və dairəvi apka ilə tamamlanan pəncərələr iki 
cərgə bişmiş kərpiclə haşiyələnmişdir. İki cərgə bişmiş kərpicdən 
divarların hörgüsündə də istifadə olunmuşdur. Qapının sağ tərə-
fində, divara hörülmüş ərəbcə kitabədə (0,25x0,20m) - “Bu müba-
rək məqbərəni ilusulu ustad İbrahim bina etdi. 1317 (1899-1900) 
il”. Sözləri yazılmışdır. 
 419 
Türbənin içərisində mərkəz hissədə dəfn olunmuş Şeyxin 
çaylaq daşından düzəldilmiş başdaşısı (2,10x0,64x0,4m) gözəl iri 
nəcx və nisbətən xırda nəstəəliq xətli kitabələrlə işlənmişdir. Abi-
dənin yuxarı hissəsində həkk olunmuş medalyon içərisində Qura-
nın 56-cı surəsindən 26-cı ayə yazılmışdır. Medalyonun sağ və sol 
tərəflərindən olan düzbucaqlarda azərbaycanca yazılmış kitabədə  
  Təriqi nəqşibəndidə edib təkmili dövrü bu 
  Deli-eşqi ilahiylə qıldı ömrini əfna. 
Sözləri həkk olunmuşdur ki, bu da Şeyxin nəqşibəndi cəmiy-
yətinə mənsub olduğunu göstərir. 
Başdaşının orta hissəsində ərəbcə yazılmış kitabədə mərhum  
haqqında  belə məlumat verilir: “Bu qəbir mərhum, bağışlanmış, 
məşhur şeyx, böyük ləyaqətli mürşüd, hörmətli övliyaların gör-
kəmlisi (qütbü), əzəmətli başçıların və onun dünyəvi və axirət, su 
və qurudakı bütün mərhəmətlərini ümumiləşdirən yaxınların baş-
çısı, bütün həyatı boyu, gündüz işığında kor kimi həyatda qürurla 
şad-xürrəm ötənləri, öz hikmətiylə faydalandıran (yəni həyatda 
nöqsanlarını körməyənləri başa salan) şeyx, mövlana Şeyx Nurul-
lah Əfəndi b. mərhum Seyyid Məhəmməd Əli b. Seyyid Nurullah 
b. Seyyid  Siracəddin b. əl-Hüseyn əl- Ələvi əl-Mustəfəvi. Rama-
zan ayı 1317 (3.1-2.II.1900) ildə vəfat etmişdir”. 
Haşiyədə nəstəəliq xəttilə yazılmış ərəbcə mənzum parça-
lardan ibarət kitabələrin tərcüməsi belədir: 
  
Bizə ləyaqətinlə tanınmısan. 
Sənin günahları bağışlanmağın haqqındakı 
     rəvayətləri eşitmişik. 
Yalanları, günahları bağışlamağı əhd etmədin. 
Bu insana məhəbbətinin məzmunu ilə düz gəlməyir. 
   
İlahi bütün həyatım ağır olub. 
Ehsandan sonra o yüngülləşib. 
Dediyim işlərimə uyğun gəlməyir. 
   
 420 
Günahkarı bağışla və zəifə rəhm et. 
Və unut vəhşiliyini, qəbirdə onu rahat burax. 
Öz ləyaqətinlə qorunmağımı mənə adət etdirmisən. 
Və bizi Sən həmişə himayənə götürmürsən. 
 
Türkcə yazılmış bir beyt belədir: 
   
Əlamətda muradın oncunğadır? 
Bu gün mənğa iysə yarın sənğadır. 
 
Epitafiyada Şeyx Nurullahın ulu babası kimi qeyd olunmuş 
Seyyid Siracəddin digər kitabələrdə başqa şeyxlərin mürşüdü kimi 
göstərilmiş İsmayıl Siracəddin Şirvanidir. 
Türk alimi Nizaməddin Zərgəri onu kürdəmirli hesab edir və 
orada dəfn olunduğunu yazır. Yevlax rayonunun Ərəbbərsrə kən-
dində dəfn olunmuş nəqşbəndi qardaşlıq cəmiyyətinin mürşüdü 
Şeyx Yusifin (vəfatı 1906) oğlu Bəhaəddin atasını İsmayıl Sira-
cəddin Şirvaninin müridi hesab edir və o da şeyxin Kürdəmirdə 
dəfn olunduğunu söyləyirdi. 
Şirvanda fəaliyyət göstərmiş, h. 1281 (1864-1865)-ci ildə 
Kürdəmir rayonunun Şahsevən kəndində dəfn olunmuş nəqşbən-
diyyə şeyxi, böyük alim mövlana Hacı Mahmud da Siracəddin 
Şirvanininin müridi olmuşdur. Seyyid Siracəddin İsmayıl Şirvani-
nin müridlərindən Laçın rayonunun Cicimli kəndində anadan 
olmuş Seyyid Nigari Türkiyədə fəaliyyət göstərmiş və Amasiya 
şəhərində dəfn olunmuşdur. 
Şeyx Nurullahın ulu babası (çox güman ki ruhani) Seyyid Si-
racəddinin şiə imamı Hüseynin oğlu kimi qeyd olunması maraqlıdır.  
Dünyagörüşünə görə qatı sünni olan nəqşənbəndilik öz ruhani 
silsiləsini bir tərəfdən Əbu Bəkrə, digər tərəfdən Əli b. Əbu Talıba 
aparıb çıxarır. Bu şəcərə “silsilət əz-zəhəb” (qızıl zəncir) adlanır 
və belə məna kəsb edir ki, nəqşbəndi qardaşlığı Peyğənbər ilə həm 
ruhani (Əbu Bəkir), həm də cismani (Əli b. Əbu Talıb) bağlıdır. 
 421 
Qafqazda “Əhmədiyyə-Məhəmədiyə” təriqətinin (nəqşbəndilik 
də bunun bir qoludur) sırf sünni icmalarına məxsus olmasını Qaf-
qaz müftisi, böyük alim, ruhani  xadim Məhəmməd Əfəndiyə İlu-
su qazısı Səidin zilhiccə ayı 1279-cu (20.V-18.VI.1863) il tarixli 
məktubundan da aydınlaşdırmaq mümkündür. Məktubun mətnin-
dən aydın olur ki, Qafqazda şəriət işləri Məhəmməd Əfəndiyə 
Rusiya imperatorluğu tərəfindən həvalə olunmuşdur. 
Bu zaman Qafqazda nəqşbəndilik çarizmin müstəmləkəçilik 
siyasətinə qarşı baş vermiş xalq hərakətlarının ideologiyası olan 
müridizmin əsasını təşkil edirdi. Müridizm hərakatının başında 
duran Şeyx Şamilə (vəfatı 1871) İlusu sultanı Daniyal bəy də 
qoşulmuşdu. Görünür, sonralar nəqşbəndilik öz təşkilatında şiyə-
ləri də birləşdirmişdir. 
Bəzi arxiv sənədlərindən məlum olur ki, çar canişinləri sünni-şiə 
təriqətlərindən istifadə edərək Zaqafqaziyada, o cümlədən Azər-
baycanda qardaş qırğınları törətməyə çalışmışlar. Şeyxin övladları, 
onun şiyələrə qarşı yaxşı münasibətdə olduğunu və bu məzhəblərə 
çox fərq qoymadığını dədə-babalardan eşitdiklərini nəql edirlər.   
 
 
Şəkidə bəzi məhəllə, nəsil, tayfa və soy adları 
 
 
Ağvanlar 
 
 
Şəkidə Qoçu Abbasın hamamından başlayaraq 
“Gödək minarə” məscidinin ətraf məhəllələri də 
daxil olmaqla böyük bir ərazini əhatə edir. Bu 
ərazidə “Daşagirənlər” ləqəbi ilə tanınan məşhur 
dramaturq Sabit Rəhmanın nəsli də məskunlaşmışdı. 
Onun yaşadığı ev hazırda ev muzeyi kimi fəaliyyət 
göstərir. “Ağvanlar” sözünün etimologiyası Alban 
və bu sözün təhrif şəkli “ağvan”121dir.   
“Ağvan”, şəksiz, qədim Şimali Azərbaycandır. 
Görünür, yuxarıda qeyd olunan məhəlləyə “Ağvan-
lar” adının verilməsi də vaxtilə burada albanların 
məskunlaşması ilə bilavasitə bağlıdır.  
 422 
“Ağvanlar”ın ərazisində tarixi memarlıq abidəsi 
– “Gödək minarə” məscidi vardır. Bu ərazidə vaxtilə 
məşhur yazıçı-dramaturq Sabit Rəhmanın anadan 
olduğu və yaşadığı ev-muzey fəaliyyət göstərir. 
Xalq təbabətinin mahir bilicisi kimi ad-san qoymuş 
mama Zəhra da bu məhəllədə yaşamışdır.   
Sarıtorpaq 
Bu məhəllə Nakam küçəsi ilə Nurəddin küçə-
sinin kəsişdiyi yerdədir, Dəmirqayalar, Dartqop-
sunlar, Zorbalar nəsli bu ərazidə məskunlaşmışdır. 
Bu məhəlləyə “Sarıtorpaq” adının verilməsi, buranın 
vaxtilə Qobu adlanan yerində sarı torpaq təbəqəsinin 
mövcudluğu ilə bağlıdır. Sarı torpaq xüsusi torpaq 
növü kimi nadir hallarda müəyyən yerlərdə olur. 
Sarıtorpaqdan yerli tikinti materialı kimi, həm də çiy 
kərpiclə tikilmiş evlərin daxili və çöl divarlarını 
şirələmək122 üçün istifadə edirlər.       
Sarıtorpağın daha qiymətli və aztapılan təbə-
qəsindən evlərin divarlarına (əsasən daxili divarlara 
və eyvana çıxan divarlara) xüsusi üsulla hazırlanmış 
suvaq-sincir123 vurulur. 
Dolmabağ
çalar 
Şəhərin ortasından axan Dəyirmançayının sahi-
lində, keçmiş dəri skladının (anbarının), indiki şəhər 
İcra Hakimiyyətinin inzibati binasının yuxarı tərəfdən 
400-500 metrliyində məskunlaşmış böyük nəsildir. 
“Dolmabağçalar”124 sözünün maraqlı etimologiyası var.  
 
 
 
Matorun 
aralığı 
Nakam kürəsinin başlanğıcından Sarıtorpa-
ğadək “Mator məhləsi”, “Matorun aralığı” adlanır. 
“Matorun aralığı”nın maraqlı etimologiyası vardır. 
Nakam küçəsinin başlanğıcında “Matorun aralığı” 
başlanan yerdə vaxtilə elektrik yarımstansiyası 
quraşdırılmış və bu münasibətlə yarımstansiya 
“mator” adını almışdır.      
Şair ismi bəy Nakam, ictimai xadim Zəkəriyyə 
Şahvələqov, mədəniyyət xadimi Zahid Məlikov, 
 423 
görkəmli maarif xadimi Seyfi Hüseynov, istefada 
olan polkovnik Rauf Bəşirov vaxtilə “Matorun 
aralığı” məhəlləsində yaşamışlar.   
Otaq eşiyi 
Şəhərin qədim məhəlləsi hesab edilir. Bu məhəllə 
Şəki xanlarından Şəkixanovların evinin (hazırda tarix-
memarlıq abidəsi kimi qorunur) yanındadır. Otaq eşiyi 
geniş meydançanı əhatə edir və burada beş küçə 
qovuşur. Elə buna görə buranı “ortaq eşiyi” kimi 
yozanlar da var. Otaq eşiyi məhəlləsində şair Hikmət 
Ziyanın nəslinə mənsub milli memarlıq üslubunda 
yerli ülkün daşı125, bişmiş kərpic və kirəc126lə tikilmiş 
mülk vardır. Müsəlman dünyasında müqəddəs sayılan 
“Qırxlar” nəslinə (bu nəslin son yadigarı Yar oğlu 
Yaqub idi. Allah ona və bu nəsildən dünyasını 
dəyişənlərə qəni-qəni rəhmət eləsin) mənsub ev də bu 
məhəllənin yaxınlığında yerləşir. 
Dolçalar 
Şəhərin yuxarı hissəsində 3 №-li baramaaçan 
və ipəkburan fabrikin yaxınlığında, otaq eşiyi mə-
həlləsi ilə yaxın məsafədə yerləşir. “Dolçalar” sö-
zünün etimologiyası barədə dolğun məlumat yoxdur. 
Lakin bəzən bu məhəlləyə “olçalar” da deyilir. (bu 
sözün etimologiyası barədə bax: AFA, VI kitab, 
Şəki folkloru, II cild səh. 419 H.Ə.)    
Arx üstü 
Şəhərin dağ ətəyi məhəlləsidir. “Hacının tiki” 
məhəlləsinin yaxınlığından başlamış 7-ci zavodun 
yanınadək ərazini tutur. “Arx üstü” sözünün etimo-
logiyası bu adı daşıyan məhəllənin ərazisindən keçən 
böyük su arxı ilə bağlıdır. Bu arx vasitəsilə vaxtilə 
şəhərin ərazisinin xeyli hissəsinə suvarma üçün su 
verilərdi (buna “cohar127” suyu da deyərdilər. H.Ə.).  
Bu məhəllədə vaxtilə məşhur tarzən Əhməd bəy Ta-
hirov və oğlu rəssam Ağa Tahirov yaşamışdır, ev hal-
hazırda saxlanılır. Məşhur diluzçular əsabəli və söyüb 
Məmmədov qardaşları bu ərazidə məskunlaşmışlar.  
 424 
 
 
 
 
 
Çökək 
məhlə 
 
 
 
 
 
 
 
Gəncəli 
məhəl-
ləsi128 
İpək kombinatına yaxın ərazidə, kombinatla 
onun 1 №-li filialının (keçmiş 7-ci zavod) yolun 
başlanğıcının sağ tərəfindədir, relyefinə görə çökək-
də yerləşdiyinə görə “Çökək məhlə” adı verilmişdir. 
Böyük ziyalılar nəsli olan Hüseynbala, Süleyman, 
Mustafa və Qurban Abbasov qardaşları, bu nəsli res-
publikada ləyaqətlə təmsil edən baş ədliyyə müşa-
viri, prokurorluğun fəxri işçisi, kamil qələm və kitab 
əhli İlham Abbasovun adları “Çökək” məhəllənin 
adlı-sanlı sakinləri sırasında gedir. 
 
Gəncəli məhəlləsi sözünün etimologiyası vaxti-
lə Gəncədən gəlmiş insanların burada kompakt məs-
kunlaşması barədə fərziyyə yürütməyə əsas verir.      
Şəhərin yuxarı hissəsində, Yuxarı Karvansa-
ranın qarşı tərəfindəki yüksəklikdə yerləşmişdir. 
Məhəllənin mərkəzi meydanı (burada xalq oyunları, 
Novruz bayramları, atəşfəşanlığ və s.) böyük bir 
ərazini əhatə edir, buraya beş küçədən çıxış vardır. 
Gəncəli məhəlləsinə Güldəstə də deyilir. Məhəllənin 
ərazisində orta məktəb, milli memerlıq üslubunda 
tikilmiş binalar, müqəddəs sayılan Güldəstə piri 
yerləşir.  
Respublikann xalq artisti Əlövsət Sadıqov, 
Azərbaycan MEA müxbir üzvləri Yaşar Qarayev və 
Mahmud İsmayılov, 1 №-li uşaq musiqi məktəbinin 
yaradıcılarından olmuş İbad Rəhmətullayev, Azər-
baycan Yazıçılar Birliyinin üzvü Teymur Xəlilov, 
məşhur folklor bilicisi Mirzə Abdulcabbar (Mirzə 
Abducabbar Əliyev-Alaqanski) bu məhəllədə yaşa-
mışlar. 
 425 
Mənkərli 
və 
Sabunçu 
məhəlləsi 
 
Şəhərin 10-cu rayonu, Əli Bayramov küçəsini 
əhatə edir. Bu məhəllədə vaxtilə böyük pedaqoq 
Rəşid bəy Əfəndiyev yaşamışdır. Hazırda onun 
(Güləhli) yaşadığı ev muzey kimi fəaliyyət göstərir. 
Külehli 
(Güləhli) 
məhəlləsi1
29 
Bu məhəllə “Güleyli”, “Gülehli” Güləhli də ad-
lanır. Əvvəllər 7-ci rayon Qoqol küçəsi bu məhəlləni 
əhatə edirdi. Məhəllənin ərazisində milli memarlıq 
üslubunda tikilmiş binalar (bu binalardan xeyli 
müddət ittifaq əhəmiyyətli istirahət evi kimi istifadə 
olunmuş, hazırda uşaq xəstəxanasdır), Külehli 
(Güləhli) məscidi-Güllü qarının məscidi yerləşir. 
Respublikanın əməkdar rəssamı, məşhur şəbəkə 
ustası Əşrəf Rəsulov bu məhəllədə yaşamışdır. 
Külehli (Güleyli) məhəlləsinin aşağı hissəsində 
Azərbaycan   dramaturgiyasının banisi M.F.Axun-
dovun ev muzeyi fəaliyyət göstərir.     
Qullar 
məhəlləsi 
Bu məhəllə əvvəllər “Dağdağanlar” məhəlləsi 
adlanmışdr. 5-ci rayon Qızıl əsgər və Vidadi kü-
çələrini əhatə edir.  
Yuxarı 
Baş 
 
Şəhərin yuxarı hissəsində, dağın yamacındakı 
geniş ərazidə yerləşmiş şəhərin ən böyük məhəllə-
sidir. Görünür, “Yuxarı Baş” sözünün yaranma eti-
mologiyası da, bu məhəllənin şəhərin ən yüksək 
hissəsində, yuxarıda yerləşməsi ilə bağlıdır. Tarixi 
məlumatlara görə 1772-ci ildə Kiş çayının daşması 
nəticəsində Şəki şəhərinin sel-su altında qalması, 
dağılması ilə əlaqədar əhali ucqar dağ yamacında 
Yuxarı başda yerləşən Nuxa kəndinə qaçdılar və 
burada məskunlaşdılar.  
Bu tarixi məlumata əsaslanaraq Nuxa kəndinin 
indiki “Yuxarı Baş”da yerləşdiyi barədə fərziyyə 
yürütmək olar. Hər halda bu fərziyyə öz gələcək 
araşdırmalarını gözləyir. Yuxarı Baş məhəlləsində, 
 426 
birinci rayonda Ağamalı küçəsində xalqın müqəddəs 
məqbərə kimi ziyarət etdiyi böyük alim Mustafa 
Əfəndinin türbəsi yerləşir (daha geniş məlumat üçün 
bax: Məşədixanım Nemət “Azərbaycanda pirlər”, 
Azərbaycan Dövlət Nəşriyyat-Poliqrafiya Birliyi, 
Bakı, 1992, səh. 76).    
Dartqopsu
nlar 
Bu nəslə Hacı Əhmədlər də deyilir. Şəhərin 
“Sarıtorpaq” məhəlləsində “Dəmirqayalar” nəsli ilə 
qonşuluqda məskunlaşmışlar. Həmin nəsildən son 
dərəcə alicənab, təmkinli, xeyirxah və ədəb-ərkanlı 
insan olan Ənvər bu ləqəbin yaranması tarixini belə 
izah edirdi: 
- Vaxtilə bizimlə qonşuluqda yaşamış iki dəfə 
müqəddəs Həcc ziyarətində olmuş Hacı Usuf (Yu-
sif) dayının atama (Dartqopsun Əlibalaya) nəql 
etdiyinə görə ata babam, 3 dəfə Müqəddəs Həcc zi-
yarətində olmuş Hacı Əhməd soyuq dəymədən bərk 
xəstələnib evə gəlir. Vəziyyətini arvadı Tubu nənə-
mə danışır. Arvadı onu sakitləşdirərək deyir ki, kişi, 
vallah səndə heş nə yoxdur, sən xəstiyə-zada oxşa-
mırsan. Babam təkidlə tələb edir ki, ona dobu 
qoysunlar. Nənəm babamın kürəyinə (belinə) bir ne-
çə dobu qoyur. Görünür, doğrudan da babamı bərk 
soyuq tutubmuş, çünki onun belinin əti dobuların 
içində şişmiş, nənəm dobuları qoparmaqda çətinlik 
çəkir. Bu vaxt ağrıya tab gətirməyən babam ucadan 
“dartqopsun”, “dartqopsun” deyə qışqırır. Onun 
səsini bu zaman yoldan ötən Ququ Qəhrəman (o, 
şapqaçı Valehin qonşusu “Dəli Soltanın” atası idi) 
eşidir və bütün şəhərə yayır. O vaxtdan da bizim 
nəsil “Dartqopsunlar” oldu.      
 
 
 
 427 
Əhalinin geydiyi libası və libas üçün toxuduğu  
ipək parçaları haqqında 
 
Əski zamandan bəri Şəki torpağında yaşayan müxtəlif millət-
lər arasında ailəsi üçün libasları arvatlar biçib-tikərdilər. Bunların 
biçin ülgüsü sadə bir formada olardı. Məsələn, arxalıq ülgüsü döş, 
ətək, yaxa, çiyin, arxa və qollardan ibarət idi. Bu sadə biçin üzrə 
hər hissəni biri-birinə calayıb altına astar çəkərdilər. Kişi üçün 
arxalıq və arvat üçün çəpgəni (labadanı)130 hər qadın sələfdən131 
görüb bənumsəmiş və xalqa örgətmişdi. Bu sayaq bir ailədə yaşa-
yan uşaq və böyüklərin boyunu o əski tərzdəki biçinə eynən uydu-
rardılar. İki yaşındakı qızın tuman və labadası da böyük arvatla-
rınkı ilə dutuşdurulsaydı həcmindən başqa sair heç bir fərq qoyula 
bilməzdi. Xırdaca qızlar gəlin - diyin quraşdırıb oyun oynardılar. 
Bu diyinlər üçün tikdikləri əlbəsə öz əynindəki labadanın, kömlə-
yin, tumanın, baş çalmasının eyni forması olardı. Bu diyin oyunu 
qızların ayəndə132 üçün bir biçin-tikiş məktəbi mənziləsində idi. 
Anaları, böyük bacıları tikiş-biçin əməliyyatını əsaslı surətdə o za-
man xırda qızlara göstərdib məharət kəsb etdirirdilər.  
Kişilər və xırda oğlan uşağı üçün tikilən arxalığın, tumanın, 
kömləyin həmçinin biçin fərqi olmazdı və modası əsla dəyişməz-
di. Nənələrdən, babalardan görülə-görülə gələn libas əski halında 
qalıb bu axır zamanlara qədər davam etmişdi. 
Arvatların libası ibarət idi: 
 baş örtülərindən, 
 kömləkdən, 
 zıbundan, 
 çəpgəndən (labadadan) 
 elçəklərdən, 
 eşməkdən, 
 zırcamadan, 
 tumandan, 
 ayaqqabından (corab, başmaq, çarıqdan), 
 çadradan və çarşabdan, 
 rübənddən, 
 428 
 çaşqurdan. 
Bu libasın cəmi növünü hər arvat özü üçün tikərdi və yaxud 
öz qonşusu biçinçi arvada tikdirərdi, lakin tək bir ayaqqabını ba-
zardan alardılar.    
Kişilərin libası ibarət idi: 
 papağdan, 
 araqçından, 
 kömləkdən, 
 arxalıqdan,  
 şalvardan, 
 tumandan, 
 çuxadan, 
 ayaqqabından (corab, başmaq, lafcın, çarıq, çust, məst), 
 dolaqdan, 
 kəmərdən (qurşaq), 
 başlıqdan, 
 kürkdən, 
 yapıncıdan. 
Həmin libaslardan kömləyi, tumanı, arxalığı, qurşağı, dolağı, araq-
çını, corabı, kisəni ailədə qadınlar tikərdilər və qalanı bazardan alınardı.  
Qərinələr və əsrlər keçdikcə arvatların və kişilərin qiyafəsin-
də bəzən dəyişikliklər nəzərə çarpırsa da onlar da əsas üzrə çox 
əhəmiyyətsiz şeylərdən ibarətdir. Məsələn, arvatların başındakı 
dingə sarığı dəyişilmişdir. Bunların əski zamandan rəngbərəng 
çarğat-yaylığı ilə tülü-şütül üstündən çalma çalmaqları... Bu çalma 
qədimdə yarım metrə boyunda kəllə qənd misilli yuqarıya sarı 
qalxıb sonra sol tərəfə mail qabağa sarı əyilərdi. Ucu alma kimi 
yumurulanıb dəngi133 səbəti həngi134 arvadın başını möhkəm-
möhkəm dutardı. Buna dingə135 deyərdilər. 
Bu yüksəklikdə sarınmış dingənin mühəssənatı136 və gözəlliyi 
bundan imiş ki, guya sarığın qatları gərək sərrast dursun və hər qatı 
bir rəngə çalsın. Bu formada dingəni qutəbbər137 sarıyandan sonra 
qızıl qarmaqlı doğazbağı ilə bəndləyib iki göz kimi qarmaqlar 
dingənin ortasına sarınardı və sancılardı. Dingənin almasına arvad 
 429 
çarşavını ilişdirib boyu uzunu asardı və yüzünü rübənd ilə örtüb 
qarmaqlar ilə arqadan bərkidərdi. İşbu dingənin arvatların gizlən-
məsinə böyük xidməti olardı. Dingənin müəyyən sistem üzrə 
möhkəm sarınmasına diqqət edərdilər və olqədr möhkəm sarınardı 
ki, arvat gecələr dingəni başından alıb kənara ehmallı qoyarmış və 
sabahdan durub dingəsini çözülmüş o halı üzrə başına qondararmış. 
Müruri-dühur ilə138 get-gedə arvatların dingələri gödəlməyə 
başladı. İmdi bizim əsrimizdə isə bir yaylıq ilə başlarını örtməyə 
arvatlarımız qənaət etmişlər.  
İkimcisi, qadınlarda çaşqur və ikibalaq dar zırcamalar olardı 
ki, köçəbə halında yaşayanlara at minmək üçün qadına bu hal çoq 
əlverişli idi. Müqim139 həyata keçənlər bu fasondan əl çəkdilər. 
Zırcamanın zahirisi olqədr fərqli deyildir - iki balaq olmuş və tax-
taları genişlənmişdir. 
Qadınların qalan libasları isə ta əsatir zamanından bu anacan 
heş bir dəyişikliyə dücar olmaması çoq ehtimallıdır.  
Kişilərimizin libasında gözə çarpan dəyişiklik papaq forması, 
çuxa qolları, arxalıq yaxası, şalvar lifəsi140 kibi şeylər olması müla-
hizə edilir. Lakin şalvarın bağını çuldan asmaq, arxalıq ətəklərini 
şalvara salmaq və qolların ağzını elçəkli geymək kibi adətlər imdi 
mərğub141 hesab edilmir, qəbahətdən sayılır. Arvat arasında rübənd 
asan yoxdur. Çaşqur geyən nadirdir. Elçəkləri də götürülmüşdür.   
İpəkdən qumaş parça toxumaq peşəsi ən qədim zamanda zə-
ruriyyətdən hesab olunurdu, çünki əhali öz libasıyçün qumaş to-
xumaq məcburiyyətində idi. Bu yerlərdə toxunan qumaşlar yun-
dan, pambıqdan, ipəkdən, kecidən olurdu. Mən bu yerdə yalnız 
ipəkdən, kecidən toxunanlar barəsində danışacağam. 
Şəki şəhərində və ətraf kəndlərində özləri toxuduğu ipək 
parçadan həm kişilərə və həm arvatlara libas tikirdilər. Xaçmazda142 
toxunan ipək şaldan şalvar geymiş qoca kişilərdən hali-həyatda 
vardır. Dəhnələrdə bugünkü gün də çox ailədə cecim qumaşlar 
toxunur. Dolaq və rübənd dəxi bu qism qumaşlardan sayılırdı. Bu 
kəndin qarı arvatları söyləyirlər ki, qadınlar özləriyçün çəpgənlik 
birrəng qumaş parça toxuyub geyərdilər və ətrafa dəxi satardılar.  
 430 
Keçən sənə143 fənni səyahət üçün Dəhnələrə getmişdik. Bura-
da arzu etdiyimiz cecim xanasını görməyə müvəffəq olduq. 
Böyük Dəhnədə soraşıq edə-edə gəlib, nəhayət, bir xana toxu-
nan həyata daxil olduq. Dedilər ki, axşama yavuq olduğuyçün 
həyatda qurulan xananı söküb evə aparmışıq, çıqarmaq və təzədən 
qurub işə salmaq çoq çətindir; bir qədər faraş gəlsəydiniz iş üstə 
çıxardınız və arzunuza çatmış olardınız. Bizim qayətdə bu hala 
təəssüf etdiyimizi görən arvatlar bizə hörmətə xananı evdən çıqarıb 
həyatda öz yerində qurmaq təşəbbüsündə bulundular. Əvvəlcə yerə 
yalnız palas qismi, şəddələr döşədilər. Yerdən bir qarış yüksəklikdə 
duran enli kürsünü də gətirib döşənəyin ortasına qoydular. Sarınmış 
halında bükülən cecim pəstayısını bu kürsünün üstə açdılar. Bu 
pəstayının bir ucunu aparıb yerə çaxılan iki ədəd qoşa mıxa qacarğa 
halında keçirdilər. Pəstayının ikimci ucunu aça-aça qarşısındakı 
qoşa duran iki mıxın səmtinə qədər uzadıb yerə qoydular. Sonra 
sicim gətirib pəstayının yerdəki ucunun qacarğa kötüklərinə 
bağlayıb səmtini mıxlara sarı çəkib bağladılar. Belə möhkəm 
surətdə pəstayını dört mıxa çidarladılar, cecim pəstayısının hər teli 
çalınsa saz simi kimi səs verərdi. Pəstayının toxunacaq məhəllinin 
qabağına başları bir yerə bağlanmış dört ağacı tik halında yerə 
oturdub varangələn ağacının oxlarını çatmanın boğazından asılı 
halında bağladılar. Xana toxuyan arvat da qıçlarını pəstayının 
üstündən aşırıb altındakı kürsünün üstündə oturdu və əlinə qılıncı 
alıb uzatmanın arasına soqdu. Bu münval(la) o arvat xana toxumaq 
vəziyyətini aldı. Biz də o vəziyyətdəki xananın şəklini götürdük.  
Şəkildə görünən yerə döşətmiş əsrarlar uzunu səkkiz metrə 
miqdarında boyu olan cecimdir. Arvad qılınc əlində sapların arası-
nı toxmaqlayıb məkiyini atır. Qabağa sarı əyilmək vəziyyətini ala-
ala ustası xanasını toxuyur. Həmin köndələn xananın toxuduğu 
qumaşların eni çox dar olur. 
Cecim pəstayısı iki qatdır - üst qatı toxunduqca dala tərəf 
aşırılır. Toxunan hissəsi alt qata döndərildikcə toxunmayan tərəfi 
qabağdan aşıb üst qata çöndərilir. Nəhayət, toxunub qurtaran ce-
cim 16 – 17 metrə uzunluqda bir top qumaş əmələ gəlir. Bir arvat 
 431 
ayda bir girvənkə ipəyi əyirib-bükdərə bilər və xanada gündə 
4
3  
metrə qumaş toxuya bilər.  
Arvatdan bir neçə sual etdik. Sualımıza verdiyi cavablar 
bunlardır: 
 Xana çəkilən ağacların adı dörtmıxdır. 
 Qabağımda duran dört dənə baş-başa çatılmış ağacın adı çatmadır. 
 Çatmadan asılmış və pəstayının hər tayı üçün bir həlqə 
sarınmış kötüyün adı varangələndir.  
 Varangələn ilə qoşa uzanmış ağacın adı közü ağacıdır.  
 Pəstayının arasına, bükük çarmıxlara nəsb edilən kötüklə-
rin adı döndərəcəkdir. 
 Pəstayının keçmələrini döyüb yerinə oturdan yastı ağacın 
adı qılıncdır. 
Fərş üçün evin yerinə döşənən cecimin qumaşı cod və qalındır. 
Yorğan-döşək yüzünə çəkilmək üçün toxunan cecimlərin qumaşı zərif 
və incə olur. Əski zamanlarda bu qumaşlardan baş paltar toxunardı. 
Sadə bir rəng və əlvan cızıqlısı dəxi olardı. Zolaq cecimlərin rəngi 
bunlardır: ağ, qara, sarı, göy, yaşıl olardı. Zolağ cecimlər ya sadə 
toxunardı və yaxud üstə naxış tökülürdü. Sadə zolağ cecimə amanı 
qoşa tafta, yaxud alagöz deyərlər. Naxışlı cecimin adları bunlardır: 
çərkəz, ceyranı, quyrum, sandıq, qılıncburnu, keçidırnağı. 
Cecimlərin qumaşı çox illər davam edib ömür sürür. Məsələn, hə-
mişə işlənən yorğan-döşəkdə 60-70 il davam edib durur. Bu cecimlər-
dən rus məmurları bizdən alıb qapı və aquşqa144 pərdəsi qayırardılar. 
Cecimin eni dar toxunmağına səbəb budur ki, bunu toxuyan arvat 
iki qolun arasındakı hövsələ uzununda olan qılınc alətini dutub bir dəfə 
vurmaq ilə keçəni toxmaqlayır və cecimin pəstayısında qılınc 
hövsələsinə uyğun uzadır. Lakin enli qumaşları tik qurulmuş xanalarda 
toxuyurlar. Bu xanaların toxmağı, həvənisi uzatma arasında bu başdan 
o başa qədər döyə-döyə gedir. Bu cəhətə görə tik xana nə endə olursa-
olsun, onda toxunan qumaş parçaların eni də müxtəlifdir. Məsələn, 
palas, xurcun, çul, çuval, xaral kibi şeylər toxunur.  
Günü bu günəcən Dəhnələrdə yaşayan kənd əhlinin cümləsi 
kümdardır. Bunların ipək məhsulu özlərinə lazımdır. Hər ailədə 
 432 
qız doğulan gündən başlamış onun anası, nənəsi o qıza müdam 
cəhaz145 tədarükü görəcəklər. 
 
Kəndçi mülkünün quruluşu 
 
Ən qədim zamandan bəri şəhər və kənd mülkləri yer əhlinin 
adət və ənənəsinə uyğun və təsərrüfatına əlverişli bir planda, bir 
səpkidə tikilərdi, bağbanlığa, tərəvəzə, arıçılığa, kümdarlığa, mal-
darlığa, tavuqçılığa146 mümkün qədər fürsətli olardı. Sair təsərrü-
fatdan qəti-nəzər147 hər ailədə kümçülük peşəsi xüsusi bir mövqe 
dutmuşdu. İpəkdən, kecidən bəzi qumaşlar toxunardı. Hüsula 
gələn baramanı əyirmək üçün hər həyatda148 mancılıq olardı. İpək 
qumaşlar toxumağa bir neçə dəzgahlar, hacətlər quyraltmışdılar. 
Məsələn:  
 Yüzü meşin qaytan dağarı - yeddi-səkkiz aşıqlarıyla; 
rəngbərəng, cürbəcür qaytan toxunardı. 
 Tumanbağı toxumağa dəzğahı və çığları olardı. 
 Sap əyirmək üçün evin gircənəsi, cəhrəsi, darağı olardı. 
 Cecim, palas toxumağa xanası, karğahı var idi. 
 Bafta toxumağa kargahı,  girgidi, məkiyi olardı. 
 Qüllab149 tikişi üçün saxnağı, kargahı qurulardı. İlax. 
Əhali öz ehtiyacının dəfi üçün kümdarlıq edərdi, ipək çəkərdi 
və ipəyindən bu göstərdiyim şeyləri toxuyardı: qaytan, sap, şalvar 
bağları, dolaq, rübənd, heybə, xurcun, çul, qəcəri, süzəni, növbə-
növ cecimlər olmuşdu. 
Mülkün dairəsi şəhərdə darısqal, lakin kəndlərdə çox geniş olur. 
Kənd mülkünün hasarı ikiqat olur: biri dışarı hasar, obiri içəri ha-
sardır. Dışarı hasar mülkün ətrafının xəndəyindən və üstünün kom-
lanmasından ibarətdir. Mülkün ortasında olan tikililərin ətrafına çə-
kilən təpbə çəpər, yaxud barı içəri hasardır. Burada kəndçi ailəsinin 
sükunət etdiyi150 evi və həyatı151 vardır. Həyatında töylə, təndirxana, 
ağıl, hin, su anbarı (höyüt) vardır. İki hasarın arasında qitə-qitə 
salınmış xiyabanlardır. Bir parça yeri çekillik və caballıqdır; o biri 
tərəfi tərəvəzdir. Gerisi findıqlıq, meyvə ağaclığı və tənəklikdir.  
 433 
Sükunət üçün tikilən evin səmti qibləyə tərəf olmaq hər kəs 
üçün zəruri bir adətdir,  çünki qış zamanı sabahdan axşama qədər 
səkini və evlərin içini gün döyür, isti olur, lakin yayda isti zaman-
larda qətiyyən gün düşməz və sərin olur. Bu evlərin aquşqa152 və 
qapısı labüd səkiyə açılacaqdır. Heç bir surətdə evin dalına və 
kəllələrinə qapı, aquşqa qoyulmaz. 
Bu quruluş, əvvəla, qadınların hicat adətini və ismət məsələ-
sini təyin edir və saniyən153, qarət-basqından mühafizət edir. 
Deyirlər ki, bu quruluşdakı evin içində bir nəfər əli tüfəngli olsa 
on deş nəfər qaçaq o evə bata bilməz. Səkiyə154 çıxmış olsalar bir-
bir qaçağı qırmaq mümkündür.  
Bu biçimdə evlərin çardağı kəndçi üçün çox əlverişlidir - 
qışda burada çəltik qurutur, meyvə və taxıl saxlanır, yaz fəsli qurt 
bəsləməyə küm əvəzi verir. İttifaq düşsə toy məclislərini bu çar-
daqlarda qururlar. Çardaqların örtüsü iki şilvarlıdır, bu səbəbə gö-
rə iki kəllədən çardağa yolları vardır. Yolun biri həyatdan ta çar-
dağa qədər daş pilləkəndir ki, hər kəs həyatdan ta çardağa qədər 
daş pilləkəndir ki, həs kəs həyatdan dalına taxıl çuvalını götürüb 
bilavasitə çardağa çıqarıb boşalda bilsin və küm dutulan zaman-
larda da arvat-uşaq yarpaq aparıb qurtlarını yemləyə bilsin. Obiri 
kəllənin yoluna nərdiban sövkəmək ilə istifadə edilir. Bu yolun 
ümdə vəzifəsi çardaqda yaramaz qalan şeyləri dışarı atmaqdır. 
Köhnə zamanlarda çardağlar qamış tap ilə örtülürdü; böylə çar-
dağa dam deyərdilər. Qamış damların çoq əlverişli tərəfləri var idi. 
Ondan yağmur, savuq və isti keçməzdi, buxarı bacalarından çıxan 
tüstü və his qamış tapa qır bağladıb dahı da möhkəmləşdirirdi. Ağac-
larını qurt kəsməzdi. Məzərrətli155 cücülər və heyvancıqlar tapda yuva 
salmazdı. Bu səbəblərə görə küm saxlamaq üçün qamış taplı çardaqlar 
çoq münasib idi, lakin yanqından tap damları qurtarmaq heç mümkün 
deyil idi. Böylə çardaqların cinəsində156 də tavıqlar yumurtlardı. 
Kəndlərdə hər kəs öz mülkündə it, pişik və sürüylə tavuq saxlar.  
Aşağa qarasu kəndlərində hər kəs öz mülkündə ağac əkir, 
yetirir, ancaq özbaşına bitən meşəlik əmələ gəlməyir. Bu kənd-
lərdə dam, töylə, küm damı və sair tikintilər tikmək üçün daş və 
 434 
ağac məsəlahına çox qəhətlik çəkirlər. Bu tikintilərə lazım olan 
məsəlahı qismən dağlardan kəsirdilər (haça, pərdan, qoc) və sair 
qismini mülklərdə bol-bol bitən qarğılardan, çətənələrdən və 
sazlardan düzüb-qoşarlar.  
Qarasu yerlərində əksəriyyətlə sükunət üçün evləri, küm 
damlarını və sair təsərrüfat məskənlərini bu qism göyərtidən qa-
yırırlar. Həmçinin təsərrüfatda istemal edilən hacatların ən işləyi 
qarğıdan və qamışdandır. Məsələn, Ağdaş həsiri əzilmiş qarğı 
zollarından hörülmüşdür. Bundan əlavə, qamışdan və çətənədən 
enli, uzun həsir tərəcələr qurub quyraldırlar. Bu qəbil tərəcələrdən 
yantaylara barılar tikəldib hər tərəfini samanlı palçıq ilə su-
vuyurlar. Böylə məskənlərdə əhali də yaşayır, qışda heyvanlar da 
daldalanır, barama qurdu da bəslənir, çünki qarasu yerlərin qışı 
mötəbil keçir və savuğu, boranı olmayıb.  
Hər kəsin mülkündə özünə məxsus cır tut, caballıq xiyaban-
ları vardır. Cır tutun meyvəsindən hüsula gələn toxumdan cavan 
şitillər - toxmaçar əmələ gəlir. Yazbaşı bu şitillərdən yüz-yüz 
dəstə bağlayıb həftəbazarlarına çıqararlar. Hər kəsin caballıq xi-
yabanları qocalıb örənələşsə onu qırıb yerinə bazardan alınan 
toxmaçar şitillərini əkirlər. Böylə cavan xiyabanlara toxmaçarlıq 
deyirlər. Qoca xiyabanların adı caballıqdır. Hər ikisi səf ilə 
ipqaradan əkilir, səfdəki toxmacarların biri-birinə nisbətən arası 
olqədr sıx olur ki, tavuq da sıfcınıb keçə bilməz. Hər iki səfin 
arasına sərnə deyərlər. Xiyabanları gübrələmək üçün sərnələrə pe-
yin tökərlər. Ailə əfradı157 və qonağları hacət qəzasını rəf üçün158 
xiyabanlara çəkilib sərnə arasına getmək qədimi adətdir. Bu 
kəsafətləri də tavuqlar və itlər dəf edəcəklər. yeni salınmış toxma-
çar xiyabanları uzanıb qalxar və iki ildən sonra adam boyu saq 
saxlayar, artıqını kəsib qələmlərlər. Üçümcü sənə təpəsində popur 
kimi zoğları bitər. İştə bu zoğları hər sənə qırıb qurdlarına yedirər-
lər. Toxmaçar xiyabanlığını adam boyundan artıq qalxmağa qoy-
mamaqlarının ümdə səbəbi budur ki, qurt bəsləyən arvatlar 
ağaclara dırmaşmasın və yarpağını yerdə dura-dura ala bilsin.                     
  
 435 
Şəki ifadələri (Frazeologiya) 
 
A 
Abbasıya gücü çatmiyən şaa çıxardar - Çoxa gücü çatmayan 
az verər. 
Ava-qavan xoşuma gəlmir - Görünüşün xoşuma gəlmir. 
Acınnan günorta durur - Olduğundan fərqli (artıq) görünməyə 
çalışan adama qarşı istehzalı ifadə. 
Adamın ağzında tüpürüyü quriyir - Adam mat-məətəl qalır, 
deməyə söz tapmır. 
Alaca köynək qaraca qız dərdinnən yanırmış (ölürmüş) - 
Əlçatmaz bir şeyə nail olan adama belə deyirlər. 
Ağ üzdən qara pərdə götürülütdü - Abır-həya qalmayıb. 
Ağ yuyuf, qara sərmək - Biabır etmək. 
Ağ toxiyən ağ geysin, qara toxiyən qara - Xeyrimə danışanı 
ağ gün görsün, ziyanıma danışanı qara gün. 
Ağzıma iy düşür - Danışmağa, ünsiyyət etməyə adam yoxdur. 
Ağziynən quş tutur - Fərasətlidir, iş bacarandır. 
Ağzo içindədi - Lap yaxındadı, gözünün qabağındadı. 
Ağzının qıyı-qaytanı yoxdu - Ağzında söz durmur, ağlına 
gələni danışır. 
Ağzı yalax adam - Ağzında söz saxlamağı bacarmayan 
adamları belə adlandırırlar. 
Arabanın sol təkəri - Fərsiz, xeyrə-şərə yaramayan adam. 
Ayaqlarını sındır - Otur, əyləş. 
Ay mənnən olsun, Ulduzun gözünə barmağım - Məni 
istəklim istəsin, istəmiyəni heç saymıram. 
Ay umac, mən səni işdığım, sən də məən buğuma bulaşdığın - 
Mən səni niyə sayıram ki, sən də mənə qarşı hörmətsizlik edirsən. 
Ayrannı qapı - Tez-tez gedib-gələn, adamı təngə gətirən. 
Ayran içif, ara qarışdıran - Ara vuran. 
Aynası açıxdı - Kefi kökdür. 
Aylar, günlər bazar əppəyidi - Aylar, günlər tez gəlib keçir. 
Ayıyə dayı diyir, işinin xətrinə - İşini düzəltmək üçün fənd işlədir. 
 436 
Ayı yuvasınnan qoz axtarır - Xəsis adamdan pay umur. 
Ataa oxşiyəni ciyo qoynuna qoy - İtmiş (oğurlanmış) bir şeyi 
tapdıqda belə cavab alırlar. 
At qulağıdır  - Yəni, yarışanların göstəriciləri arasında fərq azdır. 
At oynadır - Dələduzluq edir, həlləm-qəlləm işlər görür və s. 
Atı torbası ilə döyüşdürür - İki yaxın adamın arasına nifaq salır. 
Atdan düşüb eşşəyə minitdi - Aşağı vəzifəyə, işə keçirilib. 
Atdını ata mindirir, piyadanı atdan saldırır - Həyasız, sırtıq adam. 
Ağ ayran tamarzısı - Varlı-dövlətli olub, özgə yerdə acgöz-
lüklə yemək yeyən. 
 
B 
Baltamın ağzını daşa vurdun - Düzələsi işi pozdun, işin 
düzələn tərəfinə getmirsən və s. 
Başaratı bağlanıtdı - 1.Əl-qolu bağlanıb, əlini hara atsa boşa çıxır. 
      2. Bəsirət gözünün bağlanmasına işarədir. 
Başıma bəladır, dalıma şələ - Tənbəl və fərasətsiz övlad 
haqqında valideyninin giley-güzarı. 
Başına at təpitdi - Yersiz, yaşına uyğun olmayan hərəkət edir. 
Başını kəsif, saqqalını tariyir - Bədxahlıq etdikdən sonra 
qılığına girir, könlünü alır. 
Başmaq seyrinə çıxıtdı - Boş-boşuna, məqsədsiz veyillənir. 
Beycə çimir qıppamışam - Bu gecə yatmamışam, gözümü 
yummamışam. 
Beycə yorğan-döşəyi sel apariciyh - Körpə uşaqların yatma-
mışdan əvvəl çoxlu su və ya çay içmələrinin verə biləcəyi 
nəticəyə işarədir. 
Bığ tullamaq (tulladı) - Nəyisə (nəyəsə) işarə elədi.  
Bığını eşmək - İşi başa çatdırmaq, kiminsə işini düzüb qoşmaq. 
Belaa çöpdən dirək - Asanlıqla görülən işi çətin iş kimi 
qələmə verənlərə istehza ilə belə cavab verirlər. 
Bərk-beşik elamax (olmax) - Yerini möhkəmlədib oturmaq 
(qalmaq). 
 437 
Bəyaxdan variydi hüsnü camalı, hindi də olutdu Dəli 
Bayramalı - Əvvəl eybəcər idi, indi isə daha da eybəcərləşib. 
Bəli - bəyim dimir - Hə, yox demir, fikrini bildirmir, əhəmiy-
yət vermir və s. 
Bi daş atda, bi daş üsdə - Heç kim bilməsin, heç kimin xəbəri 
olmasın. 
Bicliyinnən boyu xıra qalıb - Bicliyindən boyu qısa (gödək) 
qalıb. 
Bu günlərdə bəy başı qırxılıciyhdi - Yaxın günlərdə kiməsə 
zərbə vurulacaq, kimisə işdən götürəcəklər və s. mənasında. 
Bu iş məni üşüdür - Bu iş məni narahat edir. 
Bu adamın hərəkəti məni üşüdür - Bu adam etibarsız, şübhəli 
adama oxşayır. 
Burun-turuq salmaq - Könül bulandırmaq, qalmaqal salmaq. 
Bura sən girən kollux döylü - Bu, sənin gücün çatan iş deyil. 
Bunnan Fatiyə tuman olmaz - İş baş tutmayanda və ya 
yarımçıq qalacağı təqdirdə belə deyirlər. (bir şeyin az olmasına 
işarədir) 
 
C 
Canı civində adam - Səhhəti zəif, tez-tez xəstələnən adam. 
Civinin ağzını kəvərlə bağliyitdi - Əliaçıqdı, pul xərcləyəndi. 
Cındırınnan cin hürkür - Pinti, səliqəsiz adam barədə deyilir. 
 
Ç 
Çayda kötük yan gedir - Ədası başından aşan, özündən başqa 
heç kimi bəyənməyən haqqında belə deyirlər. 
 
D 
Davan qaldırıb yük yığan - Tənbəl və aciz adama belə 
deyirlər. 
Danzına almamax - Vəlcinə almamaq. 
Darayı toxuyuram - Borca gələn adamın dalınca deyilən 
tənəli söz, yəni guya ki, mən yaxşı qazanıram. 
 438 
Dağlar da beş gün qısır qalır - İşi çətinə düşüb, çıxılmaz 
vəziyyətdə qalana təsəlli üçün belə deyirlər. 
Daş at, əlin açılsın - İmkan yaranıb, fürsət düşüb, istifadə et. 
Daşdan su çıxan kimi - Min bir əziyyətlə, çətinliklə, 
məşəqqətlə.   
Daşı atıb, başımı tuturam - İmkansızam, çıxılmaz vəziyyətdəyəm. 
Dəvə uşaq imiş? - Birisi başqasını aldatmaq istəyəndə ona 
belə cavab verirlər. 
Dəvə dalınnan qoz axtarır - Heç nə olmayan yerdən nə isə 
axtarır, dava-dalaş salmaq istəyir. 
Dəyirmanda payı yox, şahatda başı yarılır - İşləmək istəmir, 
yeməkdə  isə heç kimə macal vermir. 
Dəli dərdinə düşdüm - Bərk (yaman) qorxdum. 
Dəlləhliyi təzə öyrənitdi, kekili yannan qoyur - Çox tez ifrata 
varan, özünü çoxbilmiş, yekəxana aparan adama işarədir. 
Dəmirlə göyə çıxır - And-aman edir. 
Dəhnə* yengəsi kimi oturur - Məclisin ortasında oturanlara 
(münasib yerdə oturmayanlara) belə deyirlər. 
Dəstə çıxarmaq - Baş çıxarmaq. 
Dərdöylü adam - Hər şeyi özünə dərd edən, qayğıkeş adam. 
Diydi durmax - Körpə uşaq təzə ayaq üstə duranda belə 
deyirlər. 
Dozay Məmmədqasım - Fərsiz, əlindən iş gəlməyən. 
Döşşək biti - Oturduğu yerdən durmaq istəməyən adamlara 
işarədir. 
Dram-dram salmax - Bilərəkdən, qəsdən narazılıq, dava-dalaş 
salmaq. 
Duluz qətiri - Bic, hiyləgər, çoxbilmiş adam. Deyilənə görə 
duluz hazırladığı qabları yalnız qətirə yükləyir. Çünki qətir dar, 
əyri yollardan məharətlə keçir, apardığı qabları mənzil başına sağ-
salamat çatdırır. At və eşşəkdə isə duluz qablarını aparmaq qeyri-
münasib sayılır, çünki onlar dar yollarda düzgün seçim edə bilmir, 
qabları sındırırlar.  
____________________ 
* Şəkinin kəndi 
 439 
Dumana düşən qaza dönütdü - Başını itirib, çaşıb qalıb. 
Düzə yurd elamax - Hamarlamaq, müflis etmək.  
Düyü döyənə “zırt” diyir - Tənbəl, lakin özünü yalandan 
işgüzar kimi göstərənə işarədir. 
 
E 
Eşşəh vurub cənnətə salıtdı - Yaxşı yerə ilişib, bəxti gətirib. 
Eşşəyin dal əyağı-Xeyrə - Şərə yaramayan, fərsiz adam. 
Eşşəkdən adınalıq* umur - Xeyirsiz, yaramaz adamdan 
yaxşılıq umur.   
 
Ə 
Əliyif- əliyif kəpəyə qatır-Yaxşı başladığı işi axırda korladı. 
Əzvay mürəbbəsi - Əlindən iş gəlməyən, vasvası, ləng adam. 
Əyağı sürüşkən - Etibarsız, dönük, bəzən də şorgöz qadın və 
kişilərə işarədir. 
Ələyi ələnib, xəlvəri göydə fırılliyir - Vəziyyəti ağırdır, 
çarəsizdir. 
Ələkdən saca gedir - Halsız, əldən düşən haqqında belə 
deyirlər. 
Əli yanıb ağzına təpitdi - Yersiz olaraq tələsən adamlara 
istehza ilə belə deyirlər. 
Əli ətəyindən uzun - Real imkanından artıq iddiada olan, dili 
qabiliyyətindən artıq, uzun çıxan adam. 
Əlinnən gələni beş qava çək! - Nə istəyirsən et, səndən 
qorxmuram-mənasında deyilir. 
Əl isidən yer - Dolanacaq yeri. 
Əl mərddir, göz namərd - Əl həmişə bədəni müdafiə edir, göz 
isə təhlükə görən kimi yumulur. 
Əməli əyağına çidar olsun - Çox bilən, əməlbaz adama qarğış 
ifadəsi. 
Ərdəmi olmamaq - Hansı işi isə görməyə həvəsi olmamaq. 
_______________ 
*Şəkidə cümə axşamı yas mərasiminə adına deyilir. İfadə buna işarədir. 
Ümumiyyətlə burada cümə axşamı adına adlanır.  
 440 
F 
Fikrim seyvanda zirə döyür - Fikrim ayrı yerdərir. 
 
G 
Gah olursan tirmə qurşaq, gah olursan kəndir qurşaq - Gah 
gözəl, gah da pinti, səliqəsiz geyinirsən. 
Get qoturunu yanda qartda - Xata-bəlanı məndən uzaq et. 
Gəndi başına - Öz başına. 
Gəndi vəzifəm - Öz vəzifəm.  
Göbəyi üstündə qoz sındırmaq - Əzab vermək, incitmək 
mənasında deyilir. 
Göynüyə gedir - Yalan danışır, faktları təhrif edir. 
Gön tullamaq - Ölmək. 
Görax xamır sudan nə götürür - Görək bu işin nəticəsi nə 
olur. 
Götür əzizimi, gətir əzizimi - Ölünü vaxtında dəfn edib, 
yemək gətirin-mənasında deyilir. 
Gurultuya getdi - 1. Dolaşdırdılar. 
         2.Fitnə-fəsad düzəldib vəzifədən çıxardılar. 
           3. Fitnəyə uydu, “tələyə” düşdü. 
Güllükləri suliyir - Varlı yerləri gəzir. 
Gülü tavax oldu - Gülü (gönçəsi) tavax kimi açıldı, çox şad-
xürrəm oldu.  
 
H 
Happadan gup - Dura-durmaz, birdən, gözlənilmədən. 
Hava sınıtdı - Hava isinir. 
Hamınız bir bezin qırağısoz - Hamınız eyni xasiyyətlisiniz. 
Ham-hamı, kor mamı - Bivec, xeyirsiz adam. 
Hələ köbəyinə gün düşmiyitdi - Tənbəl, yuxudan gec duran 
adam haqqında deyilən ifadə. 
Həm ayıfdı, həm hayıf - Məsələn, qızı öz qohumlarına 
vermək ayıbdı, özgəyə vermək isə hayıfdı. 
Hüydü-hüydüyə götürmax - Utandırmaq, kimisə səs-küyə salmaq. 
 441 
X 
Xalçasını suyə çəkir - Özünü təmizə çıxarır. 
Xaşıl diş sındırmaz - Yumşaq xasiyyətli adam. 
Xıniyə gedir - Ləngdir, qətiyyən tələsmir. 
 
İ 
İynə-qamış cin baldır - Ayaqları nazik, arıx və cılız adam. 
İynə yiyən itə dönütdü - Arıxlayıb əldən düşüb. 
İkiüzlü sac əppəyidi - İkiüzlü, dönükdür. 
İspanax arıtdiyir - Qeyri-səmimilik, haqsızlıq və yaltaqlıq 
edərək kimə isə tərəfdar çıxır. 
İt əyağı yimax - Büdrəmək, yıxılmaq, işi baş tutmamaq 
mənasında deyilir. 
İt hürər özünə qurd gətirər - Danışığına məhəl qoymadığına 
görə ziyan çəkən adama işarədir. 
İşi dağ elamax - Məsələni həll etmək, işi axıra çatdırmaq. 
İşi burmax - İşi pozmaq, düzələsi işə maneçilik törətmək. 
İşin becittənməsi - İşin axıra çatdırılması, tamamlanması. 
 
K 
Keçi su bulandırdı - Nahaq, əsassız bəhanə axtaranlara belə 
deyilir. 
Keçiyə Kəraməddin ağa diyir - Ləyaqətsiz adamlara pərəstiş 
edir, yaltaqlanır. 
Kefi doxsan doqquzdu - Şadyanalıq edir, xoş-haldır. 
Körpünü sən qurdun, mən də keçdim - Nifaqı, düşmənçiliyi 
sən saldın, mən də cavab verdim. 
Kor pişik - Laqeyd, qədirbilməz. 
Kötük üstə çox çırpı doğranar - Yaşlarının çoxluğuna, əldən-
ayaqdan düşmələrinə görə tutulan iradlara və istehzalara qoca 
adamlar giley-güzarla belə cavab verirlər. 
Köör atı, vur tatı - Ürəyin nə istəyirsə, et. 
Köykür kavaf olmaq - Bərk qəribsəmək, kiməsə bərk 
darıxmaq. 
 442 
Künt getdi - 1. Təndirə yapılan çörəyin  bişməmiş  yarımçıq  
qopub düşən hissəsinə - “künt getdi” deyirlər.    
2. Başladığı işi axıra çatdıra bilməyən haqqında “onun işi 
künt getdi” deyirlər. 
Kürkünə bit düşdü - Narahatdır, qorxur.  
Kürt yatır (o kürt yatır) - Evdən, kabinetdən çölə çıxmayan, 
təşəbbüssüz, əfəl adamlar haqqında belə deyilir. 
 
Q 
Qabağıma kötük tulladı - Düzələşi işi pozdu, əsassız 
bəhanələrlə işin düzəlməyinə mane oldu. 
Qazandığı darıdı, tökdüyü səbət - Qazancı görünmür, 
bədxərcdir. 
Qayım-qədim olutdular - Çox mehriban, yaxın olublar. 
Qayğılı Əhməd - Qayğıkeş, həssas adamlara belə deyilir. 
Qatıx yeridi - Əhvallı, maddi cəhətdən təmin olunmuş 
ailələrə işarədir. (“Ayran tökülər nəyi qalar, qatıx tökülər yeri 
qalar” atalar sözünün izi burada görünür). 
Qatıxlı aş yiyəndə ağzım elə yanıtdı ki, suyu üfürə-üfürə 
içirəm və ya dovğada ağzım elə yanıtdı ki, qatıxlı aşı üfürə-üfürə 
yiyirəm - Xeyirxahlığımın müqabilində o qədər pislik görmüşəm 
ki, indi hamıya şübhə ilə, ehtiyatla yanaşıram. 
Kömçəynən verib, qaşıqla alma - Az-az verib, çox istəmə. 
Kömçədən qaşıx böyük olutdu - Kiçiklər özlərini böyüklər-
dən yüksəkdə görür, yəni kiçiklər böyükləri saymırlar.   
Qətərbaşı adamdır - Arif, aldanmayan, hər şeydən başı çıxan 
adamdır. 
Qudulalı* baxan daniyə oxşiyir - Zəif və arıx adamlara belə 
deyilir. 
Qum bişirir - Qorxuya düşüb, bərk narahatdır. 
Qurd eşənəyi - Hər işə qarışan adam.  
Qız ərmiro eliyir - Qız ərə getmək istəyir, həmişə ərə 
getməkdən danışır. 
_______________ 
* Qudula Şəki rayonunun kəndidir. 
 443 
Qız verib sümüyümüzü bir-birinə caliyax - Qız verib qohum 
olaq. 
Qızlar şalonnan, oğlanlar talonnan - Qız uşaqları çox olan 
valideynlərin “gileyi”, yəni qızlar çoxdur, oğlanlar az. 
Qırımı xoşuma gəlmir - Davranışı, münasibəti xoşuma gəlmir. 
Qıçının arsında iş görən - Xəlvət, səs-səmirsiz iş görən. 
Qış qulinc atıb - Qış vaxtından əvvəl gəlib. (Atın vaxtından 
əvvəl bala (gulinc) salmağına işarədir) 
 
M 
Mal dəyənəyi - Adama yovuşmayan, qaraqabaq. 
Mağara daşı gətirmax - Məsələn, usta öz şagirdinin həssas-
lığını və zirəkliyini, dərrakəsini yoxlamaq üçün ona mövcud ol-
mayan ağlagəlməz bir şeyi - “mağara daşı” gətirməyi təklif edir. 
Maz qoymax - İstehza etmək, məsxərəyə qoymaq, ələ salmaq.  
Mahmuzludur, dırnaxlıdır - Savaşda, mübarizədə məğlub 
olmayan, geri çəkilməyənlər haqqında belə deyilir. 
Meydan süpürülütdü, pəhlivan oyniyiciyh - Başı ülgüclə 
qırxılanlar haqqında belə deyirlər. 
Meçit tikilməmiş kor əsanı (əsasını) diriyir - İş başlamamış 
özünü yetirir. 
Məzə çırtdatmax (məzə qılmax) - Məzələnmək, əylənmək. 
Məəm ki, maa dəydi - Mənə olan oldu, zərbə dəydi. 
Mənə saavın getməsin - Mənə fikrin (zənnin) getməsin. 
Mətəh oyniyirsən, hələ bir əyilif qalxırsan da - Gücü 
çatmayan işdən yapışanlara istehza ilə belə deyirlər. 
Muzu olmax - Kiməsə yük olmaq, əl-ayağa dolaşmaq, mane 
olmaq. 
Müzavirə və birooz almax - Gəlinin nişanına qoymaq üçün 
borc olaraq (qaytarmaq şərtilə) alınan zinət əşyaları, qaş-daş və s. 
 
N 
Nallamax - Aldatmaq. 
Nə ahılında var, nə cahılında - Yəni, nə qocasında var, nə 
cavanında. 
 444 
Nəmini yerə vermir - Özünü sındırmır. 
Nə ununda var, nə urvasında - Nə böyüyündə var, nə kiçi-
yində. 
Novçaları pəhləvana oxşiyirlər - Şagirdləri (şəyirdləri) ustad-
larına-pəhləvana oxşayırlar. (Keçmişdə pəhlivanın şagirdlərinə 
novça deyirdilər) 
 
O 
Oddan kül, küldən od - Yaxşı ailənin pis evladı, pis ailənin 
yaxşı evladı. 
Olanda çart-çart, olmiyəndə ac yat - olanda israfçılıq edir, 
sağa-sola dağıdır, qara günə heç nə saxlamır, olmayanda ac yatır. 
Onun ipinin üstünə odun yığmaq olmaz - Ona etibar etmək 
olmaz. 
Ondan yumurta alan içində sarısını tapmaz - O xeyirverməz, 
xəsis adamdır. 
Onu görəndə tük salırlar - Ondan bərk qorxurlar. 
O qayınana sus qurdudur - O qayınana əlatdan gəlini sancır, 
onu incidir. 
O, şabalıtın  biridir - O, çox xəsisdir, simicdir. 
O, sən sındıran qoz döyül - Bu sənin gücün çatan iş deyil. 
Oruc yediyini görmüşəm, namaz qıldığını görməmişəm - Pis 
işini görmüşəm, yaxşı işini görməmişəm. 
Oralıx döyül, buralıx döyül - Gedib-gəlmək çətindir məna-
sında işlədilir. (Maddi vəziyyətə və ya məsafə uzaqlığına görə) 
 
Ö 
Övkəsi ağzından gəlir - Yerə bərk çırpılan adam üçün deyilir. 
(Ç.Q.) (Qorxudan ürəyi qopdu). 
Ölmüş eşşək axtarır dərisini soymağa - aldatmaq, hazıra 
nazir, kimisə xam basıb xeyir götürməyə adət etmişlərə işarədir.   
Özünə umac ova bilmir, özgiyə əriştə doğriyir - Özünə bir 
gün qazana bilmir, özgə üçün çalışır, “canıyananlıq” edir. 
 445 
Öküzün altınnan bala axtarır - Şər, böhtan atır, dava-dalaş 
üçün bəhanə axtarır. 
Öyündə yox urvalıx, konlundan keçir koxalıq - Kasıblıq və 
ehtiyac içində yaşayır, könlündən isə böyük işlər keçir. 
 
P 
Para kəndə padşah, ölkəyə sərdar gəlir - Özündən müştəbeh, 
özləri haqqında əsassız yüksək fikirdə olanlara işarədir. 
Pendiyi yaxşıdır. Hayıf ki, it dərisindədir - Pis ailənin yaxşı 
qızıdır. 
Pərpətöyün toxumu kimi dağıldılar - Tarimar oldular, qırılıb 
qurtardılar. 
Pərzana qazanı – xəstə üçün xüsusi olaraq bişirilən xörək 
qazanı. 
Pinə eləmirəm, pinəçi bazardadı - Gülünc, məsxərəyə qoyu-
lası vəziyyətdədir, lakin mən onu ələ salmıram, məsxərəyə qoy-
muram - Mənasında deyilir. 
Pəs tükənə (dükana) vurdu - Mənimsədi, müftə çırpışdırdı. 
Pişik nə qatıx yiyitdi, nə ağzı bulaşıtdı - Sudan quru çıxanlara 
işarədir. 
 
S 
Sarnası qarışmaq - Ac adama deyirlər. (Ç.Q.) 
Saa qızıləhməd alma göndərmişəm ki? - Məgər mən səni 
dəvət etmişəm, çağırmışam? 
Say, yerinə qoz qoy - Söz verib yerinə yetirməyən adamların 
boş vədlərinə belə deyirlər. 
Saman sənin döyül, samannıx ki, sənindir - Yemək özgəninki 
olsa da, qarın ki, sənindir, heç olmasa qarnını hifz et, qoru. 
Sarı simdə çalır - Sözlü adama oxşayır, dolayısı ilə anladır. 
Sapda durmaz dəhrədir - Dönük, etibarsız adamdır. 
Sakka qoz kimi qalıtdılar - Bir nəfər kimi, hamısı sağ-
salamatdır. 
Sacayağı dayanıblar - Səbrsizliklə gözləyirlər. 
 446 
Səsin yəşpirəhdən gəlir - Səsin göydən gəlir. 
Səni doğunca daş doğiydim daşqorəyə qoyiydim - Ananın 
uşağından giley-güzarı. 
Sərkis bi də qələt eliyər Cara gedər - Gücü çatmayan işdən 
yapışıb peşman olan adamın etirafı. 
Soyuğa döyür - İşi baş tutmur, əhəmiyyətsiz iş görür. 
Sünbülündən su damır - Təmizkar, səliqəli adama belə 
deyirlər. 
Sözaa qərool qoy - Sözünə nəzarət elə. 
 
Ş 
Şənbə çərşənbədən uzundur - Alt geyimi üst geyimindən 
uzun olan, qadına qadınların “işarəsi”.     
 
T 
Tamahı ağlınnan çoxdu - Nəfsi ağlına üstün gəlir, “ağlı 
gödəninə yamaxdır”. 
Taraa təpiyh atma - Naşükür olma, taleyindən narazılıq etmə. 
Tapsayiyənlər - Pul qazanmaq xatirinə hər şeyi özünə rəva 
görən, müftə yemək-içmək, dolanacaq yeri axtaranlar. 
Teyfəsiz toy olmaz - “Harda aş, orda baş olan” adamlara 
işarədir. 
Teyim-teyim - Tez-tez. (getmək, danışmaq, oynamaq və s.) 
“Teyim hava” rəqsinə oynayardılar.  
Tərkini qılmax - Dağıtmaq, paylamaq və s. 
Tərəzinin ağır şaxını oğriyib, qıraxda durur - Qızışdırıb, aranı 
vurub qıraxda durur. 
Tovlu (tovlu piçax) - İti bıcaq və ya  “o, tovlu geyinir”, o, 
səliqəli geyinir. 
Toy, top qarağatda gəlir - Əsası olmayan şənliyin 
mövcudluğuna şübhə ilə deyilən ifadə. 
Toox anasınnan süt görmüyütdü - Kimnənsə yarımamaq 
barədə giley-güzar. 
Topu oyundan çıxarmaq - Həddini aşmaq, ifrata varmaq. 
 447 
Tutduğunu buraxmır - Tərsdir, höcətdir, dediyindən dönmür. 
Tumanı təzə, köynəyi təzə, yırtılsın görax nə diyir bizə - Təzə 
gəlin üçün söylənən ifadə. 
Tısı yatmaq - Sakitləşmək, hirsi soyumaq. 
Tırıqqası yeri-göyü dağıdır - Ədabazlıq, lovğalıq edən. 
Tınqı düşüb - Kefsizdir, qaş-qabaqlıdır. 
Tırı tututdı - Tərslik, dəlisovluq edir, özündən çıxıb. 
 
U 
Ucundan tutub uculamaq - Çox dərinə getmək, vasvası 
olmaq, sözü uzatmaq. 
 
Ü 
Ürək-köbəyi düşütdü - Bərk qorxutdu. 
Ürəyini sürtür - Ürəyi istəyir, ürəyindən keçir. 
Ürəyinə sığal çəkmək - Gözəlliyin təsiri. 
Ürüyif artmaq - 1.Varlanmaq. 
                          2. Nəslin artması. 
Üsküyünə su çilənmək - Pərt olub. 
Üzü hamam fərşinə oxşiyir - Üzü silinib, sırtıqdır, həyasızdır. 
 
V 
Varı olub vermiyənin qızıb ətinə yapışsın - Var-dövləti olub 
xərcləməyənin, başqasına əl tutmayanın varı qismət olmasın.     
Vuran oğul atasının keçinmiyitdi - Cəsarətli oğul döyüşə 
(savaşa) girərsə atasından icazə istəməz. 
 
Z 
Zərbaf - min tənə - Atüstü iş görən adama belə deyirlər. 
Zəlo (zəlov) tökmək - Tərslik, höcətlik etmək, yersiz 
inadkarlıq göstərmək, yalvarmaq. 
 
Y 
Yaz danası kimi yarıyitdi - Xoşbəxtlərə, həyatda bəxti 
gətitənlərə belə deyilir. 
 448 
Yağ yiyif yaxada gəzir - Yalnız özünü düşünən, ətrafdakılara 
laqeyd adam. 
Yar başaa bağla - Saxla özünə qalsın. 
Yarımışdım (yarımışam) yaz danası kimi - Yaxın adamından 
qayğı və həssaslıq əvəzinə laqeyidlik və ögey münasibət görənin 
giley-güzarı. 
Yassarın biridir - Düz danışanla da, yalan danışanla da 
asanlıqla razılaşır, öz fikrini bildirmir. 
Yeddi yetimlə bir dərədə qalıb - Yaşayışı yaxşı olan, lakin 
yoxsulluq barədə şikayət edən, “ağlayan”, bu barədə şikayət 
etməyə haqqı olmayan adama deyirlər. 
Yeddi yaylığınan ağliyir - Yaxşı yaşayan, lakin gözdən pərdə 
asıb, özünü imkansız, “kasıb” göstərənə deyilir. 
Yel vurub yengələr oyniyir - Hamı dağılıb gedib, heç kimi 
qalmayıb. 
Yumurtası tərs gələn toyuğa dönütdü - Çaşıb qalıb, çıxış yolu 
tapa bilmir. 
Yuxa qırağı suliyir - Yaltaqlıq edir. 
Yırtığına yamax tapılmadı - Köməksiz qaldı. 
 
 449 
LÜĞƏT 
 
A 
Abajur - yerkökü 
Adına - cümə axşamı; 
Arşın - 1 arşın = 711,84 mm = 71,184 sm = 0,711 m  
Ağzıgünə - iş yönü bilməyən, laqeyd və səhlənkar adam  
Ağzını dağıtmaq - pis danışmaq  
Alakey - keyləşmiş, yarıyuxulu 
Alxıt - nehrə (Bil.)  
Ara çanağı - iki daqqa (O.Z.), bir daqqa - pudun üçdə biri 
Araçı - aradüzəldən 
Arıtdamax - təmizləmək (ağacın qol-budağını qırmaq) 
Andır - 1. sahibsiz (artıq, əl-ayağa dolaşan əşya); 
- Ə, andıro götür burdan 
 - 2. yarıtmaz işə verilən pis qiymət; 
- Andıra qalsın sən görən iş       
 
B 
Batman - 1 batman = 20 funt (1 funt = 0,409 kq) = 8,19 kq idi 
Basna - istifadəyə yaramayan xırda baramalardan hazırlanan 
aşağı keyfiyyətli ipək növü    
Başli - bir daqqa, çanaq  (O.Z.)   
Bazar çanağı - on daqqa (bir daqqa - pudun üçdə biri A.G.) 
Baxiyə - tikiş forması     
Bədiyə - bədahətən deyilən söz, meyxana. Şəkidə meyxana 
ustalarını - “bədiyə deyən” adlandırardılar 
Bətdəli - görkəm, insanın zahiri görünüşü. Bətdəli xoş, civi 
boş, bəyə bax, bəyə.  
Bu samat - bu saat 
Boy - ölçü vahidi (yəqin ki, bir adam boyunun uzunluğu 
nəzərdə tutulur təxminən 160 - 190 sm)  
Beycə - bu gecə  
Biccədə - bir dəfəyə  
 450 
Biçə - dayı və əmi arvadları (B.G.) 
Belbi (belvi) - çəltik küləşi  
Burum - xörək bişirilən zaman işlədilən ifadə, dəfə, müəyyən 
qədər mənasında işlədilir;  
- Xörəyi bir burum qaynatmışam, bir az da bişirib düşürücəm 
 
C 
Cavaxana - tüfəngin patron yerləşdirilən yeri (maqazin); 
- “...Hacı Murad Dayi kəndində ölüfdü”, Eyri (çay adıdır 
H.Ə.) qırağındadı. Üç gün diyi orda dava oldu. Sora Hacı Murad 
tək qalmışdı. Cavaxanası qurtaldı, atan şeyi...”   
Calğa - tut ağacı  
Cığara - xüsusi keyfiyyətli zərif ağ kağız növü (papiros, 
siqaret bükmək üçün də istifadə edilir). Çığara üstünə həkk 
olunmuş nişana görə iki cür olur: 
- Qəpək (qəpik) nişan; bu növ cığaranın üstünə qəpik şəkilləri 
həkk olunmuşdur;     
- Dəmir yol nişanlı cığara; bu növ çığaranın üstünə dəmir 
yolu relsi həkk olunmuşdur. 
Cilitqa - jilet  
Cuna - tənzif  
Cincar - gicitkan  
Cumbul - qoma  
 
Ç 
Çalğı - 1. dəryaz 
  2. nar çubuğundan hazırlanmış həyət (eşik) süpürgəsi  
Çaryek - (çərək) həm çəki, həm uzunluq vahididir.  1 çərək = 
750 q  
Çatı - kəndir (A.G.) 
Çaydax - arıq, cansız, zəif 
Çərçi - xırdavat alverçisi; 
- Çərçinin xırda-xırda andı yığılıb eşşəyinə qənim olar (atalar 
sözü)   
 451 
Çəp - su daşımaq üçün mis səhəng (Aşağı Göynük kəndi) 
Çəngi - keçmişdə varlı ailələrin toy məclislərində qadın 
rəqqasə    
Çərək - həm çəki, həm ölçü vahididir. 1 çərək = 750 q. 1 
çərək = 1 əlçim. (dirsəkdən şəhadət barmağının ucunadək məsafə) 
45 - 50 sm 
Çıtızmaq - ünsiyyət zamanı xəbər ötürməyin, söhbətin 
mahiyyətini “balabanda qandırmağın” işarə və dolayısı ifadələrlə 
çatdırılan ən incə forması     
Çırabban - cırağın üç ayaqlı altlığı (Bil.)  
Çıqqıdı (çıqqılı, cibbili) - xırda, balaca  
Çilləveçə - boz ay, qışın axırıncı 30 günü  
Çörüh(y) - çayda, meşədə tutulan torpaq sahəsi  
 
D 
Daxdux - daşbaş  
Danzına almamaq - vecinə almamaq 
Daraqqıltıyla - tıqqıltıyla  
Daranqı - bərk qurumuş ağac 
Daqqa - 1. taxıl ölçmək üçün taxtadan (ağacdan) hazırlanmış 
xüsusi qab (pudun üçdə biri)  
- 2. qaragül quzularının dərisindən tikilmiş papaq, xurmayi 
daqqa  
 (bu dərinin “sür” növü xüsusilə yüksək qiymətləndirilir)   
Daqar (dağar) (B.G., Bil.) - 1. qoyun dərisindən hazırlanmış 
xüsusi torba, motal                                 
- 2. gödəkboy adam - lap əda dağarıdı  
Davel - ipək açan sex 
Dırtdamax - donub qalmaq 
Doydax - sadəlövh 
Dır-dır - çox danışan, deyingən 
Dişərmax (dışarmax) - cücərmək 
Dıqılı (çıqqılı) - balaca, kiçik 
Dəf-düz elamax - meşəni təmiz qırmaq  
 452 
Doppadan, darapbadan - o dəqiqə, birdən 
Dəhmərləmax - hərəkətə gətirmək (kimisə), yadına salmaq, 
təsir etmək; 
- Ə, sən Allah, onu dəhmərrə, habı işin vaxtı keçir  
Dənitdəmax - pusquda danışığa qulaq vermək, pusquda 
durmaq, saymazyana qulaq asmaq 
Dəstəndaz - vergi növü  
Dığırtı - hayan   
Dənbülüm - ağıldan zay  
Duma - saplaq; 
- Armudun dumasınnan tütüf üzəndə rahət olur 
Durux - qoşa (cüt) atlar qoşulan dörd təkərli araba 
Dülə toqqa - uşaq oyunu; 
- Hayıf döyüldü o vaxtlar, biz uşağ olanda haki dülə-toqqa 
oyniyərdox  
Dünya - çəkili xam ipək bağlaması  
Düyə - ikillik dişi dana    
 
Ə 
Ənfiyədan - burunotu qabı  
Əzvay mürəbbəsi - fərsiz, işə yaramayan və s.  
Əppəyh qatığı - xörək, çörəklə yeyilən digər qəlyanaltılar 
Əhdac - alət  
Ərəndi - icarə ilə yer əkmə. Bu sözün etimologiyasının 
“arenda” olduğunu güman etmək olar.     
Ətdar dükanı - keçmişdə cürbəcür mallar satılan dükan; 
- Hayva məndə, nar məndə, 
  Bağça məndə, bar məndə.  
  Könlüm ətdar dükanı, 
  Nə istəsən var məndə.  
Əsmər - qarabuğdayı, qarayanız  
 
 
 
 453 
F 
Fərş - təxminən 5-8 sm x 6-8 sm həcmində çay daşlarından 
hazırlanmış üz tərəfi əsasən hamar olan daşlar. Ta qədimdən 
küçələrdə, ictimai hamamlarda yerə döşəmə örtük kimi istifadə 
olunur. Xalq arasında sırtıq, həyasız adamlara “hamam fərşi” 
deyirlər. 
Fərəzən - işıqlı, aydın (gün, güzəran mənasında);  
- Səən görüm fərəzən günə çıxasan  
- Diyirəm axı, gedəni öyləndirif laf fərəzən günə çıxmısan 
(giley)    
Felləmax - yelpikləmək 
Fuqan - böyük (uzun) rəndə  
 
G 
Güvə - bu söz uşaq oyunları zamanı çox işlədilir. Məsələn: 
Kəlləgüvə oyununda 4 qoz bir güvədir; 
- Qavaxlarda güvələmə oyniyərdox, dörd-dörd qoz qoyardox, 
amma qalaqurma oyununda tək-tək qoz qoyullar  
Gohar - miraf  
Girvənkə - 1 girvənkə (qrivennik) = 409,5 q 
God (qoduş) - tərəzi çəkisində ölçü qabı  
Gireh - ölçü vahidi, 1 gireh = 0,04 m 
Gejdən - tezdən;  
- Savax gejdən duruf bir az balva dənniyicəm  
Güdül - kiçik; 
- Göynən gedən göy güdül (kiçik) öküz, tüş!... 
Tərəkələlələnmə (yırğalanma)! (yanıltmac)  
Gəndi – 1. Öz başına; 2. Özü, özünə qayıtmaq mənasında – 
Gəndinə qayıt! (B.G., Qşl.)  
- Uşaqları gəndi başına qoymax olmaz, xata çıxardallar  
Güz - payız (Qşl., B.G.)  
Güzdəh - daha çox payızda göyərən göy ota deyilir (payız otu) 
Güncayısız - sənt-soraq bilməyən 
Gərdənbənd - boyunbağı  
 454 
Gəşt - gəzmə, gəzinti, seyr 
Gəyən (gecə) - ay işığına bərq olmuş aydın, səssiz, sükuta 
dalmış rəngarəng boyalarla bəzənmiş gecə      
 
H 
Hayındılarda (həyindilərdə) - indicə, bir azdan sonra; 
- Dədə dağa geyitdi, hayındılarda gələr 
Həvəgüm - ağıldan kəm  
Heyvə - xurcun  
Heyzə (Heyzi qırıx) - pəzəvəng, iri gövdəli insan  
Hüşdürüm - yüngül xasiyyət  
Həşəvara - qətiyyən; 
- Həşəvara, dünya dağılsa da razı olmaram 
Həşəvar - zibil  
Hənt - çəltik əkilən sahə; 
- Gəlirdim həntdən, 
  Səs gəldi kənddən, 
  Ağzı sümükdən, 
  Saqqalı ətdən (xoruz)  
Həşpirey - göy, səma; 
- Səsin həşpireydən gəlir  
Həşərgah elamax - qorxutmaq 
Hillə - hiylə, “hil gəlmax”, kələk gəlmək, kəf gəlmək 
 
X 
Xar-xur - mer-meyvə 
Xruş, xardalaş - nadinc, dəcəl (B.G.)  
Xərvar (xalvar) - təxminən 246 kq  
Xınzır - qaraqabaq, qaradinməz  
Xoyu - xasiyyəti pis adam - hirsli, xasiyyəti pis, bəd adam  
Xırd saxlamaq - küsülü qalmaq, umu-küsü saxlamaq   
  
İ 
İdmax (Qşl.) - itələmək, toxunmaq   
 455 
İlkindi - axşama yaxın, ilkindi namazı  
İkəər qoymaq - təqsirkar bilmək  
 
K 
Kas olmaq - dəngəsər olmaq 
Kövər - meydan  
Koppuş, kuppuş - yumrusifət, kök  
Köykür - kavaf olmaq - bərk qəribsəmək  
Kekil - saç forması, kekilli (popurlu) fərə - başında yumru 
saçlı fərə       
Külçə - xüsusi qaydada hazırlanan yağlı çörək  
Külxan - odunla qızdırılan hamamların kül tökülən xüsusi 
yeri; 
- Mahir qumarbaz hamamın külxanında yatırdı (nağıllardan)  
Kopolu - köpək oğlu 
Kəb - evin bünövrəsi (Bil.) 
Kənto (köntoy) - kobud;  
- Vahid qada kənto adamdı 
Kəmtər - lap az, azacıq 
Kəs - tərs, səhv, əyri; 
- Gənə sözləri kəs düşdü  
Kiriş - ayaqqabı tikənlər, çəkməçilər və b. yapışqan 
(yapışdırıcı) kimi istifadə edirlər.  
Kolpumax, kolputmax – 1. Çaşmaq, özünü itirmək; 2. 
Çaşmağa təhrik; 
- Yaman kolpumuşam, ipin ucunu itirmişəm 
- A ciyi, dədəni çox da kolputma, onsuz da yazıx dumana 
düşən qaza dönütdü.    
 
Q 
Qadax (Yamaq) - ağacdan hazırlanmış təhnə-tavağın aralanmış, 
çat vermiş yerlərini nazik ağ dəmir təbəqəsilə mıxlamaq (buna 
“qadaxlamaq” deyilir). Bu sənəti işlədənlərə isə “qadaxçı” deyirlər. 
(Yersiz danışanlara-dilaa qadax düşsün, qarğış ifadəsi işlənir). 
 456 
Qayis (O.Z.) - iki pud 
Qac ayırmax – 1. Doğma-ögeylik, ayrı seçkintilik salmaq; 
- Sən Allax, uşaqlar arasında qac ayırma. 2. Xırda  duru sulu çay.  
Qarpışmaq - güləşmək  
Qazılanmax - yekə-yekə (basa-basa) danışmaq 
Qaytağ - alıcıya qaytarılmalı (çatası) pul qalığı 
Qayım - qədim, mehriban, səmimi; 
- Sizi görüm qayım-qədim olasooz! 
Qaşqa - malın, atın alnında olan ağ ləkə, nişan  
Qaraköç - tələm-tələsik, atüstü 
Qaraltı - 1. aşın (plovun) başına qoyulan ət, şabalıd, səbzi, 
qayqanaq və s.  
- 2. uzaqda çətin görünən (seçilən) şey  
Qac - xırda duru sulu çay 
Qulac - ölçü vahidi. 1 qulac = 1,0668 m; 
- “Saçların qulac-qulac sal boynuma amandı” 
Qundax - 1. uşağı qundaxlamax lazımdır 
- 2. tüfəngin xüsusi növ ağacdan hazırlanmış hissəsi; 
- Tüfəngin qundağını çiynimə sıxıb nişan aldım 
- 3. tüfəng   üçün   qundax   hazırlayan   sənətkarlara   
“qundaxsaz” deyirlər.      
Qren - barama qurdu toxumu   
Qəbalə - müqavilə  
Qavarmaq - üzə qayıtmaq  
Qiyməkeş - ət doğramaq (döymək) üçün poladdan hazırlan-
mış xüsusi kəsici alət  
Qulpunnan çıxan qədər - (qulp - əl mənasında nəzərdə 
tutulur), imkan daxilində, əlindən gələn qədər  
Qirəmət - kirəmid  
Qılıq - xasiyyət, əhval-ruhiyyə;  
Qığıldamaq - dil açmamış körpənin çıxardığı anlaşılmaz səs   
Quşsingir - qıvraq, yüngülxasiyyət  
Qəşooş - ovuc  
Qoqalı göccəyh - sifəti qəşəng adam 
 457 
Qoppaca olmax - qorxmaq;  
- Ürək qoppacası oldum  
Qurcuxmaq (qurduxma) - yersiz tərpənmək, qurdalanmaq;  
- Ə, sakit ol, canaa qurduxma düşütdü, nədi?  
Qəddə, qədər-qədir, buqəddir - qavrımın üstə bi qarış ot bitən 
qəddə yadımnan çıxmaz; 
- Avdırahman eşiyini böödüf Usuvun öyünə qəddə yiyələnitdi 
(B.G.) 
- Buqəddir odunu toola tutarmı? 
Qütəbbər - səliqəli (geyim) 
      
L 
Lələ - uşağı olmayan (sonsuz) ər və arvada lələ deyilir  
Lovu - nubər əncir (lovu, yetişmiş əncirə nisbətən dadsız və 
rəngsiz olur) 
Lömbüllətmək - bir şeyi xəlvəti yemək 
Lırhalır - gurhagur   
Lort - tənbəl  
Lırt - boşalaq  
Lır - duru palçıx 
Ləyaxlı - layiqli; 
- Əyri əyax, özümə ləyax  
Lərvənki - nəlbəki  
 
M 
Manqul və ya bistə - qəpiyin dörddə biri 
Mayifə - cənazə; 
- Səən mayifaa bəziyim! 
Mahna - bəhanə 
Malcəət - keçmişdə götürə yer əkmə  
Maalıca - yaxşıca; 
- Gədə maalıca işimizə yariyirdi 
Maşaq - vaşaq 
Mərə - çala 
 458 
Məkrəf - eşşək  
Mütrüf - keçmişdə varlı ailələrin toy məclislərində kişi rəqqas 
Mürdəşir - ölüyuyan (peşəkar ölüyuyan) 
Muşqurmax - xəmirin tez gəlməsi (yetişməsi, acıması), 
qatığın tez və keyfiyyətli tutması üçün xüsusi əl işarələrilə 
müşayiət olunan (deyilən) söz (inanc)   
Muzu - əziyyət verən, artıq yük olan insan 
Möcuzat - möcüzə; 
- ... On beş, on beş süd əmərlər, 
  Dörd məmə var anasında.  
  Möcüzata heyran olub, 
  Çərxi-dövrandan gəlirəm (M.Cuma, Qıfılbənd “Gəlirəm”) 
Modux (K.Qşl.) - çəkisi 800 q olan ipək bağlaması 
Məncəl (B., B.Z., O.Z.) - dəryaz  
Məzaq - ləzrət, dad, zarafat 
Məkkar - hiyləgər, bic  
Mədəd – 1. Narahatlıq ifadəsi: - Ay mədəd, vay mədəd.  
Ay Mədəd,  
Ülkər Mədəd, Ay Mədəd. 
Baş verib Dan ulduzu,  
Ayrıldıqdır, ay Mədəd. 
Muğal – 1. Etniklərin yerli azərbaycan türklərinə verdiyi ad 
(müraciət forması); 2. “Moğol” sözünün təhrif olunmuş forması. 
Mür-müc - tabe olmaq, asılı müşkül vəziyyətə düşmək; 
- Vallah, mür-müc oluf qalmışam, həyindi 
Mücöyür - özünü aidiyyatı olmayan söz-söhbətə qatan, yersiz 
hər şeyə göz qoyan “qaravul”, “güdükçü”, “qapaq” məcazi 
mənasında 
Mehir - atalıq, başlıq, süd pulu (qız ərə verilərkən qoyulan 
haqq) 
N 
Nar - od, alov, cəhənnəm 
Naxənək - 1. satdıq maldan müftə götürmək; 
 459 
- Daa şimişqadan da sən diyən (nəxənək) qazanc qalmır, 
yaman naxənək eliyirlər.   
- 2. israfçı 
Qeyd: “Naxənək” sözünün “naxal” rus sözünün təhrif 
olunmuş forması olduğunu fərz etmək olar 
Naynan? - necə, nətəri; 
 
- Biz naynan dolanax? (Qşl.) 
Naçar - çarəsiz, əlacsız, ümidsiz  
Nancə - nə qədər; 
- Nançə yerpənəyi vardı, hamsın satdox (V.) 
Neçiyəm? - kiməm, mən kiməm, nəyimə lazımdır? (Bil.) 
Nırx - qiymət, məzənnə; 
- Köhnə kəndə təzə nırx qoyur  
Nifirin - tufan, çovğun  
Nüyən (nüvər) - nübar  
 
O 
Oram - oşam (olutdu, eliyitdilər) - sınıb (sındırılıb) xırda 
hissələrə parçalanıb 
Otucu - bic, çoxbilmiş (Qşl.) 
Oymax - tayfa, qəbilə (B.Kəl., O.Z.). Oymax sözü müasir 
türk dilində də tayfa, qəbilə mənasını ifadə edir (bax. M.İslamov 
“Azərbaycan dilinin Nuxa dialekti” Bakı - 1968, səh. 180) 
 
Ö 
Öy elamax - dəri altı (qapalı) yara; 
- Yara öy eliyitdi   
Öynə (öynəlıx) - bir və ya bir neçə dəfəyə yetər qədər ərzaq, 
xorək ehtiyatı;   
- Öyündə yox öynalıx, koonunnan keçir koxalıx. Qərbi 
Azərbaycanda bu sözün digər mənaları da var. (Bax 
M.Süleymanlı “Söz içində söz”. Bakı-2006 səh. 54)   
 
 460 
P 
Pampax - yazıq, qorxaq  
Papışdan çıxmaq - qaynar sudan dərinin qabarıb soyulması 
Pəyə - mal damı  
Pota - kök  
Pırın-pırın düşmax - kusmax 
Pisikdirmək - əsəbiləşdirmək, hirsləndirmək (“Psix” sözünün 
dilimizə uyğunlaşdırılmış forması fərz etmək olar). 
Pişqi (bıçqı) - kiçik mişar, əksər hallarda pişqi - iki nəfərlə 
istifadə olunur  
 
S 
Saqqa (sakka) bütöv, möhkəm (qoz kimi), dağılmayan və s. - 
qalaqurma oyununda yalağa atmaq (salmaq) üçün istifadə olunan 
müəyyən sayda qoz (2, 3, 4 və s. sayda);      
- Bizinən oxiyən uşaxların hamısı saqqa qoz kimi qalıtdılar 
Salvı (salvey) qərb bölgəsində selbə - əlçatmaz meyvə 
ağaclarının meyvələrini salmaq üçün atılan təxminən 60-80 sm 
uzunluğunda ağac; 
- “Qız ağacı, qoz ağacı, hər yetən bir salvı atar”. Fərsiz ada-
ma kinayə ilə “salvı” da deyilir. Bic, çoxbilmiş uşaqlara “çiyələyə 
salvey atan” deyirlər     
Samı - öküz və kəlin boynuna qoyulan (taxılan) ağacdan 
hazırlanmış alət  
Sarma - dağ zirvəsinə aparan dolanbac 
Sarağan – Çox da iri olmayan ağac növüdür. Bu ağacın 
yarpaqlarından gön və dərinin aşılanmasında, ağacını isə mişarla 
xırda doğrayaraq və ya ağır çəkiclə xırda tellərə arılanadək əzərək 
kəlağayının hazırlanması prosesində ipəyin (kəlağayı üçün) 
bişirilməsində istifadə olunur 
Saz (Qşl., B.G.) - 1. qamışlıq; 
 - Donuzun koonu sazeydi, it də qooqu saldı saza  
                           - 2. yüksək əhval-ruhiyyə; - kefi yaman  
   sazdı; 
 461 
 - Büyünnərim kefin sazdı  
Selinti - çay selinin (suyunun) gətirdiyi çır-çırpı, ağac kötüyü 
tullantıları 
Sır-sır - çiskin; 
- Gecə yaman sır-sırdı, hava açılmax istəmir  
Silisçi - müstəntiq  
Silosun - qırsaqqız, sırtıq 
Sirt - evin damında iki tirin ucunun birləşdiyi sərt maili yer  
Süyux - sıyıq  
Surfa - süfrə 
Səllim - boş, işsiz, avara, yiyəsiz 
Siyatay (səyato) - bəzəksiz, bir rəngli parça 
Sünəh - acgöz 
Sinc - sifət, görünüş; 
- Habı sinçinən hara geersən?  
Son - övlad, nəsil; 
 - Bayrəm qadam da sonsuzdu, gör neçə ildi öylənitdi, uşağı 
olmur.    
Son beşik - ailənin sonuncu (axırıncı) uşağı; 
 - Habı Usuf məəm son beşiyimdi 
Sərto - baramanın keyfiyyətli ipəyi alınandan sonra qalan 
hissəsi 
 
Ş 
Şahad - dəyirmançının dən üyüdəndən sonra aldığı natural 
əmək haqqı (un) 
Şarrama (yağış) - şıdırığı (yağış)  
Şorava - tər, şoravam axır 
Şeqal - topuq (malda) 
Şirni quşu - qənnadı məmulatı növü     
Şitənmək, şitəndirmək - dadanmaq, dadandırmaq; 
- Yaman şitənitdi, diyəsən ağzı dad görütdü   
Şərəməz, şürəməz - yerli, yersiz 
Şuluqçu - adama söz qoşan, bəzəkçi 
 462 
Şundul - bambılı, yüngülxasiyyət insan  
Şüvər, şüddəh - nazik çubuq 
Şırfıl - lobya sıyığından hazırlanmış xörək 
Şir - rəngli boya 
Şirçi - rəngsaz  
Şöftə - cəftə  
Şirval – çardaqda, damda yağış suyu tökülən yer 
Şirvalan (maq) - yaltaqlan, quyruq bula və s.;   
- Dalına al palanı, 
  Belin öyrətmə yəhərə. 
  Hər səhər duruban, 
  Vur özünü bir şəhərə 
  Şirvalan qəssablara, 
  Tullasınlar bağırsaq, Laçın (Molla Cuma, “Axsaq Laçın”)       
Şəltə (B.G., A.G., Baq.) - evlənən oğlan evi tərəfindən qız 
evinə göndərilən nişan    
 
T 
Tağar - taxıl məhsullarının ölçü vahidi - 1 buğda tağarı 1/3 
pud (= 5,4 kq), 1 düyü tağarı 10 pud (= 164 kq), 1 arpa tağarı 15 
pud (= 246 kq) idi 
Tartafıla düşmax - tələsmək 
Tatar – 1. Qamçı; 2. Tam bişməmiş dolma: - Dolma tatar 
yaxşıdı. 
Taytax - hər iki tərəfə axsayan adam  
Taybəstə - səliqə, səhman; 
- Gəlin paltarları taybəstə yığıtdı 
Tompal - müəyyən olunmuş formaya uyğun gəlməyən, məs. 
tompal barama. Normal standartlara cavab verən barama səkkiz 
rəqəminə oxşayır. Tompal baramalar isə bu standarta uyğun olmur 
və onlara növ (sort) verilmir.   
Tömpəl - əyri uc  
Təkavur (lu) - təkəbbür (lü) - ərəb mənşəli sözdür 
 463 
Təkavur loxması - xörəyi (çörəyi) axıradək yeməyib bir az 
saxlayanda buna təkavur loxması (təkəbbürə görə axıradək 
yeyilməyən tikə, xörək və s.) deyilir; 
- Ə, təkavur olma, xörəyi (çörəyi) axıradək yi 
Təntimax (təntitmax) - çaşmaq, özünü itirmək; 
- Uşağı təntitmiyin, əppək boğazında qalar  
Tərkisalat - qarınqulu  
Təpələmə - ağzınacən, ağzınaqədər dolu (bu söz Dərbənd 
dialektində də vardır).  
Tiraltı (lar) - bir mülkdə (bir tirin altında evin baş tiri nəzərdə 
tutulur) yaşayan müxtəlif ailələr (qohum və ya özgələr)  
Tovlu - kəsərli (iti); 
- O, tovlu adamdı, sözü daşdan keçir 
- Bu piçax tovludu, yaxşı kəsir  
Tufaq - 1. ittifaq; 
       - 2. birlik; 
       - 3. ev, yurd-yuva; 
- Tufağın dağılsın, bu nə işiydi başıma gətirdin   
Türəyiş, törəyiş - davranış  
Tütdəyh - tütək  
Tütüyə - müqəddəs sayılan yerlərdə zəvvarlara verilən cüzi 
ərzaq. Zəvvarlar müqəddəs sayılan yerlərdən gətirdikləri tütiyəni 
paylayırlar və bu, savab sayılır  
Toxum - nəsil (O.)  
Tirə - 1. nəsil, tayfa (B.G.)  
         - 2. ayrı-seçkilik;     
- Ə, uşaxları seçmə, ikitirəlıx salma 
Toxmaçar - barama qurdunu yemləmək üçün yetişdirilən 
cavan tut ağacı 
Tərəkələlənmə - yırğalanma (Oraban k.) 
Töycü - vergi  
      
U 
Uslub-uslub - ehmallı  
 464 
Ufallı - ürəyi yumşaq (yuxa), çox həssas, rəhmli  
Uydur - baramadan ipək alınandan sonra qabıq-təbəqə, qurdu 
çıxartdıqdan sonra əzərək təmizlənmiş halda hüsula gətirilən ipək 
növü    
Umur - fürsət, imkan  
Umkisə elamax - gileylənmək  
Uruf - 1. ruh; 
- Sınıxçı qolumu elə düzəltdi, heç urufum da incimiyi (B.G.) 
        - 2. saatın dörddə birinə bərabər vaxt. 15 dəqiqə. 
        - 3. bir an  
 Uruf-adət - adət-ənənə 
 
Ü 
Ütüyh - soyuğa davamı olmayan adam  
Üşçül - məişətdə işlənən böyük (uzun) iynəyə deyilir. Yorğan 
sırınanda, həmçinin keçəçilər, ayaqqabı tikənlər də istifadə edir. 
Üşçül iynədən böyük və ucu (ağzı) əyri (qıyıq) iynəyə palandız 
iynə deyilir. Bu iynədən palan tikmək, döşək sırımaq və s. istifadə 
olunur. Qərb bölgəsində palandız iynəyə “qıyıq” deyilir.    
 
V 
Vərkər - iri sümüklü, yaşıdlarından boylu-buxunlu insan 
 
Y 
Yağlaşa - yerin cüzi buz təbəqəsi ilə örtülməsi 
Yağlı həşöyüş - yağlı, qarışıq yemək 
Yalax - kiçik həcmli xəndək, ağzında söz , sirr 
saxlamayanlara “ağzı yalax” deyirlər. Uşaqlar arasında qozlarla 
“yalağa salma” oyunu geniş yayılmışdı.    
Yainki - 1. yaxud 
           - 2. və ya; 
- H.Əfəndiyev “Nuxu və yainki Şəki şəhərinin tarixi” 
Yasaliyif-basalamaq – 1. Qopa basmaq; 2. Sakitləşdirmək 
Yassar - itaətkar, bacarıqsız; 
 465 
- O, yassarın biridir 
Yazı - çöl, böyük torpaq sahəsi;  
- Ağyazıda taxılımız zay olar, 
  Bu ilki il kəsəyənlər bay oldu, 
  İnanmıram çəltikdən də pay olar, 
  Qazı bizə çün ortaqdı, ay arvad!   
   (M.Cuma) 
Yumburux - yumruq  
Yeyin - tez, cəld, sürətli (yelli, çaparaq, əyaxlı sözlərinin 
oxşarıdır); 
- Yeyin gəlin, vaxt keçir     
Yelli - yel kimi, iti sürətlə getmək, “əyaxlı” “yeyin” getmək 
mənasında işlədilir. Görünür, yel, küləy sözünün təhrifidir  
Yörənə - viranə  
Yüyürmax - hürmək  
Yığlamaq (B.G., A.G.) - ağlamaq;  
- Özü yığliyən ağlamaz  
 
Z 
Zantireh - yekəpər     
Zəkət - nəzir-niyazın bir forması 
Zorba (Zorva) - iri, böyük; 
- Şəkidə Sarıtorpaq məhəlləsində “Zorvalar” ləqəbli nəsil ya-
şayır  
Zollamax - vurmaq, zərbə endirmək; 
- Himdi tərsinə zolliycəm habı salvını başına (Qşl.)  
Zimistan - qış  
Zılğa - zəif, cansız uşaq (körpə) (Qşl.)     
 
 
 
 
 466 
YAŞAYIŞ YERLƏRI (KƏND, QƏSƏBƏ) 
IXTISARLA ADLARI 
 
A.G.  Aşağı Göynük  
A.Ş.  Aşağı Şabalıt 
Baq.  Baqqal  
B.Ş.  Baş Şabalıt 
B.Z.  Baş Zəyzit  
B.K.  Baş Kəldək  
B.Kün.  Baş Küngüd 
B.G.  Baş Göynük  
B.L.  Baş Layisqi  
Bid.   Bideyiz  
Bil.   Biləcik 
B.D.  Böyük Dəhnə  
V.  Vərəzəd 
Qşl.  Qışlaq  
Q.   Qoxmuq  
Zun.  Zunut  
K.D.  Kiçik Dəhnə 
Or.  Oraban  
O.Z.  Orta Zəyzit  
O.  Oxud 
İ.Z.  İncə-Zunut 
Ç.Q.  Çay Qaraqoyunlu    
 
S.b.  Selbasan 
  
 
 
 
 
 
 
 467 
Göstərici. Şəxs, Mifoloji və folklor obrazları, adları 
 
A 
Allah  
Aba kişi  
Abdulla dayı  
Abduləvvəl 
Abdulla  
Abbasoğlu İslam  
Abbas Məmmədov  
Abdusalam  
Abbas  
Adəm 
Ağamalı İsmayılov  
Ağa Tahirov  
Ağamməd oğlu Əhməd  
Akademik İmam Mustafayev  
Ala öküz  
Aleksandr Düma  
Allahşükür Paşazadə  
Arşaq  
Aşbaz Abbas  
Aşağı Göynüklü Murad kişi  
Aşıq Könlü  
Aşıq Sənəm 
Aşıq Sirac  
Aşıq Donu 
Aşıq Sakit  
Ayı  
Ayı Bilal 
Aydın müəllim  
Aydın Məmmədov  
Ay qardaş Oruc  
 
 468 
B 
Baba  
Badı-budu Hacıbala  
Bağdad  
Bacılar  
Baytar Şirəli 
Bank Ələsgər  
Baş Göynüklü  
Bayquş  
Bernard Dorn 
Bədəl lələ 
Bəhlul  
Bəxtiyar Vahabzadə  
Bəlyar  
Bəhlul  
Bəşir Səfəroğlu  
Bibiy Əhməd  
Burşlu qızı  
 
C 
Cəlil 
Canavar  
Cavad kişi  
Cəbrayıl (elçi)   
Cəlal  
Cəlal İmanov  
Cəmaləddin  
Cənnət oğlu Zakir  
Cılğı Məhəmməd  
Cırt Məcid 
 
Ç 
Çaqqal  
Çaylı (Çayqaraqoyunlu) İsmayıl Xalidoğlu  
 469 
Çərkəs Nəbi  
Çiçək arvad  
Çoban  
 
D 
Dabbaxlar  
Dabbaxbaşı  
Dağar Cabbar  
Dartqopsun Hacı Əhməd  
Dartqopsun Əlibala  
Dartqopsun Ənvər 
Daşqaçı Əhməd  
Davud Nəbi  
Dədəm Oruc  
Dədə 
Dəhnəli  
Dəli Söyün  
Dəli Kərim  
Dəli Mehdi 
Dəli 
Dəllək 
Dəli Soltan  
Dəmirçi 
Dəmirçi İslam 
Dəvə  
Dilyanus padşah  
Doktor Ocaqov  
Dobu Hajbala 
Dərəli Peri Məhəmməd  
Dərəqaraqoyunlu Məcid kişi  
Dülgər Əli 
 
E 
Eşşək  
 470 
Ə 
Əbdülhəşim  
Əbülfəz müəllim  
Əbdürəhim  
Əbicə-bicə Ələsgər 
Ədilxan İlisuinski  
Əhməd bəy Tahirov  
Əhmədiyə  
Əliqulu  
Əliqılınc 
Əlipaşa kişi 
Əliağa Kürçaylı  
Əli Vəliyev  
Əli  
Ələsgər Ələsgərov  
Əlfinaz 
Əmir Teymur  
Əmioğlu Əsgər (Faytonçu) 
Ərəb  
Ərbardil Məhəmməd  
Əsədoğlu Yaquf  
Ətiş koxa  
Əsabəli Məmmədov  
Əşrəf kişi 
Əvəz  
Əyyub Peyğəmbər  
Əyyub  
Əzrayıl  
Əzəddin  
 
F 
Faiq Çələbi  
Fatma  
Fərrüx kişi  
Fərhad  
 471 
Fərman Cumay oğlu  
Fərəcullah kişi  
Forma Bilal 
 
G 
General Klyuqendun 
Gəlin  
Gənc alim   
Göybər  
Gödən Soltan  
Göygöz Əsabəli   
Gürzə Məmməd  
Güləli  
Gülbahar  
Gülpəri 
Güllü qarı  
 
H 
Hacı Murad  
Hacıağa  
Hacı Əsəd  
Hacı Səməd 
Hacı dayı  
Habil 
Habil dayı 
Hacı Zəkəriyyə 
Hacıbaba kişi 
Hacı Məmmədsadıx  
Hacı Həkim  
Hacıbahaf  
Harun  
Hacıhəbillahlar  
Harun  
Heydər  
Herti Məmməd 
 472 
Hesabdar Bəhram 
Həzrət Əli  
Həzrət Əzrail 
Həzrət Cəbrayıl  
Həbibulla 
Hətəm  
Həkim Baba 
Hətəmli Qartal Əşrəf 
Hədi  
Həmid  
Həsən 
Həsən əmi 
Hikmət Ziya  
Hikmət 
Hüseyn 
Hüdü  
H.Seyidzadə  
Hoppadı Musa 
 
X 
Xalça xala 
Xanıkov N.V.  
Xanış dayı  
Xanım xala 
Xan  
Xan qızı  
Xatəmül Muxtar  
Xaxol Alışan  
Xəlil 
Xızır Nəbi  
Xoər Söyün  
Xosun 
Xurnik Həsən  
  
 473 
İ 
İbrahim peyğəmbər  
İbad Rəhmətullayev  
İbrahimxəlil  
İdris Nəbi 
İlyas Aşbaz  
İlan  
İmam  
İntizar  
İrəviyə uşağı  
İsmayıl xan  
İsa peyğəmbər  
İsə kişi  
İsmayıl 
İskəndər   
İsa  
İsaq  
İsrafil  
 
K 
Kabardin oğlu  
Kar  
Kazak  
Keçəl  
Keçəl Həmzə  
Keşiş  
Keçəl Əli 
Keçəl Məmməd  
Kərim ağa Fateh (Şəkixanov) 
Kərəm 
Kərmək Rəşid  
Kəhriz obalı Sarı Laçın 
Kəhriz obalı Mustafa  
Kimirov 
 474 
Kişi Həşim  
Kirpi  
Knyaz M.S.Voronsov  
Knyaz Tumanov  
Klarnet çalan  
Kor  
Koroğlu  
Koramal Əhməd  
Kor uşaq  
Korqanova  
Koxa oğlu 
Kosa  
Kömürçü Kəməş  
 
Q 
Qabil 
Qaçaq  
Qaçaq Şubay  
Qaçaybala Məmmədəli  
Qaffar Bahaf oğlu  
Qaffar kişi  
Qalayçı 
Qardaşlar  
Qara öküz  
Qarı 
Qaraj kişi  
Qarınqulu  
Qaraçı  
Qara Musa  
Qara Niyazi  
Qarayev Yaşar 
Qasım Zakir 
Qasım bəy Zakir     
Qazı Maqoma 
 475 
Qaziyev Andiyski  
Qazı Məhəmməd  
Qazı 
Qazı Əbdüllətif Hacı Əbdüssalam oğlu 
Qazı Əbdül Rəhman Əfəndi Əbdüllətif oğlu 
Qəssəf Əşrəf  
Qəssab Əhəd  
Qırdanel  
Qırmızı öküz  
Qışlaqlı  
Qoca kişi  
Qorbaçov  
Qoçu  
Qoçu Abbas  
Qolya Bəhram  
Qumarbaz 
Qurd oğlu Ələsgər  
Qurd Əhməd 
Qurban dayı  
Ququ Qəhrəman  
Qırıldım Usuf 
 
L 
Laqan Cabbar 
Lampa Vahid 
Lenin  
Leyli qarı  
Lələ  
Lətifov Yaqub İsaq oğlu 
Lütfəli Abdullayev  
Loğman   
Löh Qasım 
Lıqıdı Cabbar 
 
 476 
M 
Mabud  
Mahmud  
Mahmud İsmayılov  
Mama Zəhra  
Mamikon  
Maşaq İsfəndiyar  
Mehdi  
Meyitə su tökən  
Məhəmməd  
Mənsur 
Mədət dayı  
Məzə Mədət  
Məryəm oğlu İsa  
Məhəmməd peyğəmbər  
Məmməd kişi  
Məmə  
Məryəm oğlu Hacıbala  
Məhəmməd Əfəndi 
Məmmədzəki   
Məzhəkəçi Nuru  
Məsim 
Məsmə xala  
Məhəmməd Əmin Əfəndi 
Miyanaçı  
Mirzə Fətəli Axundov  
Milisoner Mabud  
Mirzə Abdulcabbar  
Mirzəli  
Mirzə Məhəmməd  
Molla  
Mikayıl  
Molla Oruc 
Molla Cuma 
 477 
Molla Surxay  
Molla Məmməd 
Molla Nəsrəddin  
Moskovski rejissor  
Monse  
Molla Abdullah ibn Molla Əbdül Mütəllib  
Mırıq Rəhim  
Musa Peyğəmbər  
Murtuz  
Mustafa Əfəndi  
Mustafa Cabbarzadə  
Müəllim  
Müdəl lələ  
Mülayim  
Mürdəşir  
Müftə Şəfər 
 
N 
Nadir  
Namərd  
Navat  
Nazir  
Nəzər  
Nəbi Məhəmməd  
Nəsibə Zeynalova  
Nikolay 
Niyazi    
Nökər  
Nurmusa  
Nuru (Hacıhəbillahların Nuru) 
Nuh Nəbi  
Nuxa qəzasının rəisi 
Nütüş 
Nütvəli  
 478 
O 
Oğru  
Oruc 
Osman  
Ovçu doxtur 
Ovçu  
 
Ö 
Ömər  
 
P 
Padar Qurban  
Padşah  
Palan tikən  
Pinəçi Həsən  
Pəhlivan Məhərrəm  
Pəri  
Pəpiş  
Pərzad  
 
R 
Ramazan dayı 
Ramiz  
Rəhimə  
Rəqiyyə 
Rəhim  
Rüstəm bəy  
Rəşid bəy Əfəndiyev  
Rza bəy 
 
S 
Saat  
Sabit Rəhman  
Sadiq Murtuzayev  
 479 
Saqqız oğlu Bədrəddin 
Salman Mümtaz  
Salam  
Salatın oğlu Alı  
Salvı Məmməd 
Salman oğlu Sadıx  
Salam Qədirzadə  
Samıqıran  
Seyid Əbdürrəhim Cəmaləddin Hüseyn  
Seyid  
Seyyid Hac-Əl-Hərəmeyn ibn Seyid Hacı Ağa Məhəmməd 
Əfəndi ibn Seyyid Qasım Çələli ibn Seyyid Qədeş Çələli Əfəndi 
ibn (1596-1597) Seyyid Hacı Şeyx Dədə Mürsəl Şeyx Babarta  
Seyidəli  
Sədrəddin bəy 
Sədi  
Sərkar  
Sərkar Məcid  
Sərkə Qasım 
Sərxoş Həşim  
Səyalı 
Sitarə xala  
Suçmalı Pirələddin kişi  
Süleyman peyğəmbər  
Stalin   
 
Ş 
Şah Abbas  
Şahqulu  
Şagird  
Şalburuz baba  
Şapqaçı Valeh  
Şeyx Şamil 
Şeyxülislam Hacı Şeyx Həsən Mollazadə Gəncəvi 
 480 
Şeyx Dədə Mürsəl  
Şeyx Nurullah Əfəndi  
Şirəli 
Şəki xanı 
Şəkili Ələsgər 
Şəmsəddin bəy 
Şəmi kişi  
Şöyüb Məmmədov  
  
T 
Tapdıq  
Tanrıverdi  
Teymur Xəlilov 
Tatarlar  
Teymuroğlu Məhəmməd  
Təpəli (Təpəcənnətli) Sadıq oğlu  
Təzə bəy  
Tutuquşu 
Tubu nənə 
Tülkü  
 
U 
Ustakər 
Uçu-buçu İspəndiyar  
Ustad Qasım  
Uzbaşıyev Heydər  
 
V 
Vartan  
Vəliqulu  
Vəli  
Vəzir  
 
 
 481 
Y 
Yar oğlu Yaqub 
Yetim oğlu Nurəddin 
Yunis  
Yusif  
Yusif peyğəmbər  
Yusif Əfəndi  
 
Z 
Zamanov Məmməd  
Zəhra 
Zərgər  
Zənqərəboğlu Əli  
Zənqərəboğlu Hacıbala  
Züleyxa  
Zöhrəvanı  
Zülü  
Zülcəlal  
Zoğ Məmməd 
 
 
 
 
 482 
SÖYLƏYICILƏR, TOPLAYICILAR VƏ QAYNAQLAR 
HAQQINDA MƏLUMAT... 
 
Əmək nəğmələri 
“Quzuçu” - Oxuyan Hacıməmmədova Səmayə, Şəki rayonu, 
Baş Küngüt kəndi, 1928-ci il təvəllüdlü, 2005-ci il  
Yazıya alan və mahnının not yazısını hazırlayan Fəttah 
Xalıqzadə, Azərbaycan Milli Musiqi Konservatoriyasının dosenti 
“Nehrə havası” - Oxuyan Ağayeva Əliyə, Şəki rayonu, Oxud 
kəndi, 1925-ci il təvəllüdlü, 2005-ci il  
Yazıya alan və mahnının not yazısını hazırlayan Fəttah Xa-
lıqzadə, Azərbaycan Milli Musiqi Konservatoriyasının dosenti 
 
Lirik mahnılar 
“Gəl, maralım, gəl” - Oxuyan Aşıq İsmayıl Allahverdiyev, 
Şəki rayonu, Baş Göynük kəndi, 1929-cu il təvəllüdlü  
Yazıya alan və mahnının not yazısını hazırlayan Fəttah 
Xalıqzadə, Azərbaycan Milli Musiqi Konservatoriyasının dosenti 
“Neylim sənə” - Oxuyan Abdullayeva Rəhimə, Şəki rayonu, 
Oxud kəndi,   1940-cı il təvəllüdlü, 2005-ci il  
Yazıya alan və mahnının not yazısını hazırlayan Fəttah Xa-
lıqzadə, Azərbaycan Milli Musiqi Konservatoriyasının dosenti 
“Dilbərim nar alar” - Oxuyan Məşədicəfərova Züleyxa, Şəki 
şəhəri, 1935-ci il təvəllüdlü, 2005-ci il  
Yazıya alan və mahnının not yazısını hazırlayan Fəttah Xa-
lıqzadə, Azərbaycan Milli Musiqi Konservatoriyasının dosenti 
 “Layla” - Oxuyan Hacıməmmədova Səmayə, Şəki rayonu, 
Baş Küngüt kəndi, 1928-ci il təvəllüdlü, 2005-ci il  
 
Şəkidə türk hərbi marşı 
 Şəkili folklorçu Lütvəli Vahabovdan yazıya alınmışdır   
 
İnanclar 
I. “Kümdarlar arasındakı mövhumat haqqında” - Rəşid bəy 
Əfəndizadə “Şəki vilayətində kümdarlıq peşəsinin tarixi, ipəkçilik 
sənayesi və ticarəti haqqında”. 
 483 
Tərtibçi və şərhlərin müəllifi: Ədalət Tahirzadə, Azərbaycan 
Milli Elmlər Akademiyası Şəki Regional Elm Mərkəzi, “Nafta-
Press” nəşriyyatı, Bakı-2006, səh. 39-43      
II. Bu hissədə verilmiş inanclar Həjat Tassarovanın, Hüsniy-
yə Qaffarovanın və Şükufə Mehdiyevanın dilindən qələmə alın-
mışdır. 
 
Yanıltmaclar 
1-14 saylı yanıltmaclar  götürülmüşdür:  Faiq Çələbi (Faiq İb-
rahim oğlu Çələbiyev) Sankt-Peterburqda A.İ.Gertsen adına Rusi-
ya Dövlət Pedaqoji İnstitutunun Etnokulturologiya kafedrasının 
dosenti, sənətşünaslıq namizədi. “Azeri” qəzeti, Sankt-Peterburq-
da Azərbaycan milli-mədəni muxtariyyətinin qəzeti, Dekabr, 
2002, № 11, səh. 13. “Yanıltmac sovqatı” “Ədəbiyyat qəzeti”     2 
Oktyabr 1998-ci il, № 38 (3111)  
15-18 saylı yanıltmaclar Lütvəli Vahabovdan, 19 saylı yanılt-
mac Hüsniyyə Qaffarovadan qələmə alınmışdır 
 
Tapmacalar 
Faiq Çələbi “Ədəbiyyat” qəzeti, 02.10.1998-ci il, № 38 
(3111) 
2-4 saylı tapmacalar Şəki rayonunun Bideyiz kəndində 
qələmə alınmışdır 
 
Atalar sözü və məsəllər 
Qafarova Həyat Hüseyn qızı - Şəki şəhəri, pensiyaçı, 85 yaş, 
1995-ci il 
Qafarova Hüsniyə Yaqub qızı - Şəki şəhəri, müəllimə, 55 
yaşında, 1990-cı il 
İbrahimova Rəxşəndə Yaqub qızı - Şəki şəhəri, pensiyaçı 
müəllimə, 70 yaşında, 2001-ci il  
Saybət Bacı - Şəki şəhəri, “Otaq eşiyi” məhəlləsi, 60 yaş, 
1970-ci il 
 484 
Faiq Cələbi (Çələbiyev Faiq İbrahimov oğlu) - Sankt-Peter-
burq, 53 yaş, 2003-cü il 
Vahabov Lütvəli Şirəli oğlu - təqaüdçü müəllim, 80 yaş, 
2001-ci il 
Molla Əli - Şəki şəhəri, din xadimi, 68 yaş, 2005-ci il  
Akif Salam - Şəki şəhəri, jurnalist  
Salamov Möhsüm Əsgər oğlu - Bakı şəhəri, Şirvanşahlar mü-
zeyi kompleksinin direktoru, 70 yaş, 1975-ci il 
Əbdürrəhmanov Hümmət Həsən oğlu - Şəki rayonu, Dərə-
cənnət kəndi, müəllim, 65 yaş, 2001-ci il 
Həmidov Loğman Əbdülhəmid oğlu - Bakı şəhəri, “Azneft” 
İB Radiorabitəsi idarəsinin rəisinin müavini, 65 yaş, 2005-ci il 
Əzizov Soltan Hümmət oğlu - Şəki şəhəri, təqaüddə olan 
dövlət qulluqçusu, 84 yaş, 2004-cü il 
Hacı Cabir Müzəffər oğlu Xəlifəzadə - Şəki şəhəri, Milli  
Azərbaycan kulinariyasının bilicisi, tədqiqatçısı və təbliğat edəni, 
70 yaş, 2005-ci il 
Əhmədov Süleyman Rəsul oğlu - “Azərrabitəlayihə” Layihə 
Axtarış Kontorunun baş mühəndisi, 50 yaş, 2007-ci il  
Əzizov Elman Mövlud oğlu - Şəki rayonu, Baş Laysqı kəndi, 
AMEA-nın Folklor İnstitutunun dissertantı, 42 yaş, 2004-cü il 
Məmmədov Ələfsər Bəxtiyar oğlu - kimya elmləri doktoru, 
professor, 43 yaş, 2005-ci il 
İslamova Rəhimə - Şəki rayonu, II Biləcik kənd orta mək-
təbinin müəllimi, 1947-ci il təvəllüdlü 
Münəvvər nənə - Şəki rayonu, II Biləcik kəndi, 1918-ci il 
təvəllüdlü 
Kopur oğlu Məmmədkərim - Şəki şəhəri, pensiyaçı, 74 yaş, 
2005-ci il  
Cabbarov Əlibəy - Şəki şəhəri, məktəb direktoru, 61 yaş, 
1990-cı il  
Usta Əli (Əli Davudoğlu - Doydağların Əli) - Bakı şəhəri, 
Azərbaycan Respublikasının Əməkdar mədəniyyət işçisi, 68 yaş, 
2000-ci il 
 485 
Alxasov Kamil Kamal oğlu - Şəki rayonu, Kiçik Dəhnə kən-
di, müəllim, f.e.n. 
Hacıyev Nemət Həmid oğlu - Şəki şəhəri, tarixçi müəllim, 67 
yaş, 2007-ci il 
 
Əfsanələr, rəvayətlər 
“Arvad əməli qurtaran deyil”, “Etiraf”, “Yerdəyişmə” – Sa-
lamov Akif Salam oğlu, (Akif Salamoğlu), 1949-cu il təvəllüdlü, 
Şəki şəhəri, mühəndis. Bax: Gülən gözlər, səh. 6, 7, 33, 42, “Qızıl 
Şərq mətbəəsi” ATSC 
“Süleyman peyğəmbərin təəssüfü” - Yusif Hacı Zəkəriyyə 
oğlu, 1885-ci il  təvəllüdlü, 92 yaşında, 1977-ci il 
“Elm və helm”. Danışan: Hacı Huşənc Nəcəfi, Şəki şəhəri, 
1938-ci il təvəllüdlü, sahibkar 
Qələmə alan: Salamov Akif Salam oğlu (Akif Salamoğlu). 
Bax: Gülən gözlər, səh. 133, Bakı-2004, “Qızıl Şərq mətbəəsi” 
ATSC 
“Peşə” - Quliyev Cümşüd Əmirastan oğlu, Bakı şəhəri, rabitə 
mühəndisi, 61 yaş, 2000-ci il 
“Qisas” - Qafarova Həyat Hüseyn qızı, Şəki şəhəri, evdar qa-
dın, 85 yaş, 1995-ci il 
“Üzlü qonaq” - Danışan Davax Həsən, Şəki rayonu, Aşağı 
Göynük kəndi, pensiyaçı, 75 yaş, 1975-ci il 
Təqdim edən: Süleyman Əhmədov, Bakı şəhəri, “Azərrabitə-
layihə” Layihə Axtarış Kontorunun baş mühəndisi, 49 yaş, 2006-
cı il 
“Allah dəvələri iynənin gözündən keçirir”. Danışan: Şəki 
rayonu, II Biləcik kənd sakini, 1918-ci il təvəllüdlü Münəvvər 
nənə, VI.2005-ci il 
Yazıya alan: İslamova Rəhimə, Şəki rayonu, II Biləcik kəndi, 
müəllimə, 1947-ci il təvəllüdlü, VI.2005-ci il 
“Eşşəkliya şükür elə!”, “Allaha təvəkkül”, “Şah səni üstümə 
göndərdi ki, mən də tutub didim”, “Dərdsiz adamın alt köynəyi”, 
“Beyində gənə”, “Birin də...birin də...”, “Halal qardaşlar”, “Qəza 
 486 
toru”, “Xan qızını kimə verər”, “Bacılar”, “Kim gözəldir?”, “Qoy-
saydın, götürərdin”, “Ərəbin dəvəsiylə halallaşması”, “Allah taa-
lanın işinə qarışmaq olmaz”, “Əzrayılın dostluğu”, “Hamam əh-
valatı”, “İbadət və tamah”, “Babı babına, qarpız qabına”, “Loğ-
man həkim”. “Lütvəli kişidən folklor nümunələri”, “Təhsil” nəş-
riyyatı  
Toplayan: Lütvəli Vahabov. Tərtibatçı və elmi redaktoru filo-
logiya elmləri namizədi dosent Ramazan Qafarlı, Bakı-2003, ss. 
49, 50, 51,52, 53,54,55,56,58 
Beşik daşı - rəvayəti Şəki rayonu İncə-Zunut kənd orta mək-
təbinin dil-ədəbiyyat müəllimi Arif Məmmədov təqdim etmişdir 
Gözəlliyi görmək qabiliyyəti - Əbdülrəhim Məmmədov – res-
publikanın tanınmış partiya və dövlət xadimi, “Ömrümdən yadda 
qalan bəzi xatirələr”, Bakı-2007, “Əbilov, Zeynalov və oğulları”, 
səh. 208-209  
 
Tarixi rəvayətlər 
“Şeyx Şamilin naibi Hacı Muradın Nuxada son günlərilə bağ-
lı tarixi rəvayətlər” Birinci rəvayət QƏXTMT (CMOMПK). 40-cı 
buraxılış, 842, I şöbə, ss. 65, 66, 67, S.N.Şulqin 
İkinci rəvayət. QƏXTMT (CMOMПK). 40-cı buraxılış, 842, 
I şöbə, ss. 68, 69, 70, S.N.Şulqin, 20 Aprel, 1909-cu il 
“Şeyx Şamilin Şəki xanı Hacı Çələbi xanla qohumluğuna dair 
tarixi rəvayət”, “Xalq qəzeti”, 26 fevral 2006-cı il, № 43 (25217) 
Şəmistan Nəzirli. Müdafiə Nazirliyinin Hərbi-Elmi Mərkəzinin 
baş elmi işçisi, polkovnik-leytenant 
“İlisu” - Tərtib edən S.Murtuzayev, Bakı, “Oskar” NPM, 
2005, s. 14 
“Oryat kəndi ilə bağlı tarixi rəvayət”. Ədalət Tahirzadə “Şə-
kinin tarixi qaynaqlarda”, “Master” nəşriyyatı, s. 134, Bakı-2005 
“Şəki xanı İsmayıl xanın öz arvadını qətlə yetirməsi” - Ədalət 
Tahirzadə “Şəkinin tarixi qaynaqlarda”, ss. 194-213 
“Şəki xanlarının ixtisar üzrə tarixi”nə dair tarixi rəvayət: 
Danışan Lətifov Yaqub İsaq oğlu, 1950-ci il təvəllüdlü, Azərbay-
 487 
can Dövlət İqtisad Universitetinin müəllimi. Qazı Hacı Əbdül-
lətifin nəslindəndir 
“Molla Cumanın ölümü ilə bağlı tarixi rəvayət” - Umarov Şə-
rif Osman oğlu, Şəki rayonu, Aşağı Göynük kəndi, 87 yaş, 1987-
ci il 
Toplayan: Əzizov Elman Mövlud oğlu 
“Topal Teymurun təkəyax qaza qonaq edilməsi” - Nümunə 
Baş Göynük kəndində qeydə alınmışdır  
 
Pəhlivan rəvayətləri 
“Pəhlivanın qızı”, “İsə kişiylə ərəb pəhlivanı”, “Qırdanellə 
Əliqulunun güləşi”, “Lütvəli kişidən folklor nümunələri”, “Təh-
sil”, Bakı-2003 
Toplayanı: Lütvəli Vahabov, Şəki şəhəri, pensiyaçı müəllim, 
82 yaş, 2003-cü il. Tərtibçi və elmi redaktoru f.e.n., dosent Rama-
zan Qafarlı 
 
Toponim rəvayət 
Ədalət Tahirzadə “Şəkinin tarixi qaynaqlarda” “Master” nəş-
riyyatı,  Bakı-2005, s. 183 
 
Nağıllar 
“Xeyirxahlıq”, “Haqq var, divan yoxdu”  
Danışan: Təslim Məhəmməd oğlu Abdurahmanov, Şəki rayo-
nu, Baqqal kəndi, təqaüdçü, 78 yaş, Avqust, 2003-cü il  
“Göz görməyən, qulaq eşitməyən söz”  
Danışan: Muxtar İskəndərov Şəki rayonu, Böyük Dəhnə kən-
di, 80 yaş, 1996-cı il  
Təqdim edən: Sadıqov Azər  
“Mürdəşir və meyitə su tökən” - Niyazi Abdurahmanov (usta 
Niyazi), Şəki şəhəri, bənna, 69 yaş, 1996-cı il 
“Kimin yaşı çoxdur”, “Canavarın üç öküzlə dostluğu”, “Çaq-
qalla qəbalə bağladı”, “Yaxşı oğul niniyir ata malını, pis oğul 
 488 
niniyir ata malını?...”, “Ata vəsiyyəti”, “Papağını üç dəfə göyə 
atıb tutma”, “Kosayla keçəl, yaxud görək kim kimi aldadır” 
“Lütvəli kişidən folklor nümunələri”, “Təhsil”, Bakı-2003 
Toplayanı: Lütvəli Vahabov, Şəki şəhəri, pensiyaçı müəllim, 
82 yaş, 2003-cü il Tərtibçi və elmi redaktoru: f.e.n., dosent Ra-
mazan Qafarlı 
 
Lətifələr 
“Hacı dayının umacağı”,  “Hacı dayının o dünyadan qayıtma-
sı”, “Hacı dayının sillə döyüşü”, “Hacı dayının keçəl Həmzə ilə 
görüşü”, “Qoy çölə çıxsın”, “Sənə yaman oxşayır”, “Təbaşirlə”, 
“Gürzə Məmməd Koramal Əhmədin gözünü necə çıxardı”, “Yax-
şısı hayıfdı, pisi ayıfdı”, “Keçəl Həmzə”. Faiq Çələbi (Faiq 
İbrahim oğlu Çələbiyev) Sankt-Peterburqdakı A.İ.Gertsen adına 
Rusiya Dövlət Pedaqoji İnstitutunun Etnokulturologiya kafedrası-
nın dosenti, sənətşünaslıq namizədi, Sankt-Peterburq, “Azeri” qə-
zeti, № 11 Dekabr, 2002-ci il, səh. 12, 13 
“Məsləhət” Molla Əli - Şəki şəhəri, din xadimi, 68 yaş, 2005-
ci il  
“Kiş”i istəyirəm”, “Axşamnan bağla”, “Hamısını üfürmü-
sən”, “Klarnetçalanın ağzı sulandı” - Nurəddin Yusif oğlu Həbi-
billahzadə (Hacıhəbillahların Nuru), pensiyaçı, mühəndis 
“Külək yiyirəm” - Məmmədov Ələfsər Bəxtiyar oğlu, kimya 
elimləri doktoru, professor, 43 yaş, 2005-ci il  
“Hacı dayı “Pobedanın” “gözünü” çıxartdı” - Qüdrət Quzu 
oğlu Muradov, Şəki rayonu Kiş kənd məktəbinin müəllimi   
“Şəkilinin Allaha məktubu” - Şərifov Vahid Qoca oğlu, mü-
həndis, 2006-cı il   
“Həbilə eliyirsooz da...” - Natiq Əyyubov (Natiq Qurubəy), 
rəssam 
“Pişiyin də tarasını çıxaq”, “Mən caqqalam ki?” – Abdurah-
man (Oqtay) Əsəd oğlu Əmirov, Şəki şəhəri, həkim stomatoloq, 
60 yaş, 1999-cu il 
 489 
“Qde Ku-kuli-ku?”, “Toyuqla pis olum?” - Abdullayev Fər-
man Cabbar oğlu,  Şəki şəhəri, aktyor, 37 yaş, 1990-cı il 
“Hayindi səən qulağınnan oyniyir” - Mustafayev İbrahim 
Nurməmməd oğlu. Şəki şəhəri, pensiyada olan dövlət quluqçusu, 
65 yaş, 2003-cü il  
Baş Göynüklü Fərrux kişi və Yeşil dayının adı ilə verilən 
lətifələr, həmçinin Hacı Dayının adı ilə bağlı başlıqsız lətifələr bu 
mənbədən götürülmüşdür: El-oba gülməcələri “Azərbaycan” nəş-
riyyatı, 1993, səh. 5-11 toplayanı Arzu Hüseynova 
“Vaxt verim, amma ...” Salamov Akif Salam oğlu (Akif Sa-
lamoğlu) “Gülən gözlər” Bakı-2004, səh. 156 
“... Səhnə o səhnə döyül” - Maqsudov Nazim, Şəki şəhəri, 
hüquqşünas, 36 yaş, 1972-ci il. “Kişilik”, “Zəhmət haqqı” – Mu-
sayev Namizəd Mövlan oğlu, Şəki rayonu, Kiçik Dəhnə kəndi, 
həkim. “Şərikli donnux” Əliyev Nemət, Bakı şəhəri, qulluqçu, 65 
yaş, 1999-cu il “Təşəkkür” - İsmət İsmayılov, Şəki şəhəri, rəssam, 
70 yaş, 2000-ci il “Həmişə sizdə”, “Hələ mən minməmişəm”, “Bir 
o oldu ki, əməlli isindim”, “Mən yerdə and içmişəm”, “Çıxış 
yolu”, “Dədəm də o biri budaqdadır”, “Ucuz ətin şorbası olmaz”, 
“Get istə, axmaqsa verəcək” - İslamova Rəhimə, Şəki rayonu, II 
Biləcik kəndi orta məktəbinin müəllimi 
“Arabanı ora sür”, “Beləsinnən olub”, “Suyumuz bulanıxdı”, 
“Sifariş”, “Sən molladan çox bilmirsən ki...”, “Dodaq dəyməyən 
qabda su”, “Sənin eşşəyinin qohumu çıxdı”, “Üç dolma, on beş 
loxma”, “Qız özü heylə gəlif”, “Tərəkəmə tut yeyir”, “Oğlanları-
nın hansı yaxşıdı”, “Əlborcu tərif”, “Raması bir az əyilib”, “Muş-
tuluğu qaytar”, “Ya Rəbbim, mənim düyünümü aç”, “Ölməsə sa-
vabı çox olardı”, “Əzrayılın üzü qara olsun”, “Dəli Mehdinin ağıl-
lı cavabı”, “İki məzəkeş”, “Burda bülbüllər rusca oxuyur”, “Əlini 
belindən götürməyən oğlan”, “Səndən karvan vuran olmaz”, “Hə-
lə tezdir”, “Bu da onun dərsi”, “Yoxumdur”, “Arpanın dadı”, 
“Günaha batanlar gəlir”, “Toyuğun intihar məktubu”, “Elmin başı 
səbrdir”, “Kim nə yeyir, o da ona dadlıdır”, “Birənin əlli batman 
 490 
yağı”, “Dəliləroza baxıb dəlimə şükür eliyirəm”, “Onunla səfərə 
çıxmamışam”, “Bəli” yiyən at” 
“Lütvəli kişidən folklor nümunələri”, “Təhsil” nəşriyyatı, 
Bakı-2003 
Toplayanı: Lütvəli Vahabov 
Qaraqoyunlu lətifələri: “İçində də Bədəl lələmlə Müdəl lə-
ləm”, “Bacı” qeyrəti çəkən qardaş”, “Dədəm Orucun vəsiyyəti”, 
“Heylədirsə, bünövrəni basmax olar”, “Qutu da bizə bir Allahmı 
oldu”, “Pəri yeyənə kimi, qoyun ayı yesin”, “Yoldaşılıq köməyi”, 
“Boynu qoltuq altı görməyən qalayçı”, “Karın könlündəki”, “Bi-
zim  Zöhrəvanı kimi”, “Moskovskiy rejissor” 
Əbdürrəhmanov Hümmət Həsən oğlu, Şəki rayonu, Dərəcən-
nət kəndi, müəllim, 60 yaş, 1998-ci il 
 
Zarafatlar 
Lütfəli Abdullayevin zarafatları: 
“...burnunu çək, keçək də...”  
“Lütfəlinin Məmmədzəkinin başını “yarması”  
Təranə Məhərrəmova “Kaspi” qəzeti, 28 mart 2003-cü il, № 
055 (544)  
“Şəkili satıcı Lütfəlini “bağladı” - Ənvər Mete, “O torpağın 
övladları”, Nurlan, 2006    
“Dəm alıram” - Afaq Bəşirqızı, Bakı şəhəri, aktrisa 
“...Üç kilo təzə qoyun əti versəydilər daha yaxşı olardı” – Şa-
hid Qoca oğlu Şərifov, bank işçisi, 2006-cı il    
“Şəkiyə çox gedib-gələrdi” Azərbaycan Folkloru Antolo-
giyası, XI kitab, Şirvan Folkloru, s. 273, Bakı, “Səda”, 2005 
Toplayanı: f.e.n. Qəniyev 
Tərtib edənlər: f.e.d. H.İsmayılov, f.e.n. S.Qəniyev  
“...Engelsistəm” - Cahangir Novruzov. Xalq artisti. “İki 
sahil” qəzeti, 2 fevral 2004-cü il  
“Hayindi bunun nə qəşəng meyiti çıxıb?!” 
“Zarafatla bağlı xatirələr”  
 491 
Murtuzayev Sadıq Nəbi oğlu, 1928-ci il təvəllüdlü, pensiyada 
olan dövlət qulluqçusu 
“Əliağa Kürçaylının zarafat dünyası”  
Bakı, Gənclik-1999, ss. 5, 17, 18, 19, 20, 21 
“Oxşatma”, “Qığılcımdan od törər”, “Dekret opuskası”, “Buz 
nalı” - İsmət İsmayılov, Şəki şəhəri, rəssam, 70 yaş, 2000-ci il 
Yetim oğlu Nurəddinin zarafatları: “Oğluna nəsihət”, “Məslə-
hətə etiraz”, “Tapmaca”, “Böyük seçmək”, “Öz arşını”, “Əlaqəli 
iş”, “Təsəlli”, “Sponsor”, “Zibil maşını”, “Xarab ola bilməz”, 
“Qaşığın qızmağı”, “Şeş yek”   
Tapdığın zarafatları: “Ağır səfər”, “Daha qiymətli yük”, 
“Kapron corab”, “Qış zarafatları”, “Yeni il hədiyyəsi”, “Tez-tez 
gələn qonaq”, “Tapdığın bəy aparması”  
Salamov Akif Salam oğlu - Şəki şəhəri, mühəndis, 1949-cu il 
təvəllüdlü, zarafatlar 2002-2003-cü illərdə qələmə alınmışdır 
“Hacıhəbibillahların Nuru müəllimin dadlı-duzlu zarafatla-
rından”  
Abbasov İlham Qurban oğlu, 1948-ci il təvəllüdlü, hüquqşü-
nas, Baş ədliyyə müşaviridir 
“Bosforda görüş” (novellalar, xatirələr və ...) 
CMAÇ tərəfindən çap olunmuşdur, Bakı-2004, ss. 98, 99, 
100, 101, 102, 103, 104, 105, 106, 107 
Biləcik zarafatları: “...Mənim uşaqlarıma da qalsın”, “Pulu 
götürərsən yoxsa ağılı? ” 
İslamova Rəhimə - Şəki rayonu, II Biləcik kənd orta məktəbi-
nin müəllimi, 1947-ci il təvəllüdlü, VI.2005-ci il 
“Xurcuna haqq deməmişəm”, “Oruc yediyini görmüşəm”, 
“Corab əyağımı sıxır”, “Toyux peyini”, “Güzgü məsələsi”, “Eş-
şəkliya şükür elə”, “İki məzəkeş”, “Burda bülbüllər rusca oxuyur” 
“Lütvəli kişidən folklor nümunələri”, ss. 116, 117, 118, Bakı-
2003, “Təhsil” nəşriyyatı  
Toplayanı: Lütvəli Vahabov  
Dodu zarafatları: Aydın Əhmədov - “Şəkidən başlandı uzaq 
səfərlər”, Bakı-1997, ss. 45-46 
 492 
Məzəli ixtilətlər 
Doduluların ləqəbləri, məzəli və maraqlı söhbətləri, 
“Şəkidən başladı uzaq səfərlər” - “Səda” ədəbi-nəşriyyat mər-
kəzi, Bakı-1997, ss. 41-48 
Aydın Qaffar oğlu Əhmədov - 1934-cü ildə anadan olmuşdur, 
Geologiya-mineralogiya elmləri doktoru 
“Çöldən evə tullanma oyunu və ya üzlü qonaq”, “İlana pul 
nəyə lazımdır”, “Bu kənddə ala qarğa bala çıxarmaz” 
Danışan: Şəki rayonu, II Biləcik kənd sakini, 1918-ci il təvəl-
lüdlü Münəvvər nənə, VI.2005-ci il. Yazıya alan: İslamova Rəhi-
mə - Şəki rayonu, II Biləcik kənd orta məktəbinin müəllimi, 1947-
ci il təvəllüdlü, VI.2005-ci il 
“Ürəyitəmizlik” - Abdurrahmanov Niyazi, bənna, 69 yaş, 
1996-cı il 
“Rəşidin yer qazması”, “Eşələn məşq edir” - Abdullayev 
Ələddin Şəmsəddin oğlu, Şəki şəhəri, təqaüdçü müəllim, 60 yaş, 
1989-cu il 
“Zulum” - Fərman Abdullayev, Şəki şəhəri, aktyor, 1989-cu il  
“Bildiriş” - Kərim Kərimov, Şəki şəhərindəki 2 saylı İnternat 
məktəbinin direktoru, “Ədəbiyyat və incəsənət” qəzeti, 24 İyun 
1983-cü il, № 25 (2056)     
“Eşşəyo qohumu çıxdı”, “Çərçinin andı”, “Gəlin və 
qayınana”, “Qənd payımı yeyirəm”, “Allah yoluna qayıt”, “Ərəb 
nə yiyir”, “Təzə hökumət gəlir”, “Heydər doğa alası almağa ge-
dir”, “Gözo dəyişik salmısan”, “Xingəl qonaxlığı”, “Maşallah”, 
“Xan yaylaxda”, “Molla ilə söhbət”, “Üçüncüsünü deməz”, “Dö-
nüb erməni olmaq istəyirəm”, “Bəhlula qız nişanlandı”, “Məm-
məd kişi bicinə gedir”, “Dəyirman tez yatdı”, “Getdiyim yol hələ 
bəlli döyül” - Toplayan: Lütvəli Vahabov 
Layisqi ixtilətləri: “...Saa nə var?”, “Dekan Tofiq oğluna toy 
edir” - toplayıb təqdim edən: Elman Əzizov 
Qaraqoyunlu ixtilətləri: “Qənd payımı yiyəjəm”, “Ürəkli and 
içən və cavabını alan”, “Hamıdan: yaxud atasının adını bilməyən 
oğul”, “İki çıxmışı olannar”, “Teymuroğlunun birinci və ən uzun 
 493 
səyahəti, yaxud aşıq gördüyünü çağırar”, “Düz görən çəp”, “Oyna-
şa xəbardarlıq”, “Ancaq bir nəfəri”, “Sənə demişəm ki, öz yerinə 
danış!”, “Prostoy” həkimin yanında heç olmamısan?”, “Ay dayı, 
səən cano yiyim...”, “Bəs mən başıma haranın daşını töküm, ay ca-
maat...”, “A kişi sən hara qaçqınısan?”, “Aydın cavab”, “Eşşək 
həmən eşşəkdi, palanı dəyişif... birdən eşşək də dəyişə bilər”, 
“Sərkar bic, çoban “gic” olanda”, “Biz inanmışıq, amma sən inan”. 
Əbdürrəhmanov Hümmət Həsən oğlu, Şəki rayonu, Dərəcən-
nət kəndi, müəllim, 65 yaş, 2003-cü il 
 
Əhvalatlar 
“Zənqərəboğlunun yeməkxanasında olmuş əhvalat”, “Fövqə-
ladə anlaşma” - Salamov Akif Salam oğlu (Akif Salamoğlu), 
1949-cu il təvəllüdlü. Bax: “Gülən gözlər”, Bakı-2004, səh. 169, 
197, “Qızıl Şərq” mətbəəsi ATSC 
“Bir zərbəyə görə 8 il !” - Süleymanov Bədrəddin Nəsib oğlu, 
Şəki şəhəri, pensiyaçı müəllim, 80 yaş, 2003-cü il 
“Dodu vadisinin heyvanlar aləmi”, “Başqa bir görüş” - Aydın 
Əhmədov, “Şəkidən başlandı uzaq səfərlər”, ss. 11, 34, 35, 36, 
Bakı-1997 
“Tiflis həkimi Monse və Samux qaçqınları”, “Kişi kişinin 
papağını başından götürməz”, “Heç yana qaçmax lazım deyil”, 
“Mən Sizi öyrədə bilmərəm”, “İlan zəhəri”, “Hacı həkim”, “Badı-
budu Hacıbala”, “Xanın Dəhnə qonaxlığı”, “Ədilxan İlisulu”, 
“İtin məharəti”, “Qiyamət günü canavarın arzusu”, “Xanabad kör-
püsü”, “100 qoyun”, “Duluz daşıyan qətirlər”, “Məmə adlı oğlum 
da oluf”, “Qaraçı qızı qaraçı əppəyi istəyir”, “Göydən it səsi gə-
lirdi”, “Getdi dimax olmaz-gəldi dimax olmaz”, “Kələmin kökü-
nün üstündən araba keçir”, “Qarıyla ispalkom” 
“Lütvəli kişidən folklor nümunələri” 
Toplayanı: Lütvəli Vahabov, tərtibçisi və elmi redaktoru Ra-
mazan Qafarlı, “Təhsil”, 2003, ss. 60-78-88 
 494 
“Bir kibrit dənəsinin dəyəri” - toplayanı: Lütvəli Vahabov, 
“Lütvəli kişidən folklor nümunələri”, II kitab, Bakı-2005, “Memar 
Nəşriyyat-Poliqrafiya” MMC, səh. 30, 31  
“Sabun”, “Dəvənin dərisi eşşəyə yükdür”, “Onun kollektivi qə-
dər müəllimimiz var” - Kamil Alxasov, Şəki rayonu, Kiçik Dəhnə 
kəndi, müəllim, filologiya elmləri namizədi, 70 yaş, 1998-ci il 
Qaraqoyunlu əhvalatları: “Xortlamış ölü”, “Məryəm oğlu 
Hasanın təsəllisi”, “Havaya sovuşan güllə”, “Yeddi qardaş bir 
gündə qanına qəltan edildi”, “Məryəm oğlu Hasanın Kəlbəcər 
səfəri”, “Hacıbala kişinin qızılları”, “Akademik İmam Mustafaye-
vin qaraqoyunlu Cavad kişi ilə görüşü”, “Kişi papağı”, “Zənqə-
rəvoğlunun pitisi, yoxsa şirin dili”, “Bəhrəm, yoxsa Qolya”, “Ən 
çox dil bilən”, “Hayindi heylə dölü ki?”, “Hər yerdə sarağan kötü-
yü olmur ha?”, “Məsləhətli oğurluq”, “Başın sağ olsun, gözün ay-
dın olsun”. 
Toplayanı: Hümmət Həsən oğlu Əbdürrəhmanov, Şəki rayo-
nu, Dərəcənnət kəndi, müəllim, 65 yaş, 2003-cü il   
 
Qaravəlli 
“Ağ yalan” 
Danışan: Lütvəli Vahabov  
 
Bayatılar 
I 
Söyləyən: Şəki rayonu, II Biləcik kənd sakini, 1918-ci il 
təvəllüdlü Münəvvər nənə  
Yazıya alan: İslamova Rəhimə, Şəki rayonu, II Biləcik kənd 
orta məktəbinin müəllimi, 1947-ci il təvəllüdlü, VI.2005-ci il 
 
II 
Toplayanı: Faiq Çələbi (Faiq İbrahim oğlu Çələbiyev) Sank-
Peterburqdakı A.İ.Gertsen adına Rusiya Dövlət Pedaqoji İnstitutu-
nun Etnokulturologiya kafedrasının dosenti, şənətşünaslıq nami-
zədi 
 495 
“Azeri” qəzeti, Sankt-Peterburqda Azərbaycan milli-mədəni 
muxtariyyətinin qəzeti, Dekabr, 2002, № 11, səh. 13  
Həmin sırada 8 saylı bayatının F.Çələbi nənəsi Firuzənin di-
lindən qələmə almışdır. 
 
III 
“Lütvəli kişidən folklor nümunələri”, “Təhsil nəşriyyatı”, 
Bakı-2003 Toplayanı: Lütvəli Vahabov, tərtibçi və elmi redaktoru 
f.e.n., dosent Ramazan Qafarlı 
Qeyd: Bu fəsildəki bayatıların iki nümunəsini 72 yaşlı tibb 
işçisi Humay Musayeva söyləmişdir 
 
IV 
1-4 saylı bayatılar Şəki rayonunun Selbasan kəndindən top-
lanmışdır  
12, 13 və 14-cü beytləri kitabxana işçisi Heyran Şirəliyeva 
təqdim etmişdir, 1987-ci il 
20-ci beyt müəllim Əlibəy Cabbarovdan, 21-ci beyt isə 
Şövkət Məmmədovadan qələmə alınmışdır. Bu bölmədəki digər 
bayatı nümunələrini Şəki rayonundakı Kiş orta məktəbinin şagird-
ləri S.Qarayeva, M.Fərhad, F.Daşqın, H.Elçin və b. qələmə almış-
dır, 1984-cü ildə     
 
V 
Bu bölmədəki bayatılar Lütvəli Vahabovdan qələmə alın-
mışdır 
 
VI 
Bu bölmədəki bayatılar Şəki şəhər sakini Cəmilə Şərifovadan 
qələmə alınmışdır 
 
VII 
Bu bölmədəki bayatıları Şəki rayonunun Baş Küngüt kənd 
sakini Güldəstə Şirinovanın dilindən Fəttah Xalıqov qələmə al-
mışdır, 2007-ci il 
 496 
Xoyratlar (kəsik bayatılar) 
Xoyratlar (kəsik bayatılar) Həyat Qaffarovanın, F.Çələbinin, 
R.İslamovanın, L.Vahabovun, H.Şirəliyevanın, S.Qarayevanın və 
b. dilindən qələmə alınmışdır.    
    
Vəsf 
Qeyd olunan vəsf Şəki şəhər sakini Qaffarova Hüsniyə Ya-
qub qızının dilindən qələmə alınmışdır  
 
Dildemələr (ağılar) 
I bölmədəki ağılar 1997-ci ildə Şəki şəhər sakini, 50 yaşlı qa-
dın mollası kimi tanınan Zəhra Əliyevanın dilindən qələmə alın-
mışdır 
II bölmədəki qeydləri mədəniyyət işçisi Təranə Qaqaşova 
təqdim etmişdir, 1987-ci ildə   
III bölmədəki ağıları Şəki şəhərindən kitabxana işçisi Heyran 
Şirəliyeva təqdim etmişdir, 1987-ci ildə 
IV bölmədəki ağılar Şəki rayonunun Oxut kənd sakinləri Bəl-
yar (1), Sədayə Rəsulova (2), Qoxmuq kənd sakinləri Nəsibə 
Abdullayevanın (3,4) və Zivər Mustafayevanın (5) dilindən Fəttah 
Xalıqov qələmə almışdır 
 
Deyimlər, söyləmələr, qoşqular 
Danışanlar, söyləyənlər: 
Bəstərək nənə (Bəstərək Cabbar qızı) - Şəki şəhəri, evdar qa-
dın, 80 yaş,    1972-ci il       
Faiq Çələbi - Sankt-Peterburq, elmi işçi  
Əlibəy Cabbarov - Şəki şəhəri, müəllim, 61 yaş, 1990-cı il 
Hüsniyə Qaffarova - Şəki şəhəri, müəllimə, 50 yaş, 1990-cı il 
Həyat Qaffarova - Şəki şəhəri, evdar qadın, 85 yaş, 1995-ci il       
Lütvəli Vahabov - Şəki şəhəri, müəllim, 80 yaş, 2001-ci il  
Oruc müəllim – Şəki ş. 
Mülayim xala - Şəki şəhəri, evdar qadın, 90 yaş 
 497 
“Şəki bazarı” - “Azərbaycan” qəzeti, 01.09.2006-cı il, № 196 
(4420), səh. 4   
“Həzrət babanın rəvayəti” - Şəki rayonu, Baş Küngüt kənd 
sakinlərinin dilindən Fəttah Xalıqov qələmə almışdır     
 
Sanama 
Bu nümunəni Şəki şəhər sakini Qaffarova Hüsniyə Yaqub qı-
zı təqdim etmişdir  
 
Aşıq yaradıcılığı 
Molla Oruc. “Burşlu qızı”. Baş Layisqi kənd sakini Babayev 
Məmməd Oruc oğlunun dilindən yazıya alan və təqdim edən: El-
man Əzizov, Şəki rayonu,   Baş Layisqi kəndi, AMEA-nın Folklor 
İnstitutunun dissertantı, 43 yaş, 2005-ci il 
Molla Cuma - Dastan - “Həsən əminin öküzü” Azərbaycan 
Milli Elmlər Akademiyasının Memarlıq və İncəsənət İnstitutunun 
arxivi, inv. № 57 
Molla Cuma ilə Aşıq Könlünun deyişməsi. Söyləyən: Aşıq 
Əhməd Qafarov. Nuxa rayonu, Layisqi kəndi. Azərbaycan Milli 
Elmlər Akademiyasının Memarlıq və İncəsənət İnstitutunun 
arxivi, inv. № 78  
Molla Cuma: “Qız”, “Cümə gün” 
Söyləyəni: Umarov Şərif Osman oğlu, Şəki rayonu, Aşağı 
Göynük kəndi,  87 yaş, 1987-ci il 
Təqdim edən: Elman Mövlud oğlu Əzizov, Şəki rayonu, Baş 
Layisqi kəndi,  43 yaş, 2005-ci il, AMEA-nın Folklor İnstitutunun 
dissertantı 
Molla Cuma: “Mənə” - AMEA M.Füzuli adına Əlyazmalar 
İnstitutu, Molla Cuma Seçilmiş əsərləri, 3 cilddə, 1 cild, səh. 83-
84, Bakı: Örnək, 2000. Toplayan Transliterasiya və tərtib edən, ön 
söz, izahat, qeyd və lüğətin müəllifi f.e.d. Mövlud Yarəhmədov   
Aşıq Sənəm: “Kəndçi sevgisi”, “Oğlanla qızın deyişməsi”, “Şi-
şə”. Dastanlar, aşıq havaları, (adları) - Azərbaycan Milli Elmlər Aka-
demiyasının Memarlıq və İncəsənət İnstitutunun arxivi, inv. № 65 
 498 
Aşıq Sirac: “Qanar-qanar”, “Payızda”, “Dinə bilmir”, “Gəl-
məsə”, “Hökmü”, “Ustadnamə”. Əlyazmalarını və audioyazını 
təqdim edən: Azad Ozan - AMEA-nın Folklor İnstitutunun elmi 
işçisi. Aşığın “Yoxdur” (qıfılbənd), “Zoğal” (müxəmməs “Kəmsa-
vad və Sirac” dastanından parça), “Olsa”, “Dolandırır”, “Əlfinaz” 
(qoşayarpaq), “Gələrsən” şeirlərini şəkili aşıq Sakit Köçəri təqdim 
etmişdir.  
Aşıq Sakitin “Yoxdur”, “Var”, “Bizi” (divani), “Dörd, dörd”, 
“Taxta qaşıq”, “Moddu”, “Olaydım”, “Yığılın”, “Od əmim” (təc-
nis), “Yaşada” (dodaqdəyməz təcnis) şeirlərini özü təqdim etmiş-
dir.     
 
Aşıq rəvayətləri 
Molla Cumanın aşıq Ələsgərlə deyişməsi - Deyişmədə qeyd 
olunan qıfılbəndin açmasını Şəki rayonunun Aşağı Göynük kənd 
sakini Şərif Umarovun dilindən Molla Cumanın nəticəsi Elman 
Mövlud oğlu Əzizov lentə alaraq bizə təqim etmişdir. 
K.Vəliyevin “Elin yaddaşı, dilin yaddaşı” kitabında da veril-
miş nümunədən istifadə edilmişdir. (Açması verilməsə də) Bax: 
K.Vəliyev: “Elin yaddaşı, dilin yaddaşı”, Bakı, Gənclik, 1987-ci 
il, səh. 185-186  
Haram ət - Danışan: Umarov Şərif Osman oğlu, Təqdim 
edən: Əzizov Elman Mövlud oğlu 
“Molla Cumanın Qıpçaq səfəri”, “Molla Cumanın qərib aşıq-
la görüşü”, “Molla Cumanın Molla Surxaydan gileyi” - Danışan: 
Aşıq Mirzəli Mirzəağa oğlu Abbasov, 1929-cu il təvəllüdlü, Şa-
maxının Şamlı kəndinin sakini, 2006-cı il 
Molla Cuma və Bilal - Elman Əzizov - Molla Cumanın nəti-
cəsi, “Gülüstan” qəzeti, 14-21 mart 1998-ci il  
“Ustad və şəyird” - Aşıq Siracın dilindən audioyazını 
AMEA-nın Folklor İnstitutunun elmi işçisi Azad Kərimli (Azad 
Ozan) təqdim etmişdir, 2002-ci il      
 
 
 499 
ƏLAVƏLƏR 
 
Müəllifli bayatılar 
Müəllifli bayatılar: bayatının müəllifi Niyazi Şəfayət oğlu 
İdrisli - 1940-cı il təvəllüdlü, təqaüddə olan mühəndisdir. Azər-
baycan Yazıçılar Birliyinin Şəki bölməsi “Söz, Söz... Söz”, Mas-
ter nəşriyyatı, Şəki-2006, səh. 171  
  
Cürbəcür adətlər 
Toy adətləri - “Doqqazkəsmə”     
Söyləyən: Şəki rayon II Biləcik kənd sakini, 1918-ci il təvəl-
lüdlü Münəvvər nənə, VI.2005-ci il 
Yazıya alan: İslamova Rəhimə - Şəki rayonu, II Biləcik kənd 
orta məktəbinin müəllimi, 1947-ci il təvəllüdlü, VI.2005-ci il 
“Qız toyu”, “Oğlan toyu”, “Keçmişdə Şəkidə “hə”yə getmə 
adəti”, “Keçmişdə həccə getmə mərasimi”, “İbadət və tamah”  
Danışan: Lütvəli Vahabov 
Xalq mahnıları 
Dastanlar və aşıq havaları 
Oyun havaları  
(Adları) 
Az.SSR Elmi-tədqiqat musiqi kabineti NİKMUZ, Nuxa eks-
pedisiya, 1937-ci il  
Sədr (Bül-Bül) 
İsmayılov M. 
Bağırov Z. 
Həbibə (katibə) 
AMEA-nın Memarlıq və İncəsənət İnstitutunun arxivi  
Toplayanlar: Qarayev Q., Hacıyev C., İsmayılov M. 
 
Müqəddəs sayılan yerlər 
(Pirlər, Ziyarətlər) 
“Azərbaycanda pirlər” - Məşədixanım Nemət, Azərbaycan 
Dövlət Nəşriyyat-Poliqrafiya Birliyi, Bakı-1992, ss. 71, 72, 73, 
76, 77, 78, 98, 99, 100   
 500 
Güldəstə piri - Vasim Məmmədəliyev - akademik, BDU-nun 
İlahiyyat kafedrasının müdiri   
 
Şəkidə bəzi məhəllə, nəsil, tayfa və soy adları 
I. “Ağvanlar”, “Sarıtorpaq”, “Motorun aralığı”, “Mirzələr-
Zorvalar”, “Otaq eşiyi”, “Arx üstü”, “Çökək məhlə”, “Gəncəli 
məhəlləsi”, “Yuxarı baş” haqqında mətnlərin müəllifi hazırkı an-
tologiyanın tərtibçisidir 
II. “Ağvanlar” - “Dədə Qorqud yurdu”, Əjdər Fərzəli “Yeni 
Azərbaycan” qəzeti, № 87 (1567), 19.04.2003-cü il 
III. “Dolmabağçalar” Danışan: Salamov Akif Salam oğlu 
(Akif Salamoğlu)  
“Daptqopsunlar” - “Dartqopsunların” Ənvər, Şəki şəhəri, 
pensiyaçı, 1940-cı il təvəllüdlü 
“Mənkərli və Sabunçu məhəlləsi”, “Qullar” məhəlləsi - Həsə-
nov Əli İskəndər oğlu, Şəki şəhəri, pensiyaçı, 70 yaş, 2000-ci il 
Kəndçi mülkünün quruluşu: Rəşid bəy Əfəndizadə, “Şəki 
vilayətində kümdarlıq peşəsinin tarixi, ipəkçilik sənayesi və 
ticarəti haqqında”. Azərbaycan Milli Elmlər Akademiyası Şəki 
Regional Elm Mərkəzi. Tərtibçi və şərhlərin müəllifi: Ədalət Ta-
hirzadə. “Nafta-Press” nəşriyyatı, Bakı-2006, səh. 43-47  
Əhalinin geydiyi libası və libas üçün toxuduğu ipək parçalar 
haqqında: Rəşid bəy Əfəndizadə, “Şəki vilayətində kümdarlıq 
peşəsinin tarixi, ipəkçilik sənayesi və ticarəti haqqında”. Azərbay-
can Milli Elmlər Akademiyası Şəki Regional Elm Mərkəzi. Tər-
tibçi və şərhlərin müəllifi: Ədalət Tahirzadə. “Nafta-Press” nəşriy-
yatı, Bakı-2006, səh. 47-51 
 
 
 
 
 
 
 501 
QEYD VƏ ŞƏRHLƏR... 
 
1 Kümdarlar toxum dirildikdən sonra təbəqələrə sərib evdə 
pürük verərlər. 
- Xırda doğranmış tut yarpaqları. Birdən durandan sonra küm 
damına köçürmək üçün bir adətə riayət edərlər - küm damında ke-
çən sənədən qalma süpürüntüləri, mizi və tozu süpürüb bir qaba 
yığarlar və dan yeri ağarmamış obaşdan durub onu dört yolun ay-
rıcına çıqarlar.   
2 Birinci yuxudan.  
3 Barama qurdunun ifrazatını. 
4 Dallarına baxmayaraq evə qayıdıb ələttəcil qurdu küm da-
mına (çardağa) köçürərlər. 
- Təcili şəkildə.  
5 Bundan əlavə, dəstəmazsız, qüslsuz, qırxlı arvad, qırxlı 
uşaq, qırxa düşənlər üçün kümə daxil olmaq qəti surətdə qadağan-
dır. Bədnəzərə müqabi küm damının astanasında at, eşşək nalı ça-
xarlar... 
- Gözə qarşı. 
6 ...bir düzüm göz mıncığı, balıqqulağı, maşaq dırnağı, dağda-
ğan toxumu, it nəcisi asarlar, baş tirinə at, mal və it kəllələri qon-
dararlar və qapısına bədnəzər duası yazıb yapışdırarlar. 
- Vaşaq. 
7 Kümə baxan mütəxəssisi muzdur sifətilə saxladıqları zaman 
piş əz vəqt onun haqqında soraşıqlar apararlar ki, görək onun əlin-
də küm sönmək ittifaqı olubdurmu? 
- Qabaqcadan. 
8 ...olmuşsa onu bədyümn hesab edib ətrafa qoymazlar. 
- Uğursuz, ağırayaq. 
9 Əski üsulda qurda baxmağın məzzərrətindən, yeni qaydala-
rın gözəl nəticələrindən təfsilat üzrə göstərdim. 
- Zərərindən, ziyanından. 
10 İşin nəhayətində məruzəni dinləyən atalardan Hacı Əsəd 
namında bir kişi söz aldı və guya gözüylə gördüyünü danışmağa 
 502 
başladı: “Mənim anam qurt toxumumnuzu hər il torbada ət qoynu-
na qoyub gəzdirərdi və üç günün müddətində papağlaşıb mürcəsi 
çıxardı”.   
- Burada: balası. 
11 Bir gün anamın qoynunda toxum torbası ola-ola əyilib 
höyütdən su çıxardığı zaman torba qoynundan düşüb suya batar. 
- Əllə qazılmış və üstü örtülü su quyusu. 
12 Bu iş cümləmizin fikrindən çıxar. 
- Hamımızın.    
13 Bir vəqt höyütə su almağa gedənlər mayın axır zamanında 
görərlər ki, ağac meyvə həngi barama gətiribdir. 
- Kimi, təki (Qəbələ ləhcəsindədir). 
14 Allahın təqdiriylə nə cücü-mücü, nə qurt-quş onlara muzu 
ola bilmədi! 
- Əziyyət verən. 
15 Ağzı əyrini (Hər şeydən narazı qalan insan) təndirə saldı-
lar, didi: - Odun höyüşdü.   
- Şəki ləhcəsində “yaş” deməkdir. 
16 Alma kürən, satma kürən, … 
- Sarıbəniz, sarı. 
17 …illah da ki, qaşqa kürən. 
- Malın, atın alnında olan ağ ləkə, nişan, “tük” “Qaşqasınnan 
vurasan, it kimi gəbərər”. 
18 Başımdan yalo qopdu.     
- Od, alov deməkdir. 
19 Çərçinin xırda-xırda andı yığılıb eşşəyinə qənim olar. 
- Taxtanı yonmaq üçün xüsusi dülgər aləti. Çərçi yonqarı hə-
mişə dülgər tərəfə atır. Xalq arasında xəsis adamlara “çərçi”, “şa-
balıt”, yəni çərçi kimi xeyiri (yonqarı) öz qabağına ötürən, şabalıt 
kimi bərk, möhkəm və s.               
20 Həttax-məttax diyir həbilədi.   
- Təkidlə, iki ayağını bir başmağa dirəyib, öz sözünü yeridir. 
21 Həm ulaxdı, həm sulax. 
- İşə yarayan, işlək.  
 503 
22 Kiş batan kimi batdı. 
- Şəki rayonundakı Kiş və Oxud kəndlərinin yağışdan, dağ 
sellərindən batması tarixi: 134, 339-rəbiül-əvvəl 1217 (iyul 1802), 
230-1217 (1802), 528-Şabanın sonu 1217 (Dekabrın sonu, 1802) 
Tarixi - on yeddidə oldu yağış, Axiri-Şabanül-müəzzəm sövtə get-
di Oxud ilə Kiş.  
23 Qanana çivin sazdı, qanmiyənə nağara-qabal da azdı. 
- Milçək. 
24 Lələ adamın bir dərdi, evladı olanın min dərdi olur. 
- Evladı olmayan (sonsuz) arvad, kişi.  
25 Miyanaçının kisəsi gen olar. 
- Bəzi yerlərdə (Baş Zəyzit, Orta Zəyzit) Miyanda, miyanaçı, 
miyəndə də deyilir-kənd xidmətçisi, icraçı.   
26 Sənəyə verə-verə güyümün bahası çıxdı. 
- Səhənk. 
27 Yiyən darıxar, yimiyən çoruxar. 
- Çaşar, özünü itirər.  
28 Xan dəmirçini yanına çağırır, ona atları üçün dörd min 
midbar hazırlamağı tapşırır. 
- Xırda mıx, xalq arasında “mıxı mismar eliyən Allah” deyi-
mi gəzir. Bu rəvayətdə “midbar” sözünün atı nallamaq üçün istifa-
də olunan mıx mənasında işlədildiyini də ehtimal etmək olar. 
29 İyid qızın çox xoşuna gəlir, əldən buraxmaq istəməyib xəl-
vətcə ona deyir: 
- Oğlan, kötüyü parçalamağa tələsmə, qıxmıx-qıxmıx, talaşa-
talaşa, xırda-xırda əritməyə çalış. Onda yorulub əldən düşməzsən. 
- Xırda-xırda. 
30 İki bacı vardı, böyüyünün əri rəncbər (əkinçi), kiçiyinin əri 
isə kümdar idi. 
- Barama yetişdirən. 
31 Görürlər ki, gözləri açılmış kor uşaq qarğının ucunu şişlə-
yib, hovuzun dibinə batırır. 
- Qamış.   
 504 
32 ...Çoxlu sayda güllə yarası almasına baxmayaraq uzun 
müddət müqavimət göstərməsi məni çox təccübləndirmişdi. Lakin 
onun əynindəki geyimini soyundurarkən bəzi şeylər aydın oldu; 
onun bədənindəki yaraların hamısı beşmetlə tutulmuş və bu, görü-
nür qan itgisini ləngidirdi. 
- Xüsusi materialdan tikilmiş qoruyucu jilet. 
33 Bir dəfə Şamil Dağıstanın nüfuzlu adamlarını yığaraq oğlu 
Qazı Maqomanı özünə varis seçməyə təklif etdi. 
- Qazı Maqoma adı müridlərə çağırışla bütün Dağıstanı ayağa 
qaldırmış və nəticədə Hirpi yaxınlığında (1832-ci il) öldürülmüş 
İmam Qazı-Məhəmmədin şərəfinə qoyulmuşdur. 
34 Onlar Nuxadan xeyli məsafə uzaqlaşdıqda (10 verst), Hacı 
Murad birdən atını çevirib keşikçilərə atəş açaraq birini öldürdü, 
digərləri isə atlarını çaparaq aradan çıxa bildilər. 
- 1 verst1 km 67 m. 
35 Misal üçün, Şəki xanlarından İsmayıl xanın dövrünü götü-
rəlim.  
- İsmayıl xan Cəfərqulu xan oğlunun ölüm tarixi: 132-15 şə-
ban 1234      (7 iyun 1819), 299, 326-1234 (1819), 536-13 şəvval 
günorta vaxtı 1234 (5 avqust 1819) 1, 2, 3, 5 rəqəmləri qaynağın 
nömrəsini, onların ətəyindəki (indeksdəki) rəqəmlərsə maddeyi-
tarixin göstərilən qaynaqda neçənci olduğunu bildirir. Məs. 132 
göstərir ki, bu maddeyi tarix 1-ci qaynaqda 32-ci yerdədir*. 
Bax: Maddeyi-Tarixlər. 
* Maddeyi-tarixlər - Tarixdəki bir çox adamlar, hadisələr 
haqqında dolğun bilgi verir, Şəkinin o dövürkü tarixi haqqında 
geniş təsəvvür almağa kömək edir. M.Füzuli adına Respublika Əl-
yazmalar İnstitutunda saxlanılan beş farsca qaynaqdan götürülmüş 
bu maddeyi-tarixlərin heç birinin müəllifi, yazılma tarixi göstəril-
məyib. 
** Nuxunu alan yaranal Səlim xan Nuxuda xan tikibdir. O 
əsnada İran şahından Xoylu Cəfərqulu xan Rugərdan olub, Rusiy-
yə dövlətinə pənah gətiribdir. Rusiyyə padşahı Nuxunun xanlığın 
Cəfərqulu xana veribdir. Cəfərqulu xan neçə il Nuxuda xanlıq 
 505 
edib, vəfat edibdir. Cəfərqulu xan oğlu İsmayıl xan Rusiyyə pad-
şahının hökmüylə xan olub, bir neçə vaxt xanlıq edib. Oğlu qal-
mayıb, bir nəfər qızı qalıbdır. İsmayıl xandan sonra Nuxuda xan 
olmayıb, qəməndallar olubdur.  
Qeyd: Şərh Ədalət Tahirzadənin “Şəkinin tarixi qaynaqların-
da” kitabından götürülmüşdür. bax: həmin kitabda səh. 84 Ədalət 
Şərif oğlu Tahirzadə Qəbələ rayonunun Xırxatala kəndində ana-
dan olmuşdur. 55 yaşı var. Respublikanın tanınmış ziyalılarından-
dır. Filologiya elmləri namizədi, dosentdir. 16 kitabın, 300-dən ar-
tıq elmi və elmi-publisistik əsərin müəllifidir. 
36 Nəhayət, Şəmsəddin bəy adlı birisinin övrətini zor ilə əlin-
dən alıb özünü də boğazından asdırdı. Günülük hissiylə xana qarşı 
nifrət bəsləyən xanın övrəti-sabiqi Şəmsəddin bəyin qardaşı Səd-
rəddin bəyə qasid vasitəsiylə işbu əhvalatı bildirdiyi üçün xan öz 
övrəti-sabiqini hal-hazırda mövcud sarayın “Cəza eyvanı”ndan 
həyətə atdırır.   
- Qanuni (nigahla) alınmış arvaddan sonra (üstünə) alınan 
arvada (arvadlara) günü deyirlər.  
Onlar bir-birini də günü adlandırırlar. Şəkidə xalq arasında 
belə deyim də gəzir: 
Günümə bax, günümə,  
Haqdan gələn zülümə bax, zülümə də.  
37 Şura 20-ci ildə gəlif. Müharibə oluf, Qax rayonu keşmağa 
qoymadı qırmızı qoşunu  
(1920-ci il sovet hakimiyyətinin gəlişi nəzərdə tutulur - 
H.Ə.). 
38, 39 Rəvayətə görə Oryat kəndinin sakinləri Oryat Əmir 
Teymurun ordusunda Şəkiyə gəlib bu yerlərdə qalmış moğol 
tayfasının qalıqlarıdır. Tayfanın bina etdiyi kəndə sərkərdə Əmir 
Teymurun şərəfinə Oryat adının verilməsi də təbii görünür.   
- 1399-cu miladi yılında Teymur ikinci dəfə olaraq Zaqafqa-
siyaya gəlib Gürcüstanı cəzalandırır. Teymur bu dəfə Zaqafqa-
siyaya gəldikdə Seyidəli xan adında birisi Şəkidə hökmranlıq edir-
di. Seyidəli xan Əmir Teymura tabe olmaq istəmədi və məmləkəti 
 506 
taleyə buraxaraq öz ətrafıyla çəkilib dağlara getdi: Əmir Teymur 
gəlib Şəki ölkəsini özünə tabe elədi və qış vaxtını Kür çayının iki 
qolu arasında vaqe olub, Mahmud Qazan xan (Qazan Mahmud 
Elxan (1295-1304) tərəfindən bina edilmiş Mahmudabad şəhərin-
də keçirdi.) (A.A.Bakıxanov) Ədalət Tahirzadə “Şəkinin tarixi 
qaynaqlarda” Bakı-2005. “Master” nəşriyyatı s. 141.  
Vaxtilə Şəki qəzasında mövcud olmuş inzibati bölgüyə 
əsasən Oryat kəndi 2-ci dairəyə daxil idi. Ə.Tahirzadə “Şəkinin 
tarixi qaynaqlarda” kitabında çox düzgün olaraq Şəki zonasındakı 
ləzgilərin yerli türkləri çox vaxt “muğal” (“moğol” sözünün təhrif 
olunmuş variantıdır - H.Ə.) adlandırdıqlarını qeyd edir. 
Moğol hökmdarı Cahan şah (1628-1658) çox sevdiyi, lakin 
vaxtsız itirdiyi zövcəsi Mümtaz Mahal Banu Bəyimin qəbri 
üstündə Tac Mahal türbəsini tikdirdi. 1630-cu ildə məqbərənin 
tikinti işlərinə başlanmış və 25 il müddətinə başa gəlmişdir. Tikin-
tidə 20 min fəhlənin çalışdığı Camna çayının sahilində yerləşən bu 
türbəni türk memarı Ustad Məhəmməd İsa Əfəndi, səmərqəndli 
Məhəmməd Şərif və istanbullu Xan Rumu ilə birgə tikmişlər. 
Kitabə və bəzək işlərini Şiraz, Lahor, Təbriz, Dəməşq, Bağdad və 
Buxara ustaları görmüşlər. Məqbərə beşkümbəzli möhtəşəm bina-
dan (hündürlüyü 74 m) və künclərdəki 4 minarədən (hündürlüyü 
45 m) ibarətdir. Cahan şahın özü də sonralar bu türbədə dəfn olun-
muşdur. 
40 Şirəligil Göybulaq kəndinin qabağında dincəlməyi qərara 
aldılar.  
Şəki şəhərindən təxminən 20 km məsafədə, Cəfərabad kəndi-
nin yaxınlığındadır. Cəfərqulu xan tərəfindən bina edilmişdir ki 
“...Xoy vilayətinin hakimi Cəfərqulu xan dövləti-mətbuəsindən 
çönüb, on mindən artıq türk və ermənidən ibarət olan məiyyətilə... 
Şəki vilayətinə köçmüşdür. ... gələn ermənilər Şəkidə bu 
kəndləri bina etmişlər: Cəfərabadxoy, Aydınbulaq, Göybəyli, Ağ-
pilləkənd” (Rəşid bəy İsmayılov. Azərbaycan tarixi. Bakı, Azər-
nəşr, 1993, s. 31).                                                        
 507 
“Azərbaycan Demokratik Respublikasının ilk Baş naziri olmuş 
Fətəli xan Xoyskinin ikinci babası Cəfərqulu xan Dünbüli... Fətəli 
şah rejimi ilə çəkişdiyinə görə qohum-əqrabası və qoşunu-cəmi 12 
min nəfər, o cümlədən 2 min erməni ilə Şimali Azərbaycana gəlir. O, 
...Şəki xanı təyin edilmiş və ona general-leytenant rütbəsi verilmişdir. 
Xan Xoyski soyadını Cəfərqulu xana Sisyanov vermişdi. Cəfərqulu 
xan indiki Cəfərabad (bu kənd onun şərəfinə Cəfərabad adlandı - 
H.Ə.) kəndini bina edir, erməniləri isə yaxınlıqdakı Göybulaq, 
Daşbulaq, Şirinbulaq, Aydınbulaq adlanan yerlərdə məskunlaşdırır. 
... Rəvayətə görə, Cəfərqulu xan öz bağında atına ağacdan dərdiyi 
xurmanı yedirtdiyi vaxt öldürülmüşdür”. (Azərbaycan folkloru 
antologiyası. VI kitab. Şəki folkloru, II cild. Toplayan və tərtib edən: 
Hikmət Əbdülhəlimov. Bakı: Səda, 2002, s. 141). 
Şərhə əlavə: Çox ehtimal ki, yuxarıda qeyd olunan Göybəyli 
kəndi indiki Göybulaq kəndidir. 
41 Bi günü bi nəfər gəldi yanıma, didim xeyir ola, didi iş yeri 
axtarıram, vəziyyətim canadı, didim iş yeri məndə. 
- Canadı sözü - pisdir, ağırdır mənasında işlədilir. 
42 Bizə bunu apardım, didi işin nədi, didim qandax qazmax, 
beyağı qandax olutdu. 
- Qandax - dayaz, kiçik quyudur. 
43 Ot bitməyən bir səhrada dəvə, eşşək və qoyun bir bafa ot 
tapır.  
- Bir neçə yava (yavalıq) ot. 
44 Qarı oğlanların himayəsilə həmin evdə bir müddət rahat 
yaşayır, özünə məşğuliyyət tapırdı: Dirlik edir, mala baxır, kürd 
basdırır, cücə böyüdür.    
- Göyərti yetişdirilən yerə dirlik deyilir. 
45 Qarı deyir: 
- Xoş gəlmisən, çaqqal qardaş. Sən gəlib xırda-xırda cücələri 
aparırsan. Qoy cücələr böyüsün. Səninlə belə şərt kəsirəm: get, 4-
5 aydan sonra gəl, cücələrin yarısını öz əllərimlə tutub sənə verim, 
yarısı da maa qalsın. Beləcə, qarı çaqqalla qəbalə bağlayır. Hər 
ikisi qol çəkir. 
 508 
- Qəbalə - müqavilə deməkdir.   
46, 47 Kişi oğlunun yataq otağının lənpəsində qəndil asmaq 
üçün asqı qoyutdurur.   
- Ləmpə-tavan - Qəndil-çilçıraq.  
48 Curları təzədən bir-bir yığışır, Soyuqbulaqda elədiklərini 
zarafata yozurlar. Guya çıxıb gedəndən az sonra qaytarmaq üçün 
onun dalınca çıxıblar, amma heç yerdən tapmayıblar. Beləcə, oğ-
lanın saqqızını oğurlayırlar. 
- Aldadırlar, başdan çıxarırlar.    
49 Sonra məşhur bir qumarbazın sorağına düşüb ardınca yol-
lanır. Bu adam filan şəhərdəki filan hamamda ocaqçı işləyirdi. 
Qardaşlar ora yetişib görürlər ki, hamamın külxanasında kasıb bir 
adam oturub. 
- Odunla qızdırılan hamamlarda odun külü yığılan yer.  
50 Ortancıl qardaş deyir:   
- Çaxır vəqf yerin üzümündən düzəldilib.  
- Məzarlıq, qəbiristanlıq. 
51 Əvvəl ev sahibini danışdırırlar. Onu məhlə barısını çox 
hündür tikdirməkdə taxsırlandırırlar. Kişiyə deyirlər:    
- Sənin qəsd-qərəzliyin olmasaydı barını elə hündür tikdir-
məzdin. Bu biçarənin da qıçı sınmazdı. 
- Barı - həyət divarı. 
52 Keçəl də özünü təmizə çıxarmaq məqsədilə diyir:    
- Mən də fındığı bazarda bir qışdaxlıdan almışdım.  
- Qışlaq Şəki şəhərinin aşağı hissəsidir. Şəhərin yuxarı hissə-
sinə nisbətən xeyli isti relyefinə görə Qışlaq adlanır. (Yaylaq 
sərinləmək üçün, qoyun-quzunu istidən xilas etmək üçün, Qışlaq 
isə isti relyefinə görə qışlamanı keçirmək üçün əlverişli sayılır).   
Bir gün keçəl kosaya deyir: 
- A kosa, istəyirsən işlərimizi dəyişə-dəyişə günümüzü başa 
vurax.  
53 Adam həmişə işləyəndə də, işləməyəndə də yorulub tıncıxır. 
- Bezikir, bezir.      
 509 
54 Kosa malı ağıldan çıxaran kimi öküz dartıb qaçmağa 
hazırlaşır, kosanı kürsü qarışıq yerə yıxıb dalınca sürüyür. 
- Mal-qara saxlanan yer, tövlə.    
55 Razılaşırlar. Çardağa çıxıb töylənin tavanını sökürlər. Kosa 
keçələ deyir:    
- Öküzü kəsmağa sən yaxşısan. Düş öküzü kəs. Əvvəlcə bir 
budunu özünnən ötrü, sonra o biri budunu mənnən ötrü kəndirin 
ucuna bağlayarsan. Yuxarı qaldırram. Axırda da kəndiri belinə sa-
rıyarsan, səni dartıb çıxardaram. Şələlənib gedərox. 
- Dalımıza yükləyib.    
56 Mirzə Abdulcabbar doktor Ocaqovun yaxın dostu idi.     
- Adlı-sanlı həkim, həm də xeyirxah, humanist insan kimi 
tanınırdı. Görkəmli kino rejissoru Rasim Ocaqovun atasıdır.     
57 Yetim oğlu Ovçu doktor ilə dost olduğundan tez-tez onun 
yanına gedər, hal-əhval tutardı. 
- Şəkidə onkoloji dispanserin baş həkimi idi, dadlı-duzlu 
yumoru və zarafatları ilə ad çıxarmışdı.     
58 Bir dəfə kimya dərsində müəllim Qabardin oğlundan soru-
şur: – Mənsur, de görüm suyun düsturunu necə yazmaq olar? 
- Bu ləqəblə tanınan nəsil vaxtilə Kabardin-Balkardan gələrək 
Şəkidə məskunlaşmışlar. Onlara “Kabardinlər”, “Kabardin oğlu”, 
“Kabardin-Əlyəsər”, “Kabardin-Ələsgər” deyə müraciət edirlər. 
Həmin nəsildən olan “Əbicəbicə” Ələsgər və Mənsur sürücü işlə-
yirdilər. “Kabardinoğlu”nun lətifələri Mənsura aiddir. 
59 Baş Göynüklünün yolu Xaldan tərəflərə düşür. 
- Şəkinin ən böyük kəndlərindəndir. Aşıq Camal, Aşıq İsma-
yıl, Aşıq Əhmədiyyə bu kəndin sakinləri olublar. Özünəməxsus 
dialekti və folkloru ilə tanınır.   
60, 61 Yeşil dayının qonşusu bərk xəstələnir. Gedir qonşusunu 
yoxlamağa. Çıxanda xəstənin arvadı Yeşil dayıdan soruşur ki, 
Yeşil dayı, bunnan gözün nə alır? Yeşil dayı deyir ki, bacı, 
narahat olma, iki günə ya tapa çıxar, ya sapa. 
 510 
- “Sağalar” “şəfa” tapar sözü ehtimal olunur. “Sapa” çıxar sö-
zü dünyasını dəyişər, dağın ətəyi(nə), təpə(yə), oradakı qəbirsan-
lığa çıxar mənasında fərz etmək olar. 
62 Biləcikli Mədət dayı yonca otu çalıb, qurudub, qotmana 
yığmışdı ki, güclü yağış yağırdı.    
- Biçilmiş kiçik ot topası; - Bi qotman ot yığmışdım, geyif 
gördüm oğurriyitdilər.   
63 Şəkinin Kiş kəndinin sakini Şəmi kişi müharibə dövrü 
qəssab dükanından başayaq almaq istəyir. 
- Kəllə-paça.   
64 Qaraqoyunlu lətifələri.  
- Şəkinin Qaraqoyunlu kəndlərindən biridir.   
65 Şəkidə bir adam yaşayırdı. Ona camaat Dəli Mehdi deyirdi. 
O, həmişə bazarda sakit-sakit gəzərdi: Dindirib danışdıranda mə-
zəli söhbətlər edirdi.     
- Şəkidə məşhur baməzə olub.   
66 Kiçik oğlum gah yalan danışır, gah da doğru. Həfrayi-
məssəf qalıram.       
- Avara, qeyri-müəyyən vəziyyətdə. 
67 Ə, rahatlanmağa da ananın tumanınnan yapışıb gedirsən. 
Səndən karvan-zad soyan olmaz… Tez işini gör, yuxum gözüm-
dən tökülür. 
- Ayaqyoluna, tualetə getmək mənasında.   
68 Molla deyir: Ay olaydı burda bir qab süttü aş. Yanının əz-
məsiylə.   
- Əzmə - Bişirilərək ət doğrayan maşından keçirilən qara ci-
yər və quyruq, duz, istiot, sarıköklə ərinmiş yağda hazırlanır və 
əsasən paxla-şüyüdlü plovun yanında verilir.    
69 Yanının kavabı ilə, yanının oşarasiylə. Vurasan şapalağı, 
yağ süzülə aşağı əlindən.   
- Oşara - Gülab, süd, boymədərən, şəkər tozu qaynanmış suda 
həll edilərək hazırlanır.       
70 Uzaq səfərdən gecə yarısı evə qayıdan kişi içəri girəndə iki 
nəfərin  pəncərədən atılıb qoyun küzünə girdiyini görür və tez 
 511 
qutanın ağzını bağlayıb arvadını haraylayır ki, tez bir pərdi dəyə-
nəyi gətirsin.  
- Mal qara saxlanılan yer, tövlə.  
71 İki ləzgi keçəçi Qaraqoyunlu kəndlərindən birinə gəlir.   
- Keçə-qoyun yunundan toxunub yoğun ağaclarla döyülüb 
bərkidilən palaz növü.  
72 Bu minvalla Sərkar Məcid çobanlarına zülm edər, onlara 
qarın dolusu yemək yeməyə qoymurmuş. Çobanlar da onun acığı-
na sürünü yaxşı otarmır, arxacdan uzaqlaşan kimi bir dərəyə yığıb 
yatdırırdılar.    
- Arxac - qoyun-keçi saxlanılan yer.  
73 Tiflis həkimi Monse və Samux qaçaqları.  
- Əhvalatı 85 yaşlı Tbilisi vətəndaşı Monse söyləmiş, Əşrəf 
Vahabov qələmə almışdır.  
74 Bir gün Dağar Cabbar baytar kimi tanıdığı Şirəlidən 3 gir-
vənkə ət alanda deyər: 
- 409.5 qr.    
75 Ay Şirəli, camışımızın balası quyruqdan gəlib.   
- “Tərs gəlib” anlamındadır. 
76 Bir kişinin belindən yel tutur. O, 5-6 ay xəstə vəziyyətində 
qalır. Şəhərdəki ara həkimləri - mama Zəhra, həkim baba - hərəsi 
bir cür müalicə yolu göstərsə də, köməyi olmur. Dedilər ki, Çaq-
qal dərəsi adlanan yuxarı məhəllədə bir Hacı həkim yaşayır. Onu 
da gətirin.     
- Təxminən 1920-1922-ci illər arasında baş verdiyi ehtimal 
olunur. Əhvalatı söyləyən 90 yaşlı Şirəli baba deyirdi ki, bunu 
nənəmdən, nənəmin qardaşlarından təkrar-təkrar eşitmişəm. Onun 
ağzından eşidənləri 14 yaşlı nəvəsi Məmməd qələmə almışdır. 
Qeyd: şərhin müəllifi L.Vahabovdur.    
77 Şəki xanını Dəhnə kəndinə qonaq çağırırlar. Həmişə 
olduğu kimi Xan Hacı Feyzi oğlu İlyası da özü ilə aparar.   
- Məşhur baməzə Hacı dayı nəzərdə tutulur.    
78 Ədilxan İlisulu.     
 512 
- Şəkidəki xanlardan biri idi. Ədil xan əvvəllər İlisuda, 1930-
cu ildən sonra Tiflisdə və Şəkidə yaşamış, 1950-ci illərin sonunda 
vəfat etmişdir.    
79 Xanabad körpüsü: Şəki-Zaqatala bölgəsinə tərəf ancaq 
Xanabad kəndindəki körpüdən keçmək olardı.    
- Əhvalatı Lütvəli dayıya atası danışmışdır, o, 103 yaşında 
dünyasını    dəyişmişdir.  
80 Hacı Vahabın Məmə adında bir beyşüyür oğlu da vardı.   
- Tənbəl, avara, işə-gücə yaramayan.    
81 Leyli qarı həyətdə xana qurub parça toxuyurmuş.   
- Şəkinin Çayqaraqoyunlu kəndinin Dalolu məhləsində yaşa-
yan Leyli qarı Tanrıverdi qızı igid qadınlarımızdan idi. O, məşhur 
Rəfiuşağı nəslindən idi. Rəvayət kimi el arasında söylənən hadisə, 
deyilənlərə görə 1945-ci ilin aprel ayında baş vermişdi. O, zaman 
Leyli qarı tamam yaşa dolub qarımışdı. Qeyd: Bu şərhin müəllifi 
L.Vahabovdur.    
82 İ.Mustafayev sakit səslə soruşur: - kişi, maşına mindiyin 
kənddənsən? (yəni Suçma kəndini nəzərdə tutur). Cavad kişi arxa-
ya baxmadan deyir: 
- Allah eləməsin, muğal olam, mən qaraqoyunluyam, tərəkə-
məyəm.  
Suçma - Su-çi-vin. Vaxtilə Su-çi-vin Şəki qəzasının 2-ci 
dairəsinə daxil idi. Kəndin sakinləri türklər idi. Türkləri isə muğal 
(moğal) adlandırırdılar. (indi də ləzgilər və d. etniklər yerli əhalini 
(türkləri) muğal adlandırırlar) Daha ətraflı məlumat üçün bax: 
Ədalət Tahirzadə “Şəkinin tarixi qaynaqlarda” ss. 175, 183. 
83 Molla Cuma. Həsən əminin öküzü Ustadnamə.     
1. “Həsən əminin öküzü” R.Rüstəmzadənin “Aşıq rəvayətlə-
ri”ndə verilib. Lakin həmin variantda ustadnamə də verilməmiş-
dir. İndiki variantda isə ustadnamə verilir, həm də bu, fərqli vari-
antdır. Dastan ustadnamədən əlavə 24 beytdən ibarətdir. 
2. “Həsən əminin öküzü” digər variantda “Molla Cümə və 
Dabbax” adı ilə deyişmə kimi verilib. Cəmi: 6 beyt (bax: Molla 
Cümə. Əsərləri. Toplayıb yazıya alanı və tərtib edəni prof. 
 513 
P.Əfəndiyev, “Maarif” nəşriyyatı, Bakı-1995, ss. 329, 330). Bu 
mövzuda daha ətraflı bax: F.Çələbinin indiki Şəki folkloru antolo-
giyasına ön sözü.     
84 Bir diləyim var dərgahımdan istərəm,  
İsmi olan o minbirə bağışla, yarəb.    
- Minbirə. Qur`anda ismi-əzən. 
85 Biz ona ümmətik, o bizə ağa,    
Günahkar bəndəyik, düşdük ayağa.  
Ol hürü qılmana, səkkiz uçmağa,  
Şərabən təhürə bağışla, yarəb.  
- “səkkiz uçmağa”.    
86 Şərabən təhürə axar cənnətə,  
Qismət olsun bir günahkar ümmətə. 
Beş vaxt qılınan fəzzi sünnətə,   
O Xeylətül Qədrə bağışla, yarəb.   
- Qədr gecəsi vaxtdır. Quranın 97-ci Əl-Qədr (Ramazan ayı-
nın 27-nə təsadüf edir) surəsinin şərhi: 
1. Biz Quranı qədr gecəsində bir dəfə lövhi məhfuzdan, sonra 
tədricən Peyğəmbərə iyirmi üç ilə nazil etdik. 
2. Qədr gecəsinin nə olduğunu bildirdik. 
3. Qədr gecəsi vaxtdır. Bu gecədə ibadət etmək - min ay ge-
cəsinin ibadət etməyindən yaxşıdır. 
4. Mələklər və cənab Cəbrayıl o gecədə Allahın izni ilə Yerə 
enərlər və həmsöhbət olarlar, xəlqin ibadət və Quran, tilavət et-
mək səslərini eşidərlər. 
5. Bu gecə salamatlıq gecəsidir, möminlər o gecə ibadət et-
diklərinə görə, bütün məxluqat şəfaət taparlar, o gecə Allahtaala-
dan istədiyin sənə nəsib olar. 
87 Turi Sina məsgən oldu Musaya,   
Əvvəli Adəmə, sonra Həvvayə, 
Yüz iyirmi dörd min gələn mövlaya, 
Xatəmül Muxtara bağışla, yarəb. 
- Yüz iyirmi dörd min peyğəmbər.  
88 Molla Cuma ilə aşıq Könlünün deyişməsi.    
 514 
- Dillərdə gəzən rəvayətə görə Molla Cuma bu deyişmədə 
Aşıq Könlünün timsalında özü ilə, öz Könlü ilə deyişir. Bəzi ki-
tablarda verilmiş “Molla Cuma və Aşıq Könlü” sərlövhəsindən də 
görünür “Aşıq Könlü” ifadəsi daha düzgün olardı. Bu fikrimizi 
M.Füzuli adına Əlyazmaları İnstitutunun Molla Cumanın əlyaz-
maları əsasında nəşr etdiyi “Molla Cuma” əsərləri, I cild, Bakı-
2000 tamamlayır. Toplayanı, transliterasiya və tərtib edən, ön söz, 
izahat, qeyd və lüğətin müəllifi: Mövlud Yarəhmədov - filologiya 
elmləri doktoru. Elmi redaktoru Həmid Araslı, Akademik redakto-
ru Paşa Kərimov, filologiya elmləri namizədi. Bu kitabda da... 
“Deyişmələr” hissəsində “Molla Cuma və Könlü” göstərilir. Digər 
tərəfdən Carda Könlü (Könül) adlı aşığın yaşadığını və Molla Cu-
manın müasiri olduğunu, onunla deyişməsinin şahidi olanlar, da-
nışanlar barədə məlumatlarımız yoxdur. 
Layisqili aşıq Əhmədin dilindən 1937-ci ildə yazıya alınmış 
hazırki deyişmə əvvəllər nəşr edilmiş variantlardan fərqlidir. Bax: 
Molla Cuma. Əsərləri. Toplayıb yazıya alanı və tərtib edəni: f.e.d., 
prof. Paşa Əfəndiyev, ss. 314-329. Azərbaycan Folkloru Antologi-
yası, VI, Şəki folkloru, II, Bakı-2002, ss. 379-395. Toplayanı, tər-
tib edəni, söyləyicilər, toplayıcılar, qaynaqlar haqqında məluma-
tın, qeyd və şərhlərin müəllifi: Hikmət Əbdülhəlimov.  
89 Söyləyəni: Aşıq Əhməd, Nuxa rayonu, Layisqi kəndi. 
- Aşıq Əhməd Vahab oğlu Qafarov - 1913-cü ildə Nuxa 
rayonunun Baş Layisqi kəndində anadan olmuşdur. Bu kənddə 
Molla yanında təhsil görmüş və sonra ailə vəziyyətinə görə sava-
dını artırmağa, oxumağa imkan tapmamışdır. Uşaq vaxtından sö-
zə-saza həvəsi olmuş, Molla Cuma kimi bacarıqlı aşığın təsiri ilə 
yetginləşmişdir. O, 1928-ci ildən peşəkar aşıqlığa başlayır. Molla 
Cumanın (əsas etibarilə) gözəlləmə, qoşma və dastanlarını əzbər-
ləyib söyləmiş, tanınmağa başlamışdır. Aşıq Əhmədin ən çox oxu-
duğu və sevdiyi əsərlər Molla Cumanındı. O, Molla Cumanın bü-
tün gözəlləmə, qoşma, ustadnamələrini Nuxa rayonunun digər 
aşıqlarının hamısından yaxşı bilirdi. Hətta Molla Cumanın bütün 
 515 
deyişmələrini, onun dastanlarını da (Cəlalı Məhəmməd, Sayat bəy 
və Sayalı xanım) yaxşı bilirdi. Aşıq Əhməd kamil hafiz idi.   
90 Qız. 
- Fərqli variant. Bax: M.Cuma əsərləri. Toplayıb yazıya alanı 
və tərtib edəni: f.e.d., prof. Paşa Əfəndiyev, ss. 225-226. 
91 “Bey” - bəxtim açılsın asimana oynaşa Cəlal. 
- Qaxlı adlı-sanlı həkim, Molla Cumanın yaxın dostu, şeir 
ona ithaf edilib. 
92 “Cim” Cəlil Cabbar, yandırmasın atəşə Cəlal. 
- Məhəmməd Peyğəmbərin (s.ə.) adlarından biridir.    
93 “Zey” zəlil Zeynəb, beynəvalar basdılar ağrı sana.     
- Binəvalar. 
94 “Hey” fələk faş eyləmiş külli Gürcüstana adın. 
- Yaymış, şöhrətləndirmiş.  
95 Molla Oruc (XVIII-XIX).    
- Doğum və ölüm günü dəqiq məlum deyil. Molla Cumanın 
babasıdır. (atasının atası) ilk əldə olunan şeiridir. Şeir Molla Cu-
manın nəvəsi Mövlud Əzizov tərəfindən Layisqili Aşıq Məmməd-
dən yazılıb. Babayev Məmməd Oruc oğlu (Aşıq Məmməd) - 
1921-ci il, Şəki rayonu, Baş Layisqi kəndi. Natamam orta təhsilli.    
96 Burşlu qızı. 
Vaxtsız getmə, qayıt, 
Gedək bizə Burşlu qızı. 
Bacardığım hörməti, 
Qıllam sizə, Burşlu qızı. 
- Dağıstanın Baş Layisqiyə ən yaxın kəndidir. Baş Layisqidən 
dağ yolu ilə həmin kəndə 10 saatlıq məsafədə yerləşir. Atla və ya 
piyada getmək mümkündür. 
97 Layiqmi ordan gəlib,    
Çəkib mənə dağ gedəsən. 
Amandı gəl görüşək,  
Sən də keyfi çağ gedəsən.  
Qılaram mavaza sənə, 
Sən də üzü ağ gedəsən.  
 516 
- Qulluğunda duraram. 
98 Aşıq Sirac (Sirac Abuzər oğlu Həbibullayev) 1930-cu ildə 
Şəkinin Baş Layisqi kəndində dünyaya göz açıb. Atası Abuzər Şə-
kidə ən savadlı pedoqoqlardan biri olub, anası isə Molla Cumanın 
öz şeirlərində dəfələrlə alqışladığı Hatəm səxavətli, ziyalıların və 
sənətkarların arxası-hamisi Hacı Surxay yüzbaşının qızı idi. 
Bibisinin uşağı olmadığından 4 yaşında onu atasından alıb öz 
həyat yoldaşı ilə Qaxın Qovağan kəndində boya-başa çatdırır. 
Yeri gəlmişkən, deməliyəm ki, Abuzər kişi sonralar kommunistlər 
tərəfindən (“NKBD”) vəhşicəsinə öldürülüb (qulağına civə töküb-
lər). 
1948-ci ildə sovxoz texnikumunda sənət öyrənən Sirac siyasi 
rejimi tənqid edən şeir yazır və üstü açıldığından qaçıb gizlənir. 
Həmin ildə o, çox tanınmış Göycə ustadları, Şişqayalı aşıq Rəhim 
(1873-1979) və onun qardaşı aşıq Əliyə rast gəlir. Onun fitri iste-
dadını görən ustadlar 5 ildən sonra aşıq Siraca yekə bir “sillə çək-
dilər”. Aşıq Sirac qısa zamanda həm ifaçı, həm şair, həm sazbənd, 
həm dindarlara dərs deyəcək səviyyəli bir şəxs kimi tanınır, onu 
bütün bölgələrdə olduqca yüksək dəyərləndirirlər. Həmin səbəb-
dən o, 1960-cı ildə Gəncəyə köçəsi olur.  
Aşıq Sirac 1973-cü ildə, qızı yanğında həlak olduqdan sonra 
geniş aşıqlıq fəaliyyətini dayandırır. Lakin bir şair kimi o indi də 
əsil sənət möcüzələri yaradır, həm aşıq şeirinin ən çətin formala-
rında, həm sazın hazırlanması və sədəflənməsində demək olar ki, 
misilsizdir.  
Aşıq Sirac saz havalarını da gözəl bilir, “Şəki dübeyti”, “Şəki 
bayramısı”, “Hirək gözəlləməsi”, “Hirək gəraylısı”, “Molla Cuma 
gəraylısı”, “Molla Cuma gözəlləməsi” yalnız onun yaddaşında 
qorunub saxlanıb. Molla Cuma yaradıcılığını onun kimi bilən yox-
dur, ümumiyyətlə, istənilən dastandan tutmuş şəriət və Quranadək 
onun cavablandırmadığı sual olmayıb.   
Aşıq Sirac həm də bir neçə şagird yetişdirib. 
99 Molla Cuma ilə Aşıq Ələsgərin deyişməsi. 
 517 
- Qismən fərqli variantdır (bax: Molla Cuma. Əsərləri, “Maa-
rif”, Bakı-1995, Toplayıb yazıya alanı və tərtib edəni prof. Paşa 
Əfəndiyev, s. 179) “Gəlirəm” rədifli bu təcnis qıfılbənddir. Qeyd 
olunan variantda onun açması verilməmişdir. İndiki variantda 
qıfılbəndin açmasını Şərif Umarovun dilindən M.Cumanın nəti-
cəsi Elman Mövlud oğlu Əzizov lentə alaraq bizə təqdim etdi. 
Deyişmənin K.Vəliyevin “Elin yaddaşı, dilin yaddaşı” kitabında 
verilmiş bir neçə beytlik nümunədə də açması verilməsə də bu 
rəvayətdən bəhs olunur.  
100 Ağalar xəbər alsanız, 
Bilin mən hardan gəlirəm. 
Cəsədim od tutub yanır, 
Çıxıban nardan gəlirəm. 
- Cəhənnəmdən, od-alovun içindən azad olmaq, qurtarmaq 
mənasında verilir.   
101 Mənsur təki müsəxxərdim,     
Qurtarıb dardan gəlirəm.    
- Zəbt olunmuş, silah gücünə ələ keçirilmiş, alınmış, dara 
düşmüş mənasında.   
102 Bir şəhərə yolum düşdü,  
Sultanı çıxmış başa da.    
- Qurani-Kərim nəzərdə tutulur.     
103 Qabağında əl bağlayıb,    
Qalmış yüz on dörd paşa da.   
- Quranın 114 surəsi.    
104 Altı min ики yцz отуз доггуз,    
Bayraг var yanaşada.   
- Quranda ayələr.   
105 Йетмиш йедди min доггуз йцз отуз дюрд qoşun   
Nizam oynar tamaşada.   
- Quranda kəlmələrin sayı.  
106 Otuz qapıdan keçibən,     
Mən o şəhərdən gəlirəm.     
- Quranda 30 güz (hissə).    
 518 
107 Bir qarıynən bir qoca,  
Əyləşmişlər xanasında.   
- Gecə-gündüz. 
108 İyirmi dörd gəlin vardır, 
Həm onların binasında.     
- Sutkanın 24 saatı.     
109 Hər gəlinin altmış uşaq   
Düzülübdür sinəsinə.  
- Saatın 60 dəqiqəsi.    
110 On beş, on beş süd əmərlər. 
- 1 saatın 60 dəqiqəsinin 4 on beş dəqiqələri. 
111 Dörd məmə var arasında.    
- Ayın 4 həftəsi.     
112 Bir əjdaha kəsdi yolum,  
Gördüm on iki başı var. 
- İlin 12 ayı.     
113 Hər başında birdir ağzı               
Ağzında otuz dişi var.     
- Ayın 30 günü.    
114 Hər kəllədə dörddür gözü.    
- İlin 4 fəsli.    
115 Tamam yüz əlli qaşı var.    
- Açması mümkün olmadı. 
116 Qabağında yazılıbdır, 
Üç yüz altmış yaşı var. 
Qorxma deyib mərd yerişli, 
Cəlil Cabbardan gəlirəm.  
- İlin 360 günü.    
117 Bir bəzircan seyrə çıxmış. 
Doxsan doqquz qul dalınca 
- Doxsan doqquz dənəli təsbeh. 
118 Gündə beş vaxt iş işlərlər. 
- Gündə beş vaxt namaz.    
119 Ta İsrafil sur çalınca.    
 519 
- Qiyamət günü İsrafil mələyin sur çalması nəzərdə tutulur.   
120 Bir şah qırar öz qoşunun,  
Təki özü tək qalınca  
Arif olan bu suala,     
Cavab verər kamalınca     
Mən Cümədə xəvər çoxdur,  
Gəzib diyardan gəlirəm.   
- Əzrayıl Mələk nəzərdə tutulur.  
121 Şəkidə bəzi məhəllə, nəsil, tayfa və soy adları. “Ağvanlar” 
sözünün etimologiyası Alban və sözün təhrif şəkli “ağvan”dır.   
- Alban və ağvanlar. Əjdər Fərzəli “Qorqud-Dədə Qorqud 
yurdu.” Mingəçevir yazısının sirri “Yeni Azərbaycan” qəzeti, 
19.04.2003, № 87 (1567).   
122 Sarı torpaq xüsusi torpaq təbəqəsi kimi nadir hallarda 
müəyyən yerlərdə, həm də torpağın orta və aşağı suxurlarında 
olur. Sarı torpaqdan yerli tikinti materialı kimi, həm də çiy kər-
piclə tikilmiş evlərin daxili və çöl divarlarını şirələmək üçün isti-
fadə edilir. Xüsusi keyfiyyəti ilə seçilən Sarı torpağı su ilə qarış-
dıraraq qoyun dərisi parçası vasitəsilə divarlara çəkir-şirələyirlər. 
Şirələmək Şəki dialektində Sarı torpaqla ağartmaq mənasında 
işlənir. Sarı torpaqla şirələnən otaqlar ekoloji cəhətdən faydalı 
sayılırdı. Vaxtilə “Sarıtorpaq”da kəlağayı sexi fəaliyyət göstərirdi. 
Şair Nakamın evi, Zorbalar, Dartqopsunlar, Dəmirqayalar nəsli, 
Daşqaçı Məhərrəmin və onun oğlu Əhmədin, Dəmirçi İslamın, 
milisioner Mabudun (xallı Mabudun) evləri də bu məhəllədədir. 
123 Sarı torpağın daha qiymətli və az tapılan təbəqəsindən 
evlərin divarlarına (əsasən daxili divarlara və eyvana çıxan divar-
lara) xüsusi üsulla hazırlanmış suvaq-sincir vurulur.   
- Sarı torpağın xüsusi və qiymətli növüdür. Bu torpağı xəlbir-
dən keçirərək üyüdülmüş saman cəpəyi ilə qarışdırıb bir neçə gün 
saxlayır (yetişdirir, acıdır) sonra xırda hissələrlə divara vurur 
(yaxır), çəmçə və malaçeşlə onu hamarlayaraq parıldayanadək 
sığal çəkirlər. Sincir otaqlar ekoloji cəhətdən olduqca təmiz və 
ziyansız, ilin isti vaxtlarında sərin, soyuq aylarda isə isti olur. 
 520 
Sincir divarlar uzun ömürlü olur, hətta bir neçə əsr “yaşaya” bilir. 
Sincir divarlara bir qayda olaraq heç bir rəng çəkilmir və kağız 
(oboy) yapışdırılmır. 
124 Dolmabağçalar şəhərin ortasından axan Dəyirmançayının 
sahilində, keçmiş dəri skladının (anbarının), yerində inşa edilmiş 
indiki Şəhər İcra Hakimiyyətinin inzibati binasının yuxarı 
tərəfindən 400-500 metrliyində məskunlaşmış böyük nəsildir.   
- İstanbuldakı Dolmabağça sarayı XIX əsrdə tikilib. 1844-cü 
ildə tikintisinə başlanıb, 1853-cü ildə isə başa çatıb. Dolmabağça 
sarayı 25 hektar sahədə yerləşir. Sultan Abdulməcid on beş il bu 
sarayda yaşayıb. Türkiyə Cümhuriyyətinin qurucusu Mustafa Ka-
mal Paşa Atatürk İstanbula gələndə bu sarayda qalır və xarici 
qonaqları da bu sarayda qəbul edirmiş. Saray 285 otaqdan, 46 sa-
londan ibarətdir. Onu da qeyd edək ki, Mustafa Kamal Paşa Ata-
türk 1938-ci ildə elə bu sarayda gözlərini əbədi yumub. 
“Dolmabağçalar” sözünün maraqlı etimologiyası var. Bu nə-
sildən olan Məhəmməd XX əsrin əvvəllərində Həcc ziyarətindən 
qayıdarkən işləmək üçün Türkiyəyə gedir və oradakı Dolmabağ-
çalar sarayının yanındakı məhəllədə məskunlaşır. O, bir müddət 
sonra oradan Şəkidəki ailəsinə məktub yazaraq “Dolmabağça” 
ünvanını göstərir və bununla da nəslinə bu təxəllüsü “qazandırır”.  
125 Otaq eşiyi məhəlləsində şair Hikmət Ziyanın nəslinə 
mənsub milli memarlıq üslubunda yerli ülkün daşı.., bişmiş kərpic 
və kirəclə tikilmiş ev vardır.   
- Kubik formalı yonulma çay daşı.  
126 Bişmiş kərpic və kirəclə tikilmiş ev vardır.   
- Yerli tikinti materialıdır. Sementi əvəz edir. Dağların və qa-
yaların xüsusi daş təbəqəsindən hazırlanır. Bu təbəqədən olan 
daşları xırda hissələrə parçalayaraq xüsusi dərin quyulara tökür və 
həll olunana (yumşalana qədər) “yandırırlar”. Yandırılmış, yəni 
artıq kirəc halına düşmüş daşların üstünə su tökərkən parçalanma 
prosesi başlayır. Hazır kirəc qumla qarışdıraraq möhkəmləndici və 
birləşdirici tikinti materialı kimi istifadə edilir.   
 521 
127 Bu arx vasitəsilə vaxtilə şəhərin ərazisinin xeyli hissəsinə 
suvarma üçün su verilirdi. Buna “cohar” suyu da deyərdilər - H.Ə.    
128 Gəncəli məhəlləsi. Şəhərin yuxarı hissəsində, Yuxarı Kar-
vansaranın qarşı tərəflərindəki yüksəklikdə yerləşmişdir. 
Şəkidə, Gəncəli məhəlləsində doğulduğuna görə özünə “Gən-
cəvi” nisbəsi götürmüş şeyxülislam Hacı Şeyx Həsən Mollazadə 
Gəncəvi (1853-1932) doğma türk dilində 4 cildlik “Zübdətüttə-
vatix” (“Tarixlərin seçməsi”) adlı möhtəşəm bir tarix əsəri yaradıb 
(I cild, Tiflis, 1905; II cild, Gəncə, 1909; III cild, Gəncə, 1913; IV 
cild, Gəncə, 1912) ki, həmin kitab istər müsəlman tarixini, istərsə 
də Ön Asiya, Qafqaz və Azərbaycan tarixini öyrənənlərçün indi-
nin özündə də ən dəyərli qaynaqlardandı. Onu da bildirək ki, bu 
əsər Mövlazadənin çoxlu kitablarından yalnız biridir. Bax: Ədalət 
Tahirzadə, “Şəkinin tarixi qaynaqlarda”, “Master”, Bakı-2005, 
səh.7 Ə.N.Quliyev, İ.M.Həsənov, İ.V.Striqunov, XIX əsrdə və 
XX əsrin əvvəllərində Azərbaycanda tarix elminin inkişafı, Bakı: 
Azərnəşr, 1960, s. 189.                                                                                                      
129 Külehli məhəlləsi. Bu məhəllə “Güleyli”, “Gülehli”, “Gi-
ləhli” də adlanır.   
- Giləkli məhəlləsinin yanması tarixi: 554 - 19 şaban gündüz 
saat 8-də 1274 (4 aprel 1858), 347 - 1274 düşənbə günü (1858), 244 
- 1277 (1858) bax: Ədalət Tahirzadə “Şəkinin tarixi qaynaqlarda” 
Maddeyi-tarixlər, səh. 223, Bakı, 2005, “Master” nəşriyyatı. 
Gülehli məscidi tarix və memarlıq abidəsi kimi qorunur.  
130, 131 Kişi üçün arxalıq və arvat üçün çərdəni (labadanı) hər 
qadın sələfdən görüb bənimsəmiş və xalqa öyrətmişdi. 
- 130 Ləbbadə. 
- 131 Özündən qabaqkılardan.  
132 Bu diyin oyunu qızların ayəndə üçün bir biçin-tikiş mək-
təbi mənziləsində idi. 
 - Gələcək. 
133, 134, 135 Ucu alma kimi yumurulanıb dəngi səbəti həngi 
arvadın başını möhkəm-möhkəm dutardı. Buna dingə deyərdilər. 
 522 
- 133 Meyvə dərməkçün çubuqdan hörülmüş qıfabənzər iri 
səbət. 
- 134 Dəngi səbəti kimi. 
- 135 Dingə əski türkcəmizdəki “təngə” (pul) sözündəndir; 
sonralar rus dilinə də “деньги” şəklində keçib.       
136 Bu yüksəklikdə sarınmış dingənin mühəssənatı və gözəlli-
yi bundan imiş ki, guya sarığın qatları gərək sərrast dursun və hər 
qatı bir rəngə çalsın. 
- Gözəl cəhətləri. 
137 Bu formada dingəni qütəbbər sarıyandan sonra qızıl qar-
maqlı boğazqabı ilə bəndləyib iki göz kimi qarmaqlar dingənin 
ortasına sarınardı və sancılardı. 
- Səliqəli.  
138 Müruri-dühur ilə get-gedə arvatların dingələri gödəlməyə 
başladı. İmdi bizim ərrimizdə isə bir yaylıq ilə başlarını örtməyə 
arvatlarımız qənaət etmişlər.    
- Vaxt keçdikcə. 
139 İkimcisi, qadınlarda çaşqur və ikibalaq dar zircamalar 
olardı ki, koçə bə halında yaşayanlara am minmək üçün qadına bu 
hal çoq əlverişli idi. Müqim həyata keçənlər bu fasondan əl çək-
dilər. Zırcamanın zahirisi olqədr fərqli deyildir - iki balaq olmuş 
və taxtaları genişlənmişdir.  
- Oturaq.  
140 Kişilərimizin libasında gözə çarpan dəyişiklik papaq for-
ması, çuxa qolları, arxalıq yaxası, şalvar lifəsi kibi şeylər olması 
mülahizə edilir.    
- Nifə. 
141 Lakin şalvarın bağını çuldan asmaq, arxalıq ətəklərini 
şalvara salmaq və qolların ağzını elçəkli geymək kibi adətlər imdi 
mərgub hesab edilmir, qəbahətdən sayılır.   
- Bəyənilmir, xoşa gəlmir.  
142 Xaçmazda toxunan ipək şaldan şalvar geymiş qoca ki-
şilərdən hali-həyatda vardır. 
- Oğuzun Xaçmazı düşünülür.  
 523 
143 Keçən sənə fənni səyahət üçün Dəhnələrə getmişdik. 
- Oturaq. 
144 Сeсimlərin qumaşı çox illər davam edib ömür sürür. Mə-
sələn, həmişə işlənən yorğan-döşəkdə 60-70 il davam edib durur. 
Bu cecimlərdən rus məmurları bizdən alıb qapı və aquşqa pərdəsi 
qayırardılar.  
- Pəncərə.   
145 Hər ailədə qız doğulan gündən başlamış onun anası, nənəsi 
o qıza müdam cəhaz tədarükü görəcəklər. 
- Cehiz.  
146 Ən qədim zamandan bəri şəhər və kənd mülkləri yer əh-
linin adət və ənənəsinə uyğun və təsərrüfatına əlverişli bir planda, 
bir səpkidə tikilərdi, bağbanlığa, tərəvəzə, arıçılığa, kümdarlığa, 
maldarlığa, tavuqçuluğa mümkün qədər fürsətli olardı. 
- Quşçuluğa. 
147 Sair təsərrüfatdan qətinəzər hər ailədə kümçülük peşəsi 
xüsusi bir movqe dutmuşdu. 
- Burada: əl çəkmiş. 
148 Hüsula gələn baramanı əyirmək üçün hər həyatda mancılıq 
olardı. 
- Həyətdə.    
149 Qüllab tikişi üçün saxnağı, kargahı qurulardı. 
- Qarmaq, hilgər. 
150, 151 Burada kəndçi ailəsinin sükunət etdiyi evi və həyatı 
vardır. 
-  Sakin olduğu. 
-  Həyəti. 
152 Bu evlərin aquşqa və qapısı labüd səkiyə açılacaqdır.  
- Pəncərə. 
153 Bu quruluş, əvvəla, qadınların hicat adətini və ismət məsə-
ləsini təyin edir və saniyən, qarət-basqından mühafizət edir. 
- İkincisi. 
154  Səkiyə çıxmış olsalar bir-bir qaçağı qırmaq olar. 
- Balkona, eyvana. 
 524 
155 Məzərrətli cücülər və heyvancıqlar çoq yuva salmazdı. 
- Zərərverici. 
156 Böylə çardaqların cinəsində də tavuqlar yumurtlardı. 
- Cinə (bəzi yerlərdə: cinik) çardağın (damın) əsas giriş qapısı 
tərəfdə 1-2 metr enində səkiyəbənzər çıxıntıya deyilir. 
157, 158 Ailə əfradı və qonaqları hacət qəzasını rəf üçün xiya-
banlara çəkilib sərnə arasına getmək qədimi adətdir. 
- Ailə üzvləri. 
- Su başına çıxmaq üçün.    
 
 
 525 
MÜNDƏRICAT 
 
Tərtibçidən (Hikmət Əbdülhəlimov).......................................5 
Şəkи folkloruna daha bиr nəzər (Faiq Çələbи)....................25 
 
I. Əmək nəğmələri.........................................................59 
II. Lirik mahnılar............................................................60  
III. Şəkidə türk hərbi marşı.............................................61 
IV. İnanclar.......................................................................62 
V. Yanıltmaclar............................................................66 
VI. Tapmacalar..............................................................68 
VII. Atalar sözü və məsəllər...........................................69 
VIII. Əfsanələr, rəvayətlər...............................................78 
Peşə............................................................................78 
Qisas...........................................................................78 
Üzlü qonaq.................................................................78 
Allah dəvələri iynənin gözündən keçirir....................79 
Arvad əməli qurtaran deyil.........................................80 
Süleyman peyğəmbərin təəssüfü................................82 
Etiraf...........................................................................82 
Yerdəyişmə.................................................................83 
Elm və helm................................................................83 
Eşşəkliya şükür elə! ...................................................84 
Allaha təvəkkül...........................................................84 
Şah səni üstümə göndərdi ki, mən də tutub didim......85  
Dərdsiz adamın alt köynəyi........................................86  
Beyində gənə..............................................................87  
Birin də...birin də........................................................88 
Halal qardaşlar............................................................88        
Qəza toru.....................................................................89  
Xan qızını kimə verər.................................................89  
Bacılar.........................................................................90 
Kim gözəldir? ............................................................91 
Qoysaydın, götürərdin................................................91 
 526 
Ərəbin dəvəsiylə halallaşması....................................92 
Allah taalanın işinə qarışmaq olmaz...........................93 
Əzrayılın dostluğu......................................................93 
Hamam əhvalatı..........................................................94 
İbadət və tamah...........................................................95 
Babı babına, qarpız qabına.........................................95  
Loğman həkim............................................................96 
Kişini kişi edən arvad olar..........................................97 
Beşik daşı..................................................................100 
Gözəlliyi görmək qabiliyyəti....................................100 
 
Tarixi rəvayətlər..............................................................101 
Şeyx Şamilin naibi Hacı Muradın Nuxada son  
      günlərilə bağlı tarixi rəvayətlər..........................101 
Birinci rəvayət..........................................................101 
İkinci rəvayət............................................................103 
Şeyx Şamilin Şəki xanı Hacı Çələbi xanla  
      qohumluğuna dair tarixi rəvayət.........................104 
Şəki xanı İsmayıl xanın öz arvadını qətlə yetirməsi.106 
“Şəki xanlarının ixtisar üzrə tarixi”nə dair tarixi  
  rəvayət.....................................................................106  
Molla Cumanın ölümü ilə bağlı tarixi rəvayət..........110  
Oryat kəndi ilə bağlı tarixi rəvayət...........................110 
Topal Teymurun tək əyax qaza qonaq edilməsi.......111 
 
Pəhlivan rəvayətləri.........................................................112 
Pəhlivanın qızı..........................................................112 
İsə kişiylə ərəb pəhlivanı..........................................113 
Qırdanellə Əliqılıncın güləşi....................................116 
 
Toponim rəvayət..............................................................117 
Oraban kəndi.............................................................117  
 
 
 527 
IX. Nağıllar....................................................................118 
Xeyirxahlıq...............................................................118 
Haqq var, divan yoxdu..............................................121 
Göz görmiyən, qulaq eşitmiyən söz........................ 122 
Mürdəşir və meyitə su tökən................................... 125 
Kimin yaşı çoxdur....................................................126 
Canavarın üç öküzlə dostluğu...................................126  
Çaqqalla qəbalə bağladı............................................127 
Yaxşı oğul niniyir ata malını, pis oğul niniyir  
ata malını? .........................................................128 
Ata vəsiyyəti............................................................133 
Papağını üçüncü dəfə göyə atıb tutma.....................138 
Kosayla keçəl, yaxud görək kim kimi aldadır..........141 
 
X. Lətifələr...................................................................146 
XI. Zarafatlar................................................................191 
Lütfəli Abdullayevin zarafatları...............................191 
Yetim oğlu Nurəddinin zarafatları...........................195 
Tapdığın zarafatları..................................................201 
Hacıhəbibillahların Nuru müəllimin zarafatları.......205 
Biləcik zarafatları.....................................................214 
Dodu zarafatları........................................................214 
Xatirəyə dönmüş zarafatlar......................................216 
Cürbəcür zarafatlar...................................................219 
 
XII. Zarafat təriflər........................................................223  
XIII. Məzəli ixtilətlər.......................................................224  
Dodu ixtilətləri..........................................................224 
Biləcik ixtilətləri.......................................................229 
Qışlaq ixtilətləri........................................................231 
Layisqi ixtilətləri.......................................................234   
Qaraqoyunlu ixtilətləri..............................................235  
Cürbəcür ixtilətlər.....................................................245 
 
 528 
XIV. Əhvalatlar............................................................. 257 
Dodu əhvalatları......................................................257 
Cürbəcür əhvalatlar.................................................260 
Qaraqoyunlu əhvalatları..........................................283 
 
XV. Qaravəlli..............................................................299 
XVI.  Bayatılar.............................................................301 
XVII. Xoyratlar (kəsik bayatılar)............................... 313 
XVIII. Dildemələr (ağılar) .............................................317 
XIX. Deyimlər, söyləmələr, qoşqular.........................325 
XX. Vəsf.......................................................................331 
XXI. Sanama.................................................................331  
XXII. Aşıq yaradıcılığı...................................................332 
Molla Cuma..........................................................332 
Dastan: Həsən Əminin öküzü..........................332 
Molla Cuma ilə Aşıq Könlünün deyişməsi......341 
Qız....................................................................357 
Cümə gün.........................................................358 
Mənə...........................................................359  
Molla Oruc.......................................................360 
Burşlu qızı........................................................360 
Aşıq Sənəm...........................................................361 
 
Kəndçi sevgisi..................................................361 
Oğlanla qızın deyişməsi...................................363 
“Şişə”...............................................................366 
Aşıq Sirac..............................................................367 
Ustadnamə.......................................................367 
Qanar-qanar.....................................................369 
Payızda.............................................................370 
Dinə bilmir.......................................................371 
Gəlməsə...........................................................372 
Hökmü.............................................................372 
Yoxdur (Qıfılbənd) .........................................373 
Zoğal (Müxəmməs “Kəmsavad və Sirac”  
 529 
dastanından parça)..................................374 
Olsa.................................................................375 
Dolandırır........................................................375 
Əlfinaz (Qoşayarpaq)......................................376 
Gələrsən...........................................................377 
Aşıq Sakit..............................................................378 
Yoxdur.............................................................378 
Var...................................................................378 
Bizi (Divani) ...................................................379 
Dörd, dörd........................................................380 
Taxta qaşıq.......................................................381 
Moddu............................................................. 387 
Olaydım.......................................................... 388 
Yığılın..............................................................389 
Od əmim (Təcnis) ...........................................390 
Yaşada (Dodaqdəyməz təcnis)........................390    
 
XXIII. Aşıq rəvayətləri...................................................392 
Molla Cuma ilə Aşıq Ələsgərin deyişməsi...........392 
Molla Сumanın Molla Surxaydan gileyi..............394 
Molla Сumanın Qıpçaq səfəri..............................396 
Molla Сumanın qərib aşıqla görüşü.....................397 
Haram ət...............................................................399 
Molla Cuma və Bilal............................................399 
Molla Cuma ilə Aşıq Donunun deyişməsi...........400 
Ustad və şəyird.................................................... 402 
 
XXIV. Əlavələr...............................................................405 
Müəllifli bayatılar...............................................405 
Cürbəcür adətlər.................................................406 
Keçmişdə Şəkidə həccə getmə adəti...............406 
Bəzi toy adətləri və əhvalatları.......................407 
Xalq mahnıları....................................................410 
Dastanlar və aşıq havaları..................................410 
 530 
Oyun havaları.....................................................412 
Müqəddəs sayılan yerlər....................................414 
Babaratma Piri................................................414 
Oxut Piri.........................................................415 
Güldəstə Piri...................................................416 
Mustafa Əfəndi ziyarətgahı............................418 
Şeyx Nurullah Əfəndi Ziyarəti.......................420 
Şəkidə bəzi məhəllə, nəsil, tayfa və soy adları..423 
Əhalinin geydiyi libası və libas üçün toxuduğu  
   ipək parçaları haqqında...............................429 
Kəndçi mülkünün quruluşu...............................434 
Şəki ifadələri (Frazeologiya)..............................438 
Lüğət......................................................... ..........453 
Yaşayış yerləri (kənd, qəsəbə) ixtisarla adları.470 
Göstərici. Şəxs, Mifoloji və folklor obrazları,  
    adları.............................................................471 
Söyləyicilər, toplayıcılar və qaynaqlar haqqında  
    məlumat........................................................487 
Qeyd və şərhlər...................................................506 
 
 531 
Azərbaycan folkloru antologiyasi.   
XVI kitab, Şəki folkloru, III cild,  
Бакы , 2008. 
 
 
 
Няшриjjатын директору:  Надир Мяммядли 
Няшриjjат редактору:  Тащир Оруъов 
Компцтердя jы‹дылар: Рущянэиз Ялищцсейнова 
      
Корректорлары:    
Компцтер тяртибчиси вя 
техники редактору:  Рамин Абдуллайев 
 
 
 
 
Йы‹ылма‹а верилмиш: 08.10.2008. 
Чапа имзаланмыш: 10.11.2008. 
Ка‹ыз форматы: 60/84  1/32. 
Мятбяя ка‹ызы: №1. 
Щяъми: 33,25 ч/в. 
Тиражы: 500. 
Гиjмяти мцгавиля иля. 
 
 
 
Китаб АМЕА Фолклор Институтунун  
Компцтер Мяркязиндя йыьылмыш, сящифялянмиш  
вя “Нурлан” НПМ-дя щазыр диапозитивлярдян  
офсет цсулу иля чап олунмушдур. 
 
