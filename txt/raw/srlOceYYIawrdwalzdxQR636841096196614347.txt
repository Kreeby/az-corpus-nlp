 
Dünya ədəbiyyatının görkəmli nümayəndələrinin əsərlərinin Azərbaycan dilində nəşrinin 
maliyyələşdirilməsi haqqında Azərbaycan Respublikası Prezidentinin Sərəncamı:18 sentyabr 2008-
ci il //Azərbaycan. - 2008.-19 sentyabr. - № 210. - S. 2. 
Sərəncamın mətni 
DÜNYA ƏDƏBİYYATININ GÖRKƏMLİ NÜMAYƏNDƏLƏRİNİN ƏSƏRLƏRİNİN AZƏRBAYCAN 
DİLİNDƏ NƏŞRİNİN MALİYYƏLƏŞDİRİLMƏSİ HAQQINDA 
 
AZƏRBAYCAN RESPUBLİKASI PREZİDENTİNİN 
SƏRƏNCAMI 
 
“Dünya ədəbiyyatının görkəmli nümayəndələrinin Azərbaycan dilində nəşri nəzərdə tutulan 
əsərlərinin siyahısının təsdiq edilməsi haqqında Azərbaycan Respublikası Prezidentinin 2007-ci il 30 
dekabr tarixli 2613 nömrəli Sərəncamının icrasını təmin etmək məqsədi ilə qərara alıram:  
1. Dünya ədəbiyyatının görkəmli nümayəndələrinin əsərlərinin Azərbaycan dilində çapının 
maliyyələşdirilməsi üçün Azərbaycan Respublikasının 2008-ci il dövlət büdcəsində nəzərdə tutulmuş 
Azərbaycan Respublikası Prezidentinin Ehtiyat Fondundan 5 (beş) milyon manat məbləğində vəsait 
ayrılsın.  
2. Azərbaycan Respublikasının Maliyyə Nazirliyi bu Sərəncamın 1-ci bəndində göstərilən 
vəsaitin Azərbaycan Milli Elmlər Akademiyasına ayrılmasını təmin etsin.  
3. Azərbaycan Respublikasının Nazirlər Kabineti bu Sərəncamdan irəli gələn məsələləri həll 
etsin.  
4. Bu Sərəncam imzalandığı gündən qüvvəyə minir.  
 
İlham Əliyev  
Azərbaycan Respublikasının Prezidenti  
 
Bakı şəhəri, 18 sentyabr 2008-ci il. 
 
 
 
 
