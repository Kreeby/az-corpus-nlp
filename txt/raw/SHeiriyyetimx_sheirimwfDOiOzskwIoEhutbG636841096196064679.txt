FƏXRƏDDİN ZİYA
 
NURLAR 
 
BAKI – 2013 
Fəxrəddin Ziya. ŞEİRİYYƏTİM, ŞEİRİM
Bakı, “NURLAR” Nəşriyyat-Poliqrafiya Mərkəzi, 2013. səh. 384 
Yetmişincilər ədəbi nəslinə mənsub olan Fəxrəddin Ziya poeziyada öz 
dəst-xətti, nəfəsi, üslubu ilə seçilən və sevilən şairlərdəndir.
Onun şeirlərində dilimizin və ruhumuzun layları sözün sehrikar qüdrəti ilə 
qat-qat açılır.
Gəncliyində də, altımış yaşın müdrikliyində də VƏTƏNə, sevgiyə, səmi-
miliyə münasibəti müsbət mənada dəyişməyən şairin riyakarlığa, yaltaqlığa, 
vicdansızlığa, haqsızlığa münasıbəti də mənfi mənada eyni ilə qalıb.
Altımış illik ömrünün, qırx illik yaradıcılıq yolunun bir hissəsini işıqlan-
dıran bu kitabda Fəxrəddin Ziyanın müxtəlif illərdə və son zamanlar yazdığı 
şeirlər, qəzəllər və mahnı mətnləri toplanılıb.
İnanırıq ki, həmişə olduğu kimi F.Ziyanın bu kitabı da öz poetik ruhu ilə 
oxucularına sevinc bəxş edəcəkdir.
 3 
 
 
 
 
 
 
 
 
 
Yetər bir söz desin əbədiyaşar, 
                 
           təki ömrü-günü ötməsin hədər. 
 
Şairə sənətdə həmişə yer var, 
               
        cənnətdə möminə yer olan qədər. 
 4
 
 
REDAKTORDAN 
 
Görkəmli ispan şairi Pablo Neruda ilahi sözün məziyyətlərindən 
bəhs edərkən, dərin səmimiyyətlə vurğulayırdı ki, mən qəfil, gözlənilməz 
sözün əsiriyəm, onlara sığınıram, onları izləyirəm. Və onlar elə gözəl, elə 
sevimlidirlər ki, onların hamısını bir şeirin içinə yığmaq istəyirəm...  
...İşğalçılar bizim hər şeyimizi aldılar, ancaq elə hər şeyi də qoyub 
getdilər... 
Qələm dostum Fəxrəddin Ziyanın yeni şeirlər toplusunun əlyazma-
sına maraqla nəzər sala-sala P.Nerudanın söz haqqındakı fikirlərinin 
fərqinə varıram. Eyni zamanda fərqindəyəm ki, topluya daxil edilən hər 
şeirdən məni səsləyən, diqqətimi çəkən qəfil, gözlənilməz söz elə bu an, 
bu məqamda qarşıma çıxacaq, duyğularımı zəbt edəcək. 
Bundan da öncə Fəxrəddin Ziyanın “Bu da bir istəkdi” şeirlər ki-
tabına ön söz yazmış tanınmış şair Tofiq Nurəlinin dedikləridən irəli 
gedə bilməyəcəyimin də fərqindəyəm. Bütün deyəcəklərim elə bil bu la-
konik yazıda ifadə olunub, lap öz ürək sözlərim kimi səslənir:  
“Mən maraqlılığı və özünəməxsusluğu ilə seçilən şairin –  Fəxrəd-
din Ziyanın bir daha görüşünə gələn, yaxud onunla ilk dəfə görüşən hər 
bir oxucunu əmin etmək istəyirəm ki, əlinizdəki kitabda sizin hər biriniz 
öz könül pıçıltılarınızı eşidəcəksiniz, əsl sənətin sirri də elə bu eşidilmə-
dədir”. 
Bu səmimi fikirdə deyilənlərin qədir-qiyməti eyni dərəcədə  qələm 
dostumuzun yeni şeirlər toplusuna da aiddi. Eyni zamanda, o da bir 
həqiqətdi ki, Fəxrəddin Ziya dəyərli bir söz adamı olaraq oxucu haq-
qını əziz tutur, oxucuya hörmətlə yanaşır, ona “köhnə dağarcığı tumaş 
yerinə” sırımır: 
 
Ruhunu oxşayan hər misram ilə, 
ay əziz oxucum, sənsən ünvanım –  
 
deyə ən pünhan duyğularını şeirin dili ilə çoxsaylı oxucuları ilə bö-
lüşən müəllif onların Vətən, vətəndaşlıq duyğularını da bülövləyə bilir. 
Şairin səmimi misraları hər birimizin könül dilmancı kimi orataya 
gəlir: 
 
 5 
 
Mənim Kəbəm də sən, Mədinəm də sən, 
bir daşın bəs eylər min heyrət üçün. 
Bir ovuc torpağın yetər, ey Vətən, 
yüzlərlə zəvvara ziyarət üçün. 
 
Bu kövrək, səmimi misraların təlqin etdiyi Vətən sevgisinin ifadə 
tərzi bir daha təsdiqləyir ki, həmişə yolu gözlənilən, şimşək kimi çaxıb 
keçən bədii sözün imkanları hələ çox genişdi. Müşahidə qabiliyyəti 
dərin olan, ilhamı Tanrı vergisi kimi çağlayan əsl şairlər üçün əbədi, 
qalib söz dünyası “bu gün də var, yarın da”. Şairin Vətən sevgisini 
“Torpaq eşqi” şeiri ilə davam etdirsək, 
 
Bu yerlər misallı təbiət hanı, 
ağarır çəməndə şeh qırov kimi? 
Dağlar yorğun düşmüş dəvə karvanı, 
şəlalə səslənir zınqov kimi. 
 
Qayğıyla bəslənib bu torpaq bütün, 
qayğısız yarpaq da solar bu yerdə. 
Yaşıl çəmənlərin xatiri üçün, 
daşlığa düşübdü yollar bu yerdə. 
 
onun Vətən sevgisinin nə qədər səmimi olduğunun fərqində 
olmalıyıq. 
Şairin “Yaxşılar” adlı şeirlər kitabına “Duyğulu poeziya” adlı ön 
söz yazan filologiya elmləri doktoru, professor Buludxan Xəlilov da bu 
baxımdan elə bil hər bir oxucu könlündən keçənlərdən xəbər verir: 
“Fəxrəddin Ziyanın mövzu rəngarəngliyindən tutmuş, ta sənətkarlığına 
qədər seçimləri o qədər canlıdır ki, onun yaradıcılığının yükünü təhlil 
etməklə hər şey bitmir, tükənmir... Onun yaradıcılığında ana, vətən, 
yurd həsrəti, millətə bağlılıq və sevgi, vətənin dərdi və ağrıları dil açır, 
çağdaş problemlərimiz fonunda, şairin öz üslubuna uyğun bir şəkildə 
oxucu auditoriyası apaydın görünür...” 
Doğrudan da belədi. Bunun doğrudan da belə olmasına öncə 
Fəxrəddin Ziyanın qələmindən çıxan səmimi, kövrək misralar şahidlik 
edir: 
 
 6
 
Gözəllik qəlbimin sevgi hədəfi, 
önündə yay kimi gərilirəm mən. 
Bir gözəl sevəndə yüz yol ölürəm, 
bir gözəl görəndə dirilirəm mən. 
 
Bu duyğular İlahi gözəlliklərinə biganə ola bilməyən həssas bir 
şairin könül rübabından süzülüb gəldiyinə görə müəllifi vəfasızlıqda 
qınamaq olmur. Bilirsən ki, İlahi gözəlliklərə biganəlik başlanan yer-
dən həyat eşqi qırılır, bitir, tükənir. “Bu baxımdan da Fəxrəddin Ziya-
nın yaradıcılığında sevgi, məhəbbət, şirin xatirələr, xoş duyğular, in-
sana qol-qanad verən arzular, hicranın göz yaşları, uğursuz sevgi, bir 
sözlə, insanın təbii yaşam tərzi poetik şəkildə dil açır” –  fikrinin 
müəllifi professor Buludxan Xəlilovun dediklərinə tam şərikik. 
Fəxrəddin Ziya milli-mənəvi dəyərlərimizin qədimliyindən keçib 
gələn yolumuzu tapmayınca Xətainin qılıncına süvar olmağın gərgin-
liyini gənc nəslin yaddşına ismarlamaqla, daşınmaz dağlara dönmüş 
dərdlərimizdən xilas yolunu nişan verir. O, vaxtsız açan badam çiçək-
lərinin aqibətindən nə qədər nigarandırsa, atəşkəs dövrünün sükutun-
dan da eyni dərəcədə narahatdı. Bir vətəndaş və şair olaraq bu sahə-
dəki sülh siyasətinin mülayimliyindən narahatçılığını şeirin dili ilə ifa-
də edir, qorxur ki, şəhərlər şaxtasız, sazaqsız qışa öyrəşdiyi kimi, 
adamlar da öz döyüşkən, mübariz xarakterlərinə yadlaşa bilərlər. “Və-
tən fəryadı” şeirində ifadə olunan arzu kimi:   
 
 
Sənin baxtın bir oyunmuş, əsrin oyunu, 
tarixini dəyişənlər dandı soyunu. 
Bir Çaldıran döyüşü qur, çaldır toyunu, 
sərkərdəsi əsgərinə mat olan Vətən. 
 
Fəxrəddin Ziya işçi yerinə qul axtaran başabəla məmurlara olan 
etirazını “Ayılın, ağalar” şeirində dərin səmimiyyətlə ifadə edir, cibini 
düşünən işbazları xalqdan ayrı düşməməyə səsləyir, kasıb balaların 
məktəbə gedə bilməmək əzabının nədənliyini sarı simdə izhar edir. 
Onun Qumru quşuyla həsbi-halı hər bir oxucunun ürək sözü, 
düşündükləri kimi oxunur: 
 
 7 
 
Bizi yaşamağa qoymurlar daha, 
bu yol kimsəsizlər yoludu, Qumru. 
İndi baş girləmək hər şeydən baha, 
ürəyim dərd ilə doludu, Qumru! 
 
Nobel mükafatı laureatı İ.Zinger çıxışlarının birində qətiyyətlə bə-
yan edir ki, “hər bir şair və yazıçı, bütün dövrlərdə olduğu kimi, yenə 
də sözün tam mənasında ictimai və siyasi olmalıdır...” Bu, bir həqiqət-
dir ki, ciddi söz adamı öz dövrünün adamlarının problemləri üçün dərin 
narahatlıq hissi keçirməlidir...” 
Fəxrəddin Ziyanın yaradıcılığı tam halda bu müdrik münasibətə 
cavab verir və onun əsərlərində dövrün nəbzinin döyündüyü hər kəlmə-
başı boy göstərir. Şairin “Oyan, sərkərdə babam”, “Bu dövran”, “Min 
şükür”, “Bu millətin dərdi nə çox”, “Biz hara gedirik” və s. şeirləri 
İ.Zingerin vurğuladığı sənətkar missiyasına hesablanmış nəsnələrdən 
xəbər verir. 
Görkəmli şairimiz Hüseyn Cavid “Mənim Tanrım gözəllikdir, sev-
gidir” məntiqiylə yazıb-yaradırdı. Bu münasibət ustad şairin mənəvi 
varisi Fəxrəddin Ziyanın şeirlərində tam yeni bir çalarları ilə özünü 
göstərir: 
 
 
Ara, ömrün boyu gəz gözəlliyi, 
kor olsun, görməsə göz gözəlliyi. 
Harda gözəl varasa, ora ocaqdı, 
müqəddəs sayırıq biz gözəlliyi. 
 
Şeirin, poeziyanın özü də bir mənəviyyat ocağıdı, gözəllik mənbə-
yidi və bu sırada Fəxrəddin Ziya poeziyasın da öz yeri var.  
60 yaş şair üçün müdrikliyə gedən yolun davamıdı. Müdrikliyə ge-
dən yolda sevimli şairimiz Fəxrəddin Ziyaya bundan sonra da çan sağ-
lığı və yeni-yeni yaradıcılıq uğurları arzulayıram. 
 
Dayandur Sevgin 
şair-publisist, Prezident təqaüdçüsü 
 
 
 8
 
BİR ŞAİR ÖMRÜ 
 
Дащи Белински мягаляляринин бириндя йазырды: «Йарадыжылыг габи-
лиййяти тябиятин бюйцк немятидир; йарадыжылыг сяняткар гялбинин бюйцк 
бир сирридир. Сяняткар йаратмаг ещтийажыны щисс едир. Бу ещтийаж она 
юз ирадясиндян асылы олмайараг, бирдян-биря, эюзлянилмядян, чаьырыл-
мадан эялир; чцнки о юз йарадыжылыг фяалиййяти цчцн мцяййян бир эцн, 
мцяййян бир саат вя йа дягигя тяйин едя билмяз. Йарадыжылыьын азад-
лыьы, бах, будур; онун йарадыжы шяхсиййятдян асылы олмамасы, бах, 
бундан ибарятдир». 
Мцасир поезийамызда юз сяси, няфяси иля сечилян бир шаирин-Фях-
ряддин Зийанын шеиря эялмяси, бюйцк поезийа йолуна гядям гоймасы 
да Танрынын, тябиятин она бяхш етдийи бир немятдир вя дейя билмярик 
ки, Фяхряддин Зийайа бу илащи немят ня вахтдан бяхш едилиб, о, ща-
чан илк шеирини гялямя алыб, ня вахтдан щисс едиб ки, даща шаирлик йо-
лундан эери дюнмяк мцмкцн дейил.  
Шеир нежя доьулур? 
Щансы анда, щансы эцндя, щансы саатда? 
Йаранандан сонра щяр шеир нечя эцн, нечя ай, нечя ил вя… нечя 
яср йашайа билир?  
Кядярдянми доьулур, гямдянми йоьрулур, севинждянми, няшя-
дянми дцнйайа эялир? 
Нифрятми йарадыр, севэими йарадыр ону? 
Заман-заман бу суаллар дцшцндцрцб шеирсевярляри, поезийа 
дцнйасы иля няфяс аланлары. Вя бу суалларын щяр биринин жавабы бялкя 
дя эцн кими айдын олдуьу щалда, чох-чох мцшkцля, ачылмазлыьа эя-
тириб чыхарыб. 
   
Гялям ки, бу щяйатда тярпяниркян илк дяфя, 
sюздян йазды, диггятля бахсан биринжи щярфя. 
 
Улу Низаминин кəламыдыр бу. Вя бу эцн мян-бир Азярбайжан 
тянгидчиси вя охужусу мямлякятимизин бир шаиринин ишыг цзц эюряжяк 
нювбяти китабынын сящифялярини чевириб… о севинжи, о кядяри, о щяйя-
жаны, о гязяби арайыб ахтаранда…о севинжин, о кядярин, о щяйяжанын, 
о гязябин шеиря чеврилдийини эюряндя щейранлыьымы эизлядя билмирям. 
Шеир дцнйасы бизим бюйцк дцнйамызын бир црякдя мюжцзяляр, сещрляр 
йаратмасыдыр. 
 
 9 
Фяхряддин, шаирлик дуйьуду, дярдди, 
шеирин эащ ширинди, эащ ажы, сяртди. 
Ким сюз баьчасындан бир бута дярди, 
онун мисрасындан эцл ийи эяляр. 
 
Фяхряддин Зийа шеир вя шаирлик барядя бир нечя шеир йазыб вя ял-
бяття, 35-40 ил йарадыжылыг йолу кечян, поезийа наминя щяр жцр чятин-
лийя синя эирян бир шаирин бу мювзуйа мцражият етмяси тябиидир, бу, 
шаир юмрцнцн, тяржцмейи-щалынын юзцндян эялир: 
 
Цряк бир цммандыр, дуйьу бир сона, 
шаир шеирин гулу, шеирин дялиси. 
Ян язиз гадындан язиздир она 
эюзялляр эюзяли –  Илщам пяриси. 
 
Кюнцлляр охшайар, мяжлисляр бязяр 
сюз-сюз, мисра-мисра йыьылан шеир. 
Ана бятниндяки кюрпяйя бянзяр 
шаирин гялбиндя доьулан шеир. 
 
Цряйи дяйирман дашы кимидир, 
ичиндя сюз дяни цйцтмялидир. 
Шаир дя щамиля гадын кимидир, 
шеирини ганыйла бюйцтмялидир.   
 
Шаир вясф еляйян, шаир йарадан, 
йаздыьы щяр ясяр ляля бярабяр.  
Ян бюйцк диггятя, ян йцксяк ада 
онун да щаггы вар, бир ана гядяр. 
 
«Шаирлик» адлы бу шеириндя Ф.Зийа шеирля шаир арасындакы доьмалы-
ьы, ябяди вящдяти мяналандырыб. Ола билсин, «ян язиз гадындан язиздир 
она», «шаирлик шеиря щамиляликдир», «шеирин дя анасы шаирдир», «ана бят-
ниндяки кюрпяйя бянзяр, шаирин гялбиндя доьулан шеир», «шеири щяр 
шаирин юз баласыдыр», «шаир дя щамиля гадын кимидир» кими мисралар, 
ифадяляр кимяся хош эялмясин, амма бу бянзятмяляр гярибя сяслянся 
дя, щягигяти ифадя едир, шеирин нежя чятин йарандыьына эятирилян мисал-
лардыр.  
Амма тябии ки, щяр йазылан шеир ПОЕЗИЙА дейил. ПОЕЗИЙА та-
мам айры шейдир. ЩЕЙРАНЛЫГ да тамам айры шейдир. ЩЕЙРАН-
 10
ЛЫГ ЩЕЙРЯТЯ чевриляндя ГЕЙС дюнцб МЯЖНУН олур, ШЕИР 
дя чеврилиб ПОЕЗИЙА олур.  
Фяхряддин Зийанын шеирлярини охуйанда да Поезийа щавасы вурур 
сяни вя онун 35-40 иллик шаирлик йолунда беля щейранлыглар чох олуб.  
 
Щяр эцлц дярмяк олмаз, 
hяр дашы щюрмяк олмаз. 
Гялбдяки гям йцкцнц, 
dуймасан, эюрмяк олмаз. 
 
Бяли, шаирлик дуймагды, щисслярин, щяйяжанларын ишыьыды вя Фяхряд-
динин ян йахшы шеирляри дя онун цряк ишыьындан, зийасындан дцнйайа 
атылан поетик гыьылжымлардыр. Беля гыьылжымлар чохду онун поезийа-
сында вя бу гыьылжымлар да дюнцб алов олуб, сюнмяйян од олуб, эур-
лашыб тонгала дюнцб.  
Фяхряддинин 35-40 иллик шеир йолу яслиндя, онун юмцр йолунун 
айры-айры сящифяляридир. Анжаг поезийа тякжя бир инсанын севинжини йа 
кядярини ифадя едиб галсайды, бунунла мящдуд бир даирядя галарды. 
Поезийа шаирин цряйиндякиляринин изщарыдыр ки, щамыйа чата biliр. Шаир 
тякжя юзцнц ифадя етмир, о, мяним вя сянин, минлярля охужунун цря-
йиндякилярини дя диля эятирир. Бу мянада Фяхряддин Зийа щамымызын 
шаири олмаьа жан атыр. Ялбяття, чох шеирляриндя буна наил олур. Mənim 
fikrimcə bu sırada əн яввял Вятян мящяббяти эялир: 
 
Хязан вахты щяр йарпаьын 
баьры чатлар тяр будаьын. 
Йазда дирилян торпаьын 
чямяниндян, чюлцндян юп. 
 
Бир сону вар щяр щявясин, 
гяриб йердя юмцр бясин. 
Йурд дедийин мцгяддясин 
oжаьындан, кцлцндян юп. 
 
Фяхряддинин Вятян севэиси-ябяди дуйьусу онун мцхтялиф шеирля-
риндя юз яксини тапыр вя бунун цзяриндя дайансаг, о заман бахыб 
эюрярик ки, щятта ичиндя биржя кялмя «Вятян» сюзц олмайан шеирinдян 
дя Вятян ətrи эялир. Амма тябiи ки, онун бир Азярбайжан шаири кими 
халгынын, миллятинин йашадыьы олайларла баьлы шеирляри вар вя бу шеирляр-
дя Ф.Зийа «Шаир-Вятяндаш» миссийасыны, Мирзя Ялякбяр Сабирдян эя-
 11 
лян рущу йашадыр. Онун «Хятаи ишыьында» шеирляр силсиляси вахтиля оху-
жулар тяряфиндян ряьбятля гаршыланды. «Миллят шяргиси» шеириндя ися де-
йир: «Галх, вятяндаш миллят щямряй олмаьа, галх, алданмыш миллят, 
щямряй олмаьа».  Bu мисралар 90-жы илляр ящвал-рущиййясини ифадя едир-
ди. Фяхряддинин дюйцшян ясэярляримизя цнванланан чохлу шеирляри дя 
вар вя бу шеирлярин тяблиьат тясирийля дейил, црякдян йазылдыьына щеч бир 
шцбщямиз ола билмяз. 
 
Щайды иэидлярим, жцрят вахтыдыр, 
йерийин, йерийин дцшмян цстцня. 
Йа олум, йа юлцм-гейрят вахтыдыр, 
йерийин, йерийин дцшмян цстцня. 
 
Фяхряддин Зийа чох щяссас шаирдир вя бу щяссаслыг о дяряжядя 
эцжлцдцр ки, шаир йашадыьы дюврцн, долашдыьы, тямасда, цнсиййятдя 
олдуьу мцщитин мцяййян гцсурларыны, инсанларын бир-бириня мцнаси-
бятиндяки мянфиликляри, жямиййятдя, ижтимаи-сийаси щяйатда йаранан 
хаосу, щяржмяржлийи чох язиз сандыьы шеириндян дя эизляdя билмир. Хц-
сусиля, кечид дюврцндяки щагсызлыглар, зиддиййятляр онун яксяр шеир-
ляринин мювзусуна чеврилир: 
 
Юмрцн доланбажларындан 
кечдик мярщяля-мярщяля. 
Бу йолда чох язаблара 
дцшдцк мярщяля-мярщяля. 
 
Боьулсаг да гящяриндян, 
цмид умдуг сящяриндян. 
Дярман саныб зящяриндян 
ичдик мярщяля-мярщяля. 
 
Щярисликдян доьан тамащ 
эцж эялди миллятя, Аллащ. 
Эащ алышыб кцл олдуг, эащ 
бишдик мярщяля-мярщяля. 
 
Сюздя ня чох сяни севян, 
йа да гурбан эедян, Вятян. 
Фягят иэидляря кяфян 
бичдик мярщяля-мярщяля. 
 12
Илляр эялиб кечяжяк, ийирми, отуз, гырх илдян сонра поезийамызын 
кечян ясрин дохсанынжы илляр йа икимининжи иллярин яввялляри мянзя-
рясини (ижтимаи-сийаси, мяняви) хатырламаг мягамы эяляжяк. О заман 
Азярбайжан шаирляринин бир чоху кими Фяхряддин Зийанын да щямин 
дюврцн мянзярясини якс етдирян шеирляри щаггында сюз ачылажаг. Мя-
лум олажаг ки: «Нимдаш цст-башындан йохсуллуг йаьар, бу эениш дцн-
йаны жящянням биляр. Бир таныш, бир эюзял чющря эюряндя pюртяр хяжалят-
дян, утанар, юляр. Дост-доьма йанында хяжил оларлар, щяр эцн юз евиндя 
сынан кишиляр. Бу халгы сындыран йаддымы?! –  Ясла, юз ичимиздядир на-
мярд кишиляр» («Пулсуз кишиляр»), «Ашкарлыг, айдынлыг, йенидянгурма, 
нечя нюв фырылдаг, нечя жцр гурма. Гачгынлыг дюврцня дцшдц юмрцмцз, 
кючкцнлцк дюврцня дцшдц юмрцмцз. Щагсыз тягибляря мяруз галанлар, 
йашындан нечя ил тез гожаланлар. Ня чохмуш арада дил пящливаны, мей-
дан сяркярдяси, сюз гящряманы. Ужа кцрсцляря йаланла эялдик, накясля, 
тяфригя саланла эялдик. Чашдырды милляти нюв-нюв йаланлар, йашындан 
нечя ил тез гожаланлар.» («Йашындан нечя ил тез гожаланлар»). «Бу шан-
шющрят ясирляри, бу вар-дювлят щярисляри. Кимляр дартыб баша чякир, бу жцр 
мурдар-хябисляри? Ня иман билирляр, ня дин, чоху да гулдур, бядхислят. 
Вязифядян эедян о эцн дюнцб олур мцхалифят. Лазым эялся, сифятиня 
нечя сифят гатар онлар. Бир аз чятиня дцшяндя Вятяни дя сатар онлар» 
(«Щязяр белясиндян»). «Ичимиз дцшмянля долуймуш бизим, айазлар, 
рящимляр, сурятляр ня чох. Щярдян екранлара бяrяlир эюзцм, щярдян кц-
ряйимя санжылыр йцз ох! Щярдян юз-юзцмя хофланырам мян: -Ня олду 
бу халгын ювладларына? Башсыз башчыларын яфяллийиндян сатдыг торпаглары 
дцнйа малына. Эцндя бир дон алыр, бир костйум эейир, бу боз сифятлиляр, 
йекя гарынлар. Гачгынын, шикястин пайыны йейир, бу назир гулдурлар, 
башчы щарынлар» («Биз щара эедирик»). «Юлкянин нефти, газы, вары 
башындан ашыр, ахы бу халга йахшы йашам тярзи йарашыр. Щаггымы 
истяйяндя, рясмиляр дейир: «Çашыр бу щякимляр ордусу, мцяллимляр ор-
дусу» («Бу щякимляр ордусу, мцяллимляр ордусу»). 
Бцтцн бу эилейли мисралар бизя дя йахшы танышдыр вя бу типли шеир-
лярдя Фяхряддинин шаирлийи санки икинжи плана кечир, публисистика цс-
тцнлцк ялдя едир. Бу да тябиидир. Дохсанынжы иллярдя бу мювзуларда 
гялямя алынан шеирлярин яксяриййятиндя публисистика шеирин апарыжы 
гцввясиня чеврилирди. 
Фяхряддин чохмювзулу шаирдир вя онун Вятян севэисини изщар 
едян, дюврцн ижтимаи-сийаси щадисяляриндян сюз ачан, эилейляр, нара-
зылыгларла долу шеирляриндян мисал эятирдик. Сонра эялир севэи шеирляри, 
тябият шеирляри, ата гайьысыны, арзуларыны ифадя едян шеирляр, жаван-
лыгдан, гожалыгдан, юмрцн фясилляриндян данышан шеирляр, етираф шеир-
 13 
ляри... даща няляр. Вя юнжя гейд етдийим кими, Фяхряддин чох щяссас 
шаирдир, даща доьрусу, цряйин дили иля данышан шаирдир.  
Будур, Атайа мящяббяти ифадя едян «Ата» шеири: 
 
Дяйишиб эюзцмдя алям бцсбцтцн,       
вахт-вядя ня йаман даралыр, ата? 
Ня тез йахынлашды гцрубу юмрцн, 
юмрцнцн Эцняши саралыр, ата? 
 
Амансыз щюкмцня бах йерин, эюйцн, 
алыр юмрцмцзц нечя той, дцйцн. 
Бир вахт ожаьында ушаг эюрдцйцн 
оьлунун юзц дя гожалыр, ата. 
 
Инди ися сон иллярдя йаранан ян эюзял севэи шеирляриндян бири. 
Щансы ки, ону эюзял мцьянни Хумар Гядимова охуйур: 
 
Фикрим йеня тамам сянин йанында, 
уча-уча эяляжяйям, эял-десян. 
Сяндян айры бир щясрят вар жанымда, 
йухума эир, юляжяйям, юл – десян. 
 
Бундан сонра эюрцшцмцз бир эцман, 
бизи цзцб йетишяжяк дярд кама. 
Мяним кими сян дя орда аьлама, 
эюз йашымы силяжяйям, сил – десян. 
  
Бахты мяня сян йазырсан, нейляйим, 
ня юмцрдян, ня йашдандыр эилейим? 
Гисмятийля барышармы талейим, 
сянсиз кечян эцнляримя ил – десян? 
 
Сян эедяли артан анжаг эюйняйим, 
рущдан гейри галмайыбды щеч няйим. 
Эюрсям сяни чох инжидир юлмяйим, 
юляндя дя эцляжяйям, эцл – десян, 
йухума эир, юляжяйям, юл – десян! 
 
Ялбяття, Фяхряддин Зийанын кечдийи йарадыжылыг йолуну мцяййян 
мярщяляляря бюлмяк олар, яняняви мювзулара эюря də бюлэцляря айыр-
 14
маг чятин дейил, бундан башга онун шеирляриня форма-сяняткарлыг 
бахымындан да йанаша билярик. Амма буnu яняняви тящлил цслubун-
дан сярф-нязяр едирик. Чцнки онун шеирляри ичярисиндя  юзцнцн 
"ялиййцл-яла" щесаб етдийи шеирляр олдуьу кими ортабаблары да вар вя 
буну юзц дя эизлятмир. Щяйатыны, юмрцнц поезийайа щяср едян бир 
шаирин йарадыжылыьында мцяййян бошлуглар, лап еля уьурсузлуглар да 
ола биляр, щеч бир шаир бундан сыьорта едилмямишдир. Анжаг щансы ня-
тижяйя эялирсян эял, йеня дя беля бир гянаят щасил олур ки, ШАИР ЯН 
ГЦВВЯТЛИ ШЕИРЛЯРИНДЯ ОЛДУЬУ КИМИ ЯН ЗЯИФ ШЕИР-
ЛЯРИНДЯ ДЯ ШАИР ОЛАРАГ ГАЛЫР, 
Мяня суал версяляр ки, Фяхряддинин ян йахшы шеирlərindən biri 
щансыдыр?, –  тяряддцд етмядян онун «Бир йарпаг юмрц» шеиринин 
адыны чякярям. Чцнки бу шеир мяним щям охужу кими, щям дя тян-
гидчи кими рущума йатыр. Бу, портрет-шеирдир. 
    
Эюзцм бир йарпаьы тутуб щачанды, 
бу йарпаг гялбимя йатыб щачанды. 
Бу йарпаг бир кичик тумуржуг иди, 
машаллащ, бюйцйцб, артыб щачанды. 
 
Эюр, ня тез гол ачыб бир будаг гядяр, 
бюйцйцб анбаан, саатбасаат. 
Дартыныб Эцняшя сары щяр сящяр 
Бир йарпаг ужунда йашанан щяйат. 
 
Артар кол цстцндя, будаг башында, 
сцряр тяманнасыз гыса юмрцнц. 
Bu az щяйатынын хязан чаьында 
баьышлар пайыза, гыша юмрцнц. 
 
Беляжя йашайар йарпаг юмрцнц, 
дяли кцлякляри вежиня алмаз. 
Аьажда ишини битирян эцнц 
гопар саплаьындан, будагда галмаз. 
 
Щяр колун, аьажын бязяйи йарпаг 
бянзярсиз зинятдир мешяйя, баьа. 
Юз сон пайызыны йашайан йарпаг 
саралыб хязялтяк дцшцр торпаьа. 
       
 15 
Мян дя ичиндяйям бу кючян кючцн, 
чюряйим бир лохма, суйум бир ичим, 
Ялимдян эяляни едирям щяр эцн 
bир йарпаг юмрцнц йашамаг цчцн. 
        
Фяхряддин Зийанын севэи шеирляри барядя дя айрыжа сюз ачмаг 
олар. Анжаг бу тяшяббцсдян имтина едиб йалныз биржя фикир сюйляйя 
билярик: Ф.Зийа севэи шеирляриндя сямимидир, тябиидир, йалан данышмыр, 
йашадыьы щиссляри, дуйьулары гялямя алыр. 
О, шеиримизин щям щежасында, щям дя сярбястиндя юзцнц сярбяст 
щисс едир. Гошма, эярайлы, рцбаи, байаты, щежанын мцхтялиф шякилляри… 
бунларын щяр бириня онун шеирляриндя нцмуняляр вар. Анжаг о, форма 
ясири дейил. Форма онун цчцн фикри ифадя етмяйя бир васитядир.  
Ф.Зийа гязял ъанрында да гялямини сынайыб. О, гязяля севэи-мя-
щяббят ъанры кими мцражият едир, йяни, онун фикринжя, гязялдя мягсяд 
лирик гящряманын-ашигин юз мящяббятини, шяхси, субйектив дуйьула-
рыны изщар етмякдир. Бизим фикримизжя, Фяхряддинин гязялляри бир ешгин 
тарихини сятир-сятир вярягляйир, бир тарихдир бу мящяббят щиссляри, 
дуйьулары. 
ЫХ-Х йцзилликлярдя йашамыш Гцдамя ибн Жяфяр «Нягд-яш-шеир» 
ясяриндя йазырды: «Гязял…бу, мящз мящяббят демякдир, гадынлара 
олан чыльын севэи щаггында щекайят демякдир». Фяхряддинин гязялля-
риндя дя бу классик тярифя риайят олунмушдур. Тябии ки, Азярбайжан 
qязялинин сон зирвяси Ващиддян сонра биздя bu janr щеч дя сцгут 
етмяди, Сцлейман Рцстям, Мирмещди Сейидзадя, даща сонралар Ща-
жы Маил, Ялиаьа Бакир, Ялякбяр Шащид, Щажы Ялямдар, индилярдя isə 
Şahin Fazil, Ариф Бузовналы, Илгар Фящми və başqaları qязял йолуну 
давам етдириrляр. Фяхряддин Зийа да бу сонунжу дястядяндир. Онун 
гязялляриндян мящяббят, севэи гохусу эялир. Щисс олунур ки, Фяхряд-
дин ярузу билир.  
 
О эцлц-рухсарымын щцснцня щейран олмушам, 
Эизли-эизли йанмышам, защирдя пцнщан олмушам. 
 
Ясири-дярди-гямям, йохдур бир гейри-щямдямими, 
Бу ащу-зарым иля бцлбцлц-налан олмушам. 
 
Хяйали-мяшуг иля дцшцб сярэярдан чюлляря, 
Ешгдя диваняликчцн Мяжнуна мещман олмушам. 
      
 16
Чякди Йусиф йцз жяфa, йетди Зцлейхайа, фягят 
Бу накам севэимля mən диллярдя дастан олмушам. 
 
Гыймады Танрым мяня йар иля щямраз олмаьы, 
Шюлясиндя о шамын щямишя шцкран олмушам. 
 
Йетмясям дя вяслиня, Фяхряддин, тясяллим будур, 
О шуху вясф етмяйя, шцкр, гязялхан олмушам. 
 
Фяхряддин Зийанын бу ил 60 йашы тамам олур. Ийирми илдир ону та-
ныйырам вя ийирми илдя беля бир эюзял инсанла достлуг етдийимя чох 
севинирям. Щисс етмишям ки, Фяхряддин бир инсан кими нежя зярифдирся, 
шеирляри дя о зярифликдядир. Эцл кими, чичяк кими, доьулдуьу Жянуб 
бюлэясинин даьлары, гайалары, щязин булаглары кими… 
Фяхряддинэил ядябиййатда дюрд гардашдырлар. 
Бюйцйц-Аллащ рящмят елясин –  Зцлфцгар Годманлыйды. Эюзял 
шаир, инди щагг дцнйасындады. Йатдыьы, ябяди уйудуьу Годман 
торпаьынын бир мязарлыг йерини шеиря чевирди. Мязары да мисралардыр-о 
мисралар Зцлфцгарын щейкялидир. Цряклярдя йашайажаг шаир щейкяли. 
Икинжиси-Аллащ рящмят елясин –  йазычы, публисист Аьяддин Мансур-
задя иди. Садялийин, сямимиййятин тяжяссцмцйдц Аьяддин. О гядяр ся-
мими иди ки, ХХ яср баша чатса да, бир дцшмяни беля йох иди. Щамынын 
эюрцшдцйц, баьрына басдыьы бир инсан иди. 
Цчцнжцсц Нуряддинди –  Аллащ жаныны саь елясин –  гардашлар-
дан чох аз таныдыьым, амма шеирляриндя чох сямими, тябии бир 
инсан… 
Вя дюрдцнжцсц Фяхряддин. 
Sonra бир няфяр дя вар –  Аьяддинин оьлу Savalан Мансурзадя. 
Шаирдир, эюзял шеирляри вар. 
Фяхряддин Зийа ихтисасжа щякимдир. Амма поезийада, ядябий-
йат аляминдя ШАИРДИР вя буна щеч шцбщя йохдур ки, о, «эялмя» 
дейил, шаирлийи дя сечмяйиб, шаирлик юзц ону сечиб. Бу йолда она уьур-
лар арзулайырам! АЛТМЫШ ЙАШЫН МЦБАРЯК, ГАРДАШ! 
 
Vaqif Yusifli 
Filologiya elmləri doktoru, tənqidçi 
 
 
 
 
 
 17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 18
 
 
 
 
      
 Şeirimdə gəzməsin 
                                kimsə siyasət, 
     mən nə iqtidaram, 
                                                 nə müxalifət. 
 19 
        
MÜNACAT 
 
Sən ey Kainatı, Ərşi yaradan, 
Sən ey düşüncəyə hökmran Allah. 
Sən ey yaranışın fövqündə duran, 
Sən ey yaranmışa mehriban Allah. 
Sən necə varlıqsan, nə cür möcüzə, 
sığmırsan idraka, anlama, sözə? 
Ağlın fəzasından genişdir yerin, 
ucu görünməyən göylərin dərin. 
Sənin hüdudların ölçüyə gəlməz, 
kimsə Səni tamam dərk edə bilməz. 
Ey kərəm sahibi, ey Kərim Allah, 
ruha hakim olan sərvərim Allah. 
Sənin istəyinlə gəldik dünyaya, 
Sənin hikmətinlə kamala dolduq. 
Bizi zinət etdin Ərşi –  əlaya, 
sevginlə ucalıb peyğəmbər olduq. 
Səni nə eşidib, gördük bir vədə, 
nə də təsəvvürə gəlmirsən qəti. 
Sənə bənzətməyə səy göstərsək də, 
sonralar sındırdıq yüzlərlə bütü. 
Ey hünər sahibi, ey qadir olan, 
əhli –  təmkin olan, pak tədbir olan. 
Yaratdın bəşərçün Kürreyi – Ərzi, 
Günəşin şəfəqi hər gün üzündə. 
Allahım, nə qədər sevirsən bizi, 
necə qiymətliyik Sənin gözündə! 
Hələ vəd etdiyin Cənnətdən öncə 
Yer üzü özü bir cənnətməkanmış. 
Həyat başdan-başa hikmət, əyləncə, 
cəmi yaranmışlar sirri – pünhanmış. 
Bir yandan göyərir, bir yandan solur, 
dünya nə boşalır, nə də ki, dolmur. 
Sənin varlığına inanmaq olur, 
Sənin qüdrətini anlamaq olmur. 
 20
ŞEİRİM 
 
İçimdən püskürən vulkan kimidir, 
çəkir batinimi zahirə şeirim. 
Gizlində yaranır, xəlvətcə gəlir 
təp-təzə, yep-yeni, bakirə şeirim. 
 
O da yaranışdır Tanrı yanında, 
canlıdır, yaşadır sözü canında. 
Ruhuma güc verir yoldaş olanda 
kamilə, arifə, mahirə şeirim. 
 
İşıq sürətlidir, xəyal adında, 
dolanır Meracı göz qırpımında. 
Çox vaxt qılınc kimi susar qınında, 
dönər hərdən qorxunc bir şirə şeirim. 
 
Dözməz qabağında nə ah, nə aman 
xoş duyğu alınca gedəndə güman. 
Bir gözəl misrası yaranan zaman 
sığışmır nə göyə, nə yerə şeirim. 
 
Məndən qabaqdadır xeyirdə, şərdə, 
şərikdir sevincə, ortaqdı dərdə. 
Oxunur, deyilir, gör, neçə yerdə 
qoşulur gündə bir tədbirə şeirim. 
 
Nə boş tərif deyər, nə bir mədhiyyə, 
satılmaz şöhrətə, ummaz hədiyyə. 
Əllərim həmd ilə açılar göyə 
yığanda dostları bir yerə şeirim. 
 
Gah tədbir tökəndir, gah uzaqgörən, 
gah çiçək bitirən, gah çələng hörən. 
Hələ Yaradandan möhlət var ikən 
söz qoşur yüz nazlı dilbərə şeirim. 
 21 
 
Çətin bundan sonra usana, susa, 
gəzsin şeirimdə, kim məni arasa. 
Sağam sirdaşımdı, məndən sonrasa 
qalacaq elimə xatirə şeirim. 
 
Beləcə uzanır açdığım cığır, 
hər yeni duyğumdan bir misra doğur. 
Bu cür vurğunluqla məni də axır 
döndərdi deyəsən şairə şeirim. 
 
 
 
NİKBİNLİK 
 
Mən çox nikbin bir insanam, çox mətin insan, 
hələ neçə ər doğacaq mərd Azərbaycan. 
Mən aləmə haqq səsimi qaldıracağam, 
sabahımın Xətaisi doğulan zaman. 
 
Bəşər daim inkişafda, yeniləşmədə, 
mən tarixə həm dərs deyib, həm dərs almışam. 
Məni heç vaxt qorxutmayıb iğtişaş, hədə, 
uduzduğum anlarda da məğrur olmuşam. 
 
Zaman gələr, ağlar gözüm kiriyər, gülər, 
torpağımın hər qarışı səngərə dönər. 
Nə qədər ki, içimizdə yurd yanğısı var, 
Xətailər çadırda da doğula bilər. 
 
 
 
 
 
 
 
 22
ŞAİRLİK 
 
Ürək bir ümmandır, duyğu bir sona, 
şair şeirin qulu, şeirin dəlisi. 
Ən əziz qadından əzizdir ona 
gözəllər gözəli –  İlham pərisi. 
 
Şairlik çox böyük zəhmət meydanı, 
şairlik nə bəylik, nə köləlikdir. 
Şairlər dünyanın söz yaradanı, 
şairlik şeirə hamiləlikdir. 
 
Şeirin də anası şairdir, əlbət 
o ağrı çəkməsə, şeir doğulmaz! 
Ömrünü şeirinə qıysa da, fəqət 
şeirin möhnətindən bir yol yorulmaz! 
 
Könüllər oxşayar, məclislər bəzər, 
söz-söz, misra-misra yığılan şeir. 
Ana bətnindəki körpəyə bənzər, 
şairin qəlbində doğulan şeir. 
 
Şeiri hər şairin öz balasıdır, 
istər güclü olsun, təpərli olsun. 
Hər misra şairin söz balasıdır, 
təki söz mülkündə hünərli olsun. 
 
Ürəyi dəyirman daşı kimidir, 
içində söz dəni üyütməlidir. 
Şair də hamilə qadın kimidir, 
şeirini qanıyla böyütməlidir. 
 
Şair vəsf eyləyən, şair yaradan, 
yazdığı hər əsər lələ bərabər. 
Ən böyük diqqətə, ən yüksək ada 
onun da haqqı var, bir ana qədər. 
 23 
YA QİSMƏT 
 
Qəlbimizdə sonsuz arzu, həvəs var, 
başımızda yüz qəzavət, ya qismət. 
Bəxt bu yolda gah oyanar, gah yatar, 
kimə qoyar qədir-qiymət, ya qismət? 
 
Zaman-zaman təbiətin hikməti 
bizə növ-növ şirin, acı öyrətdi. 
Nə qədərdi yaxşı-pisin qiyməti, 
harda hörmət, harda töhmət, ya qismət?  
 
Ey acların loxmasına göz dikən, 
bostançının çiyinində tağ əkən, 
sənə qalmaz, kimin olar görəsən, 
topladığın bu qənimət, ya qismət? 
 
Hansı həris həvəsindən usanmış, 
hansı xəbis əməlindən utanmış? 
İnsanlığa qənim elə insanmış, 
kimi tutar bu bəd xislət, ya qismət? 
 
Azaltdıqca istisini od-ocaq, 
Vətən gülü güllüyündə solacaq. 
Haçanacan dərd olaraq qalacaq 
tapdaq torpaq, namus, qeyrət, ya qismət? 
 
Boş buraxdıq neçə ciddi söhbəti, 
əvəzində gördük zülmü, zilləti. 
Kim aldatdı, kim sındırdı milləti, 
açılarmı bu həqiqət, ya qismət? 
 
Sözün də öz hikməti, öz gücü var, 
əsrlərin min sirrini daşıyar. 
Neçə dildə, neçə eldə yaşayar, 
yazdığım dörd-beş hekayət, ya qismət? 
 24
ARZUDUR 
 
El-obanın şənliyində 
bülbültək ötmək arzudur. 
Doğma, əziz insanların 
əlindən öpmək arzudur. 
 
İstək gərək qəlbdən gələ, 
axa gözdən gilə-gilə. 
Könül verib bir gözələ, 
yolunda ölmək arzudur. 
 
Saz oynadan ozanların, 
söz yaradan yazarların, 
aqillərin, azmanların 
dalınca getmək arzudur. 
 
Alqış qədirbilənlərə, 
müdriklərə, ərənlərə. 
Ömürdən pay verənlərə 
can qurban etmək arzudur. 
 
Gəz səxavət meydanında, 
yaxşılıq yaşat canında. 
Fəxrəddin, çətin anında 
dostlara kömək arzudur. 
 
 
 
GÖZƏLLİK 
 
Günüm gözəllərin vəsfində keçər, 
şeirimdə dilimin söz gözəlliyi. 
Ürəyim sevməyə bir sənəm seçər, 
gözümdə dünyanın yüz gözəlliyi. 
 
Gözəllik məst edir, bizi nə gözəl, 
tükənmir qəmzəsi, nazı, nə gözəl. 
Ömrün qışı nə xoş, yazı nə gözəl, 
hər fəslin, hər ayın öz gözəlliyi. 
 25 
Yenə gül qoxuyur çölün nəfəsi, 
çiçəyin şəbnəmi, bülbülün səsi. 
Qoy öpsün üzündən düzün laləsi, 
əyilib ahəstə üz gözəlliyi. 
 
Ürək də bir gözdür, göz də bir ürək, 
baxışdan odlanaq, duyğudan ölək. 
Tökülsün bəbəyi, kor olsun gərək, 
heyrətlə görməsə göz gözəlliyi. 
 
Yandırıb-yaxmaqmış gözəldə adət, 
bu da bir peşəymiş, bu da bir sənət. 
Nə ayrı aləmmiş, nə incə vəhdət, 
bədən gözəlliyi, üz gözəlliyi. 
 
Fəxrəddin, bu nə ah, bu nə sızaqdı, 
gözəllər gözünün giləsin sağdı. 
Guya ki, baxmaqla nə olacaqdı, 
ha durub qıraqdan süz gözəlliyi. 
 
 
 
ŞEİR DÜNYASI 
 
Şeir düşüncənin şəhd-şirəsidir, 
sözünü aləmlə bölməyə gələr. 
Cücərər bir zərif hissin ucunda, 
ən incə məqamda köməyə gələr. 
 
O, Quran dilidir, sən inan şeirə, 
baxma adi gözlə heç zaman şeirə. 
Ötəri həvəsdən yaranan şeirə 
bişmiş toyuğun da gülməyi gələr. 
 
Yaz sözü onda ki, misraya gəlsə, 
dilin səlis olsun, yolun düz, kəsə. 
Nadan sözü söztək anlaya bilsə, 
bir yol xəcalətdən ölməyi gələr. 
 26
Sərraflar yazanda bir yeni əsər, 
hər kəlmə üstündə titrəyər, əsər. 
Kim sözü külçətək, kərpictək kəsər, 
onu söz mülkünə hörməyi gələr. 
 
Fəxrəddin, şairlik duyğudu, dərddi, 
şeirin gah şirindi, gah acı, sərtdi. 
Kim söz bağçasından bir buta dərdi, 
onun misrasından gül iyi gələr. 
 
 
 
MİLLƏT ŞƏRQİSİ 
 
Qalx, ey zavallı millətim, yetər 
bu qədər əzaba dözdüyün illər. 
Yadlar neçə yol yurd yerlərini, 
doğmalar sadəlövh xalqı böldülər. 
 
Qalx, vətəndaş millət, həmrəy olmağa, 
qalx, aldanmış millət, həmrəy olmağa! 
 
Rədd olsun araya nifaq salanlar, 
rədd olsun kütlədən qisas alanlar. 
Biz tayfa deyilik, ixtiyar xalqıq, 
hayqıraq – istiqlal, deyək – azadlıq! 
 
Bacılar, qardaşlar bir rəyə gəlin, 
gələcək naminə birliyə gəlin! 
 
Qalx, ey yaraları hələ qan Vətən, 
gücünü birlikdə göstər, can Vətən. 
Bizim nicatımız bütövlüyündə, 
                        azad Azərbaycan həmrəyliyində. 
 
Yığılın, soydaşlar həmrəy olmağa, 
bu xalqa, bu yurda kömək olmağa! 
                                                        1990 
 27 
 
 
DURBİN 
 
Bir gün təbiətə durbinlə baxdım, 
bir anlığa uzaqları yaxınlaşdırdım, 
ormanları dolaşdım, dağlara qalxdım, 
məsafə səddini durbin şüşəsində sındırdım. 
Əlim çatan sayaq seyr etdim dörd yanı, 
qənşərimdə qoynunu açan gördüm dünyanı... 
Sanki yatağında nazlanırdı çay, göl, 
gül çələngi bağlayırdı çəmən, çöl. 
Şəlalə seyrindən məst olmuşdu dağ,dərə, 
ağaclar yallı üçün yığılmışdı bir yerə. 
Ayrı bir biçimdə idi təbiət, 
          ovsunlanmışdım, 
        qəlbimdə duyğu, gözümdə heyrət. 
Amma bir fakt da danılmaz həqiqət. 
Durbinlə uzaqları yaxında görsəm də, 
                                                    fəqət 
yan-yörəmə nəzər yetirə bilmədim, 
heç ayağımın altını görmədim. 
Durbin məni ətrafımdan ayırıb ucaltdı, 
durbin məni, fənd işlədib aldatdı. 
Durbin başımı ucuz ucalıqla qatdı, 
durbin məni aldatdıqdan sonra anlatdı. 
Biz də bu cür millətik, 
                       çox tez aldanırıq. 
Biz həmişə aldanandan 
                       sonra anlayırıq. 
 
 
 
 
 
 
 28
CƏSURLARIN NƏĞMƏSİ 
 
Nə qədər əzaba dözsün 
bu səbri ümman Vətən? 
Sinəsində yağı gəzən 
yaralı aslan Vətən. 
 
Yurd yerindən qovulursa 
hələ min-min soydaşın, 
demək savaş alnımıza 
yazılıbdı, qardaşım. 
 
Təsir etməz daha bizə 
nə yalvarış, nə hədə. 
Mücahidlik, əqidəmiz 
dəyişilməz heç vədə. 
 
Öncə Vətəndir deyirik, 
yox qeyri qərarımız. 
Çünki heç kimə qalmayıb 
daha etibarımız. 
 
ATƏT*-lə torpaq qayıtmaz, 
budur sözün qısası. 
Xalqı məcbur eyləyirlər 
dola səbr kasası. 
 
Bizim olmaz, ağrıları 
keçməsə səndən, məndən. 
Əsgər çəkməsi altında 
qalan torpaqdır Vətən. 
 
Ər oğullar önə çıxsın, 
el də gəlsin dalınca. 
Ayrı bir yol yoxdur artıq, 
bu yurd azad olunca. 
                                                 
* ATЯT – Qarabaь savaшыnы nizamlamalы olan rяsmi beynяlxalq tяшkilat. 
 29 
XƏTAİ İŞIĞINDA 
 
 
Xətainin heykəli önündə düşüncələr 
(dördlüklər) 
 
Ey böyük məmləkət quran Xətai, 
düşmənin əzmini qıran Xətai. 
Sən qoyan Vətəndən qalmayıb əsər, 
qılıncı əlində duran Xətai. 
 
Hünər təcəssümü, məğrur Xətai, 
təpədən dırnağa qürur Xətai. 
Kim səni oturtdu bu daş üstündə, 
sıyır qılıncını, bir dur, Xətai?! 
 
Sən ey fikri məchul, pərişan babam, 
qələbə əzmiylə alışan babam. 
Çaldıran çölünə kim çəkdi səni, 
tutduğu əməldən peşman babam? 
 
Ey şair Xətai, ey şah Xətai, 
dövlətə, millətə pənah Xətai. 
Şeirin ürəkləri fəth eyləsə də, 
qılıncın etdi min günah, Xətai! 
 
Ayıl, dərdli babam, ey şahi – Mərdan, 
sənsiz yarımadıq bir dostdan, yardan. 
Qoruya bilmədik əmanətini, 
bu aciz milləti hifz eylə qurddan. 
 
Səndən utanırmı torpaq satanlar, 
millətin ömrünə zəhər qatanlar? 
Vətən təəssübü çəkirlər  guya, 
pulu qeyrətindən üstün tutanlar. 
 
Ey ulu əcdadım, ey böyük ələm, 
istərəm sənintək yaşayam, öləm. 
Yazdın bu millətin hünər tarixin, 
bir əlində qılınc, birində qələm! 
 30
ŞAH XƏTAİNİN RUHU İLƏ GİLEY-GÜZAR 
 
Yüz ildir kiçilir məmləkətimiz, 
yüz ildir nisgilli, dağlıyıq, dədə. 
Qaçqınıq, köçkünük, didərginik biz, 
qoyub dərdimizi ağlayaq, dədə. 
 
Yüz ildə neçə yol bölündük, böldük, 
Vətənə yad olduq, millətə dönük. 
Fərsizik, gücsüzük, acizik, nəyik, 
axır bu torpağın oğluyuq, dədə. 
 
Kiçik millətlərə söylədik – özgə, 
bölündük kəndbəkənd, bölgəbəbölgə. 
Nə bütöv xalq olduq, nə böyük ölkə, 
Ləzgi, Tat, Kürd, Talış, Dağlıyıq, dədə. 
 
Xeyrinə ortaqlar, şərinə özgə, 
naqislər Vətəni sevərlər üzdə. 
Deyirlər kasıbıq, onunçun biz də, 
Vətənə bu qədər bağlıyıq,dədə. 
 
Kimə imkan düşür dağıdır, sökür, 
biri bank açdırır, biri bağ tikir. 
Gözümüz önündə məmləkət çökür, 
nankoruq, qulduruq, oğruyuq, dədə. 
 
Bu yolla düşmənə yurd satan bizik, 
neçə günahsıza şər atan bizik. 
Bu gün Həccə gedən şarlatan bizik, 
biz ayrı kimik ki, biz buyuq, dədə. 
 
Boğur kişiləri içindən qəhər, 
nə vaxt üzümüzə açılar səhər? 
Hələ ki, tapılmır bir ər oğlu ər, 
hələ qəlb göynədən ağrıyıq, dədə. 
 31 
QALXIN Kİ, QALXAQ 
 
Ön cəbhə xəttində ayıq-sayıq dayanan əsgərlərimizə 
 
Siz ey bu torpağın ər oğulları, 
mətin insanları, nər oğulları. 
Hələ qarşımızda ağır imtahan, 
hələ çiynimizdə əzablı yük var. 
Qalxın, nərənizdən qızışsın meydan, 
qalxın, zərbənizdən titrəsin dağlar. 
 
Siz ey cəbhə boyu ayıq olanlar, 
gecəni sübhətək oyaq qalanlar, 
gözünüz rəqibdə olsun həmişə, 
əliniz tətikdə olsun həmişə. 
Cəsurlar ölməyə, uduzmağa yox, 
qələbə əzmiylə girir döyüşə. 
 
Siz ey şir biləkli, qartal gözlülər, 
yolundan dönməzlər, kişi sözlülər. 
Rəqib önünüzdə duruş gətirməz, 
əgər qarşısında sipər olsanız. 
Vətən sərhəddindən quş səkə bilməz, 
siz orda keçilməz çəpər olsanız. 
 
Siz ey and yerimiz, güvənc yerimiz, 
səcdəgah yerimiz, söykənc yerimiz. 
Uyduq hiyləsinə kələkbazların, 
onların istəyi, sevgisi üzdə. 
Marağı ayrıymış bu işbazların, 
ümid də sizədir, qüvvət də sizdə. 
 
Siz ey mələk kimi təmiz əsgərlər, 
övlad, qardaş qədər əziz əsgərlər. 
Sizin çiyninizdə qorunur Vətən, 
sizin adınızla tanınır Vətən. 
Amandı, sıx durun səf sıranızda, 
əsgər gücsüz olsa, tez sınar Vətən. 
 32
Siz ey ön cəbhədə xidmət edənlər, 
özünü Vətənə qurban deyənlər. 
Kimsə deyə bilməz qurbanlıq sizə, 
qəhrəman oğullar, igid oğullar. 
Bütün bu el-oba qurbandır sizə, 
ey torpaq uğrunda şəhid oğullar. 
 
Siz ey döyüşlərdə ad qazananlar, 
ayaq izləriylə tarix yazanlar. 
Min ilin tarixi ibrətdir bizə, 
qorunur o yurd ki, qorxmazı çoxsa. 
Qalxın, örnək olun bir-birinizə, 
Allahın izniylə qalxın ki, qalxaq! 
 
 
 
MƏN SARAY ŞAİRİ OLA BİLMƏRƏM 
 
Məni dost-doğmalar qınamasın, qoy, 
tanımır çoxları, tanımasın, qoy. 
Tutduğum yolumu aza bilmirəm, 
fəxriyyə, mədhiyyə yaza bilmirəm. 
İstərəm görünəm olduğum kimi. 
yazam hər misramı duyduğum kimi. 
Süni şan-şöhrətə çəkməyir meylim, 
mənim xarakterim bu cürdü, neynim? 
Öyrəşə bilmərəm yalaq olmağa, 
təhqir uda-uda calaq olmağa. 
Yarınıb pay ummaq-şərəfsiz hünər, 
o hörmət gətirər yaltaqlıq qədər. 
Mənə cah-calalsız bir ömür yetər, 
könlüm dostluğu da minnətsiz istər. 
Çox gördüm vaxt-bivaxt mədh deyənləri, 
axır xəcalətdə keçdi günləri. 
Ortaya çıxmağa üzü olmadı, 
özü xəcil oldu, sözü qalmadı. 
Şair öz-özünü dərk edən anda 
 33 
minnət götürməsin Allahından da. 
Hamıya bir baxsa şairin gözü, 
onda heç bir qüvvə sındırmaz bizi. 
Şairlər dünyanın söz sərkərdəsi, 
dinsin avazında, qoy xalqın səsi. 
Mədh deyən şairin özü fəlakət, 
boğazdan yuxarı sözü fəlakət. 
Şeiri söykənmirsə səmimiyyətə, 
demək satılıbdır şair şöhrətə. 
Başını dik tutmur, əyirsə, əlbət 
keçir urəyindən mənsəb, var-dövlət. 
Gərək silkələsin haray şairi, 
mən ola bilmərəm saray şairi! 
Mədh üçün sarayda qalsam, ölərəm, 
harınlardan «ilham alsam», ölərəm. 
Yalandan xəyala dalmaq nə çətin, 
hiyləgər mehriban olmaq, nə çətin! 
Məqsədli ağlaya-gülə bilmərəm, 
mən saray şairi ola bilmərəm. 
Heç yerdə, heç zaman ola bilmərəm, 
əlaman, əlaman, ola bilmərəm! 
 
 
 
KİŞİLİK 
 
Kişilik təkcə güc-qüvvətdə, 
      comərdlikdə və cəsarətdə deyil. 
Kişilik nə də gözəl surətdə, şux qamətdə 
       və ya şan-şöhrətdə deyil. 
Kişilik həm də işgüzar olmaqdı, 
         fərasətlilikdi, pul qazanmaqdı. 
Kişilik geniş ürəklilikdi, 
         mərhəmətlilikdi, səxavətlilikdi. 
Bunun üçün insan gərək hər yaşında  
         çalışıb pul qazansın 
         həm də onu şövq ilə xərcləməyi bacarsın. 
 34
Çünki müəyyən yaşdan sonra 
         ətrafı ixtiyar kişidən 
         köməklik və imkan umur. 
Kömək umanlar da bir-iki dəfə ilə 
         usanmır, durmur. 
İxityar kişi olmaq istedadlı, 
elmli, hətta qəhrəman olmaqdan da çətindi. 
Bunun üçün gərək, ən əvvəl, 
         yaxşı qazana biləsən. 
Sonra da səndən köməklik umanların 
         fərqinə varmayasan, 
         bu yaddı, bu doğmadı 
         və ya külfətindi. 
Kişisən hamısına eyni gözlə bax, 
         əzizin kimi dinlə, dindir. 
Bu cür məqamlarda çalış öz içində 
         bütövlük, böyüklük ara. 
Gözlərini yumub, sağ əlini 
         ürəyinin üstünə qoy sonra! 
Əgər ürəyin beyninə səxavət və mərhəmət sevgisi 
         diqtə edə bilirsə, əhsən. 
Demək o anda sən imam, peyğəmbər 
         məqamınacan yüksəlmisən. 
Demək sən də səxavətdə, ədalətdə 
         müdriksən, mürşidsən, öndərsən, dahisən, 
               ətrafın üçün ucalıq mücəssəməsi olan 
                                                          əsl kişisən! 
Eh, əsl kişi olmaq da bir ayrı dərddi, 
             çünki zaman onlara qarşı həmişə sərtdi. 
             əsl kişinin ürəyinə gizli göz yaşı damar. 
Əsl kişi çətin bir kimsədən 
         özü üçün nəsə umar. 
Əsl kişi imkansızlaşanda 
         hamıdan gizlicə, 
         əlini sakitcə 
         ürəyinin üstünə qoyar 
         və ... həyata gözlərini əbədi yumar! 
 35 
 
 
YERİYİN DÜŞMƏN ÜSTÜNƏ 
 
(Döyüşən əsgərlərimizə) 
 
Savaşda zəfər qazanın. 
Məhəmməd peyğəmbər (s.a və a.s.) 
 
Haydı igidlərim, cürət vaxtıdır, 
yeriyin, yeriyin düşmən üstünə. 
Ya olum, ya ölüm –  qeyrət vaxtıdır, 
yeriyin, yeriyin düşmən üstünə. 
 
Yenə qan içində Turan, qardaşım, 
nə qədər yurd-yuvan viran, qardaşım. 
Düşmənlə üz-üzə duran qardaşım, 
yeriyin, yeriyin düşmən üstünə. 
 
Aldandıq vədlərə, “bu gün-sabaha”, 
vaxt indi bizimçün hər şeydən baha. 
Biz ala bilməsək, qayıtmaz daha*, 
yeriyin, yeriyin düşmən üstünə. 
 
Yaşlılar xiffətdən düşdülər dərdə, 
getdi həya, abır, götürüldü pərdə. 
Qız-gəlin o tayda, “qanunsuz ərdə”, 
yeriyin, yeriyin düşmən üstünə. 
 
İndi xalqın güvənc yeri sizsiniz, 
Babəkin, Həzinin biri sizsiniz. 
Bu cansız torpaqda diri sizsiniz, 
yeriyin, yeriyin düşmən üstünə. 
 
 
                                                 
* 90-ъы иллярин яввялляриндя ермяни ишьалчылары тяряфиндян зябт едилмиш 20% 
яразийя ишарядир. 
 36
 
İz salın Murovun ağ zirvəsinə,  
hay verin Boz qurdun haray səsinə.  
Hələ çox fırlanar dünya tərsinə,  
yeriyin, yeriyin düşmən üstünə.  
 
Əzin düşmənləri, əzin, yeriyin,  
üzün başlarını, üzün, yeriyin.  
Yarı qırılsaq da dözün, yeriyin,  
yeriyin, yeriyin düşmən üstünə,  
yeriyin, yeriyin düşmən üstünə. 
 
 
 
KİM İDİN, KİM OLDUN 
 
Sən əvvəllər bir səmimi insan idin, 
ara-sıra ətrafını anlayırdın, 
doğmaların möhnətini çəkərdin. 
 
Böyüdükcə manqurtlaşdın, xəbisləşdin, 
pullandıqca harınladın, xəsisləşdin, 
anlaşılmaz bir varlığa çevrildin. 
 
Sən gözümdə bar-bəhərli, 
sıx kölgəli ağac idin. 
Quruluqdan, təkəbbürdən 
xəzəl olub töküldün. 
 
Sən könlümdə bir möhtəşəm  
məbəd idin, inanc idin. 
Nadanlığa qurşanandan 
kərpic-kərpic söküldün! 
 37 
 
BÜTLƏR, HEYKƏLLƏR 
 
Eramızdan əvvəlki zamanda,  
  yeni din formalaşanda 
  İbrahim peyğəmbər 
  bütləri sındırıb dağıtdı. 
XX əsrin sonunda, 
  Sovetlər Birliyi çökəndə, 
  kütlə Marksın, Leninin 
  heykəllərini söküb yıxdı. 
III minilliyin astanasında 
  yeni inqilablar dövrü başlandı. 
Qarışdı ölkələr 
   bir-birinə. 
Ehtirası qızışanlar getdilər 
   bir az da dərinə. 
Başlandı çevrilişlər, 
   devrilmələr, edamlar. 
Sanki bir neçə ilin içərisində 
   ayıldılar, coşdular, 
   dəyişdilər adamlar. 
Dağıdıldı nə qədər qəsəbələr, şəhərlər, 
   axıdıldı günahsız qanlar. 
İranda Rza şahı, 
Əfqanıstanda Nəcibullanı, 
İraqda Səddamı, 
Liviyada Kəddafini 
   qovdular, asdılar, 
                     güllələdilər 
  ehtirasları soyuq ağıllarını 
  üstələyən insanlar. 
Misirdə Hüsnü Mübarəkə 
Suriyada Bəşər Əsədə 
   hələ də 
  diş qıcayır ölüm kabusu. 
 38
(Deyirlər yaman əl-ayağa düşüblər 
      bu cür başçıların hamısı). 
Əsəbləri coşmuş insanlar 
       vurub sındırırlar 
       onların ölkəsini basmış 
       saysız heykəllərini. 
İfşa edirlər kütlə əleyhinə olan 
       əndazəsiz əməllərini. 
Peyğəmbərlərdən, bəşər tarixinə 
       adlarını yazmış dahilərdən 
       artıq insanlardımı onlar? 
Az qalır hər parkda, küçədə, 
                                 məktəbdə, bağçada 
       özlərinə heykəl qoydursunlar. 
İndi də Çində, Koreyada, 
       Vyetnamda, Rusiyada 
       bu hərəkat başlanıb daha.  
Deyəsən sivilizasiyanın III minilliyində 
büsbütün dünya demokratiya ilə 
       getmək istəyir sabaha. 
Təki, zor gücünə açılmasın 
       demokratiyanın qapısı. 
Təki, bu yolla gedə bilsin 
       dünya ölkələrinin hamısı. 
Diktatorlara, krallara, tayfabazlara 
       "yox" deməyə başlayıb əksər ölkələr. 
Deyəsən, axı yaxınlaşmaqda olan o gün 
                                          tezliklə gələr. 
Daha düzünü isə Allah bilər. 
 
 
 39 
DÖRDLÜKLƏR 
 
Ömrün rahat anı şirindir, ancaq 
azmanlar həmişə çətin yol seçir. 
İnsan var bir xalqı çəkir dalınca, 
insan var həyatı yedəkdə keçir. 
                                        *** 
Mənə ürəyimin diktəsi yetər, 
kimə bacarmışam, əl uzatmışam. 
Arzuya çatmağın özü bir zəfər, 
mən çox istəyimə bu cür çatmışam. 
                                        *** 
Kim ömrünün mənasını nədə görür, 
kim həyata  ağlı ilə baxa bilir? 
Kim əməli, hünəriylə zirvələşir, 
kim yaşının olinpinə qalxa bilir. 
                                        *** 
Pisin təxəyyülü, xisləti xəstə, 
pis imkan düşdükcə pisə meyl edir. 
Dünya yaxşıların əlləri üstə, 
el də yaxşıların dalınca gedir. 
                                        *** 
Torpaqdı, günəşdi, havadı, sudu, 
dirilik dediyin o hikmət budu. 
Biri çatışmasa bunlardan, fəqət 
məhv olar hər şeyə qadir təbiət. 
                                        *** 
Ah, neçə gözəlçün alışdım, yandım, 
nə qədər macəra yaşadı könlüm. 
Hansını sevdimsə ürəkdən sevdim, 
onun möhnətini daşıdı könlüm. 
                                        *** 
Bir vaxt gözəllərə ithaf yazırdım, 
bitib tükənmirdi söhbətim, sözüm. 
O zaman özümçün gözəl gəzirdim, 
indi gözəl gəlin axtarır gözüm. 
 40
 
                                        *** 
Yazın nəfəsiylə təbiət yenə 
halını dəyişmiş, nəbatat şişmiş. 
Həzrəti İsa da yəqin bu yolla 
müqəddəs Məryəmin bətninə düşmüş. 
                                        *** 
Nə gözəl məkandı bu Yer kürrəsi, 
nə şirin zamandı yazın gəlişi. 
Yazda yer üzünə zinət verməkdi 
bəlkə Yaradanın ən zərif işi. 
                                        *** 
Elə ki, təbiət oyanır nazla, 
bülbül nəğmə qoşur gülə avazla. 
Mənə elə gəlir tək nəbatat yox, 
Adəmlə Həvva da yaranıb yazda. 
                                        *** 
Nazlı təbiətin min rəngidir yaz, 
min gülün, çiçəyin çələngidir yaz. 
Hər yerdə, hər zatda bir şux oyanış, 
dünyanın zəriflik ahəngidir yaz. 
                                        *** 
Bu dağlar cənnətin özüdü bəlkə, 
gül-çiçək sehrli sözüdü bəlkə? 
Adəm bu yerlərdən qovulan gündən 
çeşmələr ağlayan gözüdü bəlkə? 
                                        *** 
Azacıq imkanın varsa, özündə 
güc tap, imkansıza pənah yeri ol. 
Tərəzi dediyin xalqın gözündə 
səxavət yiyəsi, el sərvəri ol. 
                                        *** 
Bu qədər qohumu, doğmanı, dostu 
necə eyləyəsən səfnəzər, Allah? 
Dostun nanəcibi tez unudular, 
doğmanın pisindən əlhəzər, Allah. 
 41 
 
                                        *** 
Ara, ömrün boyu gəz gözəlliyi, 
kor olsun, görməsə göz gözəlliyi. 
Harda gözəl varsa ora ocaqdı, 
müqəddəs sayırıq biz gözəlliyi. 
                                        *** 
Dolan, kainatı tanı, nə gözəl, 
anla hər məqamı, anı, nə gözəl. 
Özün bu dünyada bir əsr yaşa, 
adın bu torpağın sanı, nə gözəl! 
                                        *** 
Bir gözəl boylanıb baxır qıyqacı, 
könlüm o baxışın, üzün möhtacı. 
Kaş bir yol o afət olaydı mənim 
yaramın məlhəmi, başımın tacı. 
                                        *** 
Bir nazənin öpüş verdi bir ixtiyar qocaya, 
səksən yaşlı o qocanın dünya döndü gözündə. 
Bu sərməstlik nəşədən çox əzab idi, Xudaya, 
nə o gözəl özündəydi, nə o qoca özündə! 
                                        *** 
"Can" söylə, bal olsun sözün, bacarasan, 
çək bu gözəllərin nazın, bacarsan, 
arabir oduna qızın, bacarsan, 
çünki gözəllərə gözəldi dünya!  
                                        *** 
Bütün əməllərin gözü yaxşılıq, 
bürüsün, qoy çölü, düzü yaxşılıq. 
Nəcib arzulara körpü salaraq, 
çəkir arxasınca bizi yaxşılıq. 
                                        *** 
Çətində “Allaha təvəkkül”, dedin, 
tapar öz həllini hər müşkül dedin. 
Ömrü cəhalətdə keçirtdiyindən , 
ancaq din əhlinə sən kamil dedin.   
 42
   
                                        *** 
Çaşıb, nadanları bəzən el bildik, 
istisi azalan közü kül bildik. 
Taxıl zəmisində bitən laləni 
hərdən alaq bildik, hərdən gül bildik. 
                                        *** 
Yalandan içilir yüz andlar yenə, 
qalır əl altında quranlar yenə. 
Millətin qanını soran kəslərdir 
millətin başında duranlar yenə. 
                                        *** 
Düzlük azdır, əyri çox, 
dolan şəstlə, nəfsi tox. 
Duyğusuzun yanında  
ağlamağın xeyri yox. 
                                        *** 
Hər insanın sevgi hissi gözlərindən oxunmaz, 
hər qönçənin ətri olmaz, ləçəkləri qoxunmaz.   
Vətən eşqi, el sevdası bir ilahi sehr ki, 
hər tabloya həkk olunmaz, hər xalıya toxunmaz. 
                                        *** 
Hər bahar sevgiylə oyanır meşə, 
leysan yağışlarla yuyunur meşə. 
Qışın qar yorğanı gətirilməmiş, 
payızdan lüt-üryan soyunur meşə. 
                                        *** 
Bu çöllər yenə də aldı, nə yaxşı, 
hər çiçək üstündə xaldı, nə yaxşı. 
Özüm bu yerlərdə hərdən oluram, 
ürəyim ömürlük qaldı, nə yaxşı. 
                                        *** 
Bu zümrüd çayların aynası gözəl 
üstündə sayrışan sonası gözəl. 
Yazda coşub daşar, dağ daş oynadar, 
qışda yurğun düşüb donası, gözəl. 
 43 
 
                                        *** 
Ey yerini, yurdunu qibləgahı bilən dost, 
yaş ötdükcə hamını sıxır bu dərd, bu fikir. 
Qürbətdə yaşamaqdan ürəyi qan olan dost, 
gör, kimsəsiz can verən, qərib ölən nə çəkir. 
                                        *** 
Hiss ilə, duyğu ilə ürək yanıb-yaxılır, 
dünyanın ən qiymətli sözü “xoşbəxtlik” imiş. 
İnsan yaşa dolduqca qayğısı da çoxalır, 
sən demə, qayğısızlıq özü xoşbəxtlik imiş. 
                                        *** 
Bəşərik, Tanrının sevgi payıyıq, 
insanın pisi yox, xeyirxahı var. 
Hamımız peyğəmbər övladlayırıq, 
sadəcə hərənin öz günahı var. 
                                        *** 
Şeir də canlıdır, doğulur, ölür, 
şeir də duyğudan qəmlənir, gülür. 
Bəzən bir ayda bir misra yaranmır, 
bəzən bulaq kimi süzülüb gəlir. 
                                        *** 
Sənət də bir sirli-sözlü səmadır, 
burda hər yolçunun öz izi vardır. 
Ustadlar ən yaxın kəhkəşanlardır, 
qalan hər kəsin öz ulduzu vardır. 
                                        *** 
Haçandır qəlbimdə qəm bardaş qurub, 
bir səbəb yoxdur ki, ürək sevinə. 
Səhərdən axşama işsiz oturub, 
pəncərə açıram qəbir evinə. 
                                        *** 
Yaz gələndə yatağına sığışmır, 
yayılır dörd yana səsi, harayı. 
Bircə an da yavaşımır, səngimir, 
ömür kimi iti axır dağ çayı. 
 44
 
                                        *** 
Mən elə həyatı əzablı gördüm, 
gözümdən süzülən yaş ilə qaldım. 
Ürəyim əridi keşməkeşlərdə, 
köksümdən asılan daş ilə qaldım. 
                                        *** 
Çiynimdə ağır yük, çəkdiyim əzab, 
yox bir anlayanım, köməyim, Allah. 
Mənim hər işimin sonu iztirab, 
Sizif zəhmətiymiş əməyim, Allah. 
                                        *** 
İnsan min möhnətə alışa bilir, 
nadanın dərdini daşımaq olmur. 
Qürbətdə birtəhər yaşamaq olur, 
çörəksiz Vətəndə yaşamaq olmur. 
                                        *** 
Bəşərəm, peyğəmbər nuru üzümdə, 
çətin ki, yayınsın nəsə gözümdən. 
Nə qədər göz yumsam, sussam da yenə 
həyatın min üzü yaşar sözümdə. 
 
 
 
SƏKKİZLİK 
 
Hər bir yerdə insanların 
  yaxşısı da, pisi də var. 
Doğmalıqda, qohumluqda 
  hərdən umu-küsü də var. 
Tamah salma gördüyün hər 
  mala, mülkə vaxtlı-vaxtsız, 
harda qiymətli şey varsa, 
  demək onun yiyəsi də var. 
 45 
BAYATILAR 
 
Dolmuşam yaşa sənsiz, 
olmadım, haşa, sənsiz. 
Mən ömrü yaşamadım, 
yetirdim başa sənsiz. 
 
Uzun ömürdən öncə 
xoş, sağlam vaxtın olsun. 
Qızıl taxtın olunca, 
qızıldan baxtın olsun. 
 
Qarabağda dağım var, 
barı acı bağım var. 
Bir yerdən köməyim yox, 
beş yerdə ortağım var. 
 
Dağlar sıra düzülsün, 
çeşmələri süzülsün. 
Nadan qohum, nankor dost 
əlim sizdən üzülsün. 
 
El yatıb, gecə yarı, 
gözlərəm gecə yarı. 
Yar yarından kam alar 
görüşsə gecəyarı. 
 
Məst olandan səsindən, 
uçuram həvəsimdən. 
Kaş bir yol qızınaydım 
yarın gül nəfəsindən. 
 
Sevil, gəl xoşa mənsiz, 
gəz, dolan qoşa, mənsiz. 
Mən sənsiz gün görmədim, 
barı sən yaşa mənsiz. 
 46
Ay ömrümün bəzəyi,  
a könlümün istəyi. 
Mənim gözümdə sənsən 
yer üzünün mələyi. 
 
Bu nə istəkdi, Allah, 
düşmüşəm bəlasına? 
Gündə qurban gedirəm 
balamın balasına. 
 
Güldüm mərdi-məzara, 
düşdüm dərdə, azara. 
Odur ki, inanıram 
daha gözə, nəzərə. 
 
Hər gülü dərmək olmaz, 
hər daşı hörmək olmaz. 
Qəlbdəki qəm yüzünü 
duymasan, görmək olmaz. 
 
Yol qırağı daş gərək, 
daş daşa yoldaş gərək. 
Yaman gündə, xoş gündə 
insana qardaş gərək. 
 
Dərdim sənsən, davam sən, 
suyum sənsən, havam sən. 
Özün yurd, adın Vətən, 
əvvəl-axır yuvam sən. 
 
Ruhunla köç babam, sən, 
sön, buza dön soban, sən. 
Düşmənə yurd olunca, 
dağılaydın obam, sən. 
 
Yad yerdə gəzmək olmur, 
ümidi üzmək olmur. 
Köçgünəm, didərginəm, 
Vətənsiz dözmək olmur. 
 47 
Qara il yaman gəldi, 
vermədi aman gəldi. 
Söndü ümid çırağım, 
nə ağır zaman gəldi. 
 
Ağlayır söz ağrıdan, 
tutulur göz ağrıdan. 
Qarabağın ağrısı 
ağırdır yüz ağrıdan. 
 
Bir yaralı quşam, hey, 
yad yerə qonmuşam, hey. 
Qərib könlüm qan ağlar 
Ağdamım hey, Şuşam hey! 
 
Arzum puç oldu, neynim, 
ömrüm heç oldu, neynim? 
Yurdum düşmənə qaldı, 
işim köç oldu, neynim? 
 
Var yüz dərdə əlacın 
şəkərdən şirin bacım. 
Qardaş gözüm işığı, 
atadır təxti-tacım. 
 
Əzizim ata yeri, 
sinəm yol, ata,  yeri. 
Yığılsa küllü –  aləm 
verməz bir ata yeri. 
 
Mən aşiq nərdivanə, 
nər deyil hər divanə. 
İmkan düşüb namərdə, 
qalıb yüz nər divanə. 
 
Qardaşın adı yaxşı, 
adının dadı yaxşı. 
Yüz dost-düşmən içində 
yenə də odu yaxşı. 
 48
Əzizim qara bağlar, 
ağ dağlar, qara bağlar. 
Qarabağ qan içində, 
dörd yanı qara bağlar. 
 
Dağlar, daşlar qan ağlar, 
üfüq yanar, dan ağlar. 
Qarabağın dərdinə, 
gör, neçə ünvan ağlar. 
 
Dərddən saç yolan Vətən, 
sinəsi talan Vətən. 
Fərsiz övladlarıyla 
könəksiz qalan Vətən. 
 
Vətən gəldi, 
arzu, xəyal tən gəldi. 
Yuxumda qüdrətə bax, 
içində Vətən gəldi. 
 
Qüssə yedim, qəm çəkdim, 
gör, necə sitəm çəkdim. 
İçin-için ağladım 
gözüm altı nəm çəkdi. 
 
Qara il yaman gəldi, 
vermədi aman, gəldi. 
Söndü ümid çırağım 
nə ağır zaman gəldi? 
 
Susma, a könlüm, dillən, 
sellən, göz yaşım, sellən. 
Yurd tapdaq, mən didərgin, 
bilmirəm necə ölləm! 
 
Gün keçdi, ay dolandı, 
sel gəldi çay bulandı. 
Gözün gözümə baxdı, 
başıma yer dolandı. 
 49 
 
Nə çoxmuş yolun azan, 
nə çoxmuş qəbir qazan. 
Nə yaxşı ki, ən böyük  
hökmü zamandı yazan! 
 
Canım, ay Baxşı ata, 
yaxşı bax yaxşı ata. 
Hansı insafsız vurar 
qamçını yaxşı ata? 
 
Açılmaz könlüm sənsiz, 
alışar dilim sənsiz. 
Getmisən can üstəyəm, 
deyirsən ölüm sənsiz? 
 
Öləcəyəm deyəsən, 
ölsəm, qara geysən. 
Oğlu şəhid anaya 
nə söz tapıb deyəsən? 
 
Torpağın yarı Günəş, 
yarı Ay, yarı Günəş. 
Yarın başına dönür, 
barı sən yarı, Günəş! 
 
Mən aşiq baxmaq ilə, 
könülsüz baxma gülə. 
Gözəllik dediyindən 
doymazsan baxmaq ilə. 
 
 50
QƏHRƏMANLAR LAYLASI 
 
Qara bağlama, Vətən, 
qalx, yas saxlama, Vətən. 
Sonuncu oğlun ölsə, 
yenə ağlama, Vətən. 
 
Sən əmanət qal, Vətən, 
sağ-salamat qal, Vətən. 
Gözümüz yumulunca 
bizə layla çal, Vətən. 
 
Dostum, sirdaşım, neynək, 
bacım, qardaşım, neynək? 
Vətən daşı hələ ki, 
olur başdaşım, neynək? 
 
Dövrən dağ olsun, Vətən, 
içi bağ olsun, Vətən. 
Oğul dar gün üçündür, 
başın sağ olsun, Vətən. 
 
Vətən gülzarım olsun, 
dağ-daş güzarım olsun. 
Bu yurd evim olmadı, 
barı məzarım olsun! 
 
Vətən möhtəşəm saray, 
uçur, dağılır, haray! 
Biz ölümdən qorxmuruq, 
yurd yiyəsiz qalsa, vay! 
 
Döyüşdə ölsək, nə qəm, 
bayrağın olsun kəfən. 
Biz cihad eylədik ki, 
üzün ağ olsun,Vətən! 
 
Uyu, qardaşım, uyu, 
ər silahdaşım, uyu. 
Yenilməzliyin səni  
yaşadar tarix boyu! 
 51 
SOYUQ TƏNDİRLƏRƏ ÇÖRƏK YAPILMAZ 
 
Nəfsin istəyinə uymayın. 
Məhəmməd peyğəmbər (s.a və a.s.) 
 
Çılğınlıq cahillik əlamətidir, 
ağlı yetkin olan hissə qapılmaz. 
Fərhadın dastanı bir əfsanədir, 
külüng zərbəsiylə qaya çapılmaz. 
 
Qəribə bir xislət var canımızda, 
gücü axtarırıq ad-sanımızda. 
Rəqib baş kəssə də dörd yanımızda, 
bizə toxunmasa, düşmən sayılmaz. 
 
Yaman öyrəşmişik alqı-satqıya, 
əhsən bu hərraca, bu soyhasoya. 
Ola, bu ağalar dayana, doya, 
anlaya ləyaqət, Vətən satılmaz. 
 
Torpağı verdik ya satdıq, nə fərqi, 
yadlara qoyduq, ya atdıq, nə fərqi, 
Biganə qaldıq ya yatdıq, nə fərqi, 
qəflət yuxusuna gedən ayılmaz. 
 
Bu xalqın nəyi var, dağıdın, sökün, 
Bakı özünüzün, yenidən tikin. 
Yola, dənizə də bir çəpər çəkin, 
hələ ki, sizə “yox” deyən tapılmaz. 
 
Ayrılın, ayrılsın bazarınız da, 
eviniz, işiniz, məzarınız da. 
Ayrıdır ağrınız, azarınız da, 
onsuz qanınıza bir qan qatılmaz. 
 
Dərd ki, ovunmadı əhli-hal ilə, 
keçər gün-güzəran qeylü-qal ilə. 
Qayıtmaz Qarabağ bu minval ilə, 
soyuq təndirlərə çörək yapılmaz. 
 52
 
 
 
YAXŞILAR 
 
Yaxşılıq etməyə tələsin. 
Məhəmməd peyğəmbər (s.a və a.s.) 
 
Dünya elə yaranışdan yaxşıdır, 
yaxşı səma, yaxşı Günəş, yaxşı Ay. 
Ömrümüzün, bəxtimizin naxşıdır 
yaxşı sutka, yaxşı həftə, yaxşı ay. 
 
Xoş günlərin carçısıdır, əl eylər, 
dağda-daşda cığır salar, yol eylər. 
Nemət adlı ruzisini bol eylər 
yaxşı payız, yaxşı bahar, yaxşı yay. 
 
Bardan qalar onsuz bostan, bağ, zəmi, 
elimizin, obamızın zəmzəmi. 
İsti gündə təşnəmizin məlhəmi 
yaxşı bulaq, yaxşı kəhriz, yaxşı çay. 
 
Bir dəmət tut bağından gül dərilsə, 
sözdən yarat, ömür qəsrin hörülsə. 
Müdriklikdir, təmannasız verilsə 
yaxşı bəxşiş, yaxşı sovqat, yaxşı pay. 
 
Ay Fəxrəddin, ötüşdükcə ruzgar, 
hər arzudan, kaş doğa bir xoş qərar. 
Nə yaxşı ki, hələ vardır yaxşılar, 
yaxşıların yaxşısını yaxşı say! 
 
 
 
 
 
 53 
BİZİ BAĞIŞLAYAN OLARMI 
 
Məni bağışlayan olarmı? – Çətin! 
                              Məmməd Araz 
 
Heyvanlar arasında belə bir “təbii əxlaq” qaydası mövcuddur. 
Dəstə halında yaşayan heyvan növlərinin əksəriyyətində nəsil 
artırma zamanı erkək cinslər arasında “ata” olmaq haqqını qazan-
maq uğrunda bir vuruş başlanır. Çünki erkək cinslərdə olan bu 
“şüursuz” adlandırdığımız qısqanclıq və ya qürur hissi dişi heyvan-
larla cinsi əlaqəyə girməyə çalışan hər hansı bir erkəyə qarşı düş-
mən, rəqib hissi yaradır. Bu da onların arasında sərt vuruşa səbəb 
olur. Və nəticə etibarı ilə “təbii əxlaqda” cinsi əlaqəyə ən güclü er-
kəklər girə bilir. 
Bu vuruş bir sıra heyvanlar –  ələxüsus, canavarlar, dəvələr eləcə 
də dağ keçiləri, atlar və s. arasında daha şiddətli keçir. Uduzub dəstə-
dən qovulan canavarın Yalquzaq, dəvə döyüşünün “nər döyüşü”, qa-
lib dəvənin Nər adlandırılması, həm də bu sözlərin aforizmə, məsəl 
hədəfinə çevrilməsi heç də təsadüfü deyildir. 
Deməli təbii seçmədə zəif, xəstə heyvanlara “ata” olmağa, övlad 
dünyaya gətirməyə imkan verilmir! 
Bəzi yırtıcı heyvanlar isə, bu təbii məntiqlə, öz zəif balalarını hə-
lə körpə ikən parçalayıb öldürür. 
Bəlkə də ağıl yox, instinkt adlandırdığımız bu hiss təkcə eqoizm 
deyil, həm də canlıların öz gələcək nəsillərini daha güclü və sağlam 
yaratmaq istəyidir? 
Bax, budur sərt, qəddar və müdrikcəsinə düşünülmüş yaşamaq 
uğrunda mübarizənin məntiqi davamı... 
 
Sən bir təbiətin məntiqinə bax, 
bu dəmir qanunu yazana şükür. 
Təbii seçimdə nəsil artırmaq, 
yalnız güclülərin payına düşür. 
 
Sən demə, hər dəfə cütləşmə vaxtı 
dəstənin içində başlar bir vuruş. 
Didər bir birini qızmış erkəklər, 
qorxutmaz onları bu qanlı yarış. 
 54
 
Bu ər savaşına baxar qıraqdan, 
bir sürü, bir ilxı, bir naxır heyvan. 
Qorxaqtək tanınar meydandan qaçan, 
güclülər vuruşar, ta axıracan. 
 
Gücsüzün, acizin burda yeri yox, 
yalnız qüvvətlilər ər ola bilər. 
Dəvə dəstəsində erkəklər nə çox, 
fəqət onda biri Nər ola bilər. 
 
Vuruşar dəvələr qan-tər içində, 
vuruşar taqətdən düşənə qədər. 
Təbii əxlaqda, qanlı seçimdə, 
demək güc hər şeyi həll edə bilər. 
 
Qalib erkəkləri dişi heyvanlar 
qəbul eyləyirlər ixtiyar kimi. 
Dəstənin içində həmişə onlar 
gəzirlər hər şeyə haqqı var kimi. 
 
Vuruşda uduzan erkəyin isə 
haqqı yox dişiyə yaxın durmağa. 
Bəlkə də gələcək nəsil naminə 
gücsüzü qoymurlar “ata” olmağa. 
 
Zəifə heç harda yer yoxmuş, heyhat 
ya ər olmalısan, ya da ölməli. 
Ana dediyimiz cahanda həyat 
həm ağlamalıdı, həm də gülməli. 
 
Bu acı həqiqət, bu ağır hökm 
nə qədər düzgündür, bilə bilmərəm. 
Ancaq ali həzzdən məhrum olanın 
tapdanmış haqqına gülə bilmərəm! 
 
 55 
 
Fəqət bir həqiqət gün kimi aydın:  
– Ər ola bilməzlər zəif erkəklər. 
Qoy bu sözlərimi yersiz saymasın 
qızəndam kişilər, zərif erkəklər. 
 
Döl verə bilsəydi qorxaq Yalquzaq, 
nəsli yer üzündən silinəcəkdi. 
Dəvənin belində güc olmasaydı, 
Uzaqdan-uzağa bilinəcəkdi. 
  
Nə çoxmuş dünyada təzadlı rənglər, 
vəhşilər seçilir hər işləriylə. 
Didib parçalayır ana pələnglər 
xəstə ənikləri öz dişləriylə. 
 
Bu yolla çoxalıb canavar nəsli, 
bu yolla artıbdı nər oğlu nərlər. 
Bu qədər kölətək yaşadıq bəsdi, 
qoy qalxsın ayağa ər oğlu ərlər! 
 
Cəsarət, güc, qüvvət – nə böyük anlam, 
ən böyük amallar burdan başlanır. 
Güclüyəm, deməli haqqım var qalam, 
zəifəm, deməli yurdum daşlanır. 
 
Bu yerdə yaranıb “qeyrət” kəlməsi, 
bu yerdən başlanır “namus” anlamı. 
Heyf, silkələmir bu söz hər kəsi, 
heyf, mənasını anlamır hamı. 
 
Hərdən bu hikmətlə qalıb üz-üzə,  
öz xəcil halıma acıyıram mən. 
Dəstədən qovulan Yalquzaq kimi 
dişimi boşuna qıcayıram mən. 
 
 56
 
Yüz ildir Vətəndən qovuluruq biz, 
yüz ildir tapdanır qəbirlərimiz. 
Az qala tarixdən silinib təmiz 
neçə and yerimiz, pənah yerimiz. 
 
Qulaq as, yurddaşım, dinlə, qardaşım, 
özgə köməyiylə yarımaq çətin. 
Bu cəfəng xülyadan bir yolluq daşın, 
qorxmaz ol, igid ol, mətin ol, mətin! 
 
Dünyanın dəyişməz qanunudur bu, 
“qadını ər doğmaz qorxaq millətin”.* 
Düşmən tapdağına çevrilər yurdu, 
namusu, qeyrəti axsaq millətin! 
 
 
 
QULAQ AS, BALA 
 
Dünya duyğu yeri, nəşə yeridir, 
gəncliyi qəflətlə yatmazlar, bala. 
İnsanda çox şey var zinətdən baha, 
hər pula gedəni satmazlar, bala. 
 
Həyatda hər şeyin əks üzü var, 
yaxşının pisi var, kəcin düzü var. 
Əməl tarazlanır, geci-tezi var, 
nahaqdan günaha batmazlar, bala. 
 
Qocalar evinə ayaq bas bir gün, 
bənizlər kədərli, baxışlar küskün. 
Can qurban edərlər valideyn üçün, 
atanı, ananı atmazlar, bala. 
 
                                                 
* Misra M.Arazыndы 
 57 
 
Baxma ki, özündən razıdır hər kəs, 
Hamıya sağlam ruh, bədən verilməz. 
Milyon nataraza bir ağıllı bəs, 
Səni qorxutmasın, qoy azlar, bala. 
 
Axdıqca ciblərə bu xalqın varı, 
Unutduq vədləri, əhdi, ilqarı. 
Söz vermək ayrıdır, iş görmək ayrı, 
Yenə fənd axtarır işbazlar, bala. 
 
Biz kimdən öyrənək mədəniyyəti, 
Böyüklər nəfsi ac, mədə niyyətli. 
Hələ azdır bizdə kişi qeyrəti, 
Hələ ürəyimiz sızıldar, bala! 
 
 
 
KEÇİD DÖVRÜ 
 
Köçkünlüyün və keçid dövrünün çox sınaqlarına  
mübarizəsinə sinə gərmiş, ən mürəkkəb anlarda  
ləyaqətini və simasını  qoruyub saxlaya bilmiş, ürəyində  
yurd nisgili daşıyan dəyərli və işiqlı insanlara 
 
Ömrün dolanbaclarından 
keçdik mərhələ-mərhələ. 
Bu yolda çox əzablara 
düşdük mərhələ-mərhələ. 
 
Boğulsaq da qəhərindən, 
ümid umduq səhərindən. 
Dərman sanıb zəhərindən 
içdik mərhələ-mərhələ. 
 
Hər addımda hədə, girov, 
düşdü qaça-qaç, qovha-qov. 
Gəldilər xalqa neçə növ 
biclik mərhələ-mərhələ. 
 58
Verə bilmədik əl-ələ, 
odur ki, salındıq ələ. 
Yurd itirib eldən-elə 
köçdük mərhələ-mərhələ. 
 
Yanımızda qalanları, 
bizi dərdə salanları, 
başa bəla olanları 
seçdik mərhələ-mərhələ. 
 
Hərislikdən doğan tamah 
güc gəldi millətə, Allah. 
Gah alışıb kül olduq, gah 
bişdik mərhələ-mərhələ. 
 
Bax bu axan neft çayına, 
mümkünmü gözdən yayına? 
Düşdü kütlənin payına 
giclik mərhələ-mərhələ. 
 
Sən ay kasıbın balası, 
dərdinə kimlər qalası? 
Ağladı yetim anası, 
şişdik mərhələ-mərhələ. 
 
Sözdə nə çox səni sevən, 
ya da qurban gedən, Vətən. 
Fəqət igidlərə kəfən 
biçdik mərhələ-mərhələ. 
 
İllər ötür, ömür yarı, 
qalıb peşmanlıqla qarı. 
Səhv atılmış addımları 
ölçdük mərhələ-mərhələ. 
 
Şair, çox rəng vermə sözə, 
izlənib çıxarsan üzə. 
Görmürsən, gəlirlər bizə 
“üçlük” mərhələ-mərhələ? 
 59 
 
 
PULSUZ KİŞİLƏR 
 
Telli Pənahqızına 
 
Bu da üstümüzə bir yeni həmlə, 
səni kövrəldəcək, məni üşüdər. 
Artır məmləkətdə silsilə ilə 
İmkansız kişilər, pulsuz kişilər. 
 
Nə söykənc yeri yox, nə güman yeri, 
nə dərd anlayanı, ovunduranı. 
Məmləkət müstəqil olandan bəri 
Qalmayıb yurdda bir can yandıranı. 
 
Gündüz qul bazarı, gecə ac ünvan, 
işsiz oturmaqdan halsız kişilər. 
Gəzir küçələri boş-boş, sərgərdan, 
kütlə arasında yalqız kişilər. 
 
Nimdaş üst-başından yoxsulluq yağar, 
bu geniş dünyanı cəhənnəm bilər. 
Bir tanış, bir gözəl çöhrə görəndə 
Pörtər xəcalətdən, utanar, ölər. 
 
Arzusu, istəyi gözündə qalar, 
kül altda köz kimi yanan kişilər. 
Dost-doğma yanında xəcil olarlar, 
hər gün öz evində sınan kişilər. 
 
Görən, kim qarğıdı bu xalqı belə, 
görən, bu kütlənin nəymiş günahı? 
Millətin yiyəsiz övladlarının 
qaranlıq görünür hələ sabahı. 
 
 
 60
Bu xalqı sındıran yaddımı?! –  Əsla, 
öz içimizdədir namərd kişilər. 
Hərdən yavan çörək tapmır, az qala, 
səninlə, mənimlə həmdərd kişilər. 
 
Bu ağrı vaxt – bivaxt gəzər canımda, 
ürəyim sancdıqca göynəyər sinəm. 
Bəlkə o naçarın biri yanında, 
bəlkə o bədbəxtin biri də mənəm?! 
 
 
 
GÖZLƏRİ YOL ÇƏKƏN VƏTƏN 
  
M.Babayev musiqi bəstələmişdir 
 
Ey mənim əbədi-əzəli yurdum, 
min ildir hərblərə meydandlr sinən. 
Bütün ölkələrin gözəli yurdum, 
sənin taleyinçün narahatam mən, 
   taleyi narahat Vətən. 
 
Ey azər torpağı, ey ata yurdum, 
heç kimə, heç vədə qıymaram səni. 
Üzündə babamın qan izi vardır, 
ölərəm, düşməndə qoymaram səni, 
   ey qanlı tarixim Vətən. 
 
Göyündə nə qədər qara bulud var, 
səni öz qanımla suvaracağam. 
Ey məni qoynunda bəsləyən diyar, 
mən səni xoş günə çıxaracağam, 
   gözləri yol çəkən Vətən. 
 
Yam-yaşıl rübəndli, göy gözlü gözəl, 
vurğunam füsünkar təbiətinə. 
Qoy öpüm dağını, düzünü yüz yol, 
səndən sonra gəlir Məkkə, Mədinə, 
   baş qoyum daşına, Vətən. 
 61 
 
MƏNİM SARBANIM 
 
Bir ağır yol gəlir hələ karvanım, 
dözür bu səfərdə hər məşəqqətə. 
Mənim kitablarım – ömür sarbanım, 
üz tutmaq istəyir əbədiyyətə. 
 
Bu yolda nə qədər yolçular itmiş, 
səni çaşdırmasın şöhrət, a sarban. 
Bu yoldan ustadlar, dahilər keçmiş, 
bu yolda yol salan izlərə qurban. 
 
Burda başdan-başa dünya yaraşıq, 
bu yol kənarında kol olsan, sevin. 
Bura od yarışı, alov yarışı, 
sən burda zərrəcə kül olsan, sevin. 
 
Burda adilərçün açılmaz meydan, 
burda fövqəlbəşər şair Nizami. 
Şeir peyğəmbəri Füzuli burdan 
baxır söz mülkünün heyranı kimi. 
 
Bura çox müqəddəs bir fəxri ünvan, 
bura söz meydanı, şöhrət meydanı. 
Kim bilir, bəlkə də böyük Yaradan 
bu yerdən Meraca çəkmiş insanı! 
 
Bu ömür yolunda duyğum – sultanım, 
baxtımın qışından, yazından keçər. 
Mənim şeirlərim – mənim karvanım, 
içimdən yol gəlib kağıza köçər. 
 
Nə söykənc yerim var, nə pənah yerim, 
bu yolda müsafir olmaq nə çətin! 
Nə and yerim bəlli, nə pənah yerim, 
nə heyrət etməyə çatmır qüdrətim. 
 62
Bu sənət yolunda yollar nahamar, 
sən məni nahaqdan yorma, a sarban. 
Hər misra üstündə ürəyim qabar, 
qısqanıb qəsdimə durma, a sarban. 
 
Mən kiməm? – bu yolda milyondan biri, 
qəvvaslar yanında bir naşı fəhlə. 
Ancaq şeirə könül verəndən bəri 
gedirəm ümidlə, səylə, fərəhlə. 
 
Şeirimdir möhnətim, bəxtiyarlığım, 
şeirim idrakımdan, qəlbimdən keçər. 
Mənim yazdıqlarım, mənim varlığım, 
hələ ki, kağızdan kağıza köçər. 
 
 
 
ŞAİRLƏR ÇOXALIR 
 
Haçandır ortada gəzir söz-söhbət, 
susur xiridarlar, meyar hardadır? 
Şairlər çoxalır, söyləyir xilqət, 
şairin çoxluğu təşviş yaradır. 
 
Xalqına tövhədir, hər şair “mən”i, 
şairdən elinə gəlməz ki xətər. 
Yurdun əsrarəngiz gözəlliyini 
kimsə vəsf etməmiş şairlər qədər. 
 
Şairlər həmişə qayğıkeş, öndə, 
şair Vətən oğlu, şair bəşəri. 
Millətin, dövlətin çətin günündə  
şahları mat qoyub şair hünəri. 
 
Şairlər artırsa, çoxalır demək 
fikri, əqidəsi, istəyi saflar. 
Naqislər Vətənə sahib çıxanda 
vətəndaş şairin ürəyi çatlar. 
 63 
 
Çoxalsın ilbəil, artsın müttəsil 
zamanın ruhuna hakim şairlər. 
Artsın təbi rəvan, biliyi kamil 
müəllim, mühəndis, həkim şairlər. 
 
Sənət çəmənzartək çiçək çələngi, 
al-əlvan gülləri gülər qış-bahar. 
Burda hər qönçənin öz ətri, rəngi, 
burda hər butanın öz ahəngi var. 
 
Gərək qorxutmasın kimsəni bu iş, 
daralmaz meydanı, sözə yol verin. 
Sənət asimanı səmadan geniş, 
sənət kainatı dəryadan dərin. 
 
Şairlik ilahi qüdrətdir, onun 
nə əvvəli vardır, nə də ki, sonu. 
İstedad binadan fitrətdir, onun 
kəsə bilməmişdir kimsə yolunu. 
 
Nə çox aramızda cahil olanlar, 
sabirlər onlara “həpənd” deyiblər. 
Bilirik, tarixən bu cür insanlar 
peyğəmbərlərə də rişxənd ediblər. 
 
Xəyalı göylərdə gəzsə də hərdən, 
şair sadə insan, mindən biridir. 
Mələklər göylərdə, şairlər yerdə 
Tanrının söz deyən elçiləridir. 
 
Min illər, gör, neçə şair söz dedi, 
meydan nə kiçildi, nə də ki doldu. 
Nə Homer, Hilhameş birinci idi, 
nə bizim Şəhriyar sonuncu oldu. 
 
 64
 
Nə zaman, nə məkan meyarı vardır, 
ilham bir pəridir ədalı, nazlı. 
Öz şah əsərini Puşkin çox erkən, 
Firdovsi 60 yaşında yazdı. 
 
Yetər bir söz desin əbədiyaşar, 
təki ömrü-günü ötməsin hədər. 
Şairə sənətdə həmişə yer var, 
cənnətdə möminə yer olan qədər. 
 
 
 
MƏMMƏD ARAZ KARANDAŞI 
 
Xətainin qılıncını suvardım, 
Məmməd Araz karandaşı göyərdi. 
                       Məmməd Araz 
 
Nə yatmısan, qoca vulkan – deyən şair, 
qalx ayağa, Azərbaycan –  deyən şair, 
ömrü boyu qüssə, kədər yeyən şair, 
dərdi böyük, qəlbi qübar Məmməd Araz, 
Xətainin qılıncını suvar, suvar Məmməd Araz. 
 
Eşitdinmi, Vətən oğlu, at çiyninə yapıncını? 
Yuxun qaçsın, çöldə-düzdə səngər qurub 
     daşdan düzəlt balıncını. 
Qoyma bir an korşalmağa öz qınında qılıncını, 
ər görəndə, nər görəndə düşmən susar, Məmməd Araz, 
Xətainin qılıncını suvar, suvar Məmməd Araz. 
 
Yox haqqımız vəsf etməyə toy-mağarda Qarabağı, 
üzümüzə bir sillədir Topxananın hər yarpağı. 
Kimlər verdi, kimlər satdı yağılara bu torpağı? 
Ürəyimdən daş asılar, qanlar axar, Məmməd Araz, 
Xətainin qılıncını suvar, suvar Məmməd Araz. 
 65 
Nə müddətdir Vaqif çəkir cəbri orda, 
tükənibdir qız-gəlinin səbri orda. 
Ağı deyir Ələsgərin qəbri orda, 
hamımızın gözləri kor, qulağı kar, Məmməd Araz, 
Xətainin qılıncını suvar, suvar Məmməd Araz. 
 
Yağı düşmən igidləri qollarından kəsir indi, 
hiddətindən Qoç Koroğlu at belində əsir indi. 
Qarışdırıb yuxusunu, Həzi düşüb əsir indi, 
bundan ağır bir dərdmi var, bir günmü var, Məmməd Araz? 
Xətainin qılıncını suvar, suvar, Məmməd Araz. 
 
Çox başçılar min fənd ilə meydan açdı söz deməyə, 
öz başını qorumaqçün sus deməyə, döz deməyə. 
Türk oğlu türk, dar günündə gəlməyəcək yad  köməyə! 
Yolumuzu tapmayınca olarıq xar, Məmməd Araz, 
Xətainin qılıncını suvar, suvar, Məmməd Araz. 
 
Çoxu gedib Həcc yolunda dilər keçsin günahından, 
möminləri nicat istər Xudavəndin dərgahından. 
Zalımlara xətər yetməz məzlumların yüz ahından, 
haqq yolunda, din yolunda olduq biar, Məmməd Araz, 
Xətainin qılıncını suvar, suvar Məmməd Araz. 
 
Xalqın yaşar ulusu sən, öndəri sən, 
söz mülkündə at oynadan hünəri sən, 
hayqır qalxsın çağırışınla Azəri sən! 
Zavallı xalq qurtuluşu səndə arar, Məmməd Araz, 
Xətainin qılıncını suvar, suvar, Məmməd Araz. 
 
Tariximə abidədir şəhidlərin məzar daşı, 
torpağımın daş yaddaşı, taleyimin qan yaddaşı. 
Yurdu talan olan şair, neyləyirdin karandaşı? 
İndi yalnız silah verər yurda qərar, Məmməd Araz, 
Xətainin qılıncını suvar, suvar, Məmməd Araz. 
Məmməd Araz karandaşın bir də suvar, Məmməd Araz! 
 66
ARTAN BƏLAMIZA, AZALAN YAŞIMIZA 
 
Milli tariximizin 
yaddaşımıza yazılan 
ən güclü insanı, 
sağlamı, igidi, pəhləvanı 
Qoç Koroğlu: 
–  İnsan üçün ömür 
30 yaşdan yuxarı 
üzüaşağıdır –  deyib. 
Yəni 30 yaşından sonra 
qocalmağa başladığına 
eyham eyləyib. 
O hələ eramızdan əvvəl yaşayıb, 
dağ döşündə ömür sürüb, 
bulaq suyu içib. 
Ekoloji təmiz ərzaq yeyib. 
Özü də o dövrdə əksər insanlar 
150-200 il yaşayıb. 
İndi insanlar nə qədər yaşayır? 
Təxminən 65-75 yaş arası. 
Bu məntiqlə Koroğlunun 
nəzərdə tutduğu qocalığa keçid 
30 yaşdan düşməlidir ən azı 25 yaşa. 
Hünərin var, indi ömrü sağlam yaşa? 
Çünki XX əsrin texniki eybəcərlikləri 
zəhərləyir suyu, havanı, torpağı, 
                             pozur əsəbləri. 
Bunlar hamısı şərtdir, bəs necə? 
İndi insanların əksəriyyəti 
mübtəladırsa əgər 
erkən ürək ağrısına, 
qan xəstəliklərinə, 
şəkərə, yaman şişə, 
deməli hər il nə qədər insan  
doğulur eybəcər – 
gözü kor, ağlı kəm, 
qoldan, qıçdan şikəst, daxili qüsurlu... 
 67 
Hamısı da yaşayır bir təhər. 
İnsan orqanizmi get-gedə zərifləşir, 
insanın sağlamlığı get-gedə zəifləyir. 
Bütün bunlara ciddi yanaşmaq gərək. 
Zamana uyğun yaşamaq gərək. 
Əgər xəstəliklər bu cür cavanlaşırsa, 
biz erkən qocalırıq demək. 
Heyf, biz imkansızların əlindən  
bir qlobal iş də gəlmir ki, görək. 
Yazıq, qısa ömrünü 
ağır xəstəliklərlə yaşayan imkansızlara. 
Onlar kimdən və hardan diləsinlər kömək? 
Necə dözürsən bu haqsızlığa, 
içindən nələr keçir, 
özü ağrılı duyğularla dolu, 
sahibi fiziki qüsurlu  
zavallı ürək, ürək?! 
 
 
 
ÖZ YERİNİ BİLMƏYƏNLƏRƏ 
 
Sən ey ağlı tam yetkinləşmədiyi üçün 
özündən razı insan, 
söylə, nə vaxt 
anlayıb ağıllanacaqsan? 
Yerli-yersiz danışıb qaçırırsan 
hər sözun dadını, 
adam da bu qədər bezdirər adamı? 
Özünü çox gözə soxmağa çalışma, 
sənə aid olmayan işlərə qarışma. 
Bir azca artırıb səbrini, 
bil özün özünün qədrini. 
 
Sən ey emosiyası daşan, 
kəmhövsələ insan. 
Səndən fərqli olaraq  
mən özümə hörmət edən adamam. 
 68
Söz verilməyən məclisdə, 
lüzum duymadığım yerdə 
danışmaram heç zaman. 
Sakitcə oturub dinləyərəm, anlayaram, duyaram, 
məclisdən bu sayaq həzz alıb doyaram. 
Deyəcəyim üçcə kəlmə söz olar. 
Gələndə səmimi bir «salam», 
gedəndə – «sağ olun, hələlik» –  vəssalam. 
 
 
GÖZƏLLİK QADINDIR,  
QADIN GÖZƏLLİK 
 
Hər kəsin dünyadan bir umacağı, 
hər ömrün taledən öz istəyi var. 
Körpənin sevdiyi ana qucağı, 
şairin qəlbində söz istəyi var. 
 
Doğulduq, bir evə sevinc gətirdik, 
böyüdük anaya məhəbbət ilə. 
Biz nəyi qazandıq, nəyi itirdik, 
qadına vurğunluq, sədaqət ilə? 
 
Hərə öz əksini tapır həyatda, 
niyyətin harasa, mənzilin orda. 
Mənim ürəyimdən bir arzu keçər, 
gözəllik toxumu səpək bu yurda. 
 
Pərəstiş yaradar gözəllik sözü, 
gözəllik sədd çəkər kin-küdurətə. 
Şeir peyğəmbəri Füzuli özü 
bir gözəl önündə gəlmiş heyrətə! 
 
Gözəllik yaranmış hər şeydən öncə, 
gözəllik güc-qüvvət, gözəllik işıq. 
Hər bir gözəllikdən birinci, məncə 
bir gözəl qadındır ömrə yaraşıq. 
 69 
 
Həmişə əmniyyət gətirmiş bizə,  
nə qədər qəddarı ovsunlamışlar. 
Bir gözəl qadına, bir gözəl qıza 
xaqanlar ölkələr bağışlamışlar. 
 
Gözəllik qadındır, qadın gözəllik,  
bu ülvi varlığın adına qurban.  
Bir ömür borcluyuq ona ömürlük, 
kimlər getməmişdir qadına qurban?! 
 
Nə yaxşı, qorunub yaşar yaddaşım, 
Qadınçün Fərhadtək ölənə əhsən! 
Bir gözəl çöhrəyə, mömin qardaşım, 
Cənnəti əlindən verənə əhsən! 
 
Odur səcdəgahı duyan qəlbərin, 
müqəddəs Məkkədir, Nurlu Mədinə. 
Gözəllik önündə baş əyməyənlər, 
gəlməz heç bir zaman imana, dinə. 
 
Daim başımızın tacıdır qadın, 
baxışı, işvəsi, sözü gözəldir. 
Anadır, övladdır, bacıdır qadın, 
qadının biri yox, yüzü gözəldir. 
 
Özü İlahidir, ətri Müşk-ənbər, 
deyilməz qeyri söz adından öncə. 
Məni bağışlasın Adəm peyğəmbər, 
yarana bilməzdi qadından öncə! 
 
Gözəllik, qəlbimin sevgi hədəfi, 
önündə yay kimi gərilirəm mən. 
Bir gözəl sevəndə yüz yol ölürəm, 
bir gözəl görəndə diirilirəm mən! 
 
 
 70
YAXŞI KİŞİLƏRƏ 
 
Yaxşı kişilərlə dostluq edin. 
Məhəmməd peyğəmbər (s.a və a.s.) 
 
Bütün ölçülərin başında durar 
haqqı əzəmətlə ölçülən kişi. 
Gözündən od yağar, çöhrəsindən nur 
yüz kişi içində seçilən kişi. 
 
Yox bir əməlində naqislik, eyib, 
hamıya dost deyib, qardaş söyləyib. 
Nə mənsəb, nə dövlət onu əyməyib, 
kişilik boyuna biçilən kişi. 
 
Bir halal insandır, zatı pak, nəcib, 
daim məclis qurub, süfrə bəzəyib. 
Hələ dodağına içki dəyməyib, 
gündə sağlığına içilən kişi. 
 
Bir “dağ aşırsa” da, bir “sağ ol” bəsi, 
bəşərin səxavət mücəssəməsi, 
Çətində hamının ərki, kimsəsi, 
yolunda canından keçilən kişi. 
 
Yaxşılıq bənzərsiz sınaq, imtahan, 
Tanrı hamımıza yetirsin məqam. 
Yaxşılar ucalsın, artsın hər zaman, 
nə çox aramızda kiçilən kişi. 
 
Ən şirin arzunun özü xoş savaş, 
bu da bir istəkdi söylədim, qardaş. 
Bu sayaq müqəddəs yol seçəydi kaş, 
özünü ər sayan, nər bilən kişi! 
 
 
 
 71 
MİNİLLİYİN AYRICINDA 
 
Bəlkə elə xoşbəxtlərin xoşbəxti bizik, 
yeni ili, yeni əsri qarşılayırıq. 
İki mini yola salıb, il ayrıcında 
yeni gələn minilliyi qarşılayırıq. 
 
İki min il ötüb keçdi yeni eradan 
qərinələr, milyon illər qovhaqovunda. 
Demək, korluq çəkməmişik zaman sarıdan, 
bərkimişik əsrlərin od-alovunda. 
 
Çox dahilər görüb bəşər öz tarixində, 
hərəsinin arxasında danılmaz hünər. 
Ancaq bütün ucalardan yüksəkdə durar 
fövqəlbəşər şəxsiyyətlər – iki peyğəmbər. 
 
Yeni dövrün ilk ilində Həzrəti İsa 
yazmış bəşər tarixinə öz imzasını. 
Bu peyğəmbər yaşasa da ömrü çox qısa, 
vermiş Adəm övladına xoş rizasını. 
 
İlahi bir sehr varmış hər kəlməsində, 
sinə gərmiş istibdada qolları bağlı. 
İnsanlığın humanistlik səlnaməsi də 
bu möhtəşəm peyğəmbərin adıyla bağlı. 
 
O zamandan ötüb keçmiş neçə yüz illər, 
gəlmiş sonuncu peyğəmbər – Ali Məhəmməd. 
Demiş şübhə edən varsa verim şəhadət, 
qalxıb gördüm Meracı mən – Allahu Səməd! 
 
Bu da onun kitabıdır – Qurani-Kərim, 
hər kəlməsi, hər surəsi bir səmavi sirr. 
Tövbə, əgər bir sözündən varsa xəbərim, 
mələklərlə nazil olmuş ayələr bir-bir… 
 72
 
Xəyalımda canlandıqca yaddaş tarixim, 
keçir fikir süzgəcimdən illər qatarla. 
Öz sözünü deyənləri vaxt adlı hakim 
yazmış ölməz yaddaşına bir iftixarla. 
 
Daha bir də yer üzünə peyğəmbər gəlməz, 
mələklər də nazil olub görünməz, yəqin. 
Bu min ilin seçilmişi kim olacaq bəs, 
bu min ilin seçilmişi olmaq çox çətin? 
 
Hələ nə çox keşməkeşlər gözlər insanı, 
xəyal gizli məqamları yozur min yerə. 
İndi Adəm övladının milyarddır sanı, 
indi kosmos silahlanır kiməsə görə. 
 
Günü-gündən böyüdükcə təfəkkürümüz, 
əməlimiz yer üzünə meydan oxuyur. 
Bircə tükdən asılıdır indi ömrümüz, 
                    atom, raket sınaqları ölüm qoxuyur. 
 
Bəşər indi ağlasığmaz kəşflər önündə, 
bir günümüz keçmişin yüz ilindən mühüm. 
Dünya əgər dağılmasa min il içində, 
açılacaq bizə gizli sirlər büsbütün. 
 
Bəlkə elə yaxınlaşır sonu dünyanın, 
bəlkə bu cür milyon illər ötuşəcəkdir? 
Kim bəşəri qovğalardan qoruya bilsə, 
bu min ilin tarixinə o duşəcəkdir! 
 
Bəlkə elə xoşbəxtlərin xoşbəxti bizik, 
yeni ili, yeni əsri qarşılayırıq. 
İki mini yola salıb, ilayrıcında 
yeni gələn minilliyi alqışlayırıq! 
 
 73 
QARIŞDIRMA 
 
Eyni adlı şeirin müəllifi, xalq şairi Qabil İmamverdiyevə. 
Ruhu şad olsun! 
 
Tərif ilə mədhiyyəni, 
lovğalıqla fəxriyyəni, 
rüşvət ilə hədiyyəni, 
rütbə ilə səviyyəni 
             qarışdırma. 
 
Qanun ilə ədaləti, 
təqib ilə ədavəti, 
xəta ilə cinayəti, 
məhbəs ilə əsarəti 
             qarışdırma. 
 
Məhəbbətlə ülviyyəti, 
ünsiyyətlə rəsmiyyəti, 
ləyaqətlə şan-şöhrəti, 
çətinliklə məşəqqəti 
             qarışdırma. 
 
Kəmiyyətlə keyfiyyəti, 
sakitliklə əmniyyəti, 
etirazla şikayəti, 
sərbəstliklə hürriyyəti 
             qarışdırma. 
 
Hidayətlə məsləhəti, 
vacibliklə əhmiyyəti, 
öyüd ilə nəsihəti, 
                                nisgil ilə vəsiyyəti 
             qarışdırma. 
 
Böyüklüklə əzəməti, 
hökumətlə səltənəti, 
kütlə ilə cəmiyyəti, 
inad ilə qətiyyəti 
             qarışdırma. 
 74
Bayram ilə təntənəni, 
adət ilə ənənəni, 
sevinc ilə şənlənməni, 
kədər ilə qəmlənməni 
             qarışdırma. 
 
Səfər ilə ziyarəti, 
günah ilə qəbahəti, 
sürgünlüklə səyahəti, 
möminliklə ibadəti 
             qarışdırma. 
 
Şadlıq ilə səadəti, 
yardım ilə səxavəti, 
etibarla sədaqəti, 
kişilklə şücaəti 
             qarışdırma. 
 
Durğunluqla sükunəti, 
tənbəlliklə ətaləti, 
rəvayətlə hekayəti, 
rəvanlıqla şeiriyyəti 
             qarışdırma. 
 
 
GÖRÜNMƏYƏN BÖYÜKLÜK 
 
Ağac yarpaq-yarpaq böyüyür, 
                    meşə ağaclarıyla. 
Çaylar yağmurla böyüyür, 
                 dəryalar çaylarıyla. 
Günəş içindəki nurla işıqlanır, 
      kainat Günəşin şəfəqləriylə. 
Hər şeyin böyüklük ölçüsü, gücü 
     hesablanır əhatəsiylə, varlığıyla. 
Təkcə insandır böyüyən 
          görünməyən ölçüsüylə - 
                              idrakıyla, ağlıyla. 
 75 
QOCALAR EVİ 
 
Övladları onları yola vermədikləri üçün qocalar evini öz halal 
od-ocağından üstün tutub ömrünün sonunadək bu kimsəsizlər yur-
dunda yaşamağa qərar verən zavallı, pənahsız insanları sakit, emo-
siyasız dinləmək olmur. 
Nə qədər ağrılı və acı görüş! 
Başın batsın, nankor övlad! 
Ölümün olumundan daha əfzəl! 
 
Salam verib hər vaxtınız xeyir, –  söylədim, 
aqibətin xeyir olsun, oğul, –  dedilər. 
Mənə ömrün qürubuna xeyir dilədi 
aqibəti qara gəlmiş bu nisgillilər. 
 
Aqibəti xeyir olmaq, nə uğurlu yol, 
hansımıza qismət olar, qalıb baxtabaxt. 
Od-ocaq qur, övlad böyüt, sonra da qovul, 
sən həyatın təzad dolu min üzünə bax! 
 
Qırış kəsmiş çöhrələri xiffətdən solar, 
nurdan düşmüş gözlərində qəm yuva salar. 
Hər gün qüssə, qəhər ilə ürəyi dolar 
yuxusunda övlad, nəvə görən qocalar. 
 
Bu ixtiyar yaşlarında sərgərdan olub 
doğmalardan uzaq düşmək nə qədər ağır. 
Nə arabir bir günlüyə qayıda bilir, 
nə yurd-yuva, nə qonşular yadından çıxır. 
 
Gecə-gündüz lənətləyib qara baxtını, 
kimlərisə yada salar, səssiz ağlayar. 
Hələ hərdən nəyəsə sərf edər vaxtını, 
hələ hərdən kimə isə ümid bağlayar! 
 
Hərdən fikir neçəsini çəkər uzağa, 
xəyalında nəvəsinə nağıl danışar. 
Keçər oğul günahından bu qəlbi yuxa, 
övladının təhqirini udar, barışar. 
 76
Lakin gəlməz övladlardan quru təklif də, 
göz yaşıyla dərdlərini yayındırarlar. 
Boş arzuyla, xam xəyalla qalıb təklikdə 
bu tənhalar bir-birini ovundurarlar. 
 
Daha daim fikri məchul, qaşı çatılar, 
günü-günə, ayı-aya satan qocalar. 
Sanki kədər ümmanına lövbər atarlar 
dəryalarda gəmiləri batan qocalar. 
 
Aman, Allah, nə sitəmdir qocalar çəkir, 
bu cür dərdə nə baş dözər, nə ürək dözər. 
Qaçqınların, köçkünlərin gününə şükür, 
övlad, nəvə didərgini olmaqdan  həzər. 
 
Bir yerdə ki, valideynə ehtiram olmaz, 
batsın o yurd, uçsun o ev, sönsün o ocaq. 
Vətənə də vətəndaş yox, ləkədir ancaq, 
anasına, atasına xor baxan alçaq! 
 
Bu gərəksiz vücuduna de, nə ad verək, 
gözümüzdə cılızlaşan, ay arsız oğul? 
Südünümü, zatınımı, nəyini deyək, 
                     nankor övlad, naqis xələf, qürursuz oğul? 
 
Övlad gərək kəfəninə bürünüb gedə, 
valideyni ölümə də onu çağırsa. 
Ulu Tanrım, sənin səbrin nə vaxt daşacaq, 
oğlu qoca anasını evdən qovursa?! 
 
Dünya həm şər meydanı, həm hünər meydanı, 
kim nə bilir, əkdiyini kim biçəcəkdir? 
Bu ağacın acı dadan meyvələrindən 
övladların sənə də pay göndərəcəkdir. 
 
Cahil insan, düz yolundan sapdığın yetər, 
şərəfin san valideynçün diz çökməyi sən. 
Tanrı-əcəl körpüsündən keçməzdən əvvəl 
öz övladlıq borclarını ödəməlisən! 
 77 
TALESİZ QIZLAR 
 
İndi şəhər və kəndlərimizdə cavanlıq yaşı çoxdan ötmüş on minlər-
lə ismətli qız səadətini ləyaqətinə qurban verərək, ata evində, taleyini 
elçi daşına bağlamışdır. Onların böyük əksəriyyəti kasıb balalarıdır! 
       
Hansı güc qarğıyır onları belə, 
bağlanır baxtları baxtsız qızların? 
Qəlbində ümidi qalsa da hələ, 
ağarır saçları vaxtsız qızların. 
 
Yaşı yaşdan keçər, baxtı açılmaz, 
istisi duyulmaz bu ulduzların. 
Gəlinlik boxçası, taxtı açılmaz, 
gəlinlik üzünə həsrət qızların. 
 
Dönər göz yaşına səyi, gileyi, 
keçər ömrü-günü güman içində. 
Taleyi bir azmış gəmi taleyi, 
yol gedər hələ ki, duman içində. 
 
Oyatmaz bir qəlbdə sevgi-məhəbbət, 
nəzərdən, diqqətdən silinər daha. 
Elçi sevdasında aldığı qiymət 
acı həqiqəttək bilinər daha. 
 
Bu dönük taleyin səbəbi aydın, 
yarı arxasızlıq, yarı ehtiyac. 
Dünyaya sevilmək öyrədən qadın 
qalıbdı bir zərrə qayğıya möhtac! 
 
Subaylar imkanlı qız seçir indi, 
bu cür qohumluğu hünər sayan çox. 
Duydum, qəlbinizdən nə keçir indi, 
qoymuşuq qeyrəti şöhrətə girov! 
 
Şöhrət gəziriksə hər şeydən öncə, 
bədbəxt tükəzbanlar azalmaz, bacım! 
Xəstə düşüncəmiz dəyişməyincə 
sizə sağlam tale yazılmaz, bacım! 
 78
Gör, kimə qıyırsan, ay adil Allah, 
budurmu yazdığın alın yazısı? 
Kasıb daxmasında ömür çürüdür 
bir yazıq atanın qarımış qızı. 
 
Ya Rəbbim, bir anlıq zülmünü unut, 
onsuz da çətin vaxt, ağır dövrandı. 
Uçurt asimanı başıma, uçurt, 
ancaq bu qızlara qıyma, amandı! 
 
Nə qədər dərd-səri vardı bu elin, 
ah, nələr çəkirlər qız anaları. 
Ay subay oğlanlar, yığışın, gəlin, 
sevin, gəlin edin bu sonaları. 
 
 
 
YAŞINDAN NEÇƏ İL TEZ QOCALANLAR 
 
 
Bizim dövrün yaşa dolmuş insanlarının əksəriyyəti  
sinnindən 10-15 il qoca görünürlər 
  
Bizim taleyimiz dövrün tarixi, 
bizim qismətimiz ağrı, qəm, kədər. 
Tərsinə döndükcə fələyin çarxı, 
keçir günlərimiz əzablı, hədər. 
Xalqın dərd-sərinə şərik olanlar, 
yaşından neçə il tez qocalanlar. 
 
Aşkarlıq, aydınlıq, yenidənqurma, 
neçə növ fırıldaq, neçə cür qurma. 
Qaçqınlıq dövrünə düşdü ömrümüz, 
köçkünlük dövrünə düşdü ömrümüz. 
Haqsız təqiblərə məruz qalanlar, 
yaşından neçə il tez qocalanlar. 
 
 
 79 
Nə çoxmuş arada dil pəhləvanı, 
meydan sərkərdəsi, söz qəhrəmanı. 
Uca kürsülərə yalanla gəldik, 
nakəslə, təfriqə salanla gəldik. 
Çaşdırdı milləti növ-növ yalanlar, 
yaşından neçə il tez qocalanlar. 
 
Biz niyə bu qədər sadəlövh olduq, 
ağlı dayaz olduq, əhli-kef olduq? 
İndi iş gəzirik qul bazarında, 
yayın istisində, qışın qarında. 
Bizik evi viran, yurdu talanlar, 
yaşından neçə il tez qocalanlar. 
 
Ey millət, gücünə inamı artır, 
silkin, biganəlik hissindən qurtul. 
Qüvvətli olurlar gec ayılanlar, 
qəzəbli olurlar gic sayılanlar. 
Siz ey ayaq altda düşüb qalanlar, 
səbr kasaları seltək dolanlar, 
yaşından neçə il tez qocalanlar. 
 
 
 
İKİ TALE 
 
Biri çox şərəfli bir ömür yaşadı, 
çiyinlərində comərdlik yükü daşıdı. 
Heç kimə əyilmədi, sınmadı. 
Azğınlıqla barışmaz oldu, 
həmişə çətinliyi, əzabı seçdi, 
həyatı, mübarizələrdə keçdi. 
Heç vaxt da yolundan dönmədi, 
odur ki, qaçılmaz oldu 
ağrılı, acılı günləri... 
Digəri həyatın “nəbzini tutdu”, 
başını girləmək xətrinə 
hər tərəfə əyildi, 
 80
neçə yerdən qovuldu, 
neçə yerdə döyüldü, söyüldü, 
hamısını da qəbul etdi, 
təki, istəyinə, məqsədinə çatsın. 
Şan-şöhrət, var-dövlət yolunda 
bir addım da irəli atsın. 
Onun üçün fərqi yox idi 
ya ləyaqəti tapdansın, 
ya dostlarını, doğmalarını satsın. 
Nə həqarətdən utanırdı, 
nə ətrafının tənəsini vecinə alırdı. 
Beləcə, naqisliklə böyüyüb artdı, 
vəzifə, mənsəb tapdı, 
çox yüksək məqamlara çatdı. 
Ləyaqətli isə... 
Kişi kimi yaşadığından 
daim çətinlik, iztirab gördü və... 
İmkansızlığından 
ömrü yarımçıq başa vurdu. 
 
 
 
MİN ŞÜKÜR 
 
Çiçək açdı xalqın arzu butası, 
bu canlanan şəriətə min şükür! 
«Həmd» söyləyir indi millət atası, 
həqdən gələn bu hikmətə min şükür! 
 
Nələr çəkdik, nələr gördük, İlahi, 
zalım yəqin bilir nəydi günahı. 
Göydən nazil oldu haqqın dərgahı, 
bu yüksələn fəzilətə min şükür! 
 
İçimizdə həm xof vardı, həm hədə, 
məscid yolu yasaq idi millətə. 
İndi Həccə, Kərbəlaya, Məşhədə 
kimlər getmir ziyarətə, min şükür! 
 81 
Köksümüzdə iman dolu bir dəniz, 
qoy saflaşsın əqidəmiz, əqlimiz. 
Hüzuruna xaliqinin pak, təmiz 
gedə bilən bu ümmətə min şükür! 
 
Əzan səsi bir sehrdir içimdə, 
yox qeyri səs bu ölçüdə, biçimdə. 
Muğamatın yanğısı var içində, 
səsindəki təravətə min şükür! 
 
Şeyx yaratdı bu bənzərsiz özəyi*, 
hacılardır məclislərin bəzəyi. 
Şəkər dadır süfrəsində çörəyi, 
bu işrətsiz ziyafətə min şükür! 
 
Ucaldıqca minarələr baş-başa, 
elim-obam tamaşadır, tamaşa. 
Yaşa, xalqım, yaşa, dinim, min yaşa, 
bu əbədi məhəbbətə min şükür! 
 
 
 
VƏTƏN BİZİM PƏNAHIMIZ 
 
 
Körpələr evində böyüyən uşaqlara 
 
Vətən bizim pənahımız, 
Vətən bizim gülzarımız. 
Çəkər daim qayğımızı 
bu sevimli diyarımız. 
 
Vətən bizim atamızdır, 
Vətən bizim anamızdır. 
Uca adı qəlbimizdə 
yaşayacaq andımızdır. 
                                                 
* Гафгаз мцсялманлары Дини идарясинин ряиси, Шейхцл-Ислам, Щаъы Аллащшцкцр 
Пашазадя нязярдя тутулур. 
 82
 
Bu mehriban ölkəmizdə 
ildən-ilə böyüyürük. 
Biz sizinlə fəxr edirik, 
işinizlə öyünürük. 
 
Biz hər şeyi anlayırıq, 
baxmayın ki, çox uşağıq. 
Böyüyəndə hamınızın 
xidmətində duracağıq. 
 
Öyrənirik elm, savad, 
qəhrəmanlıq, hünər hələ. 
Gedəcəyik qaliblərin 
zəfər dolu yolu ilə. 
 
Qoruyarıq, yaşadarıq 
sizdən qalan od-ocağı. 
Həm sabahın qurucusu, 
həm əsgəri olacağıq. 
 
 
 
ÖMUR VƏFA QILSA 
 
Hələ neçə insanın əlini məhəbbətlə sıxacağam, 
hələ neçə füçunkar varlığa min heyrətlə baxacağam. 
Hələ neçə alovun üstünə dolu kimi yağacağam, 
hələ neçə haqsızlıq önündə şimşək kimi çaxacağam, 
                                                             ömür vəfa qılsa. 
 
Hələ neçə əməli salehlə yaxşılıqda yarışaram, 
hələ neçə gözü nəm çəkənin kirpiyində alışaram, 
Hələ neçə dəlisov cavanın günahıyla barışaram, 
hələ neçə qəzəb tonqalını söndürməyə çalışaram, 
                                                             ömür vəfa qılsa. 
 83 
Hələ neçə Müjdəni, xoş anı yaşadaram, yaşayaram, 
hələ neçə əlsiz-ayaqsızın möhnətini daşıyaram. 
Hələ neçə evsiz-eşiksizlə qışı birgə üşüyərəm, 
hələ istək qapımı döyürəm, arzum sonsuz, yaşım yarı, 
                                                             ömür vəfa qılsa. 
 
Hələ neçə edə bilmədiyim köməyimlə qalacağam, 
hələ neçə bənizi solmuşla ağrıyaram, solacağam, 
Hələ neçə nisgili, qubarı ürəyimə salacağam, 
hələ neçə imkansız üçün mən də imkansız olacağam, 
                                                             ömür vəfa qılsa. 
 
Mən dünyaya işığı, duyumu, gözəlliyi sevib gəldim, 
mən sənəti, sözü anlayanda məftunluqdan, sehrdən öldüm. 
Yazdığım hər misra üçün, öncə həyatımı şeirlə böldüm, 
hələ bəlkə bir neçə misramı bundan sonra yaza bildim, 
                                                             ömür vəfa qılsa! 
 
 
 
RUH DÜNYASI 
 
Şübhəsiz, elm və hikmət dəryasıdır din – 
                    möhtəşəm, intəhasız, dərin. 
Onunla canlanır gözümüz önündə 
                                      iç dünyası 
ilahiyyat dediyimiz bir sehrli aləmin. 
Ruh dünyası da ilahiyyatın bir qoludur. 
Bu yol abidlərin, ruhanilərin, 
        imanı kamillərin yoludur. 
İnsansaq, gör, nə qədər böyükdür ruh dünyası. 
Meracdan da o yana gedir onun səması. 
Və bu səmada dolaşır 
        zaman-zaman dünyasını dəyişmiş 
 sayagəlməz insanların ruhları. 
Əgər belədirsə, deməli, başımızın üstündə 
hər an səslənmədədir ölən doğmalarımızın  
 84
        sevincləri, istəkləri, ağrıları, ahları. 
Həmişə əza məclislərində, əllərimiz göydə  
        dua edirik ki , bağışlansın günahları. 
Baxmayaraq ki, nə o dünyadan 
                             bir gələn var, 
                                               nə bir ruhu görən. 
Ancaq rahat ruh dünyasına qovuşmağı arzulayır 
   hər ömrü tükənən, hər öz əcəli ilə ölən. 
Odur ki, hamımız dünyasını dəyişən doğmalarımıza 
hər dəfə hüzür saxlayır, 
müxtəlif cür yas mərasimləri keçiririk. 
Bəzən də fərqinə varmadan harda. 
Kimisi doğma od-ocağında, 
kimisi mərasim zalında, 
                  kimisi restoranda, 
kimisi də hər iki tərəfdən bağladığı  
                             küçənin ortasında. 
Ruhun fəzası geniş olsa da, 
uçduğu, döndüyü, qonduğu yer var – 
ata ocağı, doğma yurd, 
ən uzağı, əmi, qardaş evləri. 
Yoxsa ki, şadlıq sarayının, mərasim zalının 
                                ölünün ruhuna nə dəxli? 
Heç yas mərasimini də bu cür yerlərdə 
                                      keçirmək olar? 
Bir az da fərqinə varsaq, əgər anlasa, 
          ölüsünün ruhunu bu cür sərgərdanlığa 
                                                   kim aparar? 
Məgər din adamı da bu sayaq biznes qurar? 
Axı, həm də bu cür verilməli deyil ehsanat, 
          stolda növ-növ meyvə-tərəvəz, şirniyyat, 
          bol-bol xörəklər, əlavə də neçə cür məşğulat. 
Balam, bu yas mərasimidi, yoxsa toy-busat? 
Digər ölü sahibləri yazıqdırlar, axı. 
Bilmirsiniz ki, məclislərini heç bunun yarısının 
yarısınca verməyə də imkansızdır çoxu? 
Hüzür məclisi nə el şənliyidi, nə rəsmi ziyafət. 
 85 
Onu qonaqlığa çevirmək  
          nə məntiqi olan ənənədir, 
                    nə eldən qalan adət. 
Od-ocağı olanın məclisini ora-bura köçürmək 
          həm mənəviyyatda qüsurdur, 
                   həm dində qəbahət. 
Çünki ruh mərhumun yaşadığı evə qayıdar, 
təmtəraqlı məclisə, təntənəli yerə yox. 
Bəlkə ona görədir ki, insan öz evində 
                                    ölməyə çalışar. 
Bu məntiqlə hər kəsin ruhu 
  öz od-ocağında dolaşar. 
Belə olmasa, ruh dünyasında da 
                aləm bir-birinə qarışar. 
Siz ey təmtəraq, dəbdəbə aludəçiləri! 
Bu qədər şöhrət xəstəsi olmayın, 
       özünüzü gözə soxmağa çalışmayın, 
                        lüzumsuz israfçılığa varmayın, 
       şadlıq evlərinin, mərasim zallarının 
                        cəfəng təbliğatına uymayın. 
Əzizlərinizin ruhlarını sərgərdan salmayın. 
Ölülərinizə öz od-ocağında yas saxlayın. 
Ölüləriniz üçün məhəbbətlə ağlayın! 
 
 
 
ŞÖHRƏT AZARINA TUTULAN MİLLƏT 
 
Dərdi bir yandadır, nəfsi bir yanda, 
sərvət azarına tutulan millət. 
Korşalmış qılıncı paslanır qında, 
söhbət azarına tutulan millət. 
 
Tamam əks qütblərdir əməli, sözü, 
eli talamaqdan doymayır gözü. 
Pula hərislikdən bozarıb üzü, 
rüşvət azarına tutulan millət. 
 86
 
Həm tədbir tökəndir, həm uzaqgörən, 
tərifdən məst olan, mədh üçün ölən. 
Oğrunu, qulduru rəhbər eyləyən, 
dövlət azarına tutulan millət. 
 
Xudpəsəndliyindən uyanda hərdən, 
başına ulduzlar tökülür göydən. 
İndi də dahilik keçir könlündən, 
şöhrət azarına tutulan millət. 
 
Vaxtı yox, qızıldır güya hər anı, 
Paris, London, Dubay tez-tez ünvanı. 
Gəzir eyş-işrətlə bütün dünyanı, 
şəhvət azarına tutulan millət. 
 
Danışar arxayın, dindirsən haçan, 
deyir ki, bəs, ona işləyir zaman. 
Vaxt gələr, dünyanı qoyacaq heyran, 
heyrət azarına tutulan millət. 
 
Qaçqını, köçkünü tacir, sahibkar, 
ay-hay, bu minvalla erməni qaçar. 
Bilmir “atəşkəsi” bitəcək haçan, 
möhlət azarına tutulan millət. 
 
Son illər yüz yerə yazırlar “milli”, 
banklar, institutlar, bazarlar “milli”, 
qulp qoyub çox işi yozurlar “milli”, 
millət azarına tutulan millət. 
 
Təki öz-özündən yarıya bilsin, 
açıq yarasını sarıya bilsin. 
Barı qeyrətini qoruya bilsin 
qəflət azarına tutulan millət, 
şöhrət azarına tutulan millət! 
 87 
 
 
MÜASİR ADAM 
 
Çoxdan tanıdığım bir insan 
təsadüfən görüşdüyümüz zaman 
bir xeyli özündən danışdı. 
Gördüm ki, keyfi çox yaxşıdı. 
Son illər vəzifəsi neçə dəfə artıb, 
indi mühüm məqamlarda qərar tutub. 
Odur ki, danışığı, oturuşu, duruşu dəyişib, 
kişi siyasət yollarında əməlli “bişib”. 
Həm də diqqəti artıb 
lazımlı, lazımsız hər şeyə. 
Həmişə nəzakətli, itaətkardır, 
fəqət özündən məqamı yüksəyə. 
Asılı olduğu adamları hər yerdə öyür, 
hətta onlar üçün utanmadan deyir: 
– Rəhbər adama hər söz deyə bilər, 
rəhbər adamı, lap istəsə, söyə, döyə bilər. 
Bundan heç vaxt inciməzlər, 
bunu ayrısına heç giley kimi də deməzlər. 
İşdə müdirin də rəhbərindir, 
onu başında oturt, boynunda gəzdir. 
O, sənin üçün həmişə ixtiyardır, 
çünki əlində səlahiyyətləri vardır... 
Dostum çox sadə ömür sürdüyümü də sezdi, 
onu imkanlı gördüyümü də sezdi. 
Odur ki, bu günkü mövqeyimi, 
durumumu o ki var, pislədi, 
məni nəsihətlə yolumdan döndərmək istədi. 
O danışdıqca mən onun donuq gözlərinə baxırdım, 
ürəyim sıxılırdı, yanıb-yaxılırdım. 
Sən demə, bu cür manqurtların hesabına 
illərdir düşürük dilənçi, kölə halına. 
Bu, sapı özümüzdən olan baltalar 
 88
hələ neçə qürurlu insanın inadını baltalar. 
Ah, kişiliyi, sınmazlığı 
özlərinə yük bilən ağalar. 
Nə deyim, ürəyim soyusun, 
sizi doğan analar... 
Beləsini dinləyib qurtardıqdan sonra 
bilmirsən üzünü döndərəsən hara. 
Az qalır tüpürəsən 
bu, ləyaqətdən uzağın cəmdəyinə. 
Allah adamı çətində möhtac eləməsin 
beləsinin köməyinə. 
 
 
 
SƏRHƏDÇİ DÜŞÜNCƏLƏRİ 
 
Vətən, sənin göylərinin aydın olsun səması, 
Vətən, sənin sərhədlərin üfüq qədər uzansın. 
Sərhəd boyu dirəklərdə quşlar yuva bağlasın, 
şir biləkli oğulların keşiyində dayansın. 
  
Çiçəklənsin, qüvvətlənsin Azərbaycan dövləti, 
sərhəddindən bəlli olur hər ölkənin qüdrəti. 
Dövlət güclü ola bilməz, qorunmasa sərhədi, 
sərhəd ilə qoşa durur vətəndaşlıq qeyrəti. 
 
Biz rəqibə bac vermərik, biz bu yurda sipərik, 
qarı düşmən qapımızın kandarında qarımış. 
Biz igidik, biz qorxmazıq, biz zəfərə qadirik, 
zaman-zaman bu torpağı XƏTAİLƏR qorumuş. 
 
Biz əsgəri and içəndə əl basmışıq Qurana, 
bu torpağın hər qarışı candan əziz, müqəddəs. 
Yol vermərik zəif, gücsüz sıramızda dayana,  
türk əsgəri şəhid olar, türk əsgəri yenilməz. 
 
 89 
TƏSKİNLİK 
 
Tanrı da yaradandı, təbiət də, 
hər ikisi tükənməzdi, nəhayətsizdi 
sevgidə, səxavətdə. 
Təbiət Tanrının yerdəki elçisidirmi, 
Tanrı təbiətin göydəki yönəldicisidirmi? 
Hər ikisi bənzərsiz qüdrətdi. 
Gör, nə qədər mərhəmətə, nemətə 
qərq edib məxluqatı, hər kəsi.  
Odur ki, ömrümüzün hər günü 
dəyərlidi, şükürlüdü, 
istər yaxşısı olsun, istər pisi. 
İnsan yaşa dolduqca, müdrikləşdikcə 
daha aydın anlayır hikməti. 
Ürək duyğulandıqca, üzüldükcə 
daha dərindən duyur heyrəti. 
Bu ötəri hiss deyil, 
bu, söz xətrinə deyilən söz də deyil. 
Bu da bir yaranışdı, 
bunun da sahibi var. 
O sahib ki, beyində hikmət yaradar, 
ürəkdə duyğu oyadar. 
Heçdən heç nə yaranmır, 
heçdən kainat da yaranmazdı. 
Sahibsiz olan qorunmur, 
sahibi olmasaydı 
kainatın ahəngi qurulmazdı, 
nizamı qorunmazdı. 
Şükür ki, möhtacsız qoruyanımız var, 
şükür ki, qayğıya bürüyənimiz var. 
Bu çətin gündə budur ən böyük 
təskinlik, pənah: 
Nizamlı kainat, 
qüdrətli təbiət və  
sevgisində təmənnasız Allah. 
 90
RUHİ POZUNTU, YOXSA MİSKİN QISQANCLIQ 
 
Z.Qodmanlının qəbirüstü abidəsi önündə düşüncələr 
 
Mirzə Fətəlini yerdən götürməyə qoymayanlar, 
Mirzə Sabirin nəşini məzardan çıxardanlar, 
Zülfüqar Qodmanlının da qəbirüstü abidəsini qırdılar. 
Bu bir nadan oyunudu, bu bir gədə hikkəsi. 
Doğrudanmı ağrıtmır 
bu ruhu pozulmuşların, 
ağlı dayazların miskin hərəkəti 
bu boyda kənddə heç kəsi?! 
Paxıllıqdanmı, xəbislikdənmi, 
acizlikdənmi ya hərislikdənmi 
yaranır bu qısqanclıq? 
Qəbir daşı sındırmağın, 
məzar eşməyin adı ancaq 
nakəslik, nakişilik, alçaqlıq. 
Kimdir götürən bu adı? 
Bu əclaf anlamırmı görən, 
onun da vardır ölənləri- 
əzizləri, doğmaları, soyadı. 
Və haçansa əməlindən xəcalət çəkəcək övladı. 
Nə deyəsən bu əsilsiz, məsləksiz 
xisləti murdara? 
Bu cür hərəkət hara, 
qonşuluq, yaxınlıq, insanlıq hara?... 
 
Bakıda Əliağa Vahidin 
heykəlini sökənlər, 
Əylisdə Əkrəm Əylislinin 
evini yandıranlar, 
Qodmanda Zülfiqar Qodmanlının 
qəbirüstü abidəsini sındırırlar indi. 
Allah sənə rəhmət eləsin, Mirzə Cəlil, 
bu da Azərbaycanın 
daha bir “Danabaş kəndi”. 
 91 
 
QEYRƏT XOCALIDA, 
ŞUŞADA QALIB 
 
Xocalının işğalının 6-cı ildönümünə 
(26.02.1998) 
 
Üz tutub yalvarma bir də Allaha, 
heyrət Xocalıda, Şuşada qalıb. 
Namusdan, şərəfdən danışma daha, 
qeyrət Xocalıda, Şuşada qalıb. 
 
Göstərə bilməsək orda şücaət, 
əyilsin səndəki, məndəki qamət. 
Nə qola güc gələr, nə dizə taqət, 
qüvvət Xocalıda, Şuşada qalıb. 
 
Silahdan yapışsın əli silahlı, 
çomağın götürsün əli çomaqlı. 
Yığılsın harda var başı papaqlı, 
qüdrət Xocalıda, Şuşada qalıb. 
 
Biz indi tufanda boğulan ada, 
nə nalə, nə fəryad yetişər dada, 
Çağırma heç kimi daha imdada, 
vəhdət Xocalıda, Şuşada qalıb. 
 
Nərə çək, yürüş et, atılaq oda, 
ya biz də bilmərrə gedərik bada, 
ya da bir dəfəlik dərs verək yada. 
Millət Xocalıda, Şuşada qalıb, 
qeyrət Xocalıda, Şuşada qalıb. 
Vəhdət Xocalıda, Şuşada qalıb! 
 
 
 
 
 92
VURUŞMAĞI MƏNƏ DƏ ÖYRƏT  
 
Sən öz hünər tarixini qanınla yazdın, 
qəhrəman xalq, qəhrəman yurd – nə böyük qismət! 
Qoy Qafqazın zirvəsinə ad olsun adın, 
hər igidin bir qayaya, bir dağa şöhrət, 
çeçen qardaş, vuruşmağı mənə də öyrət.   
 
Bu günündə, bu günümdə görüşək bir yol, 
sərt ruhunla qanıma hop, ciyərimə dol. 
Lap elə, gəl, rəhbərim ol, komandanım ol, 
bəlkə onda ellik ilə tapaq cəsarət, 
çeçen qardaş, vuruşmağı mənə də öyrət. 
 
Min əzaba qatlaşmasaq, bu bəla ötməz, 
səngərləri ev bilməsək, bu dava bitməz. 
Ac qalmaqla canavarın ürəyi getməz, 
gödən belə yapışdıqca artar güc-qüvvət, 
çeçen qardaş, vuruşmağı mənə də öyrət.  
 
Gör, haçandır, biz il-ildən cılızlaşırıq, 
bölünürük bölgələrə, yalqızlaşırıq. 
Aldanırıq, uduzuruq, ucuzlaşırıq, 
kasıbımda ruh qalmayıb, varlımda qeyrət, 
çeçen qardaş, vuruşmağı mənə də öyrət. 
 
Sən bir milyon –  durmusan yüz miylona qarşı, 
bu inadla səsin qalxıb çatacaq ərşə! 
Hər şəhidçün çaldırırsan qələbə marşı! 
Sən gözümdə ən qadir  xalq, ən böyük millət, 
çeçen qardaş, vuruşmağı mənə də öyrət. 
 
Sənin xalqın qırılmaqda, yurdun dağılmış, 
mənim isə ruhum ölmüş, səsim boğulmuş. 
Mənim sənə çatmağıma çox var, sağ olmuş. 
Bu sözümə kim güləcək, kim edər heyrət, 
çeçen qardaş, vuruşmağı mənə də öyrət! 
 93 
Mən dünənlə çox öyündüm, sənsə bu günlə, 
sən Vətənə qurban getdin, mən dedim ölləm. 
Nə vaxt görsən özümçündü sonuncu gülləm, 
demək onda coşub – daşır qanımda cürət, 
onda daha söyləmərəm, gəl, məni öyrət, 
indi isə öyrət məni, yenə də öyrət, 
çeçen qardaş, vuruşmağı mənə də öyrət! 
                                                                      1991 
 
 
 
TAPILMAZ 
 
Nə yaxşı ki, zaman yazır tarixi, 
zamandan ki, bir mötəbər tapılmaz. 
Gündə ruhən çəkilsək də çarmıxa, 
İsa kimi bir müzəffər tapılmaz. 
 
Başçı olmaq sevdasına düşən çox, 
alıların gözlərini deşən çox. 
Koroğlutək bığlarını eşən çox, 
düşmən üstə getməyə ər tapılmaz. 
 
Ömrüm boyu qurumayan yaş gözüm, 
öz arzuma atılacaq daş, özüm. 
Bu canavar yığnağına, kaş dözüm, 
mənə qahmar bir hünərvər tapılmaz. 
 
Ram olandan yüz dayaza, axmağa, 
başlamışıq hər dayaza axmağa. 
Doğmasına, dostuna şər yaxmağa 
özümüzə tay, bərabər tapılmaz. 
 
Bu nə gündür yaşayırıq, bu nə il, 
bu istəklə həm rəzilik, həm səfil. 
Nadanlığa qurşanandan müttəsil, 
içimizdə bir xoşxəbər tapılmaz. 
 94
SON SEÇİM 
 
Arzuların ən sonuncusu, 
seçimlərin ən axırıncısı, 
səfərlərin ən ağırı, 
istəyin, duyğunun axırı 
                             ölüm. 
Badələrin ən zəhərlisi, 
zəhərlərin ən acısı  
                             ölüm. 
Əlimiz hər yerdən üzüləndə, 
ümidimiz hər kəsdən kəsiləndə, 
dövran bizdən üz döndərəndə, 
əziz doğmalarımızdan küsəndə, 
həyatdan doyanda, bezəndə 
                             məcburən, 
çaşhaçaşla səni seçirik, 
gözümüzdə qan-yaşla səni seçirik. 
Hərçənd yüz cür bəzəsək də, 
hərdən səbirsizliklə gözləsək də, 
ucalığını şəhidlikdə gəzsək də, 
əzablısan, ağrılısan, ağırsan, 
ən ürəksizi də yandırırsan, 
                            yaxırsan. 
 
 
 
CAHİLLİK, XƏBİSLİK 
 
Bu yay, uzun illər istifadə etdiyimiz 
yorğan-döşəyi və yastıqları söküb 
yenidən sırıtdırmaq qərarına gəldik. 
Bu məqsədlə yataq əşyaları 
sökülüb-töküldü 
yuyulub təmizlənməyə. 
Əlavə insanlar da çağırıldı köməyə. 
Yastıq və döşəklərin içində 
 95 
mənim və ailəmin adları yazılmış 
müxtəlif formalarda bükülüb-tikilmiş 
                     cadu-pitilər tapıldı. 
Bunları görcək nə qədər əzablı 
                     hisslərə qapıldım. 
Xəyalım uçdu yaxına,uzağa, 
özümə və ailəmə mərhəm bilib 
vədəli-vədəsiz evimdə qarşıladığım 
                       doğmalarımın yanına. 
Məyusluqdan bir üzücü ağrı doldu canıma. 
Özüm-özümü başladım günahlandırmağa, 
                                                  qınamağa! 
Siz ey diqqətimlə, imkanlarımla qarşıladığım, 
sədaqət göstərib evimdə saxladığım 
və xidmətində olduğum insanlar! 
Nə deyim indi sizə? 
Bu boyda tərbiyəsizlik, 
bundan da böyük alçaqlıq?! 
Bu da qohumluq, doğmalıq, 
                             müsəlmançılıq! 
 
 
 
BİR MƏZAR DAŞINA YAZI 
 
Sən bir nazlı xanım idin, 
qədd-qamətli, nəcabətli. 
Sən bir müdrik qadın idin 
kövrək qəlbli, səxavətli. 
Sən hamıdan məhrəm idin 
qohum, qonşu, dost içində. 
Sən həmişə doğma idin 
yaxın üçün, yad üçün də. 
Yoxluğundan yananların 
gəlir indi güzarına. 
Səni daim ananlardan 
salam olsun məzarına. 
 96
 
CAVANLIQDA 
 
Gördüyün yüz tərbiyənin faydası yox, 
qazanmasan hüsn-rəğbət cavanlıqda. 
Uşaqlıqdan xəcillikdən, tənədən qorx, 
qoy özünə qədir-qiymət cavanlıqda. 
 
Hələ nə çox gizli sirri təbiətin, 
bir ilahi açılması var hər hikmətin. 
Gözəlliyi olduğu tək duymaq çətin, 
yaranmasa qəlbdə heyrət cavanlıqda. 
 
Yazılmamış qanunu var hər millətin, 
hünərli ol, dilə düşsün söz-söhbətin. 
Yaş ötdükcə ləkəsini yumaq çətin, 
qorunmasa namus, qeyrət cavanlıqda. 
 
Ayağını yerə çırpsan, torpaq yatar, 
yumruğunun zərbəsindən divar batar. 
Zəhmindən fil təntiyər, pələng yatar, 
ram olmayan dəli qüdrət cavanlıqda. 
 
Ovucunun istisində su qaynayar, 
bərk yapışsan daş ovular, dağ oynayar. 
Kürək versən bənd bağlanar, çay dayanar, 
qolda qüvvət, dizdə qaqət cavanlıqda. 
 
Bir ümid var sonluğunda hər zillətin, 
zor dayanır arxasında hər qüdrətin. 
Gündən-günə bu kiçilən məmləkətin 
xilasıyçün göstər cürət cavanlıqda. 
 
Yatmasa da ipə-sapa cavanlıqda, 
insan gərək yolun tapa cavanlıqda. 
Hər şey gərək qazanıla cavanlıqda, 
həm var-dövlət, həm şan-şöhrət cavanlıqda! 
 97 
 
ATƏŞKƏS DÖVRÜNÜN BAKISI 
 
Əcəb mülayim keçir Bakımızın qışı, 
hələ ki, nə soyuğu var, nə qarı, 
     nə də güclü yağışı. 
Bu da yanvar ayının iyirmi beşi, 
artıq bəzi ağacların tumurcuqları şişir. 
Havalar tamam sakit, dəyişməz, həlim. 
Əsl atəşkəs dövrünə uyğun iqlim. 
İşləyənlər öz işlərində, güclərində, 
vaxtları planlı, məqsədli ötüşür. 
İşsizlər isə küçələrdə məlul-məlul gəzişir. 
Heç kimin heç kəslə işi yox, 
çünki güclülər hər şeyi bölüşür. 
Hərənin konkret haqqı və qadağası var. 
Belə şəraitdə, lap qurdla qoyunu 
birgə buraxmaq olar. 
Mən Bakıda heç vaxt bu cür küləksiz, 
şaxtasız qış görməmişdim. 
Deyirəm, bəlkə Bakının havası da  
adamları kimi dəyişir? 
 
 
 
XUDAVƏNDƏ XİTAB 
 
Tanrım, niyə kin yaratdın 
iki qardaş arasında? 
Ölümü də saxlayırsan 
göz ilə qaş arasında. 
 
Sən beləmi mehribandın, 
Adəmin tövbəsin dandın? 
Övladların düşmən sandın, 
saldın savaş arasında. 
 
 98
Tanıtmamış qışı, yazı, 
ömrə yazdın vaxtımızı. 
Sınayırsan baxtımızı 
zamanla yaş arasında. 
 
Andıq səni ağır anda, 
əziləndə, yıxılanda. 
Kirpiklərim sıxılanda 
sellənir yaş arasında. 
 
Bütün zaman, məkan sənin, 
tamam yaxşı, yaman sənin. 
Şübhə sənin, güman sənin, 
ha indi çaş arasında. 
 
Gözün iti, ağlın dərin, 
nütvəmizdən var xəbərin. 
Qoyma iki peyğəmbərin 
qalaq çaş-baş, arasında. 
 
Ey Laməkan, ey Pürcəlal, 
yetər göndərdiyin zaval! 
Boy atarmı körpə nihal 
iki sal daş arasında? 
 
Xofun daim canımızda. 
məhəbbətin qanımızda. 
Mələklərin yanımızda, 
sirrimiz faş arasında. 
 
Dünya tamam pir olsun, qoy 
cənnət bizə yer olsun, qoy. 
Təriqətlər bir olsun, qoy 
quraq bardaş, arasında. 
 
Eşit məni, Pərvərdigar, 
ürəyimdə min arzum var. 
Nurun versin bizə qərar, 
sevinək, kaş arasında. 
 99 
YAZ LÖVHƏLƏRİ 
 
Xalq şairi Mirvarid Dilbazi Masallıda, təbiətin qoynunda 
yerləşən «Türkan» sanatoriyasında istirahət müddətini bitirib Ba-
kıya qayıtdığı zaman həyətdə dayanaraq çiçəkli çəmənləri və ya-
şıl ormanları biixtiyar seyr edərkən, onu maşına əyləşməyə tələs-
dirənlərə – «Bu mənim Masallı təbiəti ilə, yəqin ki, son görüşüm-
dür, imkan verin, doyunca baxım», –  demişdi. 
Doğrudan da, duyğulu insanları gözəllikdən ayırmaq çətin olur. 
Ruhu şad olsun. 
 
Ah, nə gözəl çiçəkləyib bu çəmən, 
bu güllərin ləçəkləri solmaya. 
Hər ləçəyin üstündə bir damla şeh, 
butaların gözü yaşla dolmaya! 
 
Gör, necə də göz oxşayır bu çəmən, 
çəmən deyil, çiçəklərin çələngi. 
Elə bil ki, bu yer üçün yaranıb 
təbiətin gül qoxuyan min rəngi. 
 
Əcəb dadlı, ətirlidi bu çəmən, 
hər qönçədə bir arının bal payı. 
Hər yarpaqda bir kəpənək əksi var, 
hər budaqda bir bülbülün harayı. 
 
Al-qırmızı, al-əlvandı bu çəmən, 
bu allıqdan bir işıq çək, işıqçı. 
Amma möhkəm qorunur ha, bu çəmən, 
qara palıd dörd yanında keşikçi. 
 
Ovsunlanıb, sehrlənib gedirəm, 
mümkündürmü qəlbim burda qalmaya? 
Bir də nə vaxt yolum düşər, bilmirəm, 
kaş həsrətin sonu ölüm olmaya. 
 100
 
 
TƏBİƏT 
 
Tükənməz arzudur, hüdudsuz muraz, 
bütün istəklərin başı təbiət. 
Kamilə hər zaman nizamlı, taraz, 
naşının gözündə naşı təbiət. 
 
Ondakı zəriflik, ondakı hünər 
dağlar boyucadı, ümmanlar qədər. 
Ən böyük memarı sehrləndirər 
düzəndə daş üstdə daşı təbiət. 
 
Bu boyda əzəmət, bu qədər qürur 
səhralar qurudur, çaylar dondurur. 
Oldur ki, hərdən də haqsız yandırır 
qurunun oduna yaşı təbiət. 
 
Hər yanı rəngarəng, hər yanı heyrət, 
dənizi, dağlığı, aranı heyrət. 
Baxırsan, bürüyür insanı heyrət, 
bu ərşi-əlanın qaşı təbiət. 
 
Dəlisov cavandı, təmkinli qoca, 
kimsə kam almamış ondan doyunca. 
Axan zaman qədər əbədi, uca, 
yazdırır hər şeyə yaşı təbiət. 
 
Gözəldir hər fəsli qədirbilənə, 
min əhsən qoynuna cənnət deyənə. 
Adəmdən Xatəmə qonubdur sənə 
bəşərin könlünün quşu, təbiət. 
 
Ey qüdrət çələngi, ulu ixtiyar, 
sənə məftunluqla yazıb –  yaradar. 
nə qədər Ziyanın canında can var, 
nə qədər başında huşu, təbiət. 
 101 
 
 
HƏZƏR  BELƏSİNDƏN... 
 
Hal-hazırki müxalifətin tanınan öncüllərinin əksəriyyəti vaxtı 
ilə iqtidarda mühüm məqamlar tutmuş, Yeni Azərbaycan Partiya-
sının yaradıcı heyətində olmuş insanlardır. Onlar vəzifələrindən 
kənarlaşdırılan kimi siyasi baxışları da 180° dönmüş, YAP-ın 
idarə heyətindən uzaqlaşaraq müxalifət partiyalarına doluş-
muşlar. 
Bu cür əqidəsi dönük siyasətçilərdən biri də 13 il Səhiyyə na-
ziri işləmiş, Azərbaycan Səhiyyəsini biabırçı vəziyyətə salmış, ne-
çə-neçə Səhiyyə rəhbərini, YAP-ın üzvü olmadığı üçün, nümayiş-
kəranə işdən qovmuş, ürək ağrısına salmış, tutdurmuş... səhiyyəni 
açıq-aşkar rüşvət meydanına çevirmiş, bir sözlə, ətrafına qan ud-
durmuş Əli İnsanov idi. 
İqtidarda və YAP-ın idarə heyətində olduğu uzun müddət ər-
zində əsl yaramaz sifətini və xislətini gizlədə bilən, müxalifət par-
tiyalarını və onların liderlərini müxtəlif növ tədbirlərdə, ictimai 
yerlərdə, Milli Məclisin iclaslarında və birbaşa efirdə qeyri-etik 
və qeyri-əxlaqi ifadələrlə təhqir edən bu anormal psixikalı xəbis 
məxluq vəzifədən kənarlaşdırılan kimi YAP-ın da ünvanına olma-
zın nalayiq sözlər yağdırdı, müxalifət partiyaları ilə həmrəy oldu-
ğunu bildirdi, həmin partiya rəhbərlərindən, onlara qarşı yanlış 
fikirlər yürütdüyü üçün, üzr istədi və ölkə iqtidarı ilə əks cəbhədə 
mübarizə aparacağı barədə bəyanat verdi. Onu dinləyəndə ürə-
yinlə barışa bilmirsən ki, Heydər Əliyev kimi dərin düşüncəli, 
zəngin idarəçilik və həyat təcrübəsi olan bir rəhbər necə olub ki, 
bu cür azğın, harın və dələduz insanlara çox inanıb, onlara məsul 
vəzifələr etibar edibdir. Yüz heyf ki, belələri yenə də az deyil və 
onlar iqtidarın cəza hədəfindən hələ ki, yayına bilirlər. 
Və nə yaxşı ki, son illər ölkə rəhbərliyi yavaş-yavaş bu cür ac-
göz, kaftarabənzər yırtıcıları snayper dəqiqliyi ilə seçib zərərsiz-
ləşdirməklə cəmiyyətdən təcrid etməyə başlayıb. 
Tanrı nazilən haqqı üzülməyə qoymayan ixtiyarları qorusun! 
 
 102
 
Yaşayırıq diqtəsiylə, 
neçə yolundan azmışın. 
Çaşıb çılğınlıq eyləsəm, 
Allah günaha yazmasın. 
 
Soxulduqca kürsülərə, 
mədh deyən satılmışlar. 
Dönür dəyərsiz kütləyə, 
gözdən uzaq atılmışlar. 
 
Öz şəxsi marağı üçün 
kim nə bacarır, eyləyir. 
Rəsmi məclislərdə isə 
hamı “xalq”, “millət” söyləyir. 
 
Əsl həqiqətsə budur –  
yox kimsəyə hörmətləri. 
Vəzifə bunlarçun, fəqət 
keyf meydanı, sərvət yeri. 
 
Bu şan-şöhrət əsirləri, 
bu var-dövlət hərisləri. 
Kimlər dartıb başa çəkir, 
bu cür murdar – xəbisləri? 
 
Nə iman bilirlər, nə din, 
çoxu da quldur, bədxislət. 
Vəzifədən gedən o gün 
dönüb olur müxalifət. 
 
Nə bir sadiq məmuru var, 
nə bölgüsünün meyarı. 
Odur xalqdan dəstək umur 
daim ölkə iqtidarı. 
 
 103 
 
Bu xırda şahlar əlində 
əsəb oyuna düşmüşük. 
Hər yerə bir tor atırlar, 
torlarına ilişmişik. 
 
Qadağalı insanlarıq, 
sözümüzün dəyəri yox. 
Ha qışqıraq, ha yalvaraq, 
faydası yox, xeyiri yox. 
 
Kar olub, kor olmalısan, 
danışsan, başın ağrıyar. 
Tək onlar qoya bilirlər 
fərqi yalanla doğruya. 
 
Zərrə qədər mərhəmət yox 
soyuq, laqeyd gözlərində. 
Ancaq bir ötkəm görkəm var 
kütlə üçün üzlərində. 
 
Lazım gəlsə, sifətinə 
neçə sifət qatar onlar. 
Bir az çətinə düşəndə 
Vətəni də satar onlar. 
 
Nə yaxşı ki, vaxt hakimdi, 
çox görmüşük beləsini. 
Bu cür alçaq cəbhədə də, 
dosta atar gülləsini. 
 
El içində adları var –  
nakəs, oğru, mərdiməzar. 
Nakəs dönüb kişi olmaz, 
həzər beləsindən, həzər. 
 
 104
 
 
MƏDHİYYƏÇİ YAZARLARA 
 
Şərəfli bir həyat yaşayın. 
Məhəmməd peyğəmbər (s.a və a.s.) 
 
Ey mədhiyyə, şərəfnamə yazan yazarlar, 
doğrudanmı yazdığınız təbinizcədir? 
Doğrudanmı sizə elə gəlir ki, ancaq 
iqtidarın qəlbi geniş, ruhu incədir? 
 
Bəs həyatın əsl üzü, acı reallıq, 
gözünüzü deşmirmi bu aclıq, səfalət? 
Vicdanızın səsinə bir səs verin, barı 
məmləkətin harasında vardır ədalət? 
 
Bir səf-nəzər eyləyin bu «seçilmişləri», 
sərvətləri başdan aşan «xırda şahları». 
Azğınlıqdır, quldurluqdur yurdda işləri, 
fəqət birgə şəxs yanında «yox günahları». 
 
Bu yaralı məmləkətdə gündə çal-çağır, 
siz də ilham alırsınız sözdə hünərdən. 
Bu minvalla Qarabağı geri alırıq, 
yox heç yerdə belə xalqdan, belə rəhbərdən. 
 
Sərhəd qoyun fikrinizə, düşüncənizə, 
sındırmayın söz adlı o əlahəzrəti. 
Haram olsun bu istedad, bu vergi sizə, 
mədhiyyəyə çevirərkən ciddi söhbəti. 
 
Lazımdırmı bu qəlibsiz, duzsuz təriflər, 
bu qaçqınlıq, məhrumiyyət əzmirmi sizi? 
Şöhrət üçün xalqa yalan satan mütriflər 
tarix silər yaddaşından hər birinizi. 
 
 105 
Sözün də var öz meyarı, halal-haramı, 
məclislərdə qızışanda ayılın hərdən. 
Gözümüzdən salmayın hər toyu, bayramı, 
bir utanın beşmərtəbə mədhiyyələrdən. 
 
Biri deyir korifeydir, biri peyğəmbər, 
biri xalqın vuran nəbzi, coşan qeyrəti. 
Dil boğaza qoymayan ey mütilər, yetər, 
sizə baxıb əcnəbilər söyür milləti. 
 
Aman, Allah, tərifin də ölçüsü olar, 
bu minvalla müqəddəslər çıxacaq yaddan. 
Qalmayıb bu asilərdə nə iman, nə ar, 
bu nütvəsi natəmizlər yaranır hardan? 
 
Biz özümüz özümüzə qənim kəsilən, 
tərif sevən, mədh deyən dostlarıq, ey zat! 
Bu səbəbdən əli yerdən, göydən üzülən 
unudulmuş insanlartək yaşarıq, heyhat! 
                                                                                1990 
 
 
 
YAŞAYIŞ TƏRZİ, XASİYYƏT FƏRQİ 
 
Görünür, həyatda hər şeyə 
     bir cür mizan-tərəzi var. 
Çünki hər canlının özünəməxsus 
                         yaşayış tərzi var. 
Var nəbatat, var həşərat, 
                         var parazit. 
Var ot yeyən, var ət yeyən, 
                         var ələbəxan it. 
Yaşam tərzinə görə bölünsə də 
                                heyvanlar, 
xasiyyət fərqinə görə 
                    tanınırlar insanlar. 
 106
Fərqinə varsaq bir qədər, 
    görərik nəticəsini oxşar, bənzər. 
Var məğruru, fədakarı, ləyaqətlisi, 
      var sadəsi, işgüzarı, səxavətlisi. 
Həmişə ucadan gəlsin, 
                             qoy onların səsi. 
Var qorxağı, axmağı, xəsisi, 
var yaltağı, köləsi, xəbisi. 
Çiynində baş yaşatmır, 
                       kəllə daşıyır beləsi. 
Şərəfsiz yaşamaqdansa, 
                      insan öləsidir, öləsi. 
 
 
 
BOĞAZDAN YUXARI NİTQ SÖYLƏYƏNLƏR 
 
Siz ey, yerli-yersiz mədh deyənlər, 
haqqı sındıranlar, şəri öyənlər. 
Əyri sözləriylə düzü əyənlər, 
boğazdan yuxarı nitq söyləyənlər. 
 
Hər gün kürsülərdə, hər gün efirdə, 
fərqi yox, Vətəndə, ya da səfərdə. 
Çaşdırın kütləni növ-növ tədbirdə 
boğazdan yuxarı nitq söyləyənlər. 
 
Yalançı nitqlərdə pəhləvan olduq, 
yalançı nitqlərdə qəhrəman olduq. 
Yalan dinləməkdən bədgüman olduq 
boğazdan yuxarı nitq söyləyənlər. 
 
Bir yol kişiləşin, bir yol durun da, 
yetsin bəlkə sonu bu azarın da. 
Daha söz qalmadı söz bazarında, 
boğazdan yuxarı nitq söyləyənlər. 
 107 
Tutmasın şan-şöhrət, qoy gözünüzü, 
yetər aldatdınız öz-özünüzü. 
Nə vaxt eşidərik düz sözünüzü, 
boğazdan yuxarı nitq söyləyənlər? 
 
Bəsdirin, yığdığınız bizi boğaza,  
bu yolla çox şeyi verdik güdaza. 
İndi, ta üz tutun Aya, ulduza 
boğazdan yuxarı nitq söyləyənlər. 
                                                             1991 
 
 
 
ALLAH QOYSA 
 
Uşaq ikən arzuların qanadında böyüyürdüm, 
ən adi bir sevincimlə, uğurumla öyünürdüm. 
Hər fikrimi, niyyətimi 
ilk olaraq mən anama danışardım: 
Böyüyəndə kim olaram, nə edərəm. 
Hər hissimi, hər duyğumu söyləməyə çalışardım. 
Hər dəfə də mənim yüz cür istəyimə 
anam ancaq bir ifadə işlədərdi: 
Allah qoysa! 
Nə söyləsəm – Allah qoysa, 
nə istəsəm – Allah qoysa! 
Bu minvalla mənim uşaq yaddaşımda 
iz salmışdı «Allah qoysa», 
Ümidimin, gümanımın fəzasına 
yol tapmışdı «Allah qoysa». 
İllər ötdü, mən böyüdüm, 
ömür yetdi yaşın yetkin hissəsinə. 
Xəyal uçdu istəyimin zirvəsinə. 
Könlüm quşu qanadlandı, butalandı duyğularım, 
ürəyimdə yüz həvəsim, coşub-daşdı qayğılarım. 
Həyat məni azdıraraq qoydu yolun yarısında, 
acı ruzgar sıxdı, əzdi, məngənələr arasında. 
Bir səs verən tapılmadı harayıma, «hey» səsimə, 
 108
təslim oldum zaman adlı bir hakimin diktəsinə. 
Unuduldu uşaqlığım, neçə arzum, neçə andım, 
istəyimin qarşısında sarsılaraq mən utandım. 
Bir zamanlar ürəyimdə gecə-gündüz at çapan «söz», 
məni tez-tez Məlikməmməd nağılına aparan «söz» 
əriyərək cılızlaşdı, adiləşdi bir anlığa, 
çıxarmadı bir arzumu qaranlıqdan aydınlığa. 
Nə fanatam, nə dindaram, nə sufiyəm, nə romantik, 
hər kəlməmdə, hər duyğumda var bir azca həyatilik. 
Ürəyimdə bir az boşluq, bir az ümid, bir az inam, 
taleyə həm inanır, həm inanmıram. 
Odur hərdən qayğı ilə gözləyirəm yeni ayı, yeni ili, 
nə Allahın xoş sabahı görünməyir,  
                                       nə arzumun son mənzili. 
 
 
 
MƏN BU CÜR İNSANAM.. 
 
Həmişə cəsarəti və xarakteri ilə seçilən bir dostumuz, əza 
məclislərinin birində, sahə naziri içəri daxil olarkən, ətrafına 
rəğmən, ayağa durmur. Onun bu hərəkətini özünə qarşı ehtiram-
sızlıq kimi qəbul edən nazir bərk əsəbləşir. 
Dostumuz isə heç nə olmayıbmış kimi, nazir üçün farağat du-
ran ətrafındakıların məzəmmətinə bu cür cavab verir: 
–  O, Prezident deyil ki, gəlişi ilə hamını ayağa qaldırsın. 
Bura el məclisidir və hərə özünə görə bir evin ixtiyar kişisidir.  
Sonralar bu qərarına görə başı çox ağrısa da, etdiyi hərəkət 
üçün həmişə rahatlıq hissi keçirirdi. 
 –  Əks halda, özüm öz məsləkimə kölgə salardım –  deyir.  
Tanrı Türkün yenilməz kişilərini qorusun! 
 
Mən həm çox sadəyəm, həm də çox sərtəm, 
kimsədən qorxum yox, mətinəm, mərdəm, 
alar cavabını kim olsa, o dəm, 
çaşıb qürurumla oynayan görsəm, 
mən bu cür insanam, tərs oğlu tərsəm. 
 109 
Əslim var, köküm var işıqlı, əzəm, 
haqqım var başı dik, üzü ağ gəzəm. 
Rəqiblə Boz qurdtək durram göz-gözə, 
bu cür öz sonrakı nəslimə dərsəm, 
mən bu cür insanam, tərs oğlu tərsəm. 
 
Mənim bir üzüm var, hər üzə gülməz, 
ağlımdan keçməyən dilimə gəlməz. 
Əlbət, bu hissimi anlaya bilməz 
şərəfsiz, ağlı kəm ya duyğusu kəm, 
mən bu cür insanam, tərs oğlu tərsəm. 
 
O nə Prezitentdi, nə də hakimdi, 
nazirdi, alimdi, olsun, hər kimdi. 
Mənimçün sıradan bir kəsdi, kimdi? 
Sınaram, onunçün ayağa dursam, 
mən bu cür insanam, tərs oğlu tərsəm. 
 
Hərdən dilim olub özümə qənim, 
hərdən xarakterim qatı düşmənim. 
Hər dəfə artdıqca dodaq büzənim 
məndən gen dolanıb nə qədər sərsəm, 
mən bu cür insanam, tərs oğlu tərsəm. 
 
Çox üzlər görmüşəm bu çox yaşımda, 
neçə qəza-qədər ötüb başımdan. 
Heç vaxt olmamışam şər savaşında, 
əslimdən dönərəm bu cür iş görsəm, 
mən bu cür insanam, tərs oğlu tərsəm. 
 
Ərsoyam, özümə görə ad-sanım, 
belə yaşamışam, bu yaşda sınım? 
Hələ paslanmayıb qılıncım, qınım, 
ölərəm, özümü alçalmış görsəm, 
mən bu cür insanam, tərs oğlu tərsəm. 
 
 110
HAQQIN DƏRGAHINA GEDƏN YOL İLƏ 
 
Haqqın dərgahına gedən yol ilə 
gedirik görünməz sabaha doğru. 
Cahillik, nadanlıq etsək də hələ, 
bilirik, axirət bu yolla bağlı. 
 
Haqqın dərgahına gedən yol ilə 
hər gedən inamla, ümidlə getməz. 
Hamı bu hikməti anlamaz hələ,  
hamının imanı cücərməz, bitməz. 
 
Haqqın dərgahına gedən yol ilə 
hərdən istəsək də, gedə bilmirik. 
Daha nə İbrahim, nə İsmayıl var, 
imana can qurban edə bilmirik. 
 
Haqqın dərgahına gedən yol ilə 
abidlər axirət dalınca gedər. 
Ömrü ibadətsiz keçirənlərin, 
sanarlar hər iki dünyası hədər. 
 
Haqqın dərgahına gedən yol ancaq 
Məbədə, Kəbəyə gedən yol deyil. 
Səndən keçməlidir hər şeydən öncə, 
batinin yoxdursa, olmazsan kamil. 
 
Haqqın dərgahına gedən yol öncə 
Vətəni, milləti sevmək yoludur. 
Əsl doğmalıqla, ürəklə, məncə 
hər bir soydaşına kömək yoludur. 
 
Haqqın dərgahına gedən yol, elə 
həqiqət yoludur, düz, kəsə, doğru. 
Hərdən yolumuzu azsaq da belə, 
məslək – amalımız bu yolla bağlı. 
 111 
 
HARDAN BAŞLANIR VƏTƏN 
 
Ayaq basdım bu müqəddəs torpağa, 
məzarıstan, müşk-ənbərə batan yer. 
Vətən oğlu, getmə burdan uzağa, 
bu məkandır əcdadımız yatan yer, 
deməmişkən, burdan başlanır Vətən. 
 
Bir tilsim var torpağında, daşında, 
vurulmuşam kələ-kötür hüsnünə. 
Ovucla, qoy ürəyimin başına, 
ovucla, qoy gözlərimin üstünə, 
deməmişkən, burdan başlanır Vətən. 
 
Yaddaşında yaşadır yüz qərinə, 
soykökümüz görünür bu güzgüdə. 
Cavanlıqda varmasaq da fərqinə, 
yaş artdıqca artıq ona sevgi də, 
deməmişkən, burdan başlanır Vətən. 
 
Əgər varsa əbədiyyət, axirət, 
demək burda «yaşayırlar» ölənlər. 
Ən müqəddəs borcdur onu ziyarət, 
qoy eşitsin bizdən sonra gələnlər, 
deməmişkən, burdan başlanır Vətən. 
 
Axıtdıqca qanımızı torpağa, 
ruhumuzu çəkənlər var sınağa. 
Qan qardaşım, canım sənə sadağa, 
qoyma onu yad tapdağı olmağa, 
deməmişkən, burdan başlanır Vətən! 
 
 
 
 
 112
 
VƏTƏN 
 
İstəsə canını, ver, sevgili yarındır Vətən, 
qırılar sınsa əgər, çünki vüqarındır Vətən. 
 
Başa tac, qəlbə fərəh bil onu hər anın üçün, 
ən müqəddəs qürurun, namusun, arındır Vətən. 
 
Onun məğrurluğunu gözlə yox, qəlbində ara, 
ucalardan ucadır, zirvədə qarındır Vətən. 
 
Doğmalar doğmasıdır, daim dolan dövrəsində, 
öz evindir, öz elindir, öz diyarındır Vətən. 
 
Həm gözəllik, həm fəxarət, həm bol nemətdir sənə, 
əsl cənnət bağıdır, güllü baharındır Vətən. 
 
O da bir cür Yaradan, gah qaldırar, gah endirər, 
Fəxrəddin, qıl səcdəsin, hər ixtiyarındır Vətən! 
 
 
 
EY VƏTƏN 
 
İlham Abdullayev musiqi bəstələmişdir 
 
Hələ tərifini verməsəm də mən, 
sənsiz olmamışam bir an, ey Vətən. 
Mən sənin sinəndə məskən salmışam, 
sən mənim qəlbimdə, inan, ey Vətən. 
 
Hələ can borcumu verməmişəm mən, 
hələ borcum nə çox önündə, Vətən. 
Hələ xidmətimi görməmisən sən, 
ölərəm bir çətin günündə, Vətən. 
 
 113 
Məni darda sına, çətində sına, 
haqqım yox adını danam, ey Vətən. 
Mən sənin sıravi bir övladınam, 
sən mənim müqəddəs anam, ey Vətən. 
 
Mənim Kəbəm də sən, Mədinəm də sən, 
bir daşın bəs eylər min heyrət üçün. 
Bir ovuc torpağın yetər, ey Vətən 
yüzlərlə zəvvara ziyarət üçün. 
 
Hissimsən, duyğumsan, şirin canımsan, 
tükənməz sevgindən yaranmışam mən. 
Sən mənim ən ali komandanımsan, 
farağat əmrində dayanmışam mən! 
 
 
 
MƏRDİ QOVA-QOVA NAMƏRD EDƏNLƏR 
 
Bilərəkdən 
       qara ilə ağa, 
               təpə ilə dağa, 
                            ayran ilə yağa 
                      fərq qoymayanlar 
mərdi qova-qova namərd edirlər. 
 
Özlərininkidir deyə 
          əyrini düzdən, 
                  astarı üzdən, 
                     eynəyi gözdən 
                          dəyərli sayanlar 
mərdi qova-qova namərd edirlər. 
 
Dünya malından gözləri doymayanlar, 
xeyri gələn yeri əldən qoymayanlar, 
dövlətinə qıyıb, sərvətinə qıymayanlar 
mərdi qova-qova namərd edirlər. 
 114
 
Ömür-günümüzə zəhər qatanlar, 
hər yerdə hamıya atanlar. 
Vətəni hərraca qoyub satanlar 
mərdi qova-qova namərd edirlər. 
 
Bu Stalin dövrünün 
beriyaları, mikoyanları, 
indi də prezident, nazir əyanları. 
Dövrümüzün çoxbilmiş nadanları 
mərdi qova-qova namərd edirlər. 
 
Böyüyüb biznesmen olmuş baqqallar, 
şəxsi mülk, minik kolleksiyası yığan naqqallar, 
bu canavar qiyafəli çaqqallar 
mərdi qova-qova namərd edirlər. 
 
Daha özündən müştəbeh “ərənlər”,  
həyatının mənasını rüşvətdə görənlər, 
nütvəsində də haram göyərdənlər 
mərdi qova-qova namərd edirlər. 
                                                       1992 
 
 
 
DÜNYA BAŞDAN-BAŞA VƏTƏN OLACAQ 
 
Ona qəlbimizdə sevgi yaşatsaq, 
dünya başdan-başa Vətən olacaq. 
Əgər dağıtmasaq, qurub-yaratsaq, 
dünya başdan-başa Vətən olacaq. 
 
Adəm övladıyıq, Həvva övladı, 
vardır üstümüzdə peyğəmbər adı. 
Daim uca tutsaq torpağa andı, 
dünya başdan başa Vətən olacaq. 
 
 115 
Ah, bizdə bu həsəd hissi olmaya, 
bir də yersiz umu-küsü olmaya. 
İnsanın xəbisi, pisi olmasa 
dünya başdan-başa Vətən olacaq. 
 
Cənnət görə bilsək cənnət dünyanı, 
ilin dörd fəslində heyrət dünyanı. 
Kəməndə salmasaq sərbəst dünyanı, 
dünya başdan-başa Vətən olacaq. 
 
Seyr edib bənzərsiz mənzərəsini, 
qoruyaq hər zaman, hər zərrəsini. 
Yurd bilsək, ev bilsək Yer kürəsini, 
dünya başdan-başa Vətən olacaq. 
 
 
 
ODLAR YURDUM 
 
Sərdar Fərəcov musiqi bəstələmişdir 
 
Torpağına gülşən dedik, 
ana dedik, Vətən dedik, 
Bir cənnətdir sinən dedik, 
doğma diyar, Odlar yurdum, 
Azərbaycan, Azərbaycan. 
 
Gül çiçəksən başdan-başa, 
çələng hörüb çəkək başa. 
Çölün-düzün bir tamaşa, 
ey bəxtiyar Odlar yurdum, 
Azərbaycan, Azərbaycan. 
 
Gözəldir həyat, 
günlər bir büsat, 
gülür kainat 
sənin qoynunda. 
 116
 
Sehrindən qanadlandım, 
Baba dağım, Savalanım. 
Səsim səndə havalansın, 
ey ixtiyar Odlar yurdum, 
Azərbaycan, Azərbaycan. 
 
Bizdən qədim od-ocağın, 
bir aləmdir hər bucağın. 
Abşeironda Yanar dağın, 
ey füsunkar Odlar yurdum, 
Azərbaycan, Azərbaycan. 
 
Sən sirdaşımız, 
qan yaddaşımız, 
qurban başımız 
daim yolunda. 
 
Təbiətin əsrarəngiz, 
bir yanın dağ, biri dəniz, 
suyun büllur, göyün təmiz, 
ey xoşqərar Odlar yurdum, 
Azərbaycan, Azərbaycan. 
 
Murovdağda yağanda qar, 
Astarada gülər bahar. 
Qarabağda dağ-daş yanar, 
ey ecazkar Odlar yurdum, 
Azərbaycan, Azərbaycan. 
 
Şöhrətim, şanım, 
dinim, imanım, 
qoy qanadlanım 
asimanında. 
 
 117 
 
Ormanlarda səf-səf bağlar, 
dərələrdə çaylar çağlar. 
Qaynar gözlü buz bulaqlar 
göz oxşayar, Odlar yurdum, 
Azərbaycan, Azərbaycan. 
 
Zərif, incə bir duyğusan, 
şirin arzu, saf sayğısan, 
həm güvəncsən, həm qayğısan, 
həm ixtiyar, Odlar yurdum, 
Azərbaycan, Azərbaycan. 
 
Adın andımda, 
sevgin canımda, 
olum yanında 
kaş hər anımda. 
 
Başımızın tacı Vətən, 
hər dərdin əlacı Vətən, 
ey taleyi acı Vətən, 
köksü qubar Odlar yurdum, 
Azərbaycan, Azərbaycan. 
 
Nə qədər ki, yurd dərdi var, 
qəm qəlbimdə tutmaz qərar. 
Xətainin ruhu naçar 
bizi tutar Odlar yurdum, 
Azərbaycan, Azərbaycan. 
 
Qüdrətin bəlli, 
qaldır bu eli, 
qoyma nisgili 
qala canımda. 
 
 118
 
VƏTƏN FƏRYADI 
 
Bir yaralı aslan kimi çəkildin geri, 
itkisinə, ağrısına saç yolan Vətən. 
Həcv deyir indi sənə nakəsin biri, 
ünvanına söylənilir yüz yalan, Vətən, 
satqınların əlləriylə satılan Vətən. 
 
Bu namərdlər sırasında pozuldu sıran, 
bu tülkülər arasında təkləndin yaman. 
Bu xisləti murdarlardan diləmə aman, 
ədalətsiz döyüşlərə atılan Vətən, 
satqınların əlləriylə satılan Vətən. 
 
Ötüşsə də ömrümüzün yüz ili belə, 
çiçək açmaz arzumuzun bir gülü belə. 
Kimlər çəkir gözümüzə bu mili belə? 
Qəhər olub gözlərimə, a dolan Vətən, 
satqınların əlləriylə satılan Vətən. 
 
Sənin baxtın bir oyunmuş, əsrin oyunu, 
tarixini dəyişənlər dandı soyunu. 
Bir çaldıran döyüşü qur, çaldır toyunu, 
sərkərdəsi əsgərinə mat olan Vətən*, 
satqınların əlləriylə satılan Vətən. 
 
Nə bir paltar, nə bir kəfən biçilməz belə, 
nə bir şərbət, nə bir zəhər içilməz belə, 
Vətən adlı müqəddəslik kiçilməz belə, 
oba-oba yad ellərə qatılan Vətən, 
satqınların əlləriylə satılan Vətən. 
                                                 
* 1992-ъи ил май айынын 8-дя Шуша сцгут едян эцн Республика Президенти вя 
Али Баш Командан вязифялярини мцвяггяти иъра едян ъ. Йагуб Мяммядов 
телевизийа иля чыхыш едяряк халга билдирди ки, мян цч эцндцр мцдафия назири ъ. 
Рящим Газийеви ахтарырам, анъаг тапа билмирям. О, мяня табе олмур. 
 119 
 
Səndən qisas, imdad umur şəhid balası, 
gözləyirsən, səbr kasan nə vaxt dolası? 
Kimlər verdi bu torpağı, kimlər alası? 
Hiddəti də səbri boyda bir ümman Vətən, 
satqınların əlləriylə satılan Vətən. 
 
Qeybdən mənə bir səs gəlir, İlahi bir səs, 
indiyəcən satıldığın, satqınlığın bəs. 
Yurda dönük çıxanların başlarını əz! 
Zəfər səsin eşidilsin Batıdan, Vətən. 
satqınların əlləriylə satılan Vətən. 
Ədalətsiz savaşlara atılan Vətən. 
 
 
 
TƏZƏ İL 
 
İlham Abdullayev musiqi bəstələmişdir 
 
Müjdələr gətirdin təzə günlərə, 
Səpirsən torpağa ətir, təzə il. 
Yolunu həsrətlə gözləyənlərə 
Gəl, öz salamını yetir, təzə il. 
 
Zəhmətlə ucalır bu ana torpaq, 
Hünərlə qoyuruq dağ üstünə dağ. 
Başımın üstündə üç rəngli bayraq, 
Sən bizə səadət gətir, təzə il. 
 
Xoş keçsin baharın, qarlı qışın da, 
Günəş çələng olsun sənin başında. 
Vətən torpağının hər qarışında, 
Qələbə gülləri bitir, təzə il! 
 
 
 
 120
 
ÖLDÜYÜN YER VƏTƏNDİR 
 
Ey həmişə özünü düz, sözünü haqq sayan kəs, 
xoş gününün xatirinə millətini soyan kəs! 
Ey torpağın satan satqın, ey yurduna qıyan kəs, 
Qazandığın, topladığın murdarlanmış kəfəndir. 
 
Yaman tutub gözlərini bu yalançı şöhrətin, 
nə cəbhədə bir nəfərin, nə qanında qeyrətin. 
Sən daşı sərvətlərini, biz çəkərik möhnətin, 
bu çətinlik müvəqqəti, bu gün, sabah ötəndir. 
 
Bu canavar xislətinlə ha dünyanı dolan, gəz, 
qərib yerdə keçən ömür onsuz da bəs eyləməz. 
Ulun harda uyuyursa, o torpaqdır müqəddəs, 
olduğun yer Vətən deyil, öldüyün yer Vətəndir. 
 
 
 
DƏRD DEMƏYƏ KİMSƏMİZ YOX 
 
Bölündük neçə hissəyə, 
qaldıq azlar arasında. 
Qoyduq sadəlövh kütləni 
kələkbazlar arasında. 
 
«Allahu-Əkbər» söylədik, 
xalqı yalanla küylədik. 
Həcci ziyarət eylədik 
allahsızlar arasında. 
 
Məmləkətin haqsızı çox, 
anlamayır bir acı tox. 
Dərd deməyə kimsəmiz yox, 
bu boz üzlər arasında. 
 121 
Çox özünü yorma, könül, 
hər müşkülə varma, könül, 
Mərhəmət axtarma, könül 
həris gözlər arasında. 
 
Bu yurdsuz yurddaşlarımın, 
bu işsiz qardaşlarımın, 
Zavallı soydaşlarımın 
qəlbim sızlar arasında. 
             
 
 
VƏTƏN, VƏTƏN 
 
Sən hansı arzudan, istəkdən yoğrulub yarandın, 
sən hansı duyğudan, sevgidən, həsrətdən doğuldun? 
Bir aydın, günəşli, ulduzlu səmadan od aldın, 
böyüyüb gözümdə yer oldun, su oldun, göy oldun, 
                                                            Vətən, Vətən! 
 
Cənnətdir Qarabağ, Qonaqkənd, Xanbulan, Hacıkənd, 
ormanlar çəkibdir üzünə yaşıldan bir rübənd. 
Dağ çayı zirvənin boynuna atılan ağ kəmənd, 
doymaram, gəzsəm də mən səni evbəev, kəndbəkənd, 
                                                            Vətən, Vətən! 
 
Sinəndə cəmlənib yerlərin, göylərin min rəngi, 
qoynunda qış-bahar göyərər güllərin çələngi. 
Yeraltı, yerüstü sərvətin tükənməz, nə zəngin, 
bəs sənin qeydinə qalan kim, xeyrini görən kim, 
                                                            Vətən, Vətən! 
 
Nə vaxtdır səmanda naləli sədası var neyin, 
talanır, tapdanır sərvətin, qeyrətin, hər şeyin. 
Qurbanlıq toğlunun bəxtinə bənzəyir taleyin, 
qırılsın qələmim, dəymirsə sənə bir köməyim,                                       
                                                            Vətən, Vətən! 
 122
QƏZAVAT* 
 
M.Babayev musiqi bəstələmişdir 
 
 
Böyük Qafqazın əzəmətli oğlu 
Şeyx Şamilin ruhuna töhfə. 
 
Ey hər kəsdən uca olan, 
Hər şeyə qadir Allah. 
Mürid bizik, Mürşid bizik, 
qalib bizik, inşaallah. 
 
Hidayətçimiz Qurandır, 
haqq, ədalət gəzirik. 
Düşdüyümüz savaşları 
sınaq bilib dözürük. 
 
Ey İslamın düşmənləri, 
yolumuzu kəsməyin. 
Zaman özü qaziləri 
qəzavata səsləyir. 
 
Azadlıq mücahidiyik, 
Şeyx Şamil imamımız. 
Halaldır iman uğrunda 
tökülərsə qanımız. 
 
Qoy oyanmış ehtiraslar 
qızışmasın daha da. 
İman deyən insanları 
sövq etməyin cihada. 
 
Qorxun Məhşər sorğusundan, 
zülm, istibdad yetər. 
Hamımız Adəm övladı, 
deyək, Allahu Əkbər! 
                                                 
* Qяzavat –  Шeyx Шamilin uzun illяr apardыьы mцqяddяs azadlыq mцharibяsinin adы. 
 123 
 
TANRI TÜRKÜ QORUSUN 
 
İndi də Balkanlarda albanlara (türklərə) qarşı bir savaş baş-
lanmışdır. Böyük türk nicatını yenə də özündə və Tanrısında ax-
tarır. Tanrı türkü qorusun! 
 
Siz ey türkü hərb ilə 
hədələyən haqsızlar. 
Bilinməz bu savaşda 
kim udar, kim uduzar. 
 
Bu zaman kəsiyində 
qırılsa da yarısı. 
Türkü məğlub olmağa 
qoymaz onun Tanrısı. 
 
Kimsə qıra bilməmiş 
əzmini, qürurunu. 
Min illərdir qoruyur 
ocağının qorunu. 
 
Başında yüz qovğa var, 
önündə yüz qadağa. 
Suçu oldu-olmadı 
türk çəkilir sınağa. 
 
Ərzin hər bir savaşı 
izlər onun soyunu. 
Taleyinə yazılmış 
didərginlik oyunu. 
 
Bu ulu türk dünyası, 
yenilməzlər dövləti. 
Hələ irəlidədir 
onun əsl qüdrəti. 
 124
Türk boz qurddan süd əmmiş, 
türk qorxmaz, türk cəngavər. 
Cəsarətdə, cürətdə 
yox ona tay-bərabər. 
 
Bu ad uğrunda hər an 
başımızı qoyarız. 
Türk oğlu olduğundan 
daim şərəf duyarız. 
 
Oxusun şərqisini, 
qoy bu elim, ulusum. 
Türk Tanrıya tapınmış, 
Tanrı türkü qorusun! 
 
 
 
TÜRKÜZ, TÜRKÜ OXUYURUZ 
 
Aşıq Veysələ. 
Ruhu şad olsun. 
 
Qoy dinləsin aləm bizi, 
türküz, türkü oxuyuruz. 
Qorxudamaz ələm bizi, 
türküz, türkü oxuyuruz. 
 
Məskən saldıq dağda, düzdə, 
bir səs gəzdi köçümüzdə. 
O səs daim içimizdə, 
Türküz, türkü oxuyuruz. 
 
O bizim yol yoldaşımız, 
o bizim can sirdaşımız, 
o bizim qan yaddaşımız, 
türküz, türkü oxuyuruz. 
 
 125 
Türkmən, tatar, qazax, qırğız, 
başqırd, kərkük, qıpçaq, oğuz. 
Bir rəngdədir bayrağımız, 
türküz, türkü oxuyuruz. 
 
O səs Boz Qurdun səsidi, 
o səs həyat nəfəsidi, 
o səs millət şərqisidi, 
türküz, türkü oxuyuruz. 
 
İzn ver, ey Allahımız, 
xoş açılsın sabahımız. 
Sən duamız, pənahımız, 
türküz, türkü oxuyuruz. 
 
 
 
ÖMRÜN XƏZANI 
 
Nə yaman köhnəlir bu ömür sarayım, 
taqətim tükənir, dizlərim bükülür. 
Bir xəzan nəsimi saçımı darayır, 
ağaran ağarır, tökülən tökülür. 
 
Ahəstə cismimi tərk edir min sərvət, 
arzuya, xəyala çevrilir eyş-işrət. 
Əyilir şux qamət, büzüşür təravət, 
mən nələr çəkirəm, qəlb duyur, dil bilir. 
 
Nə vaxtdır şahinim göylərdə süzməyir, 
məstanə baxışlar qəlbimi üzməyir. 
Ruhumun yükünə bədənim dözməyir, 
nə qalantək qalır, nə öləntək ölür. 
 
Tükənir istisi ocaqda közümün, 
əriyir sağlamlıq, azalır dözümüm. 
Mənim bu halıma ağlayan gözümün 
altından ruzgarın sürməsi çəkilir. 
 126
Dünyanın min dərdi çulğamış başımı, 
haqladım ömrümün peyğəmbər yaşını. 
Bu qəsri yaradan ustadmı, naşımı, 
elə hey tikirəm, elə hey sökülür? 
 
Fəxrəddin, fəsillər su kimi axışır, 
xoş keçən günlərin ömrünün naxşıdır. 
Taleyin hökmüylə barışsan yaxşıdır, 
bu pünhan bildiyin dərdinə el gülür. 
 
 
 
KAMİL OLMAQ İMANDANDIR 
 
Sən ey əqidə qardaşım, dəyişməyim zamandandır, 
biz əzəldən bir olmuşuq, bu can elə o candandır. 
 
Hardan gəlir ibtidamız –  bir nütvə var, bir gen vardır, 
bir də ana bətni vardır, əlbət gələn qan qandandır. 
 
Harda nurlu bir üz görsən, tamaşa qıl camalına, 
o nur Tanrı sevgisidir, zinət verən Yaradandır. 
 
Yer üzündə təriqət çox, dinlər bir-birindən gözəl, 
kim Allahı tanıyırsa, o şəxs elə İslamdandır. 
 
İbadətdən savab ummaq abidlərin şakəridir, 
xəyal ilə yaşamağın bünövrəsi gümandandır. 
 
Əməl saleh deyildirsə, əqidənin faydası yox, 
Cəhənnəmin dayaqları naqislikdən, yamandandır. 
 
İndi zəka əyyamıdır, bəşər daim tərəqqidə, 
bilik, ədəb kamillikdə, kamil olmaq imandandır. 
 
Aqillərdən hidayət et, anla sözün məqamını, 
Fəxrəddin, axirət varsa, ömrün sonu imtahandır. 
 127 
SEÇİLMƏK, UCALMAQ 
 
Birinci olmaq, yüzüncü olmaq, 
                         mininci olmaq 
                         yaddaşlara iz salmaqdı.    
Bir igid olmaq, bir gözəl olmaq, 
                          bir inci olmaq 
                          ürəklərə köz salmaqdı. 
Birinci duyğu, birinci istək, birinci sevgi 
                           anlatmadan can almaqdı.      
Yeni söz demək, yeni iş görmək, 
                           qurub-yaratmaq 
                           böyüklükdü, seçilməkdi, 
                                                 ucalmaqdı. 
Yerdə qalanlar 
                         adilikdi, özünü aldatmaqdı.     
 
 
 
MÖMİNLİKDƏ... ALLAH GÖRSƏNİR 
 
Ey dərd əhli, 
bədbinlikdən çox üzülmə, 
                            inşallah, 
hər gecənin zülmətində 
bir xoş sabah görsənir. 
 
Nikbin ruhla dindirəndə 
qəm əriyir, dərd sınır, 
xəstə sağlam, ahıl cavan, 
yorğun gümrah görsənir. 
 
Möminlikdə, abidlikdə 
səbr, ümid ümmünca, 
ağıl, kamal dünyasından, 
vallah, Allah görsənir. 
 128
İL AYRICINDA 
 
Tarixin yaddaş arxivini gözləyirdi 
ömrümüzün daha bir ili. 
Toxunub tamamlanan xalının 
axırıncı ilmələrinə bənzəyirdi 
dekabrın son dəqiqələri... 
Bir azdan zamanın 
ətəyindən yapışacaqdı 
köhnə ilin hələ ki, 
havadan asılı əlləri... 
Yeni ilin ilk günü gəlirdi, 
qarlı, küləkli bir yanvar səhəri. 
Xəzan vurmuş yarpaqlar 
üstünə şahin şığıyan 
kəklik balaları kimi 
orda-burda gizlənirdi. 
Bir ilin yığılıb qalmış 
tör-töküntüsündən 
sanki yer də, göy də təmizlənirdi. 
Təbiətin atılası nəyi vardısa, 
külək qabağına qatıb qovurdu. 
Sulu qar yağırdı, 
dünya bum-buz su ilə, 
əzab çəkə-çəkə, 
öz-özünü yuyurdu. 
Deyəsən neçə əməli üçün 
günahkar olduğunu duyurdu dünya. 
Bəlkə də bu yolla saflığını, 
paklığını qoruyurdu dünya. 
Yeni ili alnı açıq, 
üzü ağ qarşılamaq üçün. 
Eheey... yurddaşlarım, 
eheey... qardaşlarım, 
gəlin, biz də yumağa başlayaq 
günahlarımızı. 
 129 
Köhnə ildə saxlayaq 
      nöqsanlarımızı - 
               paxıllığımızı, 
xəbisliyimizi, kinimizi, 
bir də özümüzün özümüzə 
qənim kəsilməyimizi. 
Göylərə tutaq üzümüzü, 
     haqdan dərək nəfəsimizi. 
Və bundan sonra 
    Tanrıdan umaraq əfvimizi. 
Xoş arzularla müjdələyək 
      yeni günümüzü, 
                       ayımızı, 
                                  ilimizi. 
Açıq ürəklə, gülər üzlə 
       salamlayaq bir-birimizi. 
Bəlkə onda özümüzə yox, 
       düşmənə kəsilək qənim, 
Amin, yüz dəfə amin! 
 
 
 
OXUCULARIMA 
 
Ey mənim hörmətli oxucularım, 
ey mənim diqqətli oxucularım. 
Siz mənim ən böyük güvənc yerimsiz, 
siz mənim min yerdə söykənc yerimsiz. 
Əgər şeirimdə bir işıq vardısa, 
bir söz xoşunuza gəlsə, hardasa, 
tənqid atəşinə tutun siz məni, 
min qovğa içinə atın siz məni. 
Beləcə ayırın qorumu küldən, 
beləcə ayırın alağı güldən. 
Dediyim sözümdə məni xar edin, 
duyğumu, fikrimi tarmar edin. 
 130
Sizdən incimərəm zərrə qədər də, 
sevinc arayaram mən bu kədərdə. 
Açın gözlərimi, qoy pisi seçim, 
yaxşını, ortanı, naqisi seçim. 
Hər yeni şeirimin ilkin yarı siz, 
hər təzə matahın xiridarı siz. 
 
Ey mənim sevgili oxucularım, 
ey mənim sayqılı oxucularım! 
Tənqiddir meyarı şeirə hörmətin, 
siz mənim sevimli müxalifətim. 
Qovun, bu cığırda yol açım, gedim, 
qovun, qoy tövşüyüb qol açım, gedim. 
Sıxın, nəyim varsa, çıxarın üzə, 
Sizdə mizan təzə, tərəzi təzə. 
 
Siz ey sədaqətli oxucularım, 
sz ey ədalətli oxucularım! 
Əgər şeirimdə bir misra yoxdusa, 
deyilmiş, çeynənmiş sözlər çoxdusa, 
şeirim bir dərdlini ovundurmasa, 
bir gəncin qəlbində yuva qurmasa, 
Sərraflar tapmasa bir bənd içində, 
demək, yanılmışam mən bu seçimdə. 
Onda kitabımı atın qırağa, 
budur mənim üçün əsl qadağa. 
Nümayişkaranə cırın, yandırın, 
özümü-özümə siz tapındırın. 
 
Ey mənim qüdrətli oxucularım, 
ey mənim cürətli oxucularım! 
Siz Allah, salmayın məni çətinə, 
mərifət xətrinə, ədəb xətrinə 
tərif istəmirəm heç birinizdən, 
yalançı təriflər saldılar gözdən, 
millətin nə qədər baş bilənini. 
 131 
 
Özünü yurduna daş bilənini, 
qoyun daş yerində otursun müdam, 
budur əsl hörmət, budur ehtiram. 
Mən ki, çox uzağam mədhsevərlərdən, 
şeirim gözəllikdən, qəmdən, kədərdən, 
ya da xoş duyğudan yaza bilməsə, 
onda sözünüzü söyləyin kəsə. 
O hökmün önündə daim hazıram. 
bir daha demərəm şeir yazıram! 
 
 
 
ÖLMƏK İSTƏYİRƏM 
 
Şair Zülfüqar Qodmanlının əziz xatirəsinə 
 
Ölmək istəyirəm bir qəfil vaxtda  
doğmadan, qohumdan, dostdan xəbərsiz. 
Ay məni ürəkdən sevən insanlar, 
siz də mən öləndən sonra gələrsiz. 
 
Ölmək istəyirəm bir xəlvət yerdə, 
səbəb soruşana deyin –  təsadüf. 
Nədən öldüyümü duyanlar isə 
etsinlər təəsüf, ancaq təəssüf. 
 
Ölmək istəyirəm, təngə gəlmişəm 
yersiz tənələrdən, iztirablardan. 
Qanımı canımı qıydıqlarımın 
mənə verdikləri bu əzablardan. 
 
Dünyadan kam almaq budursa, yetər, 
məni həyatımdan bezdirənlər var. 
İsti ocağımdan perikdirənlər, 
əlimi hər şeydən üzdürənlər var. 
 132
 
Bəlkə övladımı pis böyütmüşəm, 
verə bilməmişəm tərbiyəsini? 
Bəlkə hər ağrımçün suçlu özüməm, 
cəza da tapıbdır suç yiyəsini? 
 
Yox bu nə taledir, nə də ki, qismət, 
alın yazısına inanmıram mən. 
Şəxsi həyatını firəvan, xoşbəxt 
quran insanlarmış yetkin, seçilən.  
 
Ailə həyatı özü bir məktəb, 
kimə uğurludu, kimə uğursuz. 
Mənim keçdiyim yol çətin, mürəkkəb 
zəhmətim urvatsız, çırağım nursuz. 
 
Böyüyə asilik, ehtiramsızlıq- 
nadanlıq, qanmazlıq və anlamazlıq. 
Qaçqınlıq, köçkünlük barışılan dərd, 
evindən didərgin düşənə yazıq. 
 
Xəstəlik, qocalıq hamısı sözdü, 
arvad-uşaq yazır kişiyə baxtı. 
Ernest Hemenquey evindən küsdü, 
sonra da gülləni başına çaxdı. 
 
Cek London lap erkən, düz 40 yaşında 
doydu həyatından, yaşayışından. 
Çünki öz ailə faciəsini  
çıxara bilmirdi heç cür başından. 
 
Qoca Tolstoy da çıxıb evindən 
bir daha geriyə dönmədi, heyhat. 
Doğmalar, od-ocaq düşdü gözündən, 
lənət gərdişinə, budursa həyat! 
 
 133 
Amma bu faciə həm də hünərdir, 
hər kəs gələ bilməz bu qətiyyətə. 
Övlad qabağında sınmayan kişi 
qürur simvoludur bəşəriyyətə. 
 
Ah, tarix, sən həm də acı göz yaşı, 
nələr yazılmayıb daş yaddaşına? 
Gör, nə qədər insan qənim kəsilib 
ata, ana, bacı və qardaşına? 
 
Nə qədər savaş var, umu-küsü var 
hər evdə, obada, bütün ölkədə. 
Bu gün göz yaşımdan doğan misralar 
sabah öz taleyim ola bəlkə də? 
 
Ey cahil övladlar, aqil övladlar 
qoruyun qocalan valideynləri. 
Zəif vücuduyla Rəbb dərgahında 
daha da ucalan valideyinləri! 
 
 
 
DƏRD ELƏMƏ, DƏRDİN ALIM 
 
Hərdən diqqətsiz anımı 
dərd eləmə, dərdin alım. 
İstəsən, verrəm canımı, 
dərd eləmə, dərdin alım. 
 
Oğrun-oğrun, xumar-xumar 
hər baxanda içim yanar. 
Tək mənəmmi qəlbi qübar, 
dərd eləmə, dərdin alım? 
 
Ək şamama tağlarını, 
çağır qəmsiz çağlarını. 
Viran olmuş bağlarımı, 
dərd eləmə, dərdin alım. 
 134
Hər ömrün öz qışı, yayı, 
qınama çox ili, ayı. 
Qismətimə düşən payı, 
dərd eləmə, dərdin alım. 
 
Qırma hələ gümanını, 
gözlə haqqın zamanını. 
Gözümdə qəm karvanını, 
dərd eləmə, dərdin alım. 
 
Yazıq gördükcə milləti, 
dedik – Məhəmməd ümməti. 
Tanrı bilən məsləhəti, 
dərd eləmə, dərdin alım. 
 
Arzu gözümdə qaxsıdı, 
ümid qəlbimdə axsadı. 
Bəlkə də belə yaxşıdı, 
dərd eləmə, dərdin alım, 
dərd eləmə, dərdin alım. 
 
 
 
QUM SAATI 
 
Qum saatı-görünür o da haçansa olubdu 
                             zaman ölşüsü, meyarı. 
Qum saatı-qədim tərəzinin iki bərabər gözü kimi 
                                               bölünübdü tən yarı. 
Qum saatı-primitiv cihaz, 
         qumla işləyən qurğu. 
Qum saatı –  nə gün ölçə bilir, 
                     nə ay, nə qərinə, 
                                nə də işlədilə bilinməz 
           ya saat, ya təqvim yerinə. 
Heç saniyə ölçməyə də yaramır daha, 
 135 
       amma min illərin arxasından  
               hələ də boylana bilir sabaha. 
Qum saatı-bizim üçün 
        vaxt ölçüsü əlifbası, 
               və ya saatın ulu babası. 
Daha 3-5-10 dəqiqəlik vaxtı 
        ölçmək üçün  
                idman və sağlamlıq ocaqlarında 
                                            işlədilir ancaq. 
Qum saatı-odu sönmüş, qoru qalmış ocaq. 
Qum saatı-dilimizdə az işlənən  
                    arxaik sözə, 
                          bədənimizdə atrofiləşmiş  
                 rudiment üzvə bənzəyir bir az. 
Ancaq mahiyyətini, marağını , 
    az da olsa, saxlaya bilib bu gün də. 
İşi də əvvəlki formada, 
                   özü də əvvəlki görkəmdə. 
İstəyirsən, lap otur ondan bir tarixi 
                və ya elmi-texniki əsər yaz. 
Deyirəm, kaş biz də yüz il sonra, 
heç olmasa bu cür qala biləydik gündəmdə! 
 
  
 
ZİNA – EHTİRAS – SEVGİ 
 
Əzəldən bizə haram buyurulub zina, 
onun gizlisi də günah, aşkarı da günah. 
Quranda bir neçə ayə də var bu barədə, 
bu da əlavə qorxu, təşviş yaradır hərədə. 
Yazılır ki, zinakara gərək 40 çubuq 
                                  zərbəsi vurula. 
Özü də bu ilkin cəzadır, 
axirətdə isə ona əsl divan qurular. 
Zina – yəni qanunsuz cinsi əlaqə. 
 136
Zinanın bir neçə yüngül forması da var 
                                         bundan əlavə. 
Var təmas zinası, var göz zinası, 
var fikir zinası, var söz zinası. 
Hamısının da kökündə durur qadağa, şər. 
Hamısı da əsas zinaya tutulur bərabər. 
Çünki eyni cür, eyni adda səslənir hamısı, 
təxminən, elə bu cür də anlaşılır mənası. 
Biri xəyali təmasdır, biri fiziki təmas, 
zina – deməli ağıla üstün gəlib şəhvət, ehtiras. 
O qədər güclü hissdir ki, bu miras, 
hətta Adəm babamızı da çıxarıb yolundan. 
Unudub Allahı, tutanda Həvvanın qolundan. 
Heyrət, heyrət! 
Tanrının öz yaratdığı deyilmi bu ecazkar təbiət?! 
Gözəlliyi görməməkmi olar, 
sevgiyə, istəyə “yox” deməkmi olar? 
Biz də Adəmdən törəmələrik, 
yəqin peyğəmbər babamızdan 
dözümlü də ola bilmərik. 
Tanrı özü bəxş etməyibmi bizə 
cəzbedici gözəlliyi, cilvəni, ehtirası? 
Bəs niyə qabağımızı qılınc kimi kəsir 
axirətin imtahanı, qiyamətin qisası? 
Sən ey gözəlliyi, sevgini 
Tanrı qədər uca tutan, 
işvə –  nazdan doymayan, 
sevgiyə can atan insan. 
Bu cür qadağaların hamısı 
cahillik dövrü üçün yazılıb, inan. 
Sevgidə günah işlədə bilməz 
           gözəllikdən zövq alan, 
                   istəyinə əsir olan, 
                    təfəkkürü dərin insan. 
Allah ki, seviləndir, sevəndir. 
O Əkbərdir, Kərimdir, ümid verəndir. 
 137 
Allah həm də Rəhimdir, Rəhmandır, 
deməli bizi bağışlayandır. 
Axı o hər şeyi duyandır, görəndir. 
Əgər ürəkdən vurulubsansa, sevilirsənsə, 
Tanrı səni bağışlayar, inan, 
Tanrını həqiqətə, sevgiyə inandırmaq asan! 
 
 
 
ÖZÜMÜZ YARATDIĞIMIZ BƏLA 
   
İndi milyon manatla 
          rüşvət verən də var, 
                        rüşvət alan da. 
Əlavə də nə qədər rüşvət yatır 
       neçə-neçə bahalı hədiyyə dalında. 
Hər gün saysız rüşvətlər verilir   
       sərhəddə, gömrükdə, vergidə 
                       və növ-növ məsul idarələrdə. 
Odur ki, rüşvət adi hal alıb əksər dairələrdə... 
Rüşvət tərbiyəsi verilir 
        uşaq bağçalarında. 
Rüşvət dərsi deyilir 
        ibtidai sinif otaqlarında. 
Rüşvət taktikası öyrədilir 
        imtahan hazırlığında. 
Rüşvət təlimi keçilir  
        əsgəri sıra qabağında. 
Beləcə az qala nütvəmiz rüşvətlə yoğrulur. 
Beləcə xəstəxanalarda körpələr rüşvətlə doğulur. 
Sonra da dama-dama göl olur, 
                      axa-axa sel olur. 
Aylar keçir, il olur, 
       uşaqlar böyüyüb yaşa dolur. 
Kimi təhsilini davam etdirir, 
       kimi hardasa işə düzəlir. 
 138
Yenə yüz problemlə qarşılaşır hərə, 
yoxsa kim gedib öz xoşuna rüşvət verər? 
Bu minvalla çəkilirik zaman-zaman sınağa. 
Birimiz kiçilib nökər oluruq, 
                                   birimiz böyüyüb ağa. 
Daha nə istəyirsən bu cəmiyyətdən bala, 
özümüz salmamışıqmı özümüzü bu hala?! 
       1992 
 
 
 
DAHA YAŞIN O ÇAĞIDIR 
 
Yavaş-yavaş gözümüzə çökür boz duman, 
yavaş-yavaş çöhrəmizin artır bəyazı. 
Bu da ömrün axırına yetişən zaman, 
bu da bizim alnımıza yazılan yazı, 
daha yaşın o çağıdır, neynəmək olar? 
 
Yavaş-yavaş canımıza dolur dərd, qada, 
sıxılırıq, ağrıyırıq, halsızlaşırıq. 
Yavaş-yavaş cismimizi veririk bada, 
ruh deyilən bir məvhuma yaxınlaşırıq, 
daha yaşın o çağıdır, neynəmək olar? 
 
Yavaş-yavaş bizə sarı gəlir Əzrayıl, 
qapımızın kandarında dayanır əcəl. 
Ölüm-itim bəşər üçün yeni ha deyil, 
bu xiffətdən məyuslaşıb üzül də qocal, 
daha yaşın o çağıdır, neynəmək olar? 
 
Yavaş-yavaş seyrəkləşir sıralarımız, 
qəfil, vaxtsız itkilərdən üzülür ürək, 
Sızıldayır görünməyən yaralarımız, 
mətinləşib hər ağrıya dözəsən gərək, 
daha yaşın o çağıdır, neynəmək olar? 
 139 
Yavaş-yavaş hüzürlərdə keçir günümüz, 
söhbətimiz giley-güzar, azar-bezardan. 
Odur, hərdən bu dünyadan doyur gözümüz, 
istirahət axtarırıq soyuq məzarda, 
daha yaşın o çağıdır, neynəmək olar? 
 
Yavaş-yavaş silkələsin bu hiss çoxunu, 
bu dünyada qoyur hər kəs öz var-yoxunu. 
Qoy cücərsin qəlbimizdə xeyir toxumu, 
hər insanın, ən azı, var dostu-qohumu, 
daha yaşın o çağıdır, neynəmək olar? 
 
50, 70, 90 –  ömür bitdi də daha, 
ancaq ümid itmir, baxır üzü sabaha. 
Sən ey bizə axirəti vəd edən düha, 
yaranmışıq, ölməliyik, pənah Allaha, 
daha yaşın o çağıdır, neynəmək olar? 
 
Milyon illər bu körpüdən keçsə də xilqət, 
qiyamətin dəhşətindən qorxuruq, əlbət. 
Beynimizdə təzad dolu cəhənnəm, cənnət, 
hansımızı nə gözləyir orda, ya qismət, 
daha yaşın o çağıdır, neynəmək olar? 
 
 
 
TƏZAD 
 
Qışda bürünürük yorğan altında, 
soyuqdan donuruq, qardan bezirik. 
Yayın cırhacırı, isti vaxtında 
sərin axtarırıq, soyuq gəzirik. 
Yayın istisində tövşüyən insan, 
qışın soyuğunda üşüyən insan 
nə yayı bəyənir, nə qışı sevir. 
Bir yol bu hikməti anlayıb demir, 
bu qədər təzada, heyrətə şükür, 
Tanrım, yaratdığın qüdrətə şükür! 
 140
 
CİLALI ŞEİRİM 
 
Cavanlıq duyğumdu, gənclik sevgimdi 
  çılğın hisslərimlə bu dolu şeirim. 
 
Açmasan misramın fikir yükünü, 
  anlatmaz sirrini bu ulu şeirim. 
 
Nə qədər ustadlar yetirər hələ, 
  azman insanların söz yolu şeirim. 
 
Mən yaşa dolduqca o cilalanır, 
  düzülür incitək ləl olur şeirim. 
 
Əvvəl ürəyimdən qopub gəlirdi, 
  indi idrakımın məhsulu şeirim. 
 
 
 
TƏKƏBBÜR, LOVĞALIQ 
 
Qədim Yunanıstanda yaşayan hökmdar Zevs  
Allahı tanımayıb, özünü baş allah elan edib.  
Odur ki,bu dünyadan cəhənnəmlik kimi gedib.  
Çünki Zevs əsilzadə deyildi, zatı qəliz idi.  
Əsatirə görə o, qardaşla bacının  
izdivacından doğulmuşdu.  
Atası vəhşi, qaniçən,  
özü isə azğın, zülümkar olmuşdu.  
Zevs özündən başqa bir neçə allah da təyin etmişdi.  
Sonralar hamısının ömrü faciə ilə bitmişdi.  
Qədim Misir padşahı Firon da  
özünü allah bilib,  
odur ki, Allahdan ona da böyük bəla gəlib.  
O da nə qədər insan qırıb, ölkələr talamışdı,  
axırda ordusu ilə birgə, dənizdə qərq olmuşdu.  
 141 
Süleyman peyğəmbər də təkəbbür göstərdi,  
ona elə gəlirmiş ki, quş dili bilməyi,  
ixtiyarlığı və padşahlığı çox böyük hünərdi.  
Yadından çıxıbmış hər növ ölçü, mizan-tərəzi,  
az qala dünyaya susayıbmış nəfsi, gözü.  
Deyirmiş, özümə yüz örvət alaram,  
hərəsindən bir oğul atası olaram.  
Hər birini bir ölkəyə hökmdar qoyaram,  
özümü dünyaya mütləq hakim sayaram.  
Onun bu təkəbbürü Allaha xoş gəlməyib,  
Rəbbin izni ilə sonralar üzü heç gülməyib.  
Xaliq onu bir şikəst övladla cəzalandırıb,  
əziz peyğəmbərini şikəst övlad dağı ilə sındırıb.  
Musa peyğəmbər də lovğalıq eyləyib,  
Tanrıdan gözünə görünməyini diləyib.  
Bunu özünə ən böyük şöhrət bilib,  
ancaq göydən ona ayrı nida gəlib.  
Bu nida ilə dağ-daş silkələnib,  
şiş zirvələr ovulub, tökülüb.  
Musanın qorxudan dili tutulub, dizləri bükülüb.  
Təbii ki, Allah Musanın gözünə görünməyib,  
Göydən ona –  Mən gözə görünməzəm –  yox, 
– sən Məni görə bilməyəcəksən –  nidası enib.  
O zamandan ki, Musa peyğəmbər  
öz acizliyini anlaya bilib,  
həmin andan da təkəbbür dolu ruhu ölüb.  
Başlayıb yenidən öz adi həyatına,  
bəşər də ehtiram göstərib həmişə adına.  
Sonra İsa peyğəmbər gəlib Yer üzünə.  
O da “Allahın oğlu” adını götürüb özünə.  
Bu bir böyük günah idi, əlbət,  
axı –  Mənim heç bir övladım yoxdur –  demişdir  
–  Quranda O Ali Qüdrət!  
Bəs niyə Məryəm oğlu bu xülyaya uymuşdu,  
özünü çətin bir imtahan qarşısında qoymuşdu?  
Bəlkə elə burdan başlanırdı 
 142
sonrakı əzablarının da səbəbləri,  
hələ də bəşərə bəlli deyil nə ölüsünün,  
nə də dirisinin yeri?!  
Demək,Tanrı heç kimin təkəbbürünü götürməz,  
hətta peyğəmbərlərinə də mütləq  
səlahiyyətlər verməz!  
Yoxdur o bənzərsiz qüdrətin tayı-bərabəri,  
ən yüksək məqamdan da ucadır  
Xudavəndin yeri!  
Tarix boyu nə qədər zülümkar padşahlar,  
qəddar insanlar.  
dağıtdılar nə qədər ölkəni,  
tökdülər nahaq qanlar!  
Çünki onlar öz zəif cəhətlərini görmədilər,  
ədalət carçılarını dinləmədilər,  
haqqa meydan vermədilər.  
Allah qarşısındakı acizliklərini  
anlamaq istəmədilər,  
özlərini hər məqamda hamıdan güclü bildilər.  
Öz zəifliyini görməyən mənən ucala bilməz,  
təkəbbürü çox olan insanın ürəyinə rəhm gəlməz.  
İnsanda rəhm də olmalıdır, güzəşt də, qorxu da,  
heyif ki, ancaq hökm var, iddia var çoxunda.  
Siz ey xudpəsənd və lovğa insanlar,  
bizi məhəbbətə, mərhəmətə çağırır 
səmavi kitablardakı qanunlar.  
Budur bütün dinlərin və elmlərin baş mənası,  
budur insanlığı düşünənlərin iç dünyası.  
Bizi gücsüzlüyümüzü anlamağa çağırır  
   fəzilətin qüdrəti,  
Hər kəs idrakında yaşatmalıdır  
   bu əbədi hikməti!  
                                                  
 
 
 
 143 
CILIZLAŞDIRILAN KÜTLƏYƏ 
 
Qoyun quzusunu öyrəşdirir ota,  
       aslan isə əniyini ətə.  
Çünki təkcə genlə, qanla deyil,  
güclü yeməklə də yaranır, artır, qorunur  
həm də nəsildən-nəsilə ötürülür  
xasiyyət, güc-qüvvət, qətiyyət.  
Cürəti, qorxmazlığı, qüvvəti  
         ot yeyenlərə yox,  
    ət yeyənlərə vermiş 
                                ana təbiət.  
Gücsüzlərdə, qətiyyətsizlərdə 
və ya qoyunkimilərdə 
hardan olsun comərdlik,  
məğrurluq, əzəmət?  
İndi başda gedənlərimiz  
ətsiz ərzaq yeməyi öyrədir camaata.  
Fərq də göz qabağında,  
nə haacət əlavə sitata!  
                                       1991 
 
 
 
GÜZƏŞTİM-SUÇUM 
 
Övlad sözümdən çıxdı,  
bir nadana tay oldu.  
Səhvini gec anladı,  
həyatı “ah-vay” oldu.  
Gözümdə dan söküldü,  
qəlbimdə dərd əkildi.  
Yuxum ərşə çəkildi,  
hər gecəm bir ay oldu.  
Verilsin həm mənimçün,  
qoy cəzası bu suçun.  
Güzəştə getdiyimçün  
ömrüm-günüm zay oldu.  
 144
 
BİZ HARA GEDİRİK 
 
Televiziyanın bəzi qərəzli verilişlərinə baxarkən 
 
Biz hara gedirik bu yolla görən, 
millətin başında duranlar yazıq? 
Sözdə zərbəmizdən sınır yüz kərən, 
çırmanıb iş görə bilməyə azıq. 
 
İçimiz düşmənlə doluymuş bizim, 
ayazlar, rəhimlər, surətlər nə çox*. 
Hərdən ekranlara bərəlir gözüm, 
hərdən kürəyimə sancılır yüz ox! 
 
Hamı satqın imiş, dönükmüş, heyhat, 
hər gələn Vətənə düşmən kəsilmiş. 
Mən belə düşünə bilmərəm heç vaxt, 
kimlər nanəcibmiş, kimlər əsilmiş? 
 
Nə namus bilirik, nə qeyrət, nə ar, 
bu cür olan-qalan ümid də itər. 
Düşməni içində gəzən iqtidar, 
düşməni içində tapdığın yetər. 
 
Hərdən öz-özümə xoflanıram mən: 
–  Nə oldu bu xalqın övladlarına? 
Başsız başçıların əfəlliyindən 
satdıq torpaqları dünya malına. 
 
Gündə bir don alır, bir kostyum geyir, 
bu boz sifətlilər, yekə qarınlar. 
Qaçqının, şikəstin payını yeyir, 
bu nazir quldurlar, başçı harınlar. 
 
                                                 
* ХХ ясрин сон илляриндя мцхалифят мювгели сийаси активляр. 
 145 
Onları ağrıtmaz əsir gəlinlər, 
onları üşütməz soyuq çadırlar. 
Onlar dəbdəbəli evlərdə hələ 
ziyafət verirlər, rahat yatırlar. 
 
Kütlənin üzünü görürlər ancaq, 
qara maşınların pəncərəsindən. 
Bir milyon işsizsə yata bilməyir, 
öz ac körpəsinin ağlar səsindən. 
 
Çətin anında da, xoş günündə də 
onlara qurbanlıq gərəkdi bizdən. 
Heç biri anlamaq, qanmaq istəmir 
qara qanlar axır ürəyimizdən. 
 
Yurdu dağılıbsa, oğlu ölübsə, 
bu millət necə də yasa batmasın? 
Bir Cövhər Dudayev gərəkdir bizə, 
oğlunu əsgərdən üstün tutmasın. 
 
Ey Vətən, gözləmə bunlardan kömək, 
sənin rəqibin çox, düşmənin çoxdur. 
Bir vahid nöqtəyə vura bilməsək, 
bizim yaşamağa haqqımız yoxdur! 
                                           1992 
 
 
 
2002-CI İLİN QIŞI 
 
Bakıda və məmləkətdə güclü qar yağdı. 
Bir günün içində  
qara şəhərin hisli havası təmizləndi, 
qara yolları ağardı. 
Şəhər sanki tamam dəyişdi, 
paklaşdı, başqalaşdı. 
Amma bu qarın soyuğu 
 146
paklığından çox oldu. 
Əhali üşüdü, 
insanlar bir-birinə qarışdı. 
Qaydasında bildiyimiz çox işlər dolaşdı. 
Evlərə işıq və istilik verən kişilər 
bir-birinə qarşı durdu, dalaşdı. 
Çünki biri işığa qənaət etmək istədi, 
o biri istiyə, 
nəticəsi gəlib çıxdı sakinlərə pisliyə. 
Sən demə, daxildə əlavə israf üçün  
nə ehtiyat neftimiz var, 
nə ehtiyat qazımız. 
(ancaq əcəb gəlir avazımız). 
Axı, onları satırıq, 
paylayırıq, bağışlayırıq böyük və  
müstəqil dövlətlərə. 
Həm də bəzi «nüfuzlu kişilərmiz» 
öz xeyirləri üçün  
nefti, qazı göndərirlər 
daha neçə-neçə yerə! 
Bəs necə milyonlar qazansınlar birdən-birə?! 
Amma «qara qızıl» mədəni – Bakının 
                                   işıqları hər gecə  
mürgü vurur məhəllə-məhəllə, 
                                küçə-küçə. 
Biz də bürünüb paltoya, 
                                   adyala, 
                                              yorğana, 
büzüşüb çəkilmişik, hərəmiz bir yana. 
Hamımız narahat və nigaranıq. 
Ömrümüzə hakim kəsilib 
soyuq, aclıq, 
və gecələr mütləq qaranlıq! 
İşə bax, gərdişə bax, 
dünyaya neftini, qazını satan 
özü boğulur ehtiyacdan. 
 147 
Biz necə vətənpərvərik, ay aman?! 
Nə deyim, bəlkə də 
Tanrıdan bizə sərvət yox 
qüdrət yox, 
dərd üçün verilib - 
hisi, tüstüsü özümüzün, 
rahatlığı, istisi ayrısının olan 
«qara və mavi qızıl»! 
 
 
 
ÜZÜLDÜM 
 
Neçə doğmam dar günümdə 
atdı məni, üzüldüm, 
qan qardaşım bir nadana 
satdı məni, üzüldüm. 
 
Şərəfimi, ad-sanımı 
özünkü sanmayanlar, 
əzabımı duymayanlar, 
halıma yanmayanlar 
rahatlığı xatirinə  
məni tənha qoydular. 
İndi isə qulağıma 
dəyir “hoydu-hoydular”. 
 
Çətin gündə əl uzadar, 
axı doğma doğmaya, 
cəzam üçün bir tutarlı 
səbəb vardı, olmaya? 
Can bir, qəlb bir bildiklərim, 
ümidimi qıranlar, 
köntöy, cəfəng sözləriylə 
məni yersiz yoranlar. 
 
 148
Ürəyimin ağrısını  
desəm, bəlkə yeridi, 
içimdəki inam, istək 
zaman kimi əridi. 
O ehtiram bir məbəddi, 
kərpic-kərpic söküldü, 
xəzan vurmuş yarpaq kimi 
qopub yerə töküldü. 
 
Mənə övlad itkisindən 
betər idi o günlər. 
O hiss nə vaxt yada düşsə, 
qəlbim sızlar, inildər! 
Yəqin bir gün sıxar, əzər 
sizi də bu xəcalət, 
çünki bu bir namərdlikdi, 
çünki bu bir xəyanət. 
 
 
 
MƏN BU ÖMRÜ YAŞADIM 
 
Mən duyğumla bir doğuldum, 
duyğum mənim yaşıdım. 
Gah sevincin daddım onun, 
gah möhnətin daşıdım. 
 
Ulduzlar kəhkəşanında 
milyon saya vuruldum. 
Asimanın üzük qaşı 
Günə, Aya vuruldum. 
 
Kainatı anladıqca, 
heyrət etdim dünyaya. 
Gördüm bir aləm yox bunca, 
vuruldum yaza, yaya. 
 
 149 
Göydə buludlar kövrələr, 
ayaq altında xəzəl. 
Qar yağışı üstələyər, 
qış payızdan da gözəl. 
 
Hər fəslin öz mənası var 
zaman adlı biçimdə. 
Məkan məni ovsunlayır 
bu cah-cəlal içində. 
 
Bağlar boynuma qol salır, 
gülür arzum, diləyim. 
Ayna göldə əksim qalır, 
axan çayda ürəyim. 
 
Seyrə dalan bihuş olur 
gül-çiçəkli çəməndə. 
Bülbülün gözləri dolur, 
arı şirə çəkəndə. 
 
Quşun da öz aləmi var 
seçir qışı, baharı. 
Gör, necə nizamla uçur, 
qərib durna qatarı. 
 
Təbiət bir möcüzəli, 
sirli, füsunkar gözəl. 
Daim pakdı, bakirədi, 
qoymaz heç nəyə məhəl. 
 
Dağlar əzmkar bir igid, 
yaşıl meşə pərisi. 
Dərə boyu axan çayı 
boynunun mirvarisi. 
 
Nə müşkül bir bəla imiş, 
bu sevda macərası. 
Sinəsini cadar etmiş 
yer üzünün səhrası. 
 150
Yer bir sevgi ilahəsi, 
ay onun pərvanəsi. 
Günəş kainatın şamı, 
daim yanmaq peşəsi. 
 
Bu dünyanın ümmanı da, 
zərrəsi də bir hikmət. 
Zaman-zaman açmasına 
yazılır yüz hekayət. 
 
Vətən, mənə göylərindən 
sən hava ver bir udum. 
Arzularım gül açınca 
sönməyəydi, kaş odum. 
 
Gah dərədə sısqa bulaq, 
gah zirvədə qar olum. 
Yıxılana arxa, dayaq, 
yiyəsizə yar olum. 
 
Çox günləri itirmişəm, 
çox illəri ötürdüm, 
Ancaq harda imkan oldu 
bağ əkdim, gül bitirdim. 
 
Kimə, necə bacardımsa 
qayğı, diqqət yetirdim. 
Məclislərə xoş söz dedim, 
təzə nəfəs gətirdim. 
 
Hərdən çətin anlarımda 
neçə dostu sınadım. 
Kimdənsə qayğı umanda 
öz-özümü qınadım. 
 
Hərdən sərt üzünü gördüm, 
hərdən də mərd üzünü. 
Mən həyatın hər üzünü, 
hər üzünü tanıdım. 
 151 
Öz dövrüylə bir çəkilə, 
qoşalaşa, kaş adım. 
Qarışa min-min daşına, 
heykəlləşə daş adım. 
 
Bu göy uçduğum fəzadır, 
bu Yer qoşa qanadım. 
Mən özümü bu torpaqda, 
bu diyarda sınadım. 
 
Bu yer mənim Vətənimdir, 
bu yurd mənim yaşıdım. 
Mən bu yurda sədaqətlə, 
məhəbbətlə yaşadım. 
 
Mən bu ömrü itirmədim, 
mən bu ömrü yaşadım! 
 
 
 
BU HƏKİMLƏR ORDUSU, 
MÜƏLLİMLƏR ORDUSU 
 
Millətin mənsubları niyə fərqlənsin belə, 
yarı əla dolanır, yarı az qalır ölə? 
Bu cür işgüzarlıqla  niyə baxsın ki ələ 
bu həkimlər ordusu, müəllimlər ordusu? 
 
Prokurorun, hakimin gör maaşındakı fərqi, 
məddahın pulu ayrı, artistin payı fərdi. 
Kimə açıb qəlbini ovundursun bu dərdi 
bu həkimlər ordusu, müəllimlər ordusu? 
 
Seçib çox ağır işi, bir şərəfli peşəni, 
ona pənah aparır, min müşkülə düşəni. 
Bəs niyə imkansızlıq, yoxsulluqdan üşənir 
bu həkimlər ordusu, müəllimlər ordusu? 
 152
Odur öyrədən bizə dilini bu dövlətin, 
odur duran sağlamlıq keşiyində millətin. 
Rəvadırmı dolansın acınacaqlı, çətin 
bu həkimlər ordusu, müəllimlər ordusu? 
 
Bu qədər fədakarın niyə cibi dolmasın, 
o aldığı maaşı heç düşməni almasın? 
Necə bədbinləşməsin, necə məyus olmasın 
bu həkimlər ordusu, müəllimlər ordusu? 
 
Günü-gündən evində pisləşir gün-güzəran, 
budur onu sındıran, budur onu yandıran. 
Düşüb qanılmaz hala onu-bunu qandıran 
bu həkimlər ordusu, müəllimlər ordusu. 
 
Aldığı maaş həfdəlik azuqəsinə yetmir, 
belə məvacib olar, heç bir dəst kostyum etmir? 
Bu pul ilə nə yasa, nə də ki, toya getmir 
bu həkimlər ordusu, müəllimlər ordusu? 
 
Ölkənin nefti, qazı – varı başından aşır, 
axı bu xalqa yaxşı yaşam tərzi yaraşır. 
Haqqını istəyəndə, rəsmilər deyir: “çaşır 
bu həkimlər ordusu, müəllimlər ordusu”. 
 
Ona münasibətlər, demə, kökündən saxta, 
dünyanın heç yerində bu cür ögeylik yoxdu. 
Soruşanda, səbəbtək, deyirlər: “sayca çoxdu 
bu həkimlər ordusu, müəllimlər ordusu”. 
 
Odur bu iqtidarı ən çox dəstəkləyən də, 
növ-növ toplantılarda tərifləyən, öyən də. 
Neyləsin bəs haqsızlıq haqqı üstələyəndə 
bu həkimlər ordusu, müəllimlər ordusu? 
 
İllərdir bu mövzuda vəd üstünə vəd gəlir, 
nə yaxşı ki, onların qiymətini el bilir. 
Çoxu evsiz, eşiksiz, harda yatır, dincəlir 
bu həkimlər ordusu, müəllimlər ordusu? 
 153 
 
 
 
DUZ-ÇÖRƏK QİYMƏTİ 
 
Yaxşılığına qarşı laqeydlik və ya yamanlıq gördükdə  
«Çörəyimin duzu yoxdur» deyib təəssüflənən  
bəzi saf və sadəlövh insanlara 
 
Sədaqəti başına tac bilən dost, 
bu dünyada naxələf çox, gəda çox. 
Çörək kəsən ona qiymət qoymursa, 
elə sanma çörəyinin duzu yox. 
 
Ər kişilər süfrəsiylə tanınar, 
cılızların səxavətdə payı yox. 
Qardaş, sənin çörəyinin duzu var, 
nakəslərin ləyəqətdə payı yox. 
 
Hər kişinin işi deyil yaxşılıq, 
dam dolusu işıq verməz hər ocaq. 
Bizdən sonra adımıza yaraşıq 
təmənnasız əldən tutmaq olacaq. 
 
İndi biclik əyyamıdır, yox hörmət, 
dostun dostu aldatmağı əcəb dəb. 
Doğmalığa, sədaqətə xəyanət 
nə ərlikdi, nə əxlaqdı, nə ədəb. 
 
Diqqətinə laqeyidlikçün qəm yemə, 
kaş ruzin bol, verən əlin var olsun. 
Yaxşılıq et ulu Tanrı eşqinə, 
əltutan ol, Allah sənə yar olsun. 
 
İbadətdən irəlidir səxavət, 
bu sözümə kim nə deyir, qoy desin. 
Duzdan öncə çörəkdədir hər hikmət, 
əsli olan ona hörmət eyləsin! 
 
 154
                
Süfrəndə yoxsa çörək, 
dad verməz heç bir xörək. 
Anadan əvvəl Vətən, 
Qurandan öncə çörək. 
 
Dost dostuna tən gərək, 
dost ürəyi gen gərək. 
Sədaqət körpüsüdür 
dostla kəsilən çörək. 
 
Mən aşiq duz-çörəyə, 
düz sözə, düz çörəyə. 
Müqəddəs and içəndə, 
gəl, tutaq üz çörəyə! 
 
 
 
TALEYİNDƏN, QİSMƏTİNDƏN QAÇ, GÖRÜM 
 
 
Ömür-gün köçdü, neynim, 
taleyim puçdu, neynim? 
Qisməti paylayanda 
mənə bu düşdü, neynim? 
 
Ey Günəşin zərrəsindən bac alan, 
işıq olub aləmə nur saç, görüm. 
Min çiçəyin qönçəsindən bal alan, 
bir qönçənin butasını aç, görüm, 
taleyindən, qismətindən qaç, görüm. 
 
Ömür yolu tamam qurban-sadağa, 
kim nökərdir, kim yavərdir, kim ağa. 
Hərəmizin önündə yüz qadağa, 
bu sədləri, bu bəndləri aş, görüm, 
taleyindən, qismətindən qaç, görüm. 
 
 
 155 
Ey dünyaya hakimliyə əhd edən, 
Süleymanlar taxt-tacına cəhd edən, 
Ayı, Marsı, Asimanı fəth edən, 
gəl, fələyin əlindən al bac, görüm, 
taleyindən, qismətindən qaç, görüm. 
 
Sirli dünya yaranışdan tapmaca, 
kim düşünüb, kim öyrənir, kim aça? 
Qoyub bizi qismət adlı hərraca, 
bu afətin qıfılbəndin aç, görüm, 
taleyindən, qismətindən qaç, görüm. 
 
Səninləyəm, tükü tükdən seçən kəs, 
ömür yolu min əzabdan keçən kəs, 
bir şirinçün, min acını içən kəs, 
səhv sandığın bu işdən aç baş, görüm, 
taleyindən, qismətindən qaç, görüm. 
 
Umma yüz yol Xaliqindən əfvini, 
anla bir gün buraxdığın səhvini. 
Kimlər görmüş təkəbbürün nəfini? 
Məğrurluqdan başında bir tac görüm, 
taleyindən, qismətindən qaç, görüm. 
 
Kəsilibmiş varlığıma dərd qənim, 
mən özümü tanıyandan dərd mənim. 
Qələm çalan, qırılaydı qələmin, 
belə tale yazan yerdə, kaş görüm! 
taleyindən, qismətindən qaç, görüm. 
 
Tale özü səhv paylanmış binadan, 
gör, nə qədər nakam, miskin, sərgərdan. 
Bu bölgünü apararkən, Yaradan, 
de, sıxdınmı bağrına bir daş, görüm, 
axıtdınmı gözlərindən yaş, görüm? 
 
Taleyindən, qismətindən qaç, görüm, 
taleyindən, qismətindən qaç, görüm! 
 156
 
 
 
ANASIZ QIZLARA TOY ÇALINANDA 
  
Həyatdan vaxtsız köçmüş bacım Şəfiqənin əziz xatirəsinə 
 
A yaxın qohumlar, ay əziz dostlar, 
siz Allah, bu qədər kövrək olmayın. 
Gözümüz anbaan boşalar, dolar, 
vaxtsız köçənləri yada salmayın 
anasız qızlara toy çalınanda. 
 
Onsuz da qəlbləri yuxa kimidi, 
bir incə eyhama, sözə bənddilər. 
Xalalar, bibilər dərdli, nisgilli, 
yola salmağına qonşular gələr 
anasız qızlara toy çalınanda. 
 
Analı günləri yada düşdükcə 
sıxar gözlərini, leysan tökülər. 
Qəmli ziyafətə dönər bu gecə, 
kədərdən üzlərə pərdə çəkilər 
anasız qızlara toy çalınanda. 
 
Hərdən yetirəndə ətrafa nəzər, 
gözü atasının gözündə gəzər. 
Ata göz yaşını boğar, gizlədər, 
atanı bu ağrı içindən əzər 
anasız qızlara toy çalınanda. 
 
Keçər ürəyindən, ah, nələr, nələr, 
xəyal qanadında illəri gəzər. 
Nə qədər arzusu sozalar, ölər, 
ağlayar, sızlayar, kiriyər, dözər 
anasız qızlara toy çalınanda. 
 
 157 
 
                  * * * 
Ey əziz insanlar, kövrək insanlar, 
mehriban insanlar, ipək insanlar, 
sizi sındırmasın vaxtsız itkilər. 
Siz ey ürəkləri titrək insanlar, 
alın yazısını kim poza bilər? 
Bu da bir taledir, Tanrı qisməti, 
həyatın diktəsi, acı hikməti. 
Kaş ki, hər birinə bəxti yar olsun, 
artsın ər evində qədir-qiyməti, 
yeni ünvanında bəxtiyar olsun. 
 
                  * * * 
Anasız qızlara toy çalınanda, 
arzu yollarında, yel qanadında, 
mələk libasında, murad atında 
gələr anasının ruhu toyuna, 
baxar balasının gəlin boyuna. 
Görüb doğmaları təsəlli tapar, 
ruhuyla hamının üzündən öpər. 
Özünü dünyanın xoşbəxti sanar, 
qızını dünyanın xoşbəxti sanar. 
Sevinc göz yaşları axar bu gecə, 
ipisti yağışlar yağar bu gecə. 
Kövrək xatirələr köztək alışar, 
insanlar bir az da mehribanlaşar. 
Gözlər ağlasa da arzular gülər, 
dünyaya yeni bir ailə gələr. 
 
 
 
 
 
 
 
 158
AYRILIĞIN SONU OLMUR… 
 
Acı ruzgarın vaxtsız dost-doğma, bacı-qardaş…  
 və övlad itkisi ilə sınağa çəkdiyi insanlara 
 
Hardan gəlir çağrılmamış bu qonaq, 
nə yalvarış anlamayır, nə qınaq? 
Qabağında ha sızlayaq, ha yanaq, 
ayrılığın sonu olmur, əzizim. 
 
Qurban olum əzabna, ağrına, 
ürəyini tutub da çox ağrıma. 
Bundan belə bir daş bağla bağrına, 
ayrılığın sonu olmur, əzizim. 
 
Hərəmizin başında yüz hekayət, 
zəhər imiş dərd gətirən həqiqət. 
Kim görür ki, sabahını, ya qismət, 
ayrılığın sonu olmur, əzizim. 
 
Həyat elə yaranışdan sınaqdı, 
hər insanın öz taleyi, öz baxtı. 
Ayrılığın var zamanı, var vaxtı, 
ayrılığın sonu olmur, əzizim. 
 
Nə yaşadıq, ömür keçdi bu yaşda, 
əcəl gəlib bardaş qurub da başda. 
Bu ovqatla ha tutul da, ha çaş da, 
ayrılığın sonu olmur, əzizim. 
 
Ötüşsə də ömrümüzün yüz ili, 
silə bilməz ürəkdəki niskili. 
Əlimizdən gələn ancaq təsəlli, 
ayrılığın sonu olmur, əzizim. 
 
Beynimizdə axirətin marağı, 
kim düşünüb cənnət adlı o bağı? 
Bütün bəşər Yer üzünün qonağı, 
ayrılığın sonu olmur, əzizim. 
 159 
 
BİLİNMƏZ 
 
Dolan kainatın qızıl tasında, 
əvvəli görünməz, başı bilinməz. 
Fırlanar bir sonsuz üzük başında, 
çevrəsi bağlanmaz, qaşı bilinməz. 
 
O bir aləmdir ki, zərrəsi bəsin, 
ona yol yoldaşı olmaq da çətin. 
Bu yolda azacıq büdrəyən kəsin 
fəryadı dinlənməz, «kaş»ı bilinməz! 
 
İlahi bir istək yatır hər əhddə, 
qoyma ömrün keçə möhnətdə, dərddə. 
Daim gözəlliyi axtar vəhdətdə, 
gözü kor olanın qaşı bilinməz. 
 
Haqqı sədəqədir fağır olanın, 
qəlbi qubar olar sağır olanın. 
Ayıq ol, yuxusu ağır olanın, 
yerini, yurdunu daşı, bilinməz. 
 
Cürəti olmasa əgər qanında, 
qılıncın korşaldar igid qınında. 
Haqsız dövrlərin burulğanında 
ustadlar seçilməz, naşı bilinməz. 
 
Hamıya ən böyük meyar-el gözü, 
ağbirçək öyüdü, ağsaqqal sözü. 
Müdriklik-dünyanın o biri üzü, 
çeşməsi bulanmaz, daşı bilinməz. 
 
Baxırsan, çox şeylər oxşardı üzdə, 
ha axtar, tapmazsan şəkəri duzda. 
Bir gözəl saç açıb çimən hovuzda 
güzgü göz oxşamaz, kaşı bilinməz. 
 160
Cövhərdir, qiymətin bilsən hər anın, 
cənnətdir üzünə gülsən dünyanın. 
Ürəyi sevgiylə vuran insanın 
sinni yüz olsa da, yaşı bilinməz. 
 
Bir ilham pərisi gəzər içimdə, 
bir sevda dəmi var, dözər içimdə. 
Tükənmiş bir səbr bezər içimdə, 
qəlbimdə hıçqırar, yaşı bilinməz! 
 
 
 
ŞEİRƏ SEVGİM 
 
Mən şeirimdə sevgim qədər qısqancam, 
köçürmürəm hər duyğumu kağıza. 
Ya qanımla bəslədiyim misranı, 
ya qəlbimdən qopan sözü yazıram. 
 
Şeir-sənət meydanıdır güzarım, 
söz əhlinə daim həsəd apardım. 
Füzulinin heyrətimdən yazardım, 
çatsa haçan əlim Lövhi-Məhfuza. 
 
Şeir ilə həmahəngdir bu cahan, 
şeir ilə nazil olubdu Quran. 
Əvvəl şeir eyləyirik ərmağan 
könül vermək istəyəndə bir qıza. 
 
Bəs, onunla qoşa görsəm könlümü, 
üstü çopur daşa versəm könlümü, 
lap köçəri quşa versəm könlümü, 
bircə yol da düşünmərəm ulduzam. 
 
Mən dünyaya söz gətirdim özümlə, 
söz zinətdir, zəriflikdir gözümdə. 
Görsəm şeirə yük oluram sözümlə, 
ayağımdan asılmağa hazıram. 
 161 
QƏLB HƏKİMİ 
 
Xəstəsinin səhhətini hər şeydən uca tuta bilən bütün həssas,  
duyğulu, vicdanlı və savadlı kardioloqlara ithaf edirəm. 
 
Mənim bir dostum var, gündə on kərə 
qəlbi sıxılana ilkin hay verir. 
Ürəyi əzabla vuran kəslərə 
sağlamlıq bəxş edir, ömür pay verir. 
 
O bir ad daşıyır – ürək həkimi, 
bu adın şöhrəti, möhnəti sonsuz. 
Min qəlbdə yaşayır ürək həkimi, 
min qəlbi sıxılan darıxır onsuz. 
 
Yaranın, xoranın əlacı rahat, 
dalağı, böyrəyi kəsirlər asan. 
Şəkəri endirmək olur o saat, 
ürəyi sağaltmaq – ağır imtahan! 
 
Duyğudur, istəkdir ürəyə hakim, 
insan öz-özünü aldada bilməz! 
Qəlbində duyğusu olmayan həkim 
ömründə bir ürək sağalda bilməz! 
 
Ürəyim üstündə çox gəzdirmə əl, 
əl ilə gəzdiyin tapılar asan. 
Həkimlik dərdimi tapmazdan əvvəl 
insanlıq dərdimi gərək duyasan! 
 
Onun hər anını öyrən müfəssəl, 
qıyma ağrısını gizlicə çəkim. 
Sən ürək həkimi olmazdan əvvəl, 
gərək qəlb həkimi olasan, həkim! 
 
Bura qeyri-adi bir şəfaxana, 
əcəb də adı var, «Kardioloji». 
Burda, kaş qatıla hər bir dərmana 
ürək oxşaması, qəlb nəvazişi. 
 162
Min sirr mənbəyidir hər müayinə, 
hər anın üstündə çatılsın qaşın. 
Yığsan da yanıma yüz həb, yüz iynə, 
dərdimi sağaldan sənsən, qardaşım. 
 
Deyirsən – yüz ot var ürək məlhəmi, 
mənə o otlardan sən az yaz, həkim. 
Qəlbinin odundan od götürməsə, 
ürəyim min otla sağalmaz, həkim! 
 
Köksümdə infarktdan çapıq görəndə 
karıxma, diqqətli ol, qadan alım. 
Narahat illərin ağır yüküdür, 
salıb ürəyimdə yol, qadan alım. 
 
Ay dərdim əlacı, ay qəlb həkimi, 
ikiqat duyğulu olsan, nə yaxşı. 
Yurdun Həkərisi, Oxçusu kimi*, 
axıb ürəyimə dolsan, nə yaxşı. 
 
Səninlə anlaqlı yolumuz kəsə, 
hər ürək həkimi duysa, nə vardı. 
Ürək nahaq yerə incidilməsə, 
çoxu altmış yox, yüz yaşayardı. 
 
Gəl, vaxtsız, vədəsiz görün yanımda, 
gəl ki, gəlişinlə azalsın qəmim. 
Kədərli günümdə, dərdli anımda, 
ol ürək məlhəmim, ol qəlb həmdəmim! 
 
Sənin hər gəlişin bir ürək sevinc, 
ümidin bir dünya səadət, həkim. 
Yüz ürək həkimi işləyən yerdə 
sən qəlb həkimi ol, qəlb sağalt, həkim. 
                                                 
* Щякяри вя Охчу чайлары щал-щазырда дцшмян тапдаьында галан торпаглар-
да ян ири чайларымыздыр. 
 163 
 
BU GƏRDİŞ 
 
  Öz yolunu heç azmadı bu gərdiş. 
                             B. Vahabzadə 
 
Bir aqildir, min ixtiyar yaşında, 
bir zirvədir, zirvələrin başında. 
Bəşər övladının qan yaddaşında 
saxlanıb qorunan andı bu gərdiş. 
 
Bizə örnək etdi Nuh əyyamını, 
içirtdi Sokrata zəhər camını. 
Min övrət əhd edən Süleymanının 
müqəddəs andını dandı bu gərdiş? 
 
Ənəlhəqq söylərkən Mənsuri-Həllac 
yerdə edamına verildi rəvac. 
Loğman öz dərdinə tapmadı əlac, 
kimlərin halına yandı bu gərdiş? 
 
Neçə yol göstərmiş öz hünərini, 
kimsə tapa bilməz bərabərini. 
Nəmrudun atəşi peyğəmbərini 
yandıran məqamda dondu bu gərdiş. 
 
Tanınmaz düşməni, bilinməz dostu, 
ürəyi atəşdi, baxışı buzdu. 
İsanı çarmıxa çəkəndə susdu, 
kimləri laməkan sandı bu gərdiş. 
 
Bir ucu Asiman, bir ucu Yerdi, 
aqil də, nadan da gözündə birdi. 
Bir gəda Əli tək nəhəngi sərdi* 
qılıncdan süzülən qandı bu gərdiş. 
                                                 
* Мюминлярин ямири Щязряти-Ялийя ишарядир. 
 164
Müqəddəs sandığın nə ki var, odur, 
ruhunu oxşayan novbahar, odur. 
Biz bir rəiyyətik, ixtiyar odur, 
Məlikdi, Sultandı, Xandı bu gərdiş. 
 
Bir üzü işvə-naz, bir üzü sitəm, 
əcəb bəxtəvərdir onu vəsf edən. 
Ölənlə əbədi köç edib gedən, 
körpəylə qayıdan candı bu gərdiş. 
 
Odur rəvac verən əzəliyə də, 
odur rövnəq verən gözəlliyə də. 
Əbədi sandığın əbədiyə də 
ən uzaq nəhayət, sondu bu gərdiş. 
 
 
 
USTADNAMƏ 
 
(Ay həzər, həzər) 
 
Aşıq sənətinə pərəstiş edən dostlarıma. 
 
Yaxşı çoxaldıqca qəlb sevindirər, 
yamanın birindən ay həzər,həzər. 
İnsan var baxışı könül dindirər, 
insan var duruşu göz əzər, əzər. 
 
Kim ki, nikbin olmaz, danışar acı, 
onu nə dost sevər, nə qardaş, bacı. 
Hamı bir xoş üzün, sözün möhtacı, 
bədxahdan uşaq da ay bezər, bezər. 
 
Məclisə bəzək ol şirin söhbətlə, 
dinləsin, qoy hamı səni diqqətlə. 
Çalış, el içində görün hörmətlə, 
el sənə yetirsin ay nəzər, nəzər. 
 
 165 
Şərəflə ömür sür, ədəblə yaşa, 
kamala çatırıq dolduqca yaşa. 
Səbrsiz bir anda kükrəyər, coşar, 
səbrli illərlə ay dözər, dözər. 
 
Ziya yenə sözdən bir çələng hörər, 
ona cila çəkər, neçə rəng verər. 
Yetkin harda olsa, bitkin iş görər, 
nataraz ortada ay gəzər-gəzər. 
 
 
OĞLUMLA SÖHBƏT 
 
İki şey minnətsiz verilir, oğul, 
bir ana südüdür, bir ata malı. 
Qalan yaxşılıqlar edilir, oğul, 
ya borc əvəzitək, ya təmənnalı. 
 
Odur ki, aqillər halallıq istər 
bəşər övladının hər işi üçün. 
Daim diqqətli ol, sədaqət göstər, 
sədaqət şərəfdir ər kşi üçün. 
 
İnsan əməliylə seçilir ancaq, 
kamillər yaxşılıq itirməz, oğul. 
Hiylə, yalan üstə qalanan ocaq 
heç kimə ucalıq gətirməz, oğul. 
 
Ehtiram, etibar gördüyün yerdə 
həm aydan arı ol, həm sudan duru. 
Kimsədən səxavət görəndə, birdən 
acgözlük eyləmə, nəfsini qoru. 
 
Çünki hər almağın qaytarmağı var, 
bu təlaş qəlbindən çıxmasın bir an. 
Verən verdiyini min yerə yozar, 
alan aldığını unudan zaman. 
 166
Ot kökü üstündə bitər, ay oğul, 
söykən uluların şərafətinə. 
Hörmətin tükənər, itər, ay oğul, 
tamah kölgə salsa ləyaqətinə. 
 
Sınma minnətindən, çalış heç kəsin, 
qoyma qaxınc ola başına nəfsin. 
Biri salamını alsa dilucu, 
biri həqarətlə baxarsa, bəsin. 
 
Heç kimi aldatma, boş vədə vermə, 
boğazdan yuxarı danışma heç vaxt. 
Çətinə düşənin halına gülmə, 
pisliyə, qisasa çalışma heç vaxt. 
 
Yer üzü ən böyük şeytan yuvası, 
durnatək ayıq ol, qurd kimi cəld ol. 
Həm təmkin ustası, həm fənd ustası, 
həm cəza verəndə kişi ol, mərd ol. 
 
İdrakın itiykən, ağlın saf ikən 
heç kimdən heç nəyi umma dünyada. 
Gəlib doğanaqdan keçirkən örkən 
aldanma rütbəyə, şöhrətə, ada. 
 
Ali amallardır ən böyük seçim, 
cılız fikirlərlə yorma beynini. 
Bir də, ətrafına nümunə üçün 
adından uca tut valideynini. 
 
Merac məqamında görüşür hər an 
valideyn anlamı, Vətən anlamı. 
Mən sənə bunları deməzdim, inan, 
bu cür sevməsəydim ata-anamı. 
 
İki şey minnətsiz verilir, oğul, 
bir ana südüdür, bir ata malı. 
Qalan yaxşılıqlar edilir, oğul, 
ya borc əvəzitək, ya təmənnalı. 
 167 
 
 
AXTAR 
 
Şəbnəmi güldə, 
şəkəri dildə, 
sevgini eldə, 
qiyməti ləldə axtar. 
 
Laləni düzdə, 
isməti üzdə, 
heyrəti gözdə, 
hikməti sözdə axtar. 
 
Sonanı göldə, 
Turacı çöldə, 
hiddəti seldə, 
atəşi küldə axtar. 
 
Ləzzəti aşda, 
qüvvəti xaşda, 
sərtliyi daşda, 
Qüdrəti başda axtar. 
 
Məstliyi meydə, 
naləni neydə, 
caynağı leydə, 
fələyi göydə axtar. 
 
Paklığı qarda, 
şirəni narda, 
muğamı tarda, 
dostluğu darda axtar. 
 
 
 
 168
 
ƏCƏB XOŞ GƏLDİN 
 
 
Bir səhər ayna qabağında saçımı darayarkən 
gicgahımda ağ tük görüb ani olaraq özümü itirdim. 
 
Ay naqafil gələn qonaq, 
əcəb xoş gəldin, xoş gəldin. 
Di danışaq, əhval tutaq, 
əcəb xoş gəldin, xoş gəldin. 
 
Donub qaldım bir anlığa. 
nə tez qul oldum qulluğa? 
Qədəm qoydum ahıllığa, 
əcəb xoş gəldin, xoş gəldin. 
 
Qəlbimdə ümman sevincim, 
sanırdım ki, hələ gəncəm. 
Tamam dəyişdi düşüncəm, 
əcəb xoş gəldin, xoş gəldin. 
 
Ey sirri pünhan sərvərim, 
varmı yaşımdan xəbərin? 
Qonaq gələn dərdi-sərim 
əcəb xoş gəldin, xoş gəldin. 
 
40-ağlın ən coşqun yaşı, 
40-zəkaya məhək daşı. 
Ətəyindən tök bu daşı, 
əcəb xoş gəldin, xoş gəldin. 
 
Hələ ömür bir tamaşa, 
gəl, dünyayla gir savaşa. 
Qəm gətirmə başdan-başa, 
əcəb xoş gəldin, xoş gəldin. 
 
 169 
 
Rəngindən görürəm bunu, 
geyinmisən əcəl donu. 
Açma hələ bu oyunu, 
əcəb xoş gəldin, xoş gəldin. 
 
Sən ki, ömür ölçüsüsən, 
sən də Allah elçisisən. 
Əzrayıla köməkçisən, 
əcəb xoş gəldin, xoş gəldin, 
əcəl, xoş gəldin, xoş gəldin. 
 
 
 
DÖVRÜ İLƏ SƏSLƏŞƏN ŞEİR 
 
Şairə hər şeyi bağışlamaq olar, 
bircə zamanın ruhunu təhrifdən savayı. 
                                                   A.Blok 
 
I. Şeir zaman və məkanla səsləşən hadisədir, 
o sanki dərviş libasında haqqı gəzən kimsədir. 
Şeir şairin beynində cücərən düşüncənin məhsuludur, 
şeirin dəyəri yazarın duyumundan və istedadından asılıdır. 
Şeir duyğunun qəlbdəki inikasıdır. 
Şeir təkcə konkret andakı 
sevincin, kədərin deyil, 
o həm də gizli sevginin, nifrətin, 
məftunluğun, heyrətin 
şairanə büruzə üsuludur. 
Şair hər şeyi gördüyü, duyduğu kimi 
yazmağa borcludur. 
 
II. Şeir təkrarlanan yox, yaranan hadisədir, 
o gah ruhdan doğulur, gah ovqat həvəsidir. 
Şeir öz sahibinin təzə –  tər nəfəsidir, 
ən adi şair belə, onun yenisini gətirəsidir. 
 170
Şeir hər otun, çiçəyin cücərməsi, bitməsidir. 
Şeir hər canlının öz dilindəki nəğməsidir. 
Şeir bülbülün gül üçün dil-dil ötməsidir. 
Şeir Məcnunun Leylini xəyalən öpməsidir. 
Şeir Füzulinin heyrətdən ekstaz etməsidir. 
Şeir fanat ömrün şəhidliklə bitməsidir. 
Şeir mədhiyyə deyil, yalmanmaq deyil, 
o dövrünün etiraz, üsyankar səsidir. 
Şeir əsl kişilik, ləyaqət, sınmazlıq dərsidir, 
o, ən azı, bu günün Sabiri, Nəsimisidir. 
Şeir istibdad əleyhinə, istiqlal kəlməsidir. 
Şeir əqidəsi uğrunda İsanın ölməsidir. 
Şeir Nuhun həyatı, insanlığı nicat gəmisidir. 
Şeir ruhən abidin cənnətə, 
Peyğəmbərin Meraca getməsidir. 
Şeir xeyirxah insanın səxavət zəmisidir, 
kim onu azacıq duyub bəhrələnsə, bəsidir. 
 
 
 
OLMUR 
 
Bu külü qorunda yanan dünyanı 
qanırsan olmayır, qanmırsan olmur. 
Göz yaşı üzündə donan dünyanı 
danırsan olmayır, danmırsan olmur. 
 
Yaddaşı süzgəcdən keçirib hərdən 
qəm simi üstündə köklənir sinən. 
Neçə dost –  doğmanı özünə düşmən 
sanırsan olmayır, sanmırsan olmur. 
 
Bir də görürsən ki, yetkin yaşında 
bir sevda şimşəyi çaxır başında. 
O, adı pünhanın naz –  savaşında 
yanırsan olmayır, yanmırsan olmur. 
 171 
Özün bir yerdəsən, könlün min yerdə, 
keçir səksəkədə vaxt da, ömür də. 
Fikirdən, xiffətdən düşəndə dərdə 
sınırsan olmayır, sınmırsan olmur. 
 
Tanı dövrün «böyük» insanlarını, 
dinlə bər-bəzəkli yalanlarını. 
Ömrün hədər keçmiş bu anlarını 
anırsan olmayır, anmırsan olmur. 
 
 
HƏR CANIM AĞRIYANDA 
 
Hər canım ağrıyanda 
özümə yer tapmıram. 
Gəzirəm ev-eşiyi, 
səhərəcən yatmıram. 
 
Çox küsəyən oluram, 
tez çıxıram özümdən. 
Həyat maraqsızlaşır, 
ömür düşür gözümdən. 
 
Gəlir hər xəstəlikdən 
bir acizlik qoxusu. 
Yaman ağrıdır məni 
gərəksizlik qorxusu. 
 
Ən çox çəkindiyim hal – 
umu, ələbaxımlıq. 
Mənə qismət olmasın, 
bu cür qayğı, yaxınlıq. 
 
Biri sayğı göstərir, 
biri məqsədli gəlir. 
Kimi gizli sevinir, 
kimisi qüssələnir. 
 172
 
Bu sınaq xəlbirində 
hamı bir-bir ələnir. 
Övladın da qiyməti 
çətin gündə bilinir. 
 
İllər xəstəsi olan 
itirir marağını. 
Əvvəlki doğmalar da 
almırlar sorağını. 
 
İçimdə dərd, üzüntü, 
ürəyimdə min fikir. 
Mən indi anlayıram 
qocalar nələr çəkir, 
tənhalar nələr çəkir! 
 
 
 
BU DA BİR İSTƏKDİ... 
 
Bu da bir istəkdi, yazıb-yaratmaq, 
hopa ağ kağıza duyğun,heyrətin. 
Misraya can vermək, sözü oynatmaq, 
gəzə dil-dodaqda sözün-söhbətin. 
 
Bu da bir istəkdi, qəlb otağında 
sözə cila vermək, sözdən bal çəkmək. 
Məqamı gələndə, sənət bağında 
kiçicik bir budaq, bir nihal əkmək. 
 
Bu da bir istəkdi, arzu adında, 
sözdən qala hörmək, kitab buraxmaq. 
İlham ağuşunda, ruh qanadında 
bulud fikirlərlə göylərə qalxmaq. 
 
 173 
 Bu da bir istəkdi, könül ovqatı, 
 sənə sirdaş edir qələm-dəftəri. 
 Hərdən dayandırıb vaxtı, saatı 
 yaşada biləsən qərinələri. 
 
 Bu da bir istəkdi, şair istəyi, 
 qəlbləri fəth etmək şeirlə, sözlə. 
 Düşün səhərəcən bir deyim üstə, 
 misran doğulacaq məqamı gözlə. 
 
 Bu istək həmişə ehtiram yerin, 
 çəkir maqnit kimi anbaan səni. 
 Bu istək övladdan, qadından şirin, 
 məst edir sevgisi hər zaman səni. 
 
 Bəlkə bu istəkdi qazandıqların, 
 kimsə verə bilməz özünə qiymət? 
 Ömür dəyərlidi, ya yazdıqların, 
 ən çətin imtahan budur, ya qismət?! 
 
 
 
BİR YARPAQ ÖMRÜ 
 
Gözüm bir yarpağı tutub haçandı, 
bu yarpaq qəlbimə yatıb haçandı. 
Bu yarpaq bir kiçik tumurcuq idi, 
Maşaallah, böyüyüb, artıb haçandı. 
 
Gör, nə tez qol açıb bir budaq qədər, 
böyüyüb anbaan, saatbasaat. 
Dartınıb Günəşə sarı hər səhər 
bir yarpaq ucunda yaşanan həyat. 
 
Bu yarpaq meyvəyə mühafizəçi, 
bu yarpaq yağışa, küləyə çəpər. 
Yayın yer yandıran bürkü vaxtında 
ətrafa canından sərinlik səpər. 
 174
Cənnətdən Müjdədir hər yaşıl yarpaq, 
ruzidir, nəfəsdir məxluqata o. 
Onsuz münbitləşməz, canlanmaz torpaq 
simvoldur, bayraqdır nəbatata o. 
 
Artar kol üstündə, budaq başında, 
sürər təmənnasız qısa ömrünü. 
Bu az həyatının xəzan yaşında 
bağışlar payıza, qışa ömrünü. 
 
Beləcə yaşayar yarpaq ömrünü, 
dəli küləkləri vecinə almaz. 
Ağacda işini bitirən günü 
qopar saplağından, budaqda qalmaz. 
 
Hər kolun, ağacın bəzəyi yarpaq 
bənzərsiz zinətdir meşəyə, bağa. 
Öz son payızını yaşayan yarpaq 
saralıb xəzəltək düşür torpağa. 
 
Mən də içindəyəm bu köçən köçün, 
çörəyim bir loxma, suyum bir içim, 
Əlimdən gələni edirəm hər gün 
bir yarpaq ömrünü yaşamaq üçün. 
 
 
 
MƏNİM ÜNVANIM 
 
Mən harda doğuldum, harda böyüdüm, 
atam haralıdır, anam haralı? 
Ay mənim oxucum, sən hardansansa, 
mən də o yerdənəm, mən də oralı. 
 
Mən harda doğuldum, harda böyüdüm, 
bunun nə fərqi var ölkə içində? 
Bu sayaq yöndəmsiz, köntöy ovqatın 
hər kiçik eyhamı ürək incidər. 
 175 
Sərhəd, zaman bilməz şair ilhamı, 
məni sözümdəki yerimdə axtar. 
Özüm qazandığım əsl ünvanı 
sevdiyin misramda, şeirimdə axtar. 
 
Bizi ayırmasın “haralı” sözü, 
xalqı bölgələrə bölənə lənət. 
Nakəslər hələ də aşkar ya gizli 
bizə yerə görə qoyurlar qiymət. 
 
Yıxır evimizi tərəfbazlıqlar, 
kəsir dilimizi əyri seçimlər. 
Çünki cəzasını yaramazların 
çox vaxt əqidəsi düzlər çəkirlər. 
 
Bu cür düşüncəsi dayazlar yazıq, 
bu cür insanlara oxunmaz rəhmət. 
Qaça bilmiriksə bu hissdən uzaq, 
qoy olsun sənə də, mənə də lənət. 
 
Yurdun hər qarışı müqəddəs, əziz, 
Dağlıq da Vətəndir, aran da Vətən. 
Bir ovuc torpağı qalsa yiyəsiz, 
demək sızıldayan yarandı Vətən. 
 
Bizim ki, ən azı ölkəmiz iki, 
Şimal da, cənub da tutulsun, qoy tən. 
Könlümü gah o tay, gah bu tay çəkir, 
Vallah, biz bölməsək, bölünməz Vətən. 
 
Vətənə sədaqət andı içəndə 
ayrı bir sevgiyə hacət qalmayır. 
İgid torpaq üçün candan keçəndə 
“haralı” sözünü yada salmayır. 
 
Vətən torpağının hər bir bucağı, 
elin hər insanı dəyərli, əziz. 
Yox ögey-doğması, yaxın-uzağı, 
hər yeri bizimdir, hər yerində biz. 
 176
Hər gün bir evdəyəm, bir məclisdəyəm, 
gör, neçə ünvanda, neçə yerdəyəm. 
Yüz yerdə söz deyən, iz qoyan mənəm, 
şairin Vətəni olur ki, bəyəm? 
 
Mən könül vermədim bülbülə, gülə, 
dedim öz xalqıma qurbandır canım. 
Ruhunu oxşayan hər misram ilə 
ay əziz oxucum, sənsən ünvanım. 
 
 
 
ATA MƏHƏBBƏTİ 
 
Yox, yox, ağlamadım namərd ölümçün, 
ağladım, atamı görmərəm bir də. 
                                                   Zülfüqar Qodmanlı 
 
Mən atamı çox gənc ikən itirdim, 
mən atamı heç doyunca görmədim. 
Nə atama bir xoş müjdə yetirdim, 
nə atama bir dəstə gül dərmədim. 
 
Nə biləydim dünya belə kəcrəftar, 
nə biləydim əcəl belə sərt, qəddar. 
Nə biləydim ölüm adlı o qatar 
qəfil gəlib, onu bizdən aparar. 
 
Bir qayğısız tələbəydim, cavandım, 
düşünmürdüm dünyanın dərd-sərini. 
Mən atamı itirəndə anladım 
ataların dağdan uca yerini. 
 
O zamandan qəlbim yuva dərd üçün, 
bağrım başı göynəməsin, neyləsin? 
Öz ömrünü xərcləyənim mənimçün 
heç görmədi zəhmətimin bəhrəsin. 
 177 
 
Gecə-gündüz ağlayırdım o günlər, 
içimdə bir iztirab var indi də. 
Kövrəlirəm, hər oğlumu öpəndə, 
hönkürürəm, hər yuxuma girəndə. 
 
İndi qəbri son təsəllim, pənahım, 
karıxıram lal baxışı önündə. 
Bu nə çətin imtahandı, Allahım, 
boğuluram qışın soyuq günündə? 
 
Xəyalımdan çıxmır atam heç zaman, 
daşa dəymiş onsuz arzum, muradım. 
Ən çox ona yanıram ki, bircə an 
mən atamın xidmətində durmadım. 
 
 
 
QUQU XİSLƏTİ 
 
Çox qəribə bir həyat tərzi keçirən Ququ quşu yumurtasını 
ayrı bir quşun yuvasına qoyur və üstündə kürt yatmır. Öz yuva-
sında, yad yumurtalarını özününkündən seçməyən zavallı ana 
quş hamısının üstündə kürt yatır. Və qəribə bir təzaddır ki, 
Ququ yumurtalarında gələcək nəslin inkubasiya dövrü bir neçə 
gün tez bitdiyindən, həmin ana quş özününkü bildiyi Ququ 
balalarını yedizdirmək üçün qalan yumurtaların üstündən du-
rur və nəticədə... öz gələcək balaları yumurtada ikən tələf olur. 
Və ya gözləri hələ yumulu Ququ balası yuvadakı yumurtaları, 
ya da doğma balaları arxası və ayaqları ilə itələyərək yuvadan 
bayıra atır. 
 
Çox qəribə xisləti var Ququ quşunun, 
ömrü boyu yuva qurmaz, bala çıxarmaz. 
Yumurtası üzərində bir gün qırt yatmaz, 
balasını ayrı bir quş böyüdər onun. 
 
 178
 
Nə bircə yol əməlindən usanar, doyar, 
nə düşünməz balasını bircə saat da. 
Ayrısının hesabına nəsil artırar, 
bu minvalla ömür sürər Ququ həyatda. 
 
Yaranışdan qoyulursa nütvəsi belə, 
demək dünya rəvac verir kəmfürsətliyə. 
Bu nə sirrdir, yumurtadan çıxmamış hələ 
quş balasın öyrəşdirir parazitliyə?! 
 
Min əzabla yuva quran, yumurta qoyan, 
kürt yatan o ana quşun halına yazıq. 
Xəyalında balasını bəslər anbaan, 
yuvasında arzusu puç, istəyi pozuq. 
 
Bu cür murdar xislətiylə öyünən Ququ 
bundan sonra işlədəcək hələ çox günah. 
Bu gün özgə yuvasında böyüyən Ququ 
sabah ayrı yuvalara salacaq tamah. 
 
Ey hər işin haqq, ədalət sayan təbiət, 
bu haqqsızlıq qanundurmu, ya mübarizə? 
Ey cənnəti, cəhənnəmi uyduran xilqət, 
hansı qüvvə aşılayır bu hissi bizə? 
 
Bəlkə ali diqqətində hamımız birik, 
can alanla can verənlər doğulur əkiz? 
Ulu Tanrım, görürsənmi nələr çəkirik, 
bu quldurlar, aldanmışlar dünyasında biz? 
 
 
 
 
 179 
SMS OYUNU* 
 
Əcəb müasir oyunlar oynanılır 
          milli televiziya kanallarında. 
Başımız şişir bu televerilişlərin 
          ucuz məişət söhbətlərində, 
          qadın qeylu-qallarında. 
İndi də “Şou biznes”, “Maşın uduşu”, 
“Yeni ulduz”... və sair SMS oyunu. 
Vallah, bu cür duzsuz proqramların 
                             itirmişik sayını. 
Di gəl, az-az eşidirik elmi, sənəti 
                  və dünyavi söhbətləri. 
İntellekti inkişaf etdirən 
          bu cür verilişlərin 
                      görünür boş yeri. 
Dərin məzmunlu verilişlər nəyimizə gərək. 
Bizə rahat alver lazımdır, 
bir gündə alaq, verək və xeyirimizi görək. 
Niyə çətinə salırıq özümüzü? 
Yazırıq həftəlik planımızı, 
          yığırıq pulumuzu, deyirik sözümüzü. 
Qoy lap, səhərdən axşama qədər 
efirdə oxusun cılız səsli müğənnilər, 
fırlansın mənasız fonoqram rolikləri, 
keçirilsin növ-növ lazımsız müsabiqələr 
–  gah aşıq-yanşaq yarışması, 
   gah meyxana-bədiyyə deyişməsi, 
gah da “Muğam festifalı”, “Azəri Star”, 
hər ay kəşf edilsin yeni-yeni “ulduzlar”. 
Bu yarışmalarda kəndlər, 
            şəhərlər, bölgələr 
      dursun bir-birinə qarşı. 
                                                 
* SMS oyunu –  oyun vя ya mцsabiqя iшtirakчыsыna mobil telefonla gюndяri-
lяn pullu dяstяk, qiymяtlяndirmя nюvц. 
 180
Təki yığılsın telekanallara 
         şıdırğı “SMS” yağışı. 
Bu kanallar üçün önəmli deyil 
     analitik veriliş, məntiqli söhbət, 
      axı onlar özəl kanallardır, 
      onları ən çox gəlir maraqlandırır. 
Budur işin məğzi, əlbət! 
Heç fərqində də deyillər 
      nə istəyir, nə qazanır millət. 
Bu ki, biabırçılıqdır. 
Axı belə sənət seçimi də olmaz, 
bu avaraçılıqdır, qaraçılıqdır. 
İştirakçıya, ifaçıya “SMS”  sayına görə 
                                              verilir qiymət, 
“SMS” sayına görə göstərilir diqqət. 
“SMS” sayı ilə seçilir nümunələr, birincilər, 
“SMS” sayı ilə təyin edilir  
                             zəiflər, güclülər, incilər. 
Bəs münsiflər heyəti, bəs peşəkar sözü? 
Bu haqsız seçimə mat qalmışam, düzü. 
İnformasiya kanallarımızı zəbt etmiş 
                                        bu başı pozuqlar, 
həyatın mənasını ancaq pul qazanmaqda 
                                          görən yazıqlar, 
bu –  ağlı hələ tam yetişməyən yaşlılar, 
               nə etdiyini anlamayan cocuqlar, 
bizə mədəniyyət, ədəb-ərkan dərsi keçən 
                 sinəsi, göbəyi açıqlar 
                       deyəsən yavaş-yavaş 
                         abır-həyamızı da alacaqlar, 
milləti daha gülməli vəziyyətə salacaqlar. 
Çünki Telekanal rəhbərlərinin gözləri 
hələ ki, görmür ekranları oyun-oyuncaq 
                                       meydanı edənləri. 
Çünki, hələ ki, seyrci mövqeyindədir 
ölkənin bu işə məsul başda gedənləri. 
 181 
Doğrudanmı onları maraqlandırmır, 
 nə vaxtacan millətin zövqünü  
               düşüncəsini korlayar 
                     ekranlara yol tapmış 
                             bir sıra gədə-güdə? 
Qorxuram bu naqislər, haçansa, 
         bu yolla seçələr nazirləri, 
                                     Prezidenti də! 
 
 
 
DƏMLƏR O DƏMLƏR İDİ 
 
Dəmlər o dəmlər idi, 
zaman ol zaman idi. 
       S.Ə. Şirvani 
  
Ruhun şad olsun, ustad. 
      
Könlüm qan ağlayırdı, bağ-bağçam viran idi, 
gözlərim qəm dəryası, ürəyim şan-şan idi. 
Getmişdi yari-gülrux, qismətim hicran idi, 
yetmişdi axır zaman, dörd tərəf tufan idi. 
Məni şəhadət edən o idi, canan idi, 
dəmlər o dəmlər idi, zaman o zaman idi. 
 
Ah, nə xoş günlər imiş, yar ilə ötən günlər, 
sevgi xatirəsində gül kimi bitən günlər. 
Hər anı xoş macəra, aya, ilə tən günlər, 
heyf, geri qayıtmaz ömürdən itən günlər, 
vüsalı bal dadırdı, fərağı yaman idi, 
dəmlər o dəmlər idi, zaman o zaman idi. 
 
Kimdir onunla görən, indi həmzəban olan, 
vəslindən kamyab olan, səsinə heyran olan, 
gəzdiyi yola, rizə yüz dəfə qurban olan? 
Ay onun nuru ilə evi çıraqban olan, 
bizim qoşa ömrümüz ayrı bir  dövran idi, 
dəmlər o dəmlər idi, zaman o zaman idi. 
 182
 
Heç ədalət görmədim, haqq ummaram mən daha, 
qaldım güman içində, dərd ucuz, xoş an baha. 
Qırılmışdı inamım, ümid hanı sabaha? 
Çünki müsəlman idim, üz tutmuşdum Allaha. 
Sınmışdı şah vüqarım, şux qəddim kaman idi, 
dəmlər o dəmlər idi, zaman o zaman idi. 
 
Hər ilhamlı anında, gələndə şeirin dəmi, 
bir möcüzə yaratmış o əzimlər əzəmi. 
Şamaxıda yaşadı, səsi tutdu aləmi. 
Seyyidə rəhmət deyir Fəxrəddinin qələmi. 
O ölməz söz sərrafı ayrı bir insan idi, 
dəmlər o dəmlər idi, zaman o zaman idi. 
 
 
 
SƏNƏ ELƏ GƏLİR Kİ... 
 
Sənə elə gəlir ki, düzünü sən deyirsən,  
birini biz deməmiş, yüzünü sən deyirsən.  
İstər bir rəsmi məclis, istər ziyafət olsun,  
nə zaman gözləyirsən, nə məkan gözləyirsən, 
                                    nə məqam gözləyirsən.  
Nə vaxt, harda istəsən, sözünü sən deyirsən,  
sənə elə gəlir ki, düzünü sən deyirsən.  
Bu cür təkəbbürünlə əyri dönüb düz olmaz,  
çör-çöp yanan ocaqda kül yığılar, köz olmaz.  
Biz uşaq deyilik ki, hər dəfə söylədiyin  
bər-bəzəkli sözlərin boş vədinə inanaq.  
Çox natiqlər görmüşük, dildən pərgar, sən sayaq.  
Elə ki, işlərinin axarı alınmayır,  
yadına biz düşürük, başlayır artistliyin.  
Min cür vədə verirsən, min şirin söz deyirsən;  
– az qalıb çətinliyə, hər şey əlimizdədir,  
                                  bir az da döz deyirsən.  
 183 
Ona da döz deyirsən, buna da döz deyirsən.  
Heyf, boş sözlərinə yetərincə dözmüşük.  
Biz səni dinlədikcə özümüzdən bezmişik,  
elimizdən bezmişik, işimizdən bezmişik.  
Sənə elə gəlir ki, düzünü sən deyirsən,  
birini biz deməmiş, yüzünü sən deyirsən.  
Bir qulaq as, a qardaş, sən də eylə bir səbr,  
bizim də bir balaca axı, ağlımız kəsir.  
Ətrafın kef-damaqda, qalanlar yetim-yesir.  
Xalq adından danışma, el malından danışma,  
bəsdir qoyduğun bizi anlamazın yerinə, 
çoxu susur, danışmır, nəyinsə xatirinə.  
Anlamaq çətin deyil pafoslu sözlərinin  
dolayı eyhamını, sətiraltı mənasını.  
Tanrına bir üz çevir, etmə bizdən bu sayaq  
sərvət iddiasını, dövlət iddiasını. 
Biz yaxşı bilirik ki, boş vədlər verə-verə  
özünü sən düşünür, sözünü sən deyirsən.  
Sənə elə gəlir ki, düzünü sən deyirsən,  
sənə elə gəlir ki, düzünü sən deyirsən!   
 
 
 
ÖZ YERİNİ BİLƏNDƏ 
 
İnsan, ağlı dərk edəndə 
yaşayır bu dünyada. 
Dözür neçə məşəqqətə, 
atır özün min oda. 
 
Yaşamağın, yaratmağın 
əziyyətmiş mənbəyi. 
Bircə qram balçün gəzir 
arılar min çiçəyi. 
 
 184
Bağrı qana dönməyincə 
vurulmaz bülbül gülə. 
Sevilməkçün atır bəlkə 
dağdan özün şəlalə? 
 
Təbiətin qəmzəsi çox, 
gah məkrli, gah naşı. 
Hansı eşqdən axır görən,  
buludların göz yaşı? 
 
Öz-özünü ovsunlayır 
dünya naz-savaşında. 
Bu duyğunun, bu heyrətin 
insan durur başında. 
 
Mələkləri göydən salır 
ərşə qalxan cəh-cəhi. 
Yaradanı valeh edir 
yer üzünün əşrəfi. 
 
Gözəllikdən doymur ürək, 
ha dolan, gəz yüz yeri. 
Hər ürəkdə söz yeri var, 
hər çöhrədə göz yeri. 
 
Xaliq özü yaratmışdır 
insanı cah-cəlallı. 
Hərə bir cür qiymətlidir, 
hərə bir cür maraqlı. 
 
Nə gərəksiz bir şey vardır, 
nə də ki, tam yararlı. 
Gəzir sənin atdığını 
kimsə əli çıraqlı. 
 
Məclislərə yaraşıq ol, 
el gözüdür hər biri. 
Danışmağın öz yeri var, 
oynamağın öz yeri. 
 185 
Həmişə xoş qarşılanmaz 
dəyərli söz, xoş əməl. 
Köməyinə lüzum yoxsa, 
ağır otur, batman gəl. 
 
Bir arzudur, bir istəkdir 
məqamında hər biri. 
Sevinməyin öz yeri var, 
ağlamağın öz yeri. 
 
İmkansızın əlindən tut, 
yara xeyir-şərində. 
Ömür enər qürubuna 
dünya durur yerində. 
 
Qoy ağzından gülab axsın 
danışanda, güləndə. 
İnsan daha gözəl olur 
öz yerini biləndə! 
 
 
 
NOVXANI  BAĞLARINDA 
 
Açılır könlüm, gözüm, 
Novxanı bağlarında. 
Cənnətdir çölün düzü, 
Novxanı bağlarında. 
 
Bu yerlərin ad-sanı, 
qara şanı, ağ şanı 
gəzər bağı, bağçanı 
Novxanı bağlarında. 
 
Əncil, qaysı, badamı, 
yoldan saxlar adamı. 
Dad xar tutun dadını, 
Novxanı bağlarında. 
 186
 
Tağda pomidor-xiyar 
göz oxşayar qış-bahar. 
Çiyələyi et nübar. 
Novxanı bağlarında. 
 
Əskik olmaz heç zaman, 
aş üstündə zəfəran. 
Gəl, sən də et nuş-can 
Novxanı bağlarında. 
 
Elə ki, başlar yazı, 
isti keçər gündüzü. 
Gülər Günəşin üzü, 
Novxanı bağlarında. 
 
Qumlu çimərlikləri 
dəf eyləyər dərdləri. 
Üz, qucaqla Xəzəri, 
Novxanı bağlarında. 
 
Özü bir gözəl məkan, 
insanları mehriban. 
Göstər sən də ehtiram, 
Novxanı bağlarında. 
 
Hər yerdə ədəb, hörmət, 
nə çox burda həmsöhbət. 
Ən gözəl istirahət  
Novxanı bağlarında, 
Novxanı bağlarında. 
 
 
 
 
 
 187 
 
MİLLƏTl BU HALA SALANA YAZIQ 
 
 
Azərbaycanın dövlətçilik tarixini öyrənərkən məlum olur ki, 
əsrlər boyu özümüz özümüzə qənim kəsilibmişik. 
 
Min ildir durmuşuq qardaş qəsdinə,  
araya nifaqı salana yazıq.  
Hiylə yeridikcə düzlük üstünə,  
bizi dərdə salan yalana yazıq. 
 
Dünyaya gələndə baxtsız gəlmişik,  
şahlıq arzusunda, taxtsız gəlmişik.  
Bəlkə də əzəldən vaxtsız gəlmişik,  
ilkin laylamızı çalana yazıq. 
 
Bu bəla bizləri yeyib, hey gəzər,  
hərdən bişmiş xoşlar, hərdən çiy gəzər.  
Keçi can hayında, qəssab piy gəzər,  
canının hayına qalana yazıq. 
 
Baxtsız balaların bənizi solmuş,  
millətin yarısı millətə qulmuş.  
Xeyirxah işlərə vaxt unudulmuş,  
xalqının halına yanana yazıq. 
 
Azdıq yolumuzu duman içində,  
yaşadıq ümidlə, güman içində.  
Bu sonu görünməz zaman içində  
beş günlük ömründən olana yazıq. 
 
Əsirik biz də min əsir içində,  
igidlər hiddətdən əsir içində.  
Dişi bağırsağın kəsir içində,  
aslanın qəfəsdə halına yazıq,  
milləti bu hala salana yazıq! 
 
 188
 
 
SƏN GƏLİN KÖÇÜRSƏN 
 
 
Övlada, anam qurban, 
var-dövlət, ad-san qurban. 
Hansı valideyn etməz 
balasına can qurban? 
 
Son günlər yükün köç, xəyalın dalğın, 
bu nə yır-yığışdı edirsən, qızım? 
Yol ayrıcındasan, ata evindən 
öz od-ocağına gedirsən, qızım. 
 
Yüz bəzək vurulur cer-cehizinə, 
gəlinlik paltarın mələk libası. 
Elə “can” deyirik hər bir sözünə, 
evim yaraşığı, könlüm sonası. 
 
Bu sevdan nə qədər şirin olsa da, 
bu köçün o qədər ağırdır, qızım. 
Sonu vüsal olan bu ayrılığın 
hərəni bir cürə ağrıdır, qızım. 
 
Qardaşın fikirli, bacın nigaran, 
anan gündə yüz yol dolur, boşalır. 
Bizi tək buraxmır doğmalar bir an, 
evimiz bir ucdan dolur, boşalır. 
 
Əlbəttə, böyüyüb gəlin köçməyin  
bizim hamımızın ülvi istəyi. 
Amma ki, ay mənim nazlım, göyçəyim, 
günbəgün qəlbimin artır göynəyi. 
 
Toya hazırlaşır qonum-qonşular, 
kimi kostyum gəzir, kimi don seçir. 
Ata evindəki bu son həftən də 
bir göz qırpımında əriyib keçir. 
 189 
 
Yığışıb başına qohumlar, dostlar, 
toyundur, sən vəfa andı içirsən. 
Allah, bundan gözəl bir günmü olar, 
sevib-sevildiyin evə köçürsən?! 
 
Şənlik davam edir öz axarında, 
“Şadlıq sarayı”nda hər şey xoş, gözəl. 
Sən indi ömrünün ilk baharında, 
mənimsə başımda yüz fikir gəzər. 
 
Sən gəlin köçürsən, bu şad günündə 
pərişan olan kim, deyib-gülən kim. 
Ananla birlikdə, baxıram, hərdən 
gözünün yaşını gizli silən kim. 
 
Məclis sona yetir, qonaqlar gedir, 
görüşüb ayrılır doğmalar bir-bir. 
Sonuncu “Vağzalı” sədası gəlir, 
sonuncu “Vağzalı” zalı titrədir. 
 
Mənsə nigaranam hamıdan artıq, 
özümdə deyiləm, niyə, bilmirəm? 
Səni toy evindən yola salmağa 
gəlib “üç kəlmə söz” deyə bilmirəm. 
 
Qorxuram qəfildən hönkürə biləm, 
kövrəlib ağladam hamını, qızım. 
Bu aciz, bu zəif görkəmim ilə 
pozmaq istəmirəm halını, qızım. 
 
Yola salmağıma məndə hal hanı, 
ürəyim köksümdən çıxır az qala? 
Mənim bu ağrımı, iztirabımı 
ancaq qız atası duyar, ay bala. 
 
 190
Güc tapıb əlindən tuta bilmirəm, 
yanaşıb üzündən öpə bilmirəm. 
Çəkilib dururam bir az kənarda, 
gözüm yaşla dolur, qəlbim qubarla. 
 
Gedirsən, gözlərin məni axtarır, 
gedirsən, ürəyim gedir yanında. 
Səni öz sevdiyin oğlan aparır, 
mənimsə min təlaş gəzir canımda. 
 
Bir acı sərməstlik sındırır məni, 
təngimiş nəfəsim yandırır məni. 
Kimsə soruşmasın bu halın nədir, 
axı ciyərparam yol üstündədir?! 
 
Bilsən nə çəkirəm, ay canım, gözüm, 
qoymadın canımda rahatlıq, dözüm. 
Sən məni, gör, necə kövrəltdin, qızım, 
sən mənə ağlamaq öyrətdin, qızım?! 
 
 
 
TOY GÜNÜ 
 
Nəriman Məmmədov musiqi bəstələmişdir 
 
Çıxmışam bir çətin yola, ay Allah, 
şirinmiş hər şeydən bala, ay Allah. 
Sən mənim ömrümdən kəsib illəri, 
balamın baxtına cala, ay Allah. 
 
Qovuşur taleyi iki cavanın, 
ürəklər fərəhlə döyünür bu gün. 
Arzusu gül açır ata-ananın, 
nənələr, babalar öyünür bu gün. 
 
Bəy oğlan qamətli, sağlam, ucaboy, 
gəlin şəhla gözlü, dodağı püstə. 
Tanrı bəd nəzərdən hifz eyləsin, qoy 
üzərlik yandırın başları üstə. 
 191 
Bu xoşbəxt anında, a dostlar, gəlin, 
içək sağlığına bəylə gəlinin. 
Bu günkü izdivac təntənəsiylə 
təməli qoyulur bir ailənin. 
 
Sən də bəy qardaşım, min dəfə sevin, 
şükür et taleyin bu qismətinə. 
İsməti özündən gözəl sevgilin, 
qoy şərəf gətirsin ləyaqətinə. 
 
Sultanlıq saydığın subaylıq dövrü 
çevrilsin əbədi bir xatirəyə. 
Bağlan varlığınla, ülviyyətinlə 
yanında oturan məlaikəyə. 
 
O bir nazəndədir, bir yaraşıqdır, 
oyna hər nazına, hər savaşına. 
Onun hər gülüşü yaşıl işıqdır 
səni çatdırmaqçün arzu başına. 
 
O, sənin qurduğun yuvaya gərək, 
o, sənin udduğun havaya gərək. 
Onsuz boğazından keçməsin çörək, 
o, sənə həm arxa, həm dost, həm bəzək. 
 
Gör, necə kövrəlir, o, sərt qaynatan, 
sevinir, gözündən yaş axa-axa. 
Bu istək hər hissdən güclüymüş, aman, 
qızın aparırsan o, baxa-baxa! 
 
Kaş belə böyüyə bütün övladlar, 
kaş belə evlənə bütün subaylar. 
Kaş belə öyünə bütün analar, 
kaş belə sevinə bütün atalar. 
 
Qoy, bu toy hamıya xoş örnək olsun, 
mübarək, mübarək, mübarək olsun! 
 192
 
 
ŞİP-ŞİRİN XƏDİCƏ 
 
Şirin bala olmuşam, 
babamgilə gəlmişəm. 
Xörəyimi yemişəm, 
oynamışam, gülmüşəm. 
Hamını tanıyıram, 
hamını istəyirəm. 
Babamı istəyirəm, 
nənəmi istəyirəm. 
Arada babam ilə 
gəzməyə də çıxıram. 
Hər şeyə marağım var, 
hər tərəfə baxıram. 
Binalara, parklara 
boş yerə baxmayıram. 
Harda nə görürəmsə, 
yadımda saxlayıram. 
Daha böyümüşəm mən, 
çox şey öyrənmişəm mən. 
Acıqlı anlarımda 
dəcəl işlərim də var. 
Məni hirsləndirənçün 
iti dişlərim də var. 
Olub, belə anımda 
nadinclik də etmişəm. 
Kimini cırmaqlayıb, 
kimini dişləmişəm. 
Amma çox mehribanam 
bütün doğmalarımla. 
Günüm daha xoş keçir 
əziz atam, anamla. 
Hamını tanıyıram, 
hamını istəyirəm. 
 193 
Babamı istəyirəm, 
nənəmi istəyirəm. 
Xalamı istəyirəm, 
bibimi istəyirəm. 
Dayımı istəyirəm, 
əmimi istəyirəm. 
Hamının da adını 
deyirəm bircə-bircə. 
Çünki çox yaxşı qızam 
mən şip-şirin Xədicə. 
 
 
  
ŞƏKƏR BALAM, BAL BALAM 
 
Şəkər balam, bal balam, 
saçları sığal balam. 
Baxışları mənalı, 
qaşları hilal balam. 
 
Üzündə ağ işıq var, 
gözlərində cazibə. 
Özünü çox istədir 
mənim bu maral balam. 
 
Körpə fidan kimidi, 
zərif ləçəklərini 
çöhrəsində gəzdirir 
yanaqları al balam. 
 
Evimin sonasıdı, 
qəlbimin aynasıdı. 
Sanki Ay parçasıdı 
mənim nurcamal balam. 
 
 
 194
ŞƏKƏR QIZIM, BAL QIZIM 
 
Qızım Züleyxa üçün 
 
Arzuların qanadında doğuldun, 
isidirsən hamımızı odunda. 
Nə xoş gündə, nə xoş anda doğuldun, 
iki sevgi yaşadırsan adında. 
 
Evimizin yaraşığı, sonası, 
başımızın ucalığı, tacısan. 
Bir gör, neçə ataların anası, 
bir gör, neçə qardaşlara bacısan?! 
 
Əmi, bibi sənə «anam» deyirlər, 
həm anamın əvəzisən, həm qızım. 
Hərənin bir ulduzu var, deyirlər, 
sənsə mənim qoşa yanan ulduzum. 
 
Harda olsam özümə yer tapmaram, 
eşitməsəm əgər o gün səsini. 
Sən, ay mənim şəkər balam, bal balam, 
sevən varmı bu qədər körpəsini? 
 
Hərdən səni çağıranda adınla, 
ürəyimdə xatirələr oyanır. 
Qabağıma, gül balam, sən çıxırsan, 
xəyalımda doğma anam dayanır. 
 
İki adı yaşadırsan özündə, 
hər birisi sehrlənmiş bir dünya. 
Bu sevgidən bir məstlik var gözümdə, 
heç bilmirəm gerçəkdi bu, ya röya... 
 
Yüz duyğuyla sənə bağlı ürəyim, 
mat qalmışam bu istəyə, arzuya. 
Sən ey mənim cənnət quşum, mələyim, 
yuxudursa, qoy uzansın bu röya. 
 195 
 
 
BACILAR 
 
Yüz yol nazımızı çəkər, yorulmaz 
yüz yol qayğımıza qalan bacılar. 
Qardaşla sevincin bölməkdən doymaz 
qardaş qadasını alan bacılar. 
 
Ağrıyan görəndə bir yerimizi 
özünə diləyər dərd-sərimizi. 
Canından çox sevər hər birimizi 
sevgisi tükənməz ümman bacılar. 
 
Daim üstümüzdə nəzəri, gözü, 
bizik güvənc yeri, bizik əzizi. 
Anasız qardaşa ana əvəzi, 
dərdi ürəyində pünhan bacılar. 
 
Əskilməz qəlbində mehr-məhəbbət, 
arzusu, istəyi, dözümü heyrət. 
Qardaşdan umduğu bir quru diqqət 
görməsə, can evi talan bacılar. 
 
Nəfəsi müşk-ənbər, ürəyi kövrək, 
çiçək tək zərifdir, ceyran tək ürkək. 
Naqafil, ürəyi yaz buludu tək 
bir incə məqamdan dolan bacılar. 
 
Biz də yaranmadıq boş şöhrət üçün, 
yarandıq bacıya sədaqət üçün. 
Kim desə qardaşlar ölmür sizinçün, 
inanın, yalandı, yalan, bacılar. 
 
 
 
 196
MƏNİM DOĞULDUĞUM KƏND 
 
 
 
Dünyaya gəldiyim, uşaqlığımı keçirdiyim el-obama  
və onun sadə insanlarına ithaf edirəm. 
 
Mənim doğulduğum uzaq bir kənd var, 
orda hər qarış yer mənə əzizdir. 
Kəndin qabağından kiçik çay axar, 
suyu bulaq kimi safdır, təmizdir. 
 
Mənim doğulduğum o kiçik kəndin 
çayının nə qədər bulaqları var. 
Bulaqlar üstündə nəhəng ağaclar 
yayda dörd tərəfə kölgə salarlar. 
 
Necə doğma idi o çayın suyu, 
yazın əvvəlindən orda çimərdik. 
Tuqay meşələri dərələr boyu 
çaya da, bizə də keşik çəkərdi. 
 
Bu nadir ağaclar yayda sərasər 
örtərdi çətirtək çayın üstünü. 
Çimib oynayardıq axşama qədər, 
gündən qorunardıq isti yay günü. 
 
Hərdən yapışıb bir quru kötükdən 
dərin sularına qırmaq atardıq. 
Qorxmazdıq sürüşüb suya düşməkdən, 
həvəslə, ləzzətlə balıq tutardıq. 
 
Çıxıb durardıq bir budaq üstündə, 
çayın yatağına qırmaq atardıq. 
Elə olurdu ki, bəzən bir gündə 
hərəmiz bir neçə balıq tutardıq. 
 
Bu sıx meşələrdə hərdən azardıq, 
gəlib yığılınca bulaq başında. 
Dırmanıb bıçaqla adlar yazardıq 
dəmir ağacının budaqlarında. 
 197 
 
Ocaq qalayardıq bulaq başında, 
bayram eyləyərdik həmin axşamı. 
Çöldə bişirilən o balıqların 
tamam ayrı idi ləzzəti, tamı. 
 
O qədər qaçardıq ocaq başında, 
yanağı yanardı neçə uşağın. 
Bir göz qırpımında gümrahlaşardıq, 
içəndə suyundan «Böyükbulağ»ın. 
 
Quş kimi çıxardıq o ağaclara, 
dələtək gəzərdik o budaqları... 
Tamam o yerlərlə bağlıdır mənim 
uşaqlıq dövrümün şıltaq çağları. 
 
Heyf, suyu şirin o gur bulaqlar 
indi ağlayırlar baxımsızlıqdan. 
Bir vaxt bizdən bezən o şux budaqlar 
yolçunu səsləyir sanki uzaqdan. 
 
Heyf, o meşələr qırılır yaman, 
daha nə çimən var, nə də oynayan. 
O çayın suyu da azalıb tamam, 
dəyişib təbiət, dəyişib zaman. 
 
                     II 
 
Deyəsən ayılıb eloğlularım, 
hərə çay boyunca bir çəpər çəkir. 
Çəpər arxasından təzə pöhrələr 
yenə bəhsəbəhslə göyə yüksəlir. 
 
Bəsləyin, böyüsün zərif nihallar, 
qoy, Qəni, Nəriman, Həsən... adıyla. 
Doğmalıq görməsə tamam qırılar, 
qoruyun onları ürək oduyla. 
 198
 
Gümüşü suların yaşıl qolları - 
bu yamac meşəsi, bu çay meşəsi. 
Dolsun həyətlərə, tutsun yolları, 
uzansın kənd boyu Tuqay meşəsi. 
 
                     III 
 
Mənim böyüdüyüm o kiçik kəndin 
böyüyü, kiçiyi sadə, mehriban. 
Bölər dost-tanışla son tikəsini, 
edər qonağına evini qurban. 
 
Nə qədər müəllim, mühəndis, həkim, 
ilk öncə o kənddə məktəb bitirmiş. 
Neçə söz sərrafı, el ağsaqqalı 
o kəndin adına şöhrət gətirmiş. 
 
Mənim fəxr etdiyim o kənd cəbhəyə 
nə qədər say-seçmə əsgər göndərmiş. 
Sən demə, cəbhəyə oğul göndərmək, 
Vətəni qorumaq qədər çətinmiş. 
 
Mənim çox sevdiyim o doğma kəndin 
igid oğlanları, qəşəng qızları... 
Ehey... uşaqlığım, gənclik illərim, 
sizi xatırladım, qəlbim sızladı. 
 
Adı qəlbimdədir olsam da harda, 
yaşar istəyimin ucalığında. 
İndi arzum budur: – yaşayam orda, 
ömrün qürubunda, – qocalığımda. 
 
Ora ana yurdu, ata ocağı, 
müqəddəs ruhların uyuduğu yer. 
Mənim də Tanrıdan bir umacağım, – 
Allahım, hər kəsə öz yurdunu ver! 
 199 
 
DAĞLARIN 
 
Dindirməsən ağrı tutar başından, 
hirsləndirsən şimşək çaxar daşından. 
Yer titrəyər, daş ayrılar daşından, 
deyərsən ki, dişi düşüb dağların. 
                                Vahid Əziz 
 
Yaşıllığı yaraşıqdır yaşından, 
bulud-bulud göy tökülür başından. 
Gözəllikdir daş qopubsa daşından, 
mən deməzdim dişi düşüb dağların. 
 
Arzusu nə, istəyi nə, kim bilir? 
bulaqları həzin-həzin dindirir. 
Çaylarını elçi kimi göndərir, 
ümmanlara işi düşüb dağların. 
 
Sinəsindən qüvvət alan ağaclar, 
çiçəkləyər, ətirlənər hər bahar. 
Zirvəsində mənəm-mənəm deyən qar 
ətəyinə, hey sürüşüb dağların. 
 
Mərdliyindən xəbərdardı görənlər, 
tarixə bax, yaradıbdı, gör, nələr?! 
Bir-birini kölgə kimi güdənlər 
kol-kosuna çox ilişib dağların. 
 
Dərdin sordum, ağrımadı cəfadan, 
söhbət açdı gözəllikdən, səfadan. 
Daşlarından damcılanan vəfadan 
Fəxrəddin də bir az içib dağların. 
 
 
 
 
 200
GÜL HEYRƏTİ 
 
              Kür, sənə bənzəyən nəğməm olaydı. 
                                    Əli Kərim 
        Gül, sənə bənzəyən şeirim olaydı. 
                               Paşa Qəlbinur 
 
Gül, sənə bənzəyən şeirim olaydı, 
gəzəydi dünyanı qarışbaqarış. 
Hər qəlbdə, hər dildə yeri olaydı... 
sənin yaratdığın sevgiyə alqış! 
 
Gül, sənə bənzəyən şeirim olaydı, 
istək bəxş edəydi duyğusuzlara. 
Gül, sənin həyatın ilahi paydı, 
müqəddəslik hara, laqeydlik hara? 
 
Gül, sənə bənzəyən şeirim olaydı, 
ancaq öz ömrünü yaşayaydı, kaş. 
Sənət sorağında, söz meydanında, 
bir misra yükünü daşıyaydı kaş. 
 
Gül, sənə bənzəyən şeirim hardadı, 
bu bir arzu idi, xam xəyal idi? 
Mən sənin önündə heyrətlənmişdim, 
təbim də qəlbim tək əhli-hal idi. 
 
 
 
BADAM AĞACI 
 
Novxanı bağlarında Badam ağacı bu il  
yanvar ayında çiçəkləmişdi. 
 
Bu nə vaxtın oyanışı, gəlişi, 
bürünmüsən ağ çiçəklər tülünə. 
Ətrafında qaysı, gilas büzüşüb, 
sən bəzənib bənzəyirsən gəlinə. 
 201 
Hələ qışın qar-sazağı  qabaqda, 
hələ səni dolu döyər, don vurar. 
Hələ ilin yaz ovqatı uzaqda, 
qəfil soyuq kökünü də yandırar. 
 
Bu yerlərin dəli Şimal küləyi 
hələ səni budaq-budaq yolacaq. 
Ay baharın müjdəçisi, mələyi, 
çiçəklərin solub vağam olacaq. 
 
Təbiətin şıltaqlığı, a nazlım, 
əcəb səni tora salıb, aldadıb. 
Çox  yuxusu  ağırlarla işi yox, 
ancaq səni vaxtından tez oyadıb. 
 
Gözəlliyin cəzb etsə də adamı, 
yaz qabağı tənə səni üzəcək. 
Bir də vaxtsız çiçək açma, badamım, 
bağban səni barsız bilib kəsəcək. 
 
 
 
XANBULAN 
 
Lənkəran-Astara yolunun 15-ci km-dən sağa dönüb 4,5 km 
yolu Xanbulan çayının yatağı boyu, əsrarəngiz mənzərəsi olan 
Talış sıra dağlarına qalxdıqca, füsunkar ormanların məxsusi ya-
raşığına tamaşa etməkdən doymamış, qıvrıla-qıvrıla dırmanan 
dağ yolları ilə irəliləyib Xanbulan dəryaçası ərazisinə yaxınlaşan 
nabələd seyrçi sanki qədim dini məxəzlərdə təsvir olunmuş cənnət 
bağına daxil olur. Birdən işıqlı üfüq kimi nəzərə çarpan, bu, me-
şəli dağların əhatəsində üç iri yataq boyu dərin dərələrə dolub 
daşmağa çalışan və öz görünüşü ilə, ilk baxışda, uçan quşun nə-
həng əksini xatırladan, möhtəşəm, bir az da vahiməli, açıq-mavi-
yə çalan, geniş yataqlı gümüşü sular gözəlliyindən havalanmış 
müsafirlərə heyrətedici bir sevinc bəxş edir. 
 202
Bu «ağzına su almış» dərələrin və «suda boğulan» dağların 
qorxunc sakitliyi, vahiməli görünən suların lal duruşu, ətrafdakı 
quru ərazidə hər ağacın, kolun, otun sanki yenicə yuyulub təmiz-
lənərək müqəddəs bir paklığa məhkum olunduğu bu yer, təsiri al-
tına saldığı hər bir duyğulu insanı istər-istəməz öz bənzərsiz gözəl-
liyinin tərənnümçüsü olmaq zorunda saxlayır. O məftunedici zorun 
qarşısında tab gətirməyənlərdən biri də bu sətirlərin müəllifi oldu. 
Biz orada olan müddətdə, günün axırı, təbiətinə külək yad 
olan Xanbulana bir duman axını hücum çəkdi və suyun üstündə, 
bir metrə qədər hündürlükdə asılıb dayandı. Sakit sularda sanki 
bir canlanma yarandı. Dumanda sınan solğun Günəş şüalarından 
cuşa gələn Xanbulan suları yaraşıqlı sinəsində bir rəngarənglik 
yaratdı. Biz dəryaçanın yatağından addım-addım uzaqlaşıb yu-
xarı qalxdıqca, bu mavi müstəvi üzərində sayrışan şüalar da Xan-
bulanın gümüşü sularını rəngdən-rəngə salırdı. 
Sonradan öyrənəcəyəm ki, sahəsi 280 hektar, dərinliyi 72 
metr, su tutumu 52 milyon kub metr olan Xanbulan dəryaçası 
Lənkəran şəhərindən 100 metr yüksəklikdə yerləşir! Doğrudan 
da, füsunkarlığı qədər də qorxulu olan, vahimə yaradan görünü-
şünə rəğmən, hədsiz cazibədar bu qənirsiz dağlar gözəlini mən də 
vəsf etməyə çalışdım. 
 
Nə füsunkar görkəmi var bu yerin, 
öz hüsnündən xəbərsizdir Xanbulan. 
Dolub qorxunc dərələrdə dərinə, 
durğun sulu bir dənizdir Xanbulan. 
 
Bəndə düşüb dağ çayının axarı, 
qərar tutub Lənkərandan yuxarı. 
Səma kimi açıq-mavi suları, 
bulud kimi tərtəmizdir Xanbulan. 
 
Gəl, yaxından, qalx, yüksəkdən bax ona, 
sən baxdıqca, o da girsin min dona. 
Sığınıbdır yaşıl dağlar qoynuna, 
qənirsizdir, bənzərsizdir Xanbulan. 
 203 
Göy otları gözü şehli gül kimi, 
örtür duman üzərini tül kimi. 
Yağmuru da leysan kimi, sel kimi, 
ay üzlüdür, pakbənizdir Xanbulan. 
 
Burda zəhmət ətirlidir hər qarış, 
yaradana borcludur hər yaranış. 
Xanbulanı tikənlərə min alqış, 
silinməyən izimizdir Xanbulan. 
 
Təbiətin bu ecazkar qüdrəti, 
yaradıbdı özü boyda heyrəti. 
Qəlbimizə həkk olunub əbədi, 
şirin-şəkər sözümüzdür Xanbulan. 
 
Məftunluqdan donub düşdük dərdə biz, 
bu sehrli, cənnətməkan yerdə biz, 
qismət oldu, qonaq qaldıq burda biz, 
elə bildik evimizdir Xanbulan, 
hamımıza çox əzizdir Xanbulan. 
 
 
 
LƏNKƏRAN 
 
Yaşıl dona bürünübdü bu şəhər, 
yaraşıqdır başdan-başa yolları. 
Bu şəhərin ətrafını bəzəyər 
ətir saçan narıngi, çay kolları. 
 
Tanrı verib hər nemətin bu yurda, 
torpaq münbit, meşə zəngin, çay gözəl. 
Bu diyarın bənzəri yox heç harda, 
qış mülayim, yaz ətirli, yay gözəl. 
 
Arzuları çiçək açan Lənkəran, 
ömrümüzə işıq saçan Lənkəran. 
Hüsnü təravətli, gözəl Lənkəran, 
nazlı, səxavətli, gözəl Lənkəran. 
 204
Dağ başında zümrüd gözlü Xanbulan 
bir töhfədir bu torpağa Tanrıdan. 
İnsanları zəhmətsevər, mehriban, 
igidləri şücaətli, qəhrəman. 
 
Bir tərəfin mavi Xəzər, Lənkəran, 
bir yanını dağlar bəzər, Lənkəran. 
Gəlib baxan salar nəzər, Lənkəran, 
sevgin ürəklərdə gəzər, Lənkəran. 
 
Şəhər demə, şəhərlərin gözəli, 
gül çöhrədə qara xaldır Lənkəran. 
Kərpic-kərpic ucaldıqca evləri, 
sanırsan ki, Tacmahaldır Lənkəran. 
 
 
 
MASALLI 
 
Sən mənim dünyaya göz açdığım yer, 
sən mənə torpağı sevdirən məkan. 
Sən mənim ilhamla söz açdığım yer, 
sən mənə Vətəndə Vətənsən, inan. 
 
Qoynunda hər fəslin öz gözəlliyi, 
yazın yüz ətri var, qışın qarı var. 
Sinəndə Xəzərin rəngarəngliyi, 
yaşıl ormanların şux vüqarı var. 
 
Tuqay meşələri tamam tamaşa, 
hər pöhrə, hər çiçək ruha dad verir. 
Yüzillik palıdlar verib baş-başa, 
on arşın qırağa qol-qanad verir. 
 
Viləş dəryaçası bir sü pərisi, 
ayna sularında sonalar çimir. 
Bu dağlar gözəllik mücəssəməsi, 
baxır gözəlliyin heyranı kimi. 
 205 
Ey doğma diyarım, cənnətməkanım, 
hər ovuc torpağın bir ovuc zərdi. 
Sən qəlbimdə sevgim, cismimdə canım, 
sinən başdan-başa müqəddəs yerdi. 
 
Sakit baxmaq olmur burda heç nəyə,  
«İsti su» qaynayır qışın qarında. 
Mişarçay dağları bölüb ikiyə, 
sis, duman saxlayır aralarında. 
 
Qərarım, qüdrətim, qəlbim bu yerdə, 
bura idrakımın güvənc yeridir. 
İlk duyğum, sevincim, sevgim bu yerdə, 
bura xəyalımın söykənc yeridir. 
 
Səndən uzaqlarda olsam da, nə qəm, 
daim təmsilçinəm, nümayəndənəm. 
Mən ki, özüm boyda bir qəribinəm, 
gəlib qızınıram oduna hərdən. 
 
Hələ yol gedirəm, sevgin canımda, 
hələ arzuların qanadındayam. 
Bəlkə də bu dünya okeanında 
mənbəyi sən olan bir sısqa çayam. 
 
Mən sənsiz nəçiyəm, mən sənsiz nəyəm, 
birdən darıxarsan, oğlun hardadır? 
Bir nəhəng ağacda budaq kimiyəm, 
nə qədər artsam da, köküm burdadır. 
 
Sən mənim hər yerdə şöhrət çələngim, 
sən mənim başımda tacım, Masallı. 
Sən mənə qoynunu açırsan – gəlim, 
mən də qollarımı açım, masallı. 
 
 
 206
 
TORPAQ EŞQİ 
 
Bu yerlər misallı təbiət hanı, 
ağarır çəməndə şeh qırov kimi? 
Dağlar yorğun düşmüş dəvə karvanı, 
şəlalə səslənir zınqırov kimi. 
 
Qayğıyla bəslənib bu torpaq bütün, 
qayğısız yarpaq da solar bu yerdə. 
Yaşıl çəmənlərin xatiri üçün, 
daşlığa düşübdür yollar bu yerdə. 
 
Zəhmətdir vüqarı, başının tacı, 
Fərhad külüngünü burda vurubdur. 
Arılar palıdın, dəmirağacın 
bağrının başında yuva qurubdur. 
 
Vətən — nəyə gərək onsuz ömür-gün, 
ən böyük şöhrət də odur insana? 
Vətəni Vətəntək qorumaq üçün 
bir ovuc torpaq da borcluyuq ona! 
 
 
 
YURD YERİNİN KÜLÜNDƏN ÖP 
 
Sözü baltək yığanların, 
başına dön, dilindən öp. 
Üzündən nur yağanların 
ətəyindən, əlindən öp. 
 
Qızılgülə eylə nəzər, 
məclis bəzər, əldə gəzər. 
Tikanından etmə həzər, 
butasından, gülündən öp.  
 207 
Xəzan vaxtı hər yarpağın 
bağrı çatlar tər budağın. 
Yazda dirilən torpağın 
çəmənindən, çölündən öp. 
 
Gənclik bir də düşməz ələ, 
yaşamağa dəyər hələ. 
Könül ver bir şirin dilə, 
üzündəki telindən öp. 
 
Gözəlliyə aləm heyran, 
qarşısında donar zaman. 
Sonasına ayna tutan 
suları saf gölündən öp. 
 
Bir sonu var hər həvəsin, 
qərib yerdə ömür bəsin. 
Yurd dediyin müqəddəsin, 
ocağından, külündən öp. 
 
                        
 
BU DÖVRAN 
 
Ən böyük arzudur, ən şirin yuxu, 
düşübdür ağıza, dilə bu dövran. 
Dadından, ətrindən məst olur çoxu, 
bənzəyir qönçəyə, gülə bu dövran. 
 
Udduğun havadır, yediyin çörək, 
ancaq öz ağlınla qurasan gərək. 
Qədrini bilməsən, diləmə kömək, 
verəcək ömrünü yelə bu dövran. 
 
Yolunu tutdunmu, bəxtiyar edir, 
əlində zər də var, zor da var edir. 
Hərdən əzizin də elə xar edir, 
oxşayır bir coşqun selə bu dövran. 
 208
Gah zülmət gecədir, gah aydın səhər, 
kiminə eyş-işrət, kiminə qəhər. 
Xoş keçən hər günü ömrə bərabər, 
sığışmır bir aya, ilə bu dövran. 
 
Neçə təzə bəyə gəlin otağı, 
neçə zavallıya ölüm yatağı. 
Yüyənsiz at kimi başı aşağı 
gedir hey, belədən-belə bu dövran. 
 
Gəz Vətən boyunca, dünya boyunca, 
məclis qur dörd yanda, imkan olunca. 
Ürəyin çəkəndən ye, iç doynuca, 
bir də düşməyəcək ələ bu dövran. 
 
Bir bağdır, yetirmiş yüz növrağını, 
bülbüllər vəsf edir hər yarpağını. 
Əymiş qənşərində şah budağını, 
sənindir, sənindir hələ bu dövran. 
 
Fəxrəddin, bulanmaz çeşmə gözündən, 
öyrən keçmişindən, söylə özündən. 
Bir hikmət taparsa, üç-dörd sözünnən 
tanıdar səni də elə bu dövran. 
 
 
 
OYAN, SƏRKƏRDƏ BABAM 
 
Nə vaxtdır dilimdə əzbərdir adın, 
yurdumun general əsgəri Həzi. 
Sən gərək əlli il gec doğulaydın, 
əsrin Azərbaycan hünəri Həzi! 
 
Nə vaxtdır yuxumda, ürəyimdəsən, 
nə vaxtdır səninlə danışıram mən. 
Bəlkə mən biləni sən bilməyirsən, 
bəlkə hiddətimdən alışıram mən? 
 209 
 
Tapdaq altındadır yenə el-obam, 
dolaşır sərgərdan ruhun narahat. 
Sinəsi güllədən yaralı babam, 
səni məzarda da qoymuruq rahat. 
 
Dözdü təhqirlərə hissim, varlığım, 
gör, biz nə sayırdıq, düşmən nə saydı? 
Sənin qətiyyətin, əzmkarlığın, 
kaş bu gün bizlərə örnək olaydı! 
 
Dağüstü parka da çıxa bilmirəm, 
dişim dodağımı doğrayır, babam! 
Gəlib məzarına baxa bilmirəm, 
başım xəcalətdən ağrıyır, babam! 
 
Oyan, bir anlığa, bircə anlığa, 
sərkərdə dərsi ver bir çoxlarına. 
Günü eyş-işrətdə keçən «bəy»lərin 
bəlkə haram qatdın, yuxularına. 
 
Hərbin ilk günündən atıldın oda, 
sən yuxu bilmədin, qazanc bilmədin. 
Qəlpədən deşilmiş şinelini də 
üç ildə bir dəfə dəyişdirmədin. 
 
Oyan, dərdli babam, dözdüyün yetər, 
düşmən torpağımı döndərir külə. 
Vətən keşiyində duran nazirlər 
bağ tikir, restoran açırlar hələ. 
 
Belə sərkərdədən boluq, Maşaallah, 
çoxunun cüt ulduz qonub çiyninə. 
Qeyrəti düşməndə qalan general 
mundir geyinməsin gərək əyninə. 
 
 210
Oyan, qadir babam, elə bu saat, 
bircə komandana səfərbər olaq. 
Böyüklü, kiçikli duraq farağat, 
əmrinlə döyüşkən bir əsgər olaq! 
 
Nə vaxtdır dilimdə əzbərdir adın, 
yurdumun general əsgəri Həzi. 
Sən gərək əlli il gec doğulaydın, 
əsrin Azərbaycan hünəri Həzi! 
                                                                1992 
 
 
 
TƏNQİDÇİ SOYDAŞIMA 
 
 
 
dəyərli tənqidçi Vaqif Yusifliyə 
 
Mən öz şeirimi yazdım, sən tənqid etdin, 
mən fikrimi  söyldəim, sən təhlil etdin. 
Mən bir əkinçi kimi söz toxumunu  
                              ağ vərəqlərə səpdim. 
Sən təmkinlə, səbrlə alağını təmizlədin. 
Mən bir bağban kimi çiling vurdum, bağ əkdim, 
sən əyrisini, qüsurlusunu kəsdin, 
      yaxşısını bəslədin, əzizlədin. 
Beləcə yanaşı yaşadıq hər sözdə, misrada, 
                                    mən üzdə, zahirdə, 
                                             sən gizli, mənada. 
Hərəmiz öz işimizi gördük, 
                                kərpic-kərpic, divar-divar 
bir şeir binası hördük. 
Bu yolda qoşa çəkdik hər əziyyəti, 
qoşa daşıdıq hər möhnəti. 
Ancaq şeir yaranandan sonra  
mənim adıma yazıldı, əzəməti, şöhrəti. 
Sənin köməyinlə qələmim  
misra-misra, şeir-şeir bərkidi. 
 211 
Bəlkə bu da bir təzaddı, bu da bir ömür payı. 
Mənim qismətində həm zəhmət payı,  
                                 həm şöhrət payı. 
Səndə isə sadəcə yük payı. 
Ancaq qəmin kəm, 
                        sən bir müqəddəs yaradan, 
hər sözdə, sətirdə bənzərsiz ömür yaşayan. 
Adın xatırlanacaq hər zaman, 
sənətlə bağlı hər məclisdə, tədbirdə, 
məqamın həmişə öndədir, şeir olan yerdə. 
Eşq olsun sənə, ey zəhmətkeş,  
                    təmənnasız və iddiasız insan.  
Əslində, sən məndən yüksəkdə durmusan. 
Əgər yaşayacaqsa bir şeirim, on misram, 
bütün bunlar üçün sənə minnətdaram, 
səmimiyətimə inan! 
 
 
 
DƏRDLƏRİM 
 
Nə tez doldu ağrı-acı canıma, 
yerdən çıxdı, göydən endi dərdlərim? 
Həm yaşımla, həm günümlə yarışır, 
neçə yüzdü, neçə mindi dərdlərim. 
 
Baş-başadır burda qüssə, qəm, kədər, 
gah ağrıyar, gah ağrımı dinləyər. 
Gizli sızlar, həzin ağlar, inləyər, 
içimdəki sarı simdi dərdlərim. 
 
Yarı xiffət, yarı ahdı, yaşanmaz, 
nə ay bilər, nə il bilər, nə qış-yaz. 
Ağırlıqdan, böyüklükdən daşınmaz, 
düzümlənmiş dağdı indi dərdlərim. 
 
 212
Əvvəl bir az ümidliydi, şirindi, 
olan-qalan ümidim də əridi. 
Ağlar könlüm mətinləşdi, kiridi, 
daha tamam qəzəb, kindi dərdlərim. 
 
Dözümlü xalq, hər bir dərdə alışan, 
köləliklə, məddahlıqla barışan. 
Ey bu xalqı sındırmağa çalışan, 
sənə qarşı nifrətimdi dərdlərim! 
 
 
 
QUDURĞAN 
 
Beş gündür vəzifə görmüsən hələ,  
səsini, üzünü tanımaq olmur.  
Adımız yadından çıxır az qala,  
unutqanlığını anlamaq olmur. 
 
Dost idik, doğmaydıq biz ki, keçmişdən,  
bu nə təkəbbürdü, bu nə ədadı?  
Sən özün bir ayrı gəda imişsən,  
elə ətrafın da bir cür gədadı. 
 
Nə tez yekələndin, peysərin şişdi,  
gözün ayağının altını seçmir?  
Qarnın tuluqlaşıb, başın "yemişi",  
əvvəlki geyimin əyninə keçmir. 
 
Dolan qəmdən qıraq, ələmdən uzaq,  
qoyma əzə səni qeyrət ağrısı.  
Axı, nə vecinə Vətən, kütlə, xalq,  
yaşa özün üçün,–  budur doğrusu.  
 
Yeni vəzifəndə təzə dost ara,  
əvvəlki tanışlar, doğmalar kimdi?  
Əlbəttə, sən hara, köhnələr hara? 
Ətrafın hamıya qulp qoyur indi. 
 213 
 
Bu kütlə sadəlövh, sən bir bic təkə,  
ay qoyun kürkünə bürünən tülkü.  
Sənin kimilərin əliylə bəlkə,  
düşüb bu zavallı gününə ölkə? 
 
Bircə yol özünə sual versənə, 
sən kimsən, düşüncən, vicüdun nədir?  
Quruluğun, əsla toxunmur mənə,  
ancaq nankorluğun ürək göynədir. 
 
Əgər tək olsaydın, nə qəm, dözərdik,  
artır məmləkətin nadanı yenə.  
Nə bilim, bəlkə də özümüz verdik  
sənintək nakəsə imkanı yenə. 
 
Mənim ki, millətim sadədir, əcəb,  
bəs bu qudurğanlar tapılır hardan?  
Yəqin gün gələcək, cavab verəcək,  
bu cür gədaları başa çıxardan!   
 
 
 
İLK ŞEİRİM 
 
Ruhum bir gün qanadlandı, 
sandım gənclik yaşıdır. 
Elə bildim dilim yanır, 
demə, bağrım başıdır. 
İstədim hissimi yazam, 
gördüm qələm naşıdır. 
Mən şeirimi yazmamışdan 
şeir məni yaşadır. 
 
 
 
 214
 
ƏBƏDİ TƏƏSSÜF 
 
Nə qədər ki, atam vardı, şən günlərim çox idi, 
ömrüm ötürdü qayğısız, qəlbim, gözüm tox idi. 
Dünya mənə dar gəlirdi, heç bilməzdim dərd nədir, 
bu xoş tale qəfil döndü, acı şərqi söylədi. 
Ümidsizlik üzdü məni, ürəyimi qəm yedi. 
O günlərin bircəciyi  qayıdaydı, kaş indi… 
O Qu quşu son nəğməsin nə yaman tez oxudu?  
Mən atamı anlayanda, atam, artıq yox idi. 
 
 
 
QOŞULUB QAÇAN QIZA 
 
Daş doğaydı anan səni doğan yerdə, qaçan qız, 
gəlməyəydi bu dünyaya səndən bir də, qaçan qız. 
 
Bu nə müdhiş xəbər idi yayıldı el-obaya, 
bu nə acı zəhər idi içirtdin dost-doğmaya. 
Öz evinə, ocağına dönük çıxdın, olmaya? 
Atan çəkən ağrıları biləydin, kaş qaçan qız, 
bu addımı atanacan öləydin, kaş qaçan qız. 
 
Necə qıydın xar etməyə qardaşını, atanı, 
kim bağışlar atasını yad oğluna satanı? 
Səndən ötrü bütöv bir el xəcil olub utanır. 
Nəyə görə atdın bizi bu alova, oda, qız, 
qovrulasan iztirabda, görəsən yüz qada, qız? 
 
Bu sayaqmı anladın sən öz övladlıq haqqını, 
övladın da varmış pisi, nanəcibi, satqını. 
Qara gəldi gözümüzə, qara gəlsin ağ günün, 
ömrün boyu gözü yaşlı görünəsən, qaçan qız, 
ağ duvaq yox, ağ kəfənə bürünəsən, qaçan qız. 
 
 215 
Sevinirdik böyüyürsən, boya-başa çatırsan, 
sənli keçən ömrümüzə şirin qayğı qatırsan. 
Nə biləydik, qəfil bizə ləkə vurub atarsan, 
bu ləkəli əməlindən xəcalət çək, utan qız, 
namus, qeyrət günahının çirkabına batan qız. 
 
Xeyir görməz, atasından xeyir-dua almayan, 
valideynin ürəyində məhəbbətlə qalmayan. 
Böyüdüyü od-ocağa sədaqəti olmayan 
sədaqətli ola bilməz ər evində, qaçan qız, 
bir qəpiklik dəyəri yox bu sevginin, qaçan qız. 
 
Gör, nə qədər arzuları, ümidləri puç etdin, 
ruhumuzu yaraladın, duyğumuzu heç etdin. 
Sən bizimçün harasa yox, məzarlığa köç etdin, 
hamımızın qürurunu sındırmaqla sınan qız, 
gəlib sənin qəbrin üstə saç yolaydı anan, qız. 
 
Daha bizdən qayğı umma, ya məhəbbət gözləmə, 
uçurtdun o körpüləri, hörmət-izzət gözləmə. 
Unut ata ocağını, ordan diqqət gözləmə, 
birdəfəlik silinibdi sənin orda yerin, qız, 
gözdən, könüldən uzaq ol, bizə əzab verən qız. 
 
Daş doğaydı anan səni doğan yerdə, qaçan qız, 
gəlməyəydi bu dünyaya səndən bir də, qaçan qız. 
 
 
 
MƏZƏMMƏT 
 
Mən sənə bir söz dedim ki, 
mənasını anlayasan. 
Yoxsa, daha demədim ki, 
ağzına bir zurna alıb 
hər yerdə sarsaqlayasan. 
 216
ARZUM-TƏSƏLLİM 
 
Sən ey mənim əziz balam, 
gələcəyim, ciyrəparam. 
Sənə hər gün Yaradandan 
sevinc, uğur arzularam. 
 
Çəkərəm hər möhnətini, 
təki yetiş muradına. 
Varmı elə valideyn ki, 
qıymaya can övladına? 
 
Vacib deyil var-dövlətin, 
şöhrətli ad-sanın ola. 
Təki aydın təfəkkürün, 
sağlam ruhun, canın ola. 
 
Bir dəyərli həyat yaşa, 
gör dünyanın hər üzünü. 
Gözəlliklə keçirə bil 
gecəsini, gündüzünü. 
 
Ömrün şirin çağlarını 
mən pis-yaxşı yaşamışam. 
Heç kimə meyl etməmişəm, 
tək özümə oxşamışam. 
 
Qaçmışam hər cür minnətdən,  
yox kimsədən umacağım. 
Xəyanətdən, hərislikdən 
uzaq olub od-ocağım. 
 
Səndən də heç nə ummaram, 
bircə qoru soykökünü. 
İnsan gərək çəkə bilə 
namus, qeyrət, ar yükünü. 
 217 
 
Nəsil də bir estafetdir, 
hələ ki, mən götürürəm. 
Bir gün onu bayraq kimi  
mən də sənə ötürərəm. 
 
Çalış, naqis işin üçün  
qapımızı döyməsinlər. 
Üz-üzdən utanar, bala, 
arxamızca söyməsinlər. 
 
Canım, budur dediklərim, 
ayrı bir şey diləmərəm. 
Yerdə qalan işlərinçün 
umu-küsü eləmərəm. 
 
İnan, vida günümdə də  
istəmərəm göynəyəsən. 
Mən atamçün nə etdim ki, 
sən mənimçün neyləyəsən? 
 
 
 
ÜNSİYYƏT İNCƏLİYİ 
 
Mühüm, incə məqamlarda, 
fərqi yox, harda olsa, 
çalış daim söyləyəsən 
fikrini səlis, qısa. 
Ondan daha gözəl olar 
insan əgər doğmasını 
bir baxışdan anlasa. 
 
 
 
 
 218
 
 
SƏNİ ALDATMAĞA NƏ VAR, A QUZUM 
 
Əlimdə ot görcək qaçıb gəlirsən, 
səni aldatmağa nə var, a quzum. 
Nəfsini hər şeydən üstün bilirsən, 
səni aldatmağa nə var, a quzum. 
 
Özünü bu qədər ələ öyrətmə, 
hər gələn qonağın dalınca getmə. 
Sayıq ol, hamıya etibar etmə, 
səni aldatmağa nə var, a quzum. 
 
Tutulsan, xeyri yox, ha kömək çağır, 
indi bir-birini hamı aldadır. 
İştah göz önündə, diş altındadır, 
səni aldatmağa nə var, a quzum. 
 
Bir əlcə ot ilə ağlın alınar, 
ətinə göz düşər, tamah salınar, 
manqal hazırlanar, ocaq qalanar, 
səni aldatmağa nə var, a quzum. 
 
İnsanıq, çox həris xislətimiz var, 
yaxşını gözümüz yaman tez tutar. 
Get, qatıl sürüyə, canını qurtar, 
səni aldatmağa nə var, a quzum. 
 
Hələ çox kiçiksən, yarı yaşın yox, 
darda yetişməyə bir yoldaşın yox. 
A sərsəm, nə gücün, nə də başın yox, 
səni aldatmağa nə var, a quzum. 
 
 
 
 
 219 
ÜRƏKLİ OLMAQ 
 
İnsan doğulmamışdan xeyli əvvəl 
ürək döyünməyə, duymağa başalyır. 
Ən yorğun məqamda da, 
daş kimi yatanda da  
ürək dayanmadan işləyir. 
Bu həm bir bitmiş elmdir, 
həm açılamyan ilahi sirr, 
30 il, 60 il, 90 il, 
içində tükənməz duyğular, 
aramla döyünər, çırpınar, vurar, 
elə hey, özünü yorar. 
Əvəzində sahibini yaşadar, 
ucaldar, qoruyar, 
əgər sahibi də azacıq 
qoruya bilsə onu. 
Hər dəqiqə azı 70 dəfə ətrafa paylayar 
dəqiqədə 70 dəfə yığdığı qanı. 
İnsanın həyatı boyu 
milyonları, milyardları ötər 
vurğularının sayı. 
Ürək başın qəm, kədər, 
sevinc bölüşdürücüsü, 
sevgi, məhəbbət yoldaşı. 
Ürək bütün əzaların qan qardaşı. 
Məgər ürəksiz yaşamaqmı olar? 
Ürəksiz adam, 
ürəksiz görülən iş, 
ürəyi daş insan, 
yabançı səslənir yaman. 
Ürəkli igid, ürəkdən gələn istək 
nə qədər gözəl deyim,  
hamımıza gərək. 
Ürəksiz yüz iş görmək olar, 
fayda verməz, izi qalmaz. 
 220
Amma ürəkdən bədxahlıq etmək olmaz. 
Ən azı adamın əli qalxmaz. 
Axı, sevgi, qayğı, istək mənbəyidir ürək. 
Ünsiyyətdə də, səxavətdə də  
kişilikdə də, düşmənçilikdə də 
ürəkli olasan gərək! 
 
 
 
ZAMAN, SƏNDƏN HARA QAÇIM 
 
Kəsmə ömür yollarımı, 
duman, səndən hara qaçım? 
Məndən bu heysiz canımı 
uman, səndən hara qaçım? 
 
Yox munisim, yox həmdəmim, 
yay gəlməmiş yanır zəmim. 
Son səfərdən dönməz gəmim, 
aman, səndən hara qaçım? 
 
İçimdə yüz qorxu, hədə, 
yox aramıım bu ölkədə. 
Ürək yenə səksəkədə, 
güman, səndən hara qaçım? 
 
Qəm qəlbimdə pərən-pərən, 
qınayanım çoxmu, görən? 
Düz işimi yoxsa görən, 
yaman, səndən hara qaçım? 
 
İtirdim yar-yoldaşımı, 
vaxtsız ağartdım başımı. 
Nə tez artırdın yaşımı, 
zaman, səndən hara qaçım? 
Aman, səndən hara qaçım? 
 221 
GÜCLÜ OLUR 
 
Bu gör-götür dünyasında 
nə çox sözlə oynayan, 
söz sərrafı söz deyəndə 
yerində, güclü olur. 
Ömür yolu hər kəsə 
öz ağlı boyda imtahan, 
natiq bəlağətdə, şair 
şeirində güclü olur.  
 
Azmanlardır tarixləri 
yaradanlar, yazanlar, 
alim elmində,  
dinşünas şəərində güclü olur. 
Hər məşqində fənd öyrənir, 
püxtələşir pəhləvan, 
bir döyüşdə uduzanda, 
birində güclü olur. 
 
Kaş insanın nəfsi heç vaxt 
ağlına güc gəlməsin, 
çünki bölgü vaxtı çoxu  
xeyrində güclü olur. 
Hər kişinin işi deyil 
bağ salıb, bar yetirsin, 
insan öz əkdiklərindən 
dərəndə güclü olur. 
 
Çox görmüşük qədd-qamətli 
küknarları yıxılan, 
ağac köklə qol açanda  
dərində, güclü olur. 
Bəşər oğlu təkəbbürlə  
ucalmamış heç zaman, 
insan zəif cəhətini 
görəndə güclü olur. 
 222
QOCALIQ 
 
Ömrün uğurlu sonudurmu qocalıq, 
pikə qalxmış Günəşin qürubudurmu qocalıq? 
Bu yaşda adamın bir gözü ağlar, 
                             bir gözü gülər. 
Dolar həyatına maraqsız, sıxıntılı, 
                    acı günlər. 
İnsan qocalanda, 
bəlkə də əza ağrısından daha çox  
qayğıya ehtiyacdan təntiyər, tövşüyər. 
Təbiətin sərtliyindən yox,  
biganəlik soyuğundan titrəyər, üşüyər. 
Ancaq əlindən heç nə gəlməz,  
beləcə hamıdan soyuyar, 
heç kimi özünə həmdərd bilməz. 
Heyhat, dağ çayı kimi çağladığı illər 
qalar əlçatmazda, arxada. 
O, indi bir damla qədər zəifdir, 
  ümman boyda suda, 
ya da qasırğa vaxtı  
dənizdə boğulan ada. 
Bəlkə də buna görə 
hamının ölüm haqqında  
ən çox düşündüyü zamandı qocalıq. 
İnsanın axirət dünyasına  
«hə» dediyi andı qocalıq. 
 
 
 
QOCALANDA 
 
Çox kövrək olurmuş demə, insan qocalanda, 
axar gözümün yaşı bir yandan, qocalanda. 
 
Göz pərdələnər, bel bükülər, diz zora dözməz, 
gücdən düşər hər şey, üzülər can, qocalanda. 
 223 
Açmaz çiçəyi arzunun, qalmaz dadı ağzın, 
bom-boz görünər hər tərəf, hər yan, qocalanda. 
 
Seyrəkləşər ətraf, verilər ixtiyar əldən, 
çünki daralır get-gedə meydan, qocalanda. 
 
Bir körpə tifiltək hamıdan mərhəmət istər, 
gücsüzləşər, acizləşər aslan qocalanda. 
 
Hər yaz gəlişiylə oyadar aləmi, heyhat 
yüz yaz gələ, coşmaz damarda qan, qocalanda. 
 
Cənnət və cəhənnəm marağı günbəgün artar, 
min xof yaradar içində şeytan, qocalanda. 
 
Fəxrəddin, cavankən hər incə duyğudan zövq al, 
aləm görünər onsuz da viran, qocalanda. 
 
 
 
TƏSƏLLİ 
 
Güzgüdə baxdım özümə, 
sınıxmış dəydim gözümə. 
Sən demə, çox yorduğumçün, 
can daha baxmır sözümə. 
 
Dirəşmiş illər üzümə, 
xəstəlik düşmüş izimə. 
Yaş öz işini görübsə, 
ha döyüm indi dizimə. 
 
Söz ki, deyilir düzünə, 
dəyir yalanın yüzünə. 
Nə söyləsəm təsəllidir 
daha özümdən-özümə. 
 224
 
DAHİLƏRƏ BİGANƏLİK ETMƏYİN 
 
Moskvanın “Veçe” nəşriyyatı “100 böyük...” seriyası ilə, 
müxtəlif sahələr üzrə, dünyanın yüz böyük insanı, hadisələri, tiki-
liləri və s. haqqında yüz adda toplular buraxır. Onlardan biri də 
“100 böyük kitab”dır. 
Həmin kitaba təkcə rus ədəbiyyatından 20-dən çox müəllifin 
əsərləri daxil edildiyi halda, Şərq klassiklərindən, hətta Firdovsinin, 
Nizaminin, Sədinin və Füzulinin yaradıcılığından nümunələr salın-
ması “unudulmuşdur”. Bu boyda biganəlik heç insafdandırmı? 
 
Sağ ol səni, yazıçı dost, publisist qardaş, 
yüz yazara sərf etdiyin bu zəhmət üçün. 
Bu kitablar kitabını yazmamışdan, kaş 
yüz həyəcan keçirəydin hər qiymət üçün. 
 
Yüz bağçanın çiçəyindən çələng bağlayan, 
doğrudan da çox çaşdırıb bu şöhrət səni. 
Kimə laqeyd, kimə isti münasibətin 
qorx ki, edə, bu minvalla, bihörmət səni. 
 
Görən, ürək ağrısıyla heç anırsanmı 
Alkmeonu, Hippokratı, İbn Sinanı? 
Varaqla bir onların da yazdınlarını, 
tapacaqsan cismindəki min bir mənanı. 
 
Necə oldu imam Əli, o böyük düha, 
rəvadırmı unudula “Nəhcül bəlağə?” 
O Həzrətdən bu dünyaya gəlməz bir daha, 
təbərrükdür yetsə nuru hansı ocağa. 
 
Firdovsinin “Şahnamə”si şah əsər kimi 
min ildir ki, qərar tutur şahlıq taxtında. 
Yoxsa bu dürr dəryasında hansısa qəvvas 
nəhayət, bir qüsur tapdı sənin vaxtında? 
 225 
 
Kəhkəşantək işıq saçır yüz ömür orda, 
hərəsinin qabağında söz xəzinəsi. 
Əcəba, bəs nə səbəbdən görünmür orda 
mənim böyük Nizamimin ölməz “Xəmsə”si? 
 
“Gülüstani-büstan” ilə Sədi Şirazi 
milyonlara səxavətlə göndərmiş hikmət. 
Ömər Xəyyam inci düzdü –  rübai yazdı, 
hər birində həyat eşqi, acı həqiqət! 
 
Oneginə sevgisində qüdrətli Puşkin 
göstərsə də Tatyananın diliylə hünər. 
Ancaq heç kim bu heyrəti verə bilməmiş 
Füzulinin yaratdığı Leylisi qədər. 
 
Yüz kitabı min kitabdan seçən, min əhsən, 
bu seçimin meyarı nə, sərrafı kimdir? 
Lev Tolstoy, Dostoyevski uca, möhtəşəm, 
ay insafsız, bəs onların ətrafı kimdir? 
 
Haqqa asi ilkin özü sınır, əslində 
beləsinə heç olmasa cahil deyilir. 
Zaman-zaman sənin kimi nadan əlində 
haqq nazilir, tərəzimin gözü əyilir. 
 
Mümkündürmü görməyəsən, anlamayasan 
bəşər üçün örnək olmuş bu insanları? 
Blok, Bunin... Yesenini göyə qaldıran, 
dahilərə biganəlik etməyin, barı. 
 
 
 
 
 
 
 226
NƏ BİLİM 
 
Ustad Məmməd Araza 
 
Görünərmi bəxt ulduzum, görəsən, 
nə vaxt mənə nur saçacaq, nə bilim? 
Bəxt bağçamda arzu adlı gül əksəm, 
qanqal bitər, gül açacaq, nə bilim? 
 
Haqq bildiyim bu tərəzi, bu çəki, 
bu meyarı, bu pərsəngi, bu yükü, 
qoyub bizi gözlərinə, hey çəkir, 
hansı gözü tez dolacaq, nə bilim?   
 
Ömür yolum «axtar-tap»dı hələ ki, 
yazılmamış bir kitabdı, hələ ki, 
qazandığım iztirabdı hələ ki, 
bundan sonra nə olacaq, nə bilim? 
 
Ötəriyəm bu əbədi cahanda, 
dəyişərəm hər ötüşən zamanla. 
Bir qonağam dünya boyda məkanda, 
məndən sonra nə qalacaq, nə bilim? 
 
Bilmək olmur doğma kimdi, yad kimdi, 
itirmişəm nizamımı mən indi. 
Vətən həm də öz elimdi, evimdi, 
kimə qalar bu od-ocaq, nə bilim? 
 
 
 
GEDƏN YERİM OLAYDI 
 
Xalq şairi Qabilə ehtiramla 
 
«Gedən yerim olaydı»–   
nə qədər gözəl deyim! 
Gözləyənin yoxdusa,  
ha sızlayım, göynəyim. 
 227 
 
Gedən yerim olaydı, 
gəzəydim düz – dünyanı. 
Vallah,  ürək yanğımdır 
bu söz, gözüm qurbanı. 
 
Gedən yerim olaydı, 
lap gedər-gəlməz olsun. 
Yol gedim gecə-gündüz,  
sonu görünməz olsun. 
 
Bilim intizarımı 
çəkir bir mərhəm ocaq. 
Gəlişim bir ürəkdə 
bir işıq yandıracaq. 
 
Hanı o isti nəfəs, 
xəyal uçur yüz yerə?! 
Daha güman yerimiz 
ancaq acı xatirə. 
 
Yaş artdıqca azalır 
bu cür ünvanlar, şair. 
Viranə könülləri 
de, kim sahmanlar, şair? 
 
Yaman biganələşdik, 
manqurtlaşdı cəmiyyət. 
Ancaq hamı özünə 
istəyir qayğı, diqqət. 
 
Yüz sevib-sevilsək də, 
yenə də azdır, canım. 
Sən özün gedən yer ol, 
bir ürək qızdır canım, 
bir ocaq qızdır, canım! 
 
 228
 
 
DƏYƏRLİ–DƏYƏRSİZ HƏKİMLİK 
 
Bəşərin ən şərəfli peşəsi 
həkimlikdir, 
həkimlikdə kamillik ucalıqdır, 
müdriklikdir. 
Tanrı da həkimliyi  
ən ali sənət kimi dəyərləndirib. 
Loğmana həkimliyinə görə  
peyğəmbərlik məqamı verib. 
Bütün dövlətlərdə, 
(əvvəl də belə olub, indi də belədir) 
bu sənətin qiyməti böyükdür, 
bizim ölkədə isə  
həkimin məvacibi  
ailəsinin gündəlik azuqəsinə  
yetməyən qara qəpikdir! 
  
 
 
HƏKİMLİK PEŞƏMƏ 
 
Sənətinin kamil bilicisi olan bütün 
vicdanlı və qayğıkeş həkimlərə ithaf edirəm. 
 
Mən sənin yolunda ömrümü qoydum, 
ay ümman sənətim, ay hikmət peşəm. 
Sənə vurğunluqdan iftixar duydum, 
təki bu dəryadan bir damla içəm. 
 
Sən mənim gözümdə ən uca adsan, 
qəlbimdə istəksən, başımda tacsan. 
Ən acı həbdə də bir şirin dadsan, 
sən şəfa verəndə yaşamaq asan. 
 
 229 
 
Həkim təbabəti öyrənən insan, 
təbiət elmindən vaqif olan kəs. 
Həkim bəxş eyləyən, həkim mehriban, 
həkim mərhəm olan, həkim müqəddəs. 
 
Həkim həssas, nikbin, həkim nigaran, 
həyatı nütvədən öyrənən qüdrət. 
Gecə də, gündüz də, hər yerdə, hər an, 
xəstəyə canından can verən xilqət. 
 
Alkmeon, Hippokrat, Nostradamus 
həkimtək bəşəri salmış heyrətə. 
Həkimlik idrakı, sehriylə yazmış 
loğmanlar adını əbədiyyətə. 
 
Ən ali amaldır həkim istəyi, 
həkim Yaradanın şəfqət elçisi. 
Həkim əməyinin olmaz qiyməti, 
sığmaz haqq-hesaba onun ölçüsü. 
 
O da əqidəcə saf olsun gərək, 
saxlasın hər yerdə öz hörmətini. 
Heç vaxt el gözündə yüksələ bilməz, 
əgər qorumasa ləyaqətini. 
 
Bu bir həqiqətdir, bir acı örnək, 
az olsun beləsi, kaş aramızda. 
Bu həm bir arzudur, bu həm bir istək, 
saflar dursun daim səf sıramızda. 
 
Bütün sənətlərin öz sevinci var, 
sənsə tamam ayrı sevincim, nəşəm. 
Neçə itmiş ümid səndə dil açar, 
ay ümman sənətim, həkimlik peşəm. 
 
 230
HƏKİM ŞAİR 
 
Mənə həkim şair deyən dostlarım, 
məni şair kimi öyən dostlarım. 
Yaxın doğmam qədər əziz, mehriban 
şeirimə, sözümə həyan dostlarım. 
 
Həkimlik peşələr içində inci, 
loğmanlar bu yolda ad qoyubdular. 
Sənət meydanında şair birinci, 
burda nəsimilər soyulubdular. 
 
Həkim bir müqəddəs yolun yolçusu, 
insanı nütvədən öyrənən odur. 
Qanında zərrəcə varsa duyğusu 
həkim şair olur, nəğməkar olur. 
 
Şairlik ilahi qüdrətdir, onun 
nə bənzəri vardır, nə bərabəri. 
Duyan ürəklərdə, sevən qəlblərdə 
ucadır, əzizdir şairin yeri. 
 
Həkimlik, şairlik qoşa gələndə  
idrak da, ilham da yoxdan var olur. 
Bir həkim böyüyüb Nostradamus, 
bir həkim sevilib Şəhriyar olur. 
 
Hiss ilə, duyğuyla yaşayır demək 
qəlbi ürəyindən çox vuran həkim. 
Bizdən, gör, neçə boy yüksəkdə durur 
xəstəyə yenidən can verən həkim. 
 
Xəstəyə canından can verən həkim, 
köksündə yüz şair qəlbi döyünsün. 
Səni min misramla nəzmə çəkərəm, 
oxuyub hər həkim, şair öyünsün. 
 231 
 
Nə ağrı götürər, nə dərd azaldar 
xəstəyə ömrünü qıymayan həkim. 
Nə bir qəlb, nə bir ruh sağalda  bilər 
xəstəni nəbzindən duymayan həkim. 
 
Duyğusuz həkimə kim ürək açar, 
ya deyər dərdini, de, kim şairə? 
İnsan öz qəlbinin mübhəm sirrini 
daha rahat deyir həkim şairə. 
 
Bir azca həkimlik, bir az şairlik 
yaşada bilsəydi qanında hamı. 
Vallah, güc gələrdi zora bu birlik, 
sevgi fəth edərdi bütün dünyanı. 
 
Kaş bütün şairlər həkim olaydı 
insanı öyrənə bilsin büsbütün. 
Kaş əksər həkimlər şair olaydı 
duyğunu ağrıdan ayırmaq üçün. 
 
 
 
YADDAN OĞUL OLMAZ 
 
Dinlə səhvini söyləyəni ehtiram ilə, 
doğma kimi irad tutan insan paxıl olmaz. 
Müdrik, yaşa dolmuşların örnəkdi çox işi, 
arif sözü, el söyləyən hikmət nağıl olmaz. 
Sən də danışanda çalış, hər kəlmənə bal qat, 
xəmirə şəkər qatmasan, ondan noğul olmaz. 
Qaldır başına, ya gözünün nurunu sərf et, 
yad oğlu yenə yad qalar, heç vaxt oğul olmaz! 
 
 
 
 232
 
ATA 
 
Xumar Qədimova musiqi bəsləmişdir. 
 
Dəyişib gözümdə aləm büsbütün, 
vaxt-vədə nə yaman daralır, ata? 
Nə tez yaxınlaşdı qürubu ömrün, 
ömrünün Günəşi saralır, ata? 
 
Ölüm sinəsini üstünə gərdi, 
gözündə yaş oldu ayrılıq dərdi. 
Sən ki, yeriyəndə yer titrəyərdi, 
düşdüyün bu halın nə haldır, ata? 
 
Görən, bəşərdə bu acizlik nədir, 
ən ağır bir itki ona sirrdir? 
Əsrimiz Ay əsri, kosmos əsridir, 
təbiət amansız can alır, ata. 
 
Həsrət bir dağ oldu, taylandı gözdə, 
qaldı ayrılığın möhnəti bizdə. 
Sənsizlik səslənir həyətimizdə, 
bağrıma köz basır, iz salır, ata.    
 
Amansız hökmünə bax yerin, göyün, 
alır ömrümüzü neçə toy, düyün. 
Bir vaxt ocağında uşaq gördüyün 
oğlunun özü də qocalır, ata. 
 
Unutmaq olmazdı bu dərdi, qəmi, 
əgər tərk etsəydi ruhun qəlbimi. 
Bəşərin ən böyük övladı kimi 
adın varlığımda ucalır ata. 
 
 
 
 233 
 
 
QATIR CİNSİ 
 
Vay o gündən, insan zatən qatır ola, 
əqidəcə naqis ola, qotur ola. 
Qürur bilməz bu köksüzlər, əsilsizlər, 
bu arsızlar, bu barsıızlar, nəsilsizlər. 
Vay o gündən, adın düşə dillərinə, 
vay o gündən, imkan düşə əllərinə. 
Yükləyərlər onlar səni at yerinə, 
qovacaqlar dörd tərəfə it yerinə. 
Belə alııb çünki onlar tərbiyəni, 
sındırırlar tələbinə yox deyəni. 
Mərifətdən, nəzakətdəən bu uzaqlar, 
harınlayıb, azğınlaşmış yalquzaqlar. 
Qulaq asmaz nə böyüyə, nə aqilə, 
qan uddurar ətrafına, gülə-gülə. 
Nütvəsində qüsur olan bu mələzlər 
ona, buna şər atmağa məqam gözlər. 
Bu sifətlə onlar bizə dərs deyirlər, 
yaxşıları təhrif edib tərs deyirlər. 
Yox qəlbində bir xoş hissi, xoş niyyəti, 
başdan-başa hiylə, riya-ünsiyyəti. 
Quyuya su tökmək ilə deyil, bala, 
hər quyunun öz çeşməsi gərək ola. 
Bu xisləti murdarların min üzü var, 
odur bu kəmfürsətlərə yox etibar. 
Üzdəniraq əməlləri saya gəlməz, 
çünki qatır doğulanlar  
                      əsilzadə ola bilməz! 
 
 
 
 
 
 234
NƏ GÖZƏL 
 
Ömrü məftunluqla yaşa dünyada, 
hər ağlı çaşdıran rəna nə gözəl. 
Min istək yaradar lal baxışında, 
hilal qaşındakı məna nə gözəl. 
 
Yoxdur bu səltənət meydə, məzədə, 
göz yum içindəki o xoş həsədə. 
Ürəyin çoxuna meyl eyləsə də, 
baxtını biriylə sına, nə gözəl. 
 
Qəmzəsi qədərsiz, qəmi az ola, 
şirin ruhlu ola, xoşavaz ola. 
Gözəldə gərəkdir işvə, naz ola, 
girə gündə on cür dona, nə gözəl. 
 
Davrana, danışa utancaq kimi, 
yığıla boynunda tər muncuq kimi. 
Dodağı çırtlaya tumurcuq kimi, 
üzü lalə kimi yana, nə gözəl. 
 
Sürə dövranını bəxtəvər kimi, 
ona vurğunluqdan bixəbər kimi. 
Gedəsən yanına müzəffər kimi, 
şux qəddin önündə sına, nə gözəl. 
 
Deyə bilmirsənsə ürək sözünü, 
ha gözlə gözünə görünən günü. 
Elə məhrəm et ki, ona özünü 
gəlsin dərd-bəlası sənə, nə gözəl. 
 
Fəxrəddin, eşqində kərəm deyilsən, 
şadlan qurban getsən, sevin, əyilsən. 
Ona ürəyini ver, verə bilsən, 
yetsin intizarın sona, nə gözəl. 
 235 
 
BÜTÖVLÜK – SINMAZLIQ 
 
Məqamlı dost-doğmaları 
təkəbbür eyləyən görsəm, 
namərdəm bir yol onlara 
əgər qulaq asaramsa. 
Qudurğan, nakəs önümdə 
haqqı-nahaqqa verəndə, 
lal olsun dilim ağzımda, 
sakit baxıb susaramsa. 
Gündə bir məclis qursa da, 
çörəyi minnətlə verən, 
yediyim, qoy haram olsun 
ora ayaq basaramsa. 
Mənə bir sadə dost gərək, 
daim qəlb həmdəmim olsun, 
“neyləyirəm qızıl teşti, 
içində qan qusuramsa”! 
 
 
 
ŞAİR OLANDAN SONRA 
 
Gənc ikən hisslərim bulaq kimi 
                                       coşub, daşırdı, 
beynimdə misralar bir-biri ilə yarışırdı. 
Hər gün tərənnüm üçün  
                            yeni fikirlər gəzirdim, 
hər gün ağ vərəqlərə  
                           qafiyəli sözlər düzürdüm. 
Şeir ətri gəlirdi sözümdən, avazımdan, 
havalanırdım şeirin  
                           qəlbimdəki ekstazından. 
Həftədə, gündə bir şeir yazırdım, 
şeirin keşiyində sərhədçi kimi hazırdım. 
 236
Hər kəsi, hər şeyi vəsf edə bilirdim, 
Yavaş-yavaş kamil şeirin, 
şairliyin bəlgəsinə gəlirdim. 
Vaxt ötdü, duyğumla, fikrimlə bir 
            yaşa doldum, 
bu yolda cilalandım, yoğruldum, 
                                lilləndim, duruldum. 
Deyəsən, nəhayət ki, şair oldum. 
Bundan sonra başlandı 
                    şeirin qəlbimdəki şıltaqlığı, 
bundan sonra başlandı 
                    ağlımın hissimə qısqanclığı. 
Bundan sonra başlandı 
                    duyğuların, fikirlərin qaçaqlığı. 
Sən demə, bundan sonra başlanırmış, 
                    söz oynatmağın əsl qoçaqlığı. 
İndi bir misra önündə bəzən 
                    saatlarla səcdəyə dururam. 
İndi bitirə bilmədiyim şeirin üstündə 
                    beynimi günlərlə yoruram. 
İndi daha öz təfəkkürümdü 
   ən sərt tənqidçim, 
indi hər misrama müxalif fikirlərlə 
   doludur içim. 
İndi gecə-gündüz söz ovundayam –  
   boşuna, 
indi yazdıqlarımın heç beşdən-biri 
   gəlmir xoşuma. 
İndi xəzan yeli əsir şeir bağımda, 
indi misralar pərən-pərən düşüb 
   söz oylağımda... 
Bu nə boşluqdur yaratmısan 
   içimdə, Tanrı, 
şeir yazmaq çətinmiş 
                                  şair olandan sonra?! 
 
 237 
 
BİR İŞSİZİN MONOLOQU 
 
Sıxıntılara qarşı səbrli olun. 
Məhəmməd peyğəmbər (s.a və a.s.) 
 
Bilmirəm bədbiinəm ya baxtım dönüb, 
son illər hər şeyə həvəsim sönüb. 
İmkansızlaşmışam, pulsuzlaşmışam, 
bütün doğmalardan uzaqlaşmışam. 
Heç zəng etməyə də əlim gəlməyir, 
hal-əhval tutmağa dilim gəlməyir. 
Getmirəm bir qohum, bir dost evinə, 
bir səbəb tapmıram ürək sevinə. 
Mənim də gələnim, gedənim seyrək, 
zəng edib bir yol yad edənim seyrək. 
Hərə çəkilibdir öz hücrəsinə, 
ümidlər baş-ayaq, ömür tərsinə. 
Bütün dost – tanışlar, doğmalar müflis, 
maraqlı heç nə yox, dolanışıq pis. 
Bir qrup didişir sərvət üstündə, 
bir para yer tapmır torpaq üstündə. 
Sən demə bu qədər zəhmətimiz puç, 
illərlə yığılan hörmətimiz puç. 
Biz ki, bu Vətəni çox istəyirdik, 
gözümüz üstündə əzizləyirdik. 
Bu yolda nə qədər qurbanlar verdik,  
ələmlə üzləşdik, məşəqqət gördük. 
Axırda azad yox, lap xəcil olduq, 
məgər bu gün üçün müstəqil olduq? 
Müstəqil olduq ki, gücümüz artsın, 
daha demədik ki, səsimiz batsın. 
Əzir indi xalqı qəddar ehtiyac, 
kütlə əyni cırıq, qarnı – gözü ac. 
Ölkədə at çapır arxalı, pullu, 
yiyəsiz məmur da, fəhlə də quldu. 
Pulsuz insanlarçün hər xidmət pullu, 
 238
səhiyyə, təhsil və məişət pullu. 
Sıxdıqca, boğduqca bizi vəziyyət, 
düşür gözümüzdən dünya, naz-nemət. 
Toydan da, yasdan da qalmışıq, fəqət 
getməmək əzabdı, getmək əziyyət. 
Dərd olub qəlblərin sevgi – sayğısı, 
valideynlik borcu, övlad qayğısı. 
Əlimiz hər yerdən üzülüb tamam, 
xalqına bu qədər zülm etməz insan. 
Məcburam bu sözü gətirəm dilə, 
bu ki, dövlət deyil, tələdir, tələ. 
Biz kimə inanaq bəs indən belə, 
biz nəyə lazımıq bu gündən belə?! 
                                                                 1991 
 
 
 
YORULMUŞAM  
 
Ürəyimdə son illərin  
Qan-qadası, dərd-azarı,  
müflisləşmiş yaxın-uzaq,  
yurd itkisi, dost məzarı,  
  yorulmuşam.  
 
Ağrı ilə ötüşdükcə 
cavanlığım, ahıl çağım,  
fərq eyləməz, işsiz qalım,  
ya da olum ev dustağı,  
  yorulmuşam.  
 
Son nöqtəyə dirəndikcə 
arzularım, imkanlarım,  
itirdiyim aylarımdı,  
illərimdi qurbanlarım,  
  yorulmuşam.  
 239 
Üzür məni gərəksizlik,  
işsizlikdən, pulsuzluqdan,  
bu ovqatın vücudumda  
yaratdığı halsızlıqdan  
  yorulmuşam.  
 
Hədər keçən günüm ilə 
axşam evə qayıtmaqdan,  
ümid ilə yaşamaqdan,  
öz-özümü aldatmaqdan  
  yorulmuşam,  
  yorulmuşam. 
 
 
 
MƏNİM ŞAİR ANAM 
 
Doqquz övlad böyüdüb tərbiyə edən, südüylə, laylasıyla şeiri qa-
nımıza, canımıza hopdurub sevdirən, sözdəki hikməti və heyrəti bizə 
ilk öyrədən, özünün heç bir yazı savadı olmaya-olmaya, yüzlərlə şeir 
nümunələri, bayatı, atalar sözü və aforizmləri yaddaşına həkk edib, 
onları xüsusi məhəbbət və məharətlə yerində işlətməyi bacaran 
anamız Züleyxanı şair qardaşım Nurəddin Mənsur bu barədə yazdığı 
bir şeirində «Mənim şair anam, qəhrəman anam» adlandırmışdı. 
Bu, həqiqətən də belə idi. 
Beləliklə, mən – ailənin sonuncu övladı da, məmnunluqla etiraf 
edirəm ki, bütün övladlarına şeirə bağlılıq və üç oğluna şairlik, ilk 
olaraq, anamızın südü və zəkası ilə keçmişdir! 
Ruhu şad olsun! 
 
Çəkib ürəyinin şəhd-şirəsini 
südünə qatıbmış mehriban anam. 
Bizə laylasında şeir öyrədib 
mənim şair anam, qəhrəman anam. 
 
O bir huri idi, nurlu, aybəniz, 
qəlbi qaynar bulaq, nitqi tərtəmiz. 
Həyatda ilk şeir müəllimimiz 
mənim şair anam, qəhrəman anam. 
 240
Keçsə də həyatı çətin, qayğılı, 
bizi böyüdürdü nikbin, duyğulu. 
Daim düşüncəli, daim sayğılı 
mənim şair anam, qəhrəman anam. 
 
Yeri başqa idi hüzrdə, toyda, 
bayatı deyirdi neçə yüz sayda. 
Sözdən bal çəkirdi mirvari boyda 
mənim şair anam, qəhrəman anam. 
 
Dastanlar bilirdi, görürdün hərdən 
yığıb ətrafına bizi, sübhəcən 
deyir Xan Əslidən, ya Şahsənəmdən 
mənim şair anam, qəhrəman anam. 
 
Hopmuşdu dilinə sözün hikməti, 
sevdirdi səbrlə şeiri, sənəti. 
Anlatdı təmkinlə fikri, heyrəti 
mənim şair anam, qəhrəman anam. 
 
Ömrun hər anıyçın bir söz bilirdi, 
hamısı təbii, qəlbdən gəlirdi. 
Neçə yazılmamış misra deyirdi 
mənim şair anam, qəhrəman anam. 
 
Sözə bağlamışdı etiqadını, 
sözdə axtarırdı hər muradını. 
Yazmış yaddaşlara böyük adını 
mənim şair anam, qəhrəman anam. 
 
Doqquz övlad doğub başa yetirdi, 
evi ocaq idi, məzarı pirdi. 
Dünyaya üç şair oğul gətirdi 
mənim şair anam, qəhrəman anam. 
 
Ömrümün, günümün mənası idi, 
hissimin, duyğumun aynası idi. 
İlham ümmanımın sonası idi 
mənim şair anam, qəhrəman anam. 
 241 
Ah, nələr var imiş canında onun, 
şairlik yatırmış qanında onun. 
Əfsus, az yaşadım yanında onun, 
təbi bir çeşməydi, özü bir ozan 
neçə anaların anası anam, 
neçə ataların anası anam. 
Mənim şair anam, qəhrəman anam, 
hamıdan hamıya mehriban anam! 
 
 
 
BAĞIŞLA, CAN ANA 
 
 
Dünyasını dəyişən anda övladlarından biri də  
yanında olmayan anam Züleyxanın əziz xatirəsinə. 
 
Köçüb bir dünyam, yoxdur, 
gölüm var, sonam yoxdur. 
Virandır atam evi, 
içində anam yoxdur. 
 
Son dəfə üzünü görə bilmədim, 
son dəfə əlindən öpə bilmədim, 
Ağladım, sızladım, ölə bilmədim, 
bağışla, can ana, bağışla məni. 
 
Bu qədər yaxınmış ölüm, bilmədim, 
sonam, anlamadım, gülüm, bilmədim. 
Ayağın altında ölüm, bilmədim, 
bağışla, can ana, bağışla məni. 
 
Görüb ətrafında yurddaşlarını, 
gözün gəzib məni, qardaşlarımı... 
Saxlaya bilmirəm göz yaşlarımı, 
bağışla, can ana, bağışla məni. 
 
Bir ara yanına gələ bilmədim, 
məşğuldum, vaxtımı bölə bilmədim, 
Dönsün od-ocağım külə, bilmədim, 
bağışla, can ana, bağışla məni. 
 242
 
Nə səsim çatmayır, nə ünüm sənə, 
o dünya vardısa, qoy dönüm sənə. 
Nə dua, qurbandır hər günüm sənə, 
bağışla, can ana, bağışla məni. 
 
Yuxuma girirsən — görünüm, gəlim, 
hardasan, can ana, sürünüm, gəlim?! 
Hay ver, kəfənimə bürünüm, gəlim, 
bağışla, can ana, bağışla məni. 
 
Gəlib o yerləri gəzirəm sənsiz, 
boğur qəhər məni, dözürəm sənsiz. 
O, ata yurdundan bezirəm sənsiz, 
bağışla, can ana, bağışla məni. 
 
Ruhunmu bağlayan məni o kəndə, 
xəyalən bu yolu gedirəm gündə?! 
Bir ana sevgisi uyuyur məndə, 
bağışla, can ana, bağışla məni. 
 
Hərdən elə bil ki, lap yanımdasan, 
burda, yaşadığım ünvanımdasan. 
Sənin varlığınla barışmaq asan, 
bağışla, can ana, bağışla məni. 
 
Daşlaşmış şəklinin soyuq baxışı 
axıdır gözümdən bir yaz yağışı. 
Sən ey geri dönməz səadət quşum, 
bağışla, can ana, bağışla məni. 
 
İndi məzarındır müqəddəs yerim, 
o soyuq daşları qucar əllərim. 
Allahmı Kərimdir, ya sənmi Kərim?! 
Bağışla, can ana, bağışla məni, 
bağışla, bağışla, bağışla məni. 
 243 
UNUDULMAZ XATİRƏ 
 
Anamın anım gününə ağı 
 
Bu gün sənin ölümünün ildönümüdür, 
bu gün mənim kədərimin doğulan günü. 
Bu  gün sənli günlərimin qətl günüdür, 
gözlərimin yaş içində boğulan günü. 
 
Ruhun ilə dayanmısan yenə üz-üzə, 
heç bilmirəm göynəyim nə, istəyim nədir. 
Ürəyimdən keçənləri duymaz bir kimsə, 
gözlərimin qabağından asılar kədər. 
 
Ömrümüzün mənası bu, sonu budursa, 
bu üzüntü səbrimizi kəsir bəs niyə? 
Cənnət sənin ayağının altındadırsa, 
demək keçən burdan keçir müqəddəsliyə. 
 
Xatirəndir indi bizə təskinlik, pənah, 
yaxın-uzaq şərik olur bu dərdimizə. 
Sən həyatın qəsdinə bax, təzadına bax, 
ayrılığın ölümü də sevdirdi bizə! 
 
 
 
ANA FƏRYADI 
 
Bir ana oğlu üçün ağı deyir, 
getməz ürəyimin bu dağı –  deyir, 
baxtımın sınan çırağı – deyir, 
evimin sönən ocağı – deyir, 
ömrümün dağılan mövrağı – deyir, 
ruhumun  enən bayrağı –  deyir. 
Baxmaq olmur özünü unudan bu qadına, 
yer-göy ağlayır yalvarışına, fəryadına: - 
ayağın altında ölüm, bala, 
qoy mən də səninlə gəlim, bala.  
 244
Kaş gözlərim kor olaydı, aman, 
tabutuna qurban olsun  anan. 
Belimi sındıran oğul, oyan, 
dilimi yandıran oğul, oyan! 
Cənazə yavaş-yavaş qaldırıldıqca yerdən, 
üsyan edir idarə olunmayan bu bədən. 
Ana tamam hövsələdən çıxır, 
Tanrı üçün əli göyə qalxır: - 
söylə, sənə nə etmişdim, axı, 
dönsün görüm gərdişinin çarxı?! 
Yağdır daha, başıma daş yağdır, 
küfr deyən dili topuq çalır. 
Dərdli gözlər çuxurundan çıxır, 
qanlı yaşı sifətinə axır… 
Huşu itir, heysizləiş tamam, 
çöhrəsində donur acı zaman. 
Sözümüz yox, neyləsin bu fağır, 
doğrudanmı Allah göydən baxır?! 
Al qırmızı tabut göyə qalxır, 
arxasınca insan seli axır. 
 
 
 
QADINLAR 
 
İstək yaranandın deyirik göz-gözə vurğun, 
yer – göy Günəşə, çay dənizə, dağ düzə vurğun. 
Hər bir kişinin sevdiyi ilk qadını olmuş, 
hər kəs qəlbində köz salan bu ilk izə vurğun. 
Adəm də sevinci, nicatı Həvvada tapdı, 
dörd yan dəyişib cənnət ola, biz sizə vurğun. 
Dünya malına heç bir igid meylini salmaz, 
olmasa əgər ovsunlu bir xoş üzə vurğun. 
Vüsal dəmi aşiqliyin süqutudu, əlbət 
divanə gərək dərdinə daim gəzə vurğun. 
Şair olanın, Fəxrəddin, məşuqəsi ilham, 
ilham dediyin sirri – Xuda da sözə vurğun. 
 245 
ÖVLAD İTKİSİ 
 
Övlad itkisindən üzülən bir nisgilli ata ilə qəbirstanlığa, oğ-
lunun məzarını ziyarətə getmişdik. 
Dini ritualla mərhumu məzarda salamladıq, fatihə verib ru-
huna dualar oxuduq. Gözüm birdən dərdli atanın ağrıdan və 
əzabdan soluxmuş gözlərinə və çöhrəsinə sataşdı. İlahi, bu nə bö-
yük iztirab idi!  
İkimizin də sifəti isti göz yaşları ilə aramsız islanırdı... 
 
Atan gəlib salamına, bir oyan, bala,  
soyuq daşlar arasında uyuyan bala.  
Səndən sonra nə çəkirəm, biləsən hardan,  
daha məni kim qurtarar bu intizardan?  
Qalx, atanın önündə dur, salamını al,  
bax üzülən çöhrəsinə, qayğısına qal.  
Ah, nə acı zəhər idi, içitdin mənə,  
can çəkirəm hər gələndə ziyarətinə.  
Bu nə oddur vurdun mənim canıma, bala,  
bəs, bu ömür, çağır gəlim yanına, bala.  
Səndən sonra ev-eşikdən bezmişəm tamam,  
əllərimi bu dünyadan üzmüşəm tamam.  
Qalx, dəyişək yerimizi, gözüm qurbanı,  
qəbirinə vurulmuşam, boyun heyranı.  
Dayanmışam gözü yaşlı, ürəyi titrək,  
sən gələydin ziyarətə qəbrimi gərək.  
Bu nə yükdü qoydun mənim boynuma, axı 
övlad gələr atasının yanına, axı.  
Daşa dəydi qəlibimdəki arzum, muradım,  
ömür deyil, işgəncədir qalan həyatım.  
Kim alacaq tabutumu, çiyninə, oğul,  
atan geysin kəfənini əyninə, oğul?  
Ah, bu acı rüzgar qəfil əsdi haradan, 
ah, nə ağır zülmdü bu, verdin, Yaradan?  
Nəydi onun suçu, axı keçə bilmədin,  
yoxsa sən də haqq-nahaqqı seçə bilmədin?  
Bəlkə mənim günahımın qurbanıdır o,  
 246
bəlkə sənə lazım olan qurbanlıqdır o?  
Bəlkə elə öz cəzamdı çəkirəm, Allah,  
gecə-gündüz göz yaşları tökürəm, Allah?  
Bəlkə, bəlkə... bu bəlkələr alsın canımı,  
göndər, bəlkə Əzrayılın kəssin yanımı?  
Çünki daha Adın boyda səbrim tükənmiş,  
çünki daha ümid adlı çırağım sönmüş!  
Ümid odu sönmüşlərin qalmaz inamı,  
nə bu ömrü istəyirəm, nə o dünyanı...  
                  *** 
Ay haray, bala dağı,  
baş közü, qala dağı.  
Bütün dağlar ağrıdar,  
çərlədər bala dağı. 
 
 
 
OXU, FÜSÜNKAR GÖZƏL 
 
Mahir ifaçı, dəyərli müğənni Aygün Kazımova Kremlin məşhur 
konsert sarayında bir bənzərsiz musiqi proqramı ilə çıxış etdi. 
Möhtəşəm Kreml salonunun tamaşaçıları azəri qızını ayaq üs-
tə alqışladılar. Tanınmış rus müğənnisi Filipp Kirkorov səhnədə 
onunla birgə oxuduqdan sonra heyrətini gizlədə bilməyib, Aygü-
nün ifasına və gözəlliyinə məftunluqla, həmyerlimizin qarşısında 
nümayişkaranə diz çökərək, bu nazənin xanımın böyük sənətinə 
və özünə sevgisini izhar etdi. 
 
Əhsən o ecazkar səsin məlahətinə, 
əhsən sənin dilindəki ovsuna, əhsən. 
Əhsən o şux bədəninin təravətinə, 
əhsən sənin camalına, hüsnünə, əhsən. 
 
Necə xoşdur, qoy səninlə tanınsın indi 
bu ölkənin musiqisi, mədəniyyəti. 
Bu gün sənin başın üstə şöhrət çələngi, 
bu gün düşüb ayağına Filipp heyrəti. 
 247 
Özün güldən gözəl, səsin bülbül cəh-cəhi, 
qoca-cavan vəcdə gəlir sənə baxanda. 
Bəh-bəh ilə bütün salon qalxır ayağa, 
Aygün xanım, səhnəsində sən oxuyanda. 
 
Ruhumuza qanad verir, nəğməli sözün 
dolaşdıqca dalğa-dalğa bütün dünyanı. 
Adı boyda, işi boyda yüksəlir özü, 
kim tanıdır, kim ucaldır Azərbaycanı. 
 
 
 
BİZİ MÜXALİFƏT SAYAN GƏDƏLƏR... 
 
Siz ey şeirimlə məni vuranlar, 
fikrimdə, duyğumda suç axtaranlar. 
Özləri iqtidar kiçiyi ikən, 
bizi özlərinə düşmən sayanlar. 
 
Siz ey düz sözümü şərə yozanlar, 
bu cür düşünməyiz kökündən qələt. 
Şeirimdə gəzməsin kimsə siyasət, 
mən nə iqtidaram, nə müxalifət. 
 
Siz ey ömrü boyu yalaq olanlar, 
mələz əsillilər, calaq olanlar. 
Əlində “ingilis bayrağı” tutub, 
daim ona – buna yaltaqlananlar. 
 
Mən nə “Musavat”çı, nə “Cəbhə”çiyəm, 
nə “Ana Vətən”də , nə “YAP” da varam. 
Mənim müxalifim öz vicdanımdır, 
sözümdə, işimdə düz iqtidaram. 
 
Mənimçün həqiqət hər şeydən uca, 
xalqın dərd – sərini yazmaq şərəfdir. 
Siz isə, Maşaallah, diribaş, qoçaq, 
sizə ikiüzlü olmaq sərf edir. 
 248
 
Hərdən zəmanəyə etiraz sözüm 
kiminsə heysinə toxunmaq deyil. 
Ətrafda bir qüsur görürsə gözüm, 
bu əsla ittiham oxumaq deyil. 
 
Şair təhrif etməz öz zamanını, 
qələmi müqəddəs sanar, düz yazar. 
Tanıtmaz mədh ilə öz ünvanını, 
acı həqiqətə acı söz yazar. 
 
Şairi xalqına müxalif sayan 
ən azı nadandır, ayrı adı yox. 
Yurdunda ədalət görən şairsə 
xoşbəxtdir, uçmağa bir qanadı yox. 
 
Odur əlahəzrət sözün memarı, 
dövrünün fövqündə durmuş hər zaman. 
Sındıra bilməmiş əsl şairi, 
nə cəllad kötüyü, nə soyuq zindan. 
 
Sözü sərt, eyhamı incə şairin 
ömrü də minnətsiz ötsə yaxşıdır. 
Şair məddahlığa rəvac verincə, 
bir gecə intihar etsə yaxşıdır. 
 
Siz ey “iş verənlər”, adam satanlar, 
səyiniz kökündən iğtişaş, hədə. 
Şairə şər yaxıb, böhtan atanlar 
yetkin insan deyil, gədədir, gədə. 
 
Bir kökə bağlısız sizin hamınız, 
nakəslər həmişə arxadan vurub. 
Bəlkə elə sizin babalarınız 
Cavidin, Müşfiqin üzünə durub?! 
 
 249 
Olub, tarix bu cür sınağa çəkib, 
nə qədər dahini, mütəfəkkiri. 
Sizintək nakəslər güdaza verib 
neçə Nəsimini, neçə Sabiri. 
 
Nizami saraydan imtina edib, 
Füzuli söyləyib şikayətini. 
Vaqif “Görmədim”lə yazıb – yaradıb 
sarayın şərəfsiz hekayətini. 
 
Şair mücahiddir Vətən eşqinə, 
o heç vaxt yurdunu sevməyə bilməz. 
Bax Abbas Səhhətin “Vətən” şeirinə, 
bu sevgi ruhani, bu istək ölməz! 
 
Biz də yurdumuza vurğunuq bu cür,  
biz də xalqımıza bağlıyıq belə. 
Bu sevgi Vurğunu “Azərbaycan”la 
sevdirdi millətə, tanıtdı elə. 
 
Bizi düşmən sayan ikiüzlüllər, 
bu bizi ağrıtmaz heç zərrə qədər. 
Kimlər ki, Vətəni ürəkdən sevər, 
onların sevgisi bizə də yetər. 
 
Çatır qulağıma tez-tez tənələr, 
gəlir ünvanıma hərdən hədələr. 
Bu cür neçəmizi hədəf seçirlər 
bizi müxalifət sayan gədələr... 
 
Oğru, quldur, nakəs, məddah, yalançı 
daim hədəfimdir, qoy bilsin aləm. 
Nə qədər canım var, onlara qarşı 
müxalif yazacaq əlimdə qələm! 
 
 
 250
ARXALI KÖPƏKLƏR, DƏCƏL KÜÇÜKLƏR 
 
İt ili itləri millət tanıdı, 
bu itlər bir ucdan artar, küçüklər. 
Daha günümüzün qəhrəmanıdı 
arxalı köpəklər, dəcəl küçüklər. 
 
Dolub dəbdəbəli imarətlərə, 
gəzişir parklarda, gur meydanlarda. 
Keçir hər qapıdan, girir yüz yerə, 
əcəb baxt var imiş bu heyvanlarda. 
 
Çoxu gözətçilik eləmir daha, 
xidmət edəni var, rahat yeri var. 
Bu itlər bir atdan, öküzdən baha, 
çünki çox imkanlı sahibləri var. 
 
Öyrənib tərəfkeş sahiblərindən 
itinə diqqəti qohumbaz itlər. 
Qaydasız işlərə meyllidirlər 
qanundan qorxmayan nataraz itlər. 
 
Hərdən düşmən qədər qəddar, acıqlı, 
hərdən canavartək qüvvətli olur. 
Hərdən sahibindən daha ağıllı, 
hərdən yiyəsindən qiymətli olur. 
 
Bu itlər əməlli güc yiyəsidir, 
bu itlər yetərli söz yiyəsidir. 
Bu itlər indi də küçüklərini 
çalışıb hər yerdə birinci edir. 
 
Bu qoca köpəklər əməlləriylə, 
dəcəl küçükləri yoluxdururlar. 
Dəcəl küçüklər də it dilləriylə 
hürüb sataşırlar, göz qorxudurlar. 
 251 
 
Bu dəcəl küçüklər xəncər-bıçaqlı, 
bu şıltaq küçüklər silah-sursatlı. 
Gecələr şəhərin küçələrində 
onların əlindən yoxdur rahatlıq. 
 
Bezdirir milləti sərgüzəştləri, 
hər biri gündə bir oyun çıxarır. 
Bürüyür atışma səsi şəhəri, 
ancaq bir sədası “qalxmır yuxarı”. 
 
Çünki bir kimsədən qorxuları yox, 
köpəkdə arxa var, küçükdə yiyə. 
Hansının üstünə qabarsan bir yol, 
cumub, diri-diri adamı yeyər. 
 
Küçük arxasında köpək durursa, 
hələ qabaqda çox dərd-sərimiz var. 
Tənbeh anlamında kötək durursa, 
demək görəcəkli günlərimiz var. 
 
Xətrinə dəyəni çeynəyib didər, 
bunlar içimizdə bir azardılar. 
Əgər yaşasaydı, bu quduz itlər 
Mirzə Cəlilə də diş atardılar... 
 
Bir qrup dəcəl it-küçük yiyəsi, 
bir qrup yaxasın çəkir qırağa. 
Yoxdursa ortada bir söz yiyəsi, 
çətin, gedə bilək bu cür qabağa.  
 
 
 
 
 
 
 252
BAYQUŞ İSTƏYİ 
 
Quşların içində bayquşdan yoxdu,  
bayquşun quşlardan fərqi çox çoxdu.  
Ayrı bir düşüncə gəzər başında,  
gizli dünyası var lal baxışında.  
Səsindən vahimə, dərd yağar hər dəm,  
dimdiyi yırtıcı, caynağı möhkəm.  
Gündüzlər oturub tökər yüz tədbir,  
gecələr ovlayar ovunu bir-bir.  
Heç quşa bənzəmir qulaqlı bayquş,  
bu vəhşət, fəlakət soraqlı bayquş.  
Bayquşun əlindən hamı bezardı,  
bayquş qonan yerlər xarabazardı.  
Bu bayquş xisləti, bayquş “mənliyi”  
yaratmış nə qədər viranəliyi.  
Hərdən ürəyimdən keçir min fikir,  
bəzi insanlar da bayquş kimidir.  
Onlar seçilirlər çox işi ilə,  
baxışı, duruşu, yerişi ilə.  
İstəməz yanında yana bir ocaq,  
özünü düşünər, özünü ancaq.  
Kimsə faydalanmaz bir əməlindən,  
həzər ətrafından, həzər əlindən.  
Yayınmaz gözündən bir qoca, cavan,  
tutar aram ilə hamıya divan.  
Beləsi yerinə, yurduna yaddı,  
bu manqurt soylular Vətəni satdı.  
Onları saxlamaz dad, fəryad səsi,  
onlara kar etməz xalqın naləsi.  
Kütlənin dərd-səri çıxar yadından,  
ancaq tələbləri millət adından.  
Qayğıdan danışar daim, hər yerdə,  
qəzetdə, mitinqdə, işdə, efirdə.  
Beləcə özünü ixtiyar bilər,  
ixtiyarlığıyla bəxtiyar bilər.  
Bu cür xarakterlə bayquş xisləti,  
oxşar bir-birinə, seçilməz qəti... 
 253 
Daha yox inamım sözünə, bayquş,  
yetər vurğunluğun özünə, bayquş!  
Sən yana bilməzsən halıma, bayquş,  
barı göz önündə ulama, qayquş...  
Bayquşun istəyi ayrı istəkdi,  
bayquşun xisləti ayrı xislətdi.  
Bayquşun duruşu ayrı duruşdu,  
bayquşun uçuşu ayrı uçuşdu.  
Ancaq neyləyəsən,  
bayquş da quşdu! 
 
 
 
DÖZMƏK OLMUR  
 
Rüşvətxorluq bizi içimizdən yeyir.  
                                               H.Əliyev  
 
Axır illər qarğınıbdı bu yer elə bil,  
milyonların ruhu sönük, çöhrəsi gülmür.  
Bu xalq üçün bəla təkcə işsizlik deyil,  
bu ölkədə işləyən də dolana bilmir.  
 
Bu ağrının gözü dərin, axır, qurtarmır,  
min əzaba dözmək olar, sonu xeyirsə.  
Ləyaqətdən danışmağa haqqımız varmı,  
məmləkətin əsgəri də rüşvət verirsə?  
 
İndi uşaq böyütmək də əzab, faciə,  
bir aylıq maaş təkcə kitab – dəftərə yetmir.  
Şagirdlərdən pul yığılır hər ay məktəbdə,  
daha kasıb balaları məktəbə getmir.  
 
Süfrəsində yeməyə tək yavan çörək var,  
evdə də bir şey qalmayıb aparıb sata.  
Övladının üst – başından qəlbi qan ağlar,  
ayağına ayaqqabı tapmayan ata.  
 254
Beş-on “şirvan” maaş alır həkim, müəllim,  
məmurunsa məvacibi milyondan artıq.  
Pencəyində yamaq gəzir zavallı alim,  
“Ləbbeyk” deyən deputatlar xalqı aldadır.  
 
Siz ey ixtiyar kişilər, müdrik insanlar,  
harda gəzək, nədə tapaq çıxış yolunu?  
On illərdir xoşbəxtliyə sarı gedirik,  
amma yenə görünməyir bu yolun sonu 
 
 
DÜNYANIN 
 
Yüz ildən çox yaşayardıq cahanda, 
görməsəydik kəc üzünü dünyanın. 
Düzəltməyə çalışanlar bir az da 
əyri saldı gərdişini dünyanın. 
 
Gah ucaldıq zirvələrə, gah endik, 
zülm etməyi zəfər sandıq, sevindik. 
Fironluqla, fatehliklə öyündük, 
dağıtdıqca keçmişini dünyanın. 
 
Hər ömürdə sevinci var, qəmi var, 
ağrısı var, nəşəsi var, dəmi var, 
Biz olmasaq, kim duyacaq, kimi var, 
gəlişini, gedişini dünyanın? 
 
Yaddaşında nə sən yoxsan, nə mən yox, 
hansımızı nə gözləyir, bilən yox? 
O dünyadan hələ ki, bir gələn yox 
öyrətməyə yerişini dünyanın. 
 
Ancaq nə qəm, məhvərindən sapınmaz, 
zərrə qədər nə əyilməz, nə sınmaz. 
Çaldığına oynamayan tapılmaz 
hərdən namərd, hərdən kişi dünyanın, 
insanıyla daha vəhşi dünyanın. 
 255 
 
AH, BU ŞİRİN, ACI DÜNYA 
 
Başımızın tacı dünya, 
min dərdin əlacı dünya. 
Kimlər səndən doydu getdi, 
şirin dünya, acı dünya? 
 
Ömrün qışı, yazı dünya, 
alnımızda yazı dünya. 
Səndən əziz nəyimiz var, 
şirin dünya, acı dünya? 
     
Arzuma yol açan dünya, 
yoluma nur saçan dünya. 
Naşı oldum, heç bilmədim 
ömrüm keçdi haçan, dünya! 
 
Hər istəkdən uca dünya, 
yolu daim haça dünya.  
Gah dostumsan, gah düşmənim 
fəndgir dünya, qoca dünya. 
 
 
 
DÜNYA 
 
Yoxdan var olan dünya, 
boşalan, dolan dünya. 
Kimsəyə vəfa qılmaz 
sevgisi yalan dünya. 
 
Sərvətim, malım dünya, 
şəkərim, balım dünya. 
Verdiyini almasa, 
əl çəkməz zalım dünya. 
 256
Əzəl dünya, baş dünya, 
dost dünya, qardaş dünya. 
Bizi naz-savaşıyla 
salıbdı çaş-baş dünya. 
 
Gələnə yoldaş dünya, 
gedənə sirdaş dünya. 
Əcdadımı qocaldan 
balamla həmyaş dünya. 
 
 
 
İMANDAN DOĞAN İNAM 
(və ya qəzavat*) 
 
Mobil Babayev musiqi bəstələmişdir. 
 
Böyük Qafqazın əzəmətli oğlu Şeyx Şamilin ruhuna 
 
Ey hər kəsdən uca olan 
hər şeyə qadir Allah. 
Mürid bizik,  mürşid bizik. 
qalib bizik inşəallah. 
 
Hidayətçimiz Qurandır, 
haqq, ədalət gəzirik. 
Düşdüyümüz savaşları 
sınaq bilib dözürük. 
 
Ey İslamın düşmənləri, 
yolumuzu kəsməyin. 
Zaman özü qaziləri 
qəzavata səsləyir. 
 
Azadlıq mücahidiyik, 
Şeyx Şamil imamımız. 
Halaldı Vətən yolunda 
tökülərsə qanımız. 
                                                 
* Гязават – Ш.Шамилин апардыьы мцгяддяс савашын ады. 
 257 
Qoy oyanmış ehtiraslar 
qızışmasın daha da. 
İman deyən insanları 
sövq etməyin cihada. 
 
Qorxun Məhşər sorğunsundan, 
zülm, istibdad yetər. 
Hamımız Adəm övladı 
deyək «Allahu Əkbər»! 
 
 
 
MƏZARISTAN EVİMİZ 
 
Bütün tikililərin əzəlisi, əzəmi, 
bu cür müqəddəs olmaz yaratsan da yüzünü. 
Əbədi qoyduğunçün bu torpağa üzünü, 
son ümid, son təsəlli –  məzarıstan evimiz, 
adı, ünvanı bəlli, məzarıstan evimiz. 
 
Nə əvvəli bilinməz, nə görünməz son ucu, 
burda sevinc dilucu, burda qəhər boğucu. 
Kim gəlmişdir birinci, kim olacaq sonuncu? 
Bir məchul yolayrıcı –  məzarıstan evimiz, 
anlamı ağır, acı, məzarıstan evimiz. 
 
Bura sirli bir ünvan, bura ovsunlu məkan, 
burda uyusa, sanki haqqa qovuşar insan. 
Bəni-adəm binadan möcüzələr yaradan, 
fəqət, sındığı meydan –  məzarıstan evimiz, 
cismi candan ayıran, məzarıstan evimiz. 
 
Siz ey dərdli insanlar, gəlin, burda yas qurun, 
içində güllər əkin, yolunda sərv basdırın. 
Amandı, qəribləri öz yurdunda basdırın, 
qürbətdə güvənc yeri, məzarıstan evimiz, 
soykökə söykənc yeri –  məzarıstan evimiz. 
 
 258
İSLAM DİNİMİZ 
 
İlham Abdullayev musiqi bəstələmişdir. 
 
Ey böyük, möhtəşəm dinimiz, 
sən bizim hidayət yolumuzsan. 
Vəsfinlə açılır dilimiz, 
əbədi səadət yolumuzsan. 
 
Ucalsın göylərə «əzan» sədası, 
yayılsın qəlblərə «İslam» nidası. 
Ən əzəl sözümüz «Allahu Əkbər», 
ən gözəl sözümüz «Allahu Əkbər». 
 
Sən dostluq, qardaşlıq dinisən, 
əmniyyət, hürriyyət məramın. 
Nə qədər bəşər var, yenisən, 
Quranla bağlı hər qərarın. 
 
Sevginlə Məhəmməd Mustafa 
yetişdi Məqami-Mahmuda. 
Səndədir hər hikmət, hər səfa, 
sənindir həm hünər, həm vəfa. 
 
 
 
ŞEİRDƏN MƏNALI 
 
Gündüz ürəyimdə yaranan yeni şeiri 
gecə oturub yazmaq istədim. 
Həzin, məlahətli bir mahnı səsi 
diqqətimi yayındırdı, huşumu apardı. 
İlham köhlənim təntidi, təbim azaldı, 
beynimdə misraların səfi pozuldu, 
yerində musiqi sədaları düzüldü. 
Oyanıb sübh tezdən, 
keçdim yazı masasının arxasına təzədən. 
Heç fikrimi toplamamış, 
 259 
başladı çöldəki qumru quşlarının 
ecazkar oxusu, çağırışı. 
Bir azdan bu nəğməyə qarışdı 
digər quşların cəh-cəhi. 
Tükənmək bilmədən gəlirdi 
növbənöv səslərin ardı. 
Quruldu bir təbii musiqi festivalı. 
Adi yaz səhərinin bir anında 
nə qədər gözəllik, heyranlıq vardı. 
Amma vaxt öz axarıyla axırdı... 
Axşam bir nəşə aldım, 
səhər bir nəşə. 
İndi isə zaman məni tələsdirirdi 
tamam ayrı işə. 
Hazırlaşmalıydım qəbula, görüşə. 
Hələ bəlkə çağırılaydım 
neçə gözləmədiyim yerə. 
Nə deyirəm, təki ömür o qədər 
duyğulu, mənalı ötüşə, 
vaxt qalmaya şeirə. 
 
 
 
YAS SAXLAYIRAM 
 
Nə vaxtdır ürəyimdə ağır bir kədər, 
yas saxlayıram, 
qolunda böyük təpər, 
ürəyində bir ömürlük səbr, 
qəlbində köləlik ruhu 
və bir qarın çörək qazanmaq ümidi olan 
boynu bükük duranlar üçün. 
Yas saxlayıram, 
gündə azı bir yol, 
bu cür acı taleliləri görüb 
halını pozmayan, 
xalqın qanını zəli kimi 
 260
soranlar üçün. 
Yas saxlayıram, 
millətin pənahını, 
ümidini kəsib 
başında duranlar üçün. 
Bir layiq ixtiyar tapmıram 
qəlbimi açmağa. 
Bir halal süfrəli, 
işığı gur yanan tapmıram, 
arabir başımı götürüb yanına qaçmağa. 
Yas saxlayıram, 
ya könüllü, ya məcburi, 
Vətəndən didərgin düşənlər üçün. 
Yas saxlayıram, 
torpağı düşmən tapdağında yoğrulub, 
özü çadırlarda yaşamaqdan yorulub, 
səhv hərəkətdənmi, 
ya xəcalətdənmi, 
qızdırmadan yananlar üçün. 
Yas saxlayıram, 
nəfsi imanından böyük, 
başı peysərindən kiçik, 
harınlayıb şişənlər üçün. 
Yas saxlayıram, 
özünü siyasətçi və ya 
xalqına elçi sayıb 
burnunun ucundan o yanı 
görməyənlər üçün. 
Yas saxlayıram, 
məramını, məqamını 
ağasının ağzında axtaran, 
ömrü boyu öz istəyi ilə 
danışıb-gülməyənlər üçün. 
Yas saxlayıram, 
bu minvalla 
yüksək vəzifələrdə qərar tutan 
 261 
yalaqlar üçün. 
Yas saxlayıram, 
məqsədi naminə 
hər şeyə göz yumub, 
alçalmaqla, əzilməklə, 
özündən imkanlılara 
calaqlar üçün. 
Yas saxlayıram, 
əli-qolu sağlam, 
əqidəsi, düşüncəsi 
çolaqlar üçün. 
Ancaq yas saxlamıram, 
diz çöküb, baş əyirəm 
məsləki uğrunda, 
Vətəni yolunlda 
sağlamlığını itirənlər, 
baş qoyub ölənlər üçün. 
Yas saxlayıram, 
Vətəni hərraca qoyanlar, 
ruhları əsarətdə qalanlar üçün. 
Yas saxlayıram, 
yas saxlayıram 
hələ neçə illər, bilmirəm. 
Təki, Allah kömək ola, 
bu hüznün müddəti azala! 
 
 
 
HÜNƏR 
 
Görünür, 
hünər də bir alın yazısıdır, 
o, bir az insanın özündən, 
bir az da şəraitdən asılıdır. 
Ancaq hamı üçün deyil, 
cürətlilər, güclülər 
və istedadlılar üçündür. 
 262
Cəsarətin yoxdursa qəhrəman, 
gücün yoxdursa pəhləvan 
                    ola bilməzsən. 
İstedadın yoxdursa, 
özünü axtarma sənətdə, 
Bir sübutsuz hikmət yatır 
                        bu üç həqiqətdə. 
Yerdə qalan insanların qisməti- 
                       ya məmur, ya əsgər, 
                       ya işsiz, ya fəhlə. 
Bəzilərimiz, lap qalxaq yuxarı 
                       bir neçə pillə. 
Fərqi yox, onsuz da 
ömür keçir çərçivələr içində, 
fikir isə axtarışda, seçimdə. 
İşimiz dəryada balıq sevdası, 
qalmışıq Allah ümidinə, qadası… 
Bu cür düşüncələr başımda, 
ömrün ixtiyar yaşında- 
50 yaşın astanasında 
xəyalən yol gedirəm 
(bilmirəm qalxıram deyim, yoxsa enirəm) 
ölməzliyə qovuşmuş 
Babəkin, Xətainin, Nəsiminin 
təxminən 40 olmuş yaşına. 
Əbədiyyət tacı qonmuş 
hər üçünün başına! 
bu cür ömürlülərdən sonra 
ad günümə mübarək deməyə dilim gəlmir. 
Nə  yazıq, insan alın yazısını 
öncədən oxuya bilmir! 
 
 
 
 
 
 263 
 
SÖZ KARVANIM 
 
Gör, haçandır ürəyimdə cığır salıb açdığın iz, 
gör, haçandır bir səs üstdə köklənmişik hər ikimiz. 
Gör, haçandır təhtəlşüur dayanmışam qulluğunda, 
hara çəkir ilham məni, görən bu söz bolluğunda? 
Gec gül açan bağçam-bağım, tanınmayan adım, sanım, 
                                                            söz karvanım. 
 
Daim səni arzu kimi, istək kimi səsləmişəm,  
kəlmə-kəlmə toplamışam, misra-misra bəsləmişəm. 
Hər gəlişin titrədibdi ürəyimi yarpaq kimi. 
Hər ruhumu oxşadıqca, sevinmişəm uşaq kimi, 
nəvazişim, iftixarım, ağrım, acım, mehribanım, 
                        söz karvanım. 
Sən ki, hələ gerçəkdən çox şirin ümid, xoş vədəsən. 
Xəyalımda, düşüncəmdə ucaltdığım abidəsən. 
Ey hamıdan gizlətdiyim zərif duyğum, məhrəm hissim, 
söykənc yerim, səcdəgahım, qibləgahım, müqəddəsim, 
canımdan çox istədiyim yaratdığım, yaşatdığım, 
                          söz karvanım. 
 
Nə yaxşı ki, onun-bunun kölgəsində dolanmadın, 
mədhiyyələr, yalmanmalar girdabında bulanmadın. 
Meyl etmədin ucuz, çürük təbliğata, siyasətə, 
cəsarətlə qahmar çıxdın ədalətə, həqiqətə. 
Hər təsirdən uzaq olan öz söhbətim, öz dastanım, 
                            söz karvanım. 
 
Fərqi yoxdur bundan sonra əlli, yetmiş, yüz yaşayım, 
təki sənsiz ötüşməsin bircə günüm, bircə ayım, 
mən olsam da, həm sahibin, həm ərsəyə gətirənin, 
tamam-kamal ixtiyarım əlindədir indi sənin. 
Yazılarmı bu nahamar yollarında son ünvanım, 
          söz karvanım, 
          söz karvanım?! 
 264
 
FİLLƏRİN MƏHKƏMƏSİ VƏ YA İBRƏT DƏRSİ 
 
Qəzetlər yazırlar ki, Botsvanada fil dəstəsi onlardan birini 
ovlayan ovçunu pusaraq dövrəyə almış və qırıq səslər çıxarmaqla 
sanki həmin qatilə məhkəmə qurmuşlar. Sonra fillərdən biri irəli 
çıxaraq «məhbusu» ayağı altında əzməklə ölüm hökmünü icra et-
mişdir.  
Bu dəhşətli mənzərinin təsadüfən şahidi olmuş yerli sakinlər 
qatil ovçunun ölən filin balası tərəfindən qətlə yetirildiyini söy-
ləmişlər.  
Faciə olsa da, əhsən! 
Hamımıza görk olası ibrət! 
Həsəd aparılası qətiyyət!!! 
Yoxsa, bizim kimi, gözləyək ki, nə vaxt, kim isə gəlib torpaq-
larımızı azad edəcək və ya qaytaracaq?! 
 
Çox olub dünyanın ibrət dərsləri, 
caniyə, quldura divan çox olub. 
Cəsarət, şücaət, qeyrət dərsləri   
bizə görk olası zaman çox olub. 
 
Heyvan insan üçün məhkəmə qurur, 
bu bir faciədir, bu bir möcüzə. 
Köksündə fil boyda əzəmət, qürur, 
fillər barışmazlıq öyrədir bizə. 
 
Qatilə öz heyvan düşüncəsiylə, 
onlar divan qurub, hökm oxumuş. 
Bu işdə zərrəcə təskinlik, hiylə, 
nə də tələskənlik, ya səhv yox imiş. 
 
Fillər qırıq səslər çıxaran anda 
şahid dinləyirmiş, sübut deyirmiş. 
Fəqət ölən filin balası sonda  
o qatil ovçunu qətlə yetirmiş. 
 265 
Bir baxın, bu ağır hökmün icrası 
tapşırılmış ancaq zərər çəkənə. 
Bəlkə həyat özü qeyrət yükünün  
qoyur ağırını övlad çiyninə? 
 
Bu dəmir məntiqlə, bu qətiyyətlə 
mümkünmü daxilən öyünməyəsən?  
Fərqi yox, qəzəb, ya sağlam niyyətlə 
heyvanın gəldiyi  qərara əhsən…. 
 
Oxudum qəzeti… əllərim əsdi, 
yox, bu hiss şüursuz hiss ola bilməz! 
Bu nə ehtirasdı, nə də həvəsdi, 
bu həyat dərsidi, pis ola bilməz! 
 
Əcəb xəcil oldum, bənizin soldu, 
bu aşkar ağrımın yarası dərin. 
Bir anlıq göz yaşı gözümə doldu 
əsirlikdə qalan qız-gəlinlərin. 
 
Miskinlik ruhuma qənim kəsildi, 
hayladım daşlaşmış babalarımı. 
Dedilər-bu nə xalq, bu nə nəsildi, 
«unudur» qədim el-obalarını?! 
 
Tanrım, alıb bu səy dözümü məndən, 
səbrimi bilmərrə kəssən yaxşıdır. 
Bir də imdad üçün qalxsa, əlimdən 
vurub, ətəyini üzsən yaxşıdır. 
 
Döyülə-döyülə qaçırıq müdam, 
daha torpaq yarı, indi xalq yarı.    
Qorxuram Vətəni unudaq tamam,   
qovula-qovula Xəzərə sarı. 
 
Siz ey tapdaq yurdun ər oğulları, 
bu sayaq bizləri kimsə anlamaz. 
Çeçentək vuruşa bilmirik, barı 
filtək yaşamağa öyrəşək bir az!         
 266
QUMRU 
 
Bakının park və bağlarında bir zamanlar rahat yaşayıb çoxa-
lan Qumru quşları indi bir neçə təhlükə ilə üz-üzə qalıblar.  
Əvvəlcə, şəhərdə sayı günbəgün artan avara pişiklər qumru 
ətinin ləzzətini daddılar. Və hər yerdə – həyət-bacada, parklarda, 
ağacların iri budaqlarında, kol-kosda onları pusub, təqib etməyə 
başladılar.  
Bundan düşüncəli surətdə ehtiyatlanaraq, sonralar ağacların 
hündür, nazik budaqlarında yuva quran qumrular və onların ba-
laları bu dəfə qarğaların hücumuna məruz qaldılar. 
Bu zavallı, lakin ağıllı Qumru quşları  onlara qarşı hücum-
ları həssaslıqla dərk etdilər, Bakının dəli küləklərindən qorxma-
yıb, hündür şam və küknar  ağaclarının pişiklər dırmaşa bilmə-
yən, yuxarıdan isə qarğa görməyən və girə bilməyən nazik və sıx 
budaqları arasında, çox əzablı bir yolla, yuva qurdular. 
İndi isə Bakı parklarına buraxılan dələlər, rahatca, həmin 
yuvalara qalxa bilir və bu başıbəlalı qumruların həm özlərini, 
həm də körpə balalarını çox asanlıqla tutub yeyirlər. 
Beləliklə, Bakıda Qumru quşlarının əsil fəlakətli günləri baş-
lanmışdır… 
Budur yaşamaq uğrunda mübarizənin ən dəhşətli və iyrənc 
formalarından biri! 
Bu yaxınlarda, həyətdə pişik həmləsindən canını zorla qur-
tarmış, lakin qanadı sınmış bir Qumrunu uşaqlar koldan tutub 
evə gətirərək, yardım göstərməyimi istədilər. Ancaq onun sınmış 
qanadını heç cürə bağlamaq mümkün deyildi… 
 
Səni yaşamağa qoymurlar daha, 
bu yol yiyəsizlər yoludu, Qumru. 
İndi bir tikə yem hər şeydən baha, 
ürəyim dərd ilə doludu, Qumru. 
 
Barı, qoy başına bir sığal çəkim, 
əlsiz-ayaqsızlar yaman çox, Qumru. 
Qanadı sınmış quş ölümə məhkum, 
sınmış qanadına ümid yox, Qumru. 
 267 
 
Yerdə aramın yox, göydə qərarın, 
ömrünün hər anı təşviş, səksəkə. 
Elə bağlanır ki, hərdən yolların 
qalır boğazında tapdığın tikə. 
 
Parklarda dalan çox, bağlarda kol çox, 
avara pişiklər pusarlar səni. 
Daha budaqda da yuvana yer yox, 
qarğalar, dələlər tutarlar səni. 
 
Bu dönük baxtına nə deyim, Qumru, 
ürəyim sıxılır indi, yerinə? 
Sənin taleyinlə mənim taleyim 
yaman bənzəyirlər biri-birinə. 
 
Çox saylı düşmənlər qəsdinə durmuş, 
bu qədər  düşməndən qorunmaq çətin. 
Sənə yer də, göy də, ağac da gormuş, 
kəsmiş yollarını məğlubiyyətin. 
 
Bu bəla göydənmi, yerdənmi gəldi, 
bu bəla Tanrının öz bəlasımı? 
Bu haqsız bölgüdə görürəm mən də  
öz tale payımı, alın yazımı. 
 
Ah, yazıq quşcuğaz, zavallı Qumru, 
səni də saldılar köçkün, sərgərdan. 
Sən ey azad Qumru, qanadlı Qumru, 
yığış, bir dəfəlik, köç bu diyardan. 
 
Bizi yaşamağa qoymurlar daha, 
bu yol kimsəsizlər yoludu, Qumru. 
İndi baş girləmək hər şeydən baha, 
ürəyim dərd ilə doludu, Qumru. 
 
 268
 
 
AYRILIQ 
 
Ustad Şəhriyara, ruhu şad olsun! 
 
Xumar Qədimova musiqi bəstələmişdir. 
 
Dad, sənin əlindən, aman, ayrılıq, 
məndən can cövhəri uman ayrılıq. 
Qəlbimi zülmünlə ram eylədikcə, 
içimdə inləyən kaman ayrılıq, 
aman, ay ayrılıq, aman, ayrılıq! 
 
Gör, mən nə sayırdım, fələk nə saydı, 
bəlkə bu baxtıma kəsilən paydı? 
Sən mənim yaramı sızlatmasaydın, 
məni sındırmazdı zaman, ayrılıq, 
aman, ay ayrılıq, aman, ayrılıq. 
 
O getdi, dərdimin dərmanı getdi, 
gələn xoş günümün fərmanı getdi, 
olum yollarının qurbanı, getdi, 
doldu gözlərimə duman, ayrılıq, 
aman, ay ayrılıq, aman, ayrılıq. 
 
Mən son nəfəsdəyəm, sən can həvəsdə, 
mən qan ağlayıram, sən kam həvəsdə. 
Qəlbim səksəkədə, qulağım səsdə, 
sın, ey çərxi fələk, dayan, ayrılıq, 
dayan bircə anlıq, bir an, ayrılıq,  
aman, ay ayrılıq, aman, ayrılıq, 
aman, ay ayrılıq, aman, ayrılıq! 
 
 
 
 
 269 
İKİ ULDUZ 
 
Şamaxıda hər biri ayrı-ayrı təpələrdə yerləşən iki böyük qəbiris-
tanlıq var – Şahi Xəndan və Yeddi gümbəz. 1-cisi şiələrə, 2-ci sünni-
lərə məxsusdur. Böyük Sabir öləndə vəsiyyət edir ki, onu müəllimi 
S.Ə.Şirvaninin yanında – şiə qəbiristanlığında dəfn etsinlər. Tələbə-
ləri şairin vəsiyyətinə əməl edirlər. Lakin bir sıra üzdəniraq ruhani-
lərin hiddət və təkidi ilə, onun torpağa tapşırılmış cismi, axşamın 
alatoranlığında, qəbirdən çıxardılıb Yeddi Gümbəzə apartdırılır. 
 
Şamaxının bir kafiri azaldı deyə, 
dinpərəstlər ölümünü bayram elədi. 
Şahi-Xəndan tabutundan gəldi lərzəyə, 
ruhanilər Seyidə də lənət söylədi. 
 
Bu həpəndlər fəryad çəkib ağlamalıykən 
sevindilər, –  kafir axır gorbagor oldu. 
Şahi-Xəndan nalə çəkdi, qopartdı şivən, 
yeddi Günbəz bu gəlişlə nur ilə doldu. 
 
İstibdadla qabaq – qənşər qalmışdı yenə, 
ruhu xalqın içindəydi, sağ idi Sabir. 
Cismi dözdü cahillərin rəzil hökmünə, 
Şamaxıda bir bənzərsiz dağ idi Sabir*.   
 
Hər kəlməsi, hər misrası ilahi hikmət, 
neçə qəsdin qabağını saxlamışdı o. 
Keçirdiyi günlərinə dözürdü, fəqət 
millətinin sabahına ağlamışdı o. 
 
Hansı xalqa çəkilibdir bu boyda sitəm? 
bir təpədə bir dahiyə yer tapılmadı. 
Şirvaninin göynərtisin eşitdi aləm, 
bir imkanlı nadan gəlib tədbir qılmadı*. 
                                                 
* М.Я.Сабирин: –  Бянзярям бир гоъаман даьа ки, дярйадa дурар. – мяшщур 
мисрасына ишарядир. 
 270
Ey dinimdə rəhbər Müfti, ey Şeyx ixtiyar, 
azalmasın, qoy İslamın nur qayəsində. 
Gəl, Quranın hər surəsin eyləyək təkrar, 
sünnü, şiə yazılıbmı bir ayəsində?! 
 
Ah, nə böyük xəta etdin, Xətai babam, 
öldü qardaş qırğınında neçə minimiz. 
Sultan Səlim tapdağında qaldı el-obam, 
parçalandı, yasaq oldu İslam dinimiz. 
 
Sultan Səlim, nə düşündün, bu cür nifrətlə 
qılıncını qardaş üstə qaldıranda sən? 
Bu tarixi qələbə yox, məğlubiyyətlə 
tariximə ləkə vurdun Çaldıranda sən… 
 
Bu millətin ən qorxulu düşməni özü, 
perik düşdük, qaçaq düşdük bir-birimizdən. 
Qanımıza boyandıqca Çaldıran düzü, 
oba-oba qovulmuşuq yurd yerimizdən… 
 
…Fikrim uçdu ulum yatan yerin təkinə, 
bu günahı heç göy yumaz yağışla, ustad. 
Bundan sonra bəlkə susmuş vicdanlar dinə, 
bu zavallı millətini bağışla, ustad. 
 
Gör, nə qədər cərəyan var kiçik ölkədə, 
hərə gücün bir tərəfdə sınayır yenə. 
Tərəfbazlıq bu milləti yıxıb bəlkə də, 
düşmən özü indi bizi qınayır yenə! 
 
Yüz illərdir sən mənə yad, mən sənə ögey, 
yüz illərdir səhvimizi anlamırıq biz. 
Qəlbimizdə dostdan giley, qardaşdan giley,  
fəqət bir yol özümüzü danlamırıq biz. 
                                                                                                           
* С.Я.Ширванинин: –  Сеййида, юлмярям, алямдя сясим вар мяним, –  
мяшщур мисрасына ишарядир. 
 271 
Hüzurunda indi gəlib ağlayımmı, yox, 
qorxuram ki, göz yaşlarım kiçildər səni! 
Sən əbədi bir örnəksən, bərabərin yox, 
ölməzliyə qovuşdurmuş o illər səni… 
 
İndi iki ulduz yanır iki təpədə, 
bütün sənət dünyasının gözü var orda. 
Ey səyyahlar, o torpağı ziyarət edin, 
deyilməmiş neçə şair sözü var orda! 
 
 
 
AXUND QARDAŞ 
 
Mükəddər məclislərimizin müşərrəfləndiricisi, elimizin «cavan 
ağsaqqalı», qəmli, həzin və məlahətli səsi, kamil dini, yaxşı ədəbi sa-
vada və möhkəm hafizəyə söykənən moizələri ilə dinləyicilərini ovsun-
layıb kövrəltməyi bacaran axund Şadullaya məhəbbət və ehtiramla! 
 
Dəlir yenə də qəlbimi hicran, axund qardaş, 
hər nalən ilə bağrım olur qan, axund qardaş. 
 
Hansı yerdə ki, qəmli bir qəzəl oxuyursan, 
o məclis olur sənəti-ürfan, axund qardaş. 
 
«Segah» üstündə yanğıyla zəngulə vurduqca, 
odunla edirsən bizi büryan, axund qardaş. 
 
Sən oxşadıqca mərhumu göz yaşı içində,  
hıçqırtına, hönkürtünə qurban, axund qardaş. 
 
Oxu, indi də, bu qəsidə «Mahur» üstündə, 
səsindəki qəmdə tapım dərman, axund qardaş. 
 
Heç bir mükəddər məclisimiz olmasın sənsiz, 
min-min ürəkdə salmısan məkan, axund qardaş. 
 
Bu sirli səsin Fəxrəddin də sehrinə düşmüş, 
olmuş şirin avazına heyran, axund qardaş. 
 272
XƏNDAN OLMUŞAM 
 
Ustad sənətkarımız Alim Qasımov qızının toyunda bir qəmli  
qəzəl oxuyub ağladı və bütün məclisi kövrəltdi. 
 
Sən ey pərişan olanım, mən də pərişan olmuşam, 
canı canımdan olanım, sənsiz canımdan olmuşam. 
 
Bilməm nə hissdir sinəmdə, salmış ruhumu kəməndə, 
sən bu dünyaya gələndə, sanırdım Sultan olmuşam. 
 
Şəkərim, balım, noğulum, elə bil dünən doğuldun, 
sən mənə qız yox, oğuldun, xanəsi talan olmuşam. 
 
Nə yaman tez ötdü zaman, oldun bir növrəstə cavan, 
Allahım, bu nə imtahan, bəlkə peşiman olmuşam? 
 
Köçəri quştək uçursan, başında duvaq, köçürsən, 
sən vəfa andı içirsən, mən ruhu viran olmuşam. 
 
Qarışmış qışıma yazım, odur qəmlidir avazım, 
bu xoşbəxt günündə, qızım, əcəb şad-heyran olmuşam. 
 
Ananın gözləri nəmli, doğmalar verir təsəlli, 
valideyn olana bəlli, necə qəlbi qan olmuşam. 
 
İndi bildim, ey Yaradan, nələr çəkmiş atam, anam, 
bu imiş arzu, istək, kam, ürəyi şan-şan olmuşam? 
 
Ey mənim ruhi-rəvanım, sərvü-nazım, pasibanım, 
ey bu gün gəlin olanım, yolunda qurban olmuşam. 
 
Olma var-dövlət həvəsdə, baxtını Tanrıdan istə, 
sən indi təzə yol üstə, mən heydən – candan olmuşam. 
 
Kim deyil övlad əsiri, gəlsin, açsın, qoy bu sirri, 
anlayandan bu dərd-səri, Fəxrəddin, xəndan olmuşam. 
 273 
ÜRƏK AĞRILARIM 
 
Ustad B.Vahabzadəyə 
 
Məsləkimi mövqeyimə satmadım, 
dedim yolum Tanrı yolu, haqq yolu. 
Heç arzumun mənzilinə çatmadım, 
qopdu tufan, yağdı yağış, qar, dolu. 
 
Min nalə var indi ürək dağımda, 
qocalıram sanki cavan çağımda. 
Vaxtsız solan neçə bağça-bağımda 
zərif, körpə nihallarım saç yolur. 
 
Dağıdırlar sərvətimi, varımı, 
daşıyırlar bağımdakı barımı. 
Sinəmdəki Araz boyda şırımın 
Həkəri də döndü oldu bir qolu. 
 
Yurd yerini atan gördün, görmədin, 
torpağını satan gördün, görmədin? 
Başçısını qaçan gördün, görmədin, 
ha öyünək torpaq ulu, xalq ulu? 
 
Bu hiyləgər, «uzaqgörən» ağalar, 
acı aca kömək bilən ağalar. 
Guya bizə yemək verən ağalar 
deyir qalsın çörək bütöv, küp dolu. 
 
Heç görmədik xoş gününü bir qulun, 
kimdir, görən başyığanı bu pulun? 
Nə əvvəli, nə sonu var bu yolun, 
fəlakətdi, nəhayətdi sağ-solu. 
 
Bu ocağın külü bizik, qoru kim? 
bu zirvənin ətəyi biz, qarı kim? 
Allah, bizi nahaq şərdən qoru ki, 
çırpa bilək başlarına bu pulu! 
 274
MƏN DUYĞUMU YAZIRAM 
 
Mən dünyanı anlayandan gördüm yüz yasaq, 
gördüm əcəl amansızdır, ömür çox qısa. 
Mehr saldım, könül verdim qələm-kağıza, 
açıb-tökdüm ürəyimdə nəyim vardısa. 
Sirr sandığım sözlərimi, sayğımı yazdım, 
sevgilimə açmadığım sevgimi yazdım. 
Taleyimi, istəyimi, duyğumu yazdım, 
ürəyimdən qopub gələn yanğımı yazdım. 
Bu yanğını duyan kəslər başımın tacı, 
görən, məni duyursanmı, Əziz Oxucu?! 
 
 
 
ZƏKA TƏCƏSSÜMÜ 
 
Dəyərli ilahiyyatçı və dilçi alim,  
akademik V.Məmmədəliyevin 60 illik yubileyinə 
 
Nə şeyxdir, nə müctəhid,  
amma kamil imanı. 
Mübariz mürşididir 
Peyğəmbərin, İslamın. 
Odur aydınlaşdıran  
azəri türkcəsində  
incə məqamlarını  
həm dinin, həm Quranın. 
 
O öz idrakı ilə  
ərəb, fars, azərbaycan  
dillərində toxuyur  
möhtəşəm söz çələngi. 
O alimin qələmi,  
səlis, saf nitqi ilə  
hələ çox rəvanlaşar  
dilimizin ahəngi. 
 275 
Zəka təcəssümüdür  
dövrümüzün seçilən  
bu dəyərli insanı – 
Vasim Məmmədəliyev. 
Hamının qəlbindəki  
ən qiymətli kitabın  
ən gözəl tərcümanı –  
Vasim Məmmədəliyev! 
 
 
 
DOĞMA HİSS 
 
Atam, dünyasını dəyişmiş atasını  
hər dəfə yuxuda görəndə ağlayırdı. 
Həmin günü axşama qədər sızlayırdı,  
atasına yas saxlayırdı. 
O vaxtlar uşaq idim,  
qayğısız idim. 
Bu cür zərif hissləri anlamırdım. 
Fikirləşirdim, burada  
nə böyük faciə var ki,  
babam yaşlı insan olub,  
qocalıb, ölüb. 
Atam niyə belə edir? 
Nə arvad, nə uşaq bilir,  
elə hey, gün uzunu kövrəliir. 
İllər ötdü, mən böyüdüm. 
Atam da yaşa doldu,  
qocaldı və öldü. 
Yaxın – uzaq qohumlar, dostlar  
mərasimə gəlməyi özlərinə borc bildilər. 
Gəlib hüzür götürdülər,  
təsəlli verdilər və getdilər. 
Qaldım tənha, kədərlə üz-üzə,  
atasızlıqla qoşa, ölümlə göz-gözə… 
Gördüm ağrını, acını,  
 276
daddım ayrılığın dadını… 
İndi özüm hər dəfə  
atamı yuxuda görəndə 
həmin hissləri keçirirəm. 
Ancaq düşünürəm, nə yaxşı ki, övladlarım  
hələ balacadırlar,  
məni duymurlar, anlamırlar. 
Qoy hələ qayğısız yaşasınlar! 
Eh, ömrə vəfamı var,  
həyatı nə bilmək olar? 
Zaman gələr, 
qəm bir gün onların da qəlblərini dələr,  
gözlərini oyar. 
 
 
 
ÜMİD 
 
Sən mənim səsimi içimdə boğma, 
sən mənə arxa ol, dayaq ol, ümid. 
Sən mənə ən yaxın, sən mənə doğma, 
daim keşikçim ol, oyaq ol, ümid. 
 
Sən mənim ən şirin arzum, diləyim, 
sən mənim müjdəmsən, xoş xəbərimsən. 
Sən mənim çiynimdə gəzən mələyim, 
sən mənim sonuncu güvənc yerimsən. 
 
Sən mənim canımdan çox istədiyim 
bircə övladımsan, ciyərparamsan. 
Sən mənim uğursuz sevgim, sevdiyim, 
qəlbimi ağrıdan şirin yaramsan. 
 
Sənsiz bir günüm yox, bircə anım yox, 
sənsiz qəlbim dolu nisgil, qəm, qubar. 
Sənsiz mərhəmim yox, mehribanım yox, 
sənsiz qəlbim yanar, ruhum odlanar. 
 277 
Ovsunsan, sehrsən, istəksən, səndən 
bir addım uzağa qaça bilmirəm. 
Məni bezdirsən də, üzsən də hərdən, 
dərdimi kimsəyə aça bilmirəm. 
 
Sən mənim canımsan, can sirdaşımsan, 
düşmürsən heç zaman dilimdən, ümid. 
Sən mənim ömürlük yol yoldaşımsan, 
dardayam, gəl, yapış əlimdən, ümid. 
 
Mənə dözüm gətir, mətanət gətir, 
qoy səni qəlbimdə qoruyum, ümid. 
Mənə qüvvət gətir, qətiyyət gətir, 
çatsın dörd tərəfə harayım, ümid. 
 
Qəlbimdə, gözümdə tutsan da qərar, 
yenə xəyal qədər uzaqlardasan. 
Gəl, yetiş, səbrimi kəsdi intizar, 
hardasan, hardasan, ümid, hardasan? 
 
 
 
BİR NÖVRƏSTƏ GÖZƏLƏ 
 
Sən hələ ləçəklərinin şehi 
           qurumamış çiçəksən 
ətri, təravəti ətrafını 
            məst edən çəməndə. 
Sən hələ duyğusu oyanmamış 
            bir sakit ürəksən, 
bir azdan yüz nəğməyə 
            yer olacaq sinəndə. 
Sən hələ əyarı çox yüksək olan 
  zinətsən, 
Səndə cəmlənir zəriflik axtaranların 
  diqqəti. 
 278
Sən hələ saflığa, paklığa verilən 
  qiymətsən, 
hansı sərrafın gözünü tutar 
  qüdrətin, 
hansı aşiqin ağlını alar 
  heyrətin? 
Bununçündürmü qəlbindən gözünə 
            yol eyləyən xiffətin? 
Hər halda, Allah böyükdür, gözəl, 
               ya qismət söyləyək, ya qismət, 
                         tapılsın layiqli qismətin! 
 
 
 
DƏNİZ ETİRAFI 
 
Tufanlı bir havada 
dalğalar təpə-təpə qalxanda 
bir gəmi dənizdə qərq oldu, 
bu itki çoxlarına dərd oldu. 
Kimi dənizi günahlandırdı, 
       kimi lənətlədi, 
                         kimi qarğıdı. 
Dəniz isə tufandan çıxmışdı, 
sakit idi, yorğun idi, ağrıyırdı. 
Bütün bu deyilənlərə də 
sanki heç nə olmayıbmış kimi baxırdı. 
Bu sakitliyi ilə də 
       hamını yandırıb-yaxırdı. 
Quzu kimi mehriban, sevilməli olmuşdu, 
      zəif, zərif ləpələri ilə 
                 sahilə sürünürdü, 
daşları, qumları doğma balası kimi 
                                yalayırdı dəniz. 
Həzin, hüznlü səsi ilə 
           sanki ağlayırdı dəniz. 
Mən həmişə belə sakitəm, 
     mehribanam, qərəzsizəm –  deyirdi. 
 279 
Gözəllikdə, insanlara yarınmaqda 
                              əvəzsizəm-deyirdi. 
Sinəm üfüq qədər geniş, 
ürəyinizcə seyr edin, gəzin, üzün. 
İçim tükənməz xəzinə, 
balığım, yosunum, neftim, 
hamısı da sizin. 
Tufan, qasırğa olmasa, 
külək suyumu göyə sovurmasa, 
dalğalarım şahə qalxmaz, 
məndən bir kimsə qorxmaz, 
əlimdən bir pislik gəlməz, 
məndən olsa, suyumda bir balıq da ölməz. 
Məni yerimdən oyadan qüvvə var – təbiət, 
ondandır hər bəla, ondadır hər hikmət. 
 
 
 
YAXŞILIQ 
 
Qayğısız günlərimin birində, 
şeirin ab-havası ürəyimdə, 
Yığışıb balıq ovuna getdim. 
Dərin sularına qırmaq atdım, 
dəryadan bir balıq tutdum. 
Gözlərindən yaş suzulə-süzülə, 
dünyadan əli üzülə-üzülə, 
pənahsız uşaq kimi 
ağız dolusu çətin nəfəs ala-ala, 
ağlayıb yalvarırdı biçarə. 
Çırpılıb ayağıma düşməkdən 
qalmamışdı bədənində halı. 
Bir tikə yemin güdazına gəlmişdi 
bu başıbəlalı zavallı. 
Öz məzlumluğu ilə 
  deyəsən yumşaltmışdı 
  məni də əməlli-başlı, 
 280
bu, ağlı hələ bərkiməyən, 
  insanları tanımayan 
  balaca balıq. 
Ürəyim ağrıdı titrəyişinə, 
  yalvarışına. 
(Bir balıqla varlanmayacaqdım ki.) 
Gözləmədim yaxşılığımı bilə dərya, 
  duya Xaliq. 
Yenidən buraxdım onu intəhasız sulara. 
Xırda üzgəcləri ilə 
  minnətdarlıqla əl edə-edə, 
üzürdü dərinə, böyük balıq gücü ilə, 
  suları yara-yara. 
O gündən yığışdırıb qırmağı 
  qoydum kənara, 
axı, mən hara, balıq ovu hara?! 
 
 
 
TƏKLİYİ SEVİRƏM 
 
Təkliyi, tənhalığı sevirəm, 
ömrün bəzi anlarında 
ən çox ehtiyacım onadır. 
Çünki tənha olanda 
iç dünyama qapılıram, 
                    xəyala dalıram, 
                          öz-özümlə danışıram. 
Təfəkkürüm və savadım çərçivəsində 
aləmi anlamağa, 
dünyanı duymağa çalışıram. 
Dağdan enib dərədən çıxıram. 
Sonsuz səmaya, 
ucu görünməyən torpağa, 
axıb qurtarmayan sulara baxıram. 
Bütün gözəllikləri ürəyimə sıxıram. 
Duyğumun, istəyimin zirvəsinə qalxıram. 
 281 
Təkliyi, tənhalığı sevirəm, 
tənha olduğum zaman 
külək kimi əsirəm, 
yağış kimi yağıram. 
Günəşi şəfəq-şəfəq 
gözlərimə sıxıram. 
Ən uzaq ulduzlara yaxından baxıram. 
Meracdan da yüksəkliyə qalxıram. 
 
Təkliyi, tənhalığı sevirəm, 
çünki tənha olmuram, 
ilhamla üz-üzə qalıram. 
Bir gözəl misramı yazarkən 
ruhumun ekstazında oluram. 
Mən tənha qalanda 
fikir fəzasında dolaşıram, 
söz alovunda alışıram, 
aramsız axtarıram, çalışıram. 
Tənhayamsa, demək güclüyəm, 
dözümlüyəm, bahadıram. 
Mən özümə qapılanda 
vaxtı öldürmürəm, 
yaşadıram, 
yaşayıram! 
 
 
 
ÇİÇƏKLƏYİR 
 
Yazın gəlişiylə aləm oyanır, 
min-min bağ-bağatda bar çiçəkləyir. 
Al-əlvan geyinir çəmən, çöl-bayır, 
harda ki, nəbatat var, çiçəkləyir. 
 
Sən demə, hər şeyin qisməti, payı, 
gülün günü vardır, meyvənin ayı. 
Bölən düzmü bölüb bu haqqı-sayı, 
alça yeyiləndə nar çiçəkləyir? 
 282
Ay bağban qardaşım, di cəld ol, görək, 
ruzi Tanrıdandır, əkib-becərək. 
Birinin bağında meyvə, gül-çiçək, 
birinin bağında xar çiçəkləyir. 
 
Kim ki, tər tökməsə yaz bağçasında, 
görməz əkdiyindən naz bağçasında. 
Mən də bir bağbanam söz bağçasında, 
qəlbimdə yüz ahu-zar çiçəkləyir. 
 
Olsa da dörd yanı işvə-nazında, 
şair qəm də yeyir şeir yazanda. 
Fəxrəddin, bu sənin alın yazındı, 
hələ ki, şeirində qar çiçəkləyir. 
 
 
 
GEDİRƏM ÖLÜMƏ DOĞRU 
 
Dünyaya gələndən bu günə qədər 
hələ yol gedirəm ölümə doğru. 
Arxamda nə qədər ələm, qəm, kədər 
gedirəm ən böyük zülmə doğru. 
 
Əriyir sağlamlıq, ötdükcə zaman, 
canıma dərd dolur, gözümə duman. 
Yanıb əriyirəm, elə bir ucdan, 
odum yol eyləyir külümə doğru. 
 
Səbrə çevrilirsə içimdə dözüm, 
demək məm düşmənəm özümə-özüm. 
Qəlbimi göynədən ən böyük sözüm 
haçandır yol gəlir dilimə doğru. 
 
Ay haray, gör, bizi kimlər satdılar, 
dövləti, milləti ələ saldılar. 
Yarımız çadırda, yarımız kübar, 
şəhərim axışır çölümə doğru. 
 283 
Hardandı mütilik qanımda mənim,  
ya da dilənçilik canımda mənim? 
Allahım, bu rəzil anımda mənim 
başım əyilirsə əlimə doğru, 
nə yaxşı, gedirəm ölümə doğru, 
nə yaxşı, gedirəm ölümə doğru! 
 
 
 
NANKOR ÖVLAD, İNADKAR ATA 
 
    Bir övlad atasının üzünə ağ oldu, 
ata üçün bu gözlənilməz zərbə, dağ oldu. 
Ata qərar tuta bimədi bir yerdə, 
elə bil havalandı, düşdü ağır dərdə. 
Deyəsən, axı tükənirdi abır, həya, səbr də, 
deyəsən, axı götürülürdü aralarındakı pərdə. 
Çünki övlad öz əməlləri üçün 
                      peşmançılıq çəkmirdi, 
ata isə hiddətindən  
                      bir addım geri çəkilmirdi. 
Çünki övlad, mən nə edəcəyimi 
                      özüm bilərəm –  deyirdi, 
ata isə otuz illik zəhmətindən  
                     əl çəkmək istəyirdi. 
Ata üçün bu addımı atmaq çox ağır idi, 
ata, Allaha yalvarıb, təmkinini köməyə çağırırdı. 
Atanın soyuq ağlının qarşısında  
                     qadağalar çox idi, 
nankor övladın fikrincə isə 
                     itirəcəyi bir şey yox idi. 
Əlbəttə o daha böyümüşdü, 
                     sərbəst idi, işləyirdi, qazanırdı, 
mənəviyyatı olmayan məxluqa dönmüşdü, 
                     ata haqqını nə qanırdı. 
Bəlkə o, öz övladlıq borcunun 
                     yükünü anlaya bilmirdi, 
 284
bəlkə də əməl tarazlığının haqq-hesab günü 
                    xəyalına da gəlmirdi? 
Ata öz övlad sevgisinin üstündən 
                    qırmızı xətt çəkirdi, 
övlad bu sevginin önündə 
                    bir qala divarı tikirdi. 
İkisinin də  əsəbləri gərilmişdi, 
                    gözləri qan-yaşla dolmuşdu, 
ata-bala münasibətlərinin sərhədi  
                   tükcə nazik olmuşdu. 
Ata bir anlığa fikrə getdi, düşündü, 
                   daşındı, içində ağladı, 
nəhayət ürəyinin üstünə 
                    bir soyuq daş bağladı. 
Ata zəhmətini, sərvətini, 
                    səhhətini itirəcəyinə baxmadı, 
nə qədər ağır olsa da,  
                    ləyaqətini, mənəviyyatını saxladı. 
Ata bir anlığa özünə gəlib 
                   dərindən köks ötürdü, 
və.., ömrünün yarısından çoxuna 
                   qətiyyətlə tüpürdü! 
 
 
 
SƏHƏR XOŞ ÜZ GÖRƏNLƏRƏ 
 
Bir gözəllə qabaq – qənşər  
                   gəldim bu səhər, 
özü bir Ay parçasıydı,  
                   ətri müşk-ənbər. 
Eşitmişdim, səhər xoş üz  
                       görən sevinər, 
mən bu başdan sevinmişdim 
                    bir günlük qədər, 
bu xoş duyğu hələ mənə  
                       günlərlə yetər! 
 285 
 
 
 
 
 
 
 
 
 
 
 
 
 
 
 
 
 
  
 
 
 
 
 
 
 
 
 
 
 
 
 
 
 
 
 286
 
 
 
 
 
Əgər sənin ürəyində varamsa,  
                 köynəyinin titrəməsi bəsimdir. 
 
 287 
 
 
İSTƏRƏM 
 
Xumar Qədimova və Əli Baxış musiqi bəstələmişlər. 
 
Yığıb sözlərinin şirinliyindən 
suyuma, havama qatmaq istərəm. 
O şəhla gözlərin dərinliyində 
ucalmaq istərəm, batmaq istərəm. 
 
Baxışın iz qoyub gözlərim üstə, 
dilimin ahəngi sözlərin üstə. 
Bir dəfə baş qoysam dizlərin üstə, 
bütün gəncliyimi yatmaq istərəm. 
 
Bəzəksən ömrümə gülə şeh kimi, 
ay ürək həmdəmim, ay qəlb hakimi. 
Sənsiz bir günahsız körpə sevgimi 
isti qucağına atmaq istərəm. 
 
Çatılmış qaşların nə deyir yenə, 
qoymur dodaq qaça, qoymur dil dönə. 
Arzusan, xəyalsan, zirvəsən mənə, 
xəyala, arzuya çatmaq istərəm. 
 
Sənsiz ürəyimin yox halı, gülüm, 
günlərim əzablı, qadalı, gülüm. 
Əllərim yoluna uzalı, gülüm, 
əl ver, əllərindən tutmaq istərəm. 
Mən sənə qovuşmaq, çatmaq istərəm. 
O şəhla gözlərdə batmaq istərəm. 
 
 
 
 
 
 288
SƏNSƏN 
 
Mən səni görəndən hüsnünə heyran, 
sən mənim əzizim, mehriabınmsan. 
Sən mənə duyğumu bəxş edən insan, 
sən mənim ikinci yaradanımsan. 
 
Sən mənim qəlbimdə ilahi istək, 
fikir-xəyalımda gəzdirdiyim tac, 
ay məni eşqində sınayan mələk, 
mən sənin bir adi sözünə möhtac. 
 
Bu sevgi qəlbimdən əskilməz bir dəm, 
gündə yüz yol alan canımı sənsən. 
Dövrümün ən bədbəxt kişisi mənəm, 
dünyanın ən gözəl xanımı sənsən. 
 
 
 
BAĞIŞLA 
 
Mobil Babayev musiqi bəstələmişdir. 
 
Bəlkə də çox sevdiyinçün məni sən, 
gördün eşqin min hicranın, bağışla. 
Sən bu yolda qəza vuran gəmisən, 
bu gəminin kapitanın bağışla. 
 
Hərdən çılğın aparmışam özümü, 
ürəyini sındırmışam, bağışla. 
Hərdən soyuq, daşüşüdən baxışla 
ümidini dondurmuşam, bağışla. 
 
Hərdən mənə güc gələndə xoş həvəs, 
olub, səni duymamışam, bağışla. 
Hərdən sənin qəlbindəki müqəddəs 
hisslərinlə oynamışam, bağışla. 
 289 
Olub, hərdən bir işvəli gözəlin 
gülüşündən keçməmişəm, bağışla. 
Hərdən səni, ayağının tozuna 
dəyməyəndən seçməmişəm, bağışla. 
 
Hüzurunda dayanmışam, müqəssir, 
etirafım günahımdan aşağı. 
O hisslərin qarşısında mən əsir, 
ay eşqimin müqəddəs göy qurşağı,  
bu günahkar aşiqini, bağışla! 
 
 
 
GƏLƏCƏYƏM, GƏL –  DESƏN 
 
Xumar Qədimova və Mobil Babayev musiqi bəstələmişdir. 
 
Fikrim yenə tamam sənin yanında, 
uça-uça gələcəyəm, gəl –  desən. 
Səndən ayrı bir həsrət var canımda, 
yuxuma gir, öləcəyəm, öl –  desən. 
 
Bundan sonra görüşümüz bir güman, 
bizi üzüb yetişəcək dərd kama.   
Mənim kimi sən də orda ağlama, 
göz yaşımı siləcəyəm, sil –  desən. 
 
Baxtı mənə sən yazırsan, neyləyim? 
nə ömürdən, nə yaşdandır gileyim. 
Qismətiylə barışarmı taleyim, 
sənsiz keçən günlərimə il –  desən? 
 
Sən gedəli artan ancaq göynəyim, 
ruhdan qeyri qalmayıbdı heç nəyim. 
Görsəm səni çox incidir ölməyim, 
öləndə də güləcəyəm, gül –  desən, 
yuxuma gir, öləcəyəm, öl –  desən! 
 290
 
HƏSRƏT 
 
Yük olub asılıb kirpiklərimdən 
sənsizlik adlanan bir dəli həsrət. 
Gözlərim ağrıyır gördüklərimdən, 
çəkibdir altından sürməni həsrət. 
 
Sən onun çaldığı havasına bax, 
verdiyi dərdinə, dəvasına bax. 
Qəlbimdə qurduğu yuvasına bax, 
fikir-xəyalımın həmdəmi həsrət. 
 
Səndən ayrılalı könül həmdəmim, 
dolur gözlərimə dünyanın qəmi. 
Xəyal ümmanında azdırır məni 
bu tufan ayrılıq, bu gəmi həsrət. 
 
Necə doymamışam bal söhbətindən, 
«yox, getmə, yanımda qal»  –  söhbətindən. 
Çəkil gözlərimin səltənətindən, 
gəlib ürəyimə yar dəmi, həsrət!  
 
Kərəmi yandıran o Qara keşiş 
neçə ümidimi puç edib yemiş. 
Nə böyük qüdrətin sahibi imiş 
bizim ayrılığın dərd-qəmi həsrət. 
 
Qalmayıb əvvəlki o şıltaq həvəs, 
nə eynim açılmaz, nə üzüm gülməz. 
Sevgilim, bu sirri ayrısı bilməz, 
mənə dost edibdi ələmi həsrət. 
 
 
 
 
 
 291 
SƏNİ SEVMƏMƏK OLMAZ 
 
Zamiq Əliyev musiqi bəstələmişdir. 
 
İlahi varlığımsan, 
əbədi səadətim. 
Ay mənim şan-şöhrətim, 
ay mənim ülviyyətim, 
səni sevməmək olmaz. 
 
Səsim sənsən, ünüm sən, 
gecəm sənsən, günüm sən. 
Yazda zərif bənövşəm, 
qışda qızılgülümsən. 
səni sevməmək olmaz. 
 
Həm ümidsən, həm güman, 
həm bəxş edən, həm uman, 
bir gülüşlə məst edən, 
bir baxışla can alan, 
səni sevməmək olmaz. 
 
Sənsiz bu dövran ağır, 
sən şahzadə, mən fağır. 
gözləyirəm müntəzir, 
təki məni sən çağır, 
səni sevməmək olmaz. 
 
Sən ey müqəddəs insan, 
bir təbəssüm et ehsan. 
Sənə ürəyim möhtac, 
sənə gözlərim heyran, 
səni sevməmək olmaz. 
 
Tək sən məni duyarsan, 
tək sən məni anarsan, 
dünya sənsiz yeknəsək, 
nə yaxşı ki, sən varsan, 
səni sevməmək olmaz. 
 292
Səninlədir hər uğur, 
səninçündür çal-çağır. 
Hər qıyğacı baxanda 
qaşın altdan Ay doğur, 
səni sevməmək olmaz. 
 
Sənsiz heçəm gülüm, mən, 
bir iş gəlmir əlimdən. 
Heç çıxmırsan başımdan, 
heç düşmürsən dilimdən, 
səni sevməmək olmaz. 
 
Ay başına dönüm mən, 
kaş eşqinlə ölüm mən. 
Sevgim səcdəgahımdır, 
sərgəşdəyəm gülüm, mən. 
 
Səni sevməmək olmaz - 
sevib ölməmək olmaz! 
Səni Tanrım bilim mən, 
qoy yolunda ölüm mən! 
 
 
 
RUHUNLA YAŞAYIRAM 
 
Xumar Qədimova musiqi bəstələmişdir. 
 
Elə bilmə unudulub o günlər, 
hər xatirən bir sehrdir, tilsimdir. 
Mizrabından ayrı düşmüş siməm mən, 
köklənmərəm, çalınmaram, ha dindir. 
 
Kaş, görəydim sən yaşayan yeri mən, 
bəxtəvərmiş kölgə kimi sürünən. 
Bu sənsənmi gözlərimə görünən? 
Qulağıma gəlir doğma səs indi. 
 293 
 
Ruhundurmu yenə çıxan qarşıma, 
ürəyimdə başlar həzin oxşama? 
Səba kimi saçlarımı oxşama, 
gözlərimdən ürəyimə əs indi. 
 
Daha məndən xəyal qədər uzaqsan, 
yolu bağlı mahal qədər uzaqsan, 
Bir müqəddəs vüsal qədər uzaqsan, 
əzab dolu ümidimi kəs indi. 
 
Bəlkə ömrün yox mənası kədərsiz, 
mən arvadsız indi heçəm, sən ərsiz. 
Hərdən qəlbin bir kimsədən xəbərsiz 
məni deyib döyünürsə, bəsimdir. 
 
 
 
SƏNİN ÜRƏYİNDƏN NƏ KEÇİR GÖRƏN 
 
Yenə fikrim dalğın, xəyalımda sən, 
sıxır ürəyimi səssiz səksəkən. 
Ayrıla bilmirəm xatirələrdən, 
sevgim həmənkidir, istəyim həmən, 
sənin ürəyindən nə keçir, görən? 
 
Unuda bilmirəm bircə an səni, 
çıxara bilmirəm yuxumdan səni. 
Mənə dərdmi verib Yaradan səni? 
Kaş bir yol gələsən, üzünü görəm, 
sənin ürəyindən nə keçir, görən? 
 
Həsrətin yolları əlçatmaz, uzaq, 
həsrətin qucağı çovğunlu, sazaq, 
cismim can versə də, ruhum uçacaq, 
ay mənim ruhuma qol-qanad verən, 
sənin ürəyindən nə keçir, görən? 
 294
Mənsiz necə keçir günün, nə bilim, 
bu yolu, gedim ya dönüm, nə bilim? 
Yaşayım, nə bilim, ölüm, nə bilim? 
Ağlımı başımdan alırsan hərdən, 
sənin ürəyindən nə keçir, görən? 
 
Deyirdin, özünə bağla könlümü, 
deyirdin, əmanət saxla könlümü. 
...İndi ha əzizlə, ağla könlümü, 
bu sınıq qəlbimdə söz pərən-pərən, 
sənin ürəyindən nə keçir, görən? 
 
Bu solmuş bağçamın gülünü neynim, 
bu sönmüş ocağın külünü neynim? 
Sevgilim, çəkməyim zülmünü, neynim? 
Sənli günlərimdir sənsiz xatirən, 
sənin ürəyindən nə keçir, görən, 
sənin ürəyindən nə keçir, görən? 
 
 
 
BƏSİMDİR 
 
Bu dünyadan yox bir qeyri təmənnam, 
bahar vaxtı gül töhfəsi bəsimdir. 
Şəlalənin istəyinə heyranam, 
bulaqların zümzüməsi bəsimdir. 
 
Ömür keçir, ay dəyişkən, il qısa, 
nə gözəldir, göz danışa, dil susa. 
Əgər sənin ürəyində varamsa, 
köynəyinin titrəməsi bəsimdir. 
 
Səni deyib yaşamışam hər zaman, 
bu sevdada mən bir damla, sən ümman. 
Bu ümmanda səbrim ilə oynayan 
dalğaların kükrəməsi bəsimdir. 
 295 
Məhəbbətsiz keçən ömür boş, hədər, 
min illərdir oda yanır  Səməndər. 
Sevgi yolu şəhadətmiş, sərasər, 
məni şəhid eyləməsi bəsimdir. 
 
Yoxluğumu eşidəndə bir səhər, 
hücum çəkər üzərinə qəm, kədər. 
Gülüm, səni incitməsin bu qəhər, 
göz yaşının bir damlası bəsimdir. 
 
 
 
QƏŞƏNGİM 
 
Əli Baxış musiqi bəstələmişdir. 
 
Hər dəfə qəlbimi yandırıb-yaxar, 
dilindən hər qopan sözün, qəşəngim. 
Özümü özümə ögey sanıram, 
dəyməsə gözümə gözün, qəşəngim. 
  
Zərif bir çiçəksən güllər içində, 
gözəlsən, mələksən ellər içində, 
Bir azmış qayığam sellər içində, 
məndə qalmayıbdı dözüm, qəşəngim. 
 
Mənə havadan da, çörəkdən də çox, 
arzudan, istəkdən, diləkdən də çox, 
eşqinlə döyünən ürəkdən də çox 
sən özün gərəksən, özün, qəşəngim. 
 
Bilirəm, başqadır təbiətin də, 
fikrin də, hökmün də, qətiyyətin də. 
Durub gözlərimin səltənətində, 
kəsir ümidimi zülmün, qəşəngim. 
 
 
 296
YAR MƏNƏ GÖNDƏRİB ÜÇ ALMA 
       
Eyni adlı xalq mahnısının motivləri əsasında 
 
Yar mənə göndərib üç alma, 
almanı zərf kimi mən allam. 
Alma yanaqlı o dilbərin 
gündə yüz yol qurbanı ollam. 
 
O mənim ürəyim, nəfəsim, 
sevdiyim, yaşamaq həvəsim. 
Yox daha gözümdə qadağa, 
qanadım çatmır bir uçmağa. 
 
Almanı yazacan saxlaram, 
ətirli çiçəktək qoxlaram. 
Alıbdı ağlımı başımdan, 
gedərəm, əhd-peyman bağlaram. 
 
Yar mənə göstərib iltifat, 
yox bundan qiymətli mükafat. 
Yığılsın başıma dostlarım, 
quraram bu bahar toy-büsat. 
 
 
 
OXU, ƏZİZİM 
 
Sən gərək sevgilim olaydın mənim, 
ömür də bir şirin yuxu, əzizim. 
Hər dəfə qol-qola girib gəzəndə 
həsədlə baxaydı çoxu, əzizim. 
 
Bülbültək cəh-cəhlə gələndə vəcdə, 
hər şaqraq zəngulən mənə bir müjdə. 
Öpüb əllərindən edəydim səcdə, 
belə əhd etmişdim, axı, əzizim. 
 297 
 
Sanırdım bu ülvi, şirin arzular 
könlümdə gül açar əbədiyaşar. 
Bilməzdim ruhumda tufan qoparar 
amansız fələyin oxu, əzizim. 
 
Mən ki dərd çəkməyə etmişəm adət, 
bu yolda verdiyin əzab-səadət. 
Ancaq sənsizlikdən yaranan xiffət 
qəlbimi yandırıb-yaxır, əzizim. 
 
Yəqin, qovuşmarıq bir daha, heyhat, 
yaş bizi qovmada saatbasaat. 
Barı səsin olsun mənə mükafat, 
oxu, canım-gözüm, oxu, əzizim. 
 
 
 
GÖZLƏRİNƏ QURBAN OLUM 
 
Zamiq Əliyev musiqi bəstələmişdir. 
 
Gözlərinə baxıb azdım, 
gözlərinə qurban olum. 
Onlara bir şeir yazdım, 
sözlərinə qurban olum. 
 
Ağ buxağı, şəkər dili, 
yanağından öpür teli. 
Tək gözümü sevilməli? 
yüz yerinə qurban olum. 
 
Neçə qəlbi üzüb gəlmiş, 
neçə məsti süzüb gəlmiş, 
Ürəyimi gəzib gəlmiş, 
izlərinə qurban olum. 
 
 298
 
O dərya göz, o qövsü-qaş 
bəd nəzərə gəlməyə kaş. 
İnciməsin, qoy yar-yoldaş, 
dərd-sərinə qurban olum. 
 
Dövran onun indən belə, 
qurbanlığı çoxdur hələ. 
Allah, mən də o gözələ 
öz yerimə qurban olum. 
 
Üzü düzün tər çiçəyi, 
dodaqları gül ləçəyi. 
Kim olacaq seçəcəyi? 
düz rəyinə qurban olum. 
 
O xülyada, mən qəmində, 
bir damlayam əzəmində. 
Dünya onun gözlərində - 
gözlərinə qurban olum 
 
 
 
QAYIT MƏNİ QINAMAĞA 
 
Nə biləydim bir gün sənsiz qalaram, 
gedəcəksən əlçatmaza, əzizim. 
Sənsiz mənə çörək haram, su haram, 
qabağımda yüz qadağa, əzizim. 
      
Ətrin hələ divarlardan getməyib, 
nə səliqən, nə səhmanın itməyib. 
Ayaq səsin dəhlizlərdən ötməyib, 
dözmək olmur bu sınağa, əzizim. 
 
 299 
 
Nə şirinmiş o şıltaqlıq, o küsü, 
kaş qayıda o günlərin ən pisi. 
Qapısını açacaqsa özgəsi, 
necə girim o otağa, əzizim. 
 
Daha sənə əl yetişməz, ün yetməz, 
gözlərimdən yaş tükənməz, qəm itməz. 
Nə gözlərin, nə yaddaşın bəs etməz 
indi məni tanımağa, əzizim. 
 
Səndən sonra bir gözəldə gözüm yox, 
quruyubdur dilim-ağzım, sözüm yox. 
Nə cismimdə, nə ruhumda dözüm yox, 
qayıt məni qınamağa, əzizim. 
Dözmək olmur bu sınağa, əzizim. 
 
    
 
KÖNÜL 
 
Heç yetdinmi vüsalına, 
əzabından yanan könül? 
Yar adlayan yerlərə də 
baxdın heyran-heyran, könül. 
 
Ayrılıq əydi qəddini, 
kimsə bilmədi dərdini. 
Çəkdin bir gül həsrətini, 
qismətinmiş hicran, könül. 
 
Bilir dərdə həyan aşiq, 
ölməz qəlbən duyan aşiq. 
Varsa eşqdən doyan aşiq, 
qoy oxunsun meydan, könül. 
 
 300
 
Soldu hər yan, ötdü bahar, 
soraqladın diyar-diyar. 
Dedilər axtaran tapar, 
xeyr, itmişdi sonan, könül. 
 
Onsuz yandın sən oduna, 
düşürsənmi heç yadına? 
Günəş gəlsin imdadına 
intizardan donan könül. 
       
 
 
BU SEVDA YALANMIŞ 
 
Sən mənim eşqimdə bir məbəd yaratdın, 
sən idin həmişə ümidim, pənahım. 
Bir dünya sevgini, istəyi unutdun, 
qəlbi daş, bilmədim nə idi günahım. 
 
Mənim üçün ölməyin yalanmış, demə, 
məni Tanrın bilməyin yalanmış, demə. 
Məni deyib gəlməyin yalanmış, demə, 
yalanmış bu sevda, yalanmış, demə. 
 
Aldanıb bu şirin yalana inandım, 
isti göz yaşlarım peşiman sirdaşım. 
Hər gecə yastığım sübhəcən islandı, 
ayrılıq qismətim, tənhalıq yoldaşım. 
 
Nəfəsin, pıçıltın... yalanın ah, nə çox, 
mən indi anladım iç dünyam talanmış. 
Bizim bu sevgidə müqəddəs heç nə yox, 
məhəbbət yalanmış, sədaqət yalanmış. 
Yalanmış bu sevda, yalanmış, demə. 
 
 301 
 
O ŞƏHLA GÖZLƏR 
 
O şəhla gözlərin sehrinə düşdüm, 
saldılar bir şirin tilsimə məni. 
Ram olub məhkumluq yolunu seçdim, 
qoymurlar baxmağa heç kimə məni. 
 
Bir süzgün baxışla qəlbə od salar, 
o gözlər yaranmış oxunmaq üçün. 
Uzalı əllərim asılı qalar 
şəlalə saçlara toxunmaq üçün. 
 
Xəyalı göylərdə, işvəsi yerdə, 
qəmzəsi bir dünya, özü lal baxış. 
Tanrı o gözlərdən yaratmaz bir də, 
bal dildən şirinmiş, bu cür bal baxış. 
 
Necə ovsunludur, aman, o gözlər, 
sanki addım-addım izləyər məni. 
Getdiyim yerləri yanımda gəzər, 
qayıdıb gələndə gözləyər məni. 
 
Hər görüş bir şirin nəğmədir mənə, 
səninlə rastlaşan günümə qurban. 
Gözlərin bir mahnı bəstələr yenə, 
olmuşam səsinə, sözünə heyran. 
 
Sən qəmli olanda açılmaz könlüm, 
qıyma gözlərinə yol tapsın kədər. 
Əlini ovcumda, qoy sıxım, gülüm, 
yaxın ol sən mənə baxışın qədər, 
həmdəm ol sən mənə gözlərin qədər. 
 
 
 
 302
SƏNİN AD GÜNÜNDƏ 
 
Tənha keçirirəm ad gününü, 
hamıdan xəbərsiz, 
qəfil düşdüyüm xəstəxanada. 
Sənsizlikdən xiffətə bələnmiş ürəyim 
qasırğalı dənizdə boğulan kiçicik ada. 
Tufan səngiməyincə 
harayına kimsə yetməz bu dünyada. 
Beləcə qarşılayıram ad gününü, 
reanimasiya otağında. 
Başımın üstündə, 
çarpayımın yanında 
dərmanlarla «bəzədilmiş süfrə». 
Şəfqət bacıları əllərində piyalə, 
Saqi kimi dolanırlar başıma. 
Qaldırılan «qədəh»ləri sənin sağlığına 
bir-bir çəkirəm başıma. 
Üstündən də atıram 
neçə növ sakitləşdirici həbləri. 
Reanimasiya otağının 
bu «delikates yeməkləri» 
qalır boğazımda. 
Bəziləri zəhər dadır ağzımda. 
Bir azdan, bu göyərçin geyimli 
şəfqət bacılarının və həkimlərin 
gələcək təbləri. 
Əlləri qonacaq çiyinlərimə. 
Başlayacaq inkir-minkir sorğusu: 
–  İlk dəfə nə vaxt xəstələnmişəm, 
hansı şəraitdə, neçə yaşımda... 
Yarı dumanlı, yarı aydın surətin 
xəyalən gəlib duracaq qarşımda. 
cavab verə bilməyəcəyəm 
bu naməhrəm məlaikələrə. 
Taqətim olmayacaq 
 303 
sualları bir-birindən seçməyə. 
Yenidən pozular əhvalım. 
yenidən axar ürəyim. 
Sənin əzablarına bir az da dözüm-deyə 
yenə başlayacağam 
sağlığına dərman qədəhləri içməyə. 
Haradasan, barı bu günümdə 
yuxuna girirəmmi, mələyim!? 
 
 
 
SABAH AD GÜNÜNDÜR 
 
Sabah ad günündür sənin, əzizim, 
gəlib əllərindən öpəcəyəm mən. 
Dünyanın ən zərif çiçəklərini  
ayağın altına səpəcəyəm mən. 
 
Sabah özün üçün yaşa dünyada, 
vurma əllərini ağdan-qaraya. 
Keçir bir gününü kefdə, xülyada, 
bütün qayğıların qalsın sonraya. 
 
Sabah ad günündür, şadlan, gül, oyna, 
sabah hər işini görərəm həmən. 
Bəzən, qoy doyunca baxım boyuna, 
yaşayım qəlb dolu sevincinlə mən. 
 
Səsim çatmasa da sənə bir sabah. 
xəyalən yanında olacağam mən. 
Şirin nəğmə kimi, xoş xatirətək, 
qəlbinə, gözünə dolacağam mən. 
 
Sabahlar uzansın, qoy ömrümüzdə, 
yenə ad günündür –  deyək bir sabah. 
Yaşadaq bu hissi ürəyimizdə, 
təki, xoş sabahlar bəxş etsin Allah! 
 304
 
 
BU SEVDADA 
 
Sənin ətrin qızılgülün qoxusu, 
səni görcək bihuş olur çoxusu. 
Sənin sevgin «Min bir gecə» yuxusu, 
doymaq olmur bu sehrli uyğudan, 
bu sevdada mən bir damla, sən ümman. 
 
Baxışınla çəkmə məni dara, gəl, 
ürəyimdən keçənləri ara, gəl, 
qoy baxışın şübhələri qıra, gəl, 
gülüm, sənsən bu sevdanı yaradan, 
bu sevdada mən bir damla, sən ümman. 
 
Verdiklərin işgəncəmi, nazdımı, 
qüssə yeyib, qəm çəkdiyim azdımı, 
qara zülfün qara baxtı yazdımı? 
Bir dəfə də sevinc eylə ərməğan, 
bu sevdada mən bir damla, sən ümman. 
 
Bir ulduzsan, mən nurunun zərrəsi, 
bir atəşsən, mən qorunun zərrəsi, 
sənsiz mənə zindandır Yer kürəsi. 
Gəlişinlə gözəlləşir bu cahan, 
bu sevdada mən bir damla, sən ümman. 
 
Göydən enən sənəm sənsən, huri sən, 
gözlərimin tabı sənsən, nuru sən, 
səni Tanrı, öz-özünü qoru sən, 
əvəzini verməz heç kəs, heç zaman, 
bu sevdada mən bir damla, sən ümman. 
 
 
 305 
 
KEÇ GÜNAHIMDAN 
 
Nəriman Məmmədov musiqi bəstələmişdir. 
 
Bilirəm, yanında qəbahətim çox, 
sənə yalvarıram, keç günahımdan. 
Məni məndən artıq qınayanım yox, 
bilsən, nə çəkirəm gizli ahımdan, 
sənə yalvarıram, keç günahımdan. 
 
O qönçə ömrünə qıydım, bağışla, 
dərib qoxlamamış doydum, bağışla, 
naşı gəncliyimə uydum, bağışla, 
ayrı bir təmənnam yox Allahımdan, 
sənə yalvarıram, keç günahımdan. 
 
Nə vaxt ki, arxamca bir cüt göz baxır, 
taqətim tükənir, ürəyim axır. 
Elə bil ciyərim köksümdən çıxır 
könlüm ayrılanda qibləgahımdan, 
sənə yalvarıram, keç günahımdan. 
 
Duymaram ilimi, ayımı sənsiz, 
bilmərəm toyumu, vayımı sənsiz. 
Unudub yaşımın sayını sənsiz, 
səbr diləyərəm Səbrullahımdan, 
sənə yalvarıram, keç günahımdan. 
 
Bu əzab günbəgün içimə hopur, 
dərddən sinəm qabar, sifətim çopur. 
Qiyamətmi gəlir, tufanmı qopur 
üzməyə əlimi son pənahımdan? 
Sənə yalvarıram, keç günahımdan, 
sənə yalvarıram, keç günahımdan! 
 
 
 306
 
QAYIT, SEVGİ DÜNYAM 
 
Aydın Ağasıyev musiqi bəstəlmişdir. 
 
Sən mənim ömrümün yarıdan çoxu, 
sən mənim könlümün cənnət payısan. 
Qayıt, istəyimi gözümdən oxu, 
qayıt, ürəyimi verrəm, qayıtsan. 
 
Qayıt, sevgi dünyam, mən sənsiz kiməm? 
Yarımçıq nəğməyəm, qırılmış siməm. 
Səninlə bütövəm, səninlə xoşam, 
sənsiz qanadları qırılmış quşam. 
 
Sən yoxsan, özümü itirmişəm mən, 
səsimi, sözümü itirmişəm mən, 
bir ruhsuz bədənəm, bədənsiz ruham, 
gedib mənzilinə yetməyən aham. 
 
Qayıt, sevgi dünyam, mən sənsiz yetim, 
harda qərar tutum, haraya gedim. 
Ümidim, pənahım, sevincim sənsən, 
eşq adlı əvəzsiz bir incim sənsən. 
 
Qayıt sevgi dünyam, qayıt, əzizim, 
qayıt, müqəddəsim, qayıt, təmizim. 
Qayıt, qəlbimdəki haraya qayıt. 
qayıt, ucaltdığın saraya qayıt. 
 
Sənsiz gözlərimdən silinməz kədər, 
sənsiz ruhum ölər, ümidim sönər. 
Qayıt, bu qayıdış məğrurluq, hünər, 
qayıt, müqəddəslər qayıda bilər. 
 
 
 307 
 
 
NƏ BİLƏYDİM 
(etiraf) 
 
Gəlmədin, göz bəbəyim, 
can yoldaşım, gəlmədin... 
                       Bir türk şərqisindən 
 
Sənsiz keçən bir günümə dözmürdüm, 
sənsiz keçən günüm indi il olmuş. 
Xoşbəxtliyim yanımdaymış, görmürdüm, 
indi kiməm, mən başına kül olmuş? 
 
Heyf, dərdsiz anlarımı, sən demə, 
görməmişəm, mən gözləri kor olmuş, 
sən gedəndən baxtım düşüb tilsimə, 
sən gedəndən dünya mənə gor olmuş. 
 
İndi məndən uzaqsansa üfüqcən, 
bilməmişəm qiymətini demək, mən. 
Səhvimi gec anlasam da, qəmin kəm, 
adın düşməz, sözün düşməz dilimdən. 
 
Taleyimçün qınamıram heç kəsi, 
bu həsrətin günahkarı mən özüm. 
Qulağımdan əskilməyən o səsin 
acı dadan ağısına, qoy dözüm. 
 
Mən çiynimdən öz səadət quşumu 
öz əlimlə uçurtmuşam əbədi. 
Bəlkə də bir kəmtaleyəm, nə bilim, 
bəlkə dünya yaranandan belədi? 
 
 
 
 
 308
UMU-KÜSÜ VAXTIMI 
 
Mən bir eşqi girov qoydum yolunda, 
sən bağladın qara gəlmiş baxtımı. 
Heç bilmədim harda, nə vaxt xərclədim 
sənsiz keçən ömür adlı vaxtımı. 
 
İndi qəlbim odu sönmüş bir ocaq, 
indi ruhum səmt itirmiş bir uçaq. 
Gəl, qızınım nəfəsinlə bir azca, 
gəl, ölürəm, heç insafın yoxdumu? 
 
Sənə xoşsa bu üzüntü, bu qubar, 
içimdəki duyğumu da qır, qopar. 
Küsməyin də ölçüsü var, həddi var, 
canım-gözüm, umu-küsü vaxtımı? 
 
 
 
SƏNSİZLİK 
 
Oturmuşam sakit bir otaqda, 
                                tək-tənha. 
Dörd yanım 
sənsizlikdən doğan xiffətlə dolu. 
Bu sayaq yaşamaqdan bezikmişəm, 
                         dözə bilmirəm daha. 
Durub, sənsizlikdən qaçmaq istəyirəm, 
Qapımla, pəncərəmlə birgə 
məni sənli hisslərimə qısqananlar 
xəyalən kəsirlər yolu. 
Yaman darıxıram, 
çatışmır havam. 
Təngiyir nəfəsim, 
boğulur səsim. 
Açıram pəncərəni taybatay. 
 309 
Çölün içəriyə axan 
soyuq havasından, 
fərqinə varmadan, 
ciyər dolusu uduram. 
Aldatmaq istəyirəm özümü, 
ancaq bir az da 
toxtamıram, rahatlanmıram. 
Zərrəcə azalmır 
ürəyimdəki qəm, kədər. 
Deyəsən bu narahat ömrümü 
hədər yaşayıram, hədər. 
Heç nədən qorxmuram, 
heç nəyi danmıram. 
Bu bir etirafdır. 
Sən demə, məni ağrıdan 
havasızlıq yox, sənsizliyinmiş. 
Nə deyim, yəqin 
duyğusu olmayan 
sevgi ilə yaşamayan 
                    insanlar 
çətin məni anlayar, 
                      çətin! 
 
 
 
BİLMİRƏM 
 
Xumar Qədimova musiqi bəstələmişdir. 
 
Sənsiz bu xəzan dünyama 
gözümü aça bilmirəm. 
Qanadı qırılmış quşam, 
arxanca uça bilmirəm. 
 
Getməz karvanım, saxlanıb, 
dərddən ürəyim dağlanıb. 
Sən yoxsan, baxtım bağlanıb, 
gəlmirsən, aça bilmirəm. 
 310
 
Səsimə qəm, saçıma dən 
ərməğandı həmdəmimdən. 
Xoşam, bu tale hökmündən 
qurtulub qaça bilmirəm. 
 
Ay insafsız, bu sənsənmi, 
sən mən olsan, dözərsənmi? 
Gəlib bir də dönərsənmi 
başımda taca, bilmirəm? 
 
Nəfəsimdə, canımdasan, 
ürəyimdə, qanımdasan, 
sən ki, mənim yanımdasan, 
bəs niyə quca bilmirəm?! 
 
 
 
DƏLİ KÖNLÜM 
 
Bir quş kimi qanadlısan, 
asimanlar dolaşırsan. 
Mən piyada, sən atlısan, 
ha çapırsan, yarışırsan, 
dəli könlüm, dəli könlüm. 
 
Bir xoş gündə, bir xoş anda 
yar xəbərsiz can alanda. 
Bir baxışdan odlananda 
gizli-gizli alışırsan, 
dəli könlüm, dəli könlüm. 
 
Öz nəşən, öz ələmin var, 
yüz dərdin var, yüz qəmin var. 
Yardan ayrı de, kimin var, 
mənə ondan danışırsan, 
dəli könlüm, dəli könlüm? 
 311 
 
Gah qışımsan, gah yazımsan, 
ovsun dolu avazımsan. 
Sən mənim bəxt ulduzumsan, 
əlçatmazda sayrışırsan, 
dəli könlüm, dəli könlüm. 
 
Hər vüsalda bir hicran var, 
hər ürəkdə bir viran var. 
Səni yardan ayıran var, 
nə coşursan, nə daşırsan, 
dəli könlüm, dəli könlüm? 
 
 
 
GÖZLƏRİN 
 
Məni ovsunlayır 
nazəndə gözlərin. 
Piyalə içində  
gəzəndə gözlərin. 
 
Aman, bir sehrdir, 
ədadır, əmrdir. 
Cansızı dirildir 
süzəndə gözlərin. 
 
Atdığı kəməndlə 
düşəndən bu bəndə, 
hal qoymaz nə səndə, 
nə məndə gözlərin. 
 
Qalaram çətində, 
ölərəm o gündə, 
göz yaşı gölündə 
üzəndə gözlərin. 
 
 312
QƏNİRSİZ GÖZƏL 
 
Səni nə xoş anında 
xəlq edibdi Yaradan. 
Qənirsiz gözəl kimi 
doğulmusan anadan. 
 
Bu nə mənalı tale, 
bu nə ədalı ömür? 
Sən hamıya biganə, 
ətraf səninçün ölür. 
 
Gözəl, həm lal baxışın, 
həm nəvazişin gözəl, 
sakit durun gözəl, 
adi yerişin gözəl. 
 
Bu bir sirri-xudamı, 
gəlirsən, dünya gülür? 
Bu nə dərdi – bəladı, 
sənsiz qəlblərə dolur? 
 
Hər ürəyə məlhəmsən, 
hər məclisə yaraşıq, 
Üzündən nur saçılır, 
gözlərindən gur işıq. 
 
Nə böyük hikmət yaşar 
o gözlərin gölündə, 
o sehrli məkanda 
ölüm mən də öləndə? 
 
Qız, bu hüsnü-camalla, 
gözəlliyin tacısan. 
Görən, hansı xoşbəxtin 
dərdinin əlacısan? 
 313 
Bu sərməst aşiqinin 
dərman ol nicatına. 
Bir təbəssüm ehsan et, 
durum salavatına. 
 
Deyim, şükür, Xudaya, 
bu mələkdir, ya xilqət? 
Allahumməsəlli 
əla Muhəmməd 
və ali Muhəmməd! 
 
 
 
SARI GƏLİN 
 
 Bu sevda nə sevdadır, 
səni mənə verməzlər, 
                                        sarı gəlin?… 
   Xalq mahnısı 
 
Hardan qondun yaddaşıma, 
sevdan tac oldu başıma. 
Mənə bu cür doğmalaşdın, 
dilimdən düşməyir adın, 
                       sarı gəlin? 
 
Bu nə sehrli sevgidir, 
bu nə ilahi musiqi? 
Ovsunlayır neçə qəlbi, 
odlayır neçə aşiqi, 
                       sarı gəlin? 
 
Bir həzin duyğu kimisən, 
bir şirin uyğu kimisən. 
Salmısan kəməndə məni, 
azdırmısan məndə məni, 
                       sarı gəlin. 
 314
 
Qoy oxusun aləm səni, 
dərdə məlhəm biləm səni. 
Bu nə arzu, bu nə həvəs, 
hansı eşqdən doğur bu səs, 
                       sarı gəlin? 
 
Unut, unut müvəqqəti, 
sən bu qəmli hekayəti. 
Dayansın o qəm karvanı, 
olum gözlərin qurbanı, 
                       sarı gəlin. 
 
 
 
AZALT BİR AZ ƏZABIMI 
 
Kədər çökür gözlərimə duman kimi, 
səadətin rənglərini unuduram. 
Həyatımda dünən olmuş zaman kimi, 
köçüb getmiş sevincimi axtarıram. 
 
Axtarıram addım-addım, küçə-küçə, 
arayıram göz yaşımı içə-içə, 
Gözləyirəm saatları saya-saya, 
boylanıram gözlərimi oya-oya. 
 
İçimdə bir boşluq vardır səndən sonra, 
o hiss mənim gecə-gündüz yol yoldaşım. 
Sən ki, yoxsan, demək viran qalmış odam, 
kimsə gəlib, olmaz daha, can sirdaşım. 
 
Tənhalıqda varaqlaram ötənləri, 
ürəyimi qanadacaq xatirələr. 
Bu cür qəmli çağlarımda görüşümə 
səndən gizli əksin gələr, ətrin gələr. 
 315 
 
Bilsən necə əzir məni sənsizliyin, 
gedər-gəlməz yollarınla dönəcəksən. 
Ruhən uçub mələklərə qovuşsan da, 
xəyal olub asimandan enəcəksən. 
 
Gəl, ömrümün bir anına qayıt bir yol, 
sənsiz ölən duyğuları ayılt bir yol. 
Bir az hicran, bir az kədər ovudan ol, 
ya da məni öz arxanca apar bir yol. 
 
Bəlkə elə günahkaram, müqəssirəm, 
odur, ömür yaşamıram, dərd çəkirəm. 
Bacarırsan, azalt bir az əzabımı, 
sənsiz keçən bu həyatı istəmirəm. 
 
 
 
UNUT BU SEVDANI 
 
Nadir Əzimov musiqi bəstələmişdir. 
 
Sənsiz nə çəkirəm, soruşma daha, 
unut bu sevdanı, qurbanın olum. 
Səni and verirəm Pirə, Allaha, 
unut bu sevdanı, qurbanın olum.  
 
Sən ki, ağıllısan, ağlına qurban, 
verdiyin vədənə, nağlına qurban. 
Neçə yol yanılar, yaxılar insan? 
Unut bu sevdanı, qurbanın olum.    
 
Yetməzmi, dərdindən doğranır sinəm, 
daha dərələrdə sürünən çənəm? 
Harda aldanan var, sanıram mənəm, 
unut bu sevdanı, qurbanın olum. 
 
 316
 
Nə deyim, dünyanın qulağı karsa, 
neyləyim, baxtımın gözləri korsa? 
Yanında zərrəcə qiymətim varsa, 
unut bu sevdanı, qurbanın olum. 
 
Sən Allah, zəng edib qəhər yetirmə, 
olub-ötənləri dilə gətirmə. 
Günümü, gecəmi ahla bitirmə, 
unut bu sevdanı, qurbanın olum. 
 
Daha ləçəkləri soluxmuş güləm, 
Soyumuş ocağam, sovrulmuş küləm. 
Qoymadın yaşayam, izn ver, öləm, 
unut bu sevdanı, qurbanın olum,  
unut bu sevdanı, qurbanın olum. 
 
 
 
GÜLÜM, HEY 
 
Ürəyimdə neçə arzum, həvəsim, 
çatacaqmı ətəyinə əlim, hey. 
Sən ruhuma zərrə qədər ümid ver, 
mən sürünüb dizin-dizin gəlim, hey. 
 
İçimdə bir üzüntü var, ağrı var, 
tayalanıb gözlərimdə qəm, qübar. 
Ya bir söz de,  ya bir görün, nə olar, 
xəyalından nələr keçir, bilim, hey. 
 
Öz başıma bəlaymış öz əməlim,  
daha sinəm üstündədi bir əlim. 
Naşılıqmı, acizlikmi, nə bilim, 
yalvarmaqdan qabar olub, dilim, hey? 
 
 317 
Artırdıqca ürəyimin dağını, 
unuduram ömrün coşqun çağını. 
Qəfil tufan tutmuş könül bağımı, 
açılmayan çiçəyim, hey, gülüm, hey. 
 
Bu dərd məni döndərəndən hədəfə, 
gizli-aşkar alışıram hər dəfə. 
Qoy başını köksüm üstə bir dəfə,  
bu istəkdən bihuş olub ölüm, hey. 
 
 
 
TƏKİ, DÖN HƏYATIMA 
 
Baxtıma tənhalıq yazılıb mənim, 
gözümdə qəm yükü, kədər yağışı. 
Sən yoxsan, demək yox gəlib-gedənim, 
bilmirəm günlərim necə ötüşür. 
 
Mən duyğu dustağı, həsrət xəstəsi, 
bu əzab içimdə tükənməz, bitməz. 
Ay mənim könlümün eşq əfsanəsi, 
sənə nə harayım, nə səsim yetməz. 
 
Bu ki, həyat deyil yaşayıram mən, 
daha bu dünyada vaxt itirirəm. 
Mənim qara çuxam yatıb elə bil, 
payıma yazılan baxt itirirəm. 
 
Mənə vüsal dəmi harammış, haram, 
cismin əlçatmazda, ruhun yanımda. 
Beləcə bir ömrü başa vururam, 
sevgin ürəyimdə, ağrın canımda. 
 
Sən ey nağıllaşan sevda mələyim, 
barı xəyal kimi dön həyatıma. 
Lap, çıx bəşərlikdən, dön, əzrayıl ol, 
bir kirpik yuxu tək en həyatıma. 
 318
ƏTRAF DOLU GÖZƏLLƏRLƏ 
 
Dövrəmizdə, gör, nə qədər 
gözəl qızlar, gəlinlər var. 
Dərdlərindən gizli –  aşkar 
üzülənlər, ölənlər var. 
 
Ürəklərə od salıbdır 
şux duruşlu o alyanaq. 
Gülüşüylə canlar alır 
bu gülərüz, püstə dodaq. 
 
O xurmayı saçlı xanım 
necə baxır xumar-xumar. 
Könlünə yol tapmaq üçün 
düş dalınca, yalvar, yaxar. 
 
Nə yeyir, nə içir, görən 
bu incə bel, sivri sinə. 
Əcəb füsunkar yaradıb, 
şükür olsun Tanrısına. 
 
Mavi gözlü o nazlının 
baxışında Xəzər yatar. 
Bu qızların səf düzümü 
xəyallarda qatarlanar. 
 
Ətraf dolu gözəllərlə, 
şəhər dolu gözəllərlə, 
Küçə, meydan həm axşam, həm 
səhər dolu gözəllərlə. 
 
Allah, Allah, göz dəyməsin 
bu qızların camalına. 
Kaş onların hər birindən 
ürək dolu kam alına! 
 
 319 
QAYIT 
 
Bilmədim nə idi suçum, 
sən məni belə tez unutdun. 
Daha nə bir zəng var, nə bir xəbər, 
demək məni atdın, ay vəfasız, 
mənə zülm edən insafsız. 
Hər gün gözümdə sonsuz kədər, 
bu titrək ürəyim səni istər. 
Sevgim iradəmdən güclüymüş, 
qayıt, sevirsənsə məni əgər. 
Qayıt, əzizim qayıt, 
sən ruhumun səsisən, qayıt. 
Sən sevmək həvəsimsən, qayıt. 
Qayıt ki, yenidən 
mən sənin qəlbinə qayıdım, 
qayıtsın əvvəlki həyatım. 
Qayıt, qayıt. 
 
 
 
BİLİRƏM, ... SEVİRSƏN 
 
Bilirəm, günlərin əzablı, 
bilirəm, sən məni sevirsən. 
Bəs niyə bu qədər susursan, 
bəs niyə sözünü demirsən? 
 
Baxma ki, baxışım soyuqdu, 
ürəyim istidi, yuxadı. 
Kaş bir gün özündə güc tapıb 
gözümün içinə baxaydın. 
 
Nə üçün, qarşıma bu qədər 
sıxıla-sıxıla çıxırsan, 
başını qaldırıb üzümə, 
utana-utana baxırsan? 
 320
Mən elə bilirəm həyatda 
hamıdan güclüsən, axı sən. 
Dil-dil öt, danış-gül, sevinim, 
bir sevgi nəğməsi oxu sən. 
 
Hər zaman, qoy səni düşünüm, 
hər axşam gəl, tutum əlindən. 
Dünyanın ən şirin sözünü, 
eşidim, qoy hər gün dilindən. 
  
 
 
BARI BİR ZƏNG ELƏ 
 
Nə olar, arabir görün gözümə, 
nə olar, səsini eşidim hərdən. 
Bu yolla təskinlik verim özümə, 
bu cür uzaq olum sənli qəhərdən. 
 
Sənə yalvarımmı bunun üçün də, 
deyimmi yadından çıxarma məni? 
Hərdən biz tərəfdən ötüb keçməyə, 
hərdən bir zəngə də dəymirəm yəni? 
 
Doğrudanmı daha yox səndə həvəs 
soruşam halını, görəm üzünü. 
Bir vaxt güvəndiyim, arxam, hanı bəs 
qurban eyləyirdin mənə özünü? 
 
O qədər vədlərin, şirin sözlərin 
puç imiş, olsun bir telinə qurban. 
Axı, ürəyimdən silinmir yerin, 
barı bir zəng elə, əlinə qurban. 
 
Mən ki, öz eşqimdə təmənnasızam, 
səndən də bir zərrə ummaram, qəti. 
Bu mənim bəxtimə yazılan yazı, 
bu mənim sevdamın məğlubiyyəti! 
 321 
 
SİZİN KÜÇƏ 
 
Duyğularım dinən yerdi sizin küçə, 
könlüm quşu istər daim burda süzə. 
Bir şəhərə bərabərdi sizin küçə, 
bu küçədən yol ayrılır evinizə. 
 
Başdan-başa yaraşıqdı sizin küçə, 
hər ağacı ətir saçır çiçək-çiçək. 
Bu küçədən gündə yüz yol yolum keçər, 
axı, burda bir qız yaşar gözəl-göyçək. 
 
Hər küçədən işıqlıdır sizin küçə, 
pəncərəniz qəlbilənmiş ay kimidir. 
Vurulmuşam bu küçəyə bilsən necə, 
burda hər şey sanki ürək məlhəmidir. 
 
Əcəb şirin hisslər keçir ürəyimdən,  
vaxtlı-vaxtsız  hər keçəndə bü küçədən. 
Gözüm gəzər aynanızda gecəyəcən, 
arada bir boylansana pəncərədən. 
 
Yaddaşlara düşüb indi sizin küçə, 
çoxmu düşür bu küçədən yolun, gözəl? 
Gəl, bir gəziş asta-asta, incə-incə, 
yerişinə baxıb bihuş olum, gözəl. 
 
Ah, necə də «bəxtəvərdi» sizin küçə, 
indiyəcən sezməmişəm bunu, düzü. 
Kaş mənim də sinəm üstən gözəl keçə, 
qalsın ondan xatirətək ayaq izi. 
 
 
 
 
 322
KAŞ QAYIDAQ O İLLƏRƏ 
 
Mobil Babayev musiqi bəstələmişdir. 
 
Ömrün çoxu nə tez qaldı arxada, 
nə sən məndən, nə mən səndən doymadıq. 
Qoşa atdıq özümüzü hər oda, 
bu dünyanın çaldığına oynadıq. 
 
Cavanlığın odu hələ içimdə, 
elə bil ki, dünən oldu toyumuz. 
İllər ötür köçərilər köçündə, 
gedir üzü qocalığa yolumuz. 
 
Bizimləymiş dünyanın dərd alveri, 
evlənəndən qüssə çəkdik, qəm yedik. 
Özümüzçün yaşamadıq bu ömrü, 
doğmaların qayğısında xərclədik. 
 
Deyirdik ki, ömür hələ qabaqda, 
arzuların qanadında uçurduq. 
Günlərimiz ötüşdükcə qatarla, 
ömrün gənclik sarayını uçurtduq. 
 
Ürəyimdə həm sevinc var, həm qubar, 
xəyal çapır köhlənini yüz yerə. 
İmkanları qaytarmağa ümid var, 
ötən günü kim qaytarar bizlərə? 
 
Bir ömürmüş, ömrün ötən qırx ili, 
bu illərdə nə itirdik, nə tapdıq? 
Qırx yaş deyil, qırx həyəcan təbili, 
verməz bizə bundan sonra rahatlıq. 
 
Kövrəlirik bəzən toyda, büsatda, 
kaş qayıdaq o illərə bir də biz. 
İstəyimiz bir olsa da həyatda, 
heç doyunca yaşamadıq birgə biz. 
 323 
GÜL AÇMAYAN BƏNÖVŞƏ 
 
Əcəb şirin günlər idi, deyib gülürdük, 
bir doğmalıq, istək vardı bu ünsiyyətdə. 
Çox vaxt elə bu ruh ilə işə gəlirdik, 
görüşürdük, ayrılırdıq səmimiyyətlə. 
 
Bir gün mənə bir dibçəkdə gül bağışladın, 
–  Bənövşədir, yaz gələndə açacaq-dedin. 
Doldu həm də o qış günü qəlbimə odun, 
–  Ovqatıma o gül işıq saçacaq-dedim. 
 
Qoydum onu məhəbbətlə, nəvaziş ilə 
otağıma, işıq düşən, gün tutan yerdə. 
Düşündüm ki, o gül bəlkə səbəbdir elə, 
ona görə otağıma gələrsən hərdən. 
 
Xəyalımda gülə sevgi, sənə ehtiram, 
çalışırdım qoruyam bu zəriflikləri. 
Düşünürdüm bənövşəmiz gül açan zaman 
muştuluqla çatdıraram bu şad xəbəri. 
 
Gözlərimin önündədi hər gün, hər saat, 
bülbül kimi havasına ötürəm dil-dil. 
Mənim kobud əllərimdən açılmır, heyhat 
sənin zərif əllərinə möhtacdır o gül. 
 
Bəsləyirəm o fidanı düz iki ildir, 
hər gün qayğı göstərirəm, böyümür yenə. 
Nə sən gəlib yoluxursan məni arabir, 
nə bənövşə yaz gələndə gül açır mənə. 
 
Təzadlarla dolu imiş ömrün hər anı, 
demə, qəfil gedibsənmiş, mən də xəbərsiz. 
Xəyalınla üzbəsurət dururam hər gün, 
hopub mənim gözlərimə o gülümsər üz. 
 324
 
Bəlkə deyə bilmədiyin söz idi o gül, 
bir pünhanlıq soyuğundan solur haçandır? 
Bəlkə elə həmin sirrin özüdü o gül, 
gəl ki, bizi nəfəsinlə, istinlə yandır! 
 
Bəlkə çıxıb getdiyinçün açılmır o da, 
bəlkə onu bilərəkdən vermisən mənə. 
Bəlkə, bəlkə..., əcəb məni salmısan oda, 
gəlsən dünya dağılmaz ki, bir görünsənə? 
 
Ayrılığa köklənibmiş, demə ovqatın, 
həsrət, kədər rəmzi imiş verdiyin gül də. 
Ürəyimdə, gör, nə qədər duyğu oyatdın, 
neçə xiffət yaşamışam bu iki ildə. 
 
Nə deyirəm, getdiyin yol xeyirə qənşər, 
tutduğun iş ürəyincə, kamınca olsun. 
Təki, yeni görüşdüyün o insan sənə 
daha artıq istək ilə meylini salsın.  
 
 
 
MƏN SƏNİNLƏYƏM 
 
Xumar Qədimova musiqi bəstələmişdir. 
 
Mənə təkliyindən söhbət açma gəl, 
dərdimi dərdinlə heç artırma gəl. 
Azmı taleyindən narazı olan, 
həyatdan qəlbini belə qırma gəl. 
 
Gülümsər baxışın misraya gəlməz, 
ağlasan, gözündə yaş da gözəldir. 
Bu hikmət nədədir, hər naşı bilməz, 
duyan ürəklərə daş da gözəldir. 
 
 325 
Demirəm qəm, kədər qalıb uzaqda, 
dağın da dağ boyda bir qəmi vardır. 
Ancaq çöldə bitən tək ağaca da, 
tək demə, onun da həmdəmi vardır. 
 
Heçdən gəlib ötmür heç bircə an da, 
hər anın özünün hikməti vardır. 
Zərrə də əksini tapır həyatda, 
dünyanın əbədi vəhdəti vardır. 
 
Kədərli anında xəyala dal ki, 
gəlib xəyalında səni dinləyəm. 
Gülüm, birdəfəlik arxayın ol ki, 
hər yerdə, hər zaman mən səninləyəm. 
 
 
 
GÖRMƏYƏCƏKSƏN 
 
Eyni adlı mahnı mətninin  
müəllifi N.Kəsəmənliyə 
 
Bəlkə aradığın təskinlik budur, 
mənim göz yaşımı görməyəcəksən? 
Bəlkə, ümid dolu nikbinlik budur, 
mənim göz yaşımı görməyəcəksən? 
 
Bəlkə heç ürəkdən gülməzsən daha, 
özünü qayğısız bilməzsən daha? 
Nə yaxşı, görüşə gəlməzsən daha, 
mənim göz yaşımı görməyəcəksən. 
 
Keçdiyin yerləri gəzib ağlaram, 
bu tənha həyatdan bezib ağlaram. 
Hər gün sənsizliyə dözüb ağlaram, 
mənim göz yaşımı görməyəcəksən. 
 
 326
Nə yaman sınağa çəkirsən məni, 
boğur  qəhər məni, üzür qəm məni. 
İndi göz yaşımdır isidən məni, 
mənim göz yaşımı görməyəcəksən. 
 
Mən bir cür yazığam, sən bir cür yazıq, 
bizik bəxti dönük, taleyi pozuq. 
Bu gizli sevdanı aşkar uduzduq, 
mənim göz yaşımı görməyəcəksən.  
 
 
 
QURBANIN OLARAM 
 
Mən daha özümdə deyiləm, 
qalmışam taleyin əlində. 
Bir şirin yuxutək yaşarsan 
günümdə, ayımda, ilimdə. 
 
Ay mənim qəlbimin hakimi, 
görün bir Gün kimi, Ay kimi. 
Əlacsız xəstənin həkimi 
nə olar, yanına gələndə? 
 
Heyf o günlərə, qayıtmaz, 
ürəyim onları unutmaz. 
Hıçqırtım baxtımı ayıltmaz 
dərdimi içimdə böləndə. 
 
Nə olar, bircə yol çaşasan, 
büsbütün sədləri aşasan. 
Bir kərə çıx məni başa sən, 
onsuz da gələrsən öləndə. 
 
Mən sənsiz bir aham, qubaram, 
qəlbinə, gözünə dolaram. 
Yenidən qurbanın olaram 
sən mənim dərdimi biləndə. 
 327 
BU QƏDƏR ÖYRƏTMƏ ÖZÜNƏ MƏNİ 
 
Ustad Musa Yaquba məhəbbətlə 
 
Bu alın yazısı, yoxsa təsadüf, 
çıxdın qabağıma yanar şam kimi. 
Şirin təbəssümlə, süzgün baxışla 
girdin ürəyimə ən doğmam kimi. 
 
Yaman alışdırdın özünə məni, 
qayğılı səsinə, sözünə məni. 
Allahım, bu nədir, hörmət ya diqqət, 
beləmi yaranır mehr – məhəbbət? 
 
Ötəri hissdirsə, qayıt bu yoldan, 
qoyma əyilməyə önündə məni. 
Çaşıb şən anınçün, xoş ovqatınçün 
sındırma bir adi günündə məni. 
 
Sən mənim duyğumda bir müqəddəslik, 
sən mənim qəlbimdə sədaqət rəmzi. 
Bəlkə bir pərdəyə köklənmiş səsik, 
bəlkə qovuşdurur Yaradan bizi? 
 
Bəzən az qalır ki, söyləyim – «getmə», 
güzgü tək qəlbinə, gözünə məni. 
Sən Allah, bu qədər doğmalıq etmə, 
sən Allah, öyrətmə özünə məni. 
 
Ruhən izləyirəm səni hər zaman, 
hərdən yanımdasan, hərdən uzaqsan. 
İndi öz-özümdən xofluyam, inan, 
qorxuram qəlbimi ovlayacaqsan. 
 
Ovsunsan, sehrsən, şirin röyamsan, 
yox, əsl adını deyə bilmirəm. 
Bu yaz gəlişinlə ayrı dünyamsan 
sənli günlərimdən doya bilmirəm. 
 328
Bu qədər bağlılıq, bu qədər istək, 
heç bilə bilmirəm hardan yarandı. 
Bir uzaq işıq ol, aytək, ulduztək, 
yandırma istinlə məni, amandı. 
 
Könlümdə xatirin həmişə əziz, 
sənə sayğım sonsuz, hisslərim təmiz. 
Nə olar, bir qədər soyuq ol, yad ol, 
məndən uzaqlarda rahat ol, şad ol. 
 
Onsuz da bir qəmli ney kimiyəm mən, 
dünyanın kədəri yaşar səsimdə. 
Yanğım içimdədir, mey kimiyəm mən, 
hərdən ürəyimi duysan bəsimdi. 
 
Öyrətmə bu qədər özünə məni, 
mehriban səsinə, sözünə məni. 
Səni itirəcək andan qorxuram, 
bir də… ayrılıq var, ondan qorxuram! 
 
 
 
İNANMAYIR, NEYLƏYİM 
 
Boylanıram hər gün yollar boyunca, 
yarım keçə, baxam ona doyunca, 
göz yaşımdan su atıram dalınca, 
inanmayır, inanmayır, neyləyim? 
 
Arzularım düyün düşüb telində, 
yalvarışdı, titrəyişdi dilimdə, 
qurbanlığa çevrilmişəm əlində, 
inanmayır, inanmayır, neyləyim? 
 
Kirpikləri hər qalxanda, enəndə, 
ürəyimdən salır məni kəməndə, 
özü görür, odu yanır sinəmdə, 
inanmayır, inanmayır, neyləyim? 
 329 
Mən eşqimin yollarında bir qulam, 
rəvadırmı qan ağlayam, saç yolam? 
Bu sevdadan çətin bir də kam alam, 
inanmayır, inanmayır, neyləyim? 
 
Mənə dostmu, ya düşmənmi bu dövran, 
könlüm evi gah gülüstan, gah viran? 
Həmd söyləyib, söz deyirəm bir Quran, 
inanmayır, inanmayır, neyləyim, 
inanmayır, inanmayır, neyləyim? 
 
    
 
SƏNİN GÖZLƏRİN 
 
Sənin gözlərinin maviliyində, 
bir dəniz dincələr, bir üfüq itər. 
Sənin gözlərinin dərinliyindən 
arzular pöhrələr, istəklər bitər. 
 
Sənin gözlərinin ovsunu nə çox, 
dartar əsirini dar ağacına. 
Hər qaşın bir kaman, hər kirpiyin ox, 
bədənin bənzəyir nar ağacına. 
 
Gülümsə, gül açsın zərif duyğular, 
şəhdi-şəkər axsın hər gülüşündən. 
Sən gəzən yerlərə gəlir ilk bahar, 
dünya gözəlləşir nəvazişindən. 
 
Gəl, öpüm əlindən, üzündən yüz yol, 
bir ulduz işıq var gözündə, gözəl. 
Ya ölüm dərdindən, ya dərmanım ol, 
  keçsin ömrüm-günüm nazında, gözəl. 
 
 
 330
 
UNUDAQ BU SEVGİNİ 
 
Məni nə axtar, nə gəz, 
nə də yollarımı kəs. 
Daha qəlbimdə yoxsan, 
sənə vurulduğum bəs. 
 
Nəyə gərək bu təlaş, 
kimə lazım bu savaş? 
Keçmişi yuxu kimi 
unudaq yavaş-yavaş. 
 
Bu eşqdə möhnət gördüm, 
dərd gördüm, xilfət gördüm. 
Səndə nə sevən ürək, 
nə də sədaqət gördüm. 
 
Gecə-gündüz ağladım, 
tənhalıqla barışdım. 
Hər gün gözümün yaşı, 
kədərimlə qarışdı. 
 
Nə səni bu bəzəyir, 
nə mənə bu yaraşır. 
Acı xatirələrin 
içində ağlım çaşır. 
 
Bəsdir bir-birimizi  
aldatmışıq bu qədər. 
Birgə keçən ömrümüz, 
hədər ötübmüş, hədər. 
 
Bizdə oxşar heç nə yox, 
hərəmiz bambaşqayıq. 
Dəyişə bilmiriksə, 
özümüzə oxşayaq. 
 331 
XATİRƏ 
 
Abbas Soltanoğlu musiqi bəstələmişdir 
 
Gözlərimin önündə 
əksin canlanır yenə. 
Dünyanın xoş günündə 
əzab verirsən mənə. 
 
Əlim əlindən uzaq, 
səsim səsinə yetmir. 
Dərd çəkilib qurtarmır, 
qəm yeyilməklə bitmir. 
 
Sən hardasan, mən harda, 
xəyal qanadlı quşdu? 
Ruhuma dönməyin də, 
mənim üçün uduşdu. 
 
İndi öz dünyamdayam, 
ürəyimdə xatirən. 
O sənli günlərimdən 
hansı qayıdar, görən? 
 
Bəlkə də ürəyində 
unudulmuşam, yoxam., 
Yox, hələ ölməmişəm, 
gülüm, hələ ki, sağam. 
 
Hədəfə tuşlanmayan, 
yayından çıxmış oxam. 
Mən səni tanıyandan 
yatıbdı qara çuxam. 
 
Sən öz qayğılarında, 
mən öz təlaşımdayam. 
Ömrün qaynar yaşında, 
sevgimin qışındayam.  
 332
 
BİR QƏDƏR UZAQ OL 
 
Mən səni çox istəyirəm, 
bütün istədiklərimdən çox. 
Mən səni sevirəm, 
indiyə qədər sevdiklərimdən çox. 
Səninlə hər görüşdən həyacanlana, 
səsindən ovsunlana, 
istindən qızına bilirəm. 
Mən səninlə tez-tez 
görüşmək istəmirəm, 
birgə yaşayıb istəyimizi 
adiləşdirmək istəmirəm. 
Qorxuram gündəlik həyatımızın 
müxtəlif söz-söhbətləri 
bizi diqqətsiz münasibətə öyrəşdirə. 
Gözüm diqqətsizliyə öyrəşə, 
üzüm diqqətsizliyə öyrəşə. 
Əlim üçün adiləşəsən, 
dilim üçün adiləşəsən. 
Səsim hər an səsinə yetişə, 
bu yanğı sönüb ötüşə. 
Mən səni hərdən görmək istəyirəm, 
həftədə, ayda bir dəfə. 
Əllərini öpməkdən, 
boynunu qucaqlamaqdan 
doymayım hər dəfə. 
Tez-tez görünmə gözümə, 
uzaq ol bir qədər, gülüm. 
Qoy həmişə səni əlçatmaz bilim, 
qoy xəyalınla yaşaya bilim. 
Qoy hərdən həsrətindən, lap ölüm. 
 
 
 
 333 
 
SARI GÖZƏL 
 
Yarı samanı sarı, 
yarı qızılı saçlı sarı gözəl. 
Gözəllərin göyçəyi. 
Saçların qarğıdalı saçağı kimi 
tökülüb boynuna, çiyninə. 
Günəş şəfəqləritək sayrışır ucları. 
Sifətin zərif günəbaxan çiçəyi. 
Ləçəklərinin sarısı yayılıb üzünə. 
Ağzın, qabığı azca aralanmış püstə. 
Dodaqların elə bil nəqqaş əliylə hazırlanıb, 
ehmalca qoyulub üst-üstə. 
Dilin badam içi. 
Nə ecazkar çöhrən var, 
sənə baxan şişir. 
Gözlərin gah təlatümlü, 
gah sakit, mavi dəniz, 
bülluru saf, duru, 
dərinliyi məstedici, heyrətamiz. 
Qaşlarının hilalı mənalı, düşündürücü. 
Baxışın bəzən sərt, kəsici, 
bəzən dalğın. 
Hərdən baxsana əsirinə oğrun – oğrun. 
Sənə təbəssüm daha çox yaraşır. 
Nə olar, arabir gülümsə, 
ətrafına danışmağa çalış nəsə. 
Bunu ki, sənə qadağa qoymayıb bir kimsə? 
Axı, dünya daha da gözəlləşər, 
gözəl şirin-şirin dinsə və ya gülsə. 
Mavi gözlü sarı gözəl, 
sənə təbəssüm daha çox yaraşır, 
gülümsə, gülümsə. 
 
 
 334
QOŞA GƏZƏK DÜNYANI 
 
Ömrümün ən əziz, ən şirin günü 
səni gözlədiyim gün imiş, gülüm. 
Gəl ki, əllərindən tutaraq yenə 
doyunca dörd yanı dolana bilim. 
 
Gəl-gəl, ürəyimdə tap öz yerini, 
coşğun qəlblərimiz  fərəhlə dolsun. 
Gəzək bu şəhərin  küçələrini, 
şəhər başdan-başa evimiz olsun. 
 
Səninlə yer üzü tamam tamaşa, 
Günəş nur göndərir, Ay bəyaz gecə. 
Dolaşaq dünyanı bəxtəvər, qoşa, 
ömür yarı nağıl, yarı əyləncə. 
 
Qır, qopar içimdə nə ki, qubar var, 
eşqimiz bulaqtək qaynayıb daşsın. 
Mənim xəyalımdan keçən arzular 
sənin ürəyində gül-çiçək açsın. 
 
Ah, nə xoş anlardır yaşayırıq biz, 
xoşbəxtlik göz ilə qaş arasında. 
İslansın istəkdən kirpiklərimiz, 
görünsün sevincdən yaş arasında. 
 
 
 
NEYLƏYİM 
 
Mobil Babayev musiqi bəstələmişdir. 
 
Ha deyirəm daha səni unudam, 
ürəyimlə bacarmıram, neyləyim? 
Öz içimdə gizli yanan bir odam, 
kimsə bilməz nədir yanğım, göynəyim, 
ürəyimlə bacarmıram neyləyim? 
 335 
Bir nalə var indi bağrım başında, 
bir kölgə var üzüyümün qaşında. 
Dərddir axan gözlərimin yaşında, 
bu göz yaşlı dərdi kimə söyləyim? 
Ürəyimlə bacarmıram neyləyim? 
 
Əldən düşmüş bir xəstəyəm, heyim sən, 
qəlbim qəmdən qubarlıdır, neyim sən, 
soruşan yox dərmanımı – deyim-sən, 
qan-yaşımala islansa da köynəyim, 
ürəyimlə bacarmıram, neyləyim? 
 
Ay eşqimin əlçatmazı, Meracı,  
həyat kimi gah şirinsən, gah acı. 
Həm ağrımsan, həm ağrımın əlacı, 
bu taleyə, bu qismətə nə deyim, 
ürəyimlə bacarmıram, neyləyim? 
 
 
 
BİR AZ OVSUNLU OL 
 
Başında bir eşqin ayrılıq dəmi, 
gedirdin, bilmirdim neyləyəcəyəm. 
Mən artıq duymuşdum, bir daha səni 
heç yerdə, heç zaman görməyəcəyəm. 
 
Bu ki, son görüşdü, vida deyildi, 
bəs niyə xiffətdən boğulurdum mən? 
Sənin gözlərinə dolan o yaşdan 
mənim gizli-gizli yanırdı sinəm. 
 
Ay keçib, il ötüb o vaxtdan bəri, 
çəkir hər günümü sınağa zaman. 
Əgər yaşasam da qərinələri, 
mən səni unuda bilmərəm, aman! 
 
 336
Xatirən qəlbimdən çıxmır bircə an, 
məni darıxmağa qoymursan, nədir? 
İndi də yuxuma girirsən müdam,  
dərdli ovqatımdan doymursan, nədir? 
 
Yetər iztirabın, əzabın yetər, 
bir az ovsunlu ol, qoy ölüm rahat. 
Əgər mələksənsə, möcüzə göstər, 
ruhumu cismimdən, gəl, özün çıxart! 
 
 
 
ÜRƏYİMİN OVSUNU 
 
Sən ruhumun söykənc yeri, 
gözlərimin işığı. 
Məni sərməst eyləyənim, 
ömrümün yaraşığı. 
 
Sən duyğumun sahibisən, 
ürəyimin ovsunu. 
Mümkünmü könlüm olmasın 
o surətin vurğunu. 
 
Sən ey sonsuz məhəbbətim, 
vəsf etdiyim qüdrətim. 
Cismimdəki can qədərdir 
önündəki heyrətim. 
 
Gözümdən əksin əskilsə 
kor olaram hər şeyə. 
Neyləyirəm o ömrü ki, 
məhkumsa sənsizliyə? 
 
Mən də bir cür divanənəm, 
mən də bir cür heyranın. 
Ölsəm, Tanrıya dua et, 
qəbul olsun qurbanın. 
 337 
ÜZÜNDƏ AY İŞIĞI VAR 
 
Üzündə ay işığı var, 
dilində bülbül nəğməsi. 
Bu gözəlin ədasına  
Allah, Allah, göz dəyməsin. 
 
Nə füsunkar qönçədi bu? 
Min çiçəkdən incədi bu, 
hər istəkdən öncədi bu, 
qapısını qəm döyməsin. 
 
Qoy nurundan əfsunlanım, 
qoy səsindən ovsunlanım. 
Yansın bağrım, çıxsın canım, 
odundan  qəlbim göynəsin. 
 
Xiffətindən vərəm olum,  
yolunda can verən olum, 
bu Əsliyə Kərəm olum, 
el məndən dastan söyləsin. 
 
Baxıb məst olanda hərdən, 
ayağım üzülür yerdən. 
Bir gözəl naz satan yerdə, 
bir aciz oğlan neyləsin? 
 
 
 
SƏNDƏN SAVAYI 
 
Bir payız yağışı yağır nə vaxtdan, 
gecikir beləcə, yar, görüşümüz. 
Mənim ürəyimə yağan yağışdan 
kimsə xəbər tutmaz, kimsə üşüməz, 
yar, səndən savayı, səndən savayı. 
 
 338
Bu yağmur selində, buludlu gündə 
gözlərim yol çəkər, ürəyim yanar. 
Qalmışam nigaran, xiffət içində, 
bu tənha anımda məni kim anar, 
ah, səndən savayı, səndən savayı. 
 
Ruhum uçub gələr yanına gülüm, 
«ucal» de, ucalım, «en» söylə, enim. 
Özümlə bacara bilmirəm, neynim, 
axı, bu dünyada kimim var mənim, 
de, səndən savayı, səndən savayı? 
 
Bəlkə bu xiffətlə yoruram səni, 
bəlkə incidirəm, məni bağışla? 
Kaş sənin ömrünə Günəş doğaydı 
mənim taleyimə yağan yağışla. 
Ay qəlbim arzusu, dilim harayı, 
nəyim var, kimim var, səndən savayı, 
tək səndən savayı, səndən savayı?! 
 
 
 
GİZLİ – GİZLİ 
 
Gizli-gizli duyğulandıq, 
gizli-gizli sevişdik. 
Gizli-gizli pıçıldaşdıq, 
gizli-gizli görüşdük. 
 
Gizli-gizli məktublaşdıq, 
telefonlaşdıq, danışdıq. 
Milyon-milyon sevənlərin 
ümmanına qarışdıq. 
 
Gizli-gizli məhrəmləşdik, 
qucaqlaşdıq, öpüşdük. 
Gizli necə hissimizi 
sirr saxladıq, ötüşdük. 
 339 
Ah, nə gözəl günlər imiş, 
görmüşük bir zamanlar. 
Yuxu kimi, xəyal kimi 
yada düşür o anlar. 
 
İndi daha üzür məni 
gizli-gizli xatirən. 
Sən hardasan, ürəyindən 
nələr keçir, bilmirəm? 
 
 
 
BELƏ OLMAZ, ƏZİZİM 
 
Gör, haçandır yollar əzir gözümü, 
gör, nə vaxtdan nəfəsinə həsrətəm. 
Sən ki, yoxsan, itirmişəm özümü, 
nə üçündüür bu iztirab, bu sitəm? 
 
Nə müddətdir eşitmirəm səsini, 
barı bir yol nömrəmi yığ, zəng elə. 
Günüm qara, səbrim tamam kəsilib, 
kim incidir sevdiyini bir belə? 
 
Əcəb məndən gizlədirsən özünü, 
soraq üçün heç ünvan da qoymursan. 
Dönük bilib döndərirsən üzünü, 
məni bu cür öldürməkdən doymursan. 
 
Bir şəhərdə yaşayırıq, axı biz, 
yəqin, hərdən çarpazlaşır izimiz. 
Bəlkə elə təsadüfən görüşdük, 
ovsunlandıq, qucaqlaşdıq, öpüşdük. 
 
Nə zamansa doğma idik, axı, biz, 
çoxmu çəkər bu küskünlük, bu dözüm? 
Günahkarı həm mənəm, həm ikimiz, 
belə olmaz, belə olmaz, əzizim. 
 340
 
 
 
AYRILA BİLMİRƏM 
 
Gündə olsam da yanında, 
görmürəm səni doyunca. 
Məndən ayrılan anında 
baxır gözlərim dalınca. 
 
Bu nə ovsun, bu nə sirrdir, 
ürək səndən doya bilmir. 
Mən sənsiz qala bilmirəm, 
səndən ayrıla bilmirəm. 
 
Fərqi yoxdur, olsam harda, 
xəyalən durursan orda. 
Gah aynamın qabağında, 
gah gəlib, iş otağımda. 
 
Kaş sığmaya, canım-gözüm, 
bu sevgimiz yerə-göyə. 
Tut əlimdən, ay əzizim, 
gedək üzü gələcəyə. 
 
Sən dərdlərimin əlacı, 
sən varlığım, sən qürurum. 
Ay mənim başımın tacı, 
ay mənim gözümün nuru! 
 
Mən sənsiz qala bilmirəm, 
səndən ayrıla bilmirəm! 
 
 
 
 
 
 
 
 341 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 342
 
 
Əqldən, zəkadan öncə  
                    duyğumdur can sirdaşım,  
sehriylə lal eylər hər dəm,  
                            tutsa seyran könlümü.
 343 
 
GÖZƏLLƏRİN 
 
Qoydum yolunda ömrümü ahu gözəllərin, 
əsir edib məni yenə şahı gözəllərin. 
 
Yüz yol yüzünə can deməkdən nəşələnmişəm, 
düşdüm niyə bəlasına, Yahu, gözəllərin? 
 
Min huri ilə vəsl etsəm də gözlərim doymaz, 
odur ki, tutubdu məni ahı gözəllərin. 
 
Zaman-zaman ustadlarımı heyrətə salmış, 
bitməz, nə yaxşı, sehri ilahi gözəllərin. 
 
Adəm də bir ay üzlü üçün cənnəti vermiş, 
gəlsin boynuma cümlə günahı gözəllərin. 
 
Zahid məni müşrük sanar vurğunluğum üçün, 
qurban boyuna, boyu sürahi gözəllərin. 
 
Bu ülvi peşənlə, Fəxrəddin, aləmə car çək, 
bilsinlər sənsən hər dəm pənahı gözəllərin. 
 
 
 
QAYITMIR 
 
Bilməm nə olub yar daha  bu yana qayıtmır, 
görmürmü yanan şəmini, pərvanə qayıtmır? 
 
Könlüm alışır, yox daha cismimdə qərarım, 
can söylədiyim od vurub bu cana, qayıtmır. 
 
Dəmlər var idi, dəmbədəm dövrəmdə gəzərdi, 
dərdimdən ölən o dəli-divanə qayıtmır. 
 344
Hanı saçımı oxşayan o şanəli əllər, 
neyçün daha bəs zülfü-pərişanə qayıtmır? 
 
Allah, nə xəta eyləmişəm, xətrinə dəymiş, 
qurban olaram yüz yol o mehmana, qayıtmır? 
 
Ömrüm keçir göz yaşı ilə, səksəkələrdə, 
dönmüş gəlişi arzuya, gümana, qayıtmır. 
 
Mən naçarın, aləm bilir, nuşdarusu onda, 
etməzmi əsər, ölsəm, o loğmana, qayıtmır? 
 
Fəxrəddin, şükür, Leyli-misal qızlar var hələ, 
olmuş bu könül sidq ilə viranə, qayıtmır. 
 
 
 
GEC OLDU 
 
Əfsus ki, səsim yetmədi o yara, gec oldu, 
çatmadı əlim bircə yol dildara, gec oldu. 
 
Axdı gözümün yaşı qəfil səksəkələrdə, 
etmədi gəlib zərrə qədər çarə, gec oldu. 
 
Rüstəm də ciyərparəsinin qanını tökdü, 
çatmadı sonda Söhraba nuşdaru, gec oldu. 
 
Ondan gələn hər dərdi-bəla öz günahımmış, 
güc gəldi mənə naşılığım, sonra gec oldu. 
 
Onsuz keçən hər ayımı dərd etsə də könlüm 
illər ötüşüb yaşı etdi yarı, gec oldu. 
 
Fəxrəddin, barış ömrün ötən hər anı ilə, 
gəldi qocalıq, istəyin dübarə gec oldu. 
 345 
 
TƏZƏLƏNDİ 
 
Yaz gəldi, yenə qar əridi, dağ təzələndi. 
bülbül oxudu, gül açıldı, bağ təzələndi. 
 
Hər laləzarın içində bir nazlı sənəm var, 
cənnət bağının bağbanı, vallah, təzələndi. 
 
Cismim burada şəhadətdə, ruhum uzaqda, 
göz yaşıma bax, gah qurudu, gah təzələndi. 
 
Öz eşqim üçün öldüyüm günlər yada düşdü, 
illərlə qubar eylədiyim «ah» təzələndi. 
 
Məcnun kimi mən də yaşadım yar xəyalıyla, 
min qəm gətirən yanğılı segah təzələndi. 
 
Bu macəra Fəxrəddini, hey zillətə saldı, 
ilk sevgisinin xatiri hərgah, təzələndi. 
 
 
 
SEVGİSİN CAR EYLƏMƏZ... 
 
Sevgisin car eyləməz haqq aşiq ad-san eşqinə, 
canını qurban dilər, aləmdən pünhan eşqinə. 
 
Ötəri hiss eşq deyil, istək təlatümündən  gələr, 
ümmanlar alt-üst olur, bir dəli tufan eşqinə. 
 
Məhəbbət dünyasının Şirini çox, Leylası çox, 
hələ çox Bisütunlar əriyər canan eşqinə. 
 
İstək bir ayrı məstlikdir yoxdur qeyri-bənzəri, 
vermərəm bir ləhzəsin Təxti-Süleyman eşiqinə. 
 346
Bir ruhe-sərgəşdəyəm yolunda səcdəgahımın, 
bir qulam, ta qəbrəcən, könlümdə Sultan eşqimə. 
 
O mənim həm and yerimdir, o mənim həm qibləgahım, 
məsləki-abid olan can verər Quran eşqinə. 
 
Puç olub arzu-xəyalım, xəzandı fəsli-baharım, 
necə qan ağlamayım bağçası viran eşqimə. 
 
Hissinə hakim odursa, Fəxrəddin, Xaliq odur, 
üz tutub Xaliqinə, sən də get qurban eşqinə. 
 
 
 
BİLMİR 
 
Nə çəkdiyimi, yəqin o dildar, hələ bilmir, 
salmış məni çoxdandır ki, dildən-dilə, bilmir. 
 
Hərdən qaşının ayparasın açsa, nə yaxşı, 
hər gün çıxıram ovuna min fənd ilə, bilmir. 
 
Həm istəyim, həm taleyim, həm varlığım onda, 
bülbül vurulub ahü-fəğanla gülə, bilmir. 
 
Ağ pərdə gəlib gözlərimə ağlamağımdan, 
göz yaşımı, kaş Loğman əliylə silə, bilmir. 
 
Sevmək o yarı, sevgi yolunda şəhadətmiş, 
öldürməyə candır o sənəm, heyf, ölə bilmir. 
 
Dildarına qurban gedən Fərhad özüməm mən, 
o sevgili canan, dönüb Şirin ola bilmir. 
 
Fəxrəddin, bu sevda səni haldan-hala salmış, 
sevsən də yüz yol, bir kərə qəlbin dola bilmir. 
 347 
OXUYUR 
 
2007-ci ildə Respublika muğan festivalının qalibi seçilmiş 
gənc xanəndələr öz məlahətli ifaları ilə bütün muğamsevərlərin 
qəlblərini ovsunlaya bildilər. 
 
Yenə bu tazə nəfəslər əcəb meydan oxuyur, 
söz-sənət oylağında eyləyir cövlan, oxuyur. 
 
Yeni Cabbar, yeni Yaqub yaranıbdı elə bil, 
gözün aydın, Ata millət, dirilib Xan, oxuyur. 
 
Hansı istəkdən yaranmış tar-kaman möcüzəsi, 
uyub muğamın sehrindən min-min insan, oxuyur? 
 
Şükür, ey Tanrı dərgahı, əhsən, ey İlahi səs, 
sənəti bunca duyanlar edir şükran, oxuyur. 
 
Hər kəsin avazı ayrı, hərənin bir boğazı, 
həm bəmiylə, həm ziliylə qoyur heyran, oxuyur. 
 
Nə yaxşı, şeirimizin tükənmir eşq əfsanəsi, 
ərşə qalxır naləsi, Məcnun sərgərdan oxuyur. 
 
Fəxrəddin, alqış bu cür səsin, sözün ziyasına, 
ruhu şad ustadların, əsl qəzəlxan oxuyur. 
 
 
 
NƏ YAXŞI 
 
Qoymaz məhəl heç vaxt, o xumar yada, nə yaxşı, 
verməz canımı xiffət ilə bada, nə yaxşı. 
 
Al qönçə dodaqlar açılıb bal şirəsiylə, 
ağzım gələ, kaş bircə dəfə dada, nə yaxşı. 
 348
 
Şükr eyləyirəm Tanrıma ki, əhd eyləmişdim, 
gəlsin mənə o yara dəyən qada, nə yaxşı. 
 
Fəxr eyləyirəm cananə pərvanəliyimdən, 
atsın məni, qoy şəm dediyi oda, nə yaxşı. 
 
Hər baxmaq ilə surətinə, qan qoyar gözüm, 
geymiş yenə də zər-xarasın sadə, nə yaxşı. 
 
Min qurbanla gəlmiş neçə huri qanadında, 
ismətlə doğa, ta mənə bir zadə, nə yaxşı. 
 
Yar gəldi, yenə Fəxrəddin, cənnət unuduldu, 
bir dünya verə sən ürəyi şada, nə yaxşı. 
 
 
 
CANIMI GÜNDƏ YÜZ YOL... 
 
Canımı gündə yüz yol yara qurban etmək peşəm, 
bülbülü-zarəm, daim o gülşəndə ötmək peşəm. 
 
Ondan ayrı yoxdur bir qeyri-ziyarətgah mənə, 
pirimin səcdəsinə gəlmək peşəm, getmək peşəm. 
    
Qalmamış bədəndə canım, cismimdir rüsvayi-eşq, 
odur ki, əşya kimi yollarında bitmək peşəm. 
 
Çarmıxa çəkilsəm də ruhum çatar yarə, nə qəm, 
çünki İsaye-Məsihtək qeyb olub itmək peşəm. 
 
Fəxrəddin, hər aşiqin öz məqsədi, məramı var, 
dildarı vəsf eyləyib, vüsalına yetmək peşəm. 
 
 
 349 
 
NEYNİM 
 
Min razıma o sevgili yar  gəlmədi, neynim? 
ağlar gözümün yaşını bir silmədi, neynim? 
 
Mən Tanrıdan dildara qovuşmaq diləmişdim, 
bəxtim üzümə bircə dəfə gülmədi, neynim? 
 
Hər nazına yüz yol canımı qurban edirdim, 
min qurbanımın qiymətini bilmədi, neynim? 
 
Pünhan eylədim dərdimi ki, el gülər mənə, 
qəlbim nə qədər qüssə çəkib, qəm yedi, neynim? 
 
Daim yolunu gözləmişəm intizar ilə, 
bir şirin yalanmış gözəlin hər vədi, neynim? 
 
Duymaz, Fəxrəddin, sevməyənlər yar fərağını, 
bu aşiqi-naçar xiffətdən ölmədi, neynim? 
 
 
 
YAR GƏLƏ MEHMANIM OLA... 
 
Gözlərəm həsrət ilə, yar gələ, mehmanım ola, 
yatmaram sübhə qədər, ta yuxu dərmanım ola. 
 
Ona qurban edərəm hər günümü, hər ayımı, 
baxmaram hansı məqamım, necə ad-sanım ola. 
 
Sinəm üstündə məkanı, gözüm üstündə yeri, 
o mənim ahu baxışlı ürkək ceyranım ola. 
 
İzlərəm kölgə kimi, şövq ilə hər addımını, 
mən onun cangüdəni, o mənim Sultanım ola. 
 350
 
Dünyanın nə şöhrəti, nə nemətində yox gözüm, 
təki şan ləblərinin şirəsi ehsanım ola. 
 
Fəxrəddin, ayrı məqam istəmərəm Allahımdan, 
dildarın dövrəsində qurduğum dövranım ola. 
 
 
 
KÖNLÜMÜ ALSIN 
 
Qəlbim sıxılır, gəlsin o yar, könlümü alsın, 
etsin mənə naz nazlı nigar, könlümü alsın. 
 
Mən möhnət əsiri, o mələk ruhuma məlhəm, 
hər dərdimə min dərmanı var, könlümü alsın. 
 
Onsuz da dönük taleliyəm, gözüm qan ağlar, 
el içrə məni etməsin xar, könlümü alsın. 
 
Bağbansız qalan bağlarım vaxtsız xəzan oldu, 
ötsün bu payız, gəlsin bahar, könlümü alsın. 
 
Öz duyğumu dərk etdiyim andan havalandım, 
sərməstliyimi bilməsin ar, könlümü alsın. 
 
Çox müşkülə əncam çəkilib musiqi ilə, 
ərzi-halıma köklənsin tar, könlümü alsın. 
 
Söz əhli bilir, hər muğamın öz ustadı var, 
Sabir oxusun «Bəstənigar», könlümü alsın. 
 
Fəxrəddin, sevgi dərdi, duyan qəlbdə azalmaz, 
yetsin dadıma Pərvərdigar, könlümü alsın. 
 
 
 351 
 
GƏL 
 
Yenə də könlüm evi qaranlıq zindan oldu, gəl, 
hardasan, ay sevgilim, halım pərişan oldu, gəl? 
 
Aşiqə qəlb məlhəmi mütləq məşuqədən gərək, 
ay mənim can mərhəmim, can evim viran oldu, gəl. 
 
Kim doymuş yar vəslindən bir gün ilə, bir ay ilə, 
yetməmiş vüsalına, qismətim hicran oldu, gəl? 
 
Qıyma təkrar olmağa Əsli-Kərəm dastanını, 
kim bilir, Qara Keşiş bəlkə peşman oldu, gəl? 
 
Dilim nalan, göz yaşım seylab oldu yalvarmaqdan, 
tutuldu titrək nitqim, bağrım başı qan oldu, gəl. 
 
İndi bildim, nə çətinmiş yara dərd ərz eyləmək, 
müxtəsər, Fəxrəddinin ürəyi şan-şan oldu, gəl. 
 
 
 
ŞƏHRİYARIN SEVGİSİ 
 
Hər könül mülkün bəzər bir ixtiyarın sevgisi, 
hər duyan qəlbdə yaşar bir nazlı yarın sevgisi. 
 
Fırlanar pərvanətək hər pöhrəsinin başına, 
bağbanı cəfakeş eylər bağda barın sevgisi. 
 
Dağ çayı vəcdə gəlib atmaz özün qayalardan, 
olmasa ümmanlara axar suların sevgisi. 
 
Qorxmayıb qışın qarından, gül açar novruz gülü, 
çünki nütvəsində vardır novbaharın sevgisi. 
 352
Yaratmaq arzusu çağlar hər sənətkar qəlbində, 
Füzulilərdən qalıbdır yoxdan varın sevgisi. 
 
Bu günkü şeirimizdə, Fəxrəddin, örnək çox, fəqət, 
istəkdən yüksəkdə durmuş Şəhriyarın sevgisi. 
 
 
 
SEHRİN YENƏ MƏST EYLƏDİKCƏ... 
 
Bənzərsiz səsli xanəndə Alim Qasımova 
 
Sehrin yenə məst eyləməkdə hər kəsi, Alim, 
Tanrı qorusun səndəki şaqraq səsi, Alim. 
 
Söz mülkünün sultanları dinsin avazında, 
səs mülkünün qeybdən gələn şahzadəsi Alim. 
 
Mürşidi özünsən indi ölməz muğamımın, 
Cabbarın ruhundan qopan zənguləsi Alim. 
 
Seyyid səsinçün gəzmiş xərabatları bəlkə, 
olmuş, gör, neçə saqinin avarəsi, Alim?* 
 
Sən şam kimi yandıqca, səsin sehri açılsın, 
şaman səsinin çoxdur hələ xəstəsi, Alim. 
 
Hürufilik hopub qanına başdan-ayağa, 
hürufilərin ərşə qalxan qüssəsi Alim. 
 
Doğru söz imiş, sevgiyə hökm eyləmək olmaz, 
insan vurulanda dönürmüş qibləsi, Alim. 
 
Fəxrəddinə səndən nə böyük yadigar olar, 
köklənsə səsinlə əgər bir kəlməsi, Alim. 
                                                 
* Устад С. Я. Ширванинин мяшщур: 
–  Сизи Танры, йетирин пири-Хярабятя мяни, 
kи, щяля саги ялиндян эилейим вар мяним –  бейтиня ишарядир. 
 353 
 
ƏHSƏN 
 
Ey sözlə xəzinə yaradan, adına əhsən, 
eşq dağına dağlar çəkən Fərhadına əhsən. 
 
Göz görməsə, qəlb duymasa heyrət də yaranmaz, 
dünyaya məhəbbət gətirən qadına əhsən. 
 
Min hikmət ilə min gözəlin dadına çatmış, 
«Min bir gecə»nin sirli Şəhrizadına əhsən. 
 
Uğrunda fəda getmədiyin qiymətə minməz, 
hər qönçə üçün bülbülün fəryadına əhsən. 
 
Nakəslərə yüz yaxşılıq et, faydası olmaz, 
əxlaqı müqəddəs olanın zatına əhsən. 
 
Bir məclisimiz olmasın, Fəxrəddin, qəzəlsiz, 
hər sirli sözün, söyləyək ustadına, əhsən. 
 
 
 
İNDİ 
 
Yox bir munisim, çatsın mənim dadıma indi, 
fələkdən gəlir kimsələr fəryadıma indi. 
 
O kəslər ki, doğma kimi dövrəmdə gəzərdi, 
biganətək rişxənd eyləyir adıma indi. 
 
Sönmüş çırağım, dörd tərəfim zülmətə məhkum, 
yanmaz gəlib pərvanələrim oduma indi. 
 
Yurd yandı, Vətən getdi, könül mülkü dağıldı, 
qan ağlayıram bir belə bərbadıma indi. 
 354
 
Öz qanım ilə az sula dağ-daşımı, zalım, 
həsəd çəkirəm qəmxanə Bağdadıma indi. 
 
Əcdadımın nə çəkdiyini, heyf, gec anladım, 
Fəxrəddin, onu, qoy deyim övladıma indi. 
 
 
 
XUMAR OLAN KÖNLÜM 
 
Mənə dünyanı tanıtmış, bu ixtiyar olan könlüm, 
səsimi aləmə yaymış, bu bəxtiyar olan könlüm. 
 
Tükənməz istəyi heç vaxt, uçar arzu qanadında, 
min qəlbə qonar köksümdə meydanı dar olan könlüm. 
 
Gəzər gözəllər içində, vəsf eyləyər huriləri, 
ruhu mələklər yanında ey xoş qərar olan könlüm. 
 
Axtarar tarda muradın, sızlar kaman inləyəndə, 
uyar sehrli bir səsdən, daim huşyar olan könlüm. 
 
Duyar ariflər, Fəxrəddin, məni təbim tutulanda, 
bir muğam içrə əsirdir demək, xumar olan könlüm. 
 
 
 
ÖMRÜMÜZÜN 
 
Öz odunda əriyir yanar şamı ömrümüzün, 
İndidir bəlkə, ey dost, xoş əyyamı ömrümüzün. 
 
Hurilər dövrəsində keçsin qəmsiz çağlarımız, 
Gözəllər qəlbindədir ehtişamı ömrümüzün. 
 
 355 
Dinlə xanəndələri müsiqi məclislərində, 
axsın muğam üstündə hər kəlamı ömrümüzün. 
 
Yatma xabi-qəflətdə, gəzmə bihudə aləmi, 
bilinməz nə vaxt bitər sərəncamı ömrümüzün. 
 
Bizdən sonra xatirə bir söz, bir sənət qalacaq, 
bir də torpaq üstündə qəbir damı ömrümüzün. 
 
Uyma zahidlərə çox, ay Fəxrəddin, qiymətlidir, 
cənnətin min ilindən bir məqamı ömrümüzün. 
 
 
 
MUSİQİDİR 
 
Yenə də ruhumda eyləyən cövlan musiqidir, 
çünki hər məclisi-ürfanda hökmran musiqidir. 
 
Oxu «Rast»ı təmkinlə, «Segah» odunda yan, alış, 
insanı gah anladan, gah ağladan musiqidir. 
 
Dinlə şövq ilə «Şur»u, «Şahnaz»ı, «Mahur-hindi»ni, 
«Heyratı»yla edən könlümü heyran musiqidir. 
 
«Mənsuriyyə» zilində çatsın ahım fələklərə, 
«Çahargah» dəstgahı cəm olan dastan musiqidir. 
 
Ağrıtmaz «Kəsmə şiksətə»ylə kəsilsə əllərim, 
məni o dəmdə bihuş edən dərman musiqidir. 
 
Söz sərrafları qoy inciməsin, söyləsəm hərgah, 
sənətdə bəlkə də ən böyük divan musiqidir. 
 
Fəxrəddin, bəni-adəm yaradan möcüzə çoxdur, 
bu sehrlər içində ən sirri pünhan musiqidir. 
 356
PEYMANƏDƏN ÖTRÜ 
 
Saqi, süz içək badəni peymanədən ötrü, 
qoyma ürəyim qəm çəkə meyxanədən ötrü. 
 
Min zövq alıram, can verəndə nurcamallara, 
öldüm yenə bir gözləri məstanədən ötrü. 
 
Fərhad kimi eşq dağını hey başıma çapdım, 
kim ağlayacaq mən, evi viranədən ötrü? 
 
Kəs əllərimi, ver yara ki, vəslinə yetsin, 
o zülfü pərişan görüncə şanədan ötrü. 
 
Xoş halına Məcnunun, əcəb bəxtiyar imiş, 
yox Leyli indi, can verə divanədən ötrü. 
 
Fəxrəddin, sevəndə elə sev söyləməsinlər, 
əfsus, xərclədi ömrünü biganədən ötrü. 
 
 
 
TƏLƏSMƏ 
 
Ey dil, qəlbimi açmaq üçün yada, tələsmə, 
bir adi sözün verər səni bada, tələsmə. 
 
Sirdaş bilib dost-aşnanın vəfasına uyma, 
sanma hamını özün kimi sadə, tələsmə. 
 
Məcnun kimi divanəliyin tənəsi çoxdur, 
bənzət özünü əzmdə Fərhadə, tələsmə. 
 
Bax Yusifə, eyş-işrəti zindana dəyişdi, 
insana şərəfdir dözüm, iradə, tələsmə. 
 
 357 
Kol-kosda ürkək kəkliyi gör, qorxusun anla, 
çünki tez uçan quş ovdu səyyadə, tələsmə. 
 
Səbr eylə ki, səbrin özü Tanrı kəlamıdır, 
təmkinlə yetişmiş çoxu murada, tələsmə. 
 
Fəxrəddin, qəzəlxanlıq bizdən can girov istər, 
şagirdliyə, Vahid kimi ustadə tələsmə. 
 
 
 
KÖNLÜM YENƏ QƏM ÇƏKMƏDƏ... 
 
Könlüm yenə qəm çəkmədə o xoş avaz üçün, 
gözüm yenə yaş tökmədə o sərvi-naz üçün. 
 
Yollar boyunca boylanmaqdan boynum bükülmüş, 
bir boynu bükük bənövşəyəm indi yaz üçün. 
 
Sail saya, kaş hərdən məni sevda sərvərim, 
sevgi sorağıyla gəzəm nəzir-niyaz üçün. 
 
Ruhum ki, ümid carçısıdır, istəyi bitməz. 
peşəm daim dua etməkdir bir muraz üçün. 
 
Fəxrəddin, uyma, aşiq olan vəslə yetişməz, 
çünki bir ömür bəs eyləmir imtiyaz üçün. 
 
 
 
QƏZƏL İLƏ 
 
Ey qəzəlxan, oxu, cana, nəfəs alım qəzəl ilə, 
qəlbim sıxılır, düzəldi bəlkə halım qəzəl ilə. 
 
Sən yanğıyla gəzişdikcə bəm ilə zil arasında, 
düşsün səsinin sehrinə, qoy xəyalım qəzəl ilə. 
 358
 
Bir ovsunlu məkandır ki, onun hər guşəsi nəşə, 
yəqin fərq eyləməz, enim, ya ucalım qəzəl ilə. 
 
Avazla aç mənasını məclisə türkün şeirinin, 
qalxsın sözün Meracına, kaş kamalım qəzəl ilə. 
 
Cabbarların, Seyyidlərin diləyək ruhuna rəhmət, 
əhli-sənət olmuşları yada salım qəzəl ilə. 
 
Gündə yüz yol dinləsəm də, Fəxrəddin, doymaram, əsla, 
köçəndə dünyadan, nola, ruhən qalım qəzəl ilə. 
 
 
 
OLA BİLMƏZ 
 
Qəzəl oxunan məclisdə könül naşad ola bilməz, 
əhli-sənət olanlara musiqi yad ola bilməz. 
 
Uymuşlara həsədlə bax məclisi-ürfanlar içrə, 
səsin sehrindən məstlərə əsla irad ola bilməz. 
 
Çox bisütunlar yarsa da sənətdə söz sərrafları, 
fəqət Şirinin eşqində kimsə Fərhad ola bilməz. 
 
Məcnun kimi, gör, nə qədər Kəbəsi viran qalan var, 
eşq xərabəsi, əzizim, əfsus, abad ola bilməz. 
 
Qoru qanınla, canınla soydan miras qalanları, 
övlad nankorluq etməsə, naqis əcdad ola bilməz. 
 
Fəxrəddin, şərqin şeirinin əzəl meyarı qəzəldir, 
əruzu bilməyən şair, əlbət, ustad ola bilməz! 
    
 
 359 
 
KÖNLÜMÜ 
 
Ey təbibim, təşxis eylə dərdi pünhan könlümü, 
gör, hansı mahvəşlər idi, etdi viran könlümü. 
 
Qəlbim eşq avarəsidir, cismim vüsal həsrətli, 
əridib xəmqədd eyləmiş qəmli hicran könlümü. 
 
Görməsə bir gün gözəllik, gözlərim nurdan qalar, 
ovundurmaz heç bir zaman qeyri-dərman könlümü. 
 
Kövrək qəlbim bir şüşədir, sınsa, bitişməz daha, 
sağaltmaz ondan sonra bir əhdü-peyman könlümü. 
 
Əqldən, zəkadan öncə duyğumdur can sirdaşım,  
sehriylə lal eylər hər dəm, tutsa seyran könlümü. 
 
Fəxrəddin, məftunluq imiş dünyanın xoş çağları, 
ömrü heyrətdə keçənlər etmiş heyran könlümü. 
 
 
 
GƏLMƏZ 
 
Neyçün o qəlbim sultanı bircə yol peymanə gəlməz, 
edib məni sevdasında rüsvayi-divanə, gəlməz? 
 
Qalmışam naçar, pəcmürdə, görərəmmi yarı bir də, 
ürəyim dözmür bu dərdə, can evim viranə, gəlməz? 
 
Odur hissimin hakimi, odur ruhumun həkimi, 
yandım yolunda şam kimi, görməz o pərvanə, gəlməz. 
 
Şirindir hər bir ədası, daim beynimdə sədası, 
barı bircə yol qadası, dərd-bəlası cana gəlməz. 
 360
Dilim nalan, qəlbim talan, yoxdur bir halıma yanan, 
hanı bəs bu canı alan, gəlmişəm əfqanə, gəlməz? 
 
Fəxrəddin, dad eşq əlindən, ayrı düşdüm sevgilimdən, 
o gözəllər gözəlindən bir də bu cahanə gəlməz! 
 
 
 
QƏZƏLXAN OLMUŞAM 
 
O gülü-rüxsarımın hüsnünə heyran olmuşam, 
gizli-gizli yanmışam, zahirdə pünhan olmuşam. 
 
Əsiri-dərdi-qəməm, yoxdur bir qeyri-həmdəmim, 
bu ahu –  zarım ilə bülbülü-nalan olmuşam. 
 
Xəyali-məşuq ilə düşüb sərgərdan çöllərə, 
eşqdə divanəlikçün Məcnuna mehman olmuşam. 
 
Çəkdi Yusif yüz cəfa, yetdi Züleyxaya, fəqət 
bu nakam sevgim ilə dillərdə dastan olmuşam. 
 
Qıymadı Tanrım mənə yar ilə həmraz olmağı,   
o şamın şöləsində həmişə şükran olmuşam. 
 
Yetməsəm də vəslinə, Fəxrəddin, təsəllim budur, 
o şuxu vəsf etmək üçün, şükür, qəzəlxan olmuşam! 
 
 
 
GƏLMƏDİ 
 
Əfsus, ötüşdü gəncliyim, yar-mehriban gəlmədi, 
gələn yollarına gündə oldum qurban, gəlmədi. 
 
Heç vüsala yetməmişdim, fələk məndən kam aldı, 
göz yaşlarım seylab oldu, səsim nalan, gəlmədi. 
 361 
Mənə min cür nida gəldi eşqimin Meracından, 
fəqət cismimə ruh verən o gizli can gəlmədi. 
 
Yuxum ərşə çəkilərək sirrimi faş eylədi, 
mələklərim yerə endi, o laməkan gəlmədi. 
 
Göndərsə də qasidlərin Rüstəm nuşdaru üçün, 
əfsus, o dəm ki, Söhrabı apardı qan, gəlmədi. 
 
Fəxrəddin, ağ atlı oğlan əfsanəymiş, nağılmış 
ömür çatdı qürubuna, Sahib-zaman gəlmədi. 
 
 
          
YETİŞSİN 
 
Yetmədi Tanrım, barı fələk dada yetişsin, 
yansın bu ahu-zarıma, fəryada yetişsin. 
 
Ötdü günümüz dərd ilə, biganələr içrə, 
getdi ömrümüz xiffət ilə bada, yetişsin. 
 
Çapmış başına tişəsini, vay, qan içində, 
Şirinə deyin, tez gəlib Fərhada yetişsin. 
 
Söhrablar doğan hürilərdən kama yetmədik, 
nola, arabir səsim Şəhrizada yetişsin. 
 
Dəvət gözləməz dost-doğmalar vəxti-vidada, 
gəlsin, qoy hamı, can evi bərbada yetişsin. 
 
İnsaf yoxdursa, zərrə qədər, əhli-zülümdə, 
edam günün növbəsi cəllada yetişsin. 
 
Fəxrəddin, həzər, gördüyümüz minüzlülərdən, 
bizdən sonra, kaş nəslimiz saf, sadə yetişsin. 
 362
BU GECƏ 
 
Qalxdı əflakə yenə yüz ahu-zarım bu gecə, 
köçür şahım, sərvərim, sınmış vüqarım bu gecə. 
 
Sönür ümid çırağım, yandıqca biçarə könlüm, 
qopmuş qəlbimdə tufan, yoxdu qərarım bu gecə. 
 
Əkdiyim çiçəklərin vağam olmuş ləçəkləri, 
viran qalmış gülşənim, solmuş baharım bu gecə. 
 
İndi naləmdən hər yan töksə də, göz yaşı, fəqət 
sözümü saya salmır o ixtiyarım, bu gecə. 
 
Bu həzin avazımı bir kimsə nöqsan sanmasın, 
Fəxrəddin, ayrılığa köklənmiş tarım bu gecə. 
 
 
 
YOXDU, YOX 
 
Əsiri-dərd  olandan səbrü-qərarım yoxdu, yox, 
qəm əlindən bezaram, bir qəmküsarım yoxdu, yox. 
 
Yüz yol qurban getdiyim bir yol mürüvvət eyləməz, 
daha bəni-adəmə heç etibarım yoxdu, yox. 
 
Bir zərif bənövşəyəm, ətrim bəlaymış başıma, 
neyləyim mən bəxti kəm, üstümdə xarım yoxdu, yox. 
 
Şeirə könül verəndən ruhu laməkan olmuşam, 
kimsəyə can verməyə heç ixtiyarım yoxdu, yox. 
 
Meylini var-dövlətə, Fəxrəddin, zahidlər salar, 
dünyada sözdən qeyri qiymətli  varım yoxdu, yox. 
    
 363 
MƏRHƏBA 
 
Məclisə nur gətirən bu hüsnü –  camala mərhəba, 
bizi feyziyab edən bu sahib –  kamala mərhəba. 
 
Gözləyir intizarla əhli –  ziyafət gəlişini, 
bəzənib min zövq ilə, hər biri bir lalə, mərhəba. 
 
Bəyin baxışlarında vardır bir qartal ötkəmliyi, 
gəlinin, göz dəyməsin, gözləri piyalə, mərhəba. 
 
Valideynlər, doğmalar basdıqca bağrına onları, 
baxır min şövq ilə, el bu xəttü-xala, mərhəba. 
 
Fəxrəddin, nə xoş gündür, cuşa gəlir qəlb fərəhindən, 
yetsin bütün cavanlar, toy ilə vüsala, mərhəba. 
    
 
 
YAR SORAĞI YALAN OLMAZ 
 
Mənim kimi gündə yüz yol gözü yaşla dolan olmaz, 
gəz könlümün xərabəsin, bundan böyük viran olmaz. 
 
Bu dönüklər dünyasında dərdi dağa dönən yazıq, 
dövran dərdə biganəsə, bir misqalın alan olmaz. 
 
Qan ağlama, ey gözlərim, hansı aşiq kama yetib, 
bax yazılan dastanlara, rüsvayi – eşq sultan olmaz? 
 
Ey qəzəlxan, oxu, cana, bir məhəbbət əfsanəsi, 
söz mülkünün xəzinəsi söz deməklə talan olmaz. 
 
Seyr et hərdən, ay Fəxrəddin, gözəllərin oylağını, 
bəlkə yardan bir xəbər var, yar sorağı yalan olmaz. 
 
 364
GÖRƏK 
 
Göstər ey gül, üzünü, o gülü-rüxsarı görək, 
baxaq Firdovs bağına, biz də bir nübarı görək. 
 
Varmı bir eşq əhli ki, vəslinçün can əsirgəyə? 
Qeysi Məcnun eyləyən Leyli ixtiayarı görək. 
 
Zaman-zaman vəsfinə kim etmədi ömrü fəda? 
bülbülü al qan edən güldəki o xarı görək. 
 
Fizuli, Seyyid, Vahid qoydular bir məktəb bizə, 
bu sənət məbədində indiki memarı görək. 
 
Yazdı göz yaşı ilə hər beytini, qəlbdə ümid, 
heyf, qismət olmadı bir yol Şəhriyarı görək. 
 
Şeir sənət mülkünün bu günkü ustadı odur, 
Fəxrəddin, səcdə ilə gedək, Bəxtiyarı görək. 
 
 
 
QİBLƏGAHIM MƏNİM 
 
Yandırır dörd yanımı ərşə qalxan ahım mənim, 
son səfər üstündədir o sərvərim, şahım mənim. 
 
Ürək kam ümidində, tale tamam üz döndərmiş, 
bilmədim, ey bəxt yazan, nədir bəs günahım mənim? 
 
Varsa hər zülmün sonu, hər gecənin bir gündüzü, 
niyə bəs keçməz gecəm, açılmaz sabahım mənim? 
 
Köklənsin qəm üstündə, qoy yenə tar ilə kaman, 
ruhuma ağı desin  «Mahur»um, «Segah»ım mənim. 
 
 365 
 
Onu müqəddəs sanıb, «həmd» söyləsəm dərgahına, 
yəqin bu kafərini əfv edər Allahım mənim. 
 
Fəxrəddin, aləm bilir, ibadət imandan gələr, 
yoxdur o bütdən başqa qeyri-qibləgahım mənim! 
  
 
 
YETSİN 
 
Ya Rəbb, nola səsim bircə yol o gülzarıma yetsin, 
donmuş nəfəsim açılsın, ümid baharıma yetsin. 
 
Dünyam fani imiş, ömrüm keçir xəyali-yar ilə, 
uçub qeybdən gəlsin Simurğ quşum, ah-zarıma yetsin. 
 
Mən burda göz yaşı içində naçar, dilbərim orda,  
barı dualarımın təsiri dildarıma yetsin. 
 
Bu nə sitəmdir, ulu Tanrı, verirsən sevənlərə, 
ərzin nizamı pozulmaz ki, əlim yarıma yetsin. 
 
Fəxrəddin, ölsəm, məni o şuxun yolunda basdırın, 
bəlkə baxışının nuru hərdən məzarıma yetsin. 
 
 
 
QƏM YEMƏ 
 
Ey könül, eşq dağını dərdə dərman bil, qəm yemə, 
sən bu məhzun sirrini öz-özünlə böl, qəm yemə. 
 
Əlbət, aşiqlik bəladır tərki-dünyalıq qədər, 
dəxi ondan umma nəf, göz yaşını sil, qəm yemə. 
 
 366
Eşqdə divanəlikdən bir kimsə vəslə yetməmiş, 
xəyali –  məşuq ilə sərməst olub öl, qəm yemə. 
 
Aşiqə rüsvalıqdır dillərdə dastan omağı, 
ki, bu rüsvalıq üçün tənə qılsa el, qəm yemə. 
 
Neçə Əsli Kərəmlər boğmuş qəlbində hissini, 
sevgini faş eyləyən bir bəladır dil, qəm yemə. 
 
Fəxrəddin, müştaq olan gizli alışsa, çox əcəb, 
bu cür ömrün üstünə gəlsə də yüz il, qəm yemə. 
 
 
 
OLMASA 
 
Heyrət etməz bir ürək, göz görüb heyran olmasa, 
sevgi qəlbdə bütləşməz, sevməyə canan olmasa. 
 
Ən zərif məxluqun da öz daxili dünyası var,  
ömrün mənası itər, sürməyə dövran olmasa. 
 
Kökdən ayrılmış gülün büllur güldanda nəfi yox, 
ləçəyi vağam olar, canında bir can olmasa. 
 
Bəni-adəmdir, fəqət duyğudan dad dada bilən, 
nəyə lazım bu aləm, seyrinə insan olmasa? 
 
Xəyali-məşuq ilə uçmaz fəzayi-eşqdə, 
aşiqin rüsvalığı dilində şükran olmasa.     
 
Alışmazdı Əslinin hicrindən Kərəm odlara, 
yaranmazdı dastanı, ortada hicran olmasa. 
 
Fəxrəddin, qəm yemə ki, halın pərişandır yenə, 
yaza bilməz bir qəzəl, şair pərişan olmasa. 
 367 
 
İSTƏMƏ 
 
Könül, dövran sürməyə kimsədən imkan istəmə, 
öz azad ruhunla uç, qal sirri pünhan, istəmə. 
 
Ayrı bir xisləti var, çünki xilqəti-adəmin, 
nə ondan bir zərrə um, nə ol bədgüman, istəmə. 
 
Keçdi həyatı çətin Firdovsinin, Füzulinin, 
düşmə taxt-tac eşqinə, sərvəti-sultan istəmə. 
 
Söz məqamından baxıb seyr et Nəsimi mülkünü, 
cismani şöhrət üçün şeirdən ad-san istəmə. 
 
Zahirən möminlərin tacirdir zatən əksəri, 
arif ol, hər Həcc deyən zahiddən iman istəmə. 
 
Fələyin şakəridir Loğmanı xəcil eyləmək, 
Fəxrəddin, gəlsə haçan, əcəldən aman istəmə. 
 
 
 
YALVARIM 
 
And içib əhd eyləmişəm, ömrüm boyu yara yalvarım, 
çəksin məni min naz ilə, qoy dəmbədəm dara, yalvarım. 
 
Fəqət iltimasdan özgə, olmaz ondan ayrı təmənnam, 
opüb əlindən ahəstə, baxım o dildara, yalvarım. 
 
Könlüm dilər gecə-gündüz seyr edə hüsnü-camalını, 
əhli-haldır, rəhmi gəldi bəlkə mən naçara, yalvarım. 
 
Mən dərdi pünhan mərizin yox qeyri həkimi-mütləqi, 
ya alsın heysiz canımı, ya eyləsin çarə, yalvarım. 
 368
 
Bir şirinin xatirinə yüz acını dadan nə xoşbəxt, 
yarla keçən hər an üçün, razıyam, əğyara yalvarım. 
 
Qorunmayan gözəlliyin, əlbət olmaz qədri-qiyməti, 
o qönçənin xatirinə, xoşdur, yüz yol xara yalvarım. 
 
Fəxrəddin, mən divanəyəm, o dilbər ruhumun Sultanı, 
odur imkansız fəqirtək, gərək iqtidara yalvarım. 
 
 
 
MUĞAM OXU 
 
Gəl, ey xoş avaz, məclisi şad et, muğam oxu, 
söz əhli olan yerdə bir ad et, muğam oxu. 
 
Tanrı dərgahında nə xoş duadı musiqi, 
ruhu burda olanları yad et, muğam oxu. 
 
Sal Məcnunu səhralara, Fərhadı dağlara, 
çək nalə, bəlayi-eşqdən dad et, muğam oxu. 
 
Öldür Leylini şaqraq səsin zənguləsində, 
Fərhad üçün Şirintək fəryad et, muğam oxu. 
 
Hər hıçqırtından qan-yaşlı bir nəşə boylansın, 
könülləri yandırıb abad et, muğam oxu. 
 
Bir incə sənətdir ki, anlayar onu hər kəs, 
bu sirri-Xudaya etiqad et, muğam oxu. 
 
Fəxrəddintək nə çoxdur musiqi cəfakeşi, 
bu əhli-ürfanlara imdad et, muğam oxu. 
 
 
 369 
 
SARI GƏLİN 
 
Tutub ahın, gör, haçandı aləmi, ay Sarı gəlin, 
cismimin ruhu, yaramın məlhəmi, ay Sarı gəlin. 
 
Nə vaxt səni dinləyirəm, nakam qəlbim qan ağlayır, 
gəlir sınıq ürəyimə yar dəmi, ay Sarı gəlin. 
 
Hansı sellər, sular idi ağuşuna aldı səni, 
qan-qadalı xatirələr həmdəmi, ay Sarı gəlin? 
 
Görmədik bir məşuqə ki, aşiqi rüsva olmasın, 
hardaydı bəs sən Əslinin, Kərəmi, ay Sarı gəlin? 
 
Təsadüfdən, ya məqsədli qəsd eylədin şirin cana, 
üsyan etdin yad oğluna görəmi, ay Sarı gəlin? 
 
Bu dönüklər dünyasında Fəxrəddintək küskün nə çox, 
üzü dönük gördün yarı səndəmi, ay Sarı gəlin? 
       
 
 
GÖZLƏRİMİ YUMAN YOXDUR 
 
Ya Rəbb, məgər əzabımın əlacıyçün güman yoxdur? 
kimə ki, ərz eyləyirəm deyir ona dərman yoxdur. 
 
Ruhum eşqin fəzasında sərgərdandır, aramı yox, 
deməmişkən, bu fəzada heç əzəldən məkan yoxdur. 
 
Hərdən əğyar tənə ilə Məcnun dövrü keçdi, deyir, 
sevməyənlər hardan bilsin sevgi üçün zaman yoxdur? 
 
Üzü dönsün ayrılığın bu cür sitəm verən yerdə,     
nə zərrəcə rəhmi varmış, nə gözündə aman yoxdur. 
 370
 
Heç bilmədim illər haçan ötdü, ömür xəzan oldu, 
zaman adlı o zalımda insaf yoxdur, iman yoxdur. 
 
Nə həyatdan bir kam aldım, nə ətrafım duydu məni, 
ay Fəxrəddin, can üstəyəm, gözlərimi yuman yoxdur! 
 
 
 
MƏN OLAYDIM 
 
Ey kaş, nə olaydı, sənə qurban mən olaydım, 
Candan da şirin dərdinə dərman mən olaydım. 
 
Hər gün bəzənib nazla keçəydin küçəmizdən, 
arxanca baxıb dəmbədəm heyran mən olaydım. 
 
Süzgün baxışından çəkiləydim dara yüz yol, 
bu ləzzət ilə eyləyən şükran,mən olaydım. 
 
Bir qönçə olaydım,dəriləydim budağımdan, 
ovcunda solan o gülü-xəndan mən olaydım, 
 
Fəxrədddin, ömür möhlət imiş vəsli-yar üçün, 
bu istək ilə yar ilə bir can mən olaydım. 
 
 
 
YAR QADASI YARA GƏLİR 
 
Tale məndən üz döndərmiş, günüm-gündən qara gəlir, 
tükənmiş səbrim, vücudum dərd əlindən zara gəlir. 
 
Cəfa daim canımdadır, bir dəm aramım yox, fəqət 
Söhraba nuşdarı kimi mənim üçün çarə gəlir. 
 
 371 
Nə ağlatmaqdan doydurar, nə ağrıtmaqdan bezdirər,       
gündə yüz yol ürəyimi edir para-para gəlir. 
 
İntəhasız sutək daşar, görünməz, əvvəli, sonu, 
heç bilmirəm hardan gəlir, heç bilmirəm hara gəlir. 
 
Mən hissimin əsiriyəm, dərd ruhumun şahzadəsi, 
bir ovçunun ovu kimi çəkir məni dara, gəlir. 
 
Xəyali-vüsalə düşdüm, qismətim iztirab oldu, 
Fəxrəddin, bu həqiqətdir, yar qadası yara gəlir. 
 
 
 
AŞİQ GƏRƏK SEVİNƏ ... 
 
Aşiq gərək sevinə eşqində qovğaya görə, 
cəfa çəkmək nə xoşdur düşdüyün sevdaya görə. 
 
Kim ki, eşq dəryasından bir damla dadmaq istəsə, 
etsin, qoy ömrü fəda bir gülü-rənaya görə. 
 
Hər qəlbin öz istəyi, öz bütü, öz Tanrısı var, 
güldən gözəl heç nə yox bülbülü-şeydaya görə. 
 
Qadına istək bizim, çünki nütvəmizdən gəlir, 
çıxdı Adəm babamız cənnətdən Həvvaya görə. 
 
Zaman-zaman çoxumuz vəsf etdik Leylanı,o da, 
etdi bir nəsli rüsva, Məcnun binəvaya görə. 
 
Qəm yemə hicran üçün, ey bu yolun Mürşidi, döz, 
azmı qurban demişik canı bivəfaya görə? 
 
Fəxrəddin, payımal etmə sözünün qayəsini, 
min cəfanı çəkirlər, sonunda səfaya görə. 
 372
 
EYLƏMƏZ 
 
Əsil aşiq eşqini qəlbində bir dərd eyləməz, 
bivəfadır o kəs ki, fəryad edər, mərd eyləməz. 
 
Vəslinə yetmək üçün dəmbədəm can qurban dilər, 
yansa hicran oduna gündə yüz yol, fərq eyləməz. 
 
Fəzayi-eşqi görənlər tərki-dünyadır, canım, 
binəsib pərvanələr heç birini görk eyləməz. 
 
Qaldı qovğalar içində Məcnun, Fərhad və Kərəm, 
min şükür, aşiqləri eşq ümmanı qərq eyləməz. 
 
Ən böyük ziyarətgah, ya Rəbbim yar otağıdır, 
ora qədəm basmağa hansı kafər ərk eyləməz? 
 
Fəxrəddin, məsləhətin divanəyə faydası yox, 
bəlayi-eşqə düşən nəsihəti dərk eyləməz. 
 
 
  
KÜSMÜŞƏM 
 
Görmürəm hüsnün haçandır, o pəridən küsmüşəm, 
olmayan dərdimə həmdərd dilbərimdən küsmüşəm. 
 
Bilməm neyçün bu əsirin saxlayıbdır naümid, 
qalmışam qovğa içində, sərvərimdən küsmüşəm. 
 
Hər görəndə, gül üzündən Gün doğardı ömrümə, 
açılmır könlüm səması, xavərimdən küsmüşəm. 
 
Bir gileymi, bir istəkmi, ya incilik, bilmirəm, 
o mələk adı dilimdə əzbərimdən küsmüşəm. 
 373 
 
Ah necə xoş günlər idi “can” deyirdim nazına, 
indi bir nisgil qalıbdı şakərimdən, küsmüşəm. 
 
And içib əhd eyləmişdim işvəsindən kam alam, 
müstəcab olmadı əhdim, and yerimdən küsmüşəm. 
 
Fəxrəddin, qəlb göynədən sevgi bəladı Tanrıdan, 
odur ki, mən bu bəlanın cövhərindən küsmüşəm. 
 
 
 
BİLSİN  
 
Şair odur, hər hissini sözlə verə bilsin, 
arif odur, batindəki gözlə görə bilsin. 
 
Dünya yaranandan ağıl, zəka məkanıdır, 
bu hikməti hər an, hər işində hərə bilsin. 
 
İnsanlar üçündürsə bu candan şirin aləm, 
insan da gərək kam ala, dövran sürə bilsin. 
 
Allah qədər, Quranca müqəddəsdi bu torpaq, 
imanı olan səcdəyə gəlsin Yerə, bilsin. 
 
Min arzu ilə can qoyub, övlad böyüdənlər, 
kaş əkdiyinin barını hər kəs dərə bilsin. 
 
Acizləri sevmir yaranışdan bu təbiət, 
güclü gərək öz taleyini güldürə bilsin. 
 
Fəxrəddin, nədir sözlərinin qədri-qiyməti, 
bu zəhmətini vurmasın kimsə yerə, bilsin. 
 
 
 374
 
OLMASIN 
 
Oxu, ey bülbülü-şeyda, səsin nalan olmasın,  
sən gəzən bağ-bağçanın gülləri xəndan olmasın.  
 
Əssə rüzgar yelləri duyğusuz qəlblərdə, nə qəm,  
təki sevda yollarında vaxtsız xəzan olmasın.  
 
Gündə yüz yol yar ilə küsüb-barışmaq dərd deyil,  
olsun bu xiffət dəmadəm, bircə hicran olmasın.  
 
Qoy uzansın hər ömürdə bir şirin sevda yolu,  
ruhu saflar öz eşqində, kaş peşiman olmasın.  
 
Yüz heyif, haqq sevgisində kimsə kama yetmədi,  
ya Rəbbim, rəhm et mənə, bağrım başı qan olmasın.  
 
Fəxrəddin, hər misranda bir hala düşsən də, gərək  
haldan-hala düşməyi şairə nöqsan olmasın. 
 
 
 
YENƏ O CAN DEDİYİM...  
 
Yenə o can dediyim tən tutur əğyarə məni,  
bu sayaq naz-savaş olmaz, qoyub avarə məni.  
 
Nə yaxın düşməyə qoymur, nə uzaq getməyə bir dəm,  
o Günəş üzlü dəmadəm edir səyyarə məni.  
 
Yüz günah işlədirəm ki, kəssin hər gün ömrümdən,  
gündə məcbur eyləsin verməyə kəffarə məni.  
 
Nə bir rahat gündüzüm yox, nə bir aramlı gecəm,  
döndərib yollarında bisəmər zəvvarə məni.  
 375 
 
Bitdikcə min dərd qapımda, solur bəxtim bağçası,  
gəlməyir dərdim əlacı, tamayır çarə məni.  
 
Bu qədər ağrı-acıyla vəslə yetməz bir aşıq,  
Fəxrəddin, yar biryolluq öldürüb qurtara məni. 
 
 
 
DÜNYA GÖZ AÇANDAN... 
 
Dünya, göz açandan, mənə, ey can, qəhər oldu, 
ömrüm bir ömür olmadı, ağır səfər oldu. 
 
Heç gülmədi bir yol üzüm bir xoş xəbər ilə, 
qəlbimsə dəmadəm qəm ilə dərbədər oldu. 
 
Arzu çiçəyim açmadı, ta ki, verə müjdə, 
hər həsrət ilə gözlədiyim bisəmər oldu. 
 
Gündüz susub könlümdəki nisgilləri qovdum, 
göz yaşım ilə hər gecəm ötdü, səhər oldu. 
 
Bəxtsiz olanın zəhmətinin bəhrəsi yoxmuş, 
ömrüm uzunu bəslədiyim bar zəhər oldu. 
 
Duyğumla xəyal aləmində ixtiyar idim, 
duyğum da, xəyalım da dönüb dərdi-sər oldu. 
 
Bu halıma da kimsələr həsəd çəkib deyir, 
Fəxrəddin Ziya şair olub bəxtəvər oldu. 
 376
 
HARDASAN 
 
İlk sevincim, xoş gümanım, son pənahım, hardasan, 
səcdəsindən doymadığım qibləgahım, hardasan? 
 
Mən özümü tanıyandan varlığına tapındım, 
ümidiylə yaşadığım hər sabahım, hardasan? 
 
Puç gördüm çox təriqəti, bütpərəstlikdən həzər,  
nurundan kamyab  olduğum tək Allahım, hardasan? 
 
Tərk eyləmiş ulu Adəm bir kəlmənlə cənnəti, 
hökmü ədalət sayılan şahənşahım, hardasan? 
 
Harınların qarşısında yazıqların qul oldu,  
Səbri hər əzaba yetən səbrullahım, hardasan? 
 
"La İlahə" söyləyəndə silkələnər vücudum, 
təkrarından doymadığım "İlləllahım", hardasan? 
 
Üzün dönsə Fəxrəddindən ummaz nicat kimsədən, 
yüz tövbəyə bağışlanmaz bir günahım, hardasan? 
 
 
 
 
 
 
 
 
 
 
 
 
 
 
 377 
MÜNDƏRİCAT 
 
REDAKTORDAN .................................................................................................................. 4 
BİR ŞAİR ÖMRÜ ................................................................................................................... 8 
 
KİTABLAR KİTABIM VƏ YA HƏYATLA ÜZ-ÜZƏ 
 
MÜNACAT .......................................................................................................................... 19 
ŞEİRİM ................................................................................................................................. 20 
NİKBİNLİK .......................................................................................................................... 21 
ŞAİRLİK .............................................................................................................................. 22 
YA QİSMƏT ........................................................................................................................ 23 
ARZUDUR ........................................................................................................................... 24 
GÖZƏLLİK .......................................................................................................................... 24 
ŞEİR DÜNYASI ................................................................................................................... 25 
MİLLƏT ŞƏRQİSİ ............................................................................................................... 26 
DURBİN ............................................................................................................................... 27 
CƏSURLARIN NƏĞMƏSİ ................................................................................................. 28 
XƏTAİ İŞIĞINDA ............................................................................................................... 29 
ŞAH XƏTAİNİN RUHU İLƏ GİLEY-GÜZAR .................................................................. 30 
QALXIN Kİ, QALXAQ ....................................................................................................... 31 
MƏN SARAY ŞAİRİ OLA BİLMƏRƏM ........................................................................... 32 
KİŞİLİK ................................................................................................................................ 33 
YERİYİN DÜŞMƏN ÜSTÜNƏ ........................................................................................... 35 
KİM İDİN, KİM OLDUN ..................................................................................................... 36 
BÜTLƏR, HEYKƏLLƏR .................................................................................................... 37 
DÖRDLÜKLƏR ................................................................................................................... 39 
SƏKKİZLİK ......................................................................................................................... 44 
BAYATILAR ....................................................................................................................... 45 
QƏHRƏMANLAR LAYLASI ............................................................................................. 50 
SOYUQ TƏNDİRLƏRƏ ÇÖRƏK YAPILMAZ .................................................................. 51 
YAXŞILAR .......................................................................................................................... 52 
BİZİ BAĞIŞLAYAN OLARMI ........................................................................................... 53 
QULAQ AS, BALA ............................................................................................................. 56 
KEÇİD DÖVRÜ ................................................................................................................... 57 
PULSUZ KİŞİLƏR .............................................................................................................. 59 
GÖZLƏRİ YOL ÇƏKƏN VƏTƏN ...................................................................................... 60 
MƏNİM SARBANIM .......................................................................................................... 61 
ŞAİRLƏR ÇOXALIR ........................................................................................................... 62 
MƏMMƏD ARAZ KARANDAŞI ....................................................................................... 64 
ARTAN BƏLAMIZA, AZALAN YAŞIMIZA .................................................................... 66 
ÖZ YERİNİ BİLMƏYƏNLƏRƏ ......................................................................................... 67 
GÖZƏLLİK QADINDIR, QADIN GÖZƏLLİK .................................................................. 68 
YAXŞI KİŞİLƏRƏ .............................................................................................................. 70 
MİNİLLİYİN AYRICINDA ................................................................................................. 71 
QARIŞDIRMA ..................................................................................................................... 73 
GÖRÜNMƏYƏN BÖYÜKLÜK .......................................................................................... 74 
QOCALAR EVİ ................................................................................................................... 75 
TALESİZ QIZLAR............................................................................................................... 77 
YAŞINDAN NEÇƏ İL TEZ QOCALANLAR ..................................................................... 78 
 378
İKİ TALE ............................................................................................................................. 79 
MİN ŞÜKÜR ........................................................................................................................ 80 
VƏTƏN BİZİM PƏNAHIMIZ ............................................................................................. 81 
ÖMUR VƏFA QILSA .......................................................................................................... 82 
RUH DÜNYASI ................................................................................................................... 83 
ŞÖHRƏT AZARINA TUTULAN MİLLƏT ........................................................................ 85 
MÜASİR ADAM .................................................................................................................. 87 
SƏRHƏDÇİ DÜŞÜNCƏLƏRİ ............................................................................................. 88 
TƏSKİNLİK ......................................................................................................................... 89 
RUHİ POZUNTU, YOXSA MİSKİN QISQANCLIQ ......................................................... 90 
QEYRƏT XOCALIDA, ŞUŞADA QALIB .......................................................................... 91 
VURUŞMAĞI MƏNƏ DƏ ÖYRƏT .................................................................................... 92 
TAPILMAZ .......................................................................................................................... 93 
SON SEÇİM ......................................................................................................................... 94 
CAHİLLİK, XƏBİSLİK ....................................................................................................... 94 
BİR MƏZAR DAŞINA YAZI .............................................................................................. 95 
CAVANLIQDA .................................................................................................................... 96 
ATƏŞKƏS DÖVRÜNÜN BAKISI ...................................................................................... 97 
XUDAVƏNDƏ XİTAB ....................................................................................................... 97 
YAZ LÖVHƏLƏRİ .............................................................................................................. 99 
TƏBİƏT ............................................................................................................................. 100 
HƏZƏR  BELƏSİNDƏN... ................................................................................................ 101 
MƏDHİYYƏÇİ YAZARLARA ......................................................................................... 104 
YAŞAYIŞ TƏRZİ, XASİYYƏT FƏRQİ ........................................................................... 105 
BOĞAZDAN YUXARI NİTQ SÖYLƏYƏNLƏR ............................................................. 106 
ALLAH QOYSA ................................................................................................................ 107 
MƏN BU CÜR İNSANAM.. .............................................................................................. 108 
HAQQIN DƏRGAHINA GEDƏN YOL İLƏ .................................................................... 110 
HARDAN BAŞLANIR VƏTƏN ........................................................................................ 111 
VƏTƏN .............................................................................................................................. 112 
EY VƏTƏN ........................................................................................................................ 112 
MƏRDİ QOVA-QOVA NAMƏRD EDƏNLƏR ............................................................... 113 
DÜNYA BAŞDAN-BAŞA VƏTƏN OLACAQ ................................................................. 114 
ODLAR YURDUM ............................................................................................................ 115 
VƏTƏN FƏRYADI ............................................................................................................ 118 
TƏZƏ İL ............................................................................................................................. 119 
ÖLDÜYÜN YER VƏTƏNDİR .......................................................................................... 120 
DƏRD DEMƏYƏ KİMSƏMİZ YOX ................................................................................ 120 
VƏTƏN, VƏTƏN .............................................................................................................. 121 
QƏZAVAT ......................................................................................................................... 122 
TANRI TÜRKÜ QORUSUN ............................................................................................. 123 
TÜRKÜZ, TÜRKÜ OXUYURUZ ..................................................................................... 124 
ÖMRÜN XƏZANI ............................................................................................................. 125 
KAMİL OLMAQ İMANDANDIR ..................................................................................... 126 
SEÇİLMƏK, UCALMAQ .................................................................................................. 127 
MÖMİNLİKDƏ... ALLAH GÖRSƏNİR ........................................................................... 127 
İL AYRICINDA ................................................................................................................. 128 
OXUCULARIMA .............................................................................................................. 129 
ÖLMƏK İSTƏYİRƏM ....................................................................................................... 131 
DƏRD ELƏMƏ, DƏRDİN ALIM ..................................................................................... 133 
 379 
QUM SAATI ...................................................................................................................... 134 
ZİNA – EHTİRAS – SEVGİ .............................................................................................. 135 
ÖZÜMÜZ YARATDIĞIMIZ BƏLA ................................................................................. 137 
DAHA YAŞIN O ÇAĞIDIR .............................................................................................. 138 
TƏZAD ............................................................................................................................... 139 
CİLALI ŞEİRİM ................................................................................................................. 140 
TƏKƏBBÜR, LOVĞALIQ ................................................................................................ 140 
CILIZLAŞDIRILAN KÜTLƏYƏ ...................................................................................... 143 
GÜZƏŞTİM-SUÇUM ........................................................................................................ 143 
BİZ HARA GEDİRİK ........................................................................................................ 144 
2002-CI İLİN QIŞI ............................................................................................................. 145 
ÜZÜLDÜM ........................................................................................................................ 147 
MƏN BU ÖMRÜ YAŞADIM ............................................................................................ 148 
BU HƏKİMLƏR ORDUSU, MÜƏLLİMLƏR ORDUSU ................................................. 151 
DUZ-ÇÖRƏK QİYMƏTİ ................................................................................................... 153 
TALEYİNDƏN, QİSMƏTİNDƏN QAÇ, GÖRÜM ........................................................... 154 
ANASIZ QIZLARA TOY ÇALINANDA .......................................................................... 156 
AYRILIĞIN SONU OLMUR… ......................................................................................... 158 
BİLİNMƏZ ......................................................................................................................... 159 
ŞEİRƏ SEVGİM ................................................................................................................ 160 
QƏLB HƏKİMİ .................................................................................................................. 161 
BU GƏRDİŞ ....................................................................................................................... 163 
USTADNAMƏ ................................................................................................................... 164 
OĞLUMLA SÖHBƏT ....................................................................................................... 165 
AXTAR .............................................................................................................................. 167 
ƏCƏB XOŞ GƏLDİN ........................................................................................................ 168 
DÖVRÜ İLƏ SƏSLƏŞƏN ŞEİR........................................................................................ 169 
OLMUR .............................................................................................................................. 170 
HƏR CANIM AĞRIYANDA ............................................................................................. 171 
BU DA BİR İSTƏKDİ... ..................................................................................................... 172 
BİR YARPAQ ÖMRÜ ....................................................................................................... 173 
MƏNİM ÜNVANIM .......................................................................................................... 174 
ATA MƏHƏBBƏTİ ........................................................................................................... 176 
QUQU XİSLƏTİ ................................................................................................................ 177 
SMS OYUNU ..................................................................................................................... 179 
DƏMLƏR O DƏMLƏR İDİ............................................................................................... 181 
SƏNƏ ELƏ GƏLİR Kİ... ................................................................................................... 182 
ÖZ YERİNİ BİLƏNDƏ ...................................................................................................... 183 
NOVXANI  BAĞLARINDA.............................................................................................. 185 
MİLLƏTl BU HALA SALANA YAZIQ ........................................................................... 187 
SƏN GƏLİN KÖÇÜRSƏN ................................................................................................ 188 
TOY GÜNÜ ....................................................................................................................... 190 
ŞİP-ŞİRİN XƏDİCƏ .......................................................................................................... 192 
ŞƏKƏR BALAM, BAL BALAM ...................................................................................... 193 
ŞƏKƏR QIZIM, BAL QIZIM ............................................................................................ 194 
BACILAR ........................................................................................................................... 195 
MƏNİM DOĞULDUĞUM KƏND .................................................................................... 196 
DAĞLARIN ....................................................................................................................... 199 
GÜL HEYRƏTİ .................................................................................................................. 200 
BADAM AĞACI ................................................................................................................ 200 
 380
XANBULAN ...................................................................................................................... 201 
LƏNKƏRAN ...................................................................................................................... 203 
MASALLI .......................................................................................................................... 204 
TORPAQ EŞQİ .................................................................................................................. 206 
YURD YERİNİN KÜLÜNDƏN ÖP .................................................................................. 206 
BU DÖVRAN ..................................................................................................................... 207 
OYAN, SƏRKƏRDƏ BABAM ......................................................................................... 208 
TƏNQİDÇİ SOYDAŞIMA ................................................................................................ 210 
DƏRDLƏRİM .................................................................................................................... 211 
QUDURĞAN ..................................................................................................................... 212 
İLK ŞEİRİM ....................................................................................................................... 213 
ƏBƏDİ TƏƏSSÜF ............................................................................................................. 214 
QOŞULUB QAÇAN QIZA ................................................................................................ 214 
MƏZƏMMƏT .................................................................................................................... 215 
ARZUM-TƏSƏLLİM ........................................................................................................ 216 
ÜNSİYYƏT İNCƏLİYİ ..................................................................................................... 217 
SƏNİ ALDATMAĞA NƏ VAR, A QUZUM .................................................................... 218 
ÜRƏKLİ OLMAQ .............................................................................................................. 219 
ZAMAN, SƏNDƏN HARA QAÇIM ................................................................................. 220 
GÜCLÜ OLUR ................................................................................................................... 221 
QOCALIQ .......................................................................................................................... 222 
QOCALANDA ................................................................................................................... 222 
TƏSƏLLİ ........................................................................................................................... 223 
DAHİLƏRƏ BİGANƏLİK ETMƏYİN ............................................................................. 224 
NƏ BİLİM .......................................................................................................................... 226 
GEDƏN YERİM OLAYDI ................................................................................................ 226 
DƏYƏRLİ–DƏYƏRSİZ HƏKİMLİK ............................................................................... 228 
HƏKİMLİK PEŞƏMƏ ....................................................................................................... 228 
HƏKİM ŞAİR ..................................................................................................................... 230 
YADDAN OĞUL OLMAZ ................................................................................................ 231 
ATA .................................................................................................................................... 232 
QATIR CİNSİ ..................................................................................................................... 233 
NƏ GÖZƏL ........................................................................................................................ 234 
BÜTÖVLÜK – SINMAZLIQ ............................................................................................. 235 
ŞAİR OLANDAN SONRA ................................................................................................ 235 
BİR İŞSİZİN MONOLOQU ............................................................................................... 237 
YORULMUŞAM ............................................................................................................... 238 
MƏNİM ŞAİR ANAM ....................................................................................................... 239 
BAĞIŞLA, CAN ANA ....................................................................................................... 241 
UNUDULMAZ XATİRƏ ................................................................................................... 243 
ANA FƏRYADI ................................................................................................................. 243 
QADINLAR ....................................................................................................................... 244 
ÖVLAD İTKİSİ .................................................................................................................. 245 
OXU, FÜSÜNKAR GÖZƏL .............................................................................................. 246 
BİZİ MÜXALİFƏT SAYAN GƏDƏLƏR... ...................................................................... 247 
ARXALI KÖPƏKLƏR, DƏCƏL KÜÇÜKLƏR ................................................................ 250 
BAYQUŞ İSTƏYİ .............................................................................................................. 252 
DÖZMƏK OLMUR ........................................................................................................... 253 
DÜNYANIN ....................................................................................................................... 254 
AH, BU ŞİRİN, ACI DÜNYA ............................................................................................ 255 
 381 
DÜNYA .............................................................................................................................. 255 
İMANDAN DOĞAN İNAM .............................................................................................. 256 
MƏZARISTAN EVİMİZ ................................................................................................... 257 
İSLAM DİNİMİZ ............................................................................................................... 258 
ŞEİRDƏN MƏNALI .......................................................................................................... 258 
YAS SAXLAYIRAM ......................................................................................................... 259 
HÜNƏR .............................................................................................................................. 261 
SÖZ KARVANIM .............................................................................................................. 263 
FİLLƏRİN MƏHKƏMƏSİ VƏ YA İBRƏT DƏRSİ ......................................................... 264 
QUMRU ............................................................................................................................. 266 
AYRILIQ ............................................................................................................................ 268 
İKİ ULDUZ ........................................................................................................................ 269 
AXUND QARDAŞ............................................................................................................. 271 
XƏNDAN OLMUŞAM ...................................................................................................... 272 
ÜRƏK AĞRILARIM ......................................................................................................... 273 
MƏN DUYĞUMU YAZIRAM .......................................................................................... 274 
ZƏKA TƏCƏSSÜMÜ ........................................................................................................ 274 
DOĞMA HİSS ................................................................................................................... 275 
ÜMİD ................................................................................................................................. 276 
BİR NÖVRƏSTƏ GÖZƏLƏ .............................................................................................. 277 
DƏNİZ ETİRAFI ................................................................................................................ 278 
YAXŞILIQ ......................................................................................................................... 279 
TƏKLİYİ SEVİRƏM ......................................................................................................... 280 
ÇİÇƏKLƏYİR .................................................................................................................... 281 
GEDİRƏM ÖLÜMƏ DOĞRU ........................................................................................... 282 
NANKOR ÖVLAD, İNADKAR ATA ............................................................................... 283 
SƏHƏR XOŞ ÜZ GÖRƏNLƏRƏ ...................................................................................... 284 
 
SEVGİ ŞEİRLƏRİ, MAHNI MƏTNLƏRİ 
 
İSTƏRƏM .......................................................................................................................... 287 
SƏNSƏN ............................................................................................................................ 288 
BAĞIŞLA ........................................................................................................................... 288 
GƏLƏCƏYƏM, GƏL –  DESƏN ...................................................................................... 289 
HƏSRƏT ............................................................................................................................ 290 
SƏNİ SEVMƏMƏK OLMAZ ............................................................................................ 291 
RUHUNLA YAŞAYIRAM ................................................................................................ 292 
SƏNİN ÜRƏYİNDƏN NƏ KEÇİR GÖRƏN ..................................................................... 293 
BƏSİMDİR ......................................................................................................................... 294 
QƏŞƏNGİM ....................................................................................................................... 295 
YAR MƏNƏ GÖNDƏRİB ÜÇ ALMA .............................................................................. 296 
OXU, ƏZİZİM .................................................................................................................... 296 
GÖZLƏRİNƏ QURBAN OLUM ....................................................................................... 297 
QAYIT MƏNİ QINAMAĞA ............................................................................................. 298 
KÖNÜL .............................................................................................................................. 299 
BU SEVDA YALANMIŞ ................................................................................................... 300 
O ŞƏHLA GÖZLƏR .......................................................................................................... 301 
SƏNİN AD GÜNÜNDƏ .................................................................................................... 302 
SABAH AD GÜNÜNDÜR ................................................................................................ 303 
BU SEVDADA ................................................................................................................... 304 
 382
KEÇ GÜNAHIMDAN ....................................................................................................... 305 
QAYIT, SEVGİ DÜNYAM ............................................................................................... 306 
NƏ BİLƏYDİM .................................................................................................................. 307 
UMU-KÜSÜ VAXTIMI ..................................................................................................... 308 
SƏNSİZLİK ........................................................................................................................ 308 
BİLMİRƏM ........................................................................................................................ 309 
DƏLİ KÖNLÜM ................................................................................................................ 310 
GÖZLƏRİN ........................................................................................................................ 311 
QƏNİRSİZ GÖZƏL ........................................................................................................... 312 
SARI GƏLİN ...................................................................................................................... 313 
AZALT BİR AZ ƏZABIMI ............................................................................................... 314 
UNUT BU SEVDANI ........................................................................................................ 315 
GÜLÜM, HEY ................................................................................................................... 316 
TƏKİ, DÖN HƏYATIMA .................................................................................................. 317 
ƏTRAF DOLU GÖZƏLLƏRLƏ ........................................................................................ 318 
QAYIT ................................................................................................................................ 319 
BİLİRƏM, ... SEVİRSƏN .................................................................................................. 319 
BARI BİR ZƏNG ELƏ ...................................................................................................... 320 
SİZİN KÜÇƏ ...................................................................................................................... 321 
KAŞ QAYIDAQ O İLLƏRƏ ............................................................................................. 322 
GÜL AÇMAYAN BƏNÖVŞƏ .......................................................................................... 323 
MƏN SƏNİNLƏYƏM ....................................................................................................... 324 
GÖRMƏYƏCƏKSƏN ....................................................................................................... 325 
QURBANIN OLARAM ..................................................................................................... 326 
BU QƏDƏR ÖYRƏTMƏ ÖZÜNƏ MƏNİ ........................................................................ 327 
İNANMAYIR, NEYLƏYİM .............................................................................................. 328 
SƏNİN GÖZLƏRİN ........................................................................................................... 329 
UNUDAQ BU SEVGİNİ .................................................................................................... 330 
XATİRƏ ............................................................................................................................. 331 
BİR QƏDƏR UZAQ OL .................................................................................................... 332 
SARI GÖZƏL ..................................................................................................................... 333 
QOŞA GƏZƏK DÜNYANI ............................................................................................... 334 
NEYLƏYİM ....................................................................................................................... 334 
BİR AZ OVSUNLU OL ..................................................................................................... 335 
ÜRƏYİMİN OVSUNU ...................................................................................................... 336 
ÜZÜNDƏ AY İŞIĞI VAR ................................................................................................. 337 
SƏNDƏN SAVAYI ............................................................................................................ 337 
GİZLİ – GİZLİ ................................................................................................................... 338 
BELƏ OLMAZ, ƏZİZİM ................................................................................................... 339 
AYRILA BİLMİRƏM ........................................................................................................ 340 
 
QƏZƏLLƏR 
 
GÖZƏLLƏRİN................................................................................................................... 343 
QAYITMIR ........................................................................................................................ 343 
GEC OLDU ........................................................................................................................ 344 
TƏZƏLƏNDİ ..................................................................................................................... 345 
SEVGİSİN CAR EYLƏMƏZ... .......................................................................................... 345 
BİLMİR .............................................................................................................................. 346 
OXUYUR ........................................................................................................................... 347 
 383 
NƏ YAXŞI ......................................................................................................................... 347 
CANIMI GÜNDƏ YÜZ YOL... ......................................................................................... 348 
NEYNİM ............................................................................................................................ 349 
YAR GƏLƏ MEHMANIM OLA... .................................................................................... 349 
KÖNLÜMÜ ALSIN ........................................................................................................... 350 
GƏL .................................................................................................................................... 351 
ŞƏHRİYARIN SEVGİSİ .................................................................................................... 351 
SEHRİN YENƏ MƏST EYLƏDİKCƏ... ........................................................................... 352 
ƏHSƏN .............................................................................................................................. 353 
İNDİ .................................................................................................................................... 353 
XUMAR OLAN KÖNLÜM ............................................................................................... 354 
ÖMRÜMÜZÜN .................................................................................................................. 354 
MUSİQİDİR ....................................................................................................................... 355 
PEYMANƏDƏN ÖTRÜ .................................................................................................... 356 
TƏLƏSMƏ ......................................................................................................................... 356 
KÖNLÜM YENƏ QƏM ÇƏKMƏDƏ... ............................................................................ 357 
QƏZƏL İLƏ ....................................................................................................................... 357 
OLA BİLMƏZ .................................................................................................................... 358 
KÖNLÜMÜ ........................................................................................................................ 359 
GƏLMƏZ ........................................................................................................................... 359 
QƏZƏLXAN OLMUŞAM ................................................................................................. 360 
GƏLMƏDİ ......................................................................................................................... 360 
YETİŞSİN .......................................................................................................................... 361 
BU GECƏ ........................................................................................................................... 362 
YOXDU, YOX ................................................................................................................... 362 
MƏRHƏBA ........................................................................................................................ 363 
YAR SORAĞI YALAN OLMAZ ...................................................................................... 363 
GÖRƏK .............................................................................................................................. 364 
QİBLƏGAHIM MƏNİM .................................................................................................... 364 
YETSİN .............................................................................................................................. 365 
QƏM YEMƏ ...................................................................................................................... 365 
OLMASA ........................................................................................................................... 366 
İSTƏMƏ ............................................................................................................................. 367 
YALVARIM ....................................................................................................................... 367 
MUĞAM OXU ................................................................................................................... 368 
SARI GƏLİN ...................................................................................................................... 369 
GÖZLƏRİMİ YUMAN YOXDUR .................................................................................... 369 
MƏN OLAYDIM ............................................................................................................... 370 
YAR QADASI YARA GƏLİR ........................................................................................... 370 
AŞİQ GƏRƏK SEVİNƏ ... ................................................................................................ 371 
EYLƏMƏZ ......................................................................................................................... 372 
KÜSMÜŞƏM ..................................................................................................................... 372 
BİLSİN ............................................................................................................................... 373 
OLMASIN .......................................................................................................................... 374 
YENƏ O CAN DEDİYİM... ............................................................................................... 374 
DÜNYA GÖZ AÇANDAN... ............................................................................................. 375 
HARDASAN ...................................................................................................................... 376 
 
 
FƏXRƏDDİN ZİYA
Şeiriyyətim, seirim 
Няшриййат редактору:
Техники редактор:
Бядии редактор:
Сящифяляйиъи: 
Sуьra OSMANOVA 
Рауф КЯРИМОВ 
Елнур ЯЩМЯДОВ 
Щцсейн КЯРИМОВ
 
Йыьылмаьа верилмишдир: 23.07.2013. 
Чапа имзаланмышдыр: 03.09.2013. 
Няшрин юлчцсц: 60х84 1/16.  
Физики чап вяряги: 24 
Сифариш: 132/13. Сайы: 1000 ядяд. 
 
 
 
 
Бакы, Az1122, Зярдаби пр. 78 /  Тел: 4977021 
Faks: 4971295 / Е-почту: office@nurprint.com
 
NURLAR
НЯШРИЙЙАТ-ПОЛИГРАФИЙА МЯРКЯЗИ 
