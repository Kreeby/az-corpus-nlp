 
1 
 
SƏDNĠK PAġA PĠRSULTANLI 
 
 
KƏPƏZĠN KƏKLĠYĠ,  
 
MARALI GETMƏ 
 
 
 
 
 
 
                      Gəncə 2013 
 
2 
 
Şeirləri toplayanlar: Sədnik Paşa Pirsultanlı və                
Qəmbər Şəmşir oğlu Qurbanov 
 
Tərtib edən və ön sözün  
müəllifi:  Sədnik Paşa Pirsultanlı 
 
Redaktor: Qəmbər Şəmşir oğlu 
 
“Kəpəzin kəkliyi, maralı getmə”  354  səh. 
 
Bu kitab müasirlərinin və özündən sonra 
gələn aşıqların, el şairlərinin yaradıcılığına güclü 
təsir göstərən, yüksək sənətkarlıq nümunələri ilə 
Azərbaycan aşıq şeirinin inkişafında əhəmiyyətli rol 
oynayan Ağdabanlı Qurbanın yaradıcılığından bəhs 
edir. Kitabın 2-ci nəşridir. Burada müqəddimə 
genişləndirilmiş və bədii tərtibatına xüsusi diqqət 
yetirilmişdir. 
 
A    470206201 
qrif nəşri 
   M653(07) 200 
ISB N 5-8020-1530-6 
 
II nəşr 
Kitabın birinci nəşri 2000 
Kitabın ikinci nəşri 2013 
 
3 
 
               Ağdabanlı şair Qurban 
 
Qurban Məşədi Məmmədalı oğlu 1859-
cu ildə Kəlbəcərin Dəmirçidam kəndində 
anadan olmuşdur. Dəmirçidam kəndi 
Göyçənin gədiyində yerləşir. Bu kəndlə 
aşıqlar vətəni olan Göyçə kəndləri arasında 
məsafə o qədər də uzaq deyildir. Qocaların 
dediyinə görə, ən yaxşı Göyçə aşıqları tez-tez 
bu kəndə gələr, dəmirçidamlıların xeyir 
işlərində özlərinin sazları və sözləri ilə el-
camaatın zövqünü oxşayarmışlar. 
Aşıq Qurban həyata göz açarkən ana 
laylası ilə birlikdə sazın ecazkar səsini, aşıq 
zəngulələrini, guşələrini də beşikbaşı 
nəğmələr, oxumalar yerində eşitmişdir.  
Məhz buna görə də  çox erkən yaşlarından 
şifahi xalq ədəbiyyatının xeyirxah təsiri ilə 
hələ ləçəkləri bərkiməmiş qönçə nisbətli 
poetik sözünün ilk misralarını, bəndlərini 
düzümləməyə başlamışdır. 
Qurbanın uşaqlıq illəri Dəmirçidam 
kəndində keçmişdir. Aşığın atası Məmmədalı 
kişi, əsasən, əkinçiliklə məşğul imiş. Ancaq 
 
4 
 
onun dülgərlik peşəsində də səriştəsi varmış. 
Məmmədalı kişi hər iki halal peşəsi ilə 
ailəsini birtəhər dolandırırmış. Lakin, 
bununla belə, o, elmə, savada can atan, 
övladlarının gələcəyinin qayğısına qalan 
uzaqgörən bir adam imiş. 
Məmmədalı kişinin özünün də şeirə-
sənətə xüsusi marağı olub. O, çoxlu el 
bayatısı, aşıq qoşması, xüsusilə,  ulu babaları 
Miskin Abdaldan şeirlər və rəvayətlər 
bilirmiş. 
Vaxtında toplanmadığı üçün Miskin 
Abdalın irsi itib-batmışdır. Lakin, bu el şairi 
haqqında onu məhəbbətlə yad edən 
rəvayətlər, nağıllar, əhvalatlar indi də 
ağızlarda, dillərdə gəzməkdədir. Aşıqlar indi 
də onun adını ustad sənətkarlar sırasında 
çəkirlər. 
Miskin Abdalın şah əsəri olan “Dağlar” 
adlı dörd bəndlik qoşması onun adını aşıq 
poeziyasında əbədiləşdirmişdir. Həmin şeiri 
nümunə veririk: 
 Məğribdən məşriqə səf çəkib durub, 
 Qüdrətdən çəkilib baş-başa dağlar. 
 
5 
 
 İtaət boynuna həmayıl vurub, 
 Misli-pəsənd, xotkar, xan, paşa dağlar. 
  *** 
Baxıb hökmü yey, dal dürey dükafa, 
Gah kükrəyib, gah gəlirsən insafa. 
Dey peykarə çəkib, bəyazil əffafə, 
Pərvərdin geydirir qumaşa dağlar. 
  *** 
Ağ çeşmən sərindən car eylər seli, 
Yaşıl tirmə qurşar alaca beli. 
Zabitə kölgəsi, Dağıstan yeli, 
Sədrin səfasıdı həmişə dağlar. 
               *** 
 Nəhs illərdən satın aldın nəhs günü, 
 Çağırdın dumanı, tökdün çiskini. 
 Gözü yaşlı qoydun Cüda Miskini, 
 Eylə gülə-gülə tamaşa, dağlar. 
 
Bəlkə də Azərbaycan şifahi və yazılı 
ədəbiyyatında sonrakı dövrlərdə onlarla 
“Dağlar” rədifli  gözəl qoşmaların 
yaranmasına həmin şeir təkan vermişdir. 
XIX əsrin ikinci yarısının başlanğıcından 
etibarən Miskin Abdalın şeirləri Göyçədə 
 
6 
 
geniş yayılmağa başlayır. Bu, hər şeydən 
əvvəl, Göyçənin Sarıyaqub kəndində olan 
“Miskin Abdal ocağı”nın həmin dövrdə 
molla məktəbinə çevrilməsi ilə əlaqədar olur. 
Hətta, bu dövrdə Miskin Abdalın üstündə 
mollalarla aşıqların böyük mübahisəsi 
başlanır. Mollalar onu xalqa məşhur din 
xadimi kimi, aşıqlar isə istedadlı el şairi kimi 
tanıtmağa səy göstərirlər. 
Bu illərdə Miskin Abdalın yaradıcılığını 
öyrənən və hətta ondan təsir alan 
sənətkarlardan biri də Aşıq Ələsgər olub. 
Bizcə, Aşıq Ələsgər: 
 
Ələsgərəm,  Abdal ollam, 
Eşqin girdabında qallam- 
 
-deyərkən, bir tərəfdən də məhz elə Miskin 
Abdalı öz məsləkindən dönməyən bir sənət 
aşiqi kimi tanıdığını bildirmək istəmişdir. 
 
Həsənnənə, Həsənbaba qoşadı, 
Xoşbulaq yaylağı xoş tamaşadı- 
 
 
7 
 
-deyən Aşıq Ələsgər Miskin Abdalın 
“Dağlar” şeirindən gələn “tamaşa” ifadəsini 
çox yerində, həm də özünəməxsus bir 
ustalıqla, sezilməz bir şəkildə işlədə 
bilmişdir. 
Demək olar ki, Aşıq Ələsgərin qardaşı 
oğlu olan məşhur Növrəs İman da bütün 
varlığı ilə Miskin Abdal yaradıcılığının 
vurğunu idi: 
 
Yaxşı bəyənmişəm Miskin Abdalı, 
Cəm imiş başında huşu-kamalı- 
 
-deyən  gənc Növrəs İman onun təsiri ilə bir 
çox şeirlər yaratmışdır. 
Miskin Abdalın şəxsiyyətini, bütün 
çətinliklərinə baxmayaraq, öyrənməkdə, 
həyat və yaradıcılığını araşdırmaqda bizim 
yalnız bir məqsədimiz var idi. 
Biz öyrənib bilmək istəyirdik ki, 
Ağdabanlı Qurbanın öz şeirlərində tez-tez 
adını çəkdiyi, eyni zamanda, ulu babası kimi 
tanıdığı və təqdim etdiyi Miskin Adbal, 
doğrudanmı, tarixi şəxsiyyət olmuşdur? 
 
8 
 
Bütün bunları araşdırıb dəqiqləşdirmək həm 
də ona görə vacibdir ki, Ağdabanlı Qurbanın 
şairlik nöqteyi- nəzərindən nəsil şəcərəsinin 
hansı əsrdən başlanması da bizim üçün 
maraqlıdır. 
Miskin Adbdalın, doğrudan da, XV-
XVI əsrlərdə yaşamış istedadlı bir el 
sənətkarı olduğu, əldə olan imkanlar 
daxilində həm özünün şeirləri ilə, həm də 
Səfəvi dövlətinin başçısı Şah İsmayıl 
Xətainin ona verdiyi rəsmi yazılı sənədlə az-
çox aydınlaşdırılmışdır. 
Məmmədalı kişinin öz babası şair 
Miskin Abdaldan etdiyi söhbətlər, danışdığı 
rəvayətlər, əzbər dediyi qoşmalar gənc 
Qurbana güclü təsir göstərmişdir. Nəhayət, 
bunlar öz bəhrəsini vermiş, Qurbanın 
Göyçənin Sarıyaqub kəndindəki Miskin 
Adbal məktəbinə oxumağa getməsinə səbəb 
olmuşdur. Beləliklə, XIX əsrin görkəmli el 
sənətkarı olan Ağdabanlı Qurbanın sənət yolu 
Göyçədən başlanır. Başqa sözlə, onu da, 
Ələsgəri də Göyçə mühiti yetişdirmişdir. 
Yuxarıda xatırladıq ki, gənc Qurban 
 
9 
 
Kəlbəcərin Dəmirçidam kəndindən Göyçəyə 
ruhani təhsili almağa gəlmişdi. Həqiqətən də 
o, iki il Sarıyaqub kəndində molla 
məktəbində oxuyur. O zaman Göyçə mühiti 
çox qəribə idi. Molla məktəbində dərs deyən 
mollalarla aşıqlar arasında ciddi mübarizə 
başlamışdı. 
Akademik Mirzə İbrahimov Aşıq 
Ələsgərin yaşadığı dövrün sosial-siyasi 
mənzərəsini elmi-nəzəri baxımdan belə 
səciyyələndirir: “Aşıq Ələsgərin yaşadığı 
dövr Azərbaycan tarixinin siyasi 
mübarizələrlə dolu olan dönüş dövrü idi. 
Köhnəliklə yeniliyin, orta əsr feodal həyatı və 
vəziyyəti ilə yeni mütərəqqi görüşlər arasında 
mübarizələr qızışmışdı”.
1
 
Bu mübarizə cəmiyyətin digər 
sferalarında olduğu kimi, köhnəliyin rəmzi 
olan mollalarla, yeniliyin, mütərəqqi 
ideyaların carçısı olan aşıqlar arasında da 
getdikcə kəskinləşirdi. Mollalar el 
sənətkarlarını xalqın gözündən salmaq üçün 
                                                          
1
 Mirzə İbrahimov. Aşıq poeziyasında realizm. Bakı. 1966, səh 
52 
 
10 
 
onları dinin düşməni, milli musiqi alətimiz 
olan sazı isə “şeytan əməli” adlandırırdılar. 
Aşıqlar da öz növbələrində hər 
məclisdə fırıldaqçı mollaları ifşa edir, onların 
həqiqi simasını xalqa tanıdırdılar. O dövrdə 
Aşıq Musanın “Telli sazın” adlı gəraylısının 
hər misrası güclü bir sillə kimi yalançı din 
xadimlərinin ağzının üstünə dəyirdi. 
 
Ay həzərat, gəlin sizə söyləyim, 
Bu dünyanın xəyanatı çıxıbdı.  
İnsaflar azalıb, mürvət gödəlib, 
Qazıların mazarratı çıxıbdı.  
  *** 
Əlimizi aparıbdı sərt ayaz, 
Ruzumuz olubdu gündən-günə az.  
Molla şeytan olub, axund şeyitbaz, 
Məşədi, kalvayı lotu çıxıbdı.  
  *** 
Qoçular, quldurlar qatar taxırlar, 
Fəqir-füqəraya yan-yan baxırlar.  
Kimi istəsələr vurub yıxırlar, 
Beşatanın çataçatı çıxıbdı.  
  *** 
 
11 
 
Pristav, naçalnik gələndə kəndə, 
Obanı, oymağı vururlar bəndə, 
Xərc üstə çoxları düşdü kəməndə, 
Qamçıda belinin qatı çıxıbdı.  
  *** 
Gəzirlər havalı ağalar, bəylər, 
Çalışır qan-tərdə naxırçı, nökər. 
Müxtəsərin deyir Aşıq Ələsgər, 
Kovxanın, kattanın zatı çıxıbdı.- 
 
-deyən Aşıq Ələsgər də ikiüzlü din 
xadimlərinə divan tuturdu. Burada bir incə 
mətləbi də nəzərdə saxlamaq lazımdır. Nə 
Aşıq Ələsgər, nə də onun sələfi olan saz-söz 
ustaları dinin əleyhinə çıxmayıblar. Onlar 
dindən öz mənafeyi üçün istifadə edən 
yalançı ruhaniləri tənqid atəşinə tutublar. 
Klassik aşıq yaradıcılığının, eləcə də, XIX əsr 
el sənətkarlarının yaradıcılığı müəyyən 
məqamlarda dini-fəlsəfi fikirlərlə bağlıdır. 
Əldə olan məlumata görə, Qurban 
Sarıyaqubda oxuduğu zaman əmizadələri 
Molla Hüseyngildə qalırmış. 
 
12 
 
Bütün xəbərdar olanların, tanıyan və 
şəxsən görənlərin dediklərinə görə, Molla 
Hüseynin evində tez-tez aşıqlar məclis qurub, 
çalıb-çağırıb, şadlıq edərmişlər. Bunun qəribə 
sirri orasında imiş ki, Molla Hüseynin arvadı 
Bəsti böyük xalq sənətkarı Aşıq Ələsgərin 
qızı olmuşdur. 
Molla Hüseynin evi ilə Miskin Adbal 
məktəbi bir-birinə çox yaxın idi. Molla 
məktəbində oxuyan uşaqlar gündüzlər ruhani 
təhsili alır, gecələr isə aşıq məclislərində 
saza-sözə qulaq asırmışlar. Onlar müəyyən 
edə bilmirdilər ki, ruhanilərin yolu ilə gedib 
mollamı, yoxsa Məmmədhüseynin, Ağ 
Aşığın, Aşıq Alının, Aşıq Musanın, Aşıq 
Ələsgərin yolu ilə gedib aşıqmı olsunlar? 
Belə gənclərdən biri də gələcəyin istedadlı 
şair-aşığı Ağdabanlı Qurban idi. Qurbanın 
mollaxanadakı tələbəlik illəri haqqında olan 
xatirələrdə söylənir: 
“...Bir gün Qurban xəlvətə çəkilib şeir 
əzbərləyirmiş. Bunu dərs verən molla görür. 
Üstünü vurmayıb keçir. Qurban məktəbə 
gələndə Molla acıqlı-acıqlı soruşur: 
 
13 
 
-Mənə de görüm, Sarıyaqubda oxuyub 
molla olmağa gəlibsən, yoxsa aşıq? 
-Molla əmi, hər ikisinə nabələdəm. 
Hansı yaxşı olsa onun da dalınca 
gedəcəyəm”.
2
 
Molla Hüseynin evindəki ilk görüşdən 
etibarən Qurban Aşıq Ələsgərə heyran olur. 
Bu qüdrətli sənətkarın müdrikliyi, əvəzsiz 
ustalığı Qurbanı gecə-gündüz düşündürür. 
Müqayisəmiz bir qədər mübaliğəli olsa da, 
Mirzə Şəfi Vazehin ağıllı kəlamları gənc 
Mirzə Fətəli Axundovu dini yoldan ayırıb 
həqiqi sənətə qovuşdurduğu kimi, Aşıq 
Ələsgərin saz çalan mahir barmaqları, şirin 
ləhcəsi də gənc Qurbanın həyat yolunu 
həmişəlik olaraq dəyişir. 
Molla məktəbində aldığı təhsil onu 
ruhanilərin arxasınca apara bilməmişdir. 
Məmmədhüseyn, Aşıq Musa, Ağ Aşıq, Aşıq 
Alı və Aşıq Ələsgər kimi məşhur söz ustaları 
yetişdirmiş Göyçə mühiti gənc Qurbanı başqa 
                                                          
2
 Xatirə 1966-cı ildə Göyçənin Sarıyaqub kəndində Aşıq 
Ələsgərin qızı Bəstidən öyrənilib yazılmışdır. 
 
14 
 
səmtə çəkmiş, aşıq sənətinin qüdrətli təsiri 
ona daha doğma, daha munis görünmüşdür. 
Qurban öz arzusuna görə Aşıq 
Ələsgərlə çox yaxından tanış ola bilmişdir. 
Onunla dəfələrlə görüşüb, ağıllı nəsihətlərini, 
hikmətli sözlərini dinləmişdir. 
Qurbanın Zodlu Abdulla ilə ilk 
dostluğu da Sarıyaqub kəndindən başlamış və 
bu dostluq sonralar daha böyük məzmun kəsb 
etmişdir. Gənc Qurban yaradıcılığa da ilk 
dəfə Göyçənin Sarıyaqub kəndində 
başlamışdır. Ustad aşıqların söz çeşməsi 
ondan ötrü ilham mənbəyi olmuşdur. 
Molla məktəbində aldığı təhsilin, 
öyrəndiyi savadın da Qurbana böyük köməyi 
dəymişdir. Şəxsi mütaliə yolu ilə Azərbaycan 
və fars dillərini yaxşı öyrənən sənətkar 
klassik Şərq ədəbiyyatını oxumaq imkanı 
əldə etmiş, Əbdürrəhman Caminin, 
Nizaminin, Firdovsinin, Sədinin, Hafizin, 
Ömər Xəyyamın, Nəsiminin, Xətainin, 
Füzulinin, Vaqifin və başqa sənətkarların 
yaradıcılıqları ilə tanış olmuşdur. Deyilənlərə 
görə, Qurban Ə.Caminin “Yusif və Züleyxa” 
 
15 
 
əsərinə ürəkdən vurulubmuş. Yaradıcılığında 
isə Qurban böyük söz ustadı Füzulinin poetik 
dühasını təqdir edirmiş. “Şeir elmsiz olarsa, 
özülsüz divara bənzər”-deyirmiş. 
Qurbanın savadlı olmasını avtoqraf-
əlyazmaları da təsdiq edir. Onun öz əli ilə 
yazdığı iki böyük şeir dəftəri oğlu Aşıq 
Şəmşir tərəfindən mühafizə olunub 
saxlanmışdır. 
Qurbanın saza-sözə meyl 
göstərməsində, onda bu təsirin oyanmasında 
Aşıq Ələsgərin xidməti əvəzsizdir. Lakin 
sonralar bu təsir qarşılıqlı olmuşdur. Belə ki, 
Qurban Aşıq Ələsgəri, Aşıq Bəstini, Sənətkar 
Abdullanı, Növrəs İmanı və başqalarını  
klassik ədəbiyyat xəzinəsi ilə yaxından tanış 
etmiş, dilimizdə işlənən ərəb-fars mənşəli 
sözləri onlara yeri düşdükcə izah etmişdir. 
Aşıq Ələsgərlə Qurbanı ömrü boyu bir-birinə 
bağlayan, dost edən də bu mənəvi yaxınlıq 
olmuşdur. 
Məlumdur ki, Aşıq Ələsgər dövrünün 
elmli, bilikli, qabaqcıl adamları ilə əlaqə 
saxlayırdı. O, həm də onların savadını, 
 
16 
 
bacarıqlarını yüksək mənalandırırdı. Qurban 
da böyük sənətkarın diqqət mərkəzində 
dayanmışdı. 
Qurbanın istedadı, zəkası, yaddaşı, 
biliyi Aşıq Ələsgəri heyran etmişdi. Təhsil 
illərindən sonra da Aşıq Ələsgər Qurbanı 
unutmamış, onların şəxsi yaxınlığı ailəvi 
dostluğa çevrilmişdir. Aşıq Ələsgər onda olan 
qabiliyyəti qabaqcadan görə bilmişdi. 
Ağdabanlı Qurban özünün söy-kökünü 
böyük el sənətkarı azman ozan Miskin 
Abdala bağladığından vaxtı ilə Miskin 
Abdalın Dağıstanı gəzib dolaşdığı üçün 
doğma kəndi Dəmirçidamı “Bala Dağıstan”, 
özünü isə “Bala Dağıstanlı” adlandırmış və 
bu təxəllüslə bir neçə qoşma da yazmışdır. 
Dəmiçidam kəndinin yaşlı adamları 
indi də onu Qurbanın qoyduğu adla-“Bala 
Dağıstan” adlandırırlar. Nəsil-nəcabətinin 
doğma elindən ayrı düşməsi, ulu babası 
Miskin Abdalın taleyi və s. bəzən Qurbanın 
kədərinə səbəb olur. Bu hiss onun “Bala 
Dağıstanlı” təxəllüsü ilə yazdığı şeirlərdə 
özünü daha qabarıq büruzə verir: 
 
17 
 
 
Ayrı düşən mahalınan, elinən, 
Həsrət qalan aylarınan, ilinən, 
Qəm-vərəmdən bağrı şan-şan dəlinən, 
Bala Dağıstanlı Qurban mənəm, mən. 
 
Lakin, Qurban yaradıcılıqda bir 
nöqtədə dayanıb durmur, dövrün təhsil 
görmüş bu istedadlı sənətkarı addım-addım 
irəliləyir, böyük klassikləri oxuyur. Molla 
Pənah Vaqifin məhəbbət lirikasını, xüsusilə, 
sevir və onlardan böyük ustalıqla sənət şirəsi 
çəkir. 
Qurban bir tərəfdən folklora, o biri 
tərəfdən də yazılı ədəbiyyata bağlı idi. Hər iki 
yaradıcılıq qaynağı onun dünyagörüşünün 
formalaşmasında və yüksək sənətkarlıq 
bacarığına yiyələnməsində böyük rol 
oynamışdır. 
Çox keçmir ki, Qurban bitkin 
gəraylılar və qoşmalar müəllifi kimi şöhrət 
qazanır. Onun sevgilisi Səlbiyə həsr etdiyi 
“Getmə” qoşması, “Üstündən” gəraylısı dillər 
 
18 
 
əzbəri olur. Qurban təkcə bu iki şeirlə özünə 
çoxlu pərəstişkarlar tapır. 
“Getmə” qoşması sözün həqiqi 
mənasında aşıq poeziyasının ən qiymətli və 
nadir incilərindəndir: 
 
Gözəllər karvanı yola düzüldü, 
Kəpəzin kəkliyi, maralı, getmə. 
Gözlərin süzüldü, canım üzüldü, 
Məni qoyub yaslı, yaralı getmə. 
   *** 
Bir dərd ürəyimdə var üzdü canım, 
Bir də qəsd eylədi yar, üzdü canım.  
Bülbüləm, gül üstə xar üzdü canım, 
Bir qönçəsən səni xar alı, getmə.  
   *** 
Qurban deyər, dərdin azarım üstə, 
Bir də güzar eylə güzarım üstə, 
Mən öləndə bir gəl məzarım üstə, 
Sən Allah, yar, ötüb aralı getmə. 
 
Qurban sənətdə sözün yerini bilən, 
bədii ifadələrlə yadda qalan, insan qəlbini 
həyəcana və ehtizaza gətirən lövhələr 
 
19 
 
yaradan bir sənətkardır. Bu qüdrətli el 
sənətkarının sözləri, obrazlı və poetik 
qəlibləri necə böyük sərraflıqla şeir boyunda 
yerbəyer etdiyini “Üstündən” gəraylısında 
daha aydın görmək olur: 
 
Usta Kərim o qaşları, 
Qara çəkib ağ üstündən, 
Gözəl yaradıb saçları, 
            Çin-çin, tağı-tağ üstündən. 
 
Usta Kərim kimdir? El arasında 
“Kərim Allah”, “Böyük Allah” deyilir. 
Burada Kərim olan Allah rəssam kimi 
obrazlaşdırılmış, ona insani sifət verilmişdir. 
Usta Kərimin yaratdığı gözəl belədir. Bənizi 
ağdır, lakin o ağın üstündən qara çəkib bir cüt 
gözəl qara qaş yaradıb, elə saç ki, çin-çin, 
tağı-tağ üstündədir. Burada hansısa bir sözü, 
misranı yerindən tərpətsən, aşığın yaratdığı 
tabloya xələl gələr, nəticədə, o öz 
cazibədarlığını itirər. 
Qurban epitetlərlə gözəlin simasını 
daha parlaq verir: 
 
20 
 
 
Zənəxdanda qoşa xal var, 
Cəmalında nə cəlal var, 
Ləblərində şirin bal var, 
Süzülüb qaymaq üstündən. 
 
Şeirin hər bəndi, hər misrası 
sənətkarlıqla yaradıldığı üçün böyük bədii 
dəyərə malikdir. 
 
Sənsiz bu Qurban sızıldar, 
Cismi ağlar, can sızıldar, 
Arı görsə şan, sızıldar, 
Olmaz ayırmaq üstündən. 
 
Burada sözlərin düzülüşü təbii və 
gözəldir. Şeir dili rəvan və axıcıdır. Lirik 
qəhrəman şan üstündən ayrılmış arı kimi 
sızıldayır. Onun bu vəziyyəti oxucuda bədii 
zövq yaradır. Sənətkarın orijinal, təbii 
təşbihlərinə, şairlik məharətinə heyran 
qalırsan. Bu təbii və bədii boyalar arxasında 
məhəbbətlə dolu bir ürək çırpınır. 
 
21 
 
Qurban hansı mövzuda, hansı janrda 
yazırsa yazsın, onun şeirlərinin mərkəzindəki 
baş leytmotiv və ana xəttindəki aparıcı 
mətləb insan, insana məhəbbətdir. Onun 
şeirlərində iki gözəlllik: təbiət və insan 
gözəlliyi, təcrid olunmuş halda deyil, 
əlaqədə, vəhdətdə verilir. Sanki böyük 
sənətkar hər dəfə təbiətin seyrinə çıxanda 
əlinə qələm əvəzinə rəssam fırçası götürüb 
çiçəklərdən, güllərdən rəng alaraq insana 
zövq verən, onu vəcdə gətirən lirik kənd 
lövhələri yaratmışdır. Bu doğmalığa və 
təbiətin təbiiliyini şeirlərində qoruyub 
saxladığına görə aşıq Qurbanın şeirləri bizdə 
təbiətə qarşı böyük bir maraq və dərin 
məhəbbət hissi oyadır. 
Məmmədalı kişi hər ilin yaz-yay 
aylarında yaylağa, Ağdaban kəndinin 
Çayqovuşan adlanan hissəsinə gəlirmiş, 
Ağdaban kəndi Dəmirçidama nisbətən 
təbiətcə çox zəngindir. Onun quşkeçməz 
meşələri, buz kimi bulaqları, hər tərəfdən 
kəndi əhatə edən dağları vardır. Həm də 
buranın Dəmirçidamla müqayisədə çox 
 
22 
 
yumşaq ab-havası vardır. Bu üstün 
cəhətlərinə görə Məmmədalı kişi 
Çayqovuşanda yurd salır. Qurban burada da 
Aşıq Ələsgər, Zodlu Abdulla və Aşıq Bəsti 
ilə əlaqə saxlayır, çoxdan başlamış 
dostluqlarını davam etdirir. 
1918-ci ildə erməni daşnaklarının 
törətdikləri milli qırğın zamanı Aşıq Ələsgər 
nəsli də doğma Ağkilsəni buraxıb Kəlbəcərin 
Qalaboynu kəndinə köçür. Aşıq Ələsgər bu 
kənddə dəyirmançılıqla məşğul olur. Biz 
Ağdabanlı Qurbanın bu dövrdə tez-tez öz 
sənət və ürək dostuna baş çəkməkdən ötrü 
dəyirmana gəldiyini, Aşıq Ələsgərin də 
vaxtaşırı Ağdabanlı Qurbana qonaq getdiyini 
eşitmişik. 
Birinci dünya müharibəsinin törətdiyi 
müsibətlər hər iki sənətkarın yaradıcılığında 
ürək ağrıdan cizgilərlə xatırlanmışdır. 
Nəslin bütün məişət ağırlığı o dövrdə 
Aşıq Ələsgərin üzərinə düşürdü. O, 
dəyirmanda aclıq içərisində boğulmaqda olan 
kənd camaatından aldığı un, dən şahadı ilə bir 
neçə ailəni dolandırırdı. “Arsız aşıq elsiz niyə 
 
23 
 
yaşadı?”-deyən sənətkar Qalaboynu dərəsinə 
kiçik bir dəyirmana sığmırdı, dərdi-səri 
başından aşırdı: 
 
Müxənnət zamana, bimürvət fələk, 
Şamı sübhə, sübhü şama çəkirsən. 
 
Ləhzədə açırsan min cürə kələk, 
Gahdan əyib, gah nizama çəkirsən... 
  *** 
Ələsgər qəlbində saldın işığı, 
Məclislər zinyəti, el yaraşığı, 
Əzizliklə saxladığın aşığı, 
Zəlilliklə imtahana çəkirsən.
3
 
 
Aşıq Ələsgər kimi böyük bir sənətkarın 
ehtiyac üzündən dəyirmançılıq etməsi 
Qurbanı düşündürür, onun qəlbini ağrıdır, 
buna görə də zəmanədən şikayətlənərək 
yazır: 
Sözüm düzdü, söyləmərəm lafını, 
Görün bu fələyin siz insafını, 
                                                          
3
 Aşıq Ələsgər. Azərb. SSR EA nəşriyyatı. Bakı. 1963, səh 129-
130 
 
24 
 
Elm dəryasını, dürr sərrafını, 
Dəyirmanda pərişana döndərib. 
 
Deyilənlərə görə, Aşıq Ələsgər 
dəyirmanda işlədiyi günlərin birində belə bir 
hadisə baş verir: 
... Qurban adəti üzrə yenə də 
dəyirmana Aşıq Ələsgərin yanına gəlir. O 
könül həmdəmini pərişan gördüyü üçün 
sazını köynəyindən çıxarır. Aşıq Ələsgər başa 
düşür ki, Qurban onun könlünü açmaq istəyir. 
Onlar sazları bir-birinin üstə kökləyirlər. 
Adətə görə, ustad qabağa düşüb deyir: 
Aşıq Ələsgər: 
Dad sənin əlindən çərxi-kəcmadar, 
Ürəyimdə min sağalmaz yaram var... 
Aşıq dəyirmançı, ağa çarvadar, 
Sərraf gəlsin bu bazara dolansın. 
 
Ağdabanlı Qurban: 
Yükümüz möhnətdir, dağlardan ağır,  
Ayaq altda qalıb füğəra, fağır. 
Haqdan, ədalətdən bir kömək çağır, 
Məzlum ellər tapsın çara, dolansın. 
 
25 
 
Hər iki sənətkar bir-birinin yaradı-
cılığını yüksək qiymətləndirmişdi. Aşıq 
Ələsgərlə Ağdabanlı Qurbanın deyişmə-
lərində bu hiss dərindən duyulur. “Dolansın”, 
“Çəkməyə” və “Dünyada” rədifli deyiş-
mələrdə biz hərbə-zorbaya, qıfılbənddə, 
imtahana, sınağa rast gəlmirik. Bu 
deyişmələrdə bir-birinə yaxın və səmimi olan 
iki dost dövrdən, zəmanədən acı-acı 
şikayətlənir, xalqın dərdinə qalır, nicat yolu 
axtarırlar. 
Qurbanın şeir gülüstanına iki 
qaynaqdan həyat suyu sızılmışdır. Bunlardan 
biri Şərq ədəbiyyatı klassiklərinin əsərləri, 
ikincisi isə xalq ədəbiyyatı xəzinəsidir. Onun 
söz sənəti klassik Şərq sənətkarlarının və 
ustad aşıqlarının ədəbi-bədii irsinə, söz 
inciləri ilə dolu olan tükənməz xalq 
yaradıcılığımıza əsaslanır. 
Böyük sənətkar özünəqədərki yazılı və 
şifahi ədəbiyyatımızla dərindən-dərinə tanış 
olmuşdur. Onun bədii ustalığında fitri 
istedadı ilə zəngin həyat təcrübəsi biliyi 
birləşmişdir. 
 
26 
 
Qurbanın müasiri olan el sənət-
karlarından heç biri onun qədər öz dövrünün 
ictimai-siyasi hadisələrini duyub dərk 
etməmiş, qələmə almaqda ona çata 
bilməmişdir. Əgər belə demək olarsa, 
Qurbanın yaşadığı mühit, aləm onun söz 
dünyasında lentə köçürülmüş tarix kimi 
yaşayır. Biz onun sənət aynasında bəy və 
xanların kəndlilərin başına gətirdiyi 
müsibətlərin açıq-aydın mənzərəsini görə 
bilərik. O, həyat səhnələrini ara-sıra, 
təsadüfdən-təsadüfə təsvir və tərənnüm etmir. 
Aşıq-şairin özünə görə həyata ictimai baxışı, 
yaradıcılığında isə dövrünün sosial 
mənzərəsini yaradan tam bir ardıcıllıq vardır. 
Qurbanın ictimai fikri, bədii söz sənəti bizə 
onu M.P.Vaqiflə, Q.Zakirlə, S.Şirvani ilə 
müqayisə etməyə imkan verir. 
Çox maraqlıdır ki, eyni dövrdə və bir-
birindən xəbərsiz, M.Ə.Sabir Bakıda, Qurban 
isə Kəlbəcərin Ağdaban kəndində “Əkinçi” 
adlı şeir yazmışlar. Buradakı sövq-təbii 
uyğunluğu, üst-üstə düşməsi, sənət və həyat 
həqiqətlərinin hər iki söz sərrafı tərəfindən 
 
27 
 
vaxtında, məqamında duyulub xalqa 
çatdırılması zərurəti ilə bağlamaq, bizcə, 
daha dürüstdür. 
Hər iki şeirdə mülkədarla kəndli, 
zəhmətkeş  kütlə ilə istismar dünyası üz-üzə 
dayanmışdır. Fərq ancaq sənətkarların 
yaradıcılıq üslubundadır və müraciət etdikləri 
vəzndədir. M.Ə.Sabir kəndlilərin vəziyyətini 
istehza və acı kinayə ilə, Qurban isə ürək 
yanğısı və acı fəryadla təsvir edir. 
 
M.Ə.Sabir yazır: 
 
Söz açma mənə çox çalışıb, az yeməyindən, 
Canın bəcəhənnəm ki, ölürsən, deməyindən, 
Mən gözləmənəm buğda çıxar, 
 ver bəbəyindən, 
Çəltik də gətir, arpa da, buğda da, əkinçi, 
Yoxsa soyaram lap dərini adə, əkinçi.
4
 
 
Ağdabanlı Qurban isə yazır: 
 
Hanı kimdən olur kömək, harayın? 
Sənin ellər üçün var haqqı-sayın, 
                                                          
4
 M.Ə.Sabir. “Hophopnamə”. Bakı. 1962, səh 108 
 
28 
 
Çox zəhmət çəkirsən, az olur payın, 
Özgələrə çatır varın, əkinçi. 
  *** 
Bülbülsən, qışdasan, dayan gözlə yaz, 
Qəlbində arzu var, gözündə muraz, 
Susasan bir qaşıq su verən olmaz, 
Quruyanda dodaqların, əkinçi. 
 
Biz hər iki sənətkarın başqa şerilərində 
də eyni məsələyə toxunduğunu görürük. 
Birinci dünya müharibəsi illərində Rusiyanın 
ucqarlarında, o cümlədən, Qafqazda hərc-
mərclik, qaçaq-quldurluq gündən-günə 
şiddətlənirdi. M.Ə. Sabir bu münasibətlə 
yazırdı: 
 
Əqrəb kimi neştər gücü var dırnağımızda, 
İslam susuz olsa, su yox bardağımızda. 
Hər küncündə min tülkü  
yatıb çardağımızda,  
Qafqazlılarız, yol kəsiriz, kam alırız biz.
5
 
 
                                                          
5
 M.Ə.Sabir. “Hophopnamə”. Azərbaycan Dövlət nəşriyyatı. 
Bakı, 1960 
 
29 
 
Qurban isə “Müsəlman” adlı satirik 
qoşmasında yazır: 
 
Zimistan dolanar, tez gələr bahar, 
Əyyam getməz belə mürtəd, müsəlman. 
Bundan sonra gələn, eşidən, bilən, 
Edər sizə təhniz, töhmət, müsəlman. 
            *** 
Qoşunlar cəmləyib, namlar aldınız, 
Qoç iyidlər, intiqamlar aldınız. 
Arzuya yetişib, kamlar aldınız, 
Ələ düşdü yaxşı fürsət müsəlman. 
 
Qurban acınacaqlı bir səhnəni göz 
qabağına gətirir. O, göstərir ki, qaçaqlar bir 
köçün qabağını kəsir, adamları öldürür, 
üzüklərini çıxara bilmədikləri üçün qadınların 
barmaqlarını kəsib götürürlər. Şair quldurlara 
lənətlər yağdırır: 
Hansını söyləyim mən bu qisasın? 
Müxtəsərin deyim, sözün xilasın. 
Ərsiz zənənlərin soyub libasın, 
Kəsdi barmaqların namərd, müsəlman. 
 
 
30 
 
Bu mövzular zamanın özündən doğmuş, 
realist sənətkarları ideyaca birləşdirmiş, 
onları eyni nəticəyə gətirib çıxarmışdır. 
XIX əsrin görkəmli el şairi Ağdabanlı 
Qurbanın yaradıcılığında yoxsul kəndlilərin 
inqilabdan əvvəlki vəziyyəti geniş əhatə 
olunmuşdur. Onun “Görəndə”, “Gəldi, 
getdi”, “Gəlir”, “Yoxsulun”, “Əkinçi”, 
“Yoxdur”, “Kasıbların” və başqa satirik 
qoşmalarını oxuduqda aydın olur ki, Qurban 
yoxsul xalq kütlələrinin, zəhmətkeşlər 
sinfinin şairidir. O, bu sinfin mənafeyi 
tərəfindədir. Qurban zəhmətkeş insanların 
dostu ilə dost, düşməni ilə düşmən idi. 
Onun ədəbi irsi bütünlüklə yaşadığı 
zəmanədən, dövrdən şikayət, xan, bəy 
zülmünə qarşı mübarizə motivləri ilə doludur. 
Qurban kəndlilərin sinfi düşməni olan 
bəylərə, xanlara qarşı amansız mübarizə 
aparırdı, onları öz satira qamçısı ilə 
qamçılayırdı. Şairin, inqilabdan əvvəlki 
vəziyyəti, kəndli ilə bəy-xan arasındakı 
münasibəti ifadə edən “Görəndə” qoşması 
xüsusi ədəbi əhəmiyyətə  malik sənət 
 
31 
 
nümunəsidir. “Görəndə” qoşması, bizcə, 
onun qoşmaları içərisində bir növ şah 
əsəridir. Bu əsər öz ictimai-siyasi kəsəri və 
tutumu etibarı ilə Qurbanın bütün 
qoşmalarından fərqlənir. Mübaliğəsiz demək 
olar ki, “Görəndə” qoşması şairin bəy-xan 
quruluşu əleyhinə yazılmış manifestidir. 
Onun sinfi mövqeyi bu qoşmasında aydın 
ifadə edilmişdir: 
 
Xəyalım dəryadı, axa bilmirəm, 
Evimdən kənara çıxa bilmirəm. 
İşıqlı dünyaya baxa bilmirəm, 
Açıb gözüm bəyi, xanı görəndə. 
 
Aşıq ədəbiyyatında sinfi ziddiyyətlərin 
ən gözəl və təbii inikasının çox təsirli bir 
lövhəsi olan bu əsərdə Qurban yaradıcılığına 
məxsus çox maraqlı, bakir təşbihlər, 
bənzətmələr, müqayisələr vardır: 
 
Bir dərd ürəyimdə qaldı yadigar, 
Çıxmaz xəyalımdan neçə canım var. 
 
 
32 
 
Yoxsul üçün zəhər oldu samavar, 
Gözüm dolur stəkanı görəndə. 
 
Var-dövlət toplamaqla məşğul olan 
bəylər və xanlar kəndliləri var-yoxdan 
çıxarmış, onları aclığa, səfalətə düçar 
etmişlər: 
 
Mürvət elə, insaf sənin, ya xalıq, 
Niyə olur ildən-ilə bahalıq? 
 
Bütün bunlarla yanaşı, yoxsulların 
mənliyi də addımbaşı təhqir olunur, bəy-xan 
onlara yuxarıdan aşağı həqarətlə baxır: 
 
Ana qızdan bezib, ata oğuldan, 
Nəzərini kəsib bəy olan quldan. 
Hamı üz döndərib varlı, yoxsuldan, 
Elə baxır, it soğanı görəndə. 
 
Lakin Qurban həyata nikbin nəzərlərlə 
baxan sənətkardır. Vəziyyət nə qədər ağır, 
həyat nə qədər acı olsa da, o, ümidsizləşmir. 
 
33 
 
Bilir ki, yerə-göyə sığmayan bu 
zülmün sonu olacaq, özbaşınalıq, bəy, xan 
dərəbəyliyi aradan qaldırılacaqdır. Şair üzünü 
bəşəriyyətin gələcəyi olan gəncliyə tutub 
deyir: 
 
Nə vaxta gedəcək zülm bu qədər, 
Olarmı aradan kəsilə kədər? 
Mən ölsəm qəbrimə siz verin xəbər, 
Doğrulanıb, dürüst qanı görəndə. 
 
O, hətta məhşər günü haqq divanında 
belə şikayətçi olacağını deyir: 
 
Mürvət səninkidir, kani-kəramət. 
Bu gərdiş ki, deyil, ruzi-qiyamət. 
Qurban istər haqdan düzgün ədalət, 
Sözüm çoxdu o divanı görəndə. 
 
Qurbanın “Görəndə” qoşmasında 
xalqın ağır vəziyyətinə etiraz duyğusu və 
zəmanəsinin ədalətsiz, zülmkar əməllərindən 
şikayət motivi çox güclüdür. 
 
34 
 
Müəllif öz əsərlərində qızğın bir 
ehtirasla maddi bərabərsizliyi qamçılayır, 
kasıbların tərəfində dayanaraq üzünü dövrana 
tutub onların xilasını arzulayırdı: 
 
Ey dövran, bir ucalt yoxsul olanı, 
Bir bax əhvalına dön kasıbların. 
Cibi pulsuz olan çətin dolanı, 
Tökülüb əynindən don kasıbların. 
 
Qurbanın poeziyası, göründüyü kimi, 
dərin ictimai mənaya malikdir. Onun rübabı 
hər zaman geniş xalq kütlələrinin arzu və 
ehtiyacları, mübarizə və amalı ilə çox bağlı 
olmuşdur. 
Klassik ədəbiyyatımızın qabaqcıl 
ənənələri ilə möhkəm şəkildə bağlı olan 
Qurban yaradıcılığı realist boyalarla 
zəngindir. O, müşahidə etdiyi sosial-siyasi 
ziddiyyətlərdən təsirlənir və bu antoqonist 
mənzərəni aradan qaldırmağı zəruri sayırdı. 
İctimai bərabərsizliyi müxtəlif həyat 
lövhələri əsasında göstərmək və tənqid etmək 
Ağdabanlı Qurbanın poeziyasında 
 
35 
 
diqqətəlayiq bir cəhətdir. Onun “Yoxsulun” 
rədifli şeiri də xalqın inqilabdan əvvəlki 
hüquqsuz və məhkum həyatını çox gözəl əks 
etdirir: 
 
Fürsət əyrinindir, qismət zalımın, 
Açıram bəd gəlir falı yoxsulun. 
Danışmağa yoxdur, nitqi-ixtiyar, 
Laldır bu dövranda dili yoxsulun. 
 
Qurbanın söz xəzinəsinin bədii 
boyaları və poetik üslubi axarı insanı heyran 
edəcək dərəcədə rəngarəng və zəngindir. 
Məlumdur ki, belə bir mahir söz ustası 
səviyyəsinə yalnız o zaman yüksəlmək 
mümkündür ki, xalq həyatını, məişətini, əlaqə 
və münasibətlərini dərindən biləsən, danışıq 
dilinin bütün incəliklərinə yiyələnmiş olasan. 
Qurban da dahi söz ustadı Füzuli kimi 
şeirin bədiiliyini yüksək qiymətləndirir. O, 
şeiri üçün münasib, poeziyada daha güclü 
səslənən, daha qiymətli ifadə dəyərinə malik 
söz inciləri axtarıb tapır, seçir və şeirlərində 
yerli-yerində işlədirdi. 
 
36 
 
El sənətkarının həyati müşahidələr 
əsasında gəldiyi qənaətə görə dövlət, var, pul, 
elmin, savadın yanında əfsanə, puç və 
mənasız  bir şeydir: 
      Arif bilər, deyim qafil olana, 
Yaxşı oxu, kitabları bilginən. 
Aldanma dövlətə, pula, əfsana, 
Var sualım, hesabları bilginən.  
 
Lakin Qurban faydasız “elmin” də 
əleyhinədir. Şairə görə, dövrünün qabaqcıl 
adamı, alimi sayılan kəs yenilik, tərəqqi 
axtarmalı və xalq onun elmindən böyük xeyir 
və səmərə görməlidir: 
 
Dərdli Qurban, belə hədyan söyləmə, 
Ölürsən bu halda dərman söyləmə. 
Nə qərib axtarma, loğman söyləmə, 
Alimsən elmindən kar axtar bizə. 
 
Söz sənətkar yanında, arif yanında hər 
şeydən qiymətli olmalıdır. Çünki, söz 
mərifətdir, söz sərraf bazarında simuzər 
qiymətindədir. O yazır: 
 
37 
 
Gözə qoruq yoxdu, dilə qadağa, 
Olum gözlərinə qurban, sadağa, 
Şəhdi-zülal, bal tökülüb dodağa, 
Öpəsən xal düşə yanağa bir-bir. 
  *** 
Günəş də tanıyır o mahtabını, 
Qırmızı gül yanağından utanı. 
Öldür, qurtar, həsrət qoyma Qurbanı, 
Qohum-qardaş gəlsin sorağa bir-bir.
6
 
 
Lakin ustad aşıq yalnız öz intim 
hisslərinin dairəsində qalmır, daha doğrusu, 
fərdilik motivlərini alt-üst edərək məhəbbəti 
ümumiləşdirir, onu insana mənəvi zənginlik 
gətirən yüksək bəşəri nemət səviyyəsinə 
qaldırır.  
Qurban yaradıcılığında digər aşıq-
şairlərimizdə olduğu kimi təbiət tərənnümü 
də mühüm yer tutur. Bu, həm də ona görə 
belədir ki, şair ecazkar  təbiətin ağuşunda 
doğulmuş, yaşa dolmuş və kamala çatmışdır. 
Gözünü açıb qarşı yatan ulu dağların axar-
baxarlı mənzərəsini, zirvələrin əzəmətini, 
                                                          
6
 Aşıqlar. Gənclik, Bakı, 1970.səh.62 
 
38 
 
zümrüd meşələrin al-yaşıl qoynunu, büllur 
bulaqların şırıltısını, çöl-çəmənin, yal-
yamacın könül ovsunlayan gül-çiçəyini görən 
istedad sahibi ona biganə qala bilərdimi? 
Əlbəttə, o, bu gözəlliyi vəsf etmək üçün saza-
sözə sarılmalıydı. 
Qurbanın şeirlərində bədiyyatla elm 
birləşir. O, təbiəti vəsf etdikdə belə sırf 
təsvirçiliyə uymur, heç olmazsa cəmiyyət 
haqqında da bir söz deyir: 
 
Əzəl xilqətimiz torpaqdan, sudan, 
Sən bizə atasan, anasan, dağlar. 
 
Bu beytdə Qurbanın dağlara olan 
məhəbbəti ilə yanaşı həyata fəlsəfi baxışı da 
aydınlaşır. O, insanın yoxdan xəlq olunması 
fikrinin əleyhinədir. “Loğman nəfəsli” dağlar 
Qurban üçün tükənməz bir yaradıcılıq 
mənbəyi olmuşdur. O, bu mövzuda bir çox 
gəraylı və qoşma yazıb yaratmışdır. 
“Dağların” adlı qoşmasında şair 
gözəllliklərə qərq olmuş təbiətin, silsilə 
 
39 
 
dağların xoş çağları ilə yanaşı qəmini, 
kədərini də qələmə alır: 
Fərhad sinəsinə vurub düsəri, 
Qəlbi yaralıdı o vaxtdan bəri. 
Qurban vəsf eyləyib yazdı dəftəri, 
Nəvəlik borcudur ulu dağların. 
 
Burada “nəvəlik borcudur ulu 
dağların” misrasının izaha ehtiyacı vardır. 
Qurban el şairi Miskin Abdalı özünə baba 
sayırdı. Bu kəlmə ilə onu demək istəyir ki, 
babalıq borcunu yerinə yetirərək “Dağlar” 
qoşmasını ilk dəfə Miskin Abdal, bundan 
sonra atalıq borcu olaraq Müsəmma Miskin, 
oğulluq borcu olaraq Aşıq Ələsgər, nəvəlik 
borcu olaraq mən yazıram. 
Akademik M.İbrahimov aşıq 
poeziyasında dağların geniş mədh olunmasını 
çox gözəl mənalandırmışdır. O, qeyd edir ki, 
“Dağlar xarici və daxili zülmkarlarına qarşı 
mübarizədə əsrlər boyu xalq qəhrəmanlarına 
təbii sığınacaq, təbii qala olub. IX əsrdə 
Babək, XVI-XVII əsrlərdə Koroğlu, XIX 
əsrdə Qaçaq Nəbi, Qaçaq Kərəm dağlara 
 
40 
 
söykənərək, dağların qoynunda özlərinə 
istehkam düzəldib zalım bəylərə, xanlara, 
şahlara, soltanlara və başqa xarici işğalçılara 
toy tutmuşlar. Dağların aşıq poeziyasında bu 
qədər geniş mədh olunması heç də təəccüblü 
deyildir”.
7
 
Qurban yaradıcılığında da, həqiqətən, 
dağlara belə bir ictimai münasibət vardır: 
Çox şahlar əmr etmiş, o baş əyməmiş, 
Nə təslim olmamış, qəlbə dəyməmiş. 
Yada satılmamış, pula uymamış, 
Ellərə bağlıdır beli dağların.  
 
Professor M.H.Təhmasib də dağların 
xalq yaradıcılığında bu qədər genişliyi ilə 
təsvir və tərənnüm olunmasını gözəl 
mənalandırmış, tarixi həqiqətlərə bağlı və 
ictimai köklərə malik fikirlər söyləmişdir: 
“Adama elə gəlir ki, bu illərdə qumsal səhra 
övladı olan ərəb üçün “dağ”, “dağlıq”, 
“dağlar” kimi sözlər dəhşət sözündən də 
dəhşətli olmuşdur. Bütün dünyaya meydan 
                                                          
7
 Mirzə İbrahimov. “Aşıq poeziyasında realizm”. Azərb.SSR EA 
nəşriyyatı. Bakı.1966. səh 29-30 
 
41 
 
oxuyan ərəb xilafəti “bu dağlar” qarşısında 
aciz qalmışdır. Bu “dağlar Ərəbistan 
səhralarında” dağ kimi yüksəlib hər dəfə 
kölgə salan xilafətin ürəyinə dağ çəkilmişdir. 
Yüz minlərlə ərəb bu dağlarda itib-batmış, 
dönmüş, qırılıb dərələrə tökülmüşdür. Dörddə 
bir əsr ərəb aləmində, ərəb şəhər, kənd və 
evlərində, ərəb meydan, bazar və 
çadırlarında, ərəbin matəm və yas 
məclislərində kişilərin qarğışı, bəd duası, 
arvadların ağısı, din xadimlərinin  
lənətlərində ancaq “dağ” və “dağlar” sözü 
eşidilmişdir”
8
 
Dağları sevə-sevə tərənnüm edən aşıq 
və şairlərin çoxu dağların ana qoynunda 
dünyaya gəlmiş, ağuşunda böyümüş və 
kamala çatmış, hələ lap körpəliyindən bütün 
varlığı ilə ecazkar dağlara bağlanmışdır. 
Göyçə və Kəlbəcər aşıqlarının 
yaradıcılığında dağlar mövzusunun bu qədər 
geniş və dərin kök salmasının bir səbəbi də 
budur. 
                                                          
8
 M.H. Təhmasib. “Azərbaycan xalq dastanları”( doktorluq 
dissertasiyası) səh.225-226 
 
42 
 
Qurban geniş müşahidəli sənətkardır. 
O, hər dəfə təbiəti seyr edəndə onun diqqətini 
yeni bir şey, insanın  sevincinə, kədərinə, bu 
və digər əhvalına bənzər bir şey cəlb edir. 
Ona görə də onun təşbih və bənzətmələri 
orijinal, ifadələri güclü, hissləri təsirli və 
həyəcanlı, məqsədi aydın olur: 
Göz yaşım rüxsara, qara yol salar, 
Neçə axıb sellər, qara yol salar. 
Və yaxud: 
Abı-nəm damarsa, kar eylər daşa, 
Yalvardım, yoncudum, söylədin haşa, 
Mən yazığı saldın, oda, ataşa, 
Eyləyib bir tamaşasa baxmadın.  
 
Misal gətirilən nümunələrdə şair, bədii 
təsvir vasitələrinin gücü ilə təzadlı bir lövhə 
yaratmışdır. “Abı-nəm damarsa, kar eylər 
daşa” deyən sənətkar təbiəti müşahidə etmək 
yolu ilə şeirimizi gözəl ifadələr, az işlənmiş 
fikir və sözlərlə zənginləşdirmişdir. Qurbanın 
yaratdığı təzadlı lövhələrə diqqətlə 
yanaşdıqda oxucu şeirdəki sənətkarlıq 
məharətinə heyran qalmaya bilmir: 
 
43 
 
 
Xışmın qəm dəryası, baxışın nazdı, 
Qəhrin yay dolusu, lütfün ayazdı. 
Qəzəbin zimistan, kərəmin yazdı, 
Sinən üstü növbaharın çağıdı. 
 
Qurban özünəməxsus bədii təsvir 
vasitələrinin, geniş diapazonlu sənətkar 
müşahidəsinin və canlı xalq ifadələrinin gücü 
ilə bakirə, işlənməmiş qafiyələr yaratmağa 
nail olmuşdur: 
 
İçmişəm zəhri mən, şərbət cəm içi, 
Olub mənim könlüm dərdü-qəm içi. 
Bu qəm dəryasına oldu gəmiçi, 
Tərtər, Araz, bu çaylarısa gəlsin. 
 
“Qurban sözlərinin sehri, dərin 
məzmunu və bədii cazibədarlığı hələ onun öz 
sağlığında müəllifinə böyük nüfuz və hörmət 
qazandırmış, ondan sonra da sənət aləminə 
gələn saz-söz vurğunlarının böyük marağına 
 
44 
 
səbəb olmuş, diqqətini özünə cəlb etmişdir”
9
. 
Şairin “Gülərmiş” adlı qoşmasına onlarla 
aşıq-şairin nəzirə yazmağı da təsadüfi 
deyildir: 
 
Baxın bu fələyin rüzigarına,  
Əyyam xoş dolansa dövran gülərmiş. 
Könül qubarlanmaz gəncü varına, 
Bağlar bar verəndə bağban gülərmiş. 
  *** 
Qorx o gündən dövlət var azalanda, 
Dadlanar dağlardan qar azalanda, 
Namus əldən gedib, ar azalanda, 
Dil danışıb, həcvü hədyan, gülərmiş. 
  *** 
Qurban, fikir eləmə, kərəm kanı var, 
Ədalət meydanı, haqq divanı var. 
Endirər, qaldırar nərdivanı var, 
Enən ağlayarmış, qalxan gülərmiş. 
 
Şair Qurban 1934-cü ildə Ağdaban 
kəndində vəfat etmişdir.  
                                                          
9
 Sədnik Paşayev. XIX əsr Azərbaycan aşıq yaradıcılığı, Bakı, 
1990 səh 67-85 
 
45 
 
Realist sənətkar olan Ağdabanlı 
Qurban müasirlərinin və özündən sonra gələn 
aşıqların, el şairlərinin yaradıcılığına güclü 
təsir göstərmişdir. 
Qurban Kəlbəcərdə “Qurban bulağı” 
məclisini yaratmış, saz-söz həvəskarlarını bu 
müqəddəs bulaq ətrafında toplaya bilmişdir. 
“Qurban bulağı” məclisinin neçə-neçə 
istedadlı yetişdirməsi sonrakı dövrlərdə 
Azərbaycan aşıq sənətinin inkişafında 
əhəmiyyətli rol oynamışdır. 
“Qurban bulağı” məclisinin iştirakçıları 
aşıq şeiri və musiqisinin əlaqəli inkişaf 
etdirilməsinə xüsusi diqqət yetirmişlər. Onlar 
zəngin musiqi dili olan təcnis şeir formasını 
yüksək qiymətləndirmiş, onu forma və 
məzmun  cəhətdən daha da 
zənginləşdirmişlər.  
Ağdabanlı Qurbanın yaradıcılıq 
ənənələri  XIX-XX əsr Kəlbəcər aşıqları üçün 
örnək olmuşdur.  
“Qurban bulağı” məclisinin 
diqqətəlayiq işi ondan ibarət olmuşdur ki, 
burada el sənətkarlarının yenicə qoşduqları 
 
46 
 
əsərlər dinlənir, oxunub müzakirə olunurmuş. 
Özü də deyilənlərə görə, burada yalnız 
iştirakçıların qoşmaları deyil, klassik şeir 
nümunələri də oxunar, xalq dastanları və saz 
havaları ətrafında da söhbətlər keçirilərmiş. 
Həmçinin, məclis iştirakçıları Göyçə və 
Şəmkir aşıqlarının şeir və musiqi 
yaradıcılıqlarını da böyük maraqla 
izləyirmişlər. Bu yaradıcılıq əlaqəsi mahal-
mahal, kənd-kənd gəzən, məclislər keçirən, 
dövrünün yaxında, uzaqda yaşayan 
sənətkarları ilə tez-tez görüşən, səyyar həyat 
sürən Aşıq Ələsgərin və Aşıq Bəstinin 
vasitəsi ilə yaranmışdır. 
Azərbaycan ədəbiyyatı tarixində, 
xüsusilə, keçən əsrdə yazılı ədəbiyyat 
nümayəndələrinin, şair və yazıçıların 
Qarabağda “Məclisi-üns” və “Məclisi-
Fərmuşan”, Şamaxıda “Beytüs-Səfa”, Bakıda 
“Məcməus-şüəra”, Ordubadda “Əncüməni-
şüəra”,  Lənkəranda “Fəvcül-füsəha” və b. 
şeir məclislərinin mövcud olduğu 
 
47 
 
məlumdur.
10
 Lakin aşıqların ədəbi məclisi 
nadir hadisələrdəndir. 
“Qurban bulağı” məclisi Kəlbəcərdə 
aşıq sənətinin kütləviləşməsi üçün bir 
başlanğıc olmuşdur. Bu məclis bizə 
Ağdabanlı Qurban, Sənətkar Abdulla, Aşıq 
Bəsti, Növrəs İman və Aşıq Şəmşir kimi 
kamil, ustad el sənətkarları vermişdir. 
Şeirimizin poetikasına dərindən bələd 
olan sənətkar öz orijinallığı ilə, bədii təsvir 
vasitələri ilə fərqlənən, sayılıb-seçilən, aşıq 
şeirinin bütün formalarında əsərlər  yazıb 
yaratmışdır. Onun şeir yaradıcılığı 
rəngarəngdir, çoxcəhətlidir. Yarım əsrlik 
yaradıcılığı dövründə o, yüzlərlə gəraylı, 
qoşma, təcnis, dodaqdəyməz, divani, 
müxəmməs, bayatı, qəzəl və digər formalarda 
şeir yazmışdır. 
Qurban bədii ifadələrin, təbiətdən 
aldığı orijinal təşbihlərin gücü ilə yadda 
qalan, insan qəlbini ehtizaza gətirən obrazlar 
və lövhələr yaratmaqda çətinlik çəkməmişdir. 
                                                          
10
 F.Qasımzadə, “XIX əsr Azərbaycan ədəbiyyatı tarixi”, Maarif 
nəşriyyatı, Bakı, 1966, səh 384 
 
48 
 
Qurbanın idealına görə, bir ədalətli 
divan qurularsa, hər iş nizama düşər. 
Dağlardan Məcnun naləsi kəsilər, yar yara 
qovuşar, el-elat azad olar və xoşbəxt yaşayar. 
“Qurqal”, “sözara” kəlmələri şeirimizə 
ilk dəfə Qurban tərəfindən gətirilmiş yeni 
sözdür, neologizmdir. 
Kəlbəcərlilər iki dağ arasına, bir də 
qadının saçının ortadan tən ayrılan yerinə, 
daha doğrusu, ortadakı zehə “qurqal” 
deyirlər. Qurban bu ifadəni xalqdan alıb şeirə 
gətirmişdir: 
 
Qurqal, saçın aralanmış, 
Elə bil ay paralanmış.
11
 
 
Şair, burada “qurqal” əvəzinə “qumral” 
ifadəsini də işlədə bilərdi. Lakin, o ifadə bu 
təsiri verə bilməzdi.  
Qurban sənətdə axtarış aparan, yenilik 
axtaran sənətkarlardandır: 
Gül üzün görəndə könül şad oldu, 
Möhnət artdı, dərdim genziyad oldu, 
                                                          
11
 Avtoqrafı Aşıq Şəmşirin arxivindədir. 
 
49 
 
El pərvanə, sənə qismət od oldu, 
Düşüb ataşlara yan şirin-şirin.
12
 
 
Bu şeirdə işlədilmiş “genziyad” ifadəsi 
də təzə sözdür. Şair, o sözü “həddən çox” ilə 
əvəz edə bilərdi. Lakin şeirdə “genziyad” 
sözü kimi bədii təsir yarada bilməzdi. 
Şairin söz ehtiyatı olduqca zəngindir. 
Onun dili sadə, bədii təsvir vasitələri 
rəngarəngdir. O, şeirlərində epitet, bənzətmə, 
istiarə, təzad, təkrir, kinayə və s. bədii təsvir 
vasitələrindən geniş istifadə etmişdir. Onun 
şeirlərində canlı xalq ifadələri, idiomatik  
sözlər və eldən-elatdan gələn digər ifadələr 
geniş yer tutur.  
Qurban şeirlə, sözlə, bədii ifadələrlə 
elə gözəl lövhələr, mənzərələr, peyzajlar 
yaradır ki, insan ondan böyük estetik zövq 
alır. O, bu mənzərələri yaradarkən 
epitetlərdən, istiarələrdən, təzadlardan geniş 
istifadə edir:  
Tovuz kimi rəng-rəng   nəqş olunubdur, 
      Düzülübdü bu dağlara çiçəklər.  
                                                          
12
 Avtoqrafı Aşıq Şəmşirin arxivindədir. 
 
50 
 
Və yaxud: 
 Fərş müqabili bəzənib dağlar, 
 Cənnətə bənzəyir bağçalar, bağlar.  
 Qızıl güllər əlvan açılan çağlar, 
 Ziynət verir, növbahara çiçəklər.  
 
 Qurban bitkin təcnisləri ilə də 
müasirlərinin yaradıcılığında unudulmaz izlər 
buraxmışdır. O, bu sahədə, xüsusilə, Aşıq 
Şəmşirə, Növrəs İmana və Sənətkar 
Abdullaya müsbət təsir göstərmişdir: 
 
 Dağ başını tutub duman, qar ala, 
 Gərdiş gəzər, fəsil düşər qarala.  
 Qurban yazıq, ha dəftəri qarala, 
 Yazmağın dəstinə, ay nə gətirdi?!  
 
 Qurbanın yeni cinas qafiyələr 
düzəltmək yolu ilə yaratdığı təcnisləri öz 
originallığı ilə başqalarından fərqlənir: 
 Bağla dəhnə, gəlib arxa dolu su, 
 Aç bir üzün baxım gözüm dolusu. 
 Qurbanı döyübdü qəhrin dolusu, 
 Bostan tək saraldım tağ zamanında.  
 
51 
 
 Qurbanın yazıb-yaratdığı gəraylılar, 
müxəmməslər ümumi təxəllüssüz şeirlər 
xəzinəsinə qarışsa belə onları bir-bir oradan 
seçmək mümkündür.  
 Qurban yaradıcılığında müxəmməslər  
müstəsna yer tutur. Onun müasirlərindən heç 
biri müxəmməs yaradıcılığında bu qədər 
yüksələ bilməmişdir. Bizcə bu, Qurbanın 
yazılı ədəbiyyatla möhkəm bağlı olması ilə 
əlaqədardır. O, hər iki mənbədən: şifahi və 
yazılı ədəbiyyatdan faydalanmışdır.  
 Qurban dövründə heç vaxt aşığa 
məclisdə “bir dastan danış” deməmişlər, 
“nağıl danış” demişlər. Düzü, ucqar 
kəndlərdə yenə də aşığa “nağıl danış” 
deyirlər.  Aşıq bir gözələ tərif deyəndə isə 
“ona dastan bağlayıb”  deyilir.  
 Qurban da həmin istilahı camaatın başa 
düşdüyü kimi işlətmişdir. Misal üçün o,  
“Var”  adlı qoşmasının bir yerində deyir:  
 Qulaq ver sözümə arif olanlar, 
 Söylüyüm bir neçə şikayətim var.  
 Sərraf olub sözdən mətləb bilənlər, 
 Dastanım, dəftərim, hekayətim var.  
 
52 
 
 Burada  “dastan” dedikdə o, tərif-
namələri, iri həcmli qoşmaları, “dəftər” 
dedikdə yazıya alınmış şeirləri, “hekayət” 
dedikdə isə “Qurban və Sehran”  adlı nağıl–
hekayəti nəzərdə tutmuşdur.  
 Qurbanın bu tükənməz yaradıcılığı, 
bədii söz sənəti hələ sağlığında, ondan sonra 
da el sənətkarlarının böyük marağına səbəb 
olmuş, diqqətini özünə cəlb etmişdir.  
 Qurbanın yaradıcılığında Vaqif 
lirikasının təsiri olduğu kimi onun da 
aşıqların, el şairlərinin yaradıcılığına böyük 
təsiri olmuşdur. Lakin, onlar Qurban 
yaradıcılığından təsirlənsələr də, hər birinin 
öz səsi, öz nəfəsi, özünəməxsus həyat yolu, 
sənətkarlıq bacarığı və ədəbi irsi vardır.  
 Qurban irsi haqqında, “Qurban bulağı”  
məclisinin  üzvlərinin yaradıcılığı haqqında 
çox sayda məqalələr, monoqrafiyalar 
yazmışıq. Bu, mənim üçün kifayət deyildir. 
Mənim tədqiqatçılıq konsepsiyam belədir: 
“Neçə ki, sağam bu yaradıcılığı daim 
təkmilləşdirirəm. Yeni fikirlərlə, faktlarla 
zənginləşdirirəm”.  
 
53 
 
Mən 50 ilə yaxın tədqiqatı 
tamamlamağıma baxmayaraq, Ağdabanlı 
Qurbanın yaradıcılıq yolu haqqında yeni 
möhtəşəm bir tədqiqat  əsəri yazmağa 
başlamışam. Oxuculara qabaqcadan xəbər 
verirəm: “XIX əsrdə Kəlbəcər dağlarında 
“Qurban bulağı”  məclisi və ya folklor 
akademiyası”. Beş əsrə yaxın müddətdə  
Azərbaycan aşıq sənətinin inkişafını özündə 
yaşadan bu əsər aşağıdakı fəsillərə bölünür:  
1. “Ağdabanlı Qurbanın şairlik nəsil 
şəcərəsi”. 
2. “Ağdabanlı Qurbanın sələfləri”.  
3. “Ağdabanlı Qurbanın müasirləri”.  
4. “Ağdabanlı Qurbanın xələfləri”.  
5. “Sinkretik aşıq sənəti və “Qurban 
bulağı”  məclisinin aşıq 
yaradıcılığının inkişafında yeri”. 
6. “Qurban bulağı” məclisinin son 
nailiyyəti: yazılı və şifahi 
ədəbiyyatın bir məcrada birləşməsi 
və ya şair Səməd Vurğun və Aşıq 
Şəmşir zirvəsi.  
 
 
54 
 
 
 
 
          
 
 
 
 
 
55 
 
 
 
 
 
 
56 
 
   ÜSTÜNDƏN  
 
Usta Kərim, o qaşların, 
Qara çəkib ağ üstündən. 
Gözəl yaradıb saçların, 
Çin-çin, tağı-tağ üstündən.  
  *** 
Sinəndi ağ büllur şüşə, 
Bəzənib qızıl-gümüşə.  
Açılıb nərgiz, bənövşə, 
Qızılgül yanaq üstündən. 
  *** 
Zənaxdanda qoşa xal var, 
Camalında nə cəlal var.  
Ləblərində şirin bal var, 
Süzülüb qaymaq üstündən. 
  *** 
Nə mayıl-mayıl baxarsan, 
Sinəmə oxlar çaxarsan.  
Yandırıb oda yaxarsan, 
Dağ çəkərsən dağ üstündən. 
  *** 
Sənsiz bu Qurban sızıldar, 
Cismim ağlar, can sızıldar.  
Görsə arı şan, sızıldar, 
Olmaz ayırmaq üstündən. 
 
57 
 
     ARASINDA 
 
Sevdiyim şamama bəslər, 
Dolanar tağ arasında.  
Düşdüm xəstə, könlüm istər, 
Bir cüt nar, bağ arasında.  
  *** 
Canım eşq oduna yandı, 
Tüstüm asmana dayandı. 
Sinən naz balış, yorğandı, 
Olur yatmaq arasında.  
  *** 
Qulac zülflərin hörsünlər, 
Tovuz tək bəzək versinlər. 
Qoy Qurbanı öldürsünlər, 
Sinənin ağ arasında.  
  *** 
 
 
 
 
 
 
 
 
58 
 
 DOLANA-DOLANA  
 
Bülbül idim, gülə həsrət, 
Qaldım dolana-dolana. 
Bu canımı eşq oduna, 
Saldım, dolana-dolana. 
  *** 
Nəzər sal didəm yaşına, 
Yandım hicran ataşına.  
Sədəqə yarın başına, 
Oldum, dolana-dolana. 
  *** 
Çəkdim firqət cəfasını, 
Haçan sürdüm, səfasını.  
Can deyib, can qadasını, 
Aldım, dolana-dolana. 
  *** 
Artıb dərdim günü-gündən, 
Əlli isə ötüb məndən.  
Qurban deyər həsrətindən, 
Öldüm, dolana-dolana. 
  *** 
 
 
59 
 
   NAZ ELƏNĠR  
 
 Yenə yarım can almağa, 
 Qeyzə dolub gəzələnir. 
 Ala gözləri görəndə, 
 Köhnə yaram təzələnir.  
  *** 
Doymaq olmaz belə dostdan, 
Sinəsi bağı-gülüstan.  
Bir cüt qoşa nardı büstan, 
Öpmək, əmmək, məzələnir. 
  *** 
Qurbanı salmısan bəndə, 
Dilin şəkər dönüb qəndə.  
Bir fürsət ələ düşəndə, 
Niyə qəmzə, naz elənir? 
  *** 
 
 
  
 
 
 
 
 
60 
 
     KÖNLÜM  
 
Nə qalıbsan qəm əlində, 
Üstü duman olan könlüm!  
Su üzündə gəmi kimi, 
Geşt eləyib dolan, könlüm! 
  *** 
El köçüb, dalda qalıbsan, 
Odlanıb oda yanıbsan.  
Xaraba tək boş qalıbsan, 
Viran könlüm, viran könlüm. 
  *** 
Dərdi-qəmi nuş edirsən, 
Min dəfə təftiş edirsən.  
Artıb hərdən coş edirsən, 
Çəkən nala, fəqan könlüm.  
  *** 
Sinəndəki kaman, oxdu, 
Dövranın az, cəfan çoxdu.  
Qurban deyir: yerin yoxdu, 
Ay sərgərdan olan könlüm. 
  *** 
 
 
 
61 
 
    XANIM 
 
Bir söz deyim qulluğunda, 
Ərzim al xanım, al xanım.  
Əmim şəkər məmələrdən, 
Şirin bal xanım, bal xanım.  
  *** 
Ay kimi rübənd tökülüb, 
Qaşlar qüdrətdən çəkilib.  
Dərdindən qəddim bükülüb, 
Olub dal xanım, dal xanım.  
  *** 
Qaldı səndə arzumanım, 
Başına dönüm, dolanım.  
Qurban deyir: çıxdı canım, 
Yəqin bil xanım, bil xanım. 
  *** 
 
 
 
 
 
 
 
 
62 
 
    YOXDUR  
 
Düz sözün keçməz isbata, 
Yoxsul, səbəb varın yoxdur. 
Möhtacam ulağa, ata, 
Deyir, xeyir-karın yoxdur. 
  *** 
Şirindi dünyanın malı, 
Aqibət gör kimə qalı?! 
Mətahın dürdən bahalı, 
Neynim, xiridarın yoxdur. 
  *** 
Qurban, dostu-qonağımız, 
Hanı eyvan-otağımız? 
Pozulub bağça-bağımız, 
Alma, heyva, narın yoxdur. 
  *** 
 
 
 
 
 
 
 
 
63 
 
      KEÇDĠ 
 
Gördüm mələklər xasını, 
Bir sona sallandı, keçdi. 
Baxdım günəş camalına, 
Ürək alovlandı, keçdi. 
  *** 
Gah güldürdüm, gah ağladım, 
Sinəmi çarpaz dağladım. 
Yalvarıb ümid bağladım, 
Qalxıb ucalandı, keçdi. 
  *** 
Dolandım solu-sağına, 
Üzüm sürtdüm ayağına. 
Dedim: bax sinəm dağına, 
Baxmadı, allandı keçdi. 
  *** 
Ərz etdim, ərzim almadı, 
Didəmin yaşın silmədi. 
Söylədim dərdim bilmədi, 
Acıqlı yollandı keçdi. 
  *** 
Xəlq olub insan təhrində, 
Bir qulam yarın qəhrində. 
 
64 
 
Qərq oldum qəmin bəhrində, 
Bir müddət dolandı, keçdi. 
  *** 
   Qurban, səndə laf olarmı? 
   Qəlbi xain saf olarmı? 
   Gözəldə insaf olarmı? 
   Səlbi sığallandı, keçdi. 
  *** 
 
 
 
 
    VURURSAN  
 
Sitəmkarsan, sən sinəmə, 
Yara pünhandan vurursan. 
Gahdan aşkar aləm görür, 
Ara pünhandan vurursan. 
  *** 
Kəskindi, müjganın almaz, 
Ox vurar yara sağalmaz. 
Zülfün əqrəb, əfsun almaz, 
Mara, pünhandan vurursan. 
 
65 
 
  *** 
Qəmdən boynum bükdürürsən, 
Didəm yaşın tökdürürsən. 
Zülmkarsan, çəkdirirsən, 
Dara, pünhandan vurursan. 
  *** 
Daş ürəkli, a qəlbi təng, 
Axır qanım irəng-irəng. 
Kamil ovçu, süzən tüfəng,  
Vura, pünhandan vurursan. 
  *** 
Qurban qurbandı qaşlara, 
Yanındakı yoldaşlara. 
Yaxdın canım ataşlara, 
Hara pünhandan vurursan.  
                            1899 
 
 
          KĠMĠ 
 
Xaldı, düzülüb hər maçın, 
Üzə dürdanələr kimi. 
Tökülübdü çin-çin saçın, 
Görəndə minalar kimi. 
 
66 
 
  *** 
Səni görəndən bəridi, 
Yandı ürəyim, əridi. 
Əqlim sərdə sərsəridi, 
Oldum divanələr kimi. 
  *** 
Dağın canda qaldı nişan, 
Halımı etdin pərişan. 
    Ciyar hazar oldu şan-şan, 
    Şandakı xanalar kimi. 
  *** 
    Qurban, yalvar yara bir bax, 
    Sızıldaşır yara bir bax. 
    Bu beymürvət yara bir bax, 
    Dinir əfsanələr kimi. 
  *** 
 
 
 NĠYƏ DÖNDÜ? 
 
Bir dön, bəri, ərzimi al, 
Üzün məndən niyə döndü? 
Yoxsa yatıb gur taleyim, 
Üzün məndən niyə döndü? 
 
67 
 
  *** 
Gül üzünə mail oldum, 
Dərdindən saralıb-soldum. 
Qara bulud kimi doldum, 
Üzün məndən niyə döndü? 
  *** 
Qəmzən ox, qaşın kamandı, 
Ölürəm, ay yar, amandı. 
Bu canım sənə qurbandı, 
Üzün məndən niyə döndü? 
  *** 
Dərdimi dedim loğmana, 
Dedi: danışma əfsanə. 
Ağlıyaram bir zamana, 
Üzün məndən niyə döndü? 
  *** 
Əzəldən baxtım qaradı, 
Ümidim gələn haradı?! 
Yazıq Qurban füqaradı, 
Üzün məndən niyə döndü? 
  *** 
 
 
 
 
68 
 
      HƏSRƏT 
 
Qaqqıldaşıb, gülüşənlər, 
Mən çəkirəm nalə, həsrət. 
Qəmnən bağrımı deşənlər, 
İstər canım ala həsrət. 
  *** 
Yara yoncuyub, yalvaram, 
Bəlkə bu dərddən qurtaram. 
Şan üstündən sızıldaram, 
Necə zənbur bala həsrət. 
  *** 
Gəl pünhan deyib-danışaq, 
Küsdürübsən bir barışaq. 
Titrər buxaq, bədən yumşaq, 
Etdim bu xəyala həsrət. 
  *** 
Durna telli, quş avazlar, 
Qatarlanıb quba-qazlar. 
İnsaf edin gəlin-qızlar, 
Qurban, çək dal-dala həsrət. 
                                          1924 
 
 
 
69 
 
          CEYRAN 
 
Qaşın kaman, kipriyin ox, 
A gözləri ala ceyran. 
Gül üzündən şərmi-sardı, 
Xəcil olur lala, ceyran. 
     *** 
Öpüm gülgəz yanağından, 
Bəyaz billur buxağından, 
           Əmim qaymaq dodağından, 
  Yetir məni bala, ceyran. 
        *** 
  Sən gül, mən bülbül həvəsdi, 
  Ölürəm, bu sitəm bəsdi, 
  Qurbana eylə sən qəsdi, 
  Qoynunda daldala, ceyran. 
                             1907 
 
 
 
 
 
 
 
70 
 
      KƏKLĠK 
 
Ay Salatın, bir bəri bax, 
Baxım gözəl gözə, kəklik. 
Doğra bağrım kababa tax, 
Sal ataşa, közə, kəklik. 
  *** 
Gəl üzünə tutma pərdə, 
Əqil gedib, yoxdur sərdə. 
Səni görən aşıq dərdə, 
Çətin-çətin dözə, kəklik. 
  *** 
Tərlan baxışına heyran, 
Mən xəstəyəm, sənsən loğman. 
Qurban canın eylər qurban, 
Üzün sürtsə üzə, kəklik. 
  *** 
 
 
 
 
 
 
 
71 
 
       KƏKLĠK 
 
Gündə yaz min can sadağa, 
Sən kimi canana kəklik. 
Həsrətəm mən danışmağa, 
Danış deyim: can, a kəklik. 
  *** 
Ala gözlüm sən beləsən, 
Yanağı gülsən, laləsən. 
Cəmi gözəldən əlasan, 
               Bir də yetəm sana kəklik. 
   *** 
Qurqal saçın aralanmış, 
Elə bil ay paralanmış, 
Ağ əllərin hanalanmış, 
Yoxsa batıb qana kəklik?! 
  *** 
Qurban vəsfini söyləsə, 
Eşidənlər düşər bəsə. 
And içib, qəsəm eyləsə, 
Yazırlar yalana, kəklik. 
   *** 
 
 
 
72 
 
          VAR 
 
Qəmli könül şad olarmı? 
Əlbət, dərdi-məlalı var, 
Yıxıbsan, abad olarmı? 
Canım xəstə, nə halı var. 
  *** 
Kəklik, kətanın, Gülgəzin, 
Bənövşə, Qönçə, Nərgizin. 
Səndə bir bax, hansımızın, 
Yaxşı boyu, sığalı var. 
  *** 
Ya çoxumdu, ya azımdı, 
Sizə bu can niyazımdı. 
Demək, mənə nə lazımdı, 
Arif bilər, kamalı var. 
  *** 
Duran gözəlllər şahının, 
Gülli-aləm pənahının. 
Şamaxının, Sürahının, 
Səndən doğru sualı var. 
  *** 
Ariflər söz deməz naşı, 
Tanıyar gövhəri-qaşı. 
 
73 
 
Sağ olsun qohum-qardaşı, 
Nə ki, eli, mahalı var. 
  *** 
Söylə, baxım haralısan?  
Nə möhnətli, yaralısan? 
Hansı yola varalısan, 
Dur get, bizdən aralı var. 
  *** 
Qalan payı bəstənizdə, 
Düşən mənəm xəstəniz də, 
Sürbənizdə, dəstənizdə, 
Qurban ovçu, maralı var. 
   *** 
 
 
 
 
 
 
 
 
 
 
 
 
74 
 
 HALAL EYLƏ 
 
Ana, billah dura bilməm, 
Mən bağrı daş, halal eylə. 
Yardan ayrı didələrim, 
Tökür qan-yaş, halal eylə. 
  *** 
Qəm məni adlandıracaq, 
Canımdan usandıracaq. 
Axır bir gün yandıracaq, 
Məni atəş, halal eylə. 
  *** 
Qurbanam, qəm qəddim əyib, 
Sinəmə hicran ox dəyib. 
Əmi, dayı, dost-müsahib, 
 Qohum-qardaş, halal eylə. 
                    Göyçə mahalı 
 
 
 
 
 
 
 
75 
 
BÜLBÜLLƏRĠNƏN 
 
Xara qismət oldu güllər, 
Sən ağla bülbüllərinən. 
Götür qələm,bağla dəftər, 
Nəzmə çəkib dillərinən. 
   *** 
Bax ətrafa solu-sağlar, 
Həmi bağça, həmi bağlar. 
Sözüm ağlar, gözüm ağlar, 
Aylarınan, illərinən. 
  *** 
Qurban, söylə nə adətdi, 
Bu qəm sənə kifayətdi. 
İbadətdi, ziyarətdi, 
Qayıt görüş ellərinən. 
1906 
 
                            
 
 
76 
 
 
 
 
 
 
 
 
 
 
 
 
 
 
 
 
 
 
77 
 
            GETMƏ 
 
Gözəllər karvanı yola düzüldü, 
Kəpəzin kəkliyi, maralı getmə. 
Gözlərin süzüldü, canım üzüldü, 
Qoyub məni dərdli, yaralı getmə. 
  *** 
Bir dərd ürəyimdə var üzdü canım, 
Bir də qəsd eylədi yar üzdü canım. 
Bülbüləm, gül üstə xar üzdü canım, 
Bir qönçəsən səni xaralı getmə. 
  *** 
Qurbanam, dərd qoydun azarım üstə, 
Bir də güzar eylə güzarım üstə. 
Mən öləndə bir gəl məzarım üstə, 
Sən allah, yar ötüb aralı, getmə. 
 
 
 
 
 
 
  
 
78 
 
          BĠR-BĠR  
 
Qəməruz, qadanı bu canım alsın, 
Sallanıb gələndə otağa bir-bir. 
Diləfruzun şöləsində dolansın, 
Olsun pərvanələr sadağa bir-bir. 
 *** 
Gözə qoruq yoxdu, dilə qadağa, 
Canım o gözlərə qurban, sadağa. 
Şəhdi-bal süzülüb dilə-dodağa, 
Öpdükcə xal düşər buxağa bir-bir. 
  *** 
Yaşmaq altdan o tər buxaq görünər, 
Siyah tellər kalağaya bürünər. 
Onu görən xəstə olar, sürünər, 
Məcnun olub düşər bu dağa bir-bir. 
  *** 
Günəş də axtarır mahi-təbanı, 
Qırmızı gül yanağından utanı. 
Öldür, qurtar, xəstə qoyma Qurbanı, 
Qohum-qardaş gəlsin sorağa bir-bir. 
Mərdanlı kəndi 
 
 
 
79 
 
  AL ÜSTƏN-ÜSTƏN 
 
Başına döndüyüm telli Şamama, 
Dərdim çoxdu mənim al üstən-üstən. 
Qaşların qələmdi, alır canımı, 
Nə əcəb düzülüb tel üstən-üstən. 
        *** 
Dürr kimi düzülüb üzə xalların, 
Bəzənib qızıla ağ barmaqların. 
Əmən ölməz sənin dil-dodaqların, 
Əzilibdi şəkər bal üstən-üstən. 
   *** 
Qurbanın canısan, həm ciyarısan, 
Cənnət bağçasının alma, narısan. 
Mən öləndə bir qədəm bas barı sən, 
Sallan keç, qəbrimin gəl, üstən-üstən. 
    *** 
           
 
 
 
 
 
 
80 
 
         QOġA-QOġA 
 
Nazlı yar bağçanı seyr edib gəlir, 
Tutubdu dəstində gül qoşa-qoşa. 
Bad əsəndə zülf bənzəyir sünbülə, 
Ayna qabağında tel qoşa-qoşa. 
       *** 
İki gözəl gördüm, biri Səlbinaz, 
Yeriyəndə yerə eylər qəmzə, naz. 
Mələk mənzər, şirin dilli, xoş avaz, 
Düzülüb üzünə xal qoşa-qoşa. 
   *** 
Bu Qurbanın nələr gəldi başına, 
Rəhmin gəlsin gözlərimin yaşına. 
Yandırdın canımı eşq ataşına, 
Bu odu sinəmdən al qoşa-qoşa. 
                                    1890 
 
 
 
 
 
 
 
81 
 
                PƏRĠ 
 
Kitablar aradım, gəzdim dünyanı, 
Yoxdu sənin kimi gözəl can, Pəri. 
Xaliq xəlq etməyib qeyli-bəladan, 
Sən tək huri, mələk, nə qılman, Pəri. 
   *** 
Şəkli şəbahətdə qeyri təhərsən, 
Hüsnü vücahətdə şəmsi-qəmərsən, 
Qan ağlaram hər yadıma düşərsən, 
Ağlar didələrim tökər qan, Pəri.  
   *** 
Dərd-qəmim taladıb-ürəkdə məlal, 
Etməz gözlərimdən firqəti-xəyal. 
Dərdim çoxdu deyim yaz dəftərə sal, 
Neçə ki, zülfünə yoxdu san, Pəri. 
   *** 
Bağ bənzəməz hərgiz behişt bağına, 
Sar yaraşmaz qoysan tərlan yerinə. 
Qəm dəryadı, qərq olmuşam dərinə, 
Təlatüm eyləyir min tufan, Pəri. 
  *** 
Göz axtarar, könül istər, çatmaz əl, 
Xidmətinə namə yazdım dil əfsəl. 
Qurban beynəvadı sal yadına gəl, 
Can mənim, can sənin, bir də can, Pəri. 
 
82 
 
        ƏVƏZĠNDƏ 
 
Gəl gözüm üstünə qoy qələmini, 
Ayaqla sinəmi yol əvəzində. 
Səcdə qılım qaşlarının tağına, 
Buxağın qoxlayım gül əvəzində. 
  *** 
Sözümün mətləbi, var təmənnası, 
İnciməsən olum cəddin fədası. 
Ləbinin şirəsi, kövsər badası, 
Qoysan əməm, şirin bal əvəzində. 
  *** 
Gözə yasaq olmaz, dilə qadağa, 
İran, Turan bir telinə sadağa. 
Xidmətində mən qul olum, sən ağa, 
Danışdır aşiqi qul əvəzində. 
  *** 
Sevgilim yan keçib dolanma qıyqac, 
Varın ayağına gəlib yoxsul, ac. 
Gəlmişəm qapına saili-möhtac, 
Ver alım sadağa, pul əvəzində. 
  *** 
Axtarsan Qurbanı düşməz əlinə. 
Nə deyim bimürvət qıza, gəlinə. 
Qoymadı əl çəkim sona telinə, 
Cumdum dəryalara göl əvəzində. 
 
83 
 
        ġĠRĠN-ġĠRĠN 
 
Vəhşi maral kimi gəzir səhrada, 
Ovçu, bax dalınca yan şirin-şirin. 
Nə buyursan mənim üçün xoş gəlir, 
Qoy mən deyim sənə can, şirin-şirin. 
   *** 
Gül üzün görəndə könül şad oldu, 
Möhnət artdı, dərdim genziyad oldu. 
         Ey pərvana, sənə qismət od oldu, 
         Düşüb ataşlara yan, şirin-şirin. 
  *** 
         Sən gedən yollara qurban düzülsün,  
         Gəlin qulluğuna qılman düzülsün. 
Sən canın bəri bax bu can üzülsün, 
Qoy axsın didəmdən qan, şirin-şirin. 
   *** 
Apardı sərimdən əqli-huşumu, 
Ahi-fəqan eyliyibsən işimi. 
Zarıncı halınan qoyum başımı, 
Verim sinən üstə can, şirin-şirin. 
   *** 
Dünyanı yaradan asan yaratdı, 
Neçə min dərdlərə dərman yaratdı. 
Aşiqi gözələ qurban yaratdı, 
Qurbanı qurban et sən, şirin-şirin. 
 
84 
 
     BÜRÜNMƏ 
 
         Hüsnünə aşiqəm, doğru söz, inan, 
           Yaşınma, sevgilim, barı bürünmə. 
           Bülbül tək çəkirəm qəhri-zimistan, 
Fəsli-gülün növbaharı, bürünmə. 
  *** 
Yolunda sadağa elərəm canım, 
Könlüm istəklisi, a din-imanım. 
Yüz nazınan dur, başına dolanım, 
Töküb gərdəninə marı, bürünmə. 
  *** 
Məhəbbət eşqilə bəladır-bəla, 
Görən camalını gəlir zəvala. 
Adətim qəm-möhnət, çəkirəm nala, 
Çox eylərəm ahu-zarı, bürünmə. 
  *** 
Ölsəm, usanmaram sən kimi candan. 
Yoxdur qorxum hərgiz tiği-üryandan, 
Oxla bu sinəmi əbrü-kamannan, 
Öldür məntək günahkarı, bürünmə. 
  *** 
Bu beymürvət zalım, bu qədirbilməz, 
Mən ağlaram, o dindirib güldürməz. 
Iltimas eylə sən, amandı, Gülgəz, 
De Qurbanın ümidvarı, bürünmə. 
 
85 
 
       NƏDƏNDĠ? 
 
Tuti dilli, gül əndamlı, can alan, 
Götürmürsən o yaşmağı, nədəndi? 
Gözlərin gözümə baxır mehriban, 
Qaşların qəsd eylər, yağı nədəndi? 
   *** 
Könül mail oldu sən kimi cana, 
Camalın bənzəyir mahi-tabana. 
Eşqin  atəşinə yanır pərvana, 
Gəzdirirsən bu çırağı, nədəndi? 
   *** 
Göz yaşımnan xidmətinə bir nama, 
Dedim: yazım şərhi gəlmir tamama. 
Sədrin üstə bəslədiyin şamama, 
Gərdəndə zülflərin tağı, nədəndi? 
   *** 
Yoxsulam yanında varı görəndə, 
Xəstəyəm, bağında narı görəndə. 
Tərlan iqbalında sarı görəndə, 
Könlüm olur qəm otağı, nədəndi? 
   *** 
Qurban, bu dünyada gözəl çoxdu, çox, 
Hər birindən dəyib sinənə min ox. 
Sızıldar yaralar, eylərəm ox-ox! 
Demirsən sinənin dağı nədəndi?       
 
86 
 
   NƏ DEYĠM? 
 
O maral baxışlı, sərxoş duruşlu, 
Mina boylu, gül bədənə nə deyim?! 
Ürəyim eşqindən yandı, alışdı, 
Yön çevirim, o gedənə, nə deyim?! 
  *** 
Sənin dərdin mənim qəddim əyibdi, 
Güllə sözün ürəyimə dəyibdi. 
Mənə nöqsan, sənin üçün eyibdi, 
Sirr verirsən hər yetənə, nə deyim?! 
  ***  
Aşıq Qurban, yar bətnində məzə nə? 
Yoxdu vəfa tüfənginə, nizənə. 
Saz alışdı, əldə yandı təzənə, 
Aşığına zülm edənə nə deyim?! 
         *** 
 
 
 
 
 
 
 
87 
 
        DÖNƏ-DÖNƏ 
 
Gecə-gündüz ismin etməm fərəmuş, 
Dilimdə əzbərdi, ay dönə-dönə. 
Şəmi rüsxarına pərvanə kimi, 
Desinlər gözəldi, ay dönə-dönə. 
   *** 
Dostum düşmən oldu, hamısı bax-bax, 
Söylədi bədimə hamısı bax-bax. 
Qəm bəhrində könlüm gəmisi bax-bax, 
Necə sinə gərdi, ay dönə-dönə. 
   *** 
Qurbanın göz yaşı axdı sel oldu, 
Eşqin ataşına yandı kül oldu. 
Sən burdan gedəli neçə il oldu, 
Dözmək də hünərdi ay dönə-dönə. 
   *** 
 
 
 
 
 
 
 
88 
 
 BAġINA DÖNDÜYÜM 
 
Yorğun maral kimi baxma uzaqdan, 
Sallanıban gəl, başına döndüyüm. 
Əyninə geyibsən bərnosdan cəfgən, 
Qolunda var pul, başına döndüyüm. 
  *** 
Başına örtübsən ala şamaxı, 
Gözəllər xasısan, şahların şahı, 
Çapıb könlüm evin etmə günahı, 
Lütf et könlüm al, başına döndüyüm. 
  *** 
Artırma dərdimi etmə ziyada, 
Pərvana cismimi yandırma oda, 
Məni görcək pünhan durma daldada, 
Danış, söylə, gül, başına döndüyüm. 
  *** 
Qulaq verin bu Qurbanın ahına, 
Canım qurban kaman qaşın oxuna. 
O şux məmələrin gətir yaxına, 
Əmim, öldüm, bal, başına döndüyüm. 
   *** 
 
 
 
89 
 
    YADIMA DÜġDÜ 
 
Vəhşi maral ilə gün batan çağı, 
Qəfil görüşdüyüm yadıma düşdü. 
Vurdu bu sinəmə süzən gülləsin, 
Ayrılıb keçdiyim yadıma düşdü. 
          *** 
Sallana-sallana gəlirdi suya,  
Canım qurban o qamətə, o boya. 
Buxağın şöləsin bənzədib aya, 
Xəyala düşdüyüm yadıma düşdü. 
   *** 
Bəzənmişdin ətlaz ala, qumaşa, 
Eləmədim bir boyuna tamaşa. 
Eşqin şöləsindən yandım ataşa, 
Yanıb alışdığım yadıma düşdü. 
   *** 
Qaçırdım bir şux tərlanı əlimdən, 
Bülbül kimi cida düşdüm gülümdən. 
Yanıqlı ürəkdən, dərdi dilimdən, 
Deyib danışdığım, yadıma düşdü. 
   *** 
Qurban dərsin aldı qəm dəftərindən, 
Qəvvas kimi girib gəzdim dərindən. 
Ləl cəvahirat dəryalarından, 
         Dürr-gövhər seçdiyim yadıma düşdü. 
 
90 
 
  BUYURDU 
 
Mərifət eyləynən, lətif dilinən, 
Ərz elədim o canana, buyurdu. 
Bülbül necə oynar bağda gülünən, 
Mən yalvardım bir nişana, buyurdu. 
   *** 
Arif olan bilib mətləb qanar de, 
Gördüm məhəbbətdən meyli kənar de. 
Aşiq olan eşq oduna yanar de, 
Ya Səməndər, ya pərvanə, buyurdu. 
   *** 
Qəvvas gəzər dəryaları dərindən, 
Üzə çəkər tək-tək var-gövhərindən, 
Dost gərəkdi keçə canı-sərindən, 
De gözləsin bir zamana, buyurdu. 
   *** 
O nəcib zadədi, cinsi-cismi pak, 
Ləhmində, ləhcədə şirin xoş idrak. 
Bir kəlmədən qeyzə gəldi qəzəbnak, 
Qəhr elədi hökmrana, buyurdu. 
   *** 
Dedi: fikrim bir dəryadı, yüz ada, 
Qurban, qəmdən kimdir olan azada?! 
Göz yaşından yüz min ərzə yazsa da, 
Versə keçməz bu divana, buyurdu. 
 
91 
 
       KEÇDĠ 
 
Ey nazənin, səndən ayrı düşəli, 
Dolandı nə müddət, zamana keçdi. 
Eşqin atəşindən yanıram, bəli, 
Biləsən könlümdən daha nə keçdi! 
           *** 
Qaçmaq olmaz qəza, qədər tuş gəli, 
Kim bilir başına, var nə iş gəli, 
Acı kəlmən mənə güldən xoş gəli, 
Bir sözün güllə tək bu cana keçdi. 
   *** 
 
Qurbanam, haqqıma olmadım ası, 
Çalxanır könlümdə eşqin dəryası. 
Ayrılıq oxunun hicran yarası, 
Qaldı sinəm üstə nişanə keçdi. 
                      1893 
 
 
 
 
 
 
92 
 
  DƏRMAN YOXDU 
 
Əzbərdi dilimdə ismin oxunur, 
Biri heydi, biri seydi, biri nun. 
Möhnətindən qəddim ikiqat oldu, 
Biri daldı, biri yeydi, biri nun. 
   *** 
Sinəmə çəkmisən dağ üstən dağı, 
Cismimi yandırır hüsnün çırağı. 
Oldu könlüm üç gözəlin müştağı, 
Həsrətiyəm, dolanıram, birinin. 
   *** 
Düşüb oda yanhayan oldu bağrım, 
Çəkdi qəm-hicrandan qan oldu bağrım. 
Zənbur xanəsi tək şan oldu bağrım, 
Qurban xəstə, dərman yoxdu birinin. 
   *** 
 
 
 
 
 
 
 
93 
 
            GƏLSĠN 
 
İndi ki mən oldum qəmin tüccarı, 
Düzülsün qəflələr, barısa gəlsin. 
Olmuşam möhnətə, qəmə müştəri, 
Satsınlar, alıram varısa gəlsin. 
  *** 
İçmişəm zəhri mən, şərbət cam içi, 
Olub mənim könlüm dərdi-qəm içi. 
Bu qəm dəryasına oldum gəmiçi, 
Tərtər, Araz, bu çaylarısa gəlsin. 
   *** 
Yanır ürək gəlir zəbana hey-hey, 
Qərq oldum möhnətə, fəqanə hey-hey. 
Qurban deyir: xeyli zəmanə hey-hey, 
Mənə həmdəm bu dağlarısa gəlsin. 
                                      1905 
 
 
 
 
 
 
94 
 
         YOXDU, YOX 
 
Ağa, şikayətim var qulluğunda, 
Zərrəcə sözümdə yalan yoxdu, yox. 
Göstərdim cərraha, təbib, loğmana, 
         Dedilər: bu dərdə dərman yoxdu, yox. 
 
Yardan ayrı dözə bilməm neyliyim, 
Alışır dahanda odlanır dilim. 
Bu dərdin dərmanı ölümdür, ölüm, 
Sağlığımda daha güman yoxdu, yox. 
  *** 
Kərəm qılıb mətləbləri bitirən, 
Həsrətləri bir-birinə yetirən. 
Bu Qurban ölübdür yoxdur götürən, 
Yuyub məzarına qoyan yoxdu, yox. 
                                             1890 
 
 
 
 
 
 
 
95 
 
          GƏZĠRSƏN 
 
A zülmkar, a nəinsaf, a zalım, 
Sənsən ahu, dağ maralı, gəzirsən. 
Bir sən idin, bir mən, can qadan alım, 
İndi olub gör haralı gəzirsən. 
   *** 
Qaydadır dost-dostdan küsüb, barışmaq, 
Söhbət edib, gülüb, deyib, danışmaq. 
Yaraşmaz yad olub, yar, ayrı düşmək, 
Niyə məndən çox aralı gəzirsən?! 
   *** 
Əgər günahkaram elə divanım, 
Öldür özün, sənə halaldır qanım. 
Qurban bir xəstədir, üzüldü canım, 
Eyləyirsən yüz yaralı, gəzirsən. 
  1920 
 
 
 
 
 
                     
 
96 
 
               OLUR 
 
Ömrün əvvəlində növbahar kimi, 
Təzə bostan kimi tağı-tağ olur. 
Könül cur eyləyir tərlan quş kimi, 
Gündə yüz şikarı ovlamaq olur. 
  *** 
Qıza nişan, ad olanda ay bəşər, 
Məmə qaynar, cəsətində qan coşar. 
Görüşdükcə öz yarıyla öpüşər, 
Ayrılınca gülüb oynamaq olur. 
  *** 
Gecə billur bədən, ağ mərmər kimi, 
Zülf bürüyə ətrafını pər kimi. 
Maya nərə, nər mayaya nər kimi, 
Könül çağı görsə, o da çağ olur. 
  *** 
Məlul könlüm heç açılmaz, al olmaz, 
Zənbur çəksə qəlp çiçəkdə bal olmaz. 
İki arvad heç allanmaz, al olmaz, 
Kimə açıq tutsa qovlamaq olur. 
  *** 
Qurbanam, kür taleh, ay qara baxdım, 
Qəmin dəryasına qərq oldum, axdım. 
Həm bağça becərdim, həm bağa baxdım, 
      Gül solanda bülbül baydamaq olur. 
 
97 
 
   MƏNƏM, MƏN 
 
Sailəm, zailəm, zəliləm gözəl, 
Yoxsulam, xəcalət, varsız mənəm, mən. 
Hüsnü cəmalına mailəm gözəl, 
Pozulmuş bostanam, barsız mənəm, mən. 
  *** 
Mən səni sevmişdim baş ürəyimdə, 
Deyirəm, qalaydın kaş ürəyimdə. 
Həsrətin olubdu daş, ürəyimdə, 
Dayanıb dözürəm, arsız mənəm, mən. 
  *** 
Gözüm şəhla gözlərinə baxardı, 
Dərdi-hicran xəyalımdan çıxardı. 
Qocaldım, saqqalım vaxtsız ağardı, 
Qəm əlindən ixtiyarsız mənəm, mən. 
  *** 
Beyilqar mən oldum, ey şuxi dilbər, 
Hüsnünə tamaşa edir mələklər. 
Var səndə vəfadan, iradə, əsər, 
Belə məlum etibarsız mənəm, mən. 
   *** 
Ərzi-halım deyim, ey nazlı pəri, 
Gözlərim gözünə oldu müştəri. 
Leylisiz Məcnunam o vaxtdan bəri, 
Qurbanam, doğrusu, yarsız mənəm, mən. 
 
98 
 
     ĠNDĠ 
 
Uzaq saldı gərdiş, çərxi-zəmanə, 
Düşdü xəyalıma haralar indi. 
Könlümün mövsümü döndü xəzana, 
Solub gül-nərgizi saralar indi. 
  *** 
 Nə cəfalar çəkdim cananım belə, 
Rəhm eyləyib çeşmim yaşını silə. 
Bülbül fəqan eylər xar qonub gülə, 
Xoryat dəyib bağa, aralar indi. 
  *** 
Qurbanam, firqətim, var ahu-zarım, 
Bilən yoxdu, artır dərdi-azarım. 
Nagah sizin elə düşdü güzarım, 
Təzələndi köhnə yaralar indi. 
  *** 
 
 
 
 
 
 
 
99 
 
    DALDALANMADIM 
 
Səndən ötrü cavan ömrüm çürütdüm, 
Sinəndən öpmədim, daldalanmadım. 
Tutmadım yasəmən zülfün oxundan, 
Arxanca getmədim, daldalanmadım. 
   *** 
Qərq oldum girdaba, qəmin bəhrinə, 
Giriftaram zülflərinin təhrinə. 
Könül, heç qalxmadın şadlıq seyrinə, 
Nə gözdən itmədim, daldalanmadım. 
   *** 
Mən səni sevmişdim qövlü-bəladan, 
Bitmədi mətləbim ərşi-əladan. 
Qurban yazıq həsrət getdi dünyadan, 
Əlindən tutmadım, daldalanmadım. 
                      1890 
 
 
 
 
 
 
 
100 
 
      ĠNDƏN BELƏ 
 
Ha dedim əllini, oldu sədhəzar, 
Neynər səksən, doxsan, yüz indən belə. 
Təlatüm eylədi çeşmim dəryası, 
Canım, cismim qərq ol, üz indən belə. 
   *** 
Qəm leşkəri gəldi nihan yetişdi, 
Eylədi könlümü viran yetişdi. 
Ömrümün bürkünə xəzan yetişdi, 
Açılmasın qəmli yaz indən belə. 
   *** 
Kimdir məskən edib qala dünyada, 
Düşmüşəm qoyxaya, qala dünyada. 
Yazıram yadigar qala dünyada, 
Dərdimi dəftərə yaz indən belə. 
   *** 
Uçurtdun tərlanı, bazı görmədin, 
Saraldı günəşin,  yazı görmədin. 
Qurban, sən ki, Səlbinazı görmədin, 
Ağla, Səlbi deyib, gəz indən belə. 
1920 
 
 
 
101 
 
             TAPILMAZ 
 
Deyim bir-bir, yaz dərdimi, sən, qələm, 
Bilinməz hesabı, sanı tapılmaz. 
Bağla dəftər, çox eyləmə naz, qələm, 
Ələ düşməz bu dastanı, tapılmaz. 
    *** 
Şərik ol dərdimə, sən də bir yara,  
Yüz min olub bu sinəmdə bir yara. 
Yalvarıram, yoncuyuram, bir yara, 
Şirin dilnən, bir nöqsanı tapılmaz. 
   *** 
Arif özü bilər, mətləbi qanan, 
Yoxdu mənim kimi eşqindən yanan. 
Könlüm istəklisi, sən kimi canan, 
Yüz il gəzsən bu dünyanı, tapılmaz. 
 
Qurbanı olduğum gəl bir insafa, 
Nə bilər qədrini çəkməyən cəfa. 
Seçər dürrü, versən qoca sərrafa, 
Belə əhmər, kövhər-kanı tapılmaz. 
   *** 
Kəsmə nəzərini bu xətti-çaldan, 
Xəstəyəm, ölürəm, düşmüşəm haldan. 
Baş alıb gedərəm sizin mahaldan, 
Axtararsan bu Qurbanı, tapılmaz. 
 
102 
 
               MƏNĠ 
 
Özü bir laşərik, qadiri-sübhan, 
Bağışla, o minbir bir ada məni. 
Ruh ikən xalq edib, cismə can verən, 
Ölmüşəm təzədən yarada məni. 
  *** 
Xaliqi kainat, kani- kəramət, 
Dərgahında duram ola icabət. 
Hörməti pak olan, nəsli-nəcabət, 
Yetirə mətləbə, murada məni. 
  *** 
Zəifi-zəliləm, çoxdur günahım, 
Sidqilə sığındım sənsən pənahım 
Ya şahların şahı, ya qibləgahım, 
Saxla, qoyma qəmli arada məni. 
  *** 
İncimərəm dost yolunda ölümnən, 
Eləmişəm bu ilqarı dilimnən. 
Nə olar, sevdiyim tuta əlimnən, 
Əylənə, bir məclis qura da məni. 
  *** 
Qurban, bu xiyali, bu təşvişinən, 
Yandırar, nə ki, dəmir şişinən, 
Vurub ağac-daşnan, keşhakeşinən, 
Buyura  zülmətə iradə məni. 
 
103 
 
         MƏNĠM 
 
O şəhla gözlərin, üstə hilal qaş, 
Düzüb nizamınan fərmanım mənim. 
Kəc baxışın hərdən dara çəkdirir, 
Buyursan eliyər divanım mənim. 
   *** 
Görəndə zülflərin misalı cəllad, 
Dolanır hər yanda alması-şümşad. 
Zülmündən, qəhrindən çəkirəm fəryad, 
Ərşə çıxır ahı-fəğanım mənim. 
   *** 
Bir qulaq ver qoy dərdimi danışım, 
Mənə düşmən olub dostum, tanışım. 
İnsaf elə, qoyma yanıb-alışım, 
Mürvətə gəl, odlu zəbanım mənim. 
   *** 
Quruyubdu odlu çaylar oldu qum, 
Sel tək axıb dəryalara doldu qum. 
Başına dolanım, qurban olduğum, 
Təbibim, loğmanım, dərmanım mənim. 
   *** 
Aşiqinəm, yox dilimə qadağam, 
Qovlama qapıdan, qulam, qonağam. 
Qurbanam, niyazam, qurban, sadağam, 
Demişəm canana bu canım mənim. 
 
104 
 
                         ÜÇÜN 
 
Sahibi səltənət, şirin tərəc can, 
Bir qədər qayğıya qal Qurban üçün. 
Könlüm istəklisi, a dost, mehriban, 
Özünü zəhmətə sal, Qurban üçün. 
   *** 
Dost zəhmətin dostu mehriban çəkər, 
Zatı kəmlər, pünhan ötər, yan çəkər. 
Dar günündə kara gəlməz, can çəkər, 
Ərkinən yazıram al, Qurban üçün. 
   *** 
Canım xəstə düşüb, ürəyim üzgün, 
Hər günüm bir ildi, dəqiqəm yüz gün. 
Ağıldan cəm ola, kamaldan düzgün, 
Yolunda oymuşam mal, Qurban üçün. 
   *** 
Bəxtim ola kəskin, sözüm işləyə, 
Ariflər bəyənə, görən xoşduya. 
Bir mən desəm, o götürüb beş deyə, 
Lazım deyil qoyxa-qal, Qurban üçün. 
   *** 
Bir sümükdən xırda, sağrıdan qalın, 
Əmən cavan ola, ləbinin balın. 
Sərim sadağası, bir əhli-halın, 
Dinəndə can deyə çal, Qurban üçün. 
 
105 
 
           AXTAR BĠZƏ 
 
Ta bustan vaxtıdı könlüm istəyir, 
Bəradər dağlardan qar axtar bizə. 
Əl dəyməmiş, dərilməmiş budaqlar, 
Bağbanlar bağından nar axtar bizə. 
   *** 
Canım xəstə düşüb ürəyim əsir, 
Dərman can təzələr, sərfəni kəsir. 
Bir topuqdan yoğun, bir qızdan qısır, 
Bir sarğıdan hamar yar axtar bizə. 
   *** 
Onu da görürsən, məni də demə, 
Ağarıb saqqalı onun da demə. 
Nə sində, simada, sinin də demə, 
Olsun namus səndə, ar axtar bizə. 
   *** 
Bir lətif əndamlı, bir əsil insan, 
Mərifətdə kamil, simi-zənaxdan. 
Şəkərdən, əsəldən, şirin zülaldan, 
Bir ləbindən kövsər yar axtar bizə. 
   *** 
Dərdli Qurban belə hədyan söyləmə, 
Ölürsən bu halda dərman söyləmə. 
Nə təbib axtarma, loğman söyləmə, 
Alimsən elmindən kar axtar bizə. 
 
106 
 
        MƏNĠ 
 
Mədanı mürvət, səxavət kanı, 
Üzüb qəmi hicran bəradər məni. 
Mərizəm olmasa, təbibi-loğman, 
Hərgiz şəfa tapmaz, yara dərmanı. 
  *** 
Yaralıyam, yar yarası ürəkdə, 
Saxlaram matəmi, yası ürəkdə. 
Budu könlüm təmənnası ürəkdə, 
Ara dərdi verə, ara dərmanı. 
  *** 
Qurban beynəvanı yar sala yada, 
Canımı yolunda eylərəm fəda. 
Ləbinin şəhdindən versə bir bada, 
Xizri kimi cavan yar edər məni. 
  *** 
 
 
 
 
 
 
 
107 
 
            MƏNĠ 
 
Bir bülbüləm, saldın indi qəfəsə, 
Giriftar eylədin bu naza məni. 
Yalvara-yalvara möhlət istərəm, 
Müxərrəs etginən bu yaza məni. 
   *** 
Gözlərin cəlladdı, zülflərin zindan, 
Göz götürməm nazlı yarın gözündən. 
Aç niqabı bir də götür üzündən, 
Çox da verməginən, ayaza məni. 
   *** 
Sınıqdı, könlümü etmə pərişan, 
Mənəm eşq oduna yanıb alışan. 
Qurban deyər, bülbül gülə sarışan, 
Qoynuna salginən bu yaza məni. 
   *** 
 
 
 
 
 
 
 
 
108 
 
       QADAN ALIM 
 
Bir söz deyim, gözəl, incimə məndən, 
Söyləyirsən yada sirr, qadan alım. 
Ölənədək hərgiz dönmərəm səndən, 
Ömür verdim bada, sir qadan alım. 
   *** 
Hənalı birçəyin üzə əfşandı, 
At qəmzən oxunu sinəm nişandı. 
Zülflərin görəndə nə pərişandı? 
Qoyma zülfün ada, sər qadan alım. 
   *** 
Bu gələnlər Səlbi, Sədət, Pəridi, 
Yandı bu qəlbimin yağı əridi. 
Qurban sevgisinə ümid varıdı, 
Oldu hər mətləbə sər qadan alım. 
   *** 
 
 
 
 
 
 
 
 
109 
 
               DAĞLAR 
 
Əzəl xilqətimiz torpaqdan, sudan, 
Sən bizə atasan, anasan, dağlar! 
Pərvəriş verirsən məhdi zəmində, 
Gah da məhv edirsən, fənasan, dağlar. 
   *** 
Çətindi sağalam, çoxdu azarım, 
Mətahım dürr mətah, yoxdu bazarım, 
Düşə, ya düşməyə bir də güzarım, 
Səfərdi, salamat qalasan, dağlar! 
   *** 
İnsaf, mürvət qalıb ixtiyarına, 
İman, ilqar bağla etibarına. 
Həsrət gözüm baxar bürcü-barına, 
Qüdrətdən yapılmış qalasan, dağlar. 
   *** 
Mən gedirəm, səndə qaldı nişanam, 
Qarışıb əhvalım, çox pərişanam. 
Bir kəsə söyləyib, nə danışanam, 
Sən bilib əhvalım qanasan, dağlar. 
   *** 
Baxıb seyrəngaha, qan ağlar gözüm, 
Bu qədər fərağa mən necə dözüm? 
Budur iltimasım, müxtəsər sözüm, 
Qurbanı gah yada salasan, dağlar. 
 
110 
 
 GÖRÜNMƏZ  
 
Hurilərin şahı, gözəlllər xası, 
Mələklər qılmanı hanı, görünməz. 
Sallanıb ərkinən, nazınan gəzən, 
Firəngin sultanı hanı, görünməz. 
  *** 
Əl götürüb aşağıdan doyan yar, 
Neştər vurub, bağrım başın oyan yar. 
Yazıq canım nişanaya qoyan yar, 
Gəzirəm dünyanı, hanı görünməz. 
  *** 
Bağban gərək barın qədrini bilə, 
Sərvan gərək nərin qədrini bilə. 
Zərgər gərək zərin qədrini bilə, 
Qurbanın cananı hanı görünməz. 
  *** 
 
 
 
 
 
 
 
111 
 
       BAXIġLARIN 
 
Nə durubsan bu canımın qəsdinə, 
Mənimlə qanlıdı o baxışların. 
Ox kipriyin bir-bir keçir sinəmdən, 
Apardı əqlimi qələm qaşların. 
  *** 
Gen dünya nədəndi dar olub mənə, 
Əlbət, qismət ahu-zar olub mənə. 
Başının zülfləri mar olub mənə, 
Hər biri bir yandan qarğı saçların. 
  *** 
Əlif qəddim əyib eylədin kaman, 
Alışdı ürəyim eşqinə inan. 
Qurban çox ah çəkir, eyləyir fəğan, 
Görəndə qəmzəli sallanışların. 
   *** 
 
 
 
 
 
 
 
112 
 
               ĠSPALKOMA 
                         (Zarafat) 
Bir neçə kəlmədə könül açan söz, 
Mən tərəfdən vəkil ol ispalkoma. 
Olarmı qanunda iki arvad almaq, 
Yalvarsaq verərmi yol, ispalkoma?! 
       *** 
Yoldaş olar yoldaş qeydinə qalan, 
Mənə rəhm eləyib yadına salan. 
Yoxdu bu şurada nə rüşvət, yalan 
Götürsə verərdik pul, ispalkoma. 
       *** 
Qönçə gül açılır, xara yaraşmaz, 
Bir şux gözəl, fərsiz yara yaraşmaz. 
Tərlan bir yuvada sara yaraşmaz, 
Kim desin bu dərdi, el, ispalkoma. 
      *** 
Arvad xoryad olsa, kişi dərd bilən, 
Arifə xoş gəlməz məcazı gülən. 
Layiqi-mərifət görə hər gələn, 
Qurban olar onda qul, ispalkoma. 
 
 
 
 
113 
 
              RÜSTƏM 
           (Qamışlı el şairi Rüstəmə) 
 
Məcnun –Leyli deyib, Fərhad-Şirini, 
Ağlar gəzər yana-yana, a Rüstəm. 
Axtarıram çox dəryada dərini, 
Bəlkə tapam bir nişana, a Rüstəm. 
   *** 
Vaqiyə görmüş tək, yuxulu sər-sər, 
Bu dərdi möhnətdən ürəyim əsər. 
Görən deyir olub dəli, dəngəsər, 
Fikir eylərəm hər bir yana, a Rüstəm. 
   *** 
Gedən getdi bir də gələrmi ələ, 
Ariflə bir sözdür, bu bir məsələ. 
Xəstə canım düşdü dərdə, müşkülə, 
Yetişmədi bir dərmana, a Rüstəm. 
   *** 
Vəfasız dostlara çox yazdım nama, 
İlqarı, imanı gəlmir nizama. 
Vədə elədilər sabah,axşama, 
Axır naqa oldu dana, a Rüstəm. 
   *** 
 
 
114 
 
Qurban, yoxdur balu-pərin uçmağa, 
Danışıb, gülüşüb könül açmağa. 
Həsrətəm səndəki xoş danışmağa, 
Bağrım dönüb laxta qana, a Rüstəm. 
1927 
      
           NƏĠNSAF 
 
Səbri-qərarımı kəsən zülmkar, 
Sənsən özün aşikarı, nəinsaf. 
Eşq odu sinəmdə müddəsil yanar, 
Heç baxmadın bizə sarı, nəinsaf. 
   *** 
Bir təzə növrəstə, cavan çağında, 
Çox gəzib dolandım solu-sağında. 
Xəstə canım həsrət qoydun bağında, 
Gizlətdin qoynunda narı, nəinsaf. 
   *** 
Dərd bilməzin hərgiz olmaz faydası, 
Bilməz nədir canda eşqin sövdası. 
Gözəlin adəti, gülün qaydası, 
Saxlayar köksündə xarı nəinsaf. 
   *** 
 
115 
 
Mən sənə aşiqəm, xeyli nə müddət, 
Görmədim səndə heç rəhmi-mürvət. 
Gəl kərəm üstünə elə mərhəmət, 
Danış xoş dilinən barı, nəinsaf. 
 
Gündüz ağlar, gecə həsrət çəkərəm, 
Gözlərimdən abu-leysan tökərəm. 
Dərdi-qəm əlindən boynum bükərəm, 
Gül tanrının baxtavarı, nəinsaf. 
   *** 
Dönüb əfsun almaz mara, vurubsan, 
Bağrım olub para-para vurubsan. 
Sinəmə sağalmaz yara vurubsan, 
Axır qanım, di gəl sarı, nəinsaf! 
   *** 
Çətin olub bu yaralar sağalmaq, 
Duruşun, baxışın hamı can almaq. 
Qurbana yetişdi vaxtsız qocalmaq, 
Bir gün sən olursan qarı, nəinsaf. 
1894 
 
              
 
 
 
116 
 
         YALVARIM 
 
Filankəsin qızı, deyirəm sənə, 
Məclisdə qandıra, saza, yalvarım. 
Yoncuyum dəftərə, kağız, qələmə, 
Deyim bir-bir dərdim yaza, yalvarım. 
  *** 
Yasaq yoxdu gözə, olmaz qadağa, 
Olsun canım sənə, qurban, sadağa. 
Sallana-sallana seyr elə bağa, 
Bülbül gülə, mən də yaza yalvarım. 
   *** 
Eşqindən titrəyər, ürəyim əsər, 
Olmuşam aşkara dəli, dəngəsər. 
Əl çəkmərəm ətəyindən müxtəsər, 
Çox olmasa, barı aza, yalvarım. 
   *** 
Baxışın tərlandı, gözlərin xumar, 
Sənə qurban dövlət, malım hər nə var. 
Ya bir əlac elə, ya öldür qurtar, 
Tabım yoxdu qəmzə, naza yalvarım. 
   *** 
Qaş qanar işarə, gözə nə lazım, 
Demək nəğmə, qəzəl, məzə nə lazım. 
Qurban ərz eləməz sizə nə lazım. 
Yaşıl, allı, quba qaza yalvarım. 
 
117 
 
            GÖRƏNDƏ 
 
Eşqindən olmuşam dəli, divanə, 
Xəstəyəm sinəndə narı görəndə. 
Könlüm şəmi, şöləsinə dolana, 
Oluram pərvanə narı, görəndə. 
   *** 
Düşübdü xəyalım yar sorağına, 
Canım dayanmadı qəm fərağına. 
Yetişib dolansam solu-sağına, 
Öpüb qucam, nazlı yarı görəndə. 
   *** 
Ayrılığın uzun, nəqli, hekayət, 
Yazdırmışam neçə nəzmə ibarət. 
Eləsəydim tellərinə ziyarət, 
Bağışlarsan günahkarı, görəndə. 
   *** 
Qovuşsa bayramdı, həsrətə həsrət, 
Görüşüb eyləsə bir şirin söhbət. 
Olar bir növrəstə, hadisə, işrət, 
Əmim qaymaq dodaqları, görəndə. 
   *** 
Qurbanam eylədim söz müxtəsərin, 
Fəhmi-fərasətdə, kamalda dərin. 
Sənsən müsəffası abı-kövsərin. 
Şirin ol əsəldən, arı görəndə. 
 
118 
 
          GƏZĠRƏM 
 
Heç kəs dost tutmasın fani dünyanı, 
Məkandan gəlmişəm, kanı gəzirəm. 
Gəştim sınıb, giribanda dolanı, 
Qərq olmuşam bu dəryanı gəzirəm. 
   *** 
Bu sirri xudadan kim olar agah, 
Qaldımı gör kimə mülkü məkəngah. 
Süleyman, İsgəndər, hanı Nadir şah, 
Yox onların bir nişanı, gəzirəm. 
   *** 
Gah saralıb, gah açılıb gül oldum, 
Bir nəinsaf sitəmkara qul oldum. 
Ürəkdən alışıb yandım, kül oldum, 
Ərz etməyə haqq divanı, gəzirəm. 
   *** 
Cavanlıqda qəmdən badə içmişəm, 
Yaman dərdə, bir bəlaya düşmüşəm. 
Dost yolunda canı-başdan keçmişəm, 
Nə tapılmaz bir dərmanı, gəzirəm. 
   *** 
Qurbanam çatmadım gövhəri-kana, 
Şur düşüb aləmə, güllü cahana. 
Oldum Məcnun sifət, dəli, divana, 
Axtarıram, o ziyanı gəzirəm. 
 
119 
 
           NĠġANƏSĠ 
 
Yağı gözlü, şux camallı Bilqeys, 
Düzdü gözəlllikdə hər nişanəsi. 
Huridi, qılmandı, ya mələk-pəri, 
Zülflərin görəndə pər nişanəsi. 
  *** 
Cəm olub kəmalı, ağlı başına, 
Nə vaxtıdı naməhrəmnən yaşına. 
Əgər çatsa on dörd, on beş yaşına, 
Olar gözəllərin sər nişanəsi. 
 *** 
Yoxdu bir bəşərdə bu hüsnü sürət, 
Aya xilal edir, şəmsə küdurət. 
Sahibi fərasət, əhli mərifət,  
Həyadan alnında tər nişanəsi. 
   *** 
Şirindi kəlməsi, xoşdu avazı, 
Danışdıqca ruhum edir pərvazı. 
Mədən dəryasından çəkir qəvvası, 
Saçılır dahannan dürr nişanəsi. 
   *** 
Şəmi-şölə pərvanəni yandırar, 
Ürəkdən od vurar, canı yandırar. 
Qurban kimi binəvanı yandırar, 
Bəlkə qala, bu dəftər nişanəsi. 
 
120 
 
              AYRILIR 
 
Huşum çaşıb, əqil çıxdı başımdan, 
Cəsətdən ruh gedib, canım ayrılır. 
Götür qələm, yazım qan göz yaşımnan, 
Al-yaşıllı, şux cananım ayrılır. 
   *** 
Həsrət əlim yar əlinə verə kim, 
Yüz hac elər, sınıq könlüm hörə kim. 
Bərki xəzan kimi titrər ürəyim, 
Səbri-qərar, cismi-canım ayrılır. 
   *** 
Tərəqqi eyliyə baxtı-iqbalım, 
Təbib, cərrah, həkim hardan yığalım. 
Yaralandım çətin-çətin sağalım, 
Xəstə ölür, o dərmanım ayrılır. 
   *** 
Bir sürahi boylu, zülfü yasəmən, 
Çinbəçin tökülüb gərdənə asən. 
Qəraqi-arami ixtiyar kəsən, 
Şirin dilli, xoş zəbanım ayrılır. 
   *** 
Qurbana var elm öyrədib, oxudan, 
Qərq eləyib qəmə, dərdə toxudan. 
Qorxuram tifilikdən olam yuxudan, 
Getsə gəlməz, yox gümanım ayrılır. 
 
121 
 
          SƏNĠNDĠ 
 
Yetirmə zərrəcə qəlbinə məlal, 
Eyləmişəm o ilqarı sənindi. 
Nə qəm, nə küdurət, nə fikri-xəyal, 
Olsa cavan, qalsa qarı sənindi. 
  *** 
İgid olan gərək özün öymüyə, 
İncitmiyə, dost qəlbinə dəymiyə. 
Dua eylə, fələk qəddin əymiyə, 
Doğru sözün, aşikarı sənindi. 
  *** 
Hərdən əhvalına eylərəm nəzər, 
Pozulmuş bağlarda heyvaya bənzər. 
Ləli-kövhər, yaqut, əhmər, simuzər, 
Gənci dövlət ixtiyarı sənindi. 
   *** 
Gələ şahın şah hökmü, ya gələ sərdar, 
Bir kəsə bac verməm, neçə canım var. 
Qaildi mülkündə eyləsə mədar, 
Yaquti-səltənət, varı sənindi. 
  *** 
Lazımdı şükr etmək çoxunan-aza, 
Libası əbrişim, bezə, ətlasa. 
Təqdirdən, qədərdən gəlməsə qəza, 
Qurban elə ümidvarı sənindi. 
 
122 
 
                     VAR 
 
Qulaq ver sözümə, arif olanlar, 
Söylüyüm bir neçə şikayətim var. 
Sərraf olub sözdən mətləb bilənlər, 
Dastanım, dəftərim, hekayətim var. 
  *** 
Bir insanda zülm, bu zəhmət ola, 
Nə yatıb dincələ, nə rahat ola. 
Mürvətdirmi belə ədalət ola, 
Hər gündə bir məşhər qiyamətim var. 
  *** 
Möhnət odu yazıq canı yandırar, 
Dərdi-hicran hər insanı yandırar. 
Şölə şəmə pərvanəni yandırar, 
Gecə-gündüz yanmaq, bir adətim var. 
  *** 
Öpmədim buxaqdan, nə gül yanaqdan, 
Əmmədim doyunca, dildən, dodaqdan. 
Gözdə yaş qalmadı mən ağlamaqdan, 
Nisbətdə Sənana şəbahətim var. 
  *** 
Qurbanam, can sənə qurban eyliyəm,  
Qurğudan, yazıdan çox gileyliyəm. 
Səhralarda bir Məcnuni-Leyliyəm, 
Sinəmi yandıran qəm-möhnətim var. 
 
123 
 
     GETMƏRƏM 
 
Elə yaz məzmunu söz inciməsin, 
Nə düşməsin o xəyala, getmərəm. 
Nə elnən, nə dostnan gileylənməsin, 
Nə çəkməsin ahu-nalə, getmərəm. 
  *** 
Axtarasa əhli-arif, dil həmdəm, 
Mən hər elmə, hər əhvala bələdəm. 
Yaxşı bilsin, mən bir elə sənəməm, 
Çəksə nəzmə, yüz sığala getmərəm. 
  *** 
Var səndə gözəllik, bu şan, bu şövkət, 
Gəlməz xəyalıma nə kin, küdurət. 
Nə qədər yalvarıb edə ziyarət, 
Bu mahaldan, o mahala getmərəm. 
  *** 
Gəzər şükufədən şan çəkər arı, 
Sərraf olmalıdır dürr xiridarı. 
Axır müxtəsəri, sözün aşkarı, 
Qurtaranı xətti çala, getmərəm. 
  *** 
 
 
 
124 
 
Özüm şux gözələm, cavandı yaşım, 
Tökməsin zəhləmi, ağrıyır başım. 
Bu işə qol çəkməz qohum-qardaşım, 
Deyir, mətləbini Lala, getmərəm.
13
 
   *** 
 
 
      BĠR DƏ GÜL 
 
Dağların çəməni, şanı-şöhrəti, 
Bənövşə-nərgizdi, lalə, bir də gül. 
Peykanın əhməri, qəlbin şərbəti, 
Baldı, şükufətdi, lalə, bir də gül. 
  *** 
İncimə, mən ölüm, sizə söz yazım, 
Köhnəni tərgidim, təzə söz yazım, 
Xəyalın şad olsun, məzə söz yazım, 
          Qaqqılda kəklik tək, lalə, bir də gül. 
  ***  
Qurbanı qınama, ay evi bərbad, 
Nə desin nadana, bir kamil ustad? 
Ola qələm kimi ərindən-arvad, 
Mətləb mindi, yüzdü, lalə, bir də gül. 
                                                          
13
 Şeir “Qurban və Səlvi” dastanında səlvinin dilindəndir. 
 
125 
 
        GÖZLƏRĠM 
 
Yenə moca gəlib nobahar kimi, 
Əbri bəran kimi dolan gözlərim. 
Sənsən məni salan qəm dəryasına, 
Hicrandan yük tutub, alan gözlərim. 
  *** 
Bir lətif əndama oldum müştəri, 
Məni edib bir divanə sər-səri. 
Huşum çaşıb, itirmişəm dəftəri, 
Ağlımı əlimdən alan gözlərim. 
  *** 
Bir gündə zavala verəsən başı, 
Hər nə desəm bu şəninə yaraşı, 
Səndən hasil olur eşqin ataşı, 
Yazıq canım oda salan gözlərim. 
  *** 
Genə müjganların matəm yası var, 
Möhnət-qəm üz versə bəhanəsi var. 
Nuru tərlanının təmənnası var, 
Ağlama, bir dözüb dayan gözlərim. 
  *** 
Qurban deyib-gülməz çoxdu məlalı, 
Bu Bilqeyis-cəmal, huri liqalı. 
Yaqubi-Misridən xaki şəfalı, 
Gəlibdi Yusifi-Kənan gözlərim. 
 
126 
 
         TAMAM OLSUN 
 
Mərizəm, dərdindən yatıram xəstə, 
Ölürəm, canımı al, tamam olsun. 
Qoy baxsı göz-gözə, gəl kərəm üstə, 
Xəstə can verincə, qal, tamam olsun. 
  *** 
Ayrılıqdan, yoxsulluqdan nəs nədir? 
Yar ayrısı zülüm deyil, bəs nədir? 
Səhralardan gələn nalə, səs nədir? 
Kəsilsin bu qovğa, qal, tamam olsun. 
  *** 
Tərsinə dolandı çərxi- kəcmədar, 
Sevgimi axtarıb gözlərim ağlar. 
Dahanda ləzzətim oldu zəhrimar, 
İstər dünya-aləm bal tamam olsun. 
  *** 
Bağban gəzər bağda mara müştəri, 
Sərraf dürrə, xəstə nara müştəri, 
Şahbaz olan olmaz sara müştəri, 
Dost olur dərdindən hal tamam olsun. 
  *** 
Qurban öz dilinə verməz qadağa, 
Şəhdi-şəkər bal süzülüb dodağa. 
Ala gözlərinə olum sadağa, 
Zülflərin üstümə sal, tamam olsun. 
 
127 
 
      KEÇƏN VAR 
 
Ay beybəfa, bir ilqarın ucundan, 
Başı-candan, güllü vardan keçən var. 
Doğru sözün, etibarın ucundan, 
Bağlardan, bağçadan, bardan keçən var. 
  *** 
Vurursan sən məni töhmət daşınnan, 
Üzümə xətt düşüb didəm yaşınnan. 
Alışıb yanan var eşq ataşınnan, 
Pərvanə tək balu-pərdən keçən var. 
  *** 
İyid namus, qeyrət arı saxlayar, 
Qönçə gül  üstündə xarı saxlayar, 
Tərlan itib, səyyad sarı saxlayır, 
Dərdi artıb, sədhəzardan keçən var. 
  *** 
Fələk çəkən sinəmdəki dağlardan, 
Xəbərin yox mənim kimi ağlardan. 
Qanlı gədiklərdən, qarlı dağlardan, 
Daşqın seldən, dəryalardan keçən var. 
  *** 
Bu dərd qaldı qiyamətə sinəmdə, 
Sərf elərəm, sata-sata sinəmdə. 
Bax həsrətə, bu heyhata sinəmdə, 
Qurban, qorxma, günahlardan keçən var. 
 
128 
 
          GÖRƏNDƏ  
 
Yenə təzələndi sinəm yarası, 
Güzar edib bu dağları görəndə. 
“Yahu-yahu” çəkib, eylərəm səsi, 
Yar seyr edən ovlaqları görəndə. 
  *** 
Rəhbərim dərd oldu, qəm mənə yoldaş, 
Ciyarda dağ-düyün, ürəkdə atəş. 
Ağlar didələrim, tökər qanlı yaş, 
Qızlar gəzən bulaqları gəzəndə. 
  *** 
Bülbülün gücünü qucsa xar, ağlar, 
Tərlanın ovunu alsa sar, ağlar. 
Yazıq Qurban çəkib ahu-zar ağlar, 
Eli köçmüş yaylaqları görəndə. 
  *** 
 
 
 
 
 
 
 
 
129 
 
         XUDAHAFĠZ 
 
Qohumlar, qardaşlar, dost-mehribanlar, 
Qalın sağlığınan el, xudahafiz. 
Ya qismət görüşək, ya görüşməyək, 
Gün keçə, ay gələ, il, xudahafiz. 
  *** 
Can qalır yanında, saxla əmanət, 
Hərdən tərəf edə sənə ziyarət. 
Rəhmə gəl sultanım, şahım ədalət, 
Qulundu qədrini bil, xudahafiz. 
  *** 
Gözəlsən əslində, simadan, boydan, 
Kipriyin almazdır, qalarmı soydan. 
Ürəyim nazikdi, tel kimi muydan, 
Ağlaram göz yaşım sil, xudahafiz. 
  *** 
Bu məlul könlümə nə olar müjdə, 
Qalsın bu yadigar övladı-əjdə. 
Göz baxanda gözə, qaş edər səcdə, 
Qandılar arifi dil, xudahafiz. 
  *** 
Lazımdı insana insafi-mürvət, 
İnsanı yandırar eşqi-məhəbbət. 
     Qınamayın, eləməyin məzəmmət, 
     Qurban deyir: Qaratel, xudahafiz. 
 
130 
 
         YANDIRIR 
 
Ariflər, bir gözəl görmüşəm bu gün, 
Aşkar məni sözün sağı yandırır. 
Yaralı sinəmə vurub min yara, 
Düyün qoyub, çəkib dağı yandırır. 
  *** 
Yanağı qırmızı, irəngi lala, 
Baxdım əqlim çaşdı, boya, camala. 
Xəstə canım, bax gör salıb nə hala? 
İnan, deyim nə sayağı yandırır. 
  *** 
Niqabını o gül üzündən açdı, 
Çinlənib hər yanda saç bir qulacdı. 
Dil dolaşdı, huşum, xəyalım çaşdı, 
Neçə piltə yanıb yağı yandırır. 
  *** 
Pərvanəyəm, eşq oduna düşmüşəm, 
O səbəbdən canı-başdan keçmişəm. 
Qəm odundan dolu badə içmişəm, 
Doğrandı ürəyim, ağı yandırır. 
  *** 
Qocalmış aşiqəm, qəlbi şikəstə, 
İnsaf elə, mürvətə gəl bir işdə. 
 
131 
 
Mənə zülm eləmə sən bu görüşdə, 
Ahı-naləm daşı-dağı yandırır. 
  *** 
Qurban yazsın, de dərdini qələmə, 
Canmı dözər bu şiddətli vərəmə? 
Yas tutmuşam Məcnun, Fərhad, Kərəmə, 
Gözlərimi ağlamağı yandırır. 
1930 
 
 
 
 
 
              ĠTĠRDĠM 
 
Gözüm ala gözlərinə baxanda, 
Çaşdı əqlim, din-imanı itirdim. 
Məh cəmalın rübənd altdan çıxanda, 
Tərgitdim cəsətdə, canı itirdim. 
   *** 
Müjgan xədəngində bulmadım nicat, 
Günəş camalına hamı qaldı mat. 
Gün üzünə oxumadım salamat, 
Unutdum hesabı, sanı itirdim. 
 
132 
 
  *** 
Qurban kaş öləydi olunca naşı, 
Yolunda qoymadım can ilə başı. 
Ağlar gözlərimdən tökərəm yaşı, 
Sənin kimi şux tərlanı itirdim. 
                                     1921 
 
 
             AYRILIR 
 
Çiskinli, boranlı, dumanlı, dağlar, 
İz bir yana, yol bir yana ayrılır. 
Qəlbim qəmdən dolub, gözlərim ağlar, 
Daş bir yana, sel bir yana ayrılır. 
   *** 
Qədərlənsə qaçmaq olmaz baladan, 
Qulağım kar oldu ahı-naladan. 
Qardaş bacısından, ana baladan, 
Dost bir yana, el bir yana ayrılır. 
   *** 
Fələk məni yenə eylədin peşman, 
Dostu bir-biriynən sən etdin düşman. 
Əzəldən mehriban, şirin danışan, 
Söz bir yana, dil bir yana ayrılır. 
 
133 
 
   *** 
Bu nə insaf, nə mürvətdi, de səndə, 
Bu zülmü-cəfaya dözərmi bəndə? 
Torun qurub qəza saldı kəməndə, 
Ay bir yana, il bir yana ayrılır. 
   *** 
Himar ayaqlandı, ata yetirdi, 
Belə zülmü nə isbata yetirdi? 
Əl dəydi sağ gözə xata yetirdi, 
Göz bir yana, əl bir yana ayrılır. 
   *** 
Biləcək sözümdə bir mətləb qanan, 
Əgər mahir olsa kamil bir insan. 
Hamı gedərgidi fani dünyadan, 
Sin bir yana, bel bir yana ayrılır. 
   *** 
Qurban, yaz dəftərə qalsın nişana, 
Məclisdə eşidib, həm danışanda. 
Bax gedən karvana, bu pərişana, 
Zülf bir yana, tel bir yana ayrılır. 
1919 
        
 
 
134 
 
      GÖZLƏRĠN 
 
Səbəb nəçün məclisimə gəlmədin, 
Saldı məni yüz xəyala gözlərin. 
Dəyişdirib, haldan-hala döndərib, 
Xəstə canım istər ala gözlərin. 
  *** 
Arifə qandırmaq, söz qaydası var, 
Qaş-gözün işarə, öz qaydası var, 
Qəmzəli gözəlin yüz qaydası var, 
Dağıdar daş olsa qala, gözlərin. 
  *** 
Yar-yara naz etmək-bu adət olar, 
Danışıb gülüşmək, zarafat olar, 
Qurbana həsrətin qiyamət olar, 
Yaranıb möhübbət, bəla gözlərin. 
1919 
 
 
 
 
 
 
 
135 
 
            GƏLƏRMĠ 
 
Axan göz yaşımdan bir ərzə yazsam, 
Sığarmı dəftərə, sana gələrmi? 
Qəsdim budur qeyri ələ düşməsin. 
Tuti dilli gülüstana gələrmi? 
  ***  
Ola bir ədalət, məniyi-saxa, 
Mənim bu halıma o gəlib baxa. 
Qocaldı mətləbə çatdı Züleyxa, 
Bu gərdişdə o zəmanə gələrmi? 
  *** 
Məcnun sevdi, Yaxşı yara yetişdi, 
Kərəm yandı, o da, nara yetişdi, 
Fərhad vurdu başa yara yetişdi, 
Şirin matəminə yanə gələrmi? 
  *** 
Qalsın bu yadigar yüz illərinən, 
Dolansın mahalda ya dillərinən, 
Yalvarsam sözünən, ya dillərinən, 
 Rəhmi-mürvət o canana, gələrmi? 
  *** 
Qurban, biçarə də gəldi bağında, 
Ağladı doyunca qəm fərağında, 
Ağ Dərbənd yolunda, cavan çağında, 
Dost yadına o nişanə gələrmi? 
 
136 
 
            BÜLBÜL 
 
Sövtilə qəmlərin deşdi bağrımı, 
Belə həzin-həzin zarıma, bülbül. 
Almaz kimi dəydi sinəmdən keçdi, 
Bais oldun dərdi-azarma, bülbül. 
  ***   
Dağ başında duman durar, qar qışlar, 
Viranədə məskən edər bayquşlar. 
Səbəb nədir, kim eliyib qarğışlar? 
Kim deyib ömründə yarıma, bülbül? 
  *** 
Bahar olar gül həsrətin çəkərsən, 
Meylin bağa, gülüstana tikərsən, 
Xarı görcək ağlar, qan yaş tökərsən, 
Mən ölsəm şəriksən qanıma, bülbül. 
  *** 
Silinmişəm ürəyimdə qaldı pas, 
Şur salmadım bu aləmdə bir əsas. 
Fərhada, Kərəmə saxlayıram yas, 
Qaldı bu qisaslar zalıma, bülbül. 
  *** 
Çəkirəm qəlbimdə yaralı möhnət, 
Bu zülmü-cəfanı sandım qənimət. 
Artırdım azarım, eyləyir şiddət, 
Qurbanam, sən də  bax halıma, bülbül. 
 
137 
 
        GÖRÜNÜR 
 
Seyidlər qışlağı, Bala Dağıstan, 
Yar seyr edən bağça, bağlar görünür. 
Baxdım həsrət ilə, dolandı qəlbim, 
O səbəbdən gözüm ağlar görünür. 
   *** 
Ağçınqıl, Təksöyüd, Ayğır bulağı, 
Adaş, Urumbasar, Bədirbəy dağı. 
İstisu, Dəlidağ, Taxta yaylağı, 
Murov, Məndil, neçə dağlar görünür. 
   *** 
Kabab kimi yanıb bağrım qaralıb, 
Sonanı sar, qönçə gülü xar alıb. 
Xəzan əsib, süsən-sünbül saralıb, 
Pozulmuş bostanda tağlar görünür. 
   *** 
Tifil ağlar, məmən şirin axtarar, 
Aslan siyhə çəkər, şirin axtarar. 
Fərhad tişə çalar, Şirin axtarar, 
Qurban, dərin nə xəyallar görünür. 
 
 
 
 
138 
 
         AND OLSUN 
 
Sərsəriyəm, dərd əlindən divanə, 
İnan asimanə, yerə, and olsun. 
Demə ki, danışır üzür-bəhanə, 
Şirin cana, əziz sərə and olsun. 
  *** 
Səbəb nəçün üzün döndərdin məndən, 
Necə Sənan oldu imandan, dindən, 
Biganələr kimi baxırsan gendən, 
Çin-çin olan o zülflərə and olsun. 
  *** 
Dağladın qoymadın, ara yandırdın, 
Bağrım kabab çəkib, ara yandırdın. 
Saldın məni oda, nara yandırdın, 
Eyiblisən para-para, and olsun. 
  *** 
De, gözəllik hansı bəşərə qaldı? 
Mali-dünya xeyrə, nə şərə qaldı. 
Bu dərd ürəyimdə məhşərə qaldı, 
Xətt yazıldı, o dəftərə and olsun. 
  *** 
Qurbanı sən saldın belə sevdaya, 
Gecə-gündüz gəldim nə ahı-vaya, 
İstəyirəm düşəm çölə, səhraya, 
Məcnun kimi ya dağlara, and olsun. 
 
139 
 
      QIZILGÜL 
 
Açılıb qönçələr nə tamaşalı, 
Düzülübdü budaqlara qızılgül. 
Deyəsən yaqutdu, yarpağı ətlas, 
Bəzək verib bağçalara qızılgül. 
   *** 
Xilqətin səadət, əhmərdi sürət, 
Nisbətin nəcibə, ətrindi cənnət, 
Lalədi bağrı qan, bənövşə həsrət, 
Boynun əymiş intizara qızılgül.  
   *** 
Üstünə şeh düşər, hər səhər çağı, 
Yaraşır bir-birə sünbül, həm çiçək. 
Deyirsən bürünüb kəlağay-ləçək, 
Zülfə bənzər birçək qara, qızılgül. 
   *** 
Ah çəkdin, külümə nalə yetişdi, 
Qurban baxtı bu  kəmalə yetişdi. 
Zənbur şirə çəkdi, bala yetişdi. 
Bağrım oldu para-para, qızılgül. 
1925 
 
 
 
140 
 
        GÖRÜNMƏZ 
 
El düşən mənzilgah, a gözəl yaylaq, 
O maral baxışlı hanı, görünməz? 
Xəyalı tərlan tək istər ov almaq, 
Qiyqacı baxışlı hanı görünməz? 
   *** 
Zülf gərdənə, tel qabağa düzürdü, 
Görənlərin ixtiyarın üzürdü. 
Sallanırdı, yüz nazınan gəzirdi, 
Gözəllər sultanı hanı görünməz. 
   *** 
Hər kim öpsə, yanağından, üzündən, 
Doymaq olmaz söhbətindən, sözündən, 
Buxağından, dodağından, gözündən, 
Qurban dil dolaşdı, hanı görünməz. 
1917 
 
 
 
 
 
 
 
 
141 
 
     ÇĠÇƏKLƏR 
 
Qüdrətin qərarı hər büsatında, 
Şükr edərəm girdigarə çiçəklər, 
Tavus kimi rəng-rəng nəqş olunubdu, 
Düzülübdü bu dağlara çiçəklər. 
  *** 
Al, yaşıl, qırmızı qurub çətirlər, 
Nəzm edim vəsfinə neçə sətirlər. 
Bənövşə, nərgizdən gələn ətirlər, 
Can təzələr aşikara çiçəklər. 
  *** 
Fərş müqabilində bəzənib dağlar, 
Cənnətə bənzəyir bağçalar, bağlar. 
Qızılgüllər, əlvan açılan çağlar, 
Ziynət verib, növbahara çiçəklər. 
  *** 
Torpaqdan baş verir cümlə nəbatət, 
Hər cins öz zatını göstərər isbat. 
Sayını yazmaqda qələm qaldı mat, 
Bir fəslin yetişir bara çiçəklər. 
  *** 
Yemək, geymək, hasil olcaq hər nizam, 
Düzəlib qurğular cəm olsun tamam. 
 
142 
 
 
Müxtəsər eylədim dahı söz-kəlam, 
Arif  üçün bir işarə çiçəklər.  
   *** 
Bir fəslin eliyib bağrım qan kimi, 
Görsə zənbur sızlar olub şan kimi, 
Qurban sevgisindən ayrılan kimi, 
Sinəmdə var yüz yara, çiçəklər. 
1920. 
 
 
 
          MƏNĠM 
 
Özün ey dadirəs, yetiş harayə, 
Yoxdu tabım dərdə dayanım mənim. 
Yazma ağ günümü sən tez qaraya, 
Hanı o xoşbəxti-zəbanım mənim. 
   *** 
Olsa dözməz qəlbi polad, bağrı daş, 
Əridər gül edər yandırar ataş, 
Üzünü döndərsə qohum, həm qardaş, 
Ərşə çatar ahi-fəqanım mənim. 
   *** 
 
143 
 
Heç kimin taleyi daşa dönməsin, 
Uzaq üzünüzdən haşa dönməsin, 
Qərq olmasın, qanlı yaşa dönməsin, 
        Qopubdu Nuh kimi tufanım mənim.  
  *** 
Dağ başını duman, çiskin, qış tutar, 
Torun qurar səyyad, tərlan quş tutar. 
İnsanı qan tutar, ya qarğış tutar, 
Gəlmir heç birinə gümanım mənim. 
   *** 
Qoşqar, Kəpəz, Məndil, Murov dağlara, 
Yaralı qovladım bir ov dağlara. 
Yağmasın qar, boran, qırov dağlara, 
Qurbanam, çox olub ziyanım mənim. 
 
 
 
 
 
 
 
 
 
 
 
144 
 
      YARANMIġ 
 
Gözüm baxdı tamaşada nə gördüm, 
Bir əcayib sirxudaya yaranmış. 
Vəsfində nəzm etdim çox kitabları, 
Qələm-qüdrət ibtidayə yaranmış. 
   *** 
Bir ali qəsridə, seyri məclisdə, 
Şahzadələr kimi sərdə nişəstə, 
Gözəllər payına düşübdü bəstə, 
Gəlib hamı təmənnayə yaranmış. 
  *** 
Şəms şölə çəkir, cəmalında nur, 
Hüsnü məlakədi, ya qılmani-hür, 
Ləbinin şirəsi şərabi təhur, 
Xal üzündə xətti ayə yaranmış. 
   *** 
Əyridi qaşları, zülfüqar kimi, 
Kirpikləri almas, abüdar kimi, 
Eləyir dünyanı tarimar kimi, 
Gedir millət bu fənayə yaranmış. 
   *** 
Gəlib kərəm üstə, o kərəm kanı, 
Yaradıb Yusifi, həm Züleyxanı, 
Öldürür fürqəti yazıq Qurbanı, 
Xəstə canı o sevdayə yaranmış. 
 
145 
 
           DƏLĠSĠ 
 
Aşiqəm mərifət təmənnasına, 
Könlüm olub zülfi-qara dəlisi. 
Görəndə müştağam tamaşasına, 
Ara qələndərəm, ara dəlisi. 
   *** 
Qamətdə minadı, hüsndə qılman, 
Nisbətdə mələkdi, xilqətdə insan. 
Fəhmi fərasətdə, kamalda loğman, 
Mənəm onun bir füqarə dəlisi. 
   *** 
Həsrətindən dağa-daşa saldım ün, 
Dərdim ürəyimdə artır günbəgün. 
Möhr oldu sinəmdə, qaldı dağ-düyün, 
Qurban oldu aşikara dəlisi. 
1891 
 
 
 
 
 
 
146 
 
    HALINAN 
 
Möhnətindən xəstə düşüb ölürəm, 
Qalmışam zarıncı mən bu halınan. 
Aşiqi müştağam, zəliləm-zəif, 
Sən də bu səltənət, bu cəlalınan. 
   *** 
Sızıldaşar görsə əsəl, arı, şan, 
Cavahir kəlməli, şirin danışan, 
Ayeyi-vəzuha, annında nişan, 
Həşyəsi nəşq olub, xətti xalınan. 
   *** 
Əfsanədir sənsiz, hədər dolanmaq, 
Dostdan doymaq olmaz, yardan usanmaq. 
Dahan qızıl kasa, ləblərin qaymaq, 
Qarışıb bir-birə qəndi balınan. 
  *** 
Yaquti-mirvari, kövhəri-kanım, 
Dəftərim, dastanım, sözüm zəbanım. 
Cismi canım, ruhum, mülkü-cahanım, 
Qulam qulluğunda bu xəyalınan. 
  *** 
Bir söz deyim etmə qalmaqal barı, 
Layiq görsən bizim yerdə qal barı. 
Öldür qurtar, canı məndən al barı. 
Qurbanam, görsünlər el, mahalınan. 
 
147 
 
        BAXMADIN 
 
Neçə dilnən oldum sənə yovuncu, 
Çox yalvardım, iltimasa baxmadın. 
Axır xəstə düşüb qaldım zarıncı, 
Təbib sənsən, nə balasa baxmadın. 
  *** 
Tərsə dərdə saldı Şeyxi-Sənanı, 
Xaç asdı boyuna, tutdu kilsəni. 
İslamıdım, sevdim sən müsəlmanı, 
Səltənətin nə əlasa, baxmadın. 
  *** 
Abi-nəm damarsa, kar eylər daşa, 
Yalvardım, yoncudum, söylədin haşa. 
Mən yazığı saldın oda, ataşa, 
Eliyib bir tamaşasa baxmadın. 
  *** 
Məcnun ha dolandı Leylisiz dağlar, 
Qəmər köçdü, qaldı viranə bağlar, 
Müjgan qələm, yazdım səhfeyi-rusar, 
Oldu didəm qanlı kasa, baxmadın. 
  *** 
Qurbanam, başına can dolanırdım, 
Pərvanə tək balu-pərim yandırdım, 
Gah sazınan, gah sözünən qandırdım, 
Müxtəsəri, sən xilasa, baxmadın. 
 
148 
 
          GEDĠRSƏN 
 
Qərq elədin məni qəm dəryasına, 
Çıxartmadın nə bir yanə, gedirsən. 
Eşqin şöləsində oldum pərvanə, 
Qaldı canım yana-yana, gedirsən. 
   *** 
Didəm yaşı döndü axan sellərə, 
İnsaf elə bu zarıncı dillərə, 
Sənsən Leyli, düşən mənəm çöllərə, 
Olan dəli, ya divanə, gedirsən. 
   *** 
Zülflərinin hökmü şənim, cəlalım, 
Süleyman nizamlım, loğman kamallım, 
Lətifə cismili, qılman camallım, 
Bağrım döndü laxta qana, gedirsən. 
   *** 
Simuzərə hər nə ola satallar, 
Əmlakı, dünyanı pula satarlar. 
Övlada ad qoyub, elə satarlar. 
Yoxdur ata, sızlar ana, gedirsən. 
   *** 
Bir ox atdın ürəyimi dəlməyə, 
Nə eynim açılmaz, ləhzə gülməyə. 
Qurban yazıq göz yaşını silməyə, 
Barı, ver get bir nişanə gedirsən. 
 
149 
 
          KĠM OLAR? 
 
Focu gözəllərdi, huriyi-qılman, 
Hökmü-cəlalınan gələn kim olar? 
Taleyin huşəngi, təmkinü xəqan, 
Arif bilər, görən bilər, kim olar? 
  *** 
Qaməti sürahi, püsdü, minarə, 
Camali-mah, ətrafında sitarə. 
Məcnunu səhraya salan kənarə, 
Mənim tək sərgərdən qalan kim olar? 
  *** 
Nəsli nəcabətdə bir adı bəlli, 
Dahan qızıl kasa, ləbi əsəlli, 
Yaralı qəlbimə verən təsəlli, 
Pünhani dərdimi bilən kim olar? 
  *** 
Desəm nolar bir işarə üzün aç, 
Şahmar təki çin-çin ola qara saç, 
Kəmənd kimi hörükləri bir qulac, 
Hər yandan ətrafa salan kim olar? 
  *** 
Qurban qulluğunda qulami bəstə, 
Mətləbim lütfündən şəfayi-xəstə, 
Duran peşvazında nizami-dəstə, 
Büsati-zülqərinin olan kim olar? 
 
150 
 
               ĠÇĠNDƏ 
 
Bir gözəlin sevdasıdı düşmüşəm, 
Dinləyin danışım kalam içində. 
Yolunda bu başı-candan keçmişəm, 
Alışıb eşqimin yanam içində. 
  *** 
Nəcibdir nəsili, nəcabətindən, 
Camalı hüsnündən, vücahətindən. 
Gözəlllər gizlənir xəcalətindən, 
Qaf, rey, tey, lamdı, bu nam içində. 
  *** 
Bəzənir qumaşa, boyu tamaşa, 
Nagah baxıb görən yanar ataşa. 
Bütün başdan-başa gövhər, tamaşa, 
Qızılın, gümüşün tamam içində. 
  *** 
Zülfləri foc-focdu, hökmə bərqərar, 
Bir muyi dünyanı eylər tarimar. 
Müjganları almas, zəhri-abidar, 
Durub can almağa nizam içində. 
 *** 
Qurban biçarəyəm, qəmdən gülmərəm, 
Könül dönməz, güman gəlməz bilmərəm, 
Gözüm həsrət, canım çıxmaz ölmərəm, 
  Yüz il bu zülmətin qalam içində. 
 
151 
 
             BƏSTĠ 
 
Başladım nəğməni sənin adınla, 
Qalacaq cahanda nişanə, Bəsti! 
Qüdrətinə-kamalına maşallah, 
Vəsfin düşüb dağa-arana, Bəsti! 
  *** 
Həkim-loğman yaraların sarısa, 
Qoy solmasın səbzə-bağlar barısa, 
Ürəyində hansı dərdin var isə, 
Təbiblər yetirsin dərman, a Bəsti! 
  *** 
Tökübsən görəndə bu qumral saçın, 
Əfi ilan kimi qıvrılıb çin-çin, 
Məndil tərlanısan, Murovda laçın, 
Bənzərsən düzlərdə ceyrana, Bəsti! 
  *** 
Yağılara yağı, pisə acısan, 
Halal xilqət, başımızın tacısan, 
İstəkli anasan, əziz bacısan, 
     Ağdabanlı aşıq Qurbana, Bəsti! 
  *** 
 
 
 
152 
 
          SƏNƏMĠN 
 
Yer üzündə yoxdu tay bərabəri, 
Gözəllikdə adı bəlli Sənəmin. 
Ləbin əmən neynər qəndi-şəkəri, 
Qüdrətindən ləbi ballı Sənəmin. 
  *** 
Ay gözəl özündən gözəldi saçın, 
Mina gərdəninə tökülüb çin-çin. 
Şonqar, şahbaz, tərlan, qarçıqay, laçın, 
Sadağası sarı telli Sənəmin. 
  *** 
Beldən nazik, boydan, camaldan gözəl, 
Xəlq eyləyib cahi-camaldan gözəl. 
Ağıldan kamildi, camaldan gözəl  
Danışanda şirin dilli sənəmin. 
  *** 
Beymürvətdi bir dərdimi aramaz, 
İnsaf edib qol boynuma dolamaz, 
Qulluğunda, qul yerinə yaramaz, 
Qaratel, nə Qönçə, Güllü Sənəmin. 
  *** 
Qurbanam sirdaşım, dostum, adaşım, 
Aləmi yandırır odum, ataşım, 
Canımdı qurbanı, peşkəşdi başım, 
Ayüzlü, məzəli, allı Sənəmin. 
 
153 
 
                    BĠLMƏM 
 
Səhər vaxtı bir ay çıxdı əcaib, 
Sirri ilhadi, bu nədi bilməm. 
Gəlişində aləm oldu müzəyyən, 
Təşbihi göydəki gündədi, bilməm. 
   *** 
Bir cüt ulduz doğdu, yenə yaxmadı, 
Gözlərim qamaşdı, irast baxmadı. 
Nurdu, heyvidadı, nə iraxmadı, 
Nurdu, təcəlladı, sinədi bilməm. 
   *** 
Nəzər salıb yəqin bildim insandı, 
Yoxsa bədirlənib  mahi-tabandı? 
Qurban deyər: şahbaz, tülək tərlandı, 
Ya da yaşıl başlı sonadı, bilməm. 
1912 
 
 
 
 
 
 
 
 
154 
 
             BU GƏLƏN 
 
Bu şanı-şövkəti, bu cəlalınan, 
Ya canandı, ya can alan bu gələn. 
Bu qəddi-qaməti, bu camalınan, 
Ya hürüdü, ya qılmandı bu gələn. 
  *** 
Dürrü-gövhər verib qızıl almasan, 
Yanaqlar qüzülgül, qızıl almasan. 
Həsrət ölməz canın yüz il almasan, 
Gözüm yolda bir zamandı bu gələn. 
  *** 
Billur sinə, mərmər sinə, qar sinə, 
Sinəmə çəkmisən nə dağlar sinə. 
Cənnət meyvəsindən səndə var sinə, 
Yüz min dərdə o dərmandı, bu gələn. 
  *** 
Könül bir şüşədi çəkilmiş fənar, 
Eşq odu ürəkdə müddətsiz yanar. 
Rəhimdən, mürvətdən dolanma kənar, 
İnsaf elə, əl amandı bu gələn. 
  *** 
Sənə qurban elim, mahalım mənim, 
Qurbanam görürsən nə halım mənim.  
Çaşıb ağlı, huşum, xəyalım mənim, 
Zülfün kimi pərişandı, bu gələn. 
 
155 
 
    QURBAN OLDUĞUM 
 
Ey mina gərdənli, tərlan baxışlı, 
Gözünə, qaşına qurban olduğum. 
Pünhandan od vurdun, aşkar alışdım, 
Yandım ataşına, qurban olduğum. 
  *** 
Yanğın ürəyimə abı-sərinəm, 
Təmində, ləzzətdə, baldan şirinəm. 
Izin versən ayağına  sürünnəm, 
Dolannam başına, qurban olduğum. 
  *** 
Sənsən mənim ayım, günüm, sitarəm, 
Cəhd elədim bir mətləbə çataram. 
Nə kam aldım, nə ölmədim qurtaram, 
Bax, didəm yaşına, qurban olduğum. 
  *** 
Qurbanam, könlümdə səbrü-qərarım, 
Simada, duruşda vəhşi maralım. 
Mürvətdirmi möhnətindən saralım, 
Qohum-qardaşına qurban olduğum. 
  *** 
  
 
 
156 
 
            ZÜLFLƏRĠN 
 
Yaradan dünyanı tapşırıb sənə, 
Çatdırıbdı ixtiyarı zülflərin. 
Gözəllikdə qılman tay olmaz sənə, 
Şana çəkib gündə dara, zülflərin! 
   *** 
Dürr yaradıb kərəm-kanı cismindən, 
Ləli-gövhər, zər mədəni cismindən. 
Qəhr eləsə alar canı cismindən, 
Gahdan da çəkdirər dara, zülflərin. 
   *** 
Müjganın xədəngin pünhandan atı, 
Toxunub kəskindi, sinəmdə batı. 
Süzəndən keçkindi, almasdan iti, 
Vurub ürəyimə yara zülflərin. 
   *** 
Yorulmuşam yar əlindən inciyəm, 
Rəhm eləməz ha yalvarıb, yoncuyam. 
Gah abdal, gah dərviş, gah ocvsunçuyam, 
Dönüb ovsun almaz mara zülflərin. 
   *** 
Məcnunam dərdindən dəli, divana, 
Dolanım başına misli-pərvana. 
Bir insaf eyləmir yazıq Qurbana, 
Yaxır ataşlara, nara zülflərin. 
 
157 
 
  ÖLDÜM 
 
A bimürvət, a nəinsaf, a zalım, 
Mən sənin dərdini çəkməkdən öldüm. 
Insafa gəlmədin sən, a bimürvət, 
Ağlayıb göz yaşım tökməkdən öldüm. 
   *** 
Maral kimi nə baxırsan uzaqdan, 
Şölə verir şəmsi-qəmər zənəxdan. 
Sinədən, məmədən, dildən-dodaqdan, 
Öpmədim, gözümlə görməkdən öldüm. 
   *** 
Müjgan oxun sinəm bəndin oyarmı? 
Baxmaq ilə göz də gözdən doyarmı? 
Kamil ovçu ov yaralı qoyarmı? 
Qurbanam, ölürəm deməkdən, öldüm. 
           *** 
 
 
 
 
 
 
 
158 
 
            DAĞLARIN 
 
Loğman nəfəslidir, yaxşı et nəzər, 
Şəfalı çeşməli, sulu dağların. 
Dillərdə söylənən cənnətə bənzər, 
Vəsf olunsa ərzi-halı dağların. 
  *** 
Çox şahlar əmr etmiş o baş əyməmiş, 
Nə təslim olmamış, qəlbə dəyməmiş. 
Yada satılmamış, pula uymamış, 
Ellərə bağlıdı beli dağların. 
  *** 
Göylərdən min cürə alıb bərəkət, 
Bir kəsin yanında deyil xəcalət. 
Halal süfrəsindən paylayır nemət, 
Hətəm saxalıdı əli dağların. 
  *** 
Murov, Kəpəz, Keyti, Dəli dağ, Qoşqar, 
Zər-ziba geyinir gələndə bahar. 
Səyyadı yorulmur edəndə şikar, 
Bəzən ayrı salır, yolu dağların. 
  *** 
Fərhad sinəsinə vurub tüsəri, 
Qəlbi yaralıdı o vaxtdan bəri, 
Qurban vəsf eyləyib yazdı dəftəri, 
Nəvəlik borcudu ulu dağların. 
 
159 
 
    PÜNHANĠ-PÜNHANĠ 
 
Nə müddətdi həsrətini çəkirəm, 
Bilirsənmi mən pünhani-pünhani. 
Tifli səqir kimi boynum bükürəm, 
Səndə mətləb qan, pünhani-pünhani. 
   *** 
Yəqin bil ki, mən hər səni görürəm, 
Titrək ürək yarpaq kimi əsirəm. 
O səbəbdən məhlənizdə yesirəm, 
Əhvalıma yan, pünhani-pünhani. 
   *** 
Yaraşıq görürəm mina boyunda, 
Bənövşə qoxunda, ətri-muyində. 
Qurban xəstə-haldı, sənin-kuyində, 
Daha verir can, pünhani-pünhani. 
   *** 
 
 
 
 
 
 
 
 
160 
 
        QAYITMA 
 
Şöləyi-vəl, lohə, hüsnü-afitab, 
Şamu-şədli vəl naharı qayıtma. 
Xəstəyi-mərizəm, yoxdu məndə tab, 
Ağlayıram zarı-zarı, qayıtma. 
   *** 
Ov yaralı-göz axtarır giyahi, 
Qəmzəsi qan tökür, boyu sürahi. 
Gözəlllər sultanı, aləm pənahı, 
Yer üzünün ixtiyarı, qayıtma. 
   *** 
Xəlq oldu xoş gündə ruzi ələsdə, 
Zavalı-müjganın durubdu qəsdə. 
Mərizəm müddətdi, yatıram xəstə, 
Göstərib qoynunda narı, qayıtma. 
   *** 
Zənburam, intizar şanda qalmışam. 
Əqlim çaşıb pərişanda qalmışam. 
Valeh sənə danışanda qalmışam, 
Bu bağların xoş göftarı, qayıtma. 
   *** 
Qurbanı qoymuşam qəm bazarında, 
Bu tələbi var arzularında. 
Sərgərdan könlümün intizarında, 
Barı salıb qeyli-qala qayıtma. 
 
161 
 
             BƏNDƏM 
 
Danış bircə kəlmə, qurban olum, qız, 
Mətləbini bildir dilinə bəndəm. 
Zanbur xilqəti tək sızlar ürəyim, 
A təzə çiçəyim, balına bəndəm. 
   *** 
Taleyin yolunda çoxdu salan ün, 
Insana nəsibdi ağ gün, qara gün. 
Günəş camalını görməkdən ötrün, 
Bir qərib qonağam elinə bəndəm. 
   *** 
Qurbanam, köməyim böyük Allahdan, 
Saxlasın qəlbimi şərdən, günahdan. 
Bizim elə qədəm qoyaq sabahdan, 
Intizardı qəlbim yoluna bəndəm. 
   *** 
 
 
 
 
 
 
 
162 
 
         ƏMĠM QIZI 
 
Yazıb xidmətinə namə göndərdim, 
Sən də oxu, ərzihal, əmim qızı! 
Bəlkə öləm, bu sövdadan dönmərəm, 
Gəl eləmə qoyxa-qal, əmim qızı! 
   *** 
Şonqarım, laçınım, tərlanım, bazım, 
Kəkliyim, turacım, ördəyim, qazım, 
Bəlkə ilahidən səndədir yazım, 
Gəlibsən Bağdaddan bal, əmim qızı! 
   *** 
Bağdadın bağları, barı səndədi, 
Xurması, incili, narı səndədi, 
Bir canım var ixtiyarı səndədi, 
Alırsan özün bil, al, əmim qızı! 
   *** 
 
 
 
 
 
 
 
 
163 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
164 
 
 GÜLƏRMĠġ
14
 
 
Baxın bu fələyin ruzigarına, 
Əyyam xoş dolansa dövran  gülərmiş. 
Könül, qubarlanma gənci-varına, 
Bağlar bar verəndə, bağban gülərmiş. 
   *** 
Qorx o gündən dövlət, var azalanda, 
Dadlanar dağlardan qar azalanda. 
Namus əldən gedib, ar azalanda, 
Dil danışıb, həcvi-hədyan gülərmiş. 
   *** 
Arif məclisinə tərsa gəlməsin, 
Xəstə şəfa bulmaz, tərsa gəlməsin. 
Nə çarx əysin, nə iş tərsə gəlməsin,, 
Çarx əysə loğmana, nadan gülərmiş. 
   *** 
Kələf dolaşanda, bir ucalanda, 
Baxdın bir yatanda, bir ucalanda. 
 
                                                          
14
 Çox təəssüflə qeyd etmək lazımdır ki, bu şeir aşıq Qurbani 
(Dirili Qurbani) kitabına Qurbaninin şeiri kimi 
düşmüşdür.Əslində isə şeir Qurbanındır və əlyazması vardır. Bu 
tərtibçinin səhvidir. 
 
 
165 
 
Bir misal çəkərlər, qurd qocalanda, 
Qorulsa köhlənə madyan gülərmiş. 
   *** 
Qurban, qəm eyləmə, kərəm kanı var, 
Adil zalım olmaz, haqq divanı var. 
Endirər, qaldırar nərdivanı var, 
Enən ağlayarmış, qalxan gülərmiş. 
   *** 
 
         ÇƏKMƏYƏ 
 
Əzəl ibtidada, rəsmi xilqətdə, 
İnsan olan dərd, azarı çəkməyə. 
Nə qocalıq, nə ayrılıq, nə möhnət, 
Nə dil yanıb, ahu-zarı çəkməyə. 
   *** 
Nə top, tüfəng, nə qan tökmək, atışmaq, 
Nə çox zəhmət, nə çox hədər çalışmaq. 
Nə hədyan, nə böhtan, yalan danışmaq, 
Nə üz-üzdən şarmi-sarı çəkməyə. 
   *** 
Yarın ya gözəli, ya da çirkini, 
Hiyləgər yarının nəzəgar geni. 
 
 
166 
 
O vaxtı lazımdı vermək tərkini, 
Bir yar yanan dərdi yarı çəkməyə. 
   *** 
Əfsanədi artıq dövlət, simu-zər, 
Bir misal var, kim qazanıb kim yeyər. 
Nə az, nə çox, dolanasan xoş təhər, 
Kişi hambal olub, barı çəkməyə. 
   *** 
Sözlərim məcazı, nəsihət misal, 
Saxlar hansı sərdə cəm olsa kamal. 
Halal çalış, halal qazan, halal mal, 
Bir kəs sənlə hesabları çəkməyə. 
   *** 
Qul ol bir ustada qalıb qanında, 
Qanasan mərifət, qalıb yanında. 
Insaf deyil, o kəs arif yanında, 
Ilqarı gözləyib, arı çəkməyə. 
   *** 
Qurban, o nadana kifayət olmaz, 
Iyid olan kəsdə bəd adət olmaz. 
Yüz min divan gəlsə ədalət olmaz, 
Haqq əliylə nizamları çəkməyə. 
                                  1918 
 
 
167 
 
         BĠLGĠNƏN 
 
Arif bilər, deyim qafil olana, 
Yaxşı oxu, kitabları bilginən. 
Allanma dövlətə, pula əfsanə, 
Var suvalım, hesabları bilginən. 
  *** 
Öz nəfsinə ver qadağa, qıl cahad, 
Rahi həqiqətdən bularsan nicat. 
Hərasi qəmlərdə eyləmə fəryad, 
Yandırarlar günahkarı, bilginən. 
  *** 
Bir gün əməlindən yazarlar dəftər, 
Yaxşı yaman əməllərin sərbə-sər. 
Gəl aldanma, qal qaydına müxtəsər, 
Doğru olan, düz ilqarı bilginən. 
  *** 
Verginə şükür qıl, eylə ibadət, 
Rövşən et qəlbini, artır səxavət, 
Qohumdan-qardaşdan olma xəcalət, 
İncidərlər diləfkarı, bilginən. 
  *** 
Yetmiş iki millət, biri müsəlman, 
Həqqi-Məhəmmədi doğru yol-ərkan. 
Qurbanam günahkar, qadiri-sübhan, 
Sizə etmiş pənahları, bilginən. 
 
168 
 
   SARIġMAQ OLMAZ 
 
Səyə salam vermək insafdan deyil, 
Əqrəbə, ilana sarışmaq olmaz. 
Silaha aldanmaq, əsbə öyünmək, 
Xaini-xəbisnən duruşmaq olmaz. 
   *** 
Canımı müzaqə etmərəm dostdan, 
İşıqlansın qəlbin, açılsın yasdan. 
Söyüd sandal olmaz, böyürtkən bostan, 
Hər ağacdan meyvə, bar almaq olmaz. 
   *** 
Təəccübəm bu qurğuya, bu fəndə, 
Nahaq yerə qəza salır kəməndə, 
Yazıq canım əhli-arif görəndə, 
Söyləyib dərdini, danışmaq olmaz. 
   *** 
Qurbanam, mahalım Qazax, Şəmşəddin, 
Demərəm dünyada bir kəsin bədin. 
Dilim qadağandı, nə danış, nə din, 
Nə sirr açmaq, nə söz soruşmaq olmaz. 
1915 
 
 
 
169 
 
      VAXTI 
 
Bir canda ki, sümük azarı, 
Oynar, durmaz zurna, dəf olan vaxtı. 
Yaxşı-yaman bilməz danışar hədyan, 
Əqli sərsər olar, kef olan vaxtı. 
  *** 
Bağban bağ bəsləsə, barı çox istər, 
Xəstə meyli qarı, narı, çox istər, 
Acgöz doymaz, dövlət-varı  çox istər, 
Şadlanar dövlətə, nəf olan vaxtı. 
  *** 
Qurban, insan varmı dərdsiz, vərəmsiz, 
Mətləb yazmaq olmaz kağız, qələmsiz, 
Qul xətasız olmaz, ağa kərəmsiz,  
Bağışlar, əlbəttə, səhv olan vaxtı. 
  *** 
 
 
 
 
 
 
 
 
170 
 
AYRILANDA 
 
Sərgəndər səhrada qalı biçarə, 
Nabələd nə bilər, yol ayrılanda. 
Yaralı ov kimi düşər dağlara, 
Dolanıb çox gəzər çöl, ayrılanda. 
  *** 
Dostdan-dosta bir nişana gələrmi, 
Sənsiz dərdim həddə, sana gələrmi, 
Ayrılıq xəstəsi cana gələrmi, 
Aşkar dedin mənə öl, ayrılanda. 
  *** 
Qəmnən içib könlüm nə məst olubdu, 
Dərdindən canıma nə qəsd olubdu, 
Meylim bu mahala peyvəst olubdu, 
Qan ağlar gözlərim bol, ayrılanda. 
  *** 
Göz yaşım rüxsarə, qara yol salar, 
Necə axıb sellər, qara yol salar, 
Gedər oldu bəxti qara yol salar, 
Oldum bir ağasız qul, ayrılanda. 
  *** 
Qurban yazıq eşq əhlidi, qınama, 
Bir də salıb sən atəşə qalama, 
Öldürsən zülm olar ata-anama, 
  Bülbül nalə çəkər, gül ayrılanda. 
 
171 
 
           QURTAR 
 
Dad sədhəzar pis arvadın əlindən, 
Talağı-tərgini tez verib qurtar. 
Yar ki, yarın incik olsa dilindən, 
Vaxtında hər işin üz verib qurtar. 
   *** 
Hər cəfa çəkəsən, zəhmətin olsa, 
Demə özgələrə, minnətin olsa, 
Əsirgəmə pulun, dövlətin olsa, 
Əlli istəsə sən, yüz verib qurtar. 
   *** 
Gördün hədər, çox hərcayi gözəldi, 
Mətləb qanan, nə də qədir biləndi. 
Var fitnə-fəsadı gərdə-kəməndi, 
Keçib güllü vardan, düz verib qurtar. 
   *** 
Fikr eyləyib başın salma aşağa, 
Nə vermə meylini sən danışmağa, 
Çox bənd olma, qız-gəlinə, uşağa, 
Mən deyirəm doğru söz, verib qurtar. 
   *** 
 
 
 
172 
 
Nə əhli-dil bivec ərə getməyə, 
Nə zəhlənkar dərbədərə getməyə, 
Nə hünərli bihünərə getməyə, 
Cavabını əzəl, boz verib qurtar. 
   *** 
Qurban, bir nəsihət söylə indidən, 
Yorğun-ərincəkdən, qaçıb pintidən, 
Soruşma qazıdan, nə əfəndidən, 
Müxtəsəri ya çox, az verib qurtar. 
1915 
 
 
 
 
 
 
 
 
 
 
 
 
 
173 
 
             GƏRƏKDĠ 
 
Vəfasın görmədim dövlətin, varın, 
İyidin bir çox iqbalı gərəkdi. 
Çəkməyə dünyanın fikri, xəyalın, 
Ağlı, huşu, pürkamalı gərəkdi. 
  *** 
Əzəl gündən günün yazan xoş yaza, 
Yetişməyə bəla, tutmaya qəza. 
Püşkün düşə bir qaməti şahbaza, 
Çəkəsən qəmzəni, nazı gərəkdi. 
  *** 
Bir qılıqbaz arvad, mehriban ərə, 
Ala könlün, xoş dil ilə dindirə, 
Baxanda üzə göz sevindirə, 
Bəstə boyu, qəddi-dalı gərəkdi. 
 
 
 
 
 
 
 
 
174 
 
             BĠLGĠNƏN 
 
Bizdən sənə güllü var salam, duva, 
Unutma var, bir sübhanı bilginən. 
Minkirdən əl götür, şeytana lənət, 
Qafil olma yol ərkanı bilginən. 
   *** 
Mətləb qanar, hansı sərdə kamal var, 
Gedər qalmaz, hər nə cahi-cəlal var, 
Ərasət –məhşər var, sorğu-suval var, 
Ədalətdi, haqq-divanı bilginən. 
   *** 
Baxma naməhrəmə, qıza, gəlinə, 
Sən kimi məkarün bəd əməlinə, 
Çətindi meyl etmək şeytan felinə, 
Çox incitmə, o mehmanı bilginən. 
   *** 
Məhşərdə yeddi min məlakeyi-nar, 
Hökm olunar səsəmini qalarlar, 
  Yığıb günahkarı oda salarlar, 
  Bədəməli, bədzindanı bilginən. 
   *** 
 Haqq buyurub, xəbər gətirib Rəsul, 
 Bələdsiz gedənə, verib doğru yol, 
 Mənəm qulluğunda bir gəminə qul, 
 İsmim Qurban yaxşı tanı, bilginən. 
 
175 
 
          YAXġIDI 
 
Xudadan kəramət, ola mərhəmət, 
Baxtınan, fərasət, kamal yaxşıdı. 
Kişi atasının oğlu gərəkdi, 
Nutfədən, loxmadan halal yaxşıdan. 
   *** 
Tut nəzərdə sən bu çərxi gərdişi, 
Gecəni-gündüzü, yazınan-qışı, 
Arif olan özü bilər hər işi, 
Eləmək dərindən xəyal yaxşıdı. 
   *** 
Ey, dünyaya, mütləq inan, yəqin bil, 
Mötəbər ayələr, əfsanə deyil. 
Fürqeyi-şeytana nəsihət, dəlil, 
Təsir etməz zurna, qaval yaxşıdı. 
   *** 
Dağıtma fikrini, unutma huşu, 
Məhək seçər qəlbsə qızıl-gümüşü. 
Tamahkar hökumət, bədnəzər qonşu, 
Heç deməz camaat, mahal yaxşıdı. 
   *** 
Ağdiş oğlu hərdən açır dəftəri, 
Əjdaha tək sorur, çəkir içəri. 
 
176 
 
 
 Göyüşünən İviş, düzdü Köçəri, 
Rəhmi-mürvətdəsə Camal yaxşıdı.  
  *** 
Qurban, yaz nəsihət, yadigar ustad, 
Yaxşıynan yamanı elə sən isbat. 
Zülmükar əlindən edirik fəryad, 
Belə dünya, səni boş qal yaxşıdı. 
1900 
               
 
       KƏM OLAR 
 
Mərdə möhtac olsan mətləbin bitər, 
Namərd, nakəs saxavətdən kəm olar. 
Müxənnəs həmişə baş kəsmək istər, 
Rəhmi-insaf, həm mürvətdən kəm olar. 
   *** 
Kal qarpız yaxşıdı, kamalsız başdan, 
Yumşalmaz o bərkdi poladdan, daşdan, 
Xain, xəbis kəsər qohum-qardaşdan, 
Daş ürəkli məhəbbətdən kəm olar. 
   *** 
 
 
177 
 
Kamil ustad öz isbatın itirməz, 
Əsli olan, əsli zatın itirməz, 
Əhli səxa, xoş sifətin itirməz, 
Xoryat, xənnas bu adətdən kəm olar. 
  *** 
Sərraf seçər, ləli-gövhər tanıyar, 
Naşı təbib dəymə yaram qanıyar. 
Bədnəzər də qonşu malın sanıyar, 
Ha çalışsa camaatdan kəm olar. 
  *** 
Arığın, yoxsulun olmaz qüvvəti, 
Ac, yalavac nəynən etsin hörməti? 
Təzə bəyin qeyzi, qəhri, töhməti, 
Zülm eyləyər, ədalətdən kəm olar. 
  *** 
Tamahkar dünyaya çox inanmasın, 
Tərəqqiyə çatan lovğalanmasın, 
Hər kim bu mənadan qanmasın, 
İnsanlıqda şəfahətdən kəm olar. 
  *** 
Qurbanam, bu qəmdən gözlərim ağlar, 
Məclisdə ar bilər, sözlərim ağlar. 
Fikrim, zikrim budur əzbərim ağlar, 
Dilim, meylim, şikayətdən kəm olar. 
 
178 
 
           YETĠġƏ 
 
Ola mərhəməti, kərəm kanının, 
İnsan nə qəzaya, dilə yetişə. 
Mərd iyid olmaya namərdə möhtac, 
Qisməti qeyibdən gələ yetişə. 
  *** 
Fəhminən-fərasət, ağılnan-kamal, 
Kəsb eyliyə halal dövlət, halal mal, 
Yaxşı arvad, saleh övlad, xoş xilas,  
Yaxşı əsil, yaxşı əslə yetişə. 
  *** 
Dilərəm bu mətləb hədər qalmıya, 
Qədrini bilməyən gövhər almıya. 
Səxalı kişilər yoxsul olmuya, 
Qisməti qeyibdən gələ yetişə. 
  *** 
Qurban axır işin oyun, kələkdir, 
Ariflər anlayır bu nə deməkdir? 
Dünyanın dövləti nəyə gərəkdir, 
İstər başlı, istər silə yetişə. 
  *** 
 
 
 
179 
 
         XƏSTƏNĠ 
 
Olsa yüz min canı, biri sağalmaz, 
Sahibi nəzərdən sala xəstəni. 
Rəsul eylər dua, bağışlar xuda, 
Hər kim  bumərgidən ala xəstəni. 
  *** 
Bulunmaz mərizin yoxdur əlacı, 
Qohumun xəbisi, dostun oğracı. 
Hər sözü həlahil-zəhərdən acı, 
İstəyir mar kimi çala xəstəni. 
  *** 
Beyvəfalıq müxənnəsin peşəsi, 
İlqardır imanın fərqi pişəsi. 
Bu möhnət baltası, bu qəm tişəsi, 
Salıb fürqət daldan-dala, xəstəni. 
  *** 
Şərq eylədik bir ilqarı qəribə, 
Dəyməsin qəribə, gül əndəlibə. 
Ustadı təbibdən, naşı təbibə, 
Dəyişdirmə haldan-hala xəstəni. 
  *** 
Qurban tərəqili bəxt ola bidar, 
Çəkə dəryalardan ləli-abidar. 
Diləsən nə mətləb, nə desən olar, 
Qoymaz hərgiz belə qala xəstəni. 
 
180 
 
          OLA 
 
Kərəm qılıb xudam bir də yarada, 
Sən kimi dərdimənd bir zənən ola. 
Canı sər yolunda eylərəm fəda, 
Şirin dil, xoş ilham, həm zəban ola. 
  *** 
Belə yar yetirə bəxtin kokəbi, 
Dəsti qana, könlündəki mətləbi. 
Nə lazım danışmaq, tərpətmək ləbi, 
Nə keçsə könlümdən düz qanan ola. 
  *** 
Sonanı, kəkliyi alan sar oldu, 
Tər qönçəni qucaqlıyan xar oldu. 
Bu dərd ürəyimdə payidar oldu, 
Daha mən ölürəm, yüz dərman ola. 
  *** 
Qurban, qəmi-möhnət çəkmək adətin, 
Can üzülüb qalmayıbdı taqətin. 
Gözəllər əlindən var şikayətin, 
Şahi mərdan kimi bir divan ola. 
  *** 
 
 
 
181 
 
         YOXSULUN  
 
Fürsət əyrinindi, qismət zalımın, 
Açıram, bəd gəlir falı yoxsulun. 
Danışmağa yoxdur nitqi-ixtiyar, 
Laldı bu dövranda dili yoxsulun. 
   *** 
Heç divan yox, üz görürlər yamana, 
Cir tüccar xələl vurar imana. 
Nə bic əyyam olub, nə bic zəmanə, 
Nə varı var, nə də pulu yoxsulun. 
   *** 
Kasıblar malından yeyib doyanlar, 
Füqaranın dərisini soyanlar. 
Qurban biçarəni ağlar qoyanlar, 
Bilin, belə getməz halı, yoxsulun! 
1913 
 
            
 
 
 
 
182 
 
        YAZILMIġ 
 
Bu namədə həkk olunmuş mətləbə, 
Taleyim kür, bəxtim qara yazılmış. 
Tərsən bu bir ani cana, mətləbi, 
Çox-çox həsrət intizara yazılmış. 
  *** 
Əlif ilə əyib, beynən bəlali, 
Teynən təhrə çəkib nəzm edib hali. 
Seynən səy eyliyib cimnən cəlali,  
Heynən hey-hey deyib nalə yazılmış. 
  *** 
Xeynən xədna gözəl, dalnan dürr kimi, 
Zalnan zərdi, reynən zillət harasan. 
Ayın ümman, cain-qərqən axan qan, 
Feynən fikrin dal cikara yazılmış. 
  *** 
Qafnan Qurban, kafnan gülməz, lamnan-lal, 
Mimnən meylim, nundan neylim, heynən hal. 
Vovnan verdim, laməlifla dalbadal, 
Yeynən yaro, cismi yara yazılmış. 
1905 
 
 
 
183 
 
        ÜRƏYĠM 
 
Dostu-mehribanım, cismidə canım, 
Dolub laxda-laxda, qandı ürəyim. 
Sənsiz sağlığıma yoxdu gümanım, 
Bəlkə daşdı,nə dayandı ürəyim. 
  *** 
Mən danışım, diqqət elə, qulaq as, 
Dərdindən ağlaram, saxlayaram yas. 
Neçə ki, can sağdı, müxtəsər, xilas, 
Zənbur xanəsi tək, şandı ürəyim. 
  *** 
Mərd iyidlər qəm badəsin içmiyə, 
Yar yolunda başı-candan keçmiyə. 
Heç müsəlman eşq oduna düşməyə, 
Alışıb cəsətim, yandı ürəyim. 
  *** 
Gözüm baxmağınan gözündən doymaz, 
Nə gəlməz ədalət, divan qurulmaz. 
Qurban, meylin dönməz, könül yorulmaz, 
Eşqim sönüb, nə ovsandı ürəyim. 
1890 
 
 
 
184 
 
 
             MƏNĠ 
 
Nəinsaf, sitəmkar, bimürvət fələk, 
Həsrət qoydu gözəl marala məni. 
Dost-dostun başına gətirməz kələk, 
Bu qəmi-möhnətdən arala məni. 
   *** 
Dolansın gərdişin tərsə ruzigar, 
Canansız gözlərim qoymusan ağlar. 
Tərlanın yerinə bağlanmışam sar, 
Sən də az dərd ilə yarala məni. 
   *** 
Qurban gəzir bu diyarı tapılmaz, 
Ha dolandı, ha axtardı tapılmaz. 
Əvvəlki vəfalı yarı tapılmaz, 
Yazma, poz dəftərdən qarala məni. 
   *** 
 
 
 
 
 
 
185 
 
          ZAMANIMDA 
 
Dözərdim,nə qədər edərdin cəfa, 
Nazına, qəmzənə çağ zamanımda. 
Rəhmi-mürvət elə mən binəvaya, 
Insafa gəl, xətti ağ zamanımda. 
   *** 
Tökülüb zülflərin tağı-tağ üstən, 
Çilənib gərdənə solu-sağ üstən. 
Çəkmə gəl sinəmə dağı-dağ üstən, 
Təzə düyün vurma, dağ zamanımda. 
   *** 
Gah bivəfa, gah məcazı deyirsən, 
Firqətindən büküb qəddim əyirsən. 
Sındırırsa, sən qəlbimə dəyirsən, 
Bilsənə qədrimi, sağ zamanımda. 
   *** 
Bağla ləhnə, gəlib arxa dolu su, 
Aç bir üzün baxım gözüm dolusu. 
Qurbanı döyübdü qəhrin dolusu, 
Bostan tək saraldım, tağ zamanımda. 
   *** 
 
 
 
186 
 
      GÖZÜMNƏN 
 
Olmadı bir kəsim mənim dilimcə, 
Deyə ərzim, baxa, yara gözümnən. 
Nə danışdım dərdi-dilim doyunca, 
Nə bir baxdım mən füqəra gözümnən. 
   *** 
Nə hala düşmüşəm gözümdən iraq, 
Olmuşam dərdindən divanə sayaq, 
Gecə-gündüz adətimdi ağlamaq, 
Ağlamaqdan getdi qara gözümnən. 
   *** 
Sənə canım qurban, sadağa sərim, 
Yazmaqdan vəsfini doldu dəftərim. 
Qopur qiyamətim, olur məşhərim, 
Sən gedəndə bir kənara gözümnən. 
   *** 
Sevdiyim, sən üçün bəlaya düşdüm, 
Pünhan-pünhan yandım, yandım alışdım. 
Nə bir fürsət oldu deyib danışdım, 
Nə qandırdım bir işarə gözümnən. 
   *** 
Ayrılıq həsrətin, dərdi bəd tapım, 
Öldür barı bu zillətdən qurtarım. 
Qurbanın ümidi, elim, tutarım, 
Sənsiz baxmam bu diyara gözümnən. 
 
187 
 
  YAZIQ CANIM 
 
Bülbül kimi ahü-fəqan eylərəm, 
Görmədin nobahar, yaz yazıq canım. 
Kim gəlir mürvətə, insaf eyləyir, 
Ağlayıb sızılda, az yazıq canım. 
   *** 
Bir düz ilqar, şux qaməti minarə, 
Getdi bir də ələ gəlməz dübarə. 
Tərlan baxtım daha çıxmır şikara, 
Ovlamır heç quba-qaz yazıq canım. 
   *** 
Qərq olmuşam möhnət dəryalarına, 
Qayıtmaz xəyalım, düşüb dərinə. 
Sinəm varlığında, qəm dəftərinə, 
Göz yaşınla dərdim, yaz yazıq canım. 
   *** 
Yaranıb pərvanə yara sevgili, 
Kərəm, Fərhad bəxti qara sevgili. 
Qaldı həsrət olan yara sevgili, 
Sən də bu möhnətə döz, yazıq canım. 
   *** 
Qurban meylin özgə yara bağlanır, 
Görən deyir sınıq yara bağlanır. 
Köhnə dost yad olub, ara bağlanır, 
Bir dərdin olubdu, yüz yazıq canım. 
 
188 
 
            GƏLĠR 
 
Pirilər, sözümə bir qulaq verin, 
Keçən gündən yada bir xəyal gəlir. 
Yazın bir-bir hər diyara göndərin, 
Sözümdə var mətləb, dalbadal gəlir. 
   *** 
İyidlər ad üçün düşdülər bəhsə, 
Xələt verirdilər sözə, təcnisə, 
Çay, samavar, aşıq olan məclisə, 
Gah görürdün qaymaq, üstə bal gəlir. 
   *** 
Zəfəranlı pilov, üstü qaralı, 
Soğanlı, sumaxlı, hər bir ədvalı. 
Mürəbbə məzəli, şəhdi-zülallı, 
Düzülüb xonçalar, bu misal gəlir. 
   *** 
Deyim vəsfin bir yaraşıq içində, 
Arif məclisində, aşıq içində. 
Həsi-qındı, hörrə qaşıq içində, 
Sevgili qonağa indi yal gəlir. 
   *** 
On dörd il vayna oldu, axdı qan, 
Töküldü libaslar, soyuldu yorğan. 
 
189 
 
 
Dağda boran qırıldı, qurtardı aran, 
Yazmağa bu nəzmi, bu kamal gəlir. 
   *** 
Sümüklər sərilib, ağartdı dağı, 
Yazıram dastana bu qəm-fərağı. 
Tapmadıq ölənə bükülə ağı, 
Al geyənlər örtüb, çul-çuval gəlir. 
   *** 
Vardı Binəxarov, Səndil, Marozov, 
Ənsim yəlagin gəlirdi top-top. 
Muzban, Barnus, Kişmir, Divanov, 
Xocalar yük tutub, qumaş-al gəlir. 
   *** 
Bəzənirdi gözəl yüz əlli təhər, 
Nazı qəmzəsinə yer həsrət çəkər. 
Qaşı cəvahirat, qızıldan kəmər, 
Ziy-ziy səda çəkir, nə cəlal gəlir. 
   *** 
Ey dünya bostanın, bağın var idi, 
Yanırdı fanusun, yağın var idi. 
Qurban yazıq cavan çağın var idi, 
Daha görən deyir, xətti çal gəlir. 
1919 
 
190 
 
              BAX-BAX 
 
Başına döndüyüm can alan canlar, 
Yatıb gur taleyim, açıla, bax-bax. 
Hərdən pərvaz edir, qalxır havaya, 
Istər ki, sərimdən dağıla, bax-bax. 
  *** 
Əcəl quşu solu-sağa düşüncə,  
Ölüm yeydi can irağa düşüncə, 
Mərd igidlər yoxsulluğa düşüncə, 
Qarışa torpağa, ağıla, bax-bax. 
  *** 
Ver təsəlli, sən özünə, bir dayan, 
Dərdin dərd bilməzə eyləməz bəyan. 
Sən ki, şah olmazsan, a yazıq Qurban, 
Sinən dağlarına, ağıla bax-bax. 
  *** 
 
 
 
 
 
 
 
 
191 
 
           DÜNYADA 
 
Yığılan məclisə piri cavanlar, 
Deyin kimdi qalan fani dünyada? 
Neçə dövran keçib, zamana gəlib, 
Neçə şahi cavan hanı dünyada? 
  *** 
Qafil olanlar bu nə deyib gülməkdi, 
Ömrünün axırı bir gün ölməkdi, 
Bixəbərsən fəxri kar eyləməkdi, 
Yaşasan zülfünün sanı dünyada. 
  *** 
Gəl sən ver, guşini, bu nəsihətə, 
Gül olma cavanda mala, dövlətə, 
Salma füqaranı zülmə, zəhmətə, 
Yaxşını, yamanı tanı dünyada. 
  *** 
Söylədim sözümü, mən dedim nəsə, 
Ariflər bəyənib, rəhimət desə, 
Iltimasım budur duran məclisə, 
Unutmayın siz Qurbanı dünyada. 
  *** 
 
 
 
192 
 
                ÇƏTĠNDĠ 
  
Təbib yox, cərrah yox, bürünməz əlac, 
Sağalmaz, qurtarmaz, yara çətindi. 
Zülmdü mərd ola, namərdə möhtac, 
Yamandı ayrılıq, ara çətindi. 
  *** 
Hələ var dağlarda Məcnun naləsi, 
Gəlir qulağıma kəsilmir səsi, 
Qırılsa sağalmaz könül şüşəsi, 
Bitməz olsa para-para, çətindi. 
  *** 
Ağlaram gözümdən tökərəm yaşı, 
Sinəmi yandırır möhnət atəşi. 
Sərrafa yükləmək gövhərsiz daşı, 
Həmdəm olmaq səhlənkara çətindi. 
  *** 
Bəxtəvərdi öz bəxtindən yarıyan, 
Xoş gün görüb, yarla qoşa qarıyan. 
Axır qanım, yoxdur yaram sarıyan, 
Müşkül dərdə ola çara çətindi. 
  *** 
 
 
 
193 
 
     YERƏ DÜġMƏSĠN 
 
Cavanların sözü yerə düşməsin, 
Müştağam onların xoş dillərinə. 
Arvadların yamanının, yaxşısın, 
Yazım tərifini söz dəftərinə. 
  *** 
İki neyvət gəlin bir evdə olar, 
Ev sahibi, yəni mətləb buyurar. 
Baxar göz altından görüm kim durar, 
Dursa zülmət çox ərinə-ərinə. 
  *** 
Belə gördüm mən həyalı gəlini, 
Aləm bilər onun fitnə-felini. 
Çıxardır dilini, silkir əlini, 
Yəni gəlin qaynanadan bürünər? 
  *** 
Yatar çeştə kimi, durar qaşını, 
Nə şərm eylər, nə qonaqdan yaşını. 
Xoş dindirsən şaqqıldadar dişini, 
Sərt it kimi zəngildəyər ərinə. 
  *** 
Ağ bənizi lovğalanıb öyünər, 
Üç sabunla axşam-sabah yuyunar. 
Çıxar çölə, oyan, bu yana dönər, 
Xəyalı düşübdü eşq əsərinə. 
 
194 
 
  *** 
Çərşənbə, adına yatar naz eylər, 
Bazar günü cəhrə-daraq saz eylər. 
Bu qaydayla üç ay qışı yaz eylər, 
Yazda bax çözdənmiş dükçələrinə. 
  *** 
Layiqdən, mərifətdən uzaq yaranmaz, 
Özün naməhrəmdən pünhan eləməz. 
Yazda kəsmik içər, yayda körəməz, 
Bar tutar, qurd düşər eymələrinə. 
  *** 
Gedir su gətirsin bulağa onlar, 
Yığılıb su üstə məclis qurarlar. 
Qarşılaşıb sənək altda durarlar, 
Şirin söhbət edər biri-birinə. 
  *** 
Ay bacı: yun almır yaz mənim ərim, 
Yaxşı kəbə toxuyandı əllərim. 
Mən də filankəs tək kəmərə verim, 
Qurşaq bağlamışam kəmər yerinə. 
  *** 
Müxtəsərin deyim baş bilən arvad, 
İşarə anlayıb, qaş bilən arvad. 
Doğru yolda düzgün huş bilən arvad, 
Qurban deyər: mən dolanım sərinə. 
  *** 
 
195 
 
           AĞLAMAZMI? 
 
Eşidəndə mən Məcnunun sədasın, 
Tutub nalə dağı, daş ağlamazmı? 
Açıb görsə bu sinəmi yarasın, 
Kafər olsa bağrı daş ağlamazmı? 
   *** 
Yanar bağrım, kabab şişdə köz ağlar, 
Həsrət qalan gözlərinə göz ağlar. 
Saatda min, dəqiqədə yüz ağlar, 
Töküb rüxsarına yaş ağlamazmı? 
   *** 
Qurban gah ah çəkər, gah da nalandı, 
O nazlı, qəmzəli, gözəlllər hanı? 
Uçurub əlindən səyyad tərlanı, 
Görəndə ovlağı boş ağlamazmı? 
   *** 
 
 
 
 
 
 
 
 
196 
 
          OLMADI 
 
Söylədim həkimə, təbib, loğmana, 
Mənim bu dərdimi bilən olmadı. 
Ağladım nə müddət, xeyli zəmanə, 
Barı bir göz yaşım silən olmadı. 
   *** 
Qoyuldum qəm kamanında atıldım. 
Axıb sel tək dəryalara qatıldım, 
Qul oldum, qəm bazarında satıldım, 
Arayıb, axtarıb gələn olmadı. 
   *** 
Bir görmədim yaralarım sarına, 
Həsrət qaldım ağ sinənin qarına. 
Çox sevgili yetişmədi yarına, 
Axır məni kimi qalan olmadı. 
   *** 
Bəd gəldi dövrümdə çərxi-zəmanə, 
Döndərdi üzünü hərə bir yana. 
Dərd üz verdi, bu biçarə Qurbana, 
Heç sınıq könlümü alan olmadı. 
1919 
 
 
 
197 
 
             MƏNĠ 
 
Nə töhmət etməyin, nə də məzəmmət, 
Söyləyim olmasın qınayan,məni. 
Balalı möhübbət, yaralı möhnət, 
Eşq oldu, adlara qalayan məni. 
   *** 
Bu dünya fanidi, bir kəsə qalmaz, 
Getməz candan, dil yarası sağalmaz. 
Dərdi-qəm çəkməyən, vaxtsız qocalmaz, 
Qocalmışam yoxdu tanıyan, məni. 
   *** 
Arif olub kim bu dərdi bilməsin, 
Deyin barı məclisimə gəlməsin, 
Hərcayı danışıb, hədər gülməsin, 
Xoş gün görüb, yardan yarıyan məni. 
   *** 
Qul edib qəm məni, sata axtarır, 
Verəcəkdi nə qiymətə axtarır, 
Ovçu var marıxda ata axtarır, 
Baxanlar görməsin barı yan məni. 
   *** 
Fikrim, zikrim, nitqim, sözüm, əzbərim, 
Yəquti-əhmərim, gövhərim, zərim. 
Qurban, qaf qismində ağlar gözələrim, 
Oxusun dəftərim arıyan məni. 
 
198 
 
   DƏRDĠMĠ 
 
Köks ötürüb danışdanda yaralı, 
Eylədin köhnəsə, təzə dərdimi. 
Əsdi xəzan, qızıl güllər saraldı, 
Qışa deyim, yoxsa yaza dərdimi? 
   *** 
Eşqindən divanə, mənəm əqli kəm, 
Ağlayan görəndə qan ağlar didə. 
Bir katib lazımdı əlində qələm, 
Söylüyəm dəftərə yaza dərdimi. 
   *** 
Arif bilər nə çəkmişəm dünyada, 
Bilinməz hesabı, həddən ziyada, 
Sındı kəmim, qərq olmuşam dəryada, 
Yoxsa ki, sanırsan aza dərdimi. 
   *** 
Səyyadam, əlimdən getdi tərlanım, 
Ləzzətim, işrətim, gözəl dövranım. 
Qurbana deyirsən: qərib mehmanım, 
Döndəribsən sən Araza dərdimi. 
1920 
              
 
 
199 
 
 POZULDU 
 
Fəsli xəzan gəldi köçhaköç oldu, 
Eyşi işrət, il növrağı pozuludu. 
Gözəl seyrə çıxmaz, bülbül lal oldu, 
Süsən, sünbül, gül növrağı pozuldu. 
   *** 
Bəzəkli dağların döndü löyünü, 
Nalə çəkər, salar aləmə ünü. 
Vurub sinəm üstə dağı-düyünü, 
Əridi ürəyin yağı pozuldu. 
   *** 
Qurbanam, yar sevdim, yara yetmədim, 
Cəhd elədim, güllü vara yetmədim, 
Bağban oldum, bağda bara yetmədim, 
Ömrümün bağçası, bağı pozuldu. 
1905 
 
 
 
 
 
 
 
200 
 
          ÇÜRÜDÜ 
 
Ey-vay düçar oldum, nəsli-xəbisə, 
Heyif cavan ömrüm, canım çürüdü. 
Bəxtim bada gəldi, iqbalım nəsə, 
Nildə qaldı gövhər-kanım çürüdü. 
   *** 
Vaxtsız cavanlıqda ağardı xəttim, 
Pəncə şeş sinində büküldü qəddim. 
Kitablar vəsf edib, nə tərif dedim, 
Zaya getdi, çox dastanım çürüdü. 
   *** 
Bivəfadı xaki mülkü-virana, 
Qalmadı İskəndərə, nə Süleymana. 
Qurban axır köç eylədi məkana, 
Şirin ləhcəm, xoş zəbanım çürüdü. 
   *** 
 
 
 
 
 
 
 
201 
 
    QOCA KÖNLÜM 
 
Gəldi bahar, dağlar oldu laləzar, 
Sən də yarı yada sal qoca könlüm. 
Təbim coşa gəlib, nəzm edir aşkar, 
Bir o desin, bir sən, al, qoca könlüm. 
   *** 
Cavanlıqda çatar, mətləbə çatan, 
Yoxdu xiridarın nə alıb, satan. 
Çəkil dur pünhanda, şərm eylə utan, 
Olubdu saqqalın çal, qoca könlüm. 
   *** 
Qurbanı tanıyıb dərdi-qəm seçdi, 
Möhnət ürəyimi, bağrımı deşdi. 
Dost gəldi sallandı kənardan keçdi, 
Ağlaya-ağlaya qal, qoca könlüm. 
   *** 
 
 
 
 
 
 
 
 
202 
 
          QOCALIQ 
 
Gecə-gündüz işim ahu-fəqandı, 
Büküb qamətimi əydi qocalıq. 
Əmr olmasa neynim rəiyyət verməz əl, 
Billah ölüm səndən yeydi qocalıq. 
   *** 
Vaxtsız ürəyimin yağı əridi, 
Cavan idim heyif ömrüm çürüdü. 
Dost məni görəndə üzün bürüdü, 
Ahım çıxıb ərşə dəydi qocalıq. 
   *** 
Gül bitər bağçada, həm də solarmış, 
Dost-dostunu necə gözdən salarmış?! 
Xudavəndə yaratmasa nolarmış,  
Gözəllər ya olmasaydı qocalıq. 
   *** 
Qurban da qocaldı xətti çal oldu, 
Söz bəyənilmədi, nitqi lal oldu. 
Artdı oğul, uşaq, iş mahal oldu, 
İki əlif, iki beydi qocalıq. 
  *** 
 
 
 
203 
 
            HARAY 
 
Bəndeyi-həqirəm, zari-binəva, 
Xudayə, zəliləm, xəcalət haray. 
Ölüm haqdan zəlalətdir, əl-aman, 
Qalmayıbdır məndə dəyanət, haray. 
   *** 
Üz tutub istərəm neçə diləklər, 
Amin deyin ərşdə cümlə mələklər. 
Yerə, göyə olan sütuni-ləngər, 
Sahib qeyrət əhli, səxavət haray. 
   *** 
Şeytan fitnəsindən, qul xətasından, 
Qəza qədərindən, hər bəlasından. 
Məkkarın mərkindən, müddəasından, 
Dilərəm mövladan şəfahət haray. 
   *** 
Kərbalam, Mədinəm, ya Məkəm, Hacım, 
Yetiş imdadıma, elə əlacım. 
Anam eşitməsin, bilməsin bacım, 
Bilsələr elərlər qiyamət haray. 
   *** 
Küsərəm bəxtimdən, öz kamalımdan, 
Bir kəsim yox, agah ola halımdan. 
Ədalət həkimə mən bu zalımdan, 
Qurbanam, elərəm şikayət, haray. 
 
204 
 
             FƏLƏK 
 
Daha bu dərdi mən çəkə bilmirəm, 
Yetişdi hazara oldu min fələk. 
Günfəkan günündə yazı yazanda, 
Əlində sınmışmı qələmin fələk? 
   *** 
Hər kim sənin ruzi var qədərincə, 
Yalayar torpağı mar qədərincə. 
Dərdi bir insana ver qədərincə, 
Möhnətimi əfsun eylədin, fələk. 
   *** 
Boyu məlakədi, əsli insandı, 
Bu heç bəşər deyil, nuri sübhandı. 
Od tutdu ürəyim, alışıb yandı, 
Cismimi ataşa bələdin fələk. 
   *** 
Gördüm camalını sirri ilahi, 
Nurun xəcil edir şəmsilə mahi. 
Müxtəsər söylədim sözün kütahi, 
Yandırdın Qurbanın sinəsin fələk. 
1902 
 
 
 
205 
 
            AĞLAMAQ 
 
Bu firqəti qəmdən qəddim büküldü, 
İşim fəqan oldu, karım ağlamaq. 
Gözüm yaşı sel-sel oldu töküldü, 
Aldı əldən ixtiyarım ağlamaq. 
   *** 
Gecələr sübhədək yuxu yatmadım, 
Ha çalışdım bir mətləbə çatmadım, 
Tüccar idim aldım, dərdim satmadım, 
Bu qəflət hicrandı, barım ağlamaq. 
   *** 
Gəl təsəlli ver bir, göz yaşını sil, 
Yardan ayrı bir dəqiqəm yüz min il. 
Qurbanam, adətim oldu müdəssil, 
Artırıbdı azarımı ağlamaq. 
1916 
 
 
 
 
 
 
 
206 
 
         BĠLMƏDĠN 
 
Hədər yerə canım üzdüm, əfsanə, 
Nələr çəkdim ahı-nalə bilmədin. 
Ömrümün günəşi döndü xəzana, 
Saraldı gül, soldu lalə bilmədin. 
   *** 
Qaldı ürəyimdə dərdin döyüncü, 
Yazıq canım zəif, zəlil, sürüncü. 
Gah həcv etdin, gah göndərdin söyüncü,  
Ərşə çıxar, ahı-nalə bilmədin. 
   *** 
Eşq oduna mən sinəmi dağladım, 
Hər düşəndə sən yadıma ağladım. 
Yazdım göz yaşımnan dəftər bağladım, 
Dastan oldu, söz mahala, bilmədin. 
   *** 
Əziyyətdi şövqə əhlinə məhəbbət, 
Olmayaydı belə zillət, bu adət. 
Eşidənlər elər töhmət, məzəmmət, 
Gözəl sevdin, neçün ala bilmədin. 
   *** 
Qurban yazıq heç demədin qulundu, 
Qocalıq var, aqibətdə ölümdü, 
Mən demirəm yerdən-göyə zülümdü, 
Qırdın sınıq könlüm, ala bilmədin. 
 
207 
 
             GÖRƏNDƏ 
 
Bir min üç yüz on yeddinci sənədə, 
Yadigar yazdım bir nişanı görəndə. 
Xoş olacaq gələcəyin həyatı, 
Oxusunlar bu dastanı görəndə. 
   *** 
Xəyalım dəryadı, axa bilmirəm, 
Evimdən kənara çıxa bilmirəm. 
İşıqlı dünyaya baxa bilmirəm, 
Açıb gözüm bəyi, xanı görəndə. 
   *** 
Nə vaxta gedəcək zülüm bu qədər? 
Olarmı aradan kəsilə kədər? 
Mən ölsəm qəbrimə siz verin xəbər, 
Doğrulanıb dürüst qanı görəndə. 
   *** 
Ana qızdan bezib, ata oğuldann, 
Nəzərini kəsib, bəy olan quldan. 
Hamı üz döndərib varlı, yoxsuldan, 
Elə baxır: it soğanı görəndə. 
   *** 
Bu dərd qaldı ürəyimdə yadigar, 
Çıxmaz xəyalımdan neçə canım var. 
Yoxsullara zəhər olub samavar, 
Gözüm dolur stəkanı görəndə. 
 
208 
 
   *** 
Əqlin fəhmin, elmin ustadı gözdü, 
Ariflər bir yaman dərd məni üzdü. 
Bir oğul bir kasa şordan ucuzdu, 
Olan vermir bu dövranı görəndə. 
   *** 
Ağ pilov yerinə işləyir pencər,  
Olmasa günümüz betərin keçər. 
Əl çəkib canından, evindən köçər, 
Füqaralar zamanını görəndə 
   *** 
 
Mürvət elə insaf sənin ya xalıq, 
Niyə olur ildən-ilə bahalıq? 
Soyduq yorğanlarda yoxdur yamaqlıq, 
Alışıb ürəyim yanı görəndə. 
   *** 
Yetişir imdada süd ilə ayran, 
Varlılar kef çəkir, eləyir dövran. 
Halın-günün necə keçir olmuyan, 
Ağlar tifil beynəvanı görəndə. 
   *** 
Qəhrin dəryasında qəhr olub cahan, 
Əl çəkib canından, usanıb insan. 
Müsəlman əlini, kəsir müsəlman, 
Qəhr eləyir kərəm kanı görəndə. 
 
209 
 
   *** 
Mürvət səninkidi, kani-kəramət, 
Bu gərdiş ki, deyil, ruzi qiyamət. 
Qurban istər haqdan düzgün ədalət, 
Sözüm çoxdu, o divanı görəndə. 
18.01.1897 
 
 
 
       GƏLDĠ-GETDĠ 
 
Ey kəmali kamil olan ariflər 
Dünyaya nə qədər var gəldi-getdi? 
Göydən yağdı, yerdən bitdi sərasər, 
Əridi sel oldu, qar gəldi-getdi. 
  *** 
Xəzan yetdi gülə, bülbüllər ağlar, 
Pozuldu bostanlar, üzüldü tağlar. 
Bağbanlar əl çəkdi, boş qaldı bağlar, 
Töküldü meyvələr, bar gəldi-getdi. 
  *** 
Bir dava başlandı düşdü qoyxa-qal, 
Şahlar arasında oldu çalha-çal. 
Qarışdı bir birə, haramdan halal, 
Halal itdi, həm murdar gəldi-getdi. 
 
210 
 
  *** 
Eşidin sözümü arif olanlar, 
Tamam qulluqçular zülmü-sitəmkar, 
Zalımlar qəhr etdi hamıya  qəhhar, 
Adı İslam-günahkar gəldi-getdi. 
  *** 
Varlılar əlindən çox gileyliyəm, 
Zülmü şəbahətdi aldığı sələm. 
Dolu dəftər-kitab, yazmadı qələm, 
Axır oldu zəhirmar, gəldi-getdi. 
   *** 
Rəhmidən, mürvətdən çıxıbdı insan, 
Kasıbın əlini kəsdirir bəy, xan. 
İmdada yetişə bir adil divan, 
İtdi namus, qeyrət, ar gəldi-getdi. 
  *** 
Seyid, qazı molla oldu zinakar, 
Rəsul nifrin deyib, qəhr etdi qəhar. 
Qurbanam əlindən şikayətim var, 
Keçən günüm, ahizar gəldi-getdi. 
1917 
 
 
 
 
 
 
211 
 
ÇƏKƏR 
 
Dörd fəslin içində dolanır insan, 
Qərari-qüdrəti nəzərə çəkər. 
Fironu qəhr edən bəhri ümmanə, 
Gah təzələr, gah da həzarə çəkər. 
  *** 
Dəymə füqarəyə, nə beynəvaya, 
Kimsə qarışmasın sirri xudaya. 
Birdən möhtac edər, şahı gədayə, 
Satmağa bir gündə bazara çəkər. 
  *** 
Gül olma dövlətə, nə simuzərə, 
Aldanma imarət mülkə, gəzərə. 
Hökmündəki pozmaq, düzmək nəzərə, 
Dəqiqə uzaqdı, sözara çəkər. 
  *** 
Sözlərimi yadigar, saxla əmanət, 
Qonuma-qonşuya olma xəyanət. 
Çatanda ixtiyar eylə ədalət, 
Nəfs aldadar səni Araza çəkər. 
  *** 
Haqqa tapınan, şükr eləsin Ya Nəsib, 
Şükr eləsin öz qəlbinə münasib,  
Sidr kafir, kəfən-o da ya nəsib, 
Qurban, kimlər nəşin məzara çəkər. 
 
212 
 
           ƏKĠNÇĠ 
 
Sən mənim öz canım, öz ciyərimsən, 
Ağrımasın mərd qolların, əkinçi! 
Ürəyimdə olan halal qanımsan, 
Çoxdu elə xeyri-karın, əkinçi! 
  *** 
Hanı, kimdən olur kömək, harayın, 
Sənin ellər üçün var haqqı-sayın. 
Çox zəhmət çəkirsən, az olur payın, 
Özgələrə çatır varın, əkinçi! 
  *** 
Bülbülsən qışdasan, dayan, gözlə yaz, 
Qəlbimdə arzu var, gözümdə muraz. 
Susasan bir qaşıq su verən olmaz, 
Quruyanda dodaqların, əkinçi! 
  *** 
Nazı-nemət olur sənin üzünə, 
Sən gedirsən həqiqətin düzünə. 
Gəl Qurbanın ümid bağla sözünə, 
Açar öz bağında barın, əkinçi! 
  *** 
 
 
 
213 
 
          XƏBƏR AL 
 
İstəsən ki, dərddən olasan agah, 
Ürəyimdən, can-cayərdən xəbər al. 
Məcnun Leyli deyib gəzən çöllərdə, 
Nələr çəkib o yerlərdən, xəbər al. 
  *** 
Bu yaradan xəstə ağlar bil yəqin, 
Sayı çox sinəmə çəkilən dağın. 
Badi-xəzan tökər ağac yarpağın, 
Səbəb nədir, o xətərdən, xəbər al. 
  *** 
Xəcalət mərizəm nar deyə bilməm, 
Dolaşır zabanım, yar deyə bilməm. 
Dərdim bu canımda var, deyə bilməm, 
Təbiblərdən, həkimlərdən xəbər al. 
  *** 
Nə gözəl yaranıb qamətin bütün, 
Şəms ilə qəmərə yetər nisbətin. 
Bilmək istəyirsən balın ləzzətin, 
Dodaqlardan, o ləblərdən, xəbər al. 
  *** 
Yaz günündə qar əriyir, sel olur, 
Səndən ayrı bir gün mənə il olur. 
Qurban da oduna yanıb kül olur, 
Alovlardan, yanan pərdən xəbər al. 
 
214 
 
             BĠZƏ 
 
Bir bağça salmışam yüz zəhmətilə, 
Yetirə qönçələr, bağ, bostan bizə. 
Çəkər imtahana fani dünyanı, 
Keçdi hər növbahar, zimistan bizə. 
  *** 
Dost-dostu görəndə üzün bürünür, 
Mərd iyid ayağa düşüb sürünür. 
Əyyam bəd dolanır, zəmanə dönür, 
Qəm tüğyan eyləyir, namusdan bizə. 
  *** 
Mərizəm, möhnətdən olmuşam nasaz, 
Yoxdu bir dərd bilən, danışam bir az. 
Mən deyim katib ol, sən dəftərə yaz, 
Yaraşır nə tərif, nə dastan bizə. 
  *** 
Qurbanam, can desəm olmaz can deyən   
Nə dərd anlayan var, nə dərman deyən. 
Nə aşkar danışan, nə pünhan deyən, 
Yox haray qohumdan, nə dostdan bizə. 
1916 
 
 
 
215 
 
       DOLANSIN 
 
Var cana təsəlli gözün yaşından, 
Pərvanələr yansın nara dolansın. 
Gəlsin bir həqiqət, ədalət divan, 
Yol açılsın sənətkara, dolansın. 
  *** 
Yükümüz möhnətdir, dağlardan ağır, 
Ayaq altda qalıb füqəra-fağır. 
Haqdan, ədalətdən bir kömək çağır, 
Məzlum ellər tapsın çara, dolansın. 
  *** 
Əyyam bəd gətirib, dolanmaq çətin, 
Yetən ola fəryadına millətin. 
Yaradan tökməsin xalqın hörmətin, 
Çatsın böyük ixtiyara, dolansın. 
  *** 
Enər-qalxar, nərdivanı sənətkar, 
Acizə, qullara verər ixtiyar. 
Bir gün də açılar, bağlı qapılar, 
Mərd sığınsın, düz ilqara dolansın. 
  *** 
Qurban dərd əlindən olub səri-səri, 
Ürəyimi sıxır vaxtın xətəri. 
Zəmanə üzünü döndərsin bəri, 
Ayaqsızlar bu butara dolansın. 
 
216 
 
  DÖNDƏRĠB 
 
Bilmirəm nədəndi, arif olanlar, 
Niyə üzün bu zamana döndərib? 
Düzəlmir nizama, gəlmir mizana, 
Yükünü əyibdi, yana döndərib. 
   *** 
Sözüm düzdür, söyləmərəm lafını, 
Görün bu fələyin siz insafını. 
Elm dəryasının dürr sərrafını, 
Dəyirmanda pərişana döndərib. 
   *** 
Günümüz qaranlıq, dönüb zülmətə, 
Qurğu-büsata, qalmışıq mata, 
Üzünü oğuldan döndərib ata, 
Qızıldan meylini ana döndərib. 
   *** 
Görün nə zülm edir bəndə bəndəyə, 
Keşişə, mollaya, bax əfəndiyə, 
Sənin, mənim demir, atır çəntiyə, 
Mayasını haram qana döndərib. 
   *** 
Qurbanam, yer yoxdur danışam geniş, 
Səndədi hər bir iş, ey çərxi-gərdiş. 
Özün yaxşı axtar, elə bir təftiş, 
Şux tərlanı sağsağana döndərib. 
 
217 
 
         KƏSĠLDĠ 
 
Qasid gəldi, yaxşı məlhəm bağladı, 
Bədənim sərasər yara kəsildi. 
Düyün qoydu, üstən çarpaz bağladı, 
Yandı cismim bütün qara kəsildi. 
   *** 
Bu çərxi-gərdişə baxdım həmişə, 
Toxundu könlümə, qırıldı şüşə. 
Şan-şan oldu, bağrım çəkildi şişə, 
Tikə-tikə, para-para kəsildi.  
   *** 
Gahdan əl tuturdu, gah möhtac idi, 
Taleh tərsə döndü, bəxt qiyqacıdı. 
Dünyanın ləzzəti, axır acıdı, 
Döndü necə zəhrimara kəsildi. 
   *** 
Qurban, uçub könlün olarmı abad? 
Gülməz üzüm, olmaz nə xəyalım şad. 
Can deyən dostlarım hamı olub yad, 
Getdi hörmət, ay füqara kəsildi. 
   *** 
 
 
 
218 
 
   DE NƏ BUYURDUN? 
 
Qasdım ərzimi elədin halı, 
Ey ruhi rəvanım de, nə buyurdun? 
O yəhudi, bey zalım, Yusif camallı, 
Candan əziz canım de, nə buyurdun? 
  *** 
Əncam sitarəli, hilali-qəmər, 
Eşqindən ürəyim titrəyib əsər. 
Nadir şah hökmlü, səddi-İskəndər, 
Xosrovu xaqanım, de, nə buyurdun? 
  *** 
Bir dəqiqəm yüz min il əvəzində, 
Ağlaram göz yaşım sil əvəzində. 
Qurbanam bir qara qul əvəzində, 
Şahım, Süleymanım, de, nə buyurdun? 
  *** 
 
 
 
 
 
 
 
 
219 
 
      KASIBLARIN 
 
Ey dövran, bir ucalt yoxsul olanı, 
Bir bax əhvalına dön, kasıbların. 
Cibi pulsuz olan çətin dolanır, 
Tökülüb əynindən don, kasıbların. 
  *** 
Yığılıb zalımlar əlbir olublar, 
Oğrular mahala talan salıblar. 
Füqaranı turac kimi yolublar, 
Soyurlar belindən gön, kasıbların. 
  *** 
Kimdir yoxsulların üzünə baxan, 
Olmaz ölsə əgər yüzünə baxan. 
Yoxdur bir eşidən, sözünə baxan, 
Artıb dərdi birə on kasıbların. 
  *** 
Ey kani-kəramət, ey haqqın əli, 
Çətin iş əncamı səndədir, bəli. 
Insanı qəm, möhnət eyləyib dəli, 
Yetiş harayına sən kasıbların. 
  *** 
Qurban xəcalətdir əhli-əyaldan, 
Küsmərəm talehdən, bəxti-iqbaldan. 
Çıxarmı görəsən dərdi-məlaldan, 
Olarmı işıqlı gün kasıbların. 
 
220 
 
  YARAġMAZ 
 
Yaxşı olar qaymağınan, yağınan, 
Nə duz qatmaq, nə şor bala yaraşmaz. 
Məhəbbət, aşnalıq, mehribançılıq, 
Nə qoyxaya, nə də qala yaraşmaz. 
   *** 
Doğrudur, qocadan cavan yaxşı olur, 
Həm əhli dil, həmi qanan yaxşı olur. 
Bir dərd qanan ilqar, iman yaxşı olur, 
Gündə düşmək yüz xəyala yarşmaz. 
   *** 
Nəzər yetir sən bu çərxi-gərdişə, 
Açılar baharda nərgiz, bənövşə. 
Arifsənsə nəzər yetir hər işə, 
Zimistana nə gül, lala yaraşmaz. 
   *** 
Nərdivandı gahdan enər, ucalar, 
Yük bağlardı bəzirgənlər, xocalar. 
Cavanlanmaz xilqət hamı qocalar, 
Həmişə bərqərar, qala yaraşmaz. 
   *** 
Müşkülü möhnətdən, həm ahı-zardan, 
Canım xəstələnib dərdi-azardan, 
Qurban qan ağlayır bu intizardan, 
Lətif bədən əhli-hala yaraşmaz. 
 
221 
 
       AĞLARAM 
 
Mən yazıq binəva, didəsi pirxun, 
Düşəndə sevdiyim yada ağlaram. 
Yoxdu bir ədalət, bəd oldu qanun, 
Şad olmadım bu dünyada ağlaram. 
   *** 
Yar məni görəndə dedi hərcayı, 
Ağladım, ah çəkdim, eylədim vayı, 
Uçub tərac oldu ömrüm sarayı, 
Saldım öz canımı oda ağlaram. 
   *** 
Gülüb şad olmadım, çox məlul oldum. 
Gah şivən başladım, gah bülbül  oldum. 
Bir ilqarsız, beyvəfaya qul oldum, 
Ömrü verdim getdi bada, ağlaram. 
   *** 
Söyləsəm bu dərdə nə inanarlar, 
Ay üzlü gözəllər, o mahtabanlar. 
Əlimdən qaçıbdı tülək tərlanlar, 
Uçub gedir nə havada, ağlaram. 
   *** 
 
 
 
222 
 
Şərh edib dərdimi dəftərə yazdım, 
Oldum qəm dəlisi, divanə gəzdim. 
 
Kərəm, Məcnun kimi canımı üzdüm, 
Yar məni salmadı yada, ağlaram. 
   *** 
Eyş-işrət haram oldu yar, mənə, 
Şərbətim olub bir zəhrimar mənə. 
Qurban deyir: gəlir namus, ar mənə, 
Hanı səlbi mələkzadə, ağlaram. 
29.04.1920 
 
 
          YAXġIDI 
 
Qanana can qurban etmək layıqdır, 
Arifə söyləmək, bəli yaxşıdı. 
Bu dünyada dad yarımçıq əlindən, 
Dərdindən kim olsa halı yaxşıdı. 
   ***  
Barsız bağçalardan kölgəsiz güldən, 
Biqeyrət oğuldan, qiymətsiz puldan. 
Kərəmsiz ağadan, vəfasız quldan, 
Bivec kamallıdan, dəli yaxşıdı. 
 
223 
 
   *** 
Sardan tərlan olmaz, namərddən aslan. 
Mənasız kəlmədən, mətləbsiz dastan. 
Qəsəmxor mömindən, ilqarsız dostdan, 
Faydasız diridən, ölü yaxşıdı. 
   *** 
Həsir baha getməz, atlas qumaşdan, 
Qızıl, yaqut olmaz cövhərsiz daşdan. 
Mərifətsiz, bir də naşüur başdan, 
Zibilliyin yanğın küllü yaxşıdı. 
   *** 
Qurban, sat sərrafa neçədi bir san, 
Çox var dəngə dəyməz, etməsən ehsan. 
Ədalətsiz divan, insafsız insan, 
Hər kəs bu mətləbi, bili yaxşıdı. 
   *** 
 
 
 
 
 
 
 
 
 
224 
 
       GÖZLƏDĠM 
 
Şiddəti-fəlakət, dərdi-vərəmnən, 
Yetişmədim bir dərmana gözlədim. 
Baxa gözüm, könlüm ala təsəlli, 
Nə gəlmədi bacı, ana gözlədim. 
   *** 
Ayeyi quranda oxunur sübut, 
Qoyulub bir qərar aləmə lahuut. 
Axır güllü-nəfsi, zai-qətil-murt, 
Cümlə-xilqət, durub sana gözlədim. 
   *** 
Növbə gələr əcəl canım içməyə, 
Qədərlənib bu fənadan keçməyə. 
Çəkdim intizarın bir görüşməyə, 
Titrər ürək, bilki-fəna gözlədim. 
   *** 
Coşdum sellər kimi ada salmadın, 
Bu qürbət yollara cada salmadın. 
Unudub heç bizi yada salmadın, 
Gəlmədiniz bu məkana gözlədim. 
   *** 
 
 
 
225 
 
Qan deyib, qan durub, qan deyənlərin, 
Boş oldu anbarı şan deyənlərin, 
Yad oldu mehriban can deyənlərin, 
Görünmədi, o nişana gözlədim. 
   *** 
Qurbanı dost bilib, üzə gələnlər, 
Özü arif olub, mətləb bilənlər. 
Şirin söhbət qurub dəmə gələnlər, 
Döndü meyli, qeyri yana gözlədim. 
1903 
 
 
 
 
 
 
 
 
 
 
 
 
 
 
 
226 
 
             MƏN 
 
Füqarə mən, biçarə mən, yazıq mən, 
Bimürvət sən, sitəmkar sən, zalım sən. 
Nə müddətdi didarına həsrətəm, 
Səbəb nədi, soruşmadın halım sən. 
   *** 
Qəddi-dala çin-çin tökülüb kəmənd, 
Könlümü elədin, o zülfünə bənd. 
Dilin baldı, dodaq qaymaq, məmən qənd, 
Nə şirinsən, a qadanı alım sən. 
   *** 
İzzəti-şövkətin, həm abidarın, 
Yaquti-gövhərin, dürrü-mirvarım. 
Könlüm istəklisi, nuri-didarım, 
İqbalım, dövlətim, həm calalım sən. 
   *** 
Həkimi cərrahım, təbib-loğmanım, 
Bilinməz dərdimə sənsən dərmanım. 
Gözümün nurusan, cismidə canım, 
Fikrim, zikrim, sözüm, həm xəyalım sən. 
   *** 
Yandırıb odlara, alışdır  məni, 
Görəndə dolandır, sarışdır məni. 
Nə olar, bir dindir, danışdır məni, 
Qurban quldu, qoy yanında qalım mən. 
 
227 
 
         MÜġTƏRĠ 
 
Baxdın tərəqqisi, bir xoş zamana, 
Qarşı gələr, xiridara müştəri. 
Xoş səfa gətirdin Yusifin sanı, 
Görcək oldum, o didara müştəri. 
   *** 
Yaranmışdı sən tək gözəl can hanı, 
Camalını görən candan ovsanı. 
Gördüm ağ sinədə bülü bustanı, 
Xəstə könlüm oldu nara, müştəri. 
   *** 
Qurban nə müddətdi dolanır xəstə, 
Bir busə ver, əvəzində can istə. 
Məriz könlüm düşüb olubdu bəstə, 
Gərdənində o tağlara müştəri. 
   *** 
 
 
 
 
 
 
 
228 
 
        ÇAĞIDI 
 
Günün vaxtı keçib, fəsli-xəzandı, 
Almanın, heyvanın, narın çağıdı. 
Şəhdi-əsal, müsəffadı şərbəti, 
Əmməyə ləbinin, narın çağıdı. 
   *** 
Şamama düzülüb bəzənib bağlar, 
Baş əyib budaqlar, saralıb tağlar. 
Turunc, yemiş, qovun, var solu-sağlar, 
Yetişib meyvələr barın çağıdı. 
   *** 
Meylim Məcnun olub, yara həsrətəm, 
Xəstəyəm ölürəm, qara həsrətəm. 
Nə müddətdi, bu didara həsrətəm, 
Sən öləsən, düz ilqarın çağıdı. 
   *** 
Xışmın qəm dəryası, baxışın yazdı, 
Qəhrin yay dolusu, lütfün ayazdı. 
Qəzəbin zimistan, kərəmin yazdı, 
Sinən üstə növbaharın çağıdı. 
   *** 
Görünür mərizə, sədrində dərman, 
Sənsən bu bağları bəsləyən bağban. 
Bir nar lütf eylə xəstədi Qurban, 
Səndə olan ixtiyarın çağıdı. 
 
229 
 
         TƏRLANIN 
 
Təbib, nitqi-dilə, haqdan bir zəvan, 
Bax, bu şirin ləhcəsinə tərlanın. 
Kəklik qiyqac ötüb, sona yan keçib, 
Gəlib ovu, həvəsinə tərlanın. 
   *** 
Muğru oldum, xəstə mətləbə sail, 
Afitab hüsnünün bərqinə mail. 
Açıl şəhla kimi, naqafil ayıl, 
Həsrət qaldım, qız səsinə, tərlanın. 
   *** 
Qurban yaralanmış ahu –səngərbah, 
Qəmzəndən qorxuram haqq özü agah. 
Gecə-gündüz işim olub fəryad, ah, 
Qoy kəs başım sinəsinə tərlanın. 
                                 1902 
 
 
 
 
 
 
 
 
230 
 
            GETDĠ 
 
Sevdiyim canıma saldı ataşı, 
Elədi dərdimi ziyada, getdi. 
Gözəl Sədət sənsən onun yoldaşı, 
At minmişdi, yoxsa piyada getdi. 
   *** 
Mənim işim, peşəm, möhnətdi, vaydı, 
Firqətin xəncəri sinəmi oydu. 
Axırda gör məni nə günə qoydu, 
Məni ağlar qoyub dünyada getdi. 
   *** 
Dağılıb Qurbanın qalmayıb huşu, 
Qan ağlar didəmin tökülər yaşı. 
Uçub pərvaz edib könlümün quşu, 
Qalxıb ərş üzünə, havada getdi. 
   *** 
 
 
 
 
 
 
 
 
231 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
232 
 
         MÜSƏLMAN 
 
Zimistan dolanır, gec gəlir sabah, 
Əyyam getməz belə mürtəd müsəlman. 
Bundan sonra gələn, eşidən bilən, 
Edər sizə təhniz, töhmət müsəlman. 
  *** 
Qonşular cəmləyib namlar aldınız, 
Qoç iyidlər intiqamlar aldınız. 
Arzuya yetişib, kamlar aldınız, 
Ələ düşdü, yaxşı fürsət, müsəlman. 
  *** 
Bir-birinin kəminində durdular, 
Fürsət çağı ələ düşüb gördülər, 
Qanlar töküb, nə igidlər qırdılar, 
Bu binamus, bu biqeyrət müsəlman. 
  *** 
Hansını söyləyim mən bu qisasın, 
Müxtəsərin deyim, sözün xilasın. 
Əlsiz zənənlərin soyub libasın, 
Kəsdi barmaqların, mürtəd müsəlman. 
  *** 
Çalan, çapan, oğru dolandı gümrah, 
Füqəralar deyir: Allaha pənah. 
Istərəm xudadan bir ədalət şah, 
Qurban eylər, hər şikayət müsəlman. 
 
233 
 
             OLDUQ 
 
Eldən çıxan düşər min bir bəlayə, 
Bəyənmədik biz ayrımdan say olduq. 
Teymurxan bəylərin mərhəmətindən, 
Axırda qırxıldıq, yaxşı day olduq. 
   *** 
Deyim əhvalımız olubdu belə, 
Bir ədalət divan düşmədi ələ. 
Varın bəhrəsindən sivayı hələ, 
Verməyinən biz hatəmə tay olduq. 
   *** 
Başımıza gəldi bu da bir işdi, 
Qamçı dəydi, zəxmi sinəmdən keçdi. 
Sağ olsun yaxşılar, dada yetişdi, 
Müsəlman bəyindən belə bay olduq. 
   *** 
Qurban bu möhnətin yaza nə qaldı, 
Canım bu möhnətə dözə nə qaldı. 
Qış gəlib qurtarmır, yaza nə qaldı, 
Köçdən azan qarılara, tay olduq. 
 
 
 
 
234 
 
OLMUġAM 
 
Ağdabana getdin yıxdın evimi, 
Doymuşam canımdan, bezar olmuşam. 
Gündüz axşamadək yol gözləməkdən, 
Yel bağlayıb möhkəm azar olmuşam. 
   *** 
Canım bundan belə azar isdəməz, 
Bu qışın günündə sən ayazdama. 
Hərdən bir nahrım yeddi gözdəməz, 
Ölməyib bu dərdə dözər olmuşam. 
   *** 
Qurtardı burnotum, həm cəfərdarım, 
Həsrətindən soldu gül dodaqlarım. 
Ana deyib ağlar, oğul-qızlarım, 
Dedim: ağlaşmayın nəzər olmuşam. 
   *** 
Dedim: Allah əcəlsə də ver aman, 
Heyifəm dünyadan aparma cavan. 
Kəsdirmişəm Ceyran öküzü qurban, 
Yeni ayaq tutub gəzər olmuşam. 
   *** 
Dörd kəbə toxuyub bu il Şəhrəban, 
Bir batman yunum var on ildən qalan. 
Get sənə söyləsin, o şair Qurban, 
Deyirdi vəsfini yazar olmuşam. 
 
235 
 
           DURMUġAM 
 
Suvalda, cavabda mail olmaram, 
Xof etmərəm, bu meydanda durmuşam. 
Birə min əvəzə, qail olmaram, 
Bu ilqarda, bu peymanda durmuşam. 
   *** 
Təbim coşub növbaharda sel kimi, 
Təlatüm eyləyir dərya-nil kimi. 
Höcətdə zəhərəm, həlahil kimi, 
Dost üçün əsələm şanda durmuşam. 
   *** 
Məşətəm libasım yan boy tutaram, 
Bir don biçib minnətindən qurtaram. 
Təzə şair, sənə bir toy tutaram,  
Neçə belə imtahanda durmuşam. 
   *** 
Namərddən keçmərəm, nanı unutmam, 
Mətləb bilib, dərd qananı unutmam. 
Var yanımda bu ziyanı unutmam, 
Tiği-tiğəm sərt kamanda durmuşam. 
   *** 
Dəymədim mən sizə dostdan keçmədim. 
Qohumdan utanıb, dostdan keçmədim. 
 
236 
 
 
Şərm etdim, yaxşıdan, pisdən keçmədim, 
Məhəttələm bu dastanda durmuşam. 
   *** 
Arif var məclisdə, mətləb qanan var, 
Əzəl var, axır var, dürrü-zəban var. 
Xuda var, Rəsul var, kitab, quran var, 
Qurbanam, cüməli canda durmuşam. 
   *** 
 
 
 
 
            DEYƏR 
 
Sözü bir-birinə tuş gəlməyənlər, 
Ustadam, şairi-dastanam-deyər. 
Ala qarğa dövr eləsə havada, 
Şikarda muş ovlar, tərlanam deyər. 
   *** 
Namus, qeyrət, mərd iyidə qəm vurar, 
Həmi ölər, həm öldürər, həm vurar. 
Müxənnəslər, yalan deyər, dəm vurar,  
Zənən məclisində, mərdanam deyər. 
 
237 
 
   *** 
Xəcalət çəkmiyən, nə utanmıyan, 
Fikri-xəyal, dərd oduna yanmıyan. 
İşarədən, sözdən mətləb qanmıyan, 
Sərraf  bazarında qananam deyər. 
   *** 
Bay olmasın hiyləgərlə, yalançı, 
Quldur qoçu, zülm eyləyən  talançı. 
Aralıqda fitnə işə, palançı, 
O nahaq aliməm, insanam deyər. 
   *** 
Mərifətsiz, anlamayan ulaqca, 
Barı yoxdu, nə bostandı, nə bağça. 
Əsası yox, axan sızqa bulaqca, 
Coşqun seləm, dərya-ümmanam deyər. 
   *** 
Ustaddan elm öyrən, yüzdə bir danış, 
Artıq-əskik demə, düzdə bir danış, 
Kəlmə ver, kəlmə al, sözdə bir danış, 
Qurban yaxşı mərdə qurbanam deyər. 
1925 
 
 
 
 
238 
 
       DAVASI VAR 
 
Könül nə yatıbsan qəflədə oyan, 
Tutaşıbsan iki fil davası var. 
Iki dərya coşub qan köpük atır, 
Qovuşub bir-birinə sel davası var. 
   *** 
Murğu ruhum yenə eyləyir dövran, 
Təbim qəhrəmandı, əqli qaytaran. 
Ya kövhər gərdandı ya Mazandaran, 
Devlə Urusdamın Zal davası var. 
   *** 
Dilim zikr eyləyir deyir ya əli, 
Təbim yar söyləyir hey dəli-dəli. 
Eşqin ki, sevdası başıma gəli, 
Neçə ki, zanburun bal davası var. 
   *** 
Əqlim deyir fayda yoxdu dilbərdən, 
Gəl öyrənək vacib məsələlərdən. 
Təbim deyir: ölsəm dönmərəm yardan, 
Bülbül ilə gülün xar davası var. 
   *** 
Qurban deyir nə mürəkkəb mənadı, 
Tey sad kaf sözü ilə zikr olur adı. 
Köç ha köç təbilin çalan dünyadı, 
Nahaqdan arada dil davası var. 
 
239 
 
 
 
 
 
 
 
 
 
 
240 
 
                  QIZLA DEYĠġMƏ 
 
QURBAN: 
       Səninlə görüşdüm mən qəflətanı, 
           Qəmgin olan, dərd əhlinə kar eylər. 
           Pünhan mönət, tez öldürər insanı, 
           Dağıdar qüssəni, dil aşkar eylər. 
QIZ:       
           Mən zəmanə, sən mərd ilə danışmaq, 
           Hər kəs görsə bizim üçün ar eylər. 
           Sənə layiqdirmi əhval soruşmaq, 
           Kim insan oğluna etibar eylər. 
QURBAN:  
           Haqqın min bir adı, dilimdə zikrim, 
           Gecələr xabımdı, gündüzlər fikrim. 
           Amandı, əlaman zənanın məkrin, 
           Doğru yol gedəni günahkar, eylər. 
QIZ:           
           Kimdə bu qəm bir üz görsə eyləyin, 
           Qoymaz bitə nə mətləbi, dinləyin. 
           Adətidi, bu gərdişi fələyin, 
            Bülbül ölər, gül butasın xar eylər. 
 
 
 
241 
 
 
QURBAN:  
          Çox igidlər ömrün eylədi fani, 
          Fikir eylə, gör kimdi tutan dünyanı? 
          Hökmran İskəndər, Süleyman hanı? 
          Kim bunun ruhuna behbazar, eylər. 
QIZ: 
      Örtmüşəm qaranı, tutmuşam yası, 
      Hicran ilə sərf eylərəm xilası. 
      Fələyin əlində qəm piyaləsi, 
      Qatıb bal şərbəti zəhrimar eylər. 
QURBAN: 
          Ey məleykə, ərzim eylə sən qəbul, 
          Hər nakəsə özün qul eyləmə, qul. 
          Aqibətdə beyvəfadı qız-oğul, 
          Hərəsi bir qeyri-ixtiyar eylər. 
QIZ:             
          Oyandım qəflətdən, aldım təsəlli, 
          Bir xudanın sirri bilinməz bəlli. 
          Ya bir Allah, ya Məhəmməd, ya Əli, 
          Bir zamanam dilim sizi car eylər. 
 
 
 
 
242 
 
QURBAN: 
         Sahibi zülcəlal, ya Kərəm kanı, 
         Bir gün deyib xəlq eyləyən dünyanı. 
         Məyusi sərgəndər qoyma Qurbanı, 
         İzzi ilə yalvarıb, muyu mar eylər.    
 
 
 
 
 
 
 
     QIZLA DEYĠġMƏ 
 
QIZ:   
Nöqsanı hədyandan düzəl nizama, 
Danışma, hərcayı əfsanə, yeri. 
Eşidən afərin, deyər mərhaba, 
Əhsantü, əhsəntü ehsanə, yeri. 
QURBAN:  
         Azalmaz möhübbət, könül yorulmaz, 
         Yanmaqdan usanmaz pərvanə, yeri. 
          Simuzər zay olmaz, qiymətdən qalmaz, 
         Sərraf bazarında dürdanə, yeri. 
 
243 
 
QIZ:         
 Təzələmə qoy yaramı qarasın, 
 Təbib yoxdu məlhəm qoyub sarısın. 
 Fil, gərgədan çəkə bilməz yarısın, 
 Mənim dərdim dönüb ümmanə, yeri. 
QURBAN: 
          Yara demə, qəmlə yara məndədi, 
  Şan-şan ürək, ciyər parə məndədi. 
  Açıb axtar, gəzib ara, məndədi, 
  Qəsəm verrəm səni sübhanə, yeri. 
QIZ: 
          Yazılsa bu qüssə olar bir dəftər, 
          Təhniz elər oxuyanlar, görənlər, 
          Satılar sərrafa yaquti-əhmər, 
          Sehranam deyirəm mərdanə, yeri. 
QURBAN:  
           Yanmışam qüssədən, olmuşam kabab, 
          Yazaram dərdimi bağlaram kitab. 
          Mənəm qoy sər balınc, 
 zülfün rəxdi xab, 
          Sal sinən üstündə Qurbana, yeri. 
 
 
 
 
244 
 
QIZLA DEYĠġMƏ 
 
MƏNƏM-MƏN 
QIZ: 
Bülqeys şəbahət, xilqətdə bəşər, 
Hüsnüdə huriyi-qılman mənəm-mən. 
İkinci Süleyman mənəm dünyada, 
Gözəllərə sərdar-sultan mənəm-mən. 
QURBAN: 
Ey nəcibə mələk, zadeyi-pəri, 
Dərdindən qaməti kaman mənəm-mən. 
Yazan göz yaşıynan qəmli dəftəri, 
Alışıb eşqinlə yanan mənəm-mən. 
QIZ: 
Mərifətin mahi oldum hər işdə, 
Kamiləəm kamalda, kəşfi güzəştə. 
Xislətdə, nisbətdə, cinəm-fəriştə? 
Zahirim, sadiqim, pünhan mənəm-mən. 
QURBAN:  
Şöleyi camalın, xurşidi-qəmər, 
Üstündə nəqş olub nöqteyi-gövhər. 
İtgin düşən vətənindən dərbədər, 
        Məcnun sifət, dəli-dövran mənəm-mən. 
 
245 
 
QIZ:  
Alquşam, ləli-qaş, zər-zivərimdi, 
Zülflərim-ziynətim, balu-pərimdi. 
Katib bağlar kitab, söz dəftərimdi, 
Vəsf olan cahanda dastan mənəm-mən. 
QURBAN:  
Ayrı düşən mahalınan, elinən, 
Həsrət qalan aylarınan, ilinən. 
Qəm-vərəmdən bağrı şan-şan dəlinən, 
Bala dağıstanlı Qurban mənəm-mən. 
1898 
 
 
 
 
AġIQ ƏLƏSGƏRLƏ DEYĠġMƏ 
 
             ÇƏKMĠYƏ 
 
ƏLƏSGƏR: 
 İnsan paysız ölə, yazda dirilə, 
 Zimistanda boran, qarı çəkmiyə. 
 Günü-gündən işi düşər müşkülə, 
 Hər kəs namus, qeyrət, arı çəkmiyə. 
 
246 
 
QURBAN: 
Əzəl ibtidada, rəsmi xilqətdə, 
İnsan olan dərd, azarı çəkmiyə. 
Nə qocalıq, nə ayrılıq, nə möhnət, 
Nə dil yanıb ahu-zarı çəkmiyə. 
ƏLƏSGƏR: 
İnciməyin qoca aşığın yaşından, 
Sinəm vaqif olub eşq ataşından. 
Bülbül gül yolunda keçər başından, 
Əgər gül köksünə xarı çəkməyə. 
QURBAN: 
    Nə top, tüfəng, nə qan tökmək atışmaq, 
Nə çox zəhmət, nə çox hədər çalışmaq. 
Nə hədyan, nə böhtan, yalan danışmaq, 
Nə üz-üzdən şərmi-sarı çəkmiyə. 
ƏLƏSGƏR: 
Eşq ucundan tapdı xatalar məni, 
Qul deyə Həbəşdə satalar məni. 
Qoyub top ağzına, atalar, məni, 
Bəlkə canım bu azarı çəkməyə. 
QURBAN: 
Əfsanədi artıq dövlə,t, simu-zər, 
Bir misal var: kimqazanıb, kim yeyər. 
 
 
247 
 
Nə az, nə çox, dolanasan xoştəhər, 
Kişi hambal olub, barı çəkməyə. 
ƏLƏSGƏR: 
Xəstə könül gəzir bu təmənnada, 
Mərdələrin mövlası, sən yetiş dada! 
Mərd iyidə ölüm haqdı dünyada, 
Yoxsul olub, ahu-zarı çəkməyə. 
QURBAN:  
Sözlərim məcazi, nəsihət-misal, 
Saxlar hansı sərdə cəm olsa kamal. 
Halal çalış, halal qazan, halal mal, 
    Bir kəs sənlə hesabları çəkməyə. 
ƏLƏSGƏR: 
Ələsgər, əlini üzmə damandan, 
İstə mətləbini sahib-zamandan. 
Məhəmməd hümməti çıxmaz zindandan, 
Ta ki, mövlam zülfüqarı çəkməyə. 
QURBAN:  
Qurban nadana kifayət olmaz, 
İyid olan kəsdə bəd adət olmaz. 
Yüz min divan gəlsə ədalət olmaz, 
Haqq əliylə nizamları çəkməyə. 
 
 
 
248 
 
QURBAN: 
Qurban nadana kifayət olmaz, 
İyid olan kəsdə bəd adət olmaz. 
Yüz min divan gəlsə ədalət olmaz, 
Haqq əliylə nizamları çəkməyə. 
Qurbanda bu şeir yeddi bənddir.  
 
Ġki orta bənd belədir. 
  Yarın ya gözəli, ya da çirkini, 
  Hiyləgər yarının nəzakar geni. 
  O vaxtı lazımdı vermək tərgini, 
Bir yar yarnan dərdi yarı çəkməyə. 
  *** 
Qul ol bir ustada qalıb yanında, 
Qanasan mərifət qalıb yanında. 
İnsaf deyil o kəs arif yanında, 
İlqarı gözləyib, arı çəkməyə. 
  *** 
 
 
 
 
 
 
 
249 
 
AġIQ ƏLƏSGƏRLƏ DEYĠġMƏ 
              
               DOLANSIN 
ƏLƏSGƏR: 
Gərdəninə neçə şahmar dolanıb, 
Könül istər o şahmara dolansın. 
Ərzim alıb, iltimasım tutmayan, 
Məcnun olub, bu dağlara dolansın. 
QURBAN:  
Var cana təsəlli gözün yaşından, 
Pərvanələr yansın nara dolansın. 
Gəlsin bir həqiqət, ədalət divan, 
Yol açılsın sənətkara dolansın. 
ƏLƏSGƏR: 
Bəyənmişəm xəstəyini, halını, 
Yaradan bol verib huş-kamalını. 
Sən allah gizlətmə məh camalını, 
Şöləsinə qoy füqara dolansın. 
QURBAN: 
Yükümüz möhnətdir, dağlardan ağır, 
Ayaq altda qalıb füqara, fağır. 
Haqdan, ədalətdən bir kömək çağır, 
Məzlum ellər tapsın çara dolansın. 
 
250 
 
ƏLƏSGƏR: 
Bal bahalanıbdı, qırılıb arı, 
Yağ satanlar mala saldı azarı. 
Min manata qalxdı daraqan darı, 
Nə gün çıxsın, nə sitarə dolansın. 
QURBAN: 
      Əyyam bəd gətirib, dolanmaq çətin, 
      Yetən ola fəryadına millətin. 
      Yaradan tökməsin xalqın hörmətin, 
      Çatsın böyük ixtiyara dolansın. 
ƏLƏSGƏR:  
Dad sənin əlindən çərxi-kəcmədar, 
Ürəyimdə min sağalmaz yara var... 
Aşıq dəyirmaçı, ağa çarvadar, 
Sərraf gəlsin bu bazara dolansın. 
QURBAN:  
Enər-qalxar, nərdivandı sənətkar, 
Acizə, qullara verər ixtiyar. 
Bir gündə açılar bağlı qapılar, 
Mərd sığınsın, düz ilqara dolansın. 
ƏLƏSGƏR: 
Zalım cəllad nə giribdi qəsdimə, 
Xəbər verin övladıma, dostuma. 
 
 
251 
 
Şahlar şahı sayə salsın üstümə, 
Ələsgər tək baxdı qara dolansın. 
QURBAN:  
Qurban dərd əlindən olub səri-səri, 
Ürəyim sıxılır vaxtın xətəri, 
Zəmanə üzünü döndərsin bəri, 
Ayaqsızlar bu butara dolansın. 
 
 
 
AġIQ ƏLƏSGƏRLƏ DEYĠġMƏ 
 
                  DÜNYADA 
 
ƏLƏSGƏR: 
Sirat, sual qabaqdadı, nə damaxdı dünyada, 
Kəlmeyi-şəhadət lazımdı ölən vaxtı dünyada. 
Tut orucun, qıl namazın, şükr eylə allaha, 
Gül olma dünya malına, qalacaxdı dünyada. 
 
QURBAN: 
Səadətdə kəskin oldu kimin bəxti dünyada, 
Kani səxa nəzər etdi, ya xoşbaxtdı dünyada. 
 
252 
 
İbadətdən olma qafil, səxavətdən həmçinin, 
Əgər olsa əldə varın, olan vaxtı dünyada. 
 
ƏLƏSGƏR:  
Yalan deyib, qeybət etmə,  
rəhmin gəlsin canına, 
Öz-özünə fəxrlənib baxma şövkət-şanına. 
Əzrail əlində çəngəl gələcəkdi yanına, 
Qəzəbindən gül rəngin solacaqdı dünyada. 
 
QURBAN:  
Al qəhrin qüdrətini, unutma, eylə həras, 
Fəxrlənib olma məğrur, geyinib əlvan libas. 
Həm söhbətdi, həm nəsihət,  
həm əldə bir əsas, 
Tarac oldu neçələrin tacı-taxtı dünyada. 
 
ƏLƏSGƏR: 
Şəyirdlikdə can çürütdüm,  
hərgiz ustad olmadım, 
Nəfs öldürdüm, düz dolandım, 
 dostumdan yad olmadım. 
Ələsgərəm qan ağladım, ölüncə şad olmadım, 
Yar sarıdan fələk mənə qara baxdı dünyada. 
 
253 
 
QURBAN: 
Hanı Nəmrud, hanı Şəddat, hanı Firon zülmkar, 
Hanı loğmanı-ərəstun qoymaz qala rüzigar. 
Hanı İskəndər, Süleyman, olan Sahi ixtiyar, 
Kim gəlsə beş gün qonaqdı, ölüm haqdı dünyada. 
 
 
Qurbanda həmin divani altı bənddir.  Son 
bəndlər belədir. 
 
Fəhlə-kəndli muzdurları, füqaranı dağlıyan, 
Nərdivan var, enər-qalxar, gülər bir gün ağlıyan. 
Nakəslərə qardaş deyib, namərdə bel bağlayan, 
Əqli kamil demək olmaz, bir axmaqdı dünyada. 
   *** 
Bişumari lənət şeytana, sədhazari-sədhazar, 
Xalqın malın alma əldən qoçu quldur, ol kənar, 
Bir misal var xain artmaz, ədalət açar bazar, 
Güllü aləm şükr eliyər xoşgün çıxdı dünyada. 
   *** 
Məhəngsən seç simuzər, sərrafısan bax sözə, 
Kəlmələri şəhdi-vücud, həm nəsihət, həm məzə. 
Qurbana haqdan mərhəmət,  
sizdən də rəhmət bizə, 
Dastan deyib, dəftər yazan hanı yoxdu dünyada. 
 
254 
 
NÖVRƏS ĠMANLA DEYĠġMƏ 
               
             TAPILMAZ 
ĠMAN:  
Qohum, qardaş, hanı dostu-müsahib, 
Göndərdim bir namə yara tapılmaz. 
Nə müddətdi ağlamaqdı adətim, 
Bilinməz dərdimə çara tapılmaz. 
QURBAN: 
Zəmanə nəinsaf, insan bivəfa, 
Doğru olan etibara tapılmaz. 
Aldanma dünyaya, aldanma lafa, 
Kamil iman, düz ilqara tapılmaz. 
ĠMAN: 
Sinəmdə sövdadı deyim əsli-zat, 
Yanar əhvalıma güllü-kainat. 
Yazdı qələm, kağız, hökm etdi davat, 
Bircə nöqtə qələt kara tapılmaz. 
QURBAN: 
Sərrafsan sözümdən düşmə gümana, 
Nəzmi, nəzdi edəllər, üz, üzr-bəhanə. 
Əqli-kamalınan çək imtahana, 
İnanmırsan, axtar, ara tapılmaz. 
 
 
255 
 
ĠMAN:  
Qəza, qədər saldı canıma atəş, 
Eylədi hər zaman qəmlərə yoldaş. 
Mənim tək gözləri ağlar, qanlı yaş, 
Bir sinəsi nə sədpara tapılmaz. 
QURBAN: 
Xəlq edən məxluqu, faili-muxtar, 
Cismə, nəfsə verib küllü-ixtiyar. 
Cəhlidən, cəhdidən dolanar kənar, 
Ürəyində nöqtə qara tapılmaz. 
ĠMAN: 
Mən eşqin badəsin içdim camidən, 
Xəstə könlüm düşdü hər nizamidən. 
Qüdrəti həqqidən, lami-namidən, 
Belə məzlum aşikara tapılmaz. 
 
QURBAN: 
Təmi-tamehidən, təbi-tərazi,  
Nizamda bilərsən çoxunan, azı. 
Gələr başa hər nə yazılsa yazı, 
Təqdirə tədbir yox, çara tapılmaz. 
ĠMAN:  
İman çəkə bilməz balə qəmləri, 
Çıxmaz xəyalımdan dilim əzbəri. 
 
256 
 
Bu qəm dəryasına düşəndən bəri, 
Çəkən məni bir kənara tapılmaz. 
 
QURBAN: 
Qurban, ismidə canımdı qurban, 
Arifə-əhli-dil, olsa dərd qanan. 
Ürəkdən deyib ox, gözdən axır qan, 
Mənim kimi heç füqara tapılmaz. 
1919 
 
            BEġ 
          (qıfılbənd) 
 
Beş alim görmüşəm bu gün, 
Qələmi beş, mənası beş. 
Kəlamından şəkər süzür, 
Dəhanı dürdanəli beş. 
Ləbi əhmərdən yaranıb, 
Göhəri xəzanəli beş. 
Onun on min şagirdi var, 
Səkkiz yüz zəbanəsi beş. 
  *** 
Libasından danışım, 
Bəzənibdi doqquz dona. 
 
257 
 
Beş alimin yeddi ayağı, 
Alimlər fəhm edin buna. 
Baş açmaz molla, qazı, 
Bir hesab var beş üstündə. 
Yetişib səksən milyona, 
Yaşları gəlməz hesaba, 
Gərdişi zəmanəsi beş. 
  *** 
Qurban, saxla xəyalında, 
Xeyli qənimətdi bu söz. 
Bahadı arif yanında, 
Çünki mərifətdi bu söz. 
Təşbehinəm işim yoxdu, 
Doğru həqiqətdi bu söz. 
Çıxsa sərraf bazarına, 
Simuzər qiymətdi bu söz. 
Atası bir xilqəti var, 
Səbəb nədi anası beş. 
 
 
 
 
 
 
 
258 
 
 
 
 
 
 
 
 
 
 
 
 
 
 
 
 
 
 
 
259 
 
     AYAĞA DÜRÜST 
 
Ərzi şikayətim var qulluğuna, 
Mültəfit ol, deyim ayağa dürüst. 
Qəribin qürbətdə dəysən qəlbinə, 
Barən gözlərindən ayağa dürüst. 
  *** 
Vəfa edib əsba, ay ara gördüm, 
Xəncəl kimi bağrım, a yara gördüm 
Qəmdən bu sinəmdə a yara gördüm. 
Dərd əlindən düşdüm, ayağa dürüst. 
  *** 
Qurban, qıl namazın, qəzasın indi, 
Gör çərxi-dövranın qəzasın indi. 
Yox qohum-qardaşım qıza sin indi, 
Çuğlayıb götürə, ay ağa dürüst. 
  *** 
 
 
 
 
 
 
 
260 
 
     HƏYAYƏ HEY-HEY 
         (Dodaqdəyməz təcnis) 
 
Şahinə nə qaynaq çalar qarğalar, 
Nəzər sal qadında həyayə hey-hey. 
Qış qəhr etsə yağar dərin qar qalar, 
Yaz gələr, sel axar, həyayə hey-hey. 
   *** 
Adı həzar yekdi təkdi sinasən, 
Ərşi, yeri, xəlq elədi sinasən. 
Həzər ilə dəyə səngə sinasən, 
Gələr sin içində həyayə hey-hey. 
   *** 
Təcnis, təxnis nə kar edər, nə də sər, 
Nə alçaqdı, nə adili, nə də sər. 
(Qurban) deyər: nə əyləşər, nə də sər, 
Nə qərəz,  nə çəkər həyayə hey-hey. 
   *** 
 
 
 
 
 
 
 
261 
 
     DĠ  DARƏ  MƏNĠ 
 
Tərlandı baxışın, gözün can alan, 
De çək qaynağına, di darə məni. 
Hərdən şölələnir o gül camalın, 
Tel deyər, şanəyə di darə məni. 
   *** 
Zülflərin tək olmaz əqrəb, nə də mar, 
Çalmaq üçün yoxlayırsan nə damar. 
Qaş-qabaqdan qəhr-zəhri, nə damar, 
Öldür, qoyma həsrət didarə məni. 
   *** 
Yar, gərdənin ər-ər kimi minalə, 
Bülbülə gül neylər olsa min alə, 
Bir canım var qəmzən istər minalə, 
Qurbanam, çəkdirmə di darə məni. 
   *** 
 
 
 
 
 
 
 
 
262 
 
            SĠN-SĠN 
 
Mənası, ləhcəsi, nə şirin əzəl, 
Yanıldar səs çəkər, dal-dala sin-sin. 
Dərs alan dərk eylər sinayəsinə, 
Dahanda dəndənin dal-dala sin-sin. 
   *** 
Qurban,  xəstə dilin nara tez yetir, 
Sızıldar, çəkər ah, nara tez yetir. 
Xaini səcirə, nara tez yetir, 
Hərcayinin sərin daldala sin-sin. 
                1898 
 
 
 
 
 
 
 
 
 
 
 
263 
 
   YARADAN MƏNĠ 
 
Qaşların alır can, ay gözü tərlan, 
Zənbur kimi şanda yaradan məni. 
Kipriklərin silah, sinəm nişanə, 
Gizlə pünhan eylə, yaradan məni. 
   *** 
Qoynundakı nardı biri dalmasa, 
Bənzər şamamaya biri dalmasa. 
Qonum, qohum, qardaş biri dalmasa, 
Sən özün al qanım, yaradan məni. 
   *** 
Qurbanam, yar üzdən nə qalə canım, 
Salıbsan qovğaya, nə qalə canım. 
Nə yandır atəşə, nə qalə canım, 
Nə öldür, bu odlu yaradan məni. 
   *** 
 
 
 
 
 
 
 
 
264 
 
   DAL ƏYƏR-ƏYƏR 
 
Diqqətindən nəzər yetir sərasər, 
Gələrsə təcnisə, dal əyər-əyər. 
Aşiq həsrət qalsa, yara intizar, 
Dərdi-hicran qəddin dal əyər-əyər. 
      *** 
Şirin desən şirin gələr yar adı, 
Can gedərsə canan təzə yaradı, 
Tənə dildən, ciyər təzə yaradı, 
Qaytarsa yar-yara, dal əyər-əyər. 
      *** 
İşarəynən qandırarsan qananə, 
Nə anlıya, nadan desən qananə. 
Ha axıtsa didəsindən qan anə, 
Gedən gəlsə geri, dal əyər-əyər. 
       *** 
Qurban sənsiz el ağlıyar, ayyanar, 
Eşq ataşın yanar canda, ayyanar, 
Xəstə, istər yetişərsə, ayyanar, 
Alçalı ağaclar dal əyər-əyər. 
             1931 
 
 
 
265 
 
         GƏTĠRDĠ 
 
Qələm, sən arifə söylə qanalar, 
Baxıb camalına, ay nə gətirdi. 
Mən ölsəm dərdindən, kim var qan alar, 
Bir əlif, bir bey, nun ay nə gətirdi? 
  *** 
Kim bilir könlümdən ya nə dolandı, 
Canım oda yana-yana dolandı. 
Dostlarım mən ilə yana dolandı, 
İl keçdi, gün gəldi, ay nə gətirdi? 
  *** 
Dağ başını tutub duman, qar ola, 
Gərdiş gəzər, fəsil düşər, qarala. 
Qurban yazıq ha dəftəri qarala, 
Yazmağın dəstinə, ay nə gətirdi. 
  *** 
 
 
 
 
 
 
 
 
266 
 
  A NARIN-NARIN 
 
Dil zikr elə, nə şirindir yar adı, 
Qayin çinmi gəlir a narın-narın. 
Əta qılsa can təzədən yaradı, 
Gah yaxır səqərin a a narın-narın. 
  *** 
Nə alidi, nə alçaqdı a qala, 
Yar istəyir yar yanında a qala, 
Sənginərsə, eşq ataşın a qala, 
Yandırırsan yandır, a narın-narın. 
  *** 
Dərdi hicran artar hərdən yar, aşır, 
Çin-çin saçın qəddi dala yaraşır. 
Tez yetir, sən ağlıyanda yara şir, 
Qurbandan gizlətmə a narın-narın. 
                           1898 
 
 
 
 
 
 
 
267 
 
          BAX-BAX 
 
Nə müddətdi həsrət qaldım didarə, 
Gərdiş uzaq saldı, a yara bax-bax. 
Çəkmək istər zülflərindn didarə, 
Nəinsaf, bimürvət, a yara bax-bax. 
  *** 
Qınamayın məni ellər, obalar, 
Tərlan itib, sar, yapalaq ovalar. 
Qəm qəhr edər, sıxar bağrım, ovalar, 
Vurar yaram üstə, a yara bax-bax. 
  *** 
Qurbanın sən dağlayıbsan sinəsin, 
Əvvəl gərək yar yarını sinasin, 
Bir daş vurdun, şişə könlüm sinasin, 
İstəyir güldürə, araya bax-bax. 
  *** 
 
 
 
 
 
 
 
 
268 
 
         ƏSĠR-ƏSĠR 
 
Ox kimi sinəmdən keçir qəzadən, 
Səməndi sərsəri, aya əsir-əsir. 
Sitəmi-zülmündən, cövrü-cəfadan, 
Ürəyim titrəyir, ay əsir-əsir. 
  *** 
Əbrü-çeşmim dolub istər ayağa, 
Alışdım eşqindən, yandım, ay ağa. 
Xəstə canım, sənəm, saldın ayağa. 
Elədin zülfünlə, ay əsir-əsir. 
  *** 
Qəm coşur ürəkdən, a daşa desəm, 
Ərzimi sirdaşa, adaşa desəm, 
Qurbanam, dərdimi a daşa desəm. 
Səs çəkib verməzmi, ayə sirə-sirr. 
  *** 
       
       
 
 
 
 
 
269 
 
          SAQĠ MĠSAL 
 
Məcazı-məclisə, təri-təcnisə, 
Dolandır saqini, ol saqi misal. 
Yar dəstində nuş elərəm acısa 
Doldur stəkana, olsa, ağını sal. 
  *** 
Arif, üç hərf ismə sayə tez tapar, 
Ruhum rəhmində saya tez tapar. 
Yaram şəfalanıb saya tez tapar, 
Zülfündən üstümə ol saqini, sal. 
  *** 
Beyvəfadı gördüm yarı yandırar, 
Yarıb bağrım bütün yarı yandırar. 
Eşqin rəhm eləməz yarı yandırar, 
Qurbanı öldürsə ol saqini sal. 
  *** 
 
 
 
 
 
 
 
 
270 
 
        QAL ĠNDĠ 
 
Könlüm çox istədi yarı göreydi, 
Yaraşarmı qoyxa yara, qal indi. 
Çəkə bu dərdimi yarı göreydim, 
Ölsəm barı sala, yar, a qal indi. 
  *** 
Gör sinəmdə belə yar arı dağlar, 
Sızıldar  bal deyin yar arı dağlar. 
Sən bəslə yar üçün yar arı dağlar, 
Səfalı yaylaqlar yara qal indi. 
  *** 
Tifl olan büsatın hər ayəm məni, 
Qafeyi-teyi, nə hər ayəm məni. 
Gətirmə naleyə, harayəm məni, 
Daha sağlığınan, yara qal indi. 
  *** 
Qurban yandı şəmin ayağı imi, 
Niyə kəc baxırsan, a yağı kimi. 
Siyah zülfün çalıb a yağı kimi, 
Ürəkdə yadigar yara qal indi. 
  *** 
 
 
 
271 
 
      SƏN-SƏN 
 
Səhərən şikara çıxan səhraya, 
Nə yetiş qəzaya, nə qala sən-sən. 
İrast at xədəngin sədri-sərayə, 
Nə saxla qəhrindən nə qala sən-sən. 
  *** 
Zəhrin şirindi dağıdan dağı, 
Həsrətin ayırdı dağıdan-dağı. 
Keçirdən sinədən, dağıdan dağı, 
Yıxarsan səngisər nə qala sən-sən. 
  *** 
Qurban de taleyin qaralar indi, 
Gədikləri kəsə, qar alar indi. 
Can yanar eşqindən qaralar indi, 
Nə sal atəşlərə, nə qala sən-sən. 
  *** 
 
 
 
 
 
 
 
272 
 
     A QALAR MƏNĠ 
 
Mərizəm, ərz edim dil ağla qana, 
Möhübbət ataşa a qalar məni. 
Yoldaşım Leylisiz sel ala qanə, 
Qınamayın, bəylər, ağlar məni. 
   *** 
Çəkibdi səməndin yara bir də min, 
Söhbətin söyləyim yara bir də min, 
Vurub o sinəmə yara bir də min. 
Dərd üzər canımı, a qalar məni. 
   *** 
Naqə dönməz çəksən gedər, ovsara, 
Qəsdim budur şikar olma ov sara, 
Qurban öldür, gəl sərini ov, Sara, 
Ölsəm kim dəfn edər, aq qalar məni. 
   *** 
 
 
 
 
 
 
 
273 
 
    A QALANMASIN 
 
Qəvvas cumub dəryalara a dalsın, 
Nabələd kənarda, a qalanmasın. 
Mərd iyidlər çörək versin, adalsın, 
Namərdə güvənib aqalanmasın. 
  *** 
Keçib üç yüz otuz ay sənəm indi, 
Şölələnib gündə, ay sənəm indi. 
Yar desə ləbimdən, ay sən əm indi, 
Nə ki, xəstə həsrət, a qalanmasın. 
  *** 
Qurban qüdrət eldə yada saldı yar, 
Təbib sənsən aç yaramı saldiyar. 
Hər kim səni məndən ayrı saldı yar, 
Təbib sənsən aç yaramı saldiyar, 
  *** 
  
 
 
 
 
 
 
 
274 
 
         ÇAT HA ÇAT 
 
Nə yatırsan aç didarın, de: hasil, 
Əcəl yetdi sənə daha çat ha çat. 
Sındı zəncir, gedərgisən nə hasil, 
Ha cəhd elə, ha çal çəkic çat ha çat. 
   *** 
Nay nalə edər, haray yetər a daşa, 
Ağlar didar, yaşın seltək a daşa. 
Kazranlar salarlar rəxtin a daşa, 
Dəyər: səngə səs eyləyər çat ha çat. 
   *** 
Nigarillər yetişəndə əyana, 
Leysan deyər, sirr işlərin əyana. 
Hazar yeki can ləhətdə ay ana, 
Qaynayarsan yağ içində çat ha çat. 
   *** 
Qurban, sədaqətlə sən yasin ayə, 
Əzəl gərək yar yarını sinayə. 
Əzrail ki, əyləşəndə sinayə, 
Çəkər çəngəl, solar rənglər çat ha çat. 
   *** 
 
 
 
275 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
276 
 
 
                    GEDƏR 
 
Bu cahanda istədiyim mehriban əldən gedər, 
Taci-təxti, cahı-cəlal, şövkət-şan əldən gedər. 
Bel bağlama bu fənaya, hərgiz etmə etibar, 
Bir nəfəsdir, bir qəfəsdir, cismi-can əldən gedər. 
   *** 
Yerə, göyə qərar qoyan, qadiri-sübhani bil, 
Hər nakəsə yoldaş olma, yaxşı dostu tanı, bil, 
Əyrilərə qurulacaq ədalət divanı, bil, 
Namərdlərə olmaz onda bir güman, əldən gedər. 
   *** 
Qurban deyər: bəndəsindən bir xaliq üz döndərə, 
Qurğusunu yana əyə, çərxini tez döndərə, 
Arifə bircə işarə, nə lazım söz döndərə, 
Bir nadan mətləb qanınca,  
yüz qanan əldən gedər. 
1906 
 
 
 
 
 
 
 
277 
 
                        MƏRD 
 
Mənim bu müşkül dərdimə kim dözüb  
dayana mərd, 
Qəvvas kimi qərq olmuşam  
dəryayi-ümmana mərd. 
Bir kimsənəm yoxdu desin ərzimi cananıma, 
Birbəbir bu dərdimi söyləsin loğmana mərd. 
   *** 
Yar gərək yardan ötrü ah çəkib dad eyləsin, 
Mərd gərək meydan içində özünün ad eyləsin. 
Saillərə bəxşiş edib, qəmgünü şad eyləsin, 
Dost gərəkdi dost yolunda baş verə  
mərdanə mərd. 
   *** 
Firqətindən mən olmuşam bir dəli, divani tək, 
Həsrətindən didələrim yaş tökür leysanı tək. 
Qəbul eylə bu gün məni İsmayıl qurbanı tək, 
Hazıram yüz şövqilə olmağa qurbana mərd. 
   *** 
Mərdi səndən ayrı salmam, razısan niyaz ilə, 
Durmuşam qulluğunda etiramla, avaz ilə. 
Mən sənə qurban gəlmişəm, kəs başım almaz ilə, 
Qoy desinlər barı verdim canımı canana mərd. 
   *** 
 
278 
 
Qüvvətinə əhsən olsun, sən böləndə əntəri, 
Zülfüqara bəlkə oldu Cəbrayılın şahpəri. 
Sıqtı dildən çağırıram şiri-yəzdən heydəri, 
Düldülü mərd, Qəmbəri mərd,  
girəndə meydana mərd. 
   *** 
Qurban deyir: yandı ürək qalmayıbdı taqətim, 
Sevgilim, çıx aşikara, eyləyim ziyarətim. 
Sən veribsən təbi mənə, halal paydan qismətim, 
Tarixlərdə söylənəcək qalacaq nişanə mərd. 
   *** 
 
 
             DÜNYADA 
 
Səadətdə kəskin oldu kimin baxtı dünyada, 
Kani saxa nəzər etdi, ya xoş baxtı dünyada. 
İbadətdən olma qafil, səxavətdən, həmçinin, 
Əgər olsa əldə varın olan vaxtı dünyada. 
   *** 
Al qəhərin qüdrətini, unutma eylə hərac, 
Fəxrilənib olma məğrur, geyinib əlvan libas, 
Həm söhbətdi, həm nəsihət, həm əldə bir əsas, 
Tarac oldu neçələrin tacı-taxtı dünyada. 
   *** 
 
279 
 
Hanı Nəmrud, hanı Şəddat, hanı Firon zülümkar, 
Hanı loğmanı-ərəstun qoymaz qala ruzigar. 
Hanı İsgəndər, Süleyman olan sahib ixtiyar, 
Kim gəlsə beş gün qonaqdı, ölüm haqdı dünyada. 
   *** 
Fəhlə-kəndli muzdurları, füqəranı dağlayan, 
Nərdivan var enər-qalxar, gülər bir gün ağlayan. 
Nakəslərə qardaş deyib, namərdə bel bağlayan, 
Əqli-kamil demək olmaz, bir axmaqdı dünyada. 
   *** 
Bişumari lənət şeytana, sədhazari-sədhazar, 
Xalqın malın alma əlindən qoçu quldur, ol kənar. 
Bir misal var, xain artmaz, ədalət açar bazar, 
Güllü-aləm şükür eliyər xoş gün çıxdı dünyada. 
   *** 
Məhəngsən seç simuzəri, sərrafısan bax sözə, 
Kəlmələri şəhdi-zülal, həm nəsihət, həm məzə. 
Qurbana haqdan mərhəmət,  
sizdən də rəhmət bizə, 
Dastan deyib, dəftər yazan hanı yoxdu dünyada. 
1917 
 
 
 
 
 
280 
 
                     HEY 
 
Ey könül qafil olma, dur eylə, bir səda hey, 
Bülbül kimi fəqan eylə, gəl ahu-fəryada hey. 
Sal özünü eşqin oduna pərvanə tək yan barı, 
Dudun çıxıb ərz eyləsin ərşi müəllada hey. 
   *** 
Müşküldə qalan igidi qurtarsın dardan Əli, 
İmdadıma özün yetiş, ya şahi-Mərdan Əli. 
Qurbanın üzüləndə axırı əldən əli, 
Şahi-Mərdan, Şiri-Yazdan sən yetiş imdada hey. 
   *** 
 
               EYLƏMƏ  
 
Elminə əl apardım çox cəhdi say-eyləmə, 
Bica yerə çəkmə zəhmət, əməyim zay eyləmə. 
Aqibət fikr etməmiş dəm vurma köftara hey, 
Nəfsiz ziyan edib, sonra da sən ey-vay eyləmə. 
   *** 
Öz sözünlə fəxr eyləyib durma yerindən yenə, 
Yaşnaq bəylərini seçmə, həmçin seyidlər yenə. 
Əvvəl və axır dediyin, aç oxu dəftər yenə, 
Doğduğunu al madyança, təzə haray eyləmə. 
 
281 
 
   *** 
Həsənə Qəsən demə sən, gözünə yaş endirər, 
Pəncəsi kaftan güqandı demə yavaş endirər, 
Böyükdü şah dəftərində qubernat baş endirər, 
Dəyirmançı dağarcığın anbara tay eyləmə. 
   *** 
Sözlərin arif yanında nə qədər yaz işləməz, 
Kəşti-keşti eylər dərya, olsa dayaz işləməz. 
Naz olur unas əhlində meydanda naz işləməz, 
Naz ilə vermə cavab zəhlənkar nay eyləmə. 
   *** 
Cəhənnəmə istəməsən, yanmağa günah üçün, 
Nəqlidir zəmanədə şah güldü bir şah üçün. 
Artıq söz açmaq nə lazım dedim bil agah üçün, 
Bir də dindirsən açacam söz, qaç bacay eyləmə. 
   *** 
Balu-pərsiz uçmaq olar, bəs dağdan-dağa necə? 
Kim dərdi bar gətirdi bostansız tağdan necə?! 
Ustadan dərs almayıb kim olur ağdan necə? 
Nabələd yol bacarmaz özün rüsvay eyləmə. 
   *** 
Curidə meydan içində ola pürhünər gərək, 
Şövq ilə keçə candan ala, verə sər gərək. 
Aslan ilə aslan cəng edə, nərə qızmış nər gərək, 
Rübasan get, öz karına çox haqqı-say eyləmə. 
   *** 
 
282 
 
 
Bir qədər lovğalanma, hərbədən əl çək, danış, 
Laf edib xilafı demə, sözlərin gerçək danış. 
Özgə gəlsə nədir karın, Qurban ilə tək danış, 
Seyidə, Nəcəf əmiyə, gəlin, haray eyləmə. 
   *** 
 
   DODAQDƏYMƏZ DĠVANĠ 
 
Rahını irast eylə, yeri ərkandan gəda, 
Hərcayıdan kənarda gəz, sən qaç ziyandan gəda. 
Sirlər ki, haqq yanında aşikardı gizlin deyil, 
Yazıçılar yazar işin səyilə, sandan gəda. 
   *** 
Siyah xəttin çaldı indi xəcalət çək, ar elə, 
Hər yetənə səngi sər at, nə xəlqi zinhar elə. 
Haqqın hazar yek adını de, dilində car elə, 
Tərk elə xəyalından, nə ataşa yan gəda. 
   *** 
Qurban yek dəryadı, yəqin səni qərq eylər daşa, 
Səndə taqət nə hasildi çək əlini, gir daşa. 
Ay yazıq hazar eylə, get xanəndə yaşyaşa, 
Dilin səni həlak eylər, səhil asandan gəda. 
   *** 
 
 
283 
 
 
 
 
 
 
 
 
 
 
 
284 
 
   GÜLDÜNÜZ 
 
Su üstə bir cüt sona, 
Əcəb şahəna güldünüz. 
Doldurub sənəkləri, 
Qoyanda yana, güldünüz. 
Dağıldı ağlı-huşum, 
Elə məstana güldünüz. 
Bilmirsən siz dəlisiz, 
Ya mən divanə, güldünüz. 
 *** 
Xudam özü xəlq eyləyib, 
Aləm pənahı qəddini. 
Görənlər mail olub, 
Sənəm sürahi qəddini. 
Xəlq eyləyib gör nə gözəl, 
Kərəm ilahi qəddini. 
Saldınız xəyalımı, 
Xeyli gümana güldünüz. 
 *** 
Qəzanın qədərinə bax, 
Tikana tuman dolaşır. 
Bəxt yatıb, iqbal dönəndə, 
Bilin hər insan dolaşır. 
 
285 
 
 
Gur taleh, bəxtimi gör, 
Tumana tikan dolaşır. 
Bilmirəm ya tikana, 
Ya  Qurbana güldünüz? 
 *** 
 
 
  ÖLDÜRÜR 
 
Ariflər, şövq-əhliyəm, 
Məni azarım öldürür. 
Sızıldaşır yaralarım, 
Var intizarım öldürür. 
Alan yoxdu dürr mətahım, 
Yoxdur bazarım öldürür. 
Ahım asmana dayanıb, 
Bu ahı-zarım öldürür. 
Yenə bu Ayrım elinə, 
Düşüb güzarım öldürür. 
 *** 
Bir dəhanı şəhdi-zülal, 
Dili, dodağı qırmızı. 
Qızılgülün qönçəsi tək, 
 
286 
 
Lalə yanağı qırmızı. 
Sinəmə düyün qoyubdu, 
Çəkibdi dağı qırmızı. 
Köçübdü ruh, qalıb bədən, 
Sözümün ağı qırmızı. 
Sidri-kafri, alın kəfən, 
Qazın məzarım öldürür. 
 *** 
Xəlq eliyən qürdətindən, 
Qəddini minarə çəkib. 
Qaşlarını qan tökməyə, 
Təhrin zülfüqara çəkib. 
Kiprikləri bağrım şan-şan, 
Edib para-para çəkib. 
Gözlərim tökür qanlı yaş, 
Ağlar dilim, nara çəkib. 
Xəstə canım haldan düşüb, 
Yoxdu tutarım öldürür. 
 *** 
Nəfəsi ətri-behişt, 
Fəslin növbaharı kimi. 
Sürəyyadı gərdən bəndi, 
Məmə qüdrət narı kimi. 
Dişləri dürrü-sədəf, 
 
287 
 
Gövhəri, mirvari kimi. 
Rəhmi yox, insafı yox, 
Tanrı baxtavarı kimi. 
Gecə-gündüz əldən alıb,  
Səbri-qərarım öldürür. 
 *** 
Nə qədər yovuncudum, 
Danışma əfsanə dedi. 
Salmışam çoxlarını, 
Dərdi bidərmanə dedi. 
Olmaz əlac, yoxdu çara, 
Getsə yüz loğmana dedi. 
Türfətün eynində gözüm, 
Qəhr elə insana dedi. 
Ol mələkəlmuti kimi, 
Var ixtiyarım öldürür. 
 *** 
Salmışam Məcnun sifət, 
Çöllərə divanələri. 
Əqlidən zail edib, 
Eşq əhli mərdanələri. 
Şöleyi eşqim atəşi, 
Yandırır pərvanələri. 
Piri cahan, candan olub, 
 
288 
 
Matəm saxlar anaları. 
Bir baxışın min can alır, 
Budur qərarım öldürür. 
 *** 
 
Zülflərini nəyə təşbeh, 
Edim xudaya bilmirəm. 
Abi-ataş, xakilə bad, 
Qatıb nə maya bilmirəm. 
Nə dil ilə nəzm eliyim, 
O boy, simaya bilmirəm. 
Oda əlac, bəlkə nədən, 
Mən binəvaya bilmirəm. 
Qurbana rəhm eləmir, 
Zalım yalvarım, öldürür. 
 *** 
 
 
 
 
 
 
 
 
 
289 
 
    AĞARIB 
 
Yoxsa mən qocalmışam, 
Xəttim olub çal ağarıb. 
Bilmirəm bığa nə oolub, 
Bax hələ saqqal ağarıb. 
Əvvəldən dən düşmüşdü, 
İndi bütün sal ağarıb. 
Hardan alım hər sabahlar, 
Yaxım buna yal ağarıb. 
  *** 
Yığılıb məsləhətə, 
Şərmi həya, ar üzümə. 
Qalmayıb bir qara tük, 
Sən də bax, axtar üzümə. 
Ağlamaqdan eynim yaşı, 
Sel kimi axtar üzümə. 
Bilmirəm qıroy düşüb, 
Yoxsa yağıb qar üzümə. 
Neçə ki, dağlar başı, 
Olub bu misal ağarıb. 
  *** 
Xəyalım aş axtarır, 
Meylim qəndi, çayı deyir. 
 
290 
 
Xudanın kərəmindən, 
Bol veribdir payı deyir. 
Ağ lavaşı, kərə yağı, 
Belə haqqı, sayı deyir. 
Bimürvət gözələ bax, 
Əmi deyir, dayı deyir. 
Çəkə bilməm belə dərdi, 
Edəm yüz xəyal ağarıb. 
  *** 
Bu çərxi gərdişdə vardı, 
Yüz əlli cür oyun, kələ. 
Süleymanı yola saldı, 
Bu zülmkar çərxi-fələk. 
Çox işləri işlədirsən, 
Düzü budu olsun gərək. 
Neyniyirəm mən gözəli, 
Əgər olsun huri-mələk. 
Maya-nər meyl eləməz, 
Görsə ki, qanqal ağarıb. 
  *** 
Qurban deyər: aman-aman, 
Aman beymürvət qocalıq. 
Qeyrətə xiləl vurur, 
Gətirir töhmət qocalıq. 
 
291 
 
Bir ayrılıq, bir də ölüm, 
Çox artırır dərd qocalıq. 
Mərd igidi, şux gözəli, 
Edir beyurvad qocalıq. 
Zülf dağılın, gözlər batıb, 
Versə yüz sığal ağarıb. 
  *** 
 
 
 
 
 
         BĠRƏ 
 
 
Sənin bu sitəmlərinə, 
Kim dözüb dayandı birə. 
Zəhmindən başdan-ayağa, 
Cəsətim şan-şandı birə, 
Libasım əlvan bəzədin, 
Laxta-laxta qandı birə. 
Nə rəhmin var, nə mürvətin, 
Nə demir bu candı birə. 
  *** 
 
292 
 
Göyçədə Qayabaşında, 
Gözümdən yaşı tökdülər. 
Zodda ellərin evində, 
Canıma ataş tökdülər, 
Yıxdılar həzinin damın, 
Üstümə daşı tökdülər. 
Yetişəndə Ağdabana, 
Cəngi-savaşı tökdülər. 
Qoşuna bir xod verdi, 
Buyurdu talandı birə. 
  *** 
Istədim yol vermədi, 
Qaçam Dağıstana tərəf. 
Yol bulam Yaponiyaya, 
Ya Firəngistana tərəf. 
Alıb ərşə bülənd oldu, 
Asmana dayandı birə. 
 *** 
Gecələr qorxusu yox, 
Gündüzü pünhandı gəzir. 
Əlinə alıb cidasın, 
Dolanıb meydanda gəzir. 
Yox ona qoruq, qadağa, 
Nə deyim hər yanda gəzir. 
Bu ləzzət ələ düşməz, 
Sürün bir dövrandı birə. 
 
293 
 
 *** 
Kürk onun leşgərgahıdı, 
Çıxır papaqda məələ. 
Nə deyim yoxdu əlac, 
Bu fasiqi, bəd əmələ. 
Dişi zəhərlə sulanıb, 
Ayağı bənzər çəngələ. 
Dinməyin, danışmayın, 
Eşidər, amandı birə. 
 *** 
Gecələr sübhə kimi, 
Göz açıq matam yuxuda, 
Bir dəqiqə möhlət vermir, 
Bir saat yatam yuxuda. 
Nə qədər cəhd edirəm, 
Birini tutam yuxuda. 
Quş deyil uçub qaçır, 
İblisi şeytandı birə. 
 *** 
Kimisi girir qulağa, 
Verir nə zülmü zillləti, 
Cəsət ilə bəd rəftardı, 
Var zəkərə məhəbbəti, 
Bilmirəm ilan cinsidi, 
Acıdı, əti, ləzzəti, 
Yoxsa o bir bəxtəvərdi, 
 
294 
 
Olur hər yerdə hörməti. 
Müxtəsəri aşnadılar, 
Ona mehribandı birə. 
 *** 
Qurban deyər: uşaqların, 
Ağladım əhvalına mən. 
Açıb əndamlarını, 
Baxdıqca hər yanına mən. 
Əlindən ərzə yazacam, 
Cavanşir divanına mən. 
Həkiminə, cərrahına,təbibi, 
Loğmanına mən. 
Əlindən ərbab tutacam, 
Hələ bu dastandı birə. 
 
   GƏLĠBSƏN 
 
Səfalar gətirib Sənəm, 
Yaylaqlara xoş gəlibsən. 
Tərif qılıb, qədəm basıb, 
Bu dağlara xoş gəlibsən. 
Quba qaz , yaşıl başlı, 
Bulaqlara xoş gəlibsən. 
Şahin, şahbaz, laçın kimi, 
Ovlaqlara xoş gəlibsən, 
 
295 
 
Dövrə qalxıb havalanıb, 
Sən şikara xoş gəlibsən. 
  *** 
Camalının şöləsini, 
Hər görən xiyal eyliyir. 
Məcnunu salır çöllərə, 
Kimini abad eliyir. 
Dərdini çəkənlərin, 
Qəddin əyib dal eliyir. 
Ləblərinin şirəsini, 
Zənbur çəkib bal eliyir. 
Billur buxağın yaraşır, 
Yanaqları xoş gəlibsən. 
  *** 
Gözlərin  nə gözəldi, 
Qaşların qara göyçəkdi. 
Sinə gen, dikdi məmən, 
Bənzəyir nara göyçəkdi. 
Açılanda yaxan bəndi, 
Oxşuyur qara göyçəkdi. 
Simada düz, boyda qəşəng, 
Baxam aşkara göyçəkdi. 
Xoş saatda xəlq olubsan, 
Rüzgara xoş gəlibsən. 
 
296 
 
  *** 
Xəstələr artar təbib, 
Dərdinə dərman almağa. 
Sərraf seçər simu-zəri, 
Ləli-bədəxşan almağa. 
Əqrəb, ilan adam çalar, 
Qanlı gəzər qan almağa. 
Müjganların səf düzülüb, 
Eyni qəsdi can almağa. 
Desəm barı rəhm eləmir, 
Zülmkara xoş gəlibsən. 
  *** 
Baxtavardı xoş gün görən, 
Dövran sürən cavan vaxtı. 
Geyib, yeyib, ləzzət çəkib, 
Hər kimin kəskindi baxtı. 
Yaranmış axır öləcək, 
Dünyada beş gün qonaqdı. 
Zülm odur yarımıyan, 
Beynəvalıq qocalıqdı. 
Qurban deyər: arif sənsən, 
Axtar, ara xoş gəlibsən. 
 1910 
 
 
297 
 
   GÖRÜNÜR 
 
Əqlim təqyir oldu mənim, 
Yenə bir canan görünür. 
Çəkilib qəddi-qaməti, 
Qüdrəti sübhan görünür. 
Zənəxdan üstə mirvari, 
Xalları mərcan görünür. 
Müjganı tiyqi almaz, 
Qaşları kaman görünür. 
Almağa qəsd eliyir. 
Canıma düşman görünür. 
 *** 
Sədirinin üstə xaliq, 
Xəlq eliyib şəmsi-şahı. 
Ona ziyarət edənin, 
Əlbəttə, olmaz günahı. 
Baş əyir, səcdə qılır, 
Ona dünyalar padşahı. 
Mən də əgər üzüm sürtsəm, 
Həsrətim qalmazdı dahı. 
Bildim onun bir qətrəsi, 
Min dərdə dərman görünür. 
 *** 
 
298 
 
Dolanırdı həsrət gözüm, 
Düşdü canının üzünə. 
Gün görsə xəcil olur. 
Çəkir niqabın üzünə. 
Pərvanə vəş yandı ürək, 
Bu eşq ataşın gözünə. 
Yetsə əl ərz elərəm, 
O kərəmkanın özünə. 
Bu mən, bu sən, xəlq edibsən, 
Huriyi-qılman görünür. 
 *** 
Müəsəlsəl zülfü çinlənib, 
Tökülübdü dala baxın. 
Bənzəyir tərlan toruna, 
         Gözlərində əla baxın. 
          Ləbləri təzə qönçə, 
  Tər şeh düşüb bala baxın. 
  Buxağında şölə verən, 
  Düzülübdü xala baxın. 
  Açılıb cənnət qapısı,, 
  Nisbəti rizvan görünür. 
  *** 
  İnsaf eləyin verməyin, 
  Pərvananı nar əlinə. 
 
299 
 
İnsaf deyil ki, yetişə, 
Tər qönçə gül xar əlinə. 
Tülək-tərlan qan ağlıyar, 
Ovu düşsə sar əlinə. 
Yoxdu bir rəhm eliyən, 
Verə əlim yar əlinə. 
Qurbanın canı gedib, 
Cəsəti biqan görünür. 
  *** 
 
 
 
 
 
      QOYMADI 
 
Mən ölüm sözdən incimə, 
Didldə tutar ha qoymadı. 
Böhtan, hədyan, nə söz oldu, 
Məndə tutar ha qoymadı. 
Verdiyin düyə bizim, 
Eldə tutar ha qoymadı. 
Gecə-gündüz qovlamaqdan, 
Yolda tutar ha qoymadı. 
 
300 
 
Evlərə də saldı talan, 
Çöldə tutar ha qoymadı. 
  *** 
Dönübdü əfi ilana, 
Eyliyib hər xata qaçır. 
Quldurlardan yaman olub, 
Görən qalır mata qaçır. 
Nə götürsə ağzına, 
Salmır qiyamətə qaçır. 
Çoxlarına ziyan vurub, 
Durub şikayətə qaçır. 
Üzümüzə nə deyildi, 
Əldə tutar ha qoymadı. 
  *** 
Hələ bir söz var demirəm, 
Mətləbi pünhanda qlaıb. 
Binəçi qızlar, gəlinlər, 
Bükülüb yorğanda qalıb. 
Neçə nabələd yol azıb, 
Sirri biyabanda qalıb. 
Yeyibdi paltarlarını, 
Yəni lüt üryanda qalıb. 
Bu kəndə harayçı gəlib, 
Dalda tutar ha qoymadı. 
 
301 
 
  *** 
Bu sövdaolsun mübarək, 
Əzəldən nizam aparır. 
Köynək, tuman, əl dəsmalı, 
Hər səhər, axşam aparır. 
Görənlər heyran qalıb, 
Ev uçurub, dam aparır. 
Xəlqə düşübdü vahimə, 
Yuxuda adam aparır. 
Dağlar, torba, örkən, çatı, 
Salda tutar ha qoymadı. 
  *** 
Bilmirəm ki biz neyniyək, 
Belə zülmün balasını. 
Müxtəsəri ağlar qoyub, 
Çoxlarının xalasını. 
Əvvəl gündən istəmədim, 
Nə balını, balasını, 
Arvadların yahu deyib, 
Görəsən ah nalasını. 
Qurbanda şərmi-həya, 
Çalda tutar ha qoymadı. 
  *** 
     
 
302 
 
    FƏLƏK 
 
Əlindən gileyliyəm, 
Söylərəm aşkara fələk. 
Səndən ayrı deyim kimə, 
Yalvara-yalvara fələk. 
Məcnunu yar ucundan, 
Saldın bu dağlara fələk. 
Kərəmi yandırdın oda, 
Yetmədi o yara fələk. 
Necə dözüm sinəmdə mən, 
Bu qədər dağlara fələk. 
  *** 
Yaratdın ibtidada, 
Adamı Havanı deyim. 
Rəsm oldu, eşq, məhəbbət, 
Yusif-Züleyxanı deyim. 
Vərqəni, Şeyx Sənanı, 
Neçə Süleymanı deyim. 
Artırdı bu möhnəti, 
Tutubdur dünyanı deyim. 
Şövq əhlini eşq əlindən, 
Eylədin avara fələk. 
  *** 
 
303 
 
Fərhadı yada salıb, 
Gah ağlaram öz canımı. 
Dərdi-vərəm, hicranı qəm, 
Deşir tənə söz canımı. 
Gözəllərin məzəmməti, 
Alar olsa, yüz canımı. 
Rəhm elə, mürvətə gəl, 
Az bu qədər üz canımı. 
A sənin də mənim   təki, 
Saqqalın ağara fələk. 
  *** 
Güllü ixtiyar səndədir, 
De, ay zalım neyləmişəm? 
De, oğluna zəxmi vurub? 
Atanı öldürməmişəm. 
Mən də ha sənin təki. 
Tifil yetim qoymamışam. 
Özünə öz işini gah, 
Mən də giley eyləmişəm. 
A sənin arvadın ölsün, 
Olsun günün qara fələk. 
 *** 
Göz yaşilə bu naməni, 
Yaz qələmə, yaz deyirəm. 
 
304 
 
Bu gün bir gözəl görmüşəm, 
Bir də yaranmaz deyirəm. 
Onu görüb ayrı düşən, 
Ölər sağ olmaz deyirəm. 
Axtararam bu dünyada, 
Tapılmaz, olmaz deyirəm. 
Ürəyim şan-şan elədin, 
Oldu para-para fələk. 
 *** 
Nəzmimi çək nizama, 
Saf eyləyib sazla qələm. 
Mən deyim dərdimi sən, 
Yazıb dəftər bağla qələm. 
Sızıldaşııb ağ kağıza, 
Qan yaş töküb, ağla qələm. 
Arif özü mətləb qanır, 
Dərd əhlini dağla qələm. 
Heç bilirsən neçələrin, 
Saldın ahı-zara fələk. 
 *** 
Çal Qurban yazdı dəftəri, 
Göndərdi göy çal Qurbana. 
Durmasın, cəhd eləsin, 
Yetəndə əhval Qurbana. 
 
305 
 
Budur iltimasım mənim. 
Aslan oğlu, Zal Qurbana. 
Mən deyirəm filankəsə, 
Çox ver, az ver, al Qurbana. 
Gəlməsə, bir ah çəkim, 
Dönsün tarmara fələk. 
 *** 
 
 
       BAXIN 
 
Cəmaət diqqətinən, 
Qüdrəti Yazdanə baxın. 
Əyləşibb taxt üstündə, 
Ədalət divanə baxın. 
Cəm olub neçə millət, 
Hökmü Süleymana baxın. 
Gah Səmərqənd kağızı, 
Gah bənzəyir qara sinə. 
Bərq edib, şölə çəkib, 
İşıq salıb tara sinə. 
Kərəmi oda salıb, 
Məcnunu dağlara sinə. 
Əsliyə, Leyliyə həm, 
 
306 
 
Gərdişi dövrana baxın. 
 *** 
Əvvəl gözəllik qələmin, 
Yazıbsan o qaşa deyim. 
Tərəqqilən, ucal həmi, 
Yaşa səni, yaşa deyim. 
Düşdüm eşqin bəlasına, 
Yanıram atəşə deyim. 
Nisbətdə huri-mələk, 
Cismidə insana baxın. 
 *** 
Yandırar pilltə kimi, 
Ürəyimdən yağı çəkir. 
Düyün üstən, düyün qoyub, 
Dağ üstündən dağı çəkir. 
Bağrımı tikə-tikə, 
Doğrayıb bucağı çəkir. 
Mən ağlaram boynum büküb, 
Zalım nə damağı çəkir. 
 *** 
Həsrət gözüm baxıb gördü, 
Bu qəddi şümşadı gəlir. 
Qəmzəli, həm məzəli, 
Gəlir, tamaşadı gəlir. 
 
307 
 
Zühr edib Misri-Yusif, 
Ya təzə dünyadı gəlir. 
Əqil çaşıb, huş dağılıb, 
Sərimə sövdadı gəlir. 
Qurbanam, eşq əhliyəm, 
Olmuşam divanə, baxın. 
    1920 
 
 
 
 
  ĠNCĠMƏSĠN 
 
Sallanıb gələn canana, 
Bir sözüm var inciməsin. 
Qaşları canlar alana, 
Gözü xumar inciməsin. 
Könlümün istəklisi, 
Nazlı nigar inciməsin. 
Qoy gözüm üstə qədəmin, 
Gül ayaqlar inciməsin. 
Nə düşmən eşitməsin, 
Nə dost aşkar inciməsin. 
 *** 
 
308 
 
Hərdən durub qiya baxıb, 
Yazıq canım alma gözəl. 
Cismimi hicrin oduna, 
İnsaf elə salma gözəl. 
Sinəmə çəngəlini, 
Qəzəblənib çalma gözəl. 
Rəhimsiz, nə zülmkar, 
Səxavətsiz olma gözəl. 
Sözlərimə bəli desən, 
Keçib kənar inciməsin. 
 *** 
Olmuşam Məcnun sifət, 
Dəli, divanə bəsdimi. 
Gəzirəm Kərəm kimi, 
Mən yana-yana bəsdimi. 
Müjganların ürəyimə, 
Vurub nişana bəsdimi. 
Batmışam maral misal, 
Al qızıl qana bəsdimi. 
Gözüm yaşı sel-sel olub, 
Daşıb-axır insaf elə. 
Sən məni dilxun eylədin, 
Dolandırdın qafdan-qafa. 
Bu el, oba qınar səni, 
 
309 
 
Gəl mürvətə, gəl insafa. 
Sitəmin şiddət eyləsə, 
  Canım çıxar inciməsin. 
  *** 
Qurbanı dərdə salıb, 
Axır gətirdin sən dilə. 
Zalım məni öldürdün sən, 
Aləm-aşkar gülə-gülə. 
Insan gərək bu dünyada, 
Arif ola, qədir bilə, 
Həmdəmi gör, kimlər olur, 
Mən nə deyim qızılgülə, 
Niyə qonur qönçə çağı, 
Üstünə xar inciməsin. 
1910 
 
 
 
 
 
 
 
 
 
 
310 
 
     ĠNSAF ELƏ 
 
Gözəl, səndə bu nə hikmət, 
Bu nə damaq, insaf elə. 
Gözələrini gözlərimdən, 
Etmə iraq, insaf elə. 
Şirin dilli mürvətə gəl, 
Qaymaq dodaq insaf elə. 
Yar, buxağın ağ təzə gül, 
Lalə yanaq insaf elə. 
Əridi ürəyimdə, 
Qalmadı yağ, insaf elə. 
  *** 
Danışır dərdi-dilim, 
Yalvara-yalvara canım. 
Neyləsin, yoncumasın, 
Yazıq bəxti qara canım. 
Bülbül kimi fəğan edir,  
Gül üstündə xara canım. 
Ay can alan, həsrətindən, 
Düşüb ahu-zara canım. 
Saxla barı qulluğunda, 
Bir qul olaq, insaf elə. 
  *** 
 
311 
 
Ölürəm yox əlacım, 
Nə desən qailəm sənəm. 
Eşqindən olub dəli, 
Hə ağlı zailəm sənəm. 
Lütf elə, qoyma məlul, 
Qapında sailəm Sənəm. 
Başına dönüm, dolanım, 
Hüsnünə mailəm sənəm. 
Damənindən kəsmə əlim, 
Hatəmsayaq insaf elə. 
  *** 
Mürvətdirmmi gör insafa, 
Çəkib ahı-nalə gedim. 
Ənkabud tək tellərindən, 
Bir can asıb qala gedim. 
Qərq olub dəryalara, 
Nə fikri-xəyala gedim. 
Qurbanam başım alım, 
Mən hansı mahala gedim. 
Axtara qohum-qardaş, 
Edə soraq insaf elə. 
1891 
 
 
 
312 
 
                  BƏNZƏYĠR 
 
Ələkbər bəy, bu camalın şah  
Süleymana bənzəyir, 
Təzə gələn zəmanəyə, gözəl dövrana bənzəyir. 
Yanındakı xidmətçilər nər pəhləvana bənzəyir, 
Kamalın, fərasətin eyni loğmana bənzəyir. 
  *** 
Nizam ilə qulluqçular baxdım düzlüb dərd yana, 
Hər biri bir əjdər igid, nisbəti var nər aslana. 
Sərkərdələr səs eyləyib qeyzilə girsə meydana, 
Məhəbbətdə mehribandı,  
həm can alana bənzəyir. 
  *** 
Ağacda yoxdu səngəri, gülləyə də dayanmır daş, 
Numindən dəm alır, dəhanından saçır atəş, 
İldırım tək şaqqıldayır, başlayanda cəngi-savaş, 
Ovsun almaz mara dönüb heyya ilana bənzəyir. 
  *** 
Əbülfət bəy xanzadənin çoxdu bizə haqqı, sayı, 
Teymurxan bəylər içində səxavətdə yoxdu tayı, 
Qurur dəzgah, açır süfrə, sirab edir qəndi, çayı, 
Əhli səxavətdi kişi, yoxdu bəhanə bənzəyir. 
  *** 
Qurban vəsf eylə bu halı yenə bir dastan təzələ, 
Təbini cövlana gətir, nizam ver nəzmi, qəzələ, 
Aşıq oldu tərif desin mərd iyidə, şux gözələ, 
Təzədən könlüm yenə lap nocavana bənzəyir. 
 
313 
 
   
 
 
 
 
 
 
 
 
 
 
 
 
 
 
 
 
 
 
 
 
 
 
 
 
314 
 
                   QƏZƏL 
 
Kərimi sər naqis olan, bir divanə dəli, 
Yanmağa eşq oduna, dolanar pərvanə dəli. 
 
Leyli, Leyli deyibsən, Məcnunu-biçarə gəzib, 
Rəsmi aşiqlik üçün, qoydu o divanə, dəli. 
 
Tişeyi Fərhada baxın, səngə səsə nalə salıb, 
Of Şirin, canı Şirin verdi nə mərdanə dəli. 
 
Kərəmi etdi vərəm, fürqəti hicrana yanıb, 
Tərgidib öz vətənin, oldu qəribanə dəli. 
 
Yaralı ahuya nisbət cigərim yaralanıb, 
Axtarır yarı gözüm, dolanı hə yanə dəli. 
 
Yoxdu arami təsəlli, səbr qərarım kəsilib, 
Düşə işim bu qəmə, kim desə Qurbana dəli. 
1917 
 
 
 
 
 
315 
 
 
 
 
 
 
 
 
 
 
 
 
 
 
 
 
 
 
 
 
 
 
 
316 
 
 BAYATILAR 
 
Ağzımı acı qardaş, 
Başımın tacı qardaş. 
Bir əziz bayram olur, 
Görüşsə bacı-qardaş. 
           *** 
Qardaş inan canımı, 
Oda yana canımı. 
Demişəm görüşəndə, 
Sənə qurban canımı. 
  *** 
Tanısan yetər mənəm, 
Çox görən xətər mənəm. 
Güləndam gülməz ağlar, 
Ondan da betər mənəm. 
  *** 
Gəzərəm hanı qardaş, 
Cismimin canı qardaş. 
Dərya tək coşu gözüm, 
Tökər qan yaşı gözüm. 
  *** 
Əziziyəm həmin işdi, 
Həm yoxuş, həm enişdi. 
 
317 
 
 
Zülm ərşə dayanmaq, 
Ayrılıq həmin işdi. 
  *** 
Kəklik gəzər daşınan, 
Qələmə bax qaşınan. 
Gör yadıma nə düşdü, 
Gözüm dolu yaşınan. 
  *** 
Aşıq sərə nə qaldı, 
Zülfün sərə nə qaldı. 
Mənki intizar öldüm, 
Dövran sürənə qaldı. 
  *** 
 
 
 
 
 
 
 
 
 
 
 
318 
 
Məqalə 2012-ci ildə Bakıda Ağdabanlı 
Qurbanın 150 illiyi ilə əlaqədar 
hazırlanan topluda çap olunmuşdur. 
 
 
 
 
 
 
 
 
 
 
 
         Yolum düĢdü Kəlbəcərə 
On doqquzuncu baharı da sənsiz 
qarşıladıq, ulu Kəlbəcər.  O ümidlə ki, 
qansız-qadasız sənə qovuşa bilək, bir də 
torpağında şəhid qanları axmaya. Fəqət, nə 
yazıqlar ki, taledən sənə və bizə ürcah olan 
bədxah qonşularımız bizim düşündüyümüz 
kimi düşünmürlər. 
Mən aşiq Kəlbəcərim, 
Gəl əkim, gəl becərim. 
 
319 
 
Qarşımda Murov dağı, 
Görünmür Kəlbəcərim. 
Bu bayatını illər öncə sənin uğrunda 
döyüşlərdə şair-döyüşçü Abdulla Qurbaninin 
dilindən eşitmişdim. İndi on doqquz il tamam 
oldu həsrətimizə, baxışlarımıza çəpər olan, 
sipər olan Murova tamaşa etməyimiz. On 
doqquz il bir gəncin, bir igidin ömrüdür, 
dünyaya göz açdığı, böyüyüb müstəqil qədəm 
basdığı bir dövrdür. Sənin qucağından 
kənarda doğulan övladların indi ali məktəb 
tələbəsidir, Azərbaycan əsgəridir. Sənə 
qovuşmağa can atan çox ömürlər yarı yolda 
qırıldı. İndi o qərib məzarlarda həsrətimiz 
kimi böyüyüb, boy atıb, çiçəkləyib. 
  Yenə də ümidimiz üzülməyib. Ali Baş 
Komandana və Azərbaycan əsgərinə 
güvənirik. Sənin torpağından yadların ayağını 
birdəfəlik kəsməyə nail olacağıq, inşallah. Bu 
yolda qurban getməyə hər bir övladın kimi 
biz də hazırıq. 
İstəkli oxucular! Marağınıza səbəb 
olan “Yolum düşdü Kəlbəcərə” silsilə 
yazılarımda Gəncə Dövlət Universitetinin 
Professoru, folklorşünas alim Sədnik Paşa 
Pirsultanlıyla Kəlbəcərlə, onun saz-söz 
dünyası ilə bağlı apardığımız söhbətləri 
 
320 
 
sizlərə təqdim etməkdə məqsədimiz o cənnət 
məkanı görənlərin yaddaşını təzələmək, 
qürbətdə dünyaya gələn Kəlbəcər 
övladlarında bu ulu yurdun mənəvi 
zənginlikləri barədə təsəvvür yaratmaq, bilgi 
verməkdir. Və məqsədimizə çatmış olsaq bir 
mənəvi rahatlıq duymuş kimi olarıq. Bu 
dəfəki söhbətimiz Kəlbəcərin işğalı gününə 
təsadüf etdiyindən hər birimizin qəlbi 
həyəcanla döyünməyə başladı. 
Həmsöhbətimiz Sədnik müəllim 
qəhərləndi, Kəlbəcər itkisinə, hətta, göz 
yaşlarını da gizlədə bilmədi. Bu kövrək 
zamanda dilindən qopanları yazıya aldım. 
Şəmşirin şəhid məzarı 
Doğulduğu torpağın ana bağrında  
Yatan övlad behiştdə yatır. 
Getmə, ay buludlar, dağlara sarı, 
Ağlayır dağların yazı-baharı. 
Ağlayır dağların quzeydə qarı, 
Ağı deyir Keyti, Mehdi dağları. 
Ağlayır dağların əsən rüzigarı, 
Dağlar arasında tək-tənha qalıb. 
Ağlayır Şəmşirin şəhid məzarı, 
Ağlayır Şəmşirin behişt məzarı. 
Yaralı durnatək yatır Kəlbəcər, 
İçin çəkə-çəkə ötüşür illər, 
Çığrışır, gəl deyir sonalı göllər. 
 
321 
 
Sədnik müəllimə bu qədirbilənliyinə 
görə təşəkkürümü bildirir,  soydaşlarımıza isə 
doğma ocaqlarına qayıdınca səbr diləyirəm. 
Yadınızdadırsa, ötən söhbətimizi Kəlbəcər və 
Göyçə ədəbi mühitinin saz-söz xiridarları, iki 
dost, iki qardaş Aşıq Ələsgərlə Ağdabanlı 
Qurbanın Qalaboynu dəyirmanındakı tarixi 
deyişmələrinə, Göyçə mühiti və Ağdabanlı 
Qurbanla bağlı söhbətlərə, habelə, Ağdabanlı 
Qurbanın Sabirsayağı yaradıcılığından 
nümunələrə həsr etmişdik. 
Və bu ədəbi çeşmənin zənginliyini 
nəzərə alıb, yenidən “Qurban bulağı” məclisi 
ətrafında söhbətimizi davam etdirməyi vəd 
etmişdik. Onu da deməyi özümə borc bilirəm 
ki, Ağdabanlı Qurban və müasirləri haqqında 
ilk tədqiqatı həmsöhbətim, folklorşünas alim 
Sədnik Paşa Pirsultanlı yarım əsr öncə 
aparmışdır. Və onun bu saz-söz dünyası ilə 
bağlı geniş bilgiyə malik olması beləcə 
söhbətlərimizin maraqlı alınmasına, davam 
etməsinə imkan yaradır. 
Söz ustanındır. Sədnik müəllim deyir: 
-Qurbanın ictimai fikri, bədii söz sənəti 
bizə onu M.P.Vaqiflə, Q.Zakirlə, S.Şirvani 
ilə müqayisə etməyə, yanaşı tutmağa, bəzi 
 
322 
 
şeirlərini isə M.Ə.Sabirin satirik əsərləri ilə 
müqayisə etməyə imkan verir. 
Çox maraqlıdır ki, hər iki sənətkar eyni 
dövrdə bir-birindən xəbərsiz, M.Ə. Sabir 
Bakıda, Qurban isə Kəlbəcərin Ağdaban 
kəndində “Əkinçi” adlı şeir yazmışlar. 
Hər iki şeirdə mülkədarla kəndli, 
zəhmətkeş kütlə ilə istismar dünyası üz-üzə 
dayanmışdır. Bircə fərq sənətkarların 
yaradıcılıq üslubundadır. M.Ə.Sabir kəndli-
lərin vəziyyətini istehza və acı kinayə ilə, 
Qurban isə ürək yanğısı və acı fəryadla təsvir 
edir. 
M.Ə. Sabir yazır: 
Söz açma mənə çox çalışıb, az yeməyindən, 
Canın becəhənnəm ki, ölürsən, deməyindən. 
Mən gözləmənəm buğda çıxar, ver bəbəyindən, 
Çəltik də gətir, arpa da. Buğda da, əkinçi, 
Yoxsa soyaram lap dərini adə, əkinçi. 
 
Ağdabanlı Qurban isə yazır: 
 
Hanı, kimdən olur kömək, harayın? 
Sənin ellər üçün var haqqı-sayın. 
Çox zəhmət çəkirsən, az olur payın, 
Özgələrə çatır varın, əkinçi. 
        *** 
 
323 
 
Bülbülsən, qışdasan, dayan gözlə yaz, 
Qəlbində arzu var, gözündə muraz. 
Susasan bir qaşıq su verən olmaz, 
Quruyanda dodaqların əkinçi. 
 
Biz hər iki sənətkarın başqa şeirlərində 
də eyni məsələyə toxunulduğunu görürük. 
Birinci Dünya müharibəsi illərində Rusiyanın 
ucqarlarında, o cümlədən Qafqazda hərci-
mərclik, qaçaq-quldurluq gündən-günə 
şiddətlənirdi. M.Ə. Sabir bu münasibətlə 
yazırdı: 
 
Əqrəb kimi neştər gücü var dırnağımızda, 
İslam susuz olsa, su yox bardağımızda. 
Hər küncdə tülkü yatıb çardağımızda, 
Qafqazlılarız, yol kəsiriz, kam alırız biz. 
 
 
Qurban isə “Müsəlman” adlı satirik 
qoşmasında yazır: 
 
Zimistan dolanar, tez gələr bahar, 
Əyyam getməz belə mürtəd, müsəlman. 
Bundan sonra gələn, eşidən, bilən, 
Edər sizə təhniz, töhmət, müsəlman. 
            *** 
 
324 
 
Qoşunlar cəmləyib, namlar aldınız, 
Qoç iyidlər, intiqamlar aldınız. 
Arzuya yetişib, kamlar aldınız, 
Ələ düşdü yaxşı fürsət müsəlman. 
 
Qurban acınacaqlı bir səhnəni göz 
qabağına gətirir. O, göstərir ki qaçaqlar bir 
köçün qabağını kəsir, adamları öldürür, 
üzüklərini çıxara bilmədikləri üçün qadınların 
barmaqlarını kəsib götürürlər. Şair quldurlara 
lənət yağdırır: 
Hansını söyləyim mən bu qisasın?! 
Müxtəsərin deyim, sözün xülasın. 
Ərsiz zənənlərin soyub libasın, 
Kəsdi barmaqların namərd müsəlman. 
 
Bu mövzular zamanın özündən doğmuş, 
realist sənətkarları ideyaca birləşdirmiş, 
onları eyni nəticəyə gətirib çıxarmışdır. 
Birinci dünya müharibəsi dövrü el şairi 
Ağdabanlı Qurbanın yaradıcılığının ən qızğın 
çağlarıdır. Bu zaman başqa yerlərdə olduğu 
kimi Azərbaycanın ucqarlarında da əhalinin 
vəziyyəti olduqca ağır idi. Bir tərəfdən aclıq, 
özbaşınalıq, bəy-xan zülmü, o biri tərəfdən 
çar hökumətinin saldığı qardaş qırğını əhalini 
dözülməz bəlalara düçar etmişdi. Belə bir 
 
325 
 
ağır vəziyyət Qurban kimi humanist bir 
sənətkara təsir etməyə bilməzdi. 
Bir daha cəsarətlə demək olar ki, 
Qurbanın müasirlərindən olan aşıqlardan heç 
biri öz dövrünü onun qədər real və canlı bir 
şəkildə qələmə ala bilməmişdir. Birinci 
dünya müharibəsi illərində əhalinin çəkdiyi 
məşəqqətlər dolğunluğu ilə Qurban 
yaradıcılığında əks olunmuşdur.  Onun bir 
sıra qoşmalarında biz bunu aydın görürük. 
Onun sənəti zamanın və mühitin aynasıdır. 
Şairin yaşadığı mühit bu sənətdə çox real bir 
şəkildə əbədiləşir. Misal üçün, “Gəldi-getdi” 
qoşmasında deyir: 
Bir dava başladı, düşdü qoyğa-qal, 
Şahlar arasında oldu çalha-çal. 
Qarışdı bir-birinə haramnan-halal, 
Halal itdi, həm murdar gəldi-getdi. 
  *** 
Xəzan yetdi gülə, bülbüllər ağlar, 
Pozuldu bostanlar, üzüldü tağlar. 
Bağbanlar əl çəkdi, boş qaldı bağlar, 
Töküldü meyvələr, bar gəldi-getdi. 
 
“Gəlir” qoşmasında da şair birinci 
dünya müharibəsinin törətdiyi yaralardan 
danışır: 
 
 
326 
 
On dörddə bir vayna oldu, axdı qan, 
Büküldü libaslar, soyuldu yorğan. 
Dağda boran qırdı, qurtardı aran, 
Yazmağa bu nəzim, bu kamal gəlir. 
  *** 
Sümüklər sərilib, ağartdı dağı, 
Yazıram dastana bu qəm, fərağı. 
Tapmadıq ölənə bükülə ağı, 
Al geyənlər örtüb çul-çuval gəlir. 
  *** 
Ağdabanlı Qurban orijinal bir xalq 
şairidir. Onun özünəməxsus yaradıcılıq 
üslubu, söz sənəti vardır. Şair öz əsərlərində 
yeni ifadə, yeni ahəng axtarır. O, sözün bədii 
təsvir qüvvəsinə inanan yaxşı bir sənətkardır: 
 
Qəmərüz, qadanı bu canım alsın, 
Sallanıb gələndə otağa bir-bir. 
Diləfruzun şöləsində dolansın, 
Olsun pərvanələr sadağa bir-bir. 
   *** 
Gözə qoruq yoxdu, dilə qadağa, 
Olum gözlərinə, qurban, sadağa. 
Şəhdü-Zülal, bal tökülüb dodağa, 
Öpəsən xal düşə yanağa bir, bir. 
   *** 
Günəş də tanıyır o mahtabanı, 
Qırmızı gül yanağından utanı. 
 
327 
 
Öldür, qurtar, həsrət qoyma Qurbanı, 
Qohum-qardaş gəlsin sorağa bir-bir. 
Qurbanın yaradıcılığında təbiət 
tərənnümü də mühüm yer tutur.  Şair ecazkar 
təbiətin ağuşunda doğulmuş, yaşa dolmuş, 
kamala çatmışdır. Şairin doğma kəndi 
Ağdaban gözəl mənzərəli, axar-baxarlı bir 
yerdədir. Uca dağlar dörd bir tərəfdən kəndi 
dövrəyə almışdır. Qurban onu kamala 
çatdıran bu dağlar haqqında belə demişdir: 
 
Ağçınqıl, Təksöyüd, Ayğır bulağı, 
Ağdaş, Urumbasar, Bədirbəy dağı. 
İstisu, Dəlidağ, Taxta yaylağı, 
Murov, Məndil, neçə dağlar görünür. 
 
“Dağların” adlı qoşmasında şair gözəl-
liklərə qərq olmuş təbiətin, silsilə dağların 
xoş çağları ilə yanaşı, qəmini, kədərini də 
vəsf edir: 
 
Murov, Kəpəz, Keti, Dəlidağ, Qoşqar, 
Zər-ziba geyinir gələndə bahar. 
Yorulmuş səyyadı edəndə aşkar, 
Bəzən ayrı salır, yolu dağların. 
 
328 
 
  *** 
Fərhad sinəsinə vurub düsəri, 
Qəlbi yaralıdı o vaxtdan bəri. 
Qurban vəsf eyləyib yazdı dəftəri, 
Nəvəlik borcudur ulu dağların. 
 
Burada “Nəvəlik borcudur ulu 
dağların” misrasının izaha ehtiyacı vardır. 
Qurban el şairi, babası Miskin Abdala üz 
tutur. Bu kəlmə ilə onu demək istəyir ki, 
babalıq borcunu yerinə yetirərək “Dağlar” 
qoşmasını ilk dəfə Miskin Abdal, bundan 
sonra atalıq borcu olaraq Müsəmma Miskin, 
oğulluq borcu olaraq Aşıq Ələsgər, nəvəlik 
borcu olaraq mən yazıram. 
Qurban yaradıcılığında da həqiqətən 
dağlara bir ictimai münasibət vardır: 
 
Çox şahlar əmr etmiş, o baş əyməmiş, 
Nə təslim olmamış, qəlbə dəyməmiş. 
Yada satılmamış, pula uymamış, 
Ellərə bağlıdır beli dağların. 
 
Qurban ömür yoldaşı olan Səlbiyə 30-a 
yaxın gəraylı və qoşma həsr etmişdir. Şairin 
Səlbi haqqında yazdığı “Getmə”, “Keçdi”, 
“İndən belə”, “Görünməz”, “Qarala məni”, 
“Çətindi”, “Ağlaram” və başqa şeirlərini 
 
329 
 
həyəcansız oxumaq çətindir. Şair Səlbinin 
ölümündən sonra yazdığı “Görünməz ” adlı 
qoşmanı belə tamamlayır:  
 
Bağban gərək barın qədrini bilə, 
Sərvan gərək nərin qədrini bilə. 
Zərgər gərək zərin qədrini bilə, 
Qurbanın cananı hanı görünməz? 
 
“İtirdim” adlı qoşmasında da Qurban 
Səlbinin ölümünü kədərlə qeyd edir, ona 
yanır, heyfslənir: 
 
Qurban kaş öləydi, olunca naşı, 
Yolunda qoymadım can ilə başı. 
Ağlar gözlərimdən tökərəm yaşı, 
Sənin kimi şux tərlanı itirdim. 
 
Qurban ümid etmir ki, bir də Səlbi kimi 
vəfalı yar tapa: 
 
Qurban gəzir bu diyarı tapılmaz, 
Ha dolanı, ha axtarı tapılmaz. 
Əvvəlki vəfalı yarı tapılmaz, 
Yazma, poz dəftərdən, qarala məni. 
 
Qurban ömrünün sonunda “Qurban və 
Səlbi” adlı bir nağıl-hekayət yaratmışdır. 
 
330 
 
İstəkli oxucular! Bu söhbətimizi də 
burada bitirmək qərarına gəldik. Etiraf edək 
ki, Ağdabanlı Qurbanın dəniz-ümman 
yaradıcılığından bu bir damladır. Bu imkanı 
isə bizə təbii ki, həmsöhbətim, folklorşünas 
alim Sədnik Paşa Pirsultanlı yaratdı. Hörmətli 
alimə təşəkkürümü bildirməklə, sizinlə də bu 
dəfəlik sağollaşıram. Növbəti söhbətimizi 
“Qurban bulağı” məclisinə, bu məclisin Aşıq 
Ələsgər, Zodlu Abdulla, Növrəs İmam, Aşıq 
Bəsti kimi saz-söz nəhəngləri olan üzvlərinin 
yaradıcılığına həsr edəcəyik. Sizinlə 
görüşmək ümidilə... 
 
Qələmə aldı Köçəri ORUCOĞLU 
“Kəlbəcər harayı” qəzetinin redaktoru. 
 
 
 
 
 
 
 
 
 
331 
 
Sədnik  Paşa  Pirsultanlının   
(Paşayev  Sədnik  Xəlil  oğlu)   
              qısa tərcümeyi-hal 
 
1. Filologiya elmləri  doktoru, professor, 
şair. 
2. 1988-ci ilin dekabr ayının 30-da “Əmək 
veteranı”, 1992-ci ilin may ayının 4-də 
“Əməkdar Mədəniyyət işçisi”, 2007-ci 
ilin yanvar ayında “Qabaqcıl Təhsil 
işçisi”, Türkiyə Cumhuriyyəti Kültür 
Bakanlığının “Teşekkür belgesi”-ni 
almışdır. 
3. 20 may 1929-cu  il  tarixdə  Azərbaycan 
Respublikasının Daşkəsən rayonunun 
Qazaxyolçular (Pirsultan) kəndində  
anadan olub. 
4. 1946-cı ildə “Daşkəsən” qəzetində “Zəfər 
bayramı” adlı ilk şeiri çap olunub. 
5. Natamam orta təhsilini Qazaxyolçular 
kəndində, orta təhsilini  Dəstəfur internat 
məktəbində alıb.  1950-ci ildə 
H.B.Zərdabi adına Kirovabad Dövlət 
Pedaqoji İnstitutunun (indiki Gəncə 
Dövlət Universitetinin) birinci kursuna 
 
332 
 
qəbul olunub, 1954-cü ildə Azərbaycan 
dili və ədəbiyyatı fakültəsini   bitirib.   
6. 2004-cü ildən AYB-nin üzvüdür. 
7.  1955-ci ildən 1970-ci ilə qədər “Yeni 
Daşkəsən” (Daşkəsən), “Mübariz” (Go-
ranboy) və “Yenilik” (Kəlbəcər) rayon 
qəzetlərində redaktor, “Kirovabad 
kommunisti” qəzetinin məsul katibi 
işləyib. 1970-ci ilin oktyabr ayında 
H.B.Zərdabi adına Kirovabad Dövlət 
Pedaqoji İnstitutuna müsabiqə yolu ilə 
müəllim qəbul olunub, baş müəllim, 
dosent vəzifələrində işləyib. Hal-hazırda 
Gəncə Dövlət Universitetinin 
professorudur.  
8. 1993-cü ildə Ankarada keçirilən “İpək 
yolu uluslararası xalq ədəbiyyatı 
simpoziumu”nda və Nevşehirdə keçirilən 
“Hacı Veli Bektaşi” törənində məruzəçi 
kimi çıxış edib. 
1955-ci ilin iyul ayından “Bilik” cəmiy-
yətinin, 1960-ci ilin iyun ayından 
Jurnalistlər Birliyinin, 1989-cu ilin aprel 
ayından Aşıqlar Birliyinin, 1998-ci ilin 
oktyabr ayından Azərbaycan Vətən 
Müharibəsi Veteranlar Birliyinin (fəxri), 
2003-cü ilin iyun ayından Yeni 
 
333 
 
Azərbaycan Partiyasının, 2004-cü ilin 
aprel ayından Yazıçılar Birliyinin 
üzvüdür. 
9.  Almaniya Avropa Türk-İslam Birliyinin 
dəvəti ilə “Yunis İmrəyə sevgi ili” 
kutlamalarında məruzəçi kimi çıxış edib, 
Türkiyədə elmi konfraslarda və 
simpoziumlarda iştirak edib, İranda 
yaradıcılıq səfərində olub. 
10. 2007-ci ildə “Azərbaycan 
Respublikasının Əməkdar müəllimi”, 
2009-cu ildə “Tərəqqi” medalı ilə təltif 
olunub. 
11.  www.sednikpasapirsultanlı.net 
12. Ünvan: Gəncə şəhəri, Gəncə Dövlət 
Universiteti 
13. Telefon: 050/ 363-21-00 
 
 
 
 
 
 
 
334 
 
Sədnik Paşa Pirsultanlının kitablarının 
siyahısı 
1. Lalə. Aşıq Bəsti. Gənclik, Bakı, 1969,  
 55 səh. 10.000 nüsxə 
 2. Yaşayan əfsanələr, Gənclik, Bakı, 1973, 
78 səh. 4.000 nüsxə 
 3. Xəstə Qasım. Gənclik, Bakı, 1975, səh 64, 
2.200 nüsxə 
 4. Yurdumuzun əfsanələri. Bakı, 1976, 45 
səh. 30.000 nüsxə 
 5. Nizami və folklor. Bilik, Bakı, 1976, 65 
səh. 2.500 nüsxə 
 6. Yanardağ əfsanələri. Gənclik, Bakı, 1978, 
160 səh. 20.000 nüsxə 
 7. Azərbaycan xalq yaradıcılığının inkişafı 
Bilik, Bakı, 1981, 40 səh. 1000 nüsxə 
 8. Nizami və xalq əfsanələri. Gənclik, Bakı, 
1983, 128 səh. 4.000 nüsxə. 
 9. Bayatılar (toplayanlar: V.Vəliyev, 
S.Paşayev). Yazıçı, Bakı, 1985, 200 səh. 
40.000 nüsxə. 
 10. Azərbaycan əfsanələrinin öyrənilməsi. 
Bilik, Bakı, 1985, 70 səh, 500 nüsxə. 
 
335 
 
 11. Azərbaycan xalq əfsanələri, Yazıçı, Bakı, 
1985, 285 səh, 50.000 nüsxə. 
 12. Azərbaycan mifoloji mətnləri, Elm, Bakı, 
1988, (toplayanlar Sədnik Paşayev, Maqbet 
Əhmədov, Arif Rəhimov, Arif Acalov), 180 
səh, 25.000 nüsxə. 
 13. Azərbaycan folkloru və aşıq yaradıcılığı 
(dərs vəsaiti), Azərbaycan Dövlət 
Universiteti Nəşriyyatı, Bakı, 1989, 88 səh, 
500 nüsxə. 
 14. Azərbaycan xalq dastanlarının tədrisinə 
dair (metodik göstəriş), Bakı, 1989, 48 səh, 
500 nüsxə.  
 15. XIX əsr Azərbaycan aşıq yaradıcılığı 
(dərs vəsaiti), Azərbaycan DPİ-nin nəşriyyatı, 
Bakı, 1990, 98 səh, 500 nüsxə. 
 16. Öz səsim (şeirlər), İdeya nəşriyyatı, 
Gəncə, 1990, 72 səh, 500 nüsxə. 
 17. Azərbaycan xalq söyləmələri, Yazıçı, 
Bakı, 1992, 211 səh, 10.000 nüsxə. 
 18. Pirsultan bulağı (şeirlər), Elm, Bakı, 
1994, 110 səh, 1000 nüsxə. 
 19. İnciçiçəyim (şeirlər), Gəncə, 1996, 100 
səh, 500 nüsxə 
 
336 
 
 20. Karağan Usubun lətifələri, Gəncə, 1997, 
təkrar nəşr. 2000, 2001, 37 səh, 1000 nüsxə. 
 21. Xalqın söz mirvariləri, Azərnəşr, 1999, 
110 səh, 500 nüsxə. 
 22. İlahi bir səs (şeirlər), Gəncə, 1999, 110 
səh, 500 nüsxə. 
 23. Unnu Ağcanın lətifələri, Ekologiya 
nəşriyyatı, Gəncə, 1999, 60 səh, 500 nüsxə. 
 24. Ağdabanlı şair Qurban, Gənclik, Bakı, 
2000, 177 səh, 500 nüsxə. 
 25. Dabrovol Qasımın lətifələri, 
«Əsgəroğlu», Gəncə, 2001, 62 səh, 200 
nüsxə. 
 26. Yəhya bəy Dilqəmə el-oba məhəbbəti, 
Bakı, Agah 2001, 105 səh, 600 nüsxə. 
 27. Aşıq Bəsti “Bənövşələr” “Əsgəroğlu”, 
Gəncə, 2001, 80 səh, 300 nüsxə 
 28. Heca vəznli şeir və mənzum atalar 
sözləri, Gəncə, Agah, 2001, 110 səh, 200 
nüsxə. 
 29. Heca vəznli tapmacaların inkişafı, Agah 
nəşriyyatı, Gəncə, 2001, 110 səh, 300 nüsxə. 
 30. Azərbaycan eposunun əfsanə qaynaqları, 
Azərnəşr, Bakı, 2002, 102 səh, 500 nüsxə. 
 
337 
 
 31. Qaraxanlı Künə Dəmirin lətifələri, 
Gəncə, «Pirsultan», 2002, 51 səh, 200 nüsxə. 
 32. Qamışlı şair Rüstəm, «Laçın qaya, çal 
yadıma düşəndə», Gəncə, «Pirsultan», 2002, 
80 səh, 300 nüsxə 
 33. Yuxular olmasaydı, «Pirsultan», 2002, 
60 səh, 150 nüsxə. 
 34. Ozan-Aşıq sənətinin nəzəri məsələləri, 
Bakı, Ozan, 2002, 208 səh, 250 nüsxə. 
 35. Ozan-Aşıq yaradıcılığına dair 
araşdırmalar, I cild, Gəncə, «Pirsultan», 
2002, 203 səh, 150 nüsxə. 
 36. Ozan-Aşıq yaradıcılığına dair 
araşdırmalar, II cild, Gəncə, «Pirsultan», 
2002, 230 səh, 100 nüsxə. 
 37. Bir içim nəğmə (şeirlər), Gəncə, 
«Pirsultan», 2003, 70 səh, 100 nüsxə. 
 38. Heca vəznli bayatı və qoşma möcüzələri, 
Gəncə, «Pirsultan», 2003, 80 səh, 100 nüsxə. 
 39. Gəncəbasar lətifələri, Gəncə, «Agah», 
2005, 201 səh, 300 nüsxə. 
 40. Bir çiçək də Vətəndir, Gəncə, 2005, 127 
səh, 200 nüsxə. 
 
338 
 
 41. Əsatirlər, əfsanələr, rəvayətlər 
(S.P.Pirsultanlı və digər müəlliflər), “Şərq-
Qərb”, 2005, 304 səh, 2500 nüsxə. 
 42. Mir Cəfər Bağırov yaddaşlarda, 
«Pirsultan», Gəncə, 2005, 80 səh, 100 nüsxə. 
 43. Eldən-obadan eşitdiklərim, Gəncə, 
«Agah», 2005, 170 səh, 200 nüsxə. 
 44. Yıldızdağdan əsən külək, Gəncə, 2006, 
100 səh, 200 nüsxə. 
 45. Azərbaycan folkloruna dair tədqiqlər, 
Gəncə, 2006, 402 səh, 200 nüsxə. 
 46. Publisistika və folklor, Gəncə, 2007, 330 
səh, 200 nüsxə. 
 47. Azərbaycan əfsanə və rəvayətlərinin 
ədəbi abidələrimizlə müqayisəli tədqiqi, Elm, 
2007, 310 səh, 500 nüsxə. 
 48. Pirsultan Pinarı (Şeirlər), «Pirsultan», 
Gəncə, 2007, 666 səh, 100 nüsxə. 
 49. Azerbaycan efsane ve rivayetlerinin 
Edebi Yapıtlarımızda Karşılaştırmalı 
Açıklaması Bakü 2008, Bilim yayınevi, 310 
sayfa, 500 adet 
 50. Saz nəfəsli şeirlərim, «Pirsultan», Gəncə, 
2008, 121 səh, 200 nüsxə. 
 
339 
 
 51. Aşıq Şəmşirin poetik aləminə səyahət, 
“Təknur”, Bakı, 2008, 295 səh, 500 nüsxə. 
 52. Azərbaycan türklərinin xalq əfsanələri, 
Azərnəşr, Bakı, 2009, 427 səh, 200 nüsxə. 
 53. “Novruz-Qəndab” və digər məhəbbət 
dastan-larının müqayisəli tədqiqi, Azərnəşr, 
Bakı, 2009 112 səh, 200 nüsxə. 
 54. “Aşıq Tifil Əsəd və Aşıq Ağbulaqlı 
Aqil”, “Pirsultan”, Gəncə, 2009 114 səh, 100 
nüsxə. 
 55. “Qızıl beşik və Ana maral”, “Pirsultan”, 
Gəncə, 2010, 126 səh, 100 nüsxə. 
 56. “Lilpar bulağı”, “Pirsultan”, Gəncə, 
2010, 120 səh, 100 nüsxə.  
 57. Altın Beşik ve Anne Geğik. Gence 2010, 
Pirsultan yayınevi, 130 sayfa, 100 adet 
 58. Azərbaycan aşıq yaradıcılığına dair 
araşdırmalar, “Azərnəşr”, Bakı, 2010, 260 
səh, 200 nüsxə. 
 59. Azərbaycan folklorunda gülüş”, Gəncə 
Dövlət Universiteti nəşriyyatı, 2010, 130 səh. 
200 nüsxə  
 60. “Azərbaycan yazarlar aləmində əfsanə 
inci ləri”. Bakı, 2010, 360 səh. 200 nüsxə  
 
340 
 
 61 “Azərbaycan aşıq poeziyasında və yazılı 
poe- 
 ziyada təcnisin inkişaf tarixi”, Bakı. “Azər 
nəşr”, 2010, 156 səh, 200 nüsxə 
 62. Azerbaycan Türklerinin Halk Efsaneleri, 
Bakü, 2010, Azerneşr yayınevi, 427 sayfa, 
200 adet 
 63. “Xəstə Qasımın ədəbi irsinin tədqiqi”, 
Bakı, “Azərnəşr”, 2011, 250 səh. 200 nüsxə. 
 64. “XXI əsrdə Azərbaycan folklorundan 
incələ mələr”. Gəncə Dövlət Universiteti 
nəşriy yatı, 2010, 130 səh. 200 nüsxə. 
 65. “Molla Nəsrəddin varislərinin lətifələri”,  
 Gəncə Dövlət Universiteti nəşriyyatı, 2011, 
 120 səh. 200 nüsxə. 
 66. Lilpar Çeşmesi (Türk dilinde) Gence 
2011, Pirsultan yayınevi, 157 sayfa, 100 adet 
 67. “Poeziyamızda Sarı Aşığın bayatı 
zirvəsi” 
 Azərnəşr, 2011, 142 səh. 100 nüsxə 
 68. “Azərbaycan türklərinin xalq 
rəvayətləri”. Azərnəşr. 2011. 630 səh. 100 
nüsxə. 
 69. “Aşıq Nabat”. Bakı, Azərnəşr. 2012. 
 
341 
 
 70. “Azərbaycan ağız ədəbiyyatında təmsil”. 
Bakı, Azərnəşr. 2012.  
 71. “Azərbaycan ağız ədəbiyyatında 
bayatılar” Gəncə 2012 səh. 378 
 72. “Xoş xatirələrim və ipək duyğularım” 
Gəncə 2012  
 73. “Azərbaycan ağız ədəbiyyatında 
nağıllar” Gəncə 2012 
74. “Pirsultan soyları, Pirsultan köyləri”  
Gəncə-2012. 
75. “Azərbaycan aşıq şeirinin sazla əlaqəli 
inkişaf yolu”, Gəncə, 2013. 
76. “Arzu-Qəmbər”  dastanının yayılma 
coğrafiyası və poetikası. Gəncə 2013. 
 
   
 
 
 
 
 
 
342 
 
Sədnik PaĢa Pirsultanlıya həsr 
olunmuĢ kitablar 
 
1. Ələsgər Əlioğlu. “Sədnik Paşanın yaradıcılıq 
yolu”. “Səda”, Bakı,  1996. 52 səh. 100 nüsxə 
2. Elm və sənət adamları Sədnik Paşa Pirsultanlı 
haqqında. I hissə “Pirsultan”, Gəncə, 2003, 
410 səh. 300 nüsxə 
3. Seyfəddin Rzasoy. “Azərbaycan folklorşü-
naslıq tarixi və Sədnik Paşa Pirsultanlı”. 
“Nurlan”, Bakı, 2008. 212 səh. 500 nüsxə  
4. Qasım Qırxqızlı. “Sədnik Paşa Pirsultanlının 
bədii yaradıcılığı”. “Pirsultan”, Gəncə, 2010, 
130 səh, 100 nüsxə 
5. Şakir Albalıyev. “Sədnik Paşa Pirsultanlı 
poeziyasına bir baxış”. “Pirsultan”, Gəncə, 
2011, 80 səh, 100 nüsxə 
6. Köçəri  Cəfərli. “Sədnik  Paşa Pirsultanlının 
təqdimatında: Melodik musiqi çeşməsi və 
Aşıq  Şəmşir”. Bakı, “Azərnəşr”, 2011, 126 
səh, 200  nüsxə 
7. Elm və sənət adamları Sədnik Paşa Pirsultanlı 
haqqında. II hissə Gəncə Dövlət Universiteti 
nəşriyyatı,  2011,  234 səh. 100 nüsxə 
8. Abbas Səmədov. „Filologiya Elmləri  doktoru,  
professor Sədnik Paşa Pirsultanlının Elmi-nəzəri 
ideyası”, Azərnəşr, 2012. 745 səh. 100 nüsxə. 
9. Aləmzər Əlizadə. “Şəffaf hörüyün rəfiqələri”. Gəncə 
2013. 98 səh. 100 nüsxə.  
 
 
343 
 
           MÜNDƏRİCAT 
 
Ağdabanlı şair Qurban.........................3 
Gəraylılar 
Üstündən............................................56 
Arasında.............................................57 
Dolana-dolana....................................58 
Naz elənir...........................................59 
Könlüm..............................................60 
Xanım................................................61 
Yoxdur..............................................62 
Keçdi..................................................63 
Vurursan............................................64 
Kimi...................................................65 
Niyə döndü?.......................................66 
Həsrət.................................................68 
Ceyran................................................69 
Kəklik.................................................70 
Kəklik.................................................71 
Var.....................................................72 
Halal eylə............................................74 
Bülbüllərinən.......................................75 
 
 
 
344 
 
QoĢmalar 
Getmə....................................................77 
Bir-bir....................................................78 
Al üstən-üstən........................................79 
Qoşa-qoşa..............................................80 
Pəri.........................................................81 
Əvəzində................................................82 
Şirin-şirin...............................................83 
Bürünmə................................................84 
Nədəndi?................................................85 
Nə deyim?..............................................86 
Dönə-dönə..............................................87 
Başına döndüyüm...................................88 
Yadıma düşdü.........................................89 
Buyurdu..................................................90 
Keçdi.......................................................91 
Dərman yoxdu........................................92 
Gəlsin......................................................93 
Yoxdu, yox.............................................94 
Gəzirsən..................................................95 
Olur........................................................96 
Mənəm, mən...........................................97 
İndi.........................................................98 
Daldalanmadım......................................99 
 
345 
 
İndən belə.....................................100 
Tapılmaz......................................101 
Məni.............................................102 
Mənim..........................................103 
Üçün.............................................104 
Axtar bizə.....................................105 
Məni.............................................106 
Məni.............................................107 
Qadan alım...................................108 
Dağlar...........................................109 
Görünməz.....................................110 
Baxışların.....................................111 
İspalkoma.....................................112 
Rüstəm..........................................113 
Nəinsaf..........................................114 
Yalvarım........................................116 
Görəndə.........................................117 
Gəzirəm.........................................118 
Nişanəsi.........................................119 
Ayrılır............................................120 
Sənindi...........................................121 
Var.................................................122 
Getmərəm.......................................123 
Bir də gül........................................124 
 
346 
 
Gözlərim.........................................125 
Tamam olsun..................................126 
Keçən var........................................127 
Görəndə...........................................128 
Xudahafiz........................................129 
Yandırır...........................................130 
İtirdim.............................................131 
Ayrılır.............................................132 
Gözlərin...........................................134 
Gələrmi............................................135 
Bülbül..............................................136 
Görünür...........................................137 
And olsun........................................138 
Qızılgül............................................139 
Görünməz........................................140 
Çiçəklər............................................141 
Mənim..............................................142 
Yaranmış..........................................144 
Dəlisi................................................145 
Halınan.............................................146 
Baxmadın.........................................147 
Gedirsən...........................................148 
Kim olar...........................................149 
İçində................................................150 
 
347 
 
Bəsti............................................151 
Sinəmin.......................................152 
Bilməm........................................153 
Bu gələn.......................................154 
Qurban olduğum..........................155 
Zülflərin.......................................156 
Öldüm..........................................157 
Dağların.......................................158 
Pünhani-pünhani.........................159 
Qayıtma.......................................160 
Bəndəm........................................161 
Əmim qızı....................................162 
Ustadnamələr və Ģikayətnamələr  
Gülərmiş......................................164 
Çəkməyə......................................165 
Bilginən........................................167 
Sarışmaq olmaz...........................168 
Vaxtı............................................169 
Ayrılanda.....................................170 
Qurtar..........................................171 
Gərəkdi........................................173 
Bilginən.......................................174 
Yaxşıdı........................................175 
Kəm olar......................................176 
 
348 
 
Yetişə................................................178 
Xəstəni..............................................179 
Ola....................................................180 
Yoxsulun..........................................181 
Yazılmış............................................182 
Ürəyim..............................................183 
Məni..................................................184 
Zamanımda.......................................185 
Gözümnən.........................................186 
Yazıq canım......................................187 
Gəlir..................................................188 
Bax-bax.............................................190 
Dünyada............................................191 
Çətindi...............................................192 
Yerə düşməsin...................................193 
Ağlamazmı?.......................................195 
Olmadı...............................................196 
Məni...................................................197 
Dərdimi..............................................198 
Pozuldu..............................................199 
Çürüdü...............................................200 
Qoca könlüm......................................201 
Qocalıq...............................................202 
Haray..................................................203 
 
349 
 
Fələk..........................................204 
Ağlamaq....................................205 
Bilmədin....................................206 
Görəndə.....................................207 
Gəldi-getdi.................................209 
Çəkər.........................................211 
Əkinçi........................................212 
Xəbər al.....................................213 
Bizə...........................................214 
Dolansın....................................215 
Döndərib...................................216 
Kəsildi.......................................217 
De nə buyurdun.........................218 
Kasıbların..................................219 
Yaraşmaz...................................220 
Ağlaram.....................................221 
Yoxdur......................................222 
Yaxşıdı......................................223 
Gözlədim...................................224 
Mən...........................................226 
Müştəri......................................227 
Çağıdı........................................228 
Tərlanın.....................................229 
Getdi..........................................230 
 
350 
 
Həcv və hərbə-zorbalar 
Müsəlman.........................................232 
Olduq................................................233 
Olmuşam...........................................234 
Durmuşam.........................................235 
Deyər.................................................236 
Davası var.........................................238 
DeyiĢmələr 
Qızla deyişmə.....................................240 
Qızla deyişmə.....................................242 
Qızla deyişmə.....................................244 
Aşıq Ələsgərlə deyişmə.......................245 
Aşıq Ələsgərlə deyişmə.......................249 
Aşıq Ələsgərlə deyişmə.......................251 
Növrəs İmanla deyişmə.......................254 
Beş......................................................256 
Təcnislər 
Ayağa dürüst......................................259 
Həyaya hey-hey..................................260 
Di darə məni.......................................261 
Sin-sin................................................262 
Yaradan məni.....................................263 
Dal əyər-əyər......................................264 
Gətirdi................................................265 
 
351 
 
A narın-narın.................................266 
Bax-bax.........................................267 
Əsir-əsir.........................................268 
Saqi misal......................................269 
Qal indi..........................................270 
Sən-sən..........................................271 
A qalar məni..................................272 
A qalanmasın................................273 
Çat ha çat......................................274 
Divanilər  
Gedər............................................276 
Mərd.............................................277 
Dünyada.......................................278 
Hey...............................................280 
Eyləmə..........................................280 
Dodaqdəyməz divani....................282 
Müxəmməslər  
Güldünüz.....................................284 
Öldürür........................................285 
Ağarıb..........................................289 
Birə..............................................291 
Gəlibsən.......................................294 
Görünür.......................................297 
Qoymadı......................................299 
 
352 
 
Fələk.................................................302 
Baxın................................................305 
İnciməsin...........................................307 
İnsaf elə.............................................310 
Bənzəyir............................................312 
Qəzəllər 
Qəzəl.................................................314 
Bayatılar 
Bayatılar...........................................316 
Yolum düşdü Kəlcərə........................318 
Sədnik Paşa Pirsultanlının qısa 
tərcümeyi-halı......................................331 
Sədnik Paşa Pirsultanlının 
kitablarının siyahısı .............................334 
Sədnik Paşa Pirsultanlıya həsr  
olunmuş kitabların siyahısı...................342 
 
 
 
 
 
 
 
 
 
 
 
353 
 
SƏDNĠK PAġA PĠRSULTANLI 
 
KƏPƏZĠN KƏKLĠYĠ,  
 
MARALI GETMƏ 
 
 
Redaktor:  Qəmbər ġəmĢiroğlu  
 
Bədii redaktor: ġəfa Vəliyeva  
Korrektor:  Nəzakət  Arifqızı 
Operator və  dizayner:  Ġlhamə  Alimqızı 
 
 
Yığılmağa verilmişdir: 25.05.2013. 
Çapa imzalanmışdır:   15.06.2013. 
Qiyməti müqavilə yolu ilə 
Tiraj: 100 
 
 
 
 
354 
 
 
 
 
 
 
 
 
