 1
                 
 
 
  
                       MƏHƏRRƏM    ZÜLFÜQARLI                                                                     
 
 
 
 
 
 
 
 
 
 
      
                    
 
 
 
               AZƏRBAYCAN  TARIXINƏ  
                                 
                             YENI BAXIŞ   
 
                                  
 
 
 
                                   
 
 
 
 
 
 
                                            
 
 
 
 
                                           
                                   BAKI - 2007 
 2
 
 
                            "Biz... Iranla dostluq münasibətləri saxlayırıq. 
                              Ümumiyyətlə, biz əməkdaşlığa və dostluğa  
                              üstünlük veririk... Iranla – mən bunu təkrar 
                               edirəm - qədim tarixmiz var." 
                                                          Azərbaycan Respublikasının  
                                                                                    Prezidenti 
                                                                                 Ilham Əliyev 
 
 
 
 
 
 
 
 Müəllif : tarix elmlər namizədi Məhərrəm Zülfüqarlı  
 
  Redaktor: prof. Ədalət Əliyev 
         
 
 
 
 
 
 
 
 
 
 
 
 
 
 
 
 
 
 
 
 
 
 
 
 3
                        Mündəricat 
 
                         
     Müəllifdən 
1. Səfəvilər dövləti müştərək tarixin ən parlaq dövrü kimi. 
2. Mərkəzləşmiş dövlətin xanlıqlara parçalanması və  bəzi  
ziddiyyətlərin başlanğıcının qoyulması. 
3. I və II Rus – Iran müharibələri, Gülüstan və Türkmənçay 
müqavilələri. 12 Azərbaycan xanlığının Rusiyanın əsarəti altına 
düşməsi. 
     4.  Çar Rusiyası zülmünə qarşı üsyanlar 
    Nəticə 
 
              
 
 
 
 
 
 
 
 
 
 
 
       
 
 
 
 
 
 
 
 
 
 
 
 
 
 
 
 
                  
 4
                                                Müəllifdən 
 
Tarixə obyektiv deyil, subyektiv, bu günün siyasi münasibətləri 
konteksindən yanaşılması müasir dövrdə  bir sıra ciddi problemlərin 
yaranmasına səbəb olmuşdur. Bu problemlərin aradan qaldırılmaması  
"Azərbaycan tarixi"ndə çar Rusiyası və sovet dövründən qalmış ağ və 
qara ləkələrin təmizlənməsinə imkan vermir.  Çox təəssüf ki, müasir 
dövrdə də "Azərbaycan tarixi"ndə olan qara və ağ ləkələrin  təmizlənməsi 
sahəsində elə bir ciddi addımlar atılmır. Fikirimizcə bunun əsas səbəbi  
Azərbaycan tarixinin, xüsusilə də XVIII – XIX  əsrlər dövrünün  çar 
Rusiyası və sovet dövründə obyektiv tədqiq olunmaması və müasir 
dövrdə həmin səhvlərin təkrar olunmasıdır.  
 Azərbaycan Resublikası Milli  Ellər Akademiyası Tarix Institunun 
direktoru, professor Y. Mahmudov bu məsələ barəsində hələ 1989 – cu ildə 
belə demişdir: "Tarixçilər içərisində torpağının, el - obasının təəssübünü 
çəkən, nurlu ideyaları olan tədqiqatçılar az olmamışdır. Lakin onlara 
istənilən səviyyədə sərbəst işləmək imkanı verilməyib. Sifarişlə tarix 
yazmağa məcbur ediliblər. Bir sıra problemlərin analizi məsələsi sadəcə 
olaraq qadağan edilib. Mədhiyyələr yazılmasına isə yaşıl işıq yandırılıb. 
Tarixçilər illərlə müxtəlif siyasi yarlıqlar kabusu altında fəaliyyət  
göstəriblər."(1) Çox təəssüf ki, tarixi tədqiqatlara bu cür anormal münasibət 
bu gün də aradan qaldırılmamışdır. 
1920 – ci il 27 aprel işğalından sonra Azərbaycan xalqını öz tarixi 
köklərindən ayırmaq və müsəlman şərqinə qarşı qoymaq üçün kommunist 
ideoloqları fəaliyyətlərini genişləndirmiş və hətta Azərbaycanda 
kommunist hərəkatı tarixinin IX əsrdə Babəkin başçılıq etdiyi Xürrəmilər 
hərəkatından başladığını iddia edən əsərlər də yazmışlar. Belə əsərlərdən 
biri professor P.K. Juzenin 1921 - ci ildə rus dilində nəşr olunmuş "Babək 
və Babəkizm. IX əsr Azərbaycanda kommunist hərəkatı tarixindən" 
adlanan əsəridir. Əsərdə müəllif mülkiyyətə, qırmızı bayrağa və s. 
amillərə münasibətdə xürrəmi və kommunist dünyagörüşləri arasında 
əlaqələr olduğunu sübut etməyə çalışaraq, Azərbaycan əhalisində islama 
qarşı düşmənçilik və kommunist ideologiyasına məhəbbət hissləri 
aşılamağı  qarşısına məqsəd qoymuşdur.(2) Bundan başqa hətta Dərbənd 
divarının şimaldan deyil, cənubdan gözlənilən təcavüzə qarşı tikildiyini 
iddia edən kommunist ideoloqu Mixayloviç (Valantyor) "Bakinski 
raboçi" qəzetində bu mövzuya məqalə də həsr etmişdir.(3) 
 Bolşeviklərin bu siyasətini ifşa edərək M.Ə.Rəsulzadə yazırdı: 
"Azərbaycanda vətən və milli istiqlal uğrunda unudulmaz mübarizəsi ilə 
tanınmış Dağıstanın böyük imamı Şamil ilə Gəncənin igid müdafiəçisi 
Cavaddan bəhs etmirlər. Bunun yerinə isə Azərbaycan tarixinin 
dərinlikləri aranaraq, oradan Babək kimi şəxsiyyətlər çıxarılıb 
ideallaşdırılır... Babək Azərbaycanı şimala deyil cənuba qarşı qoyurdu. 
 5
Bu halda o, Sovetlər Birliyinin ehtimal olunan düşməninə qarşı savaşın 
rəmzi ola bilər... "Babəki"  sözü hələ XIX əsrdə Azərbaycanda söyüş 
kimi işlədilirdi... qırmızılar islamiyyət əleyhdarları olan bu simanı 
idealizə etməklə Azərbaycandakı vətənpərvərlik duyğularını şimala doğru 
çevirmək istədilər."(4) 
 Tarixə bu cür münasibət sonrakı illərdə də partiya rəhbərlərinin 
istiqamətverici çıxışlarında və tarixçilərin əsərlərində davam etmişdir. 
Azərbaycan tarixinin bu cür saxtalaşdırılması və müasir dövrdə bu 
problemin həll olunmaması bir çox sahələrdə olduğu kimi Azərbaycan – 
Iran münasibətlərinin inkişafına da mənfi təsir göstərir. 
XIX əsrin əvvəllərindən baş vermiş I və II Rus - Iran 
müharibələrindən  1991 – ci ilin 18 oktyabrına kimi şimali Azərbaycan 
Çar Rusiyasının və Sovet Ittifaqının tərkibində olduğu üçün tarixi 
proseslərə münasibətdə tarixçilər həmin dövlətlərin  irəli sürdüyü 
konsepsiyalardan kənara çıxa bilməmişlər. Həm çar Rusiyası, həm də 
SSRI dövründə Irana qarşı düşmən siyasət yeridildiyinə görə tarixin 
saxtalaşdırılması prosesi baş vermişdi ki, bu təbliğatın da acı nəticələri bu 
gün də hiss olunmaqdadır.  
Iran Islam Respublikasının  sabiq prezidenti Seyid Məhəmməd 
Xatəmi 2004 – cü ilin avqustunda Azərbaycan Respublikasına səfəri 
zamanı Milli Məclisindəki çıxışında demişdir: "Iran və Azərbaycana 
gələn hər kəs həmişə ən yüksək zirvədə dayanan ədəb və əxlaqımıza 
pərəstiş və təəccüblə baxır. Azərbaycan şairi, ustad Nizami Gəncəvinin 
"Sirlər xəzinəsi" əsəri əxlaq kitabıdır və insanlığa, ədalətə həsr 
olunmuşdur."(5)  
Iran prezdenti əksəriyyət tərəfindən böyük ruh yüksəkliyi ilə 
qarşılanmasına baxmayaraq onun Gəncədə olarkən Nizami Gəncəvi 
haqqında dediyi sözlərdən bəzi qüvvələrin sui – stifadə edərək ictimai 
rəyi çaşdırmaq cəhdləri fikrimizcə münasibətlərin yaxşılaşmasına 
qısqanclıqla yanaşılmasından başqa bir şey deyil. Bü kimi hallar müştərək 
tarix və ədəbiyyat haqqında xalq arasında geniş izahat işlərinin 
aparılmasına ehtiyac olduğunu sübut edir. 
Sovet hakimiyyətinin ilk illərində dinə qarşı, xüsusilə də islam 
dininə qarşı düşmən siyasətin yeridilməsi, "allahsızlar cəmiyyəti"nin din 
xadimlərinə qarşı ləyaqətsiz hərəkətləri, 1929 – cu ildə ərəb əlifbasının 
latın əlifbası ilə əvəz edildikdən sonra əski əlifba ilə yazılmış kitabların, o 
cümlədən dini kitabların məhv edilməsi, evində ərəb əlifbası ilə yazılmış 
kitab saxlayan şəxslərin panislamist damğası vuraraq həbsxanalara 
salınması insanlarda böyük sarsınılara səbəb olmuşdur. Bu dövrdə 
aparılan siyasətin mahiyəti belə rəy formalaşdırmaqdan ibarət olmuşdur 
ki, guya sovet hakimiyyəti qurulana qədər Azərbaycan savadsızlar ölkəsi 
olmuş, "mədəni inqilab" nəticəsində bu çatışmazlıq aradan qaldırılmışdır. 
Akademik Ziya Bünyadov bu fikirə münasibət bildirərək 
 6
yazmışdı:"Sovet hakimiyyəti qurulana qədər təkcə Bakıda ərəb əlifbası 
ilə 160 – dan artıq qəzet və jurnal nəşr edilir, elmin, mədəniyyətin, 
incəsənətin, texnikanın və s. bütün sahələri üzrə kitablar çap olunurdu... 
Beləliklə də, Azərbaycan xalqının ictimai və intelektual şüuruna öldürücü 
zərbə vuruldu. O, çox kobud şəkildə özünün milli tarixindən, 
mədəniyyətindən və tarixi keçmişindən uzaqlaşdırıldı. Indi bütün tarixi 
konsepsiyaların yenidən nəzərdən keçirildiyi bir vaxtda respublikanın 
tarixçi və içtimaiyyətçiləri ərəb şrifti ilə yazılmış çoxsaylı sənəd və 
materialları oxumaq problemi ilə qarşılaşmışlar. Çünki Akademiya 
insititutları və ali məktəblərin müasir elmi işçilərinin 95 faizi ərəb 
əlifbasını oxuya bilmir." (6) 
Sovet hakimiyyəti illərində Iranda qohumları olan və Iranla 
sərhəddə yaşayan Azərbaycan vətəndaşlarının sovet cəmiyyəti üçün 
təhlükəli hesab edilərək elliklə Orta Asiyaya və Qazaxstana sürgün 
olunması əhali arasında qorxu, xof yaratmışdır ki, hələ indiyə qədər də bir 
çox insanlar bu xofun təsirindən xilas ola bilməmişlər. Çünki sürgün 
olunanların bir hissəsi bu dəhşətlərə dözməyərək dünyasını dəyişmiş, 
gənc nəsil isə bu faciənin əsil səbəblərini bilmədiyindən Irana 
münasibətdə  ehtiyatlı  olmağa, bəzən isə ümümiyyətlə bu dövlət barədə 
müsbət fikir söyləməməyə üstünlük vermişlər. Çox təəssüf ki, bu 
psixoloji durumun qalıqları müasir dövrdə də qalmaqdadır. 
Şeyxislam Hacı Allahşükür Paqşazadə bu barədə yazır: "Dövlətin 
Əsas Qanunun ziddinə olaraq kilsə və məscidlər bağlanır, din xadimləri 
və ayrı – ayrı dindarlar heç bir səbəb olmadan sosializmə düşmənçilikdə 
günahlandırılıb amansız cəza tədbirlərinə məruz qalırdı. 
Islam və müsəlman xalqları daha ağır mərhumiyyətlərə düçar 
edilirdilər. "Dinsizlərin mübariz ittifaqı" şüarları altında məscidlər 
sökülüb dağıdılır, yerlə yeksan olurdu. Dinsizlik pərdəsi altında nə qədər 
tarixi mədəniyyət abidələri, məbədlər, məscidlər "sinfi düşmən yuvası" 
elan edilərək bağlanmış, anbara, muzeyə çevrilmişdi! Təkcə onu qeyd 
etmək kifayətdir ki, XX əsrin əvvəllərində, inqilab ərəfəsində Qafqazda 
2000 – ə yaxın məscid və ziyarətgah olduğu halda, 80 – ci illərdə burada 
təqribən 25 məscid və bir neçə müqəddəs ocaq fəaliyyət göstərirdi. Ən 
ağır itkilərdən biri isə 1936 – cı ildə yol salınmasını bəhanəsilə IX əsrin 
möhtəşəm tarixi abidəsi – Bibiheybət məscidinin dağıdılması olmuşdur." 
(7) 
Bakının "Şıx" (Şeyx sözünün dəyişilmiş şəklidir) kəndində 
yerləşən Bibiheybət məqbərəsi səkkizinci imam Əli bin Musa əl – Rzanın 
bacısı Hökümə xanımın və onun xidmətçisi Heybətin burada dəfn 
olunması ilə bağlı yaranmışdır. I Şah Təhmasib 1547 – ci ilin fevral 
ayında verdiyi fərmanla Zığ kəndi Bibiheybət məqbərəsinə vəqf 
olunmuşdur. Fərmanda deyilir: "Mübarək fərman verildi o haqda ki, 
Badkuyə ətrafında yerləşən Zığ kəndi bütün sərvət və əmlakı ilə birlikdə 
 7
haqq imam övladı Bibiheybətin – onun babalarına və özünə salavat və 
salam olsun- müqəddəs asitanəsilə vəqf edildiyinə və bu haqda heç bir 
dəyişiklik olmadığına görə Badkuyənin amillərindən, divan işlərinə 
baxanlardan, kələntərləri və kəndxudalarından heç biri, heç adla qeyd 
olunan kəndin ətrafına dolanmayaraq hər hansı bir tələb etməsinlər"(8) 
Azərbaycan Respublikası dölət müstəqilliyini bərpa etdikdən sonra 
məqbərə yenidən tikilmiş və  ziyarətgaha çevrilmişdir. Azərbaycan 
prezidentinin göstərişi ilə hazırda həmin müqəddəs  ərazidə bərpa işləri 
davam etdirilir.  
 Azərbaycan tarixinin obyektiv tədqiqnə universitetlərdə fars dilinin 
öyrənilməsinə olan qeyri - obyektiv münasibət də öz mənfi təsirini 
göstərir. Hazırda bütün universitetlərdə rus və ingilis dilləri öyrədildiyi 
halda, Azərbaycanın qədim və orta əsrlər tarixi mənbələrinin əksəriyyəti 
fars dilində olmasına baxmayaraq nəinki başqa fakultələrdə, hətta tarix 
fakultələrində bu dilin öyrənilməsinə fikir verilməməsi  təəccüb doğurur. 
Nizami Gəncəvi, Xaqani, Fələki və digər görkəmli şair və mətfəəkirlərin 
fars dilində böyük əsərlər yazmalarına baxmayaraq bu dilə hələ də ögey 
münasibət bəslənməsi başa düşülən deyil.  
 "Azərbaycan tarixi"nin orta əsrlər dövrü üzrə mütəxəssis professor 
Oqtay Əfəndiyev yazır: "Məlumdur ki, Azərbaycanın orta əsrlər tarixinə 
aid yazılı mənbələr içərisində fars dilli mənbələr həm sayına, həm də 
məzmununa görə qabaqcıl yer tutur. XII – XVIII əsrlər dövrü üçün fars 
dilli tarixi ədəbiyyat birinci dərəcəli əhəmiyyətə malikdir." Orta əsrlər 
üzrə digər görkəmli alim I. P. Petruşevski XVI – XVIII əsrlər dövrünü 
Iran tarixşünaslığının qızıl əsri adlandırmışdır.(9)  
Azərbaycan tarixşünaslığının banısi Abbasqulu Ağa Bakıxanov 
özünün şah əsəri olan "Gülüstani – Irəm" əsərini 1841 – ci ildə fars 
dilində yazması, bundan başqa onun fars dilində "Mirat – əl – camal" 
("Gözəlliyin aynası"), ərəb dilində hədislərə həsr olunmuş və 1862–ci ildə 
Tehranda fars dilinə tərcümə olunmuş  "Hədis–i Qüdsi" kitabları və digər 
əsərləri fars dilinin tarixi tədqiqatlarda necə böyük əhəmiyyətə malik 
olduğunu  sübut edir.  
Prof. S. Əliyarlının redaktorluğu ilə 1996 – cı ildə nəşr olunmuş 
"Azərbaycan tarixi" kitabında fars dilinin əhmiyyəti barədə belə 
yazılmışdır:"Fars dilinə gəldikdə nəzərə alınmalıdır ki, bu dil gerçəkdən 
Həsən bəy Zərdabinin "Əkinçi"də yazdığı kimi, "bizim vilayətlərdə çox 
işlənirdi". Ona görə yox ki, bu vilayətdə yalnız tatlar yaşayırdı. Məsələnin 
tarixi açımı başqadır. Azərbaycanda olan məktəb və mədrəsələr "şair 
kitabları oxudan müəllimlərin"(Həsən bəy Zərdabi), "vaxtilə Firdovsinin 
romantikası, Sədinin dərin hikməti, Hafizin qəzəlləri qarşısında bayılan 
mirzənin" (M.Ə. Rəsulzadə) əlində idi. 
Bir zamanlar fars dilində təhsili alan Azərbaycan və Türkiyə 
hökümdarları şah Təhmasib (Xətainin oğlu), Süleyman Qanuni, yenə 
 8
Məmməd Əmin bəyin sözlərilə deyilərsə, "Sədi lisanı qarşısında əriyib 
özlüyündən keçmiş,... Sultan Səlim isə az qala onu "rəsmi lisan elan 
etmişdir". XVIII yüzilin dövlət adamları Qarabağ hakimi Ibrahim xan və 
Şəki hakimi Səlim xan da Rusiya imperatorluğu ilə farsca 
yazışırdılar"(10) 
Bir çox xalqların, o cümlədən Azərbaycan xalqının  tarixinin, 
mədəniyyətlərinin, poeziyasının inkişafında mühüm rol oynamış fars 
dilinə hazırda bu cür laqeydlik, fikrimizcə uzun illər müstəmləkəçi rus və 
sovet rejimlərinin yerli əhalinin tarixi əleyhinə  apardığı siyasətin 
nəticəsidir.  Məhz bu cür münasibətin nəticəsidir ki, hələ də Azərbaycan 
tarixini ağ və qara ləkələrdən təmizləmək mümkün olmamış və bu da 
tarixin yenidən saxtalaşdırılmasına münbit şərait yaratmışdır. 
Seyid Məhəmməd Xatəmi demişdir: "Dil eyni zamanda iki 
funksiyanı yerinə yetirir: həm aşkarlayandır, həm yaxınlaşdıran, həm 
örtükdür, həm də uzaqlaşdıran"(11) 
 Fikrimizcə müasir dövrdə Azərbaycanda rus, ingilis dilləri kimi 
fars dilinin də öyrənilməsinə qayğı ilə yanaşılması obyektiv tarixi 
tədqiqatların işıq üzü görməsinə imkan verməklə yanaşı iki dövlət 
arasında münasibətlərin inkişafına, onların daha da yaxınlaşmasına 
kömək göstərə bilər. 
Sovet dövründə Azərbaycan tarixindən elmi tədqiqat işləri üçün 
mövzu seçərkən tədqiqatçıların əksəriyyəti özlərini çətinə salmamaq üçün 
əsasən kommunist partiyasının siyasətinin təbliğinə həsr olunmuş 
mövzulara üstünlük vermiş və dissertasiyalar müdafiə edərək alimlik 
dərəcələri almışlar.(12)  
Azərbaycanın qədim və orta əsr tarixi ilə müştərək tarixə malik 
olan Iran tarixinə aid tədqiqatlarla məşğul olmağa  yerli tarixçilrə qeyri 
rəsmi qadağalar qoyulmuş, erməni və rus tarixçilərinə isə bu sahədə yaşıl 
işıq yandırılmışdır. Bunu Iran tarixinə aid yazılmış əsərlərin siyahısı da 
təsdiq edir (13)   Elmi tədqiqat işlərinə bu cür qeyri - ciddi münasibət 
sovet rejiminin müstəmləkələrdə  yerli xalqlara, xüsusilə də müsəlman 
xalqlara  qarşı yeritdiyi siyasətin əsas istiqamətlərini təşkil edirdi.  
Yerli tədqiqatçıların çox az hissəsinə, əsasən Iranda baş vermiş 
siyasi proseslərdən sonra SSRI - yə gəlmiş siyasi mühacirlərə bu 
mövzuda tədqiqatlar aparmağa imkan verilmişdir.(14) Lakin onların 
tədqiqatlarında fars dilli tarixi mənbələr əsasən kommunist partiyasının 
mövqeyindən araşdırılmış və buna görə də bu cür tədqiqatlarda  subyektiv 
amillər üstünlük təşkil etmişdir. 
Iranda 1978 – 1979 – cu illər inqilabı dövründə SSRI bu inqilabdan 
öz məqsədləri üçün istifadə etməyə və Əfqanıstana qarşı yeritdiyi siyasəti 
Irana da yönəltməyə çalışmışdır. Bu dövrdə yazılmış kitab və məqalələr 
(15) deyilənləri sübut edir. Lakin Iran inqilabı liderinin "bizim bir 
 9
düşmənimiz Amerika, digəri Sovet Ittifaqıdır" deməsi həmin siyasəti alt – 
üst etmişdir. 
 Sovet hakimiyyəti illərində, xüsusilə də XX əsrin 60 – 80 – ci 
illərində Azərbaycan Dövlət Universitetinin (hazırda BDU) şərqşünaslıq 
fakultəsi çox böyük nüfuza malik olmuşdur. Lakin bunun əsil səbəbinə 
diqqət yetirdikdə burada da sovet siyasətinin özünəməxsus  xüsusiyyətləri 
açıq - aydın özünü büruzə verir. Bu fakultəyə tələbələrin xüsusi önəm 
verməsi və fars, ərəb və tük dillərini öyrənməsi heç də şərq xalqlarının, o 
cümlədən öz xalqının tarixini, ədəbiyyatını obyektiv tədqiqinə yaranan 
həvəsdən əmələ gəlmirdi. Bu əsasən o zaman  çoxları üçün əl çatmaz olan 
xarici ölkələrdə işləmək, yüksək məvacib almaq və geri qayıdarkən 
başqalarından fərqli olaraq firavan yaşamaq  istəyindən yaranırdı. Sovet 
rəhbərliyi şərqşünaslıq fakultəsinin məzunlarına bu güzəştləri edərək 
onlardan təkcə dinc əməkdaşlıq məqsədləri üçün deyil, həm də şərq 
ölkələrini öz nüfuz dairəsinə salmaq, hətta  təcavüzkar siyasətin həyata 
keçirilməsində də istifadə edirdi. Universiteti bitirən hər bir gəncə zabit 
rütbəsi verərək onları müxtəlif vaxtlarda müharibə gedən Ərəb ölkələrinə, 
Əfşanıstana və digər  ölkələrə göndərməklə onlar vasitəsilə öz siyasi 
məqsədlərini həyata keçirirdi. Bundan başqa ölkə daxilində  bu 
şəxslərdən SSRI ilə münasibətləri yaxşı olmayan müsəlman ölkələri 
əleyhinə təbliğatda da istifadə olunur, dövlətin məxfi orqanları müxtəlif 
işlərdə onları əməkdaşlığa cəlb edirdi. 
 XX əsrin axırlarında Azərbaycanda komunist rejiminə qarşı 
başlamış milli – azadlıq hərəkatının da bəzi qaranlıq məqamlarının 
üzərinə işıq salınması müştərək tarixin obyektiv tədqiqinə kömək göstərə 
bilər. Bu gün Azərbaycan Respublikasında baş verənləri yaxından dərk 
etmək, movcud problemlərin aradan qaldırılması üçün çağdaş tarixin, 
xüsusilə də  yaxın keçmişin obyektiv öyrənilməsinə böyük ehtiyac var. 
Belə dövrlərdən birini də 1988 –  1993 – cü illər dövrü təşkil edir ki, bu 
dövrün obyektiv tədqiqi aktual olaraq qalır. Bu dövrdə baş verən və 
hələlik tədqiqatçıların diqqətini cəlb etməyən məsələlərdən biri də 1990 – 
cı ilin yayında AXC daxilində birdən – birə bir qrup şəxsin təcili olaraq 
partiya yaratmağa başlamasıdır.  
  Bu sahədə ilk addımlardan biri 1990 – cı ilin yayında atıldı və  
Şimali Azərbaycan Demokrat Partiyası (ŞADP) təsis komitəsinin 
yaradılması barədə xəbərlər mətbuatda dərc olundu. Təsis komitəsinin 
üzvləri "FV – ÇP" qəzetinin iyun № 6, 1990 – cı il sayında və "Azadlıq" 
qəzetinin 13 iyul 1990 – cı il sayında  dərc olunmuş "Zamanın tələbiylə. 
Şimali Azərbaycan Demokrat Partiyası" adlı müsahibəsində partiyanın 
yaranmasını zəruri edən amilləri qeyd etmişlər. Onlar bildirmişdir ki, 
"indi Azərbaycan xalqı dövlət müstəqilliyi uğrunda şüurlu mübarizə 
dövrünə qədəm qoyur və öz baxışlarımızı təbliğ etmək, gələcəkdə onların 
 10
bərqərar olması uğrunda mübarizə aparmaq üçün partiya formasından 
istifadə etməyi məqsədəuyğun sayırıq."  
Buradan belə çıxır ki, 1990 – cı ilin iyununa qədər sovet 
imperiyasına qarşı aparılan mübarizə şüurlu deyil kortəbii olmuş, AXC – 
nin təsis konfransında qəbul olunmuş proqram və nizamnamə də bu 
kortəbilliyi özündə əks etdirmişdir. Fikrimizcə ŞADP təsisçiləri atdıqları 
addımlara haqq qazandırmaq üçün bu cür ifadələr işlətmiş və sonradan 
bunun onların özlərinə qarşı çevriləcəyini nəzərə almamışlar.  
Sual oluna bilər ki, sovet imperiyasına qarşı mübarizə başa 
çatmamış və dövlət müstəqilliyi əldə edilməmiş AXC- nin Moskva 
tərəfindən "liberal" adlandırılan qanadının bəzi üzvləri nəyə görə tələsik 
partiyalaşmaya meylləndilər və nəya görə yaratmaq istədikləri partiyanın 
adını ŞADP qoydular?  Yəni bu zaman başlamış prosesi yarımçıq 
qoyaraq xalqın diqqətini şimaldan cənuba, yəni Irana yönəltmək nə 
dərəcə düzgün idi?  
 ŞADP – çilərin məntiqindən belə çıxırdı ki, 1990 – cı ilin yayına 
qədər baş vermiş proseselər Sovet Ittifaqına qarşı çevrilmiş kortəbii 
hərəkat olmuş, bundan sonra hərəkatın şüurlu dövrü SSRI – yə qarşı 
deyil, Irana qarşı yönəlməlidir. Bəziləri bu fikrə etiraz edərək  deyə bilər 
ki, ŞADP – çilər sovet imperiyasına qarşı mübarizəni davam etdirməyin 
tərəfdarı idilər. Onda ortaya belə bir sual çıxır ki, nəyə görə partiyanı 
ADP yox ŞADP adlandırırdılar. Fikrimizcə şimal sözünün bura salınması 
əsas hədəfdən yayınmaq məqsədi daşımışdır ki, bu da 1990 – cı ilin 
iyununda Azərbaycan xalqına deyil Moskvaya hava – su kimi lazım idi.  
Bəs  nəyə görə ŞADP-nin yaranması prosesini başa çatdırmaq 
mümkün olmadı və ŞADP – çilər 1992 – ci ilin payızından təcili olaraq 
"Müsavat"ı bərpa etməyə üstünlük verdilər? Fikrimizcə bunun əsas 
səbəbi ŞADP – çilərin əksinə olaraq xalqın sovet imperiyasına qarşı 
mübarizə əzminin güclü olması idi. Lefortovoda saxlanılan siyasi 
məhbusların azadlığa çıxması üçün Azərbaycanın müxtəlif yerlərində, 
hətta Moskvada aclıq aksiyalarının keçirilməsi, 1,5 milyon imzanın 
toplanması deyilənləri sübut edir. ŞADP – çilər xalqın dəstəyini 
qazanmadıqlarına görə AXC daxilində gözləməyi  qərara aldılar və hətta 
bir neçə gün aclıq aksiyalarına da qoşuldular. (16) 
 Azərbaycan dövlət müstəqilliyini bərpa etdikdən sonra tarixi 
tədqiqatlar sahəsində əvvəlki problemlər qalmasına baxmayaraq  
müştərək tarixi obyektiv əks etdirən bir sıra kitablar və məqalələr nəşr 
olunması müsbət qiymətləndirilməlidir.(17) Bundan başqa müştərək 
tarixin öyrənilməsində son illər fars dilindən tərcümə olunmuş kitab və 
məqalələrin  də (18)  böyük əhəmiyyəti vardır. 
Sizə təqdim olunan kitabın yazılmasında müəllifin müxtəlif 
qəzetlərdə dərc olunmuş məqalələrindən də istifadə edilmişdir (19)  
 11
Azərbaycan tarixinin, Azərbaycan və Iranın müştərək tarixinin 
obyektiv tədqiqinə qərb ölkələrinin kənar müdaxilələri də öz mənfi 
təsirini göstərir. Azərbaycan Respublikası prezidenti Ilham Əliyevin bu 
məsələ barədə belə demişdir: "Hazırda Azərbaycanla Iran arasında çox 
konstruktiv münasibətlər mövcuddur... Biz Iranla yaxşı münasibətlərin 
olmasını istəyirik və mən belə düşünürəm ki, bu gün buna nail olmuşuq... 
Biz imkan verə bilmərik ki, Azərbaycan müxtəlif ölkələr arasında 
qarşıdurma zonasına çevrilsin. Əgər hansısa ölkələr bir – biri ilə 
qarşıdurmaya girmək istəyirlərsə, onlar bunun üçün başqa yer tapa 
bilərlər. Biz Azərbaycanda əməkdaşlıq zonası yaratmağa çalışırıq və 
zənnimcə buna nail oluruq."(20)  
Fikrimizcə prezidentin bu sözləri iki dövlət arasında münasitbətlərə 
hər hansı kənar təsirlərin yaxın gələcəkdə aradan qaldırılacağına ümidləri 
artırır. 
I. Əliyevin Iran Islam Respublikasına 2005 – ci ilin 24 – 27 yanvar 
tarixli səfəri və imzalanmış 9 sənəd, Iranın Azərbaycana bir milyon ABŞ 
dolları həcmində  qrant ayırması və digər məsələlər iki ölkə arasında 
münasibətlərin daha da inkişafına xidmət edir. Azərbaycanda bu səfərə 
fərqli münasibətlər olmasına baxmayaraq bunların təsiri ilə iki ölkə 
arasında münasibətlərin inkişafını görməmək mümkün deyil. Hətta 
səfərdən dərhal sonra bir neçə qəzetlərdəki yazılarda (21) iki ölkə 
arasında münasibətlərin inkişafına fərqli yanaşmaq meylləri də özünü 
büruzə vermişdi. Azərbaycan Respublikasının Iran Islam 
Respublikasındakı sabiq səfiri N. Nəsibzadə səfərlə bağlı demişdir: "Qərb 
həmişə yeni müstəqil dövlətlərə qüdrətli qonşularla dil tapmağı məsləhət 
görür... Heç ağıla da sığmır ki, Azərbaycan höküməti Rusiya, yaxud 
Iranla əlaqələri tamam kəssin, onlarla iqtisadi münasibətlərə son qoysun... 
I. Əliyev üstündən xeyli vaxt keçsə də, Vaşinqtona verdiyi vədləri yerinə 
yetirməyib…Ola bilsin ki, ölkə başçısı bununla Amerikaya göstərmək 
istyəir ki, çox sıxmayın, hələ imkanlar qalır, balans siyasətinin 
riçaqlarından istifadə edib oriyentasiyanı tamamilə dəyişdirə bilər... 
Mövcud iqtidar deyək ki, 60 – ın 40 – a nisbətində qərbpərəst xətt 
yeridirsə, son bir ildəki fəaliyyəti ilə göstərir ki, hakimiyyətini qorumaq 
naminə Rusiya və Iranla münasibətləri müttəfiqlik səviyyəsinə qaldırmaq 
imkanlarını saxlayır." (22)  
 Fikrimizcə müştərək tarixin obyektiv tədqiqndəki problemlərin 
həlli üçün birinci növbədə aşağıdakı tarixi dövrlərin yenidən tədqiqinə 
ehtiyac var: 
1. XVI – XVIII əsrlər dövrü 
2. XVIII əsrin ortaları – Türkmənçay müqaviləsinə qədərki dövr.  
3.  1828 – ci ildən XX əsrin əvvəllərinə qədər olan dövr. 
4. 1918 – 1920 – ci illər Azərbaycan Xalq Cümhuriyyəti dövrü ( I 
Respublika dövrü) 
 12
5. 1920 – 1991 – ci illər  sovet dövrü ( II Respublika dövrü) 
6. 1991 – 2007 – ci illər müstəqil Azərbaycan Respublikası dövrü 
( III Respublika dövrü)  
Sizə təqdim etdiymiz kitabda bu günümüz üçün daha zəruri olan 
XVI – XIX əsrlər tarixinə yeni baxış öz əksini tapmışdır. Bu kitabın elmi  
əhəmiyyəti ondan ibarətdir ki, bu günə qədər əksər tarixçilərin müdafiə 
etdikləri sovet dövründən qalmış konsepsmiyalardan imtina edilmiş, 
tarixi hadisələrə bu günki siyasi proseslərin təsiri ilə subyektiv deyil, 
həqiqəti əks etdirən obyektiv münasibət bəslənilməsinə  cəhd edilmişdir. 
Tarixi ədalətin bərpa olunmasına edilmiş bu cəhtin gələcəkdə daha da 
inkişaf etdirilməsinə ehtiyac var.  
Fikrimizcə XVIII əsrin ortalarına qədər eyni dövlətin vətəndaşları 
olaraq eyni tale yaşamış insanların varisləri olan Iran və Azərbaycanın 
hazırki əhalisi mövcud müştərək tarixə "mənim" və ya "sənin" 
konteksindən deyil "bizim" konteksindən yanaşmasının vaxtı çoxdan 
çatmışdır. Məhz tarixi keçmişə bu cür yanaşma müasir dövrdə mövcud 
problemlərin həllinə yaxından kömək göstərə bilər. 
 
 
1.     Səfəvi dövləti müştərək tarixin ən parlaq dövrü kimi 
 
Azərbaycan və Iran arasında münasibətlərin inkişafında Səfəvi 
dövləti (1501 – 1736) tarixinin obyektiv öyrənilməsinin mühüm 
əhəmiyyəti vardır. Ərazisi Azərbaycan, Şərqi Ermənistan, Şərqi 
Gürcüstan, Iran, Cənubi Türkmənistan, Əfqanıstan (Bəlx vilayəti istisna 
olmaqla), bəzi dövrlərdə Iraqi – Ərəb və başqa torpaqları əhatə edən 
Səfəvi dövləti müasir dövrdə hər iki dövlətin əhalisinin qürur duya 
biləcəyi güclü və qüdrətli bir dövlət olmuşdur. Bu dövlətin tarixinə aid 
Azərbaycanda bir çox əsərlər(23) yazılmasına, Bakının mərkəzində Şah 
Ismayıl Xətainin möhtəşəm abidəsi ucaldılmasına,  adına metro stansiyası 
verilməsinə   baxmayaraq hələ də bu görkəmli şəxsiyyətə və Səfəvi 
dövlətinə yad münasibət bəsləyənlərə, hətta düşməncəsinə yanaşanlara 
rast gəlmək olur.  
2001 – ci ildə Səfəvil dövlətinin yaranmasının 500 illik yubleyinin 
təntənə ilə keçirlməsinə ilə bağlı təkliflər səslənməsinə baxmayaraq bu 
yubleyin  keçirilməsinə qarşı kampaniya aparılması deyilənləri sübut edir. 
Mətbuatda keçirilən debatlarda bir çox ziyalıların, o cümlədən o zaman 
Azərbaycan Jurnalistlər Ittifaqının sədrinin Səfəvi dövlətinin əleyhinə 
fikirlər söyləməsi, Şah Ismayılı Şirvan ərazilərini işğal etmiş, yerli əhalini 
qılıncdan keçirmiş təcavüzkar adlandırması müştərək tarixə düşmən 
münasibətin nəticəsidir. Hələ də keçmiş kommunist rejiminin ideoloji 
təsirindən azad ola bilməyən bu cür insanlar tarixin düzgün dərk 
olunmasına əvvəlki illərdə olduğu kimi bu gün də maneçilik törədirlər. 
 13
Məhz bu cür ziddiyyətli fikirlərin mövcudluğu, öz tarixinə ögey 
münasibət müasir dövrdə Azərbaycan – Iran münasibətlərin inkişafına 
mənfi təsir göstərir ki, bu ziddiyyətlərdən də regionda maraqlı olan 
qüvvələr bəhrələnirlər.  
Tarixən dünyanın müxtəlif ərazilərində hökümdarlar mərkəzləşmiş 
dövlət yaradılmasına  ayrı – ayrı əylətləri öz hakimiyyəti  altına salmaqla 
başlamışlar. Bu prosesə görə məsələn, Rusiyada I Pyoturu,  Almaniyada 
Bismarkı heç kim işğalçı adlandırmır. Əksinə həmin şəxsləri 
mərkəzləşmiş dövlətin başçısı kimi qəhrəman səviyyəsinə yüksəldirlər.  
Akademik M. Ismayılov yazırdı: " Bir tarixçi 1969 – cu ildə 
"ehtiyatsızlıq" edərək cəmisi 15 – 20 nəfərin iştirak etdiyi elmi şuranın 
iclasında rəsmi ədəbiyyatda I Pyotrun Azərbaycana yürüşünü, onun 
Azərbaycan xalqına "azadlıq göstərməsi" kimi qiymətləndirmənin tarixi 
həqiqətdən uzaq olduğunu, bu yürüşün əsl mahiyyəti barəsində öz 
mülahizələrini söyləmişdi. Həmin məclisdə iştirak etmiş iki nəfər də – 
indi artıq akademik olmuş Z. M. Bünyadov və professor olmuş S. S. 
Əliyarov da Azərbaycanın Rusiyaya birləşdirilməsini qiymətləndirərəkən 
bəzi nöqsanlara yol verilməsi barəsində öz fikirlərini dinləyicilərə 
çatdırmışlar. Buna görə onların başına nə oyun açmadılar? Iş o yerə çatdı 
ki, Azərbaycan KP MK- nın plenumunda edilən rəsmi məruzədə də onlar 
tənqid hədəfinə çevrildilər."(24) 
 Azərbaycan KP MK - nın "Sov.IKP  XXV qurultayının qərarları ilə 
əlaqədar olaraq ideoloji işin daha da gücləndirilməsi sahəsində respublika 
partiya təşkilatlarının vəzifələri haqqında " plenumunda (oktyabr 1971 - 
ci il )  Respublikada ictimai elmlər sahəsində az əsər yazılmadığı qeyd 
olunsa da, lakin bu əsərlərin bir çoxunun lazımi səviyyədə olmaması, 
həmin əsərlərdə metodoloji səhvlərin olması, elmi təhlilin dayazlığı, fakt 
materiallarının nəzəri cəhətdən lazımınca ümumiləşdirilməmsi, bəzi 
müəlliflərin tarixi keçmişdən bəhs edərkən partiyalılıq prinsiplərindən 
kənara çıxması, istismarçı siniflərin ayrı - ayrı nümayəndələrinin 
müəyyən dərəcədə ideallaşdırması, burjua filantropiyasının ictimai 
təbiətinin düzgün izah edilməməsi tənqid olunaraq alimələrə aşağıdakı 
göstərişlər verilmişdir: "Ictimai elmlərlə məşğul olan alimlərimiz tarixi 
keçmişi və müasir dövrü qiymətləndirərkən həmişə aydın partiya 
mövqeyində durmalı, ideya büdrəmələrinə, burjua təsirinin hətta ən kiçik 
təzahürlərinə qarşı barışmaz olmalı, antikommunizmə qarşı, burjua 
alimlərinə qarşı ideoloji mübarizənin ön cərgəsində getməlidirlər." 
Bundan başqa plenumda qeyd olunmuşdur ki, Azərbaycan EA 
müxbir üzvü Z. Bünyadov, prof. M. Ismayılov və universitetin dosenti S. 
Əliyarov bir sıra tarixi faktları qiymətləndirərkən kobud səhvlərə yol 
verilmişlər.(25)  
Məhz sovet dövründə tarixi keçmişə bu cür münasibət bəzi tarixi 
şəxsiyyətlərə, o cümlədən Şah Ismayıla qarşı bəzi şəxslərdə düşmən 
 14
münasibətin formalaşmasına  səbəb olmuşdur. Bu cür səhv münasibət 
Səfəvilərdən sonra gəlmiş Nadir şaha, Qacarlara, o cümlədən məhşur 
sərkərdə Abbas Mirzəyə da şamil edilməsi müasir dövrdə tarixi 
gerçəkliyin dərk edilməsinə mane olur. Bü cür səhv fikirlərin aradan 
qaldırılması üçün bəşər tarixində şərəfli yer tutmuş Səfəvi dövləti  
tarixinin obyektiv öyrənilməsinə böyük ehtiyac var. 
Səfəvi dövlətinin əsasını Səfəvi şeyxlərinin Ərdəbil hakimliyi 
qoymuşdur. Şah Ismayılın babası Şeyx Cüneyd  və atası Şeyx Heydərin 
XV əsrin II yarısından mərkəzləşmiş dövlət yaratmaq cəhdləri 
uğursuzluqla nəticələndikdən sonra bu missiyanı 1499 – cu ildən gənc 
Ismayıl həyata keçirməyə başladı. Onun rəhbərliyi altında başlanan şiə – 
qızılbaş hərəkatı Səfəvilərin əvvəlki çıxışlarından əhəmiyyətli dərəcədə 
fərqlənirdi. I. P. Petruşevski yazırdı: "Əgər Şeyx Heydər yalnız 
Azərbaycanı birləşdirməyi öz qarşısına məqsəd qoymuşdusa, Ismayılın 
müridləri və tərəfdarları məhz qonşu ölkələrdə fəal çıxışları onun 
qarşısında daha geniş vəzifələr qoydu. O, Azərbaycanı birləşdirdi (1502 – 
ci il üçün) və öz hüdudlarını bir sıra ölkələri də daxil edə biləcək böyük 
şiə dövləti yaratmağa səy göstərən məsləkdaşlarının arzularını da yerinə 
yetirməyə məcbur oldu" (26)  
Şah I Ismayıl qızılbaş tayfalarını öz ətrafında birləşdirmək üçün 
Ərdəbildən Ərzincana gəldi. 1500 – ci ilin yayında o, şimala doğru 
irəlləyərək Şirvana daxil oldu, Fərrux Yasarın qoşunlarını məğlub edərək 
Bakını tutdu. Daha sonra cənuba qayıdaraq  1501 – ci ildə Ağqoyunlu 
Əlvənd Mirzənin  qoşunlarını məğlub etdi. Ismayıl bu qələbələrdən sonra  
Təbrizə daxil olaraq, özünü şah elan etdi və Səfəvi dövlətinin əsasını 
qoydu.  
 
 
 15
 
Şiəlik dövlət dini səviyyəsinə qaldırıldı. Şah I Ismayıl on iki 
imamın adına xütbə oxutdurub, sikkə kəsdirdi. Sikkənin üstündə 
"Allahdan başqa allah yoxdur, Məhəmməd – Allahın elçisidir, Əli – 
Allahın dostudu" yazdırdı. Pulların üstündə on iki imamın adları və 
"Müqəddəs şahın( yəni, Əlinin) qulu" ifadəsi ilə, kiçildilmiş formada şah 
Ismayılın adı göstərilmişdi. Şiəliyə dair rəhbərlik üçün şeyx Cəmaləddin 
Mütəhhər Hillinin(1250 – 1325) "Qəvaid – i islam" ("Islamın qaydaları") 
kitabı yeganə rəsmi ədəbiyyat kimi qəbul edildi. 
 Şah Ismayılın ana babası Ağqoyunlu hökymdarı Uzun Həsən, ata 
babası Şeyx Cüneyd olduğuna görə hər iki tərəfin vərəsəsi kimi şah tax – 
tacına oturmağa layiq idi. Şah Ismayıl bu məsələdə ona və qardaşlarına 
düşmənçilik edən doğma dayılarına,  Uzun Həsənin oğlanlarına qarşı 
mübarizə apararaq qalib gəlmişdir. 
 Dövlətin adı I Şah Ismayılın ulu babası Şeyx Səfiəddinin (1254- 
1334) adından götürülmüşdür. Şeyx Səfiəddin dövrünün ən hörmətli və 
savadlı şəxsiyyətlərindən olmuşdur. O, "Qara məcmuə" əsərinin və 
bundan başqa türkcə və farsca bir neçə kitabın müəllifi idi. O dövrdə 
müəllimlər və mürşidlər tərəfindən mədrəsələrdə, zaviyələrdə müridlərə 
tədris etmək məqsədilə yazılan kitablara "Qara məcmuə" deyilirdi.(27) 
Bu faktlar onu göstərir ki, Səfəvi dövlətinin adını daşıdığı Şeyx Səfiəddin 
və onun babaları dövrünün məhşur və savadlı şəxsiyyətləri olmuşlar. 
                         
 
              Şah Ismayılın nəsilinin şəcərə cədvəli: (28) 
                 
                    Firuzşah Zərrinqullah(XII əsrin II yarsı) 
                                    Əvəz əl-Həvəşş 
                                Məhəmməd əl-Hafiz 
                                Səlah əd-din Rəşid 
                                Qütb əd-Din Əhməd 
                                       Şeyx Saleh       
                           Əmin əd-Din Cəbrail 
Məhəmməd   Sədah əd- Din Ismayıl     
1) Səfi əd-Din Yaqub əd-Din (1252-1334) Mühyl əd-Din    
2) Sədr əd-Din Əbu Səid Əla əd-Din    Şərəf əd-Din                                                  
3) Hacı Əli Səlah əd-Din Cəmal əd-Din (1427 – də ölüb)     
4) Ibrahim (Şeyxşah) 
 (1447-də ölüb) Cəfər Əbd ər-Rəhman 
 
Əbu Səid Əhməd  Bəyazid Hacıcan-mirzə Ibrahim Haceqi   
5)Cüneyd  (4.III.1460-da ölüb) Hacı Məhəmməd                   
6)Heydər(1460-1488)  Soltan Əli Ibrahim       
 16
 7) I Ismayıl (17 iyul 1487- 23 may 1524) 
 
 1. Şah Ismayıl 1503 – cü ildə Həmədan yaxınlığında Sultan 
Muradın 70 minlik qoşununu darmadağın etdi və 1505 – 1508 – ci 
illərdən Iran, Iraqi – Ərəb və Kiçik Asiyanın bir sıra vilayətlərini ələ 
keçirdi. 1510 – cu ildə Şeybanilərin ərazisini tutdu. 
 Osmanlı Sultanı II Bəyazid 1504 – cü ildə Səfəvi dövlətini rəsmən 
tanıdı. Lakin Sultan Səlimin vaxtında Səfəvilərə münasibət dəyişdi və 
düşmənçilik inkişaf etməyə başladı. Sultan Səlim Anadoluda yaşayan 40 
minədək şiəni qılıncdan keçirməklə ziddiyyətləri daha da kəskinləşdirdi. 
Təkə elindən həbs edilən qızılbaşları yeni fəth olunan Medon və Koron 
adalarına sürgün etdi. Bununla Səfəvilərə qarşı müharibəyə hazırlaşan I 
Sultan Səlim yürüş zamanı arxasında baş qaldıra biləcək təhlükəyə son 
qoydu. Bu zaman  Osmanlılarla müharibə vəziyyətində olan  Venetsiya 
höküməti Səfəvilərləri osmanlılara qarşı hərbi əməliyyata cəlb etmək 
imkanlarını öyrənmək üçün öz elçisi Konstantino Laskarini Təbrizə 
göndərdi. O, gənc Ismayılla görüşmüş və Italiyaya qayıtdıqdan sonra, 
1502 – ci il oktyabrın 14 – də Venetsiya höküməti qarşısında məruzə ilə 
çıxış etmiş və Səfəvi ordusunu artilleriya ilə təchiz etmək vədini olduqca 
yaxşı qarşılamışdır. Səfəvilər  Venetsiya höküməti ilə əlaqə 
saxlanılmasında Aralıq dənizinin sahilində yerləşən Qaraman 
tayfalarından istifadə etmişdir. Konstantin Laskari qeyd edirdi ki, 
"Sofinin başqa layiqli cəhətlərindən danışarkən əlavə etməliyəm ki, hətta 
türk torpaqlarında da çox adam ona rəğbət bəsləyir və onun hakimiyyəti 
altında yaşamağa can atır"(29) 
1514 – cü il avqustun 23 – də baş vermiş Çaldıran döyüşündə I Şah 
Ismayılın qoşunları Sultan Səlimin qoşunları üz – üzə gəldi. Döyüşdə I 
Şah Ismayıl və qızılbaş döyüşçüləri xeyli hünər və qəhrəmanlıq 
nümunələri göstərdilər. Döyüşün qızğın çağında Ismayıl Osmanlı 
pəhlavanı Əli bəy Malquq oğlu ilə qarşılaşdı və ona qalib gəldi. Lakin 
qüvvələr nisbəti eyni olmadığına görə I Şah Ismayılın qoşunları məğlub 
oldu. Səfəvilər Şərqi Anadolunu həmişəlik itirdilər. Səfəvilərin 
məğlubiyyətinin əsas səbəbi canlı qüvvə və silah cəhətdən Osmanlılardan 
geri qalması idi. Səfəvilərin artileriyası demək olar ki, yox idi. Qərb 
ölkələri söz versə də son anda Səfəvilərə odlu silah vermədilər. Onların 
əsas məqsədi düşmənləri olan Osmanlı imperiyasını zəiflətməklə yanaşı 
böyük nüfuz qazanmış  Səfəvilərin də güclənməsinə imkan verməmək idi. 
Buna görə də Səfəvi – Osmanlı ziddiyyətlərini daha da qızışdırırdılar.  
Aralıq dənizi vasitəsilə digər qərb ölkələrindən odlu silahlar ala 
bilməyən Şah Ismayıl Çaldıran döyüşü ərəfəsi Portuqaliya ilə 
yaxınlaşmağa cəhd göstərirdi. Məqsəd Iran körfəzi vasitəsilə bu 
dövlətdən odlu silahlar, artileriya mütəxəssisləri almaq idi. Buna görə də 
o, Portuqaliyanın Iran körfəzində möhkəmlənməsinə mane olmadı. Səfəvi 
 17
– Portuqaliya danışıqları rəsmi sazişlə nəticələndi. Lakin bu müqavilənin 
də Səfəvilər üçün real nəticəsi olmadı. Çünki Səfəvi dövlətinin Osmanlı 
imperiyası ilə  toqquşdurub hər ikisini zəiflətmək siyasəti yeridən 
Portuqaliya Şah Ismayıl ordusunu odlu silahla təchiz etmədi. 
Şah Ismayılın Çaldıran döyüşündə məğlubiyyəti qərb dövlətlərini 
fikirləşməyə məcbur etdi və onlar öz maraqlarına uyğun olaraq 
taktikalarını dəyişərək Səfəviləri odlu silahlarla təhciz etməyə başladılar. 
Venetsiyanın Kiprdəki canişini Zuan Paolo Qradeniqo 1515 – ci il aprelin 
29 – da Nikoziyadan öz hökümətinə yazırdı: "Təsdiq edirəm ki, senyor 
Sofi (Şah Ismayıl) 100 min nəfərdən çox döyüşçü toplamış və çoxlu top 
əldə etmişdir... Həmçinin deyirlər ki, Sofi Türkiyə sərhədinə 
yaxınlaşacaq, türklər geri çəkiləcəklər."  
1518 – ci ilə aid digər sənəddə isə göstərilirdi ki, " Sofi 70 min 
döyüşçüsü ilə birlikdə Təbrizdədir. Portuqaliya kralının göndərdiyi 
tüfənglərlə silahlanmış əsgərlər və artileriya mütəxəssisləri də onların 
arasındadır." (30) 
Çaldıran döyüşündəki Səfəvilər məğlub olsa da Osmanlılar da 
böyük qüvvə itirmişdilər. Məhz buna görə onlar Səfəi dövlətinin 
içərilərinə doğru irəlləyə bilmədilər. Müasirlərinin yazdığına görə 
Çaldıran döyüşündəki məğlubiyyət I Şah Ismayıla mənfi təsir göstərmiş 
və bundan sonra o, iri hərbi əməliyatlar aparmamışdır. 
I Şah Ismayılın müxtəlif xalqları birləşdirən geniş vahid dövlətin 
əsaslarını möhkəmləndirmək sahəsindəki fəaliyyəti onu görkəmli dövlət 
xadimi kimi səciyyələndirir. O, mülki və dini rəhbər kimi şəksiz 
nüfuzundan istifadə edir, qızılbaş əmirlərinin itaətsizliyinin ən xırda 
əlamətlərinin qarşısını məharətlə alırdı. Məhz bunun nəticəsində XVI 
əsrin ilk rübündə mərkəzi hökümətin nüfuzu xeyli yüksəlmişdi. I Şah 
Ismayıl 1524 – cü il mayın 23 – də (hicri 930 – cu il rəcbər ayının 19-u), 
Azərbaycanın Sərab şəhəri yaxınlığında xəstələnərək  37 yaşında vaxtsız 
vəfat etmişdi. Onun cənazəsi Ərdəbilə gətirilərək babası Şeyx Səfiəddinin 
qəbri yaxınlığında dəfn edilmişdi.  
Şah Ismayılın qəfil ölümü mərkəzi hakimiyyətin bir qədər 
zəifləməsinə gətirib çıxartdı. Əli Əkbər Vilayəti öz kitabında Şah Ismayılı 
yüksək qiymətləndirərək yazır: "Şübhəsiz, Şah Ismayıl Iranın vəhdət və 
istiqlaliyyətini bir daha bərpa etdiyi, müstəqil Iran milləti və dövləti 
yaratdığı  və şiə əqidəsi qanunlarını rəsmi məzhəb səviyyəsinə çatdırdığı 
üçün Iran tarixinin adlı – sanlı və iranlıların məhəbbət və etiramını 
qazanmış şəxsiyyətlərdən biri olmuşdur."  Daha sonra o, Şah Ismayılın 
Səfəvi dövlətinin yaranması və bu dövlətin tarixi əhəmiyyəti haqqında 
aşağıdakıları qeyd edir: 
1. Bu dövlət ən böyük xüsusiyyəti müəyyən bir coğrafi və mədəni ərazidə 
müəyyən və o dövrün böyük Islam imperiyasından ayrı sərhədləri olan 
 18
müstəqil bir məmləkət yaratmasıdır ki, Sasanilərin süqutundan o zamana 
qədər misli – bərabəri olmamışdı; 
2. Şiəliyin rəsmi bir məzhəb adı ilə rəvac tapması və yayılması sahəsində 
meydana gəlmiş bu vəhdət xaricilərin hücumları müqabilində etiqadlı, 
nəzəri və siyasi cəhətdən Iranın müdafiə qüdrətini qüvvətləndirdi; 
3. Bu milli vəhdət və müstəqillik məmləkətdə bir əmin – amanlıq və 
sabitlik dövrü yaratdı ki, əhalinin artması və iqtisadi çiçəklənmə ilə 
nəticələndi. Ərdəbil, Təbriz, Xoy, Isfahan və s. kimi şəhərlər inkişaf 
etməyə və abadlaşmağa başladı; 
4. Şiəlik məzhəbinə və Osmanlı dövlətinin genişlənməsinə qarşı 
mübarizəyə söykənən müstəqil milli dövlətin yaranması Avropa 
ölkələrinin diqqətini Irana yönəltdi; 
5. Tarixin hökmü ilə Şah Ismayılın Iranın daxili və xarici siyaətində 
böyük əhəmiyyətə malik olmasına baxmayaraq, bəzi tarixçilər onu 
Anadolu müridləri ilə həmfikir və həmkarlıqda laqeydlik 
göstərməkdə, Osmanlı dövlətinə qarşı Misir və Iranın müştərək işlər 
görməsində səhlənkarlığa yol verməsində və nəhayət, Çaldıran 
savaşında zəif fəaliyyətində tənqid edirlər; 
6. Ümumiyyətlə, demək olar ki, Şah Ismayıl Iranın tarixinin elə nadir 
şəxsiyyətlərindən biri olmuşdur ki, yeniyetməlik çağlarından Iranın 
istiqlal və vəhdət bayrağını qaldırmış, 24 illik daxili və xarici 
mübarizə müddətində Iranın sərhədlərini Diyarbəkrdən Ceyhun çayı 
sahillərinə qədər, Dərbənddən Oman və Fars körfəzi sahillərinə qədər 
çatdırmış, 12 imama etiqad bəsləyən şiə məzhəbini rəsmiləşdirməklə 
bu məzhəbə təzə həyat, etibar və xüsusi əhəmiyyət bəxş etmişdir. Belə 
ki, bütün alimlər onu Allahın və ariflərin yanında etibarlı şəxs və 
kamil mürşid hesab edirdilər. O, həmçinin alimləri, şairləri, 
tədqiqatçıları, sənət adamlarını uca tuturdu, özü də türkcə şer deyirdi. 
"Şah Xətai" məqamı ( ləqəbi)  ona mənsubdur. 
"Tarixe Şah Ismayıl" (Cahaqoşaye – Xaqan) kitabının əlyazma 
nüsxəsində Şah Ismayılın şəxsiyyəti belə vəsf olunmuşdur: "O həzrət 
özünün həyatı və hökmranlığı müddətində, rəiyyətləri və əlinin altında 
olanlarla ədalət və şəfqətlə rəftar edirdi. Onun qorxusundan heç kəs zülm 
qapılarını heç kəsin üzünə açmırdı. Ömrü 38 il, hökümranlıq müddəti 24 
il olub. O həzrət döyüş meydanında cəngavər... idi. O həzrət elm və 
fəzilət sahiblərini uca tuturdu, şeri gözəl deyirdi...Türkcə və farsca 
şerlərindən ibarət divanları vardır.(31) 
Şah Ismayıldan sonra Səfəvi hökümdarları aşağıdakılar olmuşlar:  
I Təhmasib (1524 – 1576), II Ismayıl (1576 – 1577), Məhəmməd 
Xudabəndə (1578 – 1587), I Abbas (1587 – 1629), I Səfi (1629 – 1642), 
II Abbas (1642 – 1666), Süleyman ( 1666 – 1694), Sultan Hüseyn (1694 
– 1722), II Təhmasib (1722 – 1732), III Abbas (1732 – 1736).  
 19
Bu illərdə qərbi Avropa dövlətlərinin səyi və qızışdırıcı siyasəti 
nəticəsində  fasilərlə 101 il  Səfəvi – Osmanlı müharibələri baş vermiş, bu 
müharibələrdə iki qüdrətli müsəlman dövləti xeyli zəfiləmişdir. Hərbi 
əməliyyatlar 1514 – 1555, 1578 – 1590, 1602 – 1612, 1616 – 1618, 1623 
– 1639, 1723 – 1727, 1730 – 1736 – cı illərdə getmiş və Amasiya ( 29 
may 1955), Istambul ( 21 mart 1590, 20 noyabr 1612),  Mərənd ( 29 
sentyabr 1618), Qəsri – Şirin ( 17 may 1639), Həmədan (4 oktyabr 1727), 
Istambul ( 10 yanvar 1732, 17 oktyabr 1736) müqavilələri ilə başa 
çatmışdır. Səfəvilərlə Osamanlılar arasında 1730 – 1736 – cı illərdə baş 
vermiş  müharibə zamanı cənubi Qafqaz ərazisi 1732 – ci il Istambul 
sazişinə görə Osmanlıların əlinə keçmiş, lakin 1736 – cı il yenə də 
Istambulda bağlanmış sazişlə Irana geri qaytalımışdır.1743 – cü ildə 
Iranla Türkiyə arasında yenidən müharibə başlamışdır. (32) 
Şah I Abbasın (1587 – 1629) hakimiyəti illərində fəal xarici siyasət 
yeritməklə yanaşı, mərkəzləşmiş güclü dövlətin yaradılması üçün bütün 
vasitələrdən istifadə edilmişdir. Lakin bu yolda başlıca maneəni Şah 
Abbasın özünün də vaxtilə arxalandığı qızılbaş əyanları təşkil edirdi. 
Səfəvilərin hakimiyyəti dövründə kifayət qədər varlanmış qızılbaş 
əmirləri siyasi müstəqilliyə can atır, mərkəzi hakimiyyətə tabe olmaqdan 
inadla boyun qaçırırdılar. Buna görə də Şah Abbasın mərkəzləşmə 
siyasətində başlıca yeri I. P. Petruşevskinin qeyd etdiyi kimi " hərbi 
köçəri qızılbaş əyanlarının müqavimətini qırmaq və feodal 
pərakəndəliyini aradan qaldırmaq"(33) vəzifəsi tuturdu. I Şah Abbas 
həmin vəzifəni "çar Qroznı və kral IX Lüdovik kimi eyni qəddarlıqla" 
(34) həyata keçirmiş və bu siyasətin nəticəsində qızılbaş əmirlərinin sayı 
xeyli azalmışdır. Əgər 1576 – cı ildə tarixi sənədlərdə adı çəkilən 114 
əmirin 61 – i qızılbaş idisə, 1628 – ci ildə adı çəkilən 90 əmirdən cəmi 35 
– qızılbaş əmiri idi.(35) 
I Şah Abbas XVII əsrin başlanğıcında qızılbaşların gücünü 
azaltmaq məqsədilə qacarları üç hissəyə bölüb onların birini Xorasanda, 
başqasını Astrabadda (Qorqan çayı üzərində), üçüncü hissəsini isə 
Qarabağda, Gürcüstanla sərhəd rayonlarında yerləşdirmişdi. Iranın siyasi 
həyatında bu qoldan Qorqan qacarları daha fəal rol oynayırdılar. 
Məhəmməd Həsən xan Qacar bu qoldandır. 
I. A. Petruşevski bununla əlaqədar olaraq Səfəvilər dövlətinin XVI 
– XVII əsr tarixini iki dövrə bölmüşdü: 
1. Ilk qızılbaş dövrü ( XVI əsrin əvvəllərindən sonuna qədər) 
2. Son qızılbaş dövrü (XVII əsrin əvvələrindən sonunadək).  
II dövrdən etibarən dövlətdə fars feodallarının rolu gücləndi. 1598 
– 1599 – cu illərdə I Şah Abbas fars əyalətlərində keçirdiyi vergi siyasəti 
nəticəsində Isfahan və onun ətrafı 1617 – ci ilədək vergilərdən azad 
edildi. Bütün bu tədbirlər bir tərəfdən ölkənin iqtisadi vəziyyətini 
 20
düzəltmək, digər tərəfdən I Şah Abbasın feodal monarxiyası üçün etibarlı 
ictimai dayaq yaratmaq məqsədi güdürdü.(36) 
Fikrimizcə I Şah Abbasın mərkəzləşmiş dövlətin möhkəmlətmək 
məqsədilə atdığı addımları bu günün siyasi prizmasından 
qiymətləndirmək və ona mənfi münasibət bəsləmək düzgün deyil. Məhz 
bu siyasətin nəticəsində dövlətin ərazisində xarici işğallar üçün şərait 
yaradan feodal çəkişmələrinə son qoyulmuş, dövlətin ərazilərinə xarici 
təcavüzlərin qarşısını alınmış, işğal olunmuş ərazilər geri  alınmışdır. I 
Şah Abbasın 1607 – ci ildə Azərbaycanı Osmanlılardan geri alması, 1622 
– cü ildə Avropa ölkələri arasında olan ziddiyyətlərdən məharətlə istifadə 
edərək Ingiltərənin köməkliyi ilə Portuqaliya qarnizonunu məğlub edərək 
Fars görfəzində Keş və Hörmüzü geri alması,   1624 – cü ildə Bağdad 
uğrunda döyüşlərdə, 1625 – ci ildə gürcülər üzərində qələbələri və s. 
deyilənləri sübut edir. 
I Şah Abbasın hakimiyyət illəri haqqında bir çox tarixi mənbələr 
mövcuddur ki, bunlardanda ən samballısı  Isgəndər bəy Münşi "Tarix-i 
aləm aray-i Abbasi" ("Dünya bəzəyi Abbasın tarixi)" əsəridir.  
Isgəndər bəy Münşi (1560 – 1634) peşəkar tarixçi olmaqla yanaşı 
həm də uzun illər sarayda katib (münşi) vəzifəsində işləmiş, 32 – 33 
yaşlarında I Şah Abbas dəftərxanasının baş katibi olmuşdur. O, uzun 
müddət "Xülasət  ət – təvarix" əsərinin müəllifi Qazi Əhməd Qumi ilə 
birlikdə hərbi səfərlərdə iştirak etmişdir. Şahın höküm və fərmanlarını da 
o yazırdı. Müəllif Azərbaycanın bir çox şəhərlərini gəzmiş və əsərində 
Təbriz, Ərdəbil, Naxçıvan, Əhər, Xoy, Maku, Gəncə, Ordubad, Şamaxı, 
Bakı haqqında maraqlı məlumatlar vermişdir. O, Bağdad, Kərbəla, 
Nəcəfdə də olmuşdu. Hicri tarixi ilə 1017 ( m.t. 1608-1609) – ci ildə 
Cəlalilər Azərbaycana gələrkən onlarla görüşmüş və baş vəzir Hatəm bəy 
Ordubadinin göstərişi ilə onları siyahıya almışdır.  
XII fəsildən ibarət olan "Tarix-i aləm aray-i Abbasi" ("Dünya 
bəzəyi Abbasın tarixi)" əsəri Isgəndər Münşinin tarix sahəsində şah 
əsəridir. Həmin əsərdə Səfəvilərin şəcərəsi verilmiş, Şah  Ismayıldan 
Sultan Məhəmməd Xudabəndəyə kimi Səfəvilərin siyasi tarixi yığcam 
şəkildə qələmə alınmışdır. Əsərdə Şah I Abbasın (1587 – 1629) 
hakimiyyətinə isə geniş yer verilmişdir.  
Isgəndər bəy Münşi "Tarix-i aləm aray-i Abbasi" ("Dünya 
bəzəyi Abbasın tarixi)" əsərini bitirdikdən sonra Şah I Səfi (1629 – 
1642) dövrünün tarixini yazmağa başlayır. Ancaq 1634 – cü ildə vəfat 
etdiyi üçün bu əsər yarımçıq qalmışdır. 
Isgəndər bəy Münşi "Tarix-i aləm aray-i Abbasi" ("Dünya 
bəzəyi Abbasın tarixi)" əsəri haqqında Azərbaycanda son illərdə çıxan 
bəzi kitablarda bir neçə cümlədən ibarət yalnız qısa məlumat verməklə 
kifayətlənilir. Lakin bu əsər haqqında oxuculara verilən bu qısa məlumat 
əsər haqqında dolğun məlumat əldə etməyə imkan vermir. Azərbaycan 
 21
tarixinin XVI – XVII əsrlərinə aid qiymətli mənbə hesab olunan bu şah 
əsərin hələ də Azərbaycan dilinə tərcümə olunmaması təəssüf doğurur. 
Fikrimizcə bu əsərin bütövlükdə Azərbaycan dilinə tərcümə edilərək nəşr 
olunmasının vaxtı artıq çoxdan çatmışdır. Bu əsərin Azərbaycan dilində 
nəşri bir sıra qaranlıq məqamların üzərinə işıq salınmasına və orta əsrlər 
tarixinin saxtalaşdırılmasının qarşısını alınmasına yaxından kömək 
göstərə bilər. Bu cür qiymətli tarixi mənbələrin tərcümə edilərək nəşr 
olunması müasir dövrdə  hər iki ölkə vətəndaşlarının müştərək şanlı 
tarixlə fəxr etmələrinə, iftixar və qürur duymalarına da yardımçı ola bilər. 
Bundan başqa bu əsərin tərcümə edilərək nəşr olunması müasir dövrdə 
Azərbaycan – Iran münasibətlərinin inkişafında, bu münasibətlərin tarixi 
köklərinin geniş oxucu kütləsi tərəfindən düzgün  qavranılmasına da 
müsbət təsir göstərə bilər. 
XVII əsrdə Səfəvilər dövləti inzibati cəhətdən vilayətlərə 
bölünmüşdü. Bu vilayətlərin başında bəylərbəylər dururdu. 
Bəylərbəylərin idarə etdikləri vilayətlərin sayı on üç idi: 1. Şirvan 
(Ustacalı tayfasından olan əmirlər idarə edirdi); 2. Qarabağ və Gəncə 
(Qacar tayfasından olan əmirlər idarə edirdi); 3. Azərbaycan (Araz  
çayından cənub ərazilər) (Təkəli və Türkman tayfasından olan əmirlər 
idarə edirdi); 4.Çuxursəəd (indiki Naxçıvan ərazisi, Ustaclı tayfasından 
olan əmirlər idarə edirdi. Etimal olunur ki, indiki Sədərək kəndinin adı 
Çuxursəəd adından götürülmüşdür-M.Z.); 5.Qəzvin; 6. Qələmrov – i Ali 
şəkər (Həmədan); 7.Kuh Giluyə (Fars) (Zülqədər tayfasından olan əmirlər 
idarə edirdi); 8.Kerman ( Əfşar tayfasından olan əmirlər idarə edirdi); 
9.Astrabad (Qacarlar tayfasından olan əmirlər idarə edirdi); 10. Məşhəd-i 
Müqəddəs-i Müəlla; 11. Herat (Şamlı tayfasından olan əmirlər idarə 
edirdi); 12. Mərv – i Şahicahan; 13. Qəndəhar.(37) 
Səfəvi dövlətinin tənəzülü və Nadirin özünü şah elan etməsilə 
dövlətin parçalanmasının əsasını qoyan ziddiyyətlər yaranmağa başladı. 
Şah II Təhmasibin qoşununda 1726 – cı ildə sərkərdə kimi fəaliyyətə 
başlamış Nadir xanın  komandanlığı altında qoşunlar Məşhədi 
düşmənlərdən azad etməsi, daha sonra Heratı tutması onun nüfuzunu 
daha da artırmışdı. 
Nadir 1732 – ci ilin avqusunda şah II Təhmasibi devirərək onun 
azyaşlı oğlu III Abbası şah elan etməklə real hakimiyyəti ələ keçirmişdi. 
O, 1733 – cü ildə Bağdad yaxınlığında osmanlıları məğlub etdi. 1735 – ci 
ilin martında Nadirin Gəncə yaxınlığındakı düşərgəsində Rusiya səfiri 
Sergey Qolitsınla müqavilə imzalandı. Bu müqaviləyə əsasən Bakı və 
Dərbənddən rus qoşunları çıxarıldı. 1735 – ci ilin 8 iyununda Eçmiədzin 
yaxınlığındakı döyüşdə osmanlılar məğlub oldu və Azərbaycanı tərk 
etdilər. Bu prosesin Z.Bünyadov və Y. Yusifovun redaktorluğu ilə 1994 – 
cü ildə nəşr olunmuş "Azərbaycan tarixi" kitabında şərhi rus və sovet 
taixşünaslığından fərqlənməyərək demək olar ki, onun təkrarıdır. Kitabda 
 22
bu barədə belə yazılmışdı: "1735 – ci ilin sonunda türk qoşunu büsbütün 
Ön Qafqazdan qovuldu. Lakin bu, heç də yerli xalq kütlələrinin azadlığa 
çıxması deyildi. Türk qoşununun Ön Qafqazdan qovulması ilə 
Azərbaycan xalqının Iran müstəbidliyinə qarşı azadlıq mübarizəsinin yeni 
dövrü başladı. Azərbaycanda Iran hakimiyyətinin bərpa olunması xalqı 
yenidən Iran zülmünə düçar etdi" (s.513) Fikrimizcə Nadir şahın 
mərkəzləşmiş dövləti möhkəmləndirmək istiqamətindəki fəaliyyətini bu 
cür qiymətləndirmək obyektivlikdən tamam uzaqdır və məsələyə bu cür 
yanaşılması səhvdir. 
Nadir xan 1736 – cı ilin fevralında Muğan qurultayında özünü şah 
elan etdi. Nadirin şah seçilməsini qanunuz sayan Qacar Ziyadoğlular 
soyundan olan Qarabağ – Gəncə bəylərbəyləri ona qarşı çıxdılar. Onlar 
iki yüz ilə yaxın irsən Xram çayının üstündəki "Sınıq körpü" ("Qırmızı 
körpü") - dən Xudafərin körpüsünə kimi uzanan torpaqları, Gəncə şəhəri 
də daxil olmaqla idarə edirdilər. Nadir Ziyadoğlullarına qarşı açıq cəza 
tədbiri həyata keçirməkdən çəkinsə də, onların gücünü, gəlir və qazanc 
mənbələrini sarsıtmağa çalışdı. O, Qazax və Borçalı əhalisini Gürcüstan 
valisinin tabeliyinə verdi. Qarabağ – Gəncə bəylərbəylərinin arxası olan 
Cavanşir, Otuziki, Kəbirli mahallarının əhalisini Xorasana sürgün etdi. 
Qarabağın xristian (Vərəndə, Crabert, Gülüstan, Dizak və Xaçın) 
məliklərini bəylərbəylik tabeliyindən çıxarıb birbaşa şah idarəçiliynə 
qatdı. Tarixçi Mizə Adıgözəl bəy bu münasibətlə yazırdı: " Beləliklə, 
Gəncə xanlarının ixtiyarları tamamilə əllərindən çıxdı. Səlahiyyətləri 
alındığından, qol qanadları sındı və çox pərişan oldular." (38)  
XVIII əsrin axırlarında Ağa Məhəmməd şah Qacarın Qarabağa və 
Gürcüstana hərbi yürüşlərinin əsas məqsədi Qacarlar tayfasından olan 
Gəncə xanlarının itirdikləri bu əraziləri geri qaytarmaqdan ibarət 
olduğundan Qacarı işğalçı adlandırmaq tarixi saxtalaşdırmaqdan başqa 
bir şey deyil.  
Nadir şah hakimiyyəti ələ aldıqdan sonra mərkəzləşmiş dövləti 
möhkəmləndirmiş, onun sərhədlərini genişləndirmişdir. O, 1737 - 1739 - 
cu illərdə Əfqanıstana yürüş etmiş, Hindistanda Dehlini tutmuş, 1742 - ci 
ildə Buxara və Xarəzmi ələ keçirmişdi. 
Müharibələr, daxili çəkişmələr və üsyanlar Nadir şaha qarşı sui – 
qəsdə gətirib çıxardı və o, 1747 - ci il mayın 9 - da öz sarayında 
öldürüldü. 
Nadir şah haqqında Kembric Universitetinin professoru Loupensi 
Lokkartın 1938 – ci ildə yazdığı "Nadir şah. Ilkin mənbələr əsasında 
tənqidi tədqiqat" kitabı 2005 – ci ildə N. Gözəlova tərəifndən rus dilinə 
tərcümə edilərək nəşr olunmuşdur.  Əsərin N. Əbdülrəhmanlı tərəfindən 
azərbaycan dilinə tərcümə edilərək "525-ci qəzetin" 2005 – ci ilin aprel – 
may aylarının şənbə saylarında verilməsi oxucuların Nadir şah şəxsiyyəti 
haqqında dolğun məlumat əldə etməsinə kömək etmişdir. 
 23
Nadir şahın öldürülməsi ilə onun nəhəng imperiyası dağılmağa 
başladı. Əfqanıstanda müstəqil dövlət təşəkkül tapdı. Digər ərazilərdə, o 
cümlədən Azərbaycanda müstəqil xanlıqlar meydana çıxdı.  
Nadir şahın ölümü ilə ali hakimiyyət uğrunda mübarizə gücləndi. 
XVIII əsrin ikinci yarsında Iran taxt - tacı uğrunda iyirmiyə yaxın 
sərkərdə mübarizə aparırdı. Hakimiyyət on dəfə əldən – ələ keçdi. 
Dövlətin paytaxı altı dəfə dəyişmiş, Isfahandan Qəzvinə, sonra isə 
Məşhədə, Şiraza, yenidən Isfahana, nəhayət Tehrana köçürülmüşdü. 
Mərkəşləşmiş dövlətin parçalanması ilə demək olar ki, müştərək tarixin 
də parçalanmasının, saxtalaşdırılmasının, bu günkü bəzi ziddiyyətlərin 
əsası qoyuldu. 
 
 
2.  Mərkəzləşmiş dövlətin xanlıqlara parçalanması və  bəzi  
ziddiyyətlərin başlanğıcının qoyulması 
 
Müştərək tarixin obyektiv öyrənilməmiş səhifələrindən biri də 
Nadir şahın ölümündən sonra mərkəzləşmiş dövlətin xanlıqlara 
parçalanması,  Qacarların mərkəzləşmiş dövləti yenidən bərpa etmək 
cəhdləri və bu məqsədlə bir sıra ərazilərə, o cümlədən Qarabağa və 
Gürcüstana yürüşləri və s. məsələlərdir. Azərbaycan tarixşünaslığında bu 
məsələyə aid bir sıra kitablar nəşr olunsa da problemin obyektiv tədqiqi 
aktual olaraq qalır.  
Çar Rusiyası və Sovet hakimiyyəti illərində olduğu kimi Ağa 
Məhəmməd Qacara və onun qardaşı nəvəsi vəliəhd Abbas Mizəyə qarşı 
düşmən münasibətin bu gün eynilə təkrarlanması, onların müasir dövrdə 
də işğalçı adlandırılması tarixi saxtakarlıqdan başqa bir şey deyildir. 
Tarixi ədaləti bərpa etmək üçün bir çox suallara oöyektiv cavablar 
verilməsinə ehtiyac var: Qacarlar kimdir? Nəyə görə Ağa Məhəmməd 
Şah Qacar digər xanlıqlar üzərinə deyil məhz Qarabağ xanlığının və 
Gürcüstanın üzərinə hücuma keçmişdir? Doğurdamı Qacarlar 
Azərbaycana düşmən və yadelli idilər? Gəncə xanı Cavad xanı xalqın 
qəhrəman oğlu hesab etmək, lakin onun müttəfiqi və qan qohumları olan 
Ağa Məhəmməd Qacarı, Abbas Mirzəni işğalçı adlandırmaq nə dərəcədə 
düzdür?  
 Çox təəssüf ki, uzun müddət bu suallar tarnixçiləri 
maraqlandırmamış və ya bu məsələlərlə maraqlanmaq onlara qadağan 
edilmişdir. Bu suallara obyektiv cavablar vermək üçün faktlara müracət 
edək. 
Xanlıqlaın əsasını Nadir şahın əmisi oğlu, əfşar tayfasından olan 
Fətəli xan qoymuşdu. O, bununla kifayətlənməyərək mərkəzləşdirilmiş 
dövləti bərpa etmək istəyirdi. Nəticədə Urmiya, Təbriz, Xoy, Qaradağ, 
 24
Marağa və Sərab  xanlıqlarını öz ətrafında birləşdirdi. Bundan sonra o, 
Gürcüstana hücum edərək II Iraklini məğlub etdi.   
Ali hakimiyyət uğrunda mübarizə aparan Iranın qərb və cənubunda 
məskunlaşmış zənd tayfasının başçısı Kərim xan Zənd  də ali hakimiyyət 
uğrunda mübarizəyə başladı. O, Məhəmmədhəsən xan Qacar  və 
Urmiyalı Fətəli xanla mübarizədə hakimiyyəti ələ ala bildi. Kərim xan 
Zənd  (1750 - 1779) şah titulu qəbul etmədi, vəkil adı ilə ölkənin 
idarəsinə başladı. Onun  1779 – cu ildə ölüməsi həm sülalə daxilində, 
həm də qacarlarla hakimiyyət uğrunda mübarizəni qızışdıdı. Kərim xan 
Zənddən sonra Əbülfət və Məhəmməd Əli (birgə) (1779), Sadiq (Şirazda) 
(1779 - 1781), Əlimurad (Isfahanda) (1779 - 1785), Cəfər (1785 - 1789), 
Lütfəli (1789 – 1794) hakimiyyətdə olmuşlar.  
 Nəhayət Iran taxt – tacı uğrunda gedən mübarizə Qacarların 
qələbəsi ilə nəticələndi. Bu işdə Məhəmmədhəsən xan Qacarın oğlu Ağa 
Məhəmməd xan Qacarın böyük əməyi olmuşdur. O, 1792 – ci ildə ildə 
Lütfəli xanı məğlub edərək Şirazı tutduqdan sonra Iranın hakiminə 
çevrildi.  
1795 – ci ildə Ağa Məhəmməd xan Qacar özünü şah elan etdi. O, 
Isfahan, Yəzd, Girman və Şrazı tutduqdan sonra əsas məqsədi cənubi 
Qafqazı mərkəzi hakimiyyətə tabe etməklə parçalanmış dövləti bərpa 
etmək idi. Yalnız onun hakimiyyətə gəlməsi ilə Iranın cənubi Qafqazın 
siyasi həyatında rolu möhkəmləndi. Bəs müştərək tarixdə böyük rol 
oynamış, 1795- 1925 – ci illərdə Iran taxt – tacına sahib olmuş Qacarlar 
kim idi?  
Qacarlar sülaləsinin şəcərə cədbəli aşağıdakı kimi olmuşdur: 
Fətəli xan (1721 – 1750), Məhəmməd Həsən xan (1750 – 1770), 
Hüseynqulu xan (1779) – Mazandaranda tayfa başçıları, Ağa Məhəmməd 
(1779 – 1797), Fətəli şah ( 1791 – 1834), Məhəmməd şah (1834 – 1848), 
Nəsrəddin şah (1848 – 1896), Müzəffərəddin şah ( 1896 – 1907), 
Məhəmməd Əli şah ( 1907 – 1909), Əhməd şah ( 1909 – 1925). 1925 – ci 
ildə Qacarların hakimiyyəti Rza şah Pəhləvilər tərəfindən devrilmişdir. 
Tarixi mənbələrdə qeyd olunur ki, Şah Ismayıl atasının vəfalı 
dostlarından sayılan Hüseyn bəy lələ, Xadim bəy Xəlifətül – Xüləfa, 
Rüstəm bəy Qaramanlu, Dədə bəy Talış, Ilyas bəy Uyğuroğlu, Qara Piri 
bəyə Qacar adlı 7 nəfərin köməyilə böyük müvəffəqiyyətlər qazanmışdır. 
Buradan belə nəticə çıxarmaq olar ki, Qacarlar Səfəvi dövlətinin 
yaranmasında fəal iştirak etmiş ən etibarlı tayfalardan biri olmuşdur. 
Qacarların soy kökü haqqında Rəşid bəy Ismayılovun "Azərbaycan 
tarixi" kitabında belə yazılmışdı: "Təqribən yeddi yüz sənə bundan 
əqdəm Iran səltənəti moğolların əlində olan vaxt, qəsb etdikləri taxt və 
hakimiyyəti saxlamaq qəsdilə Türkstandan iki yüz min ailə Ağ hun 
tayfasına mənsub olan "Qayi" türklərini Irana köçürmüşdür. 
 25
"Qayi" türklərinin "Qacar", "Əfşar", "Ustad Callı", "Padar" və 
"Çobanı" qəbilələri Iranın müqəddəratında pek böyük nüfuza malik 
olaraq, mühüm rollar oynamışlar...  
Cəlayir türklərinin nəslinə mənsub Qacar türklərini Əmir Teymur 
Qarabağ, Gəncə və Irəvan vilayətinə köçürdüb, burada yurdlaşmağa 
bunlara müsaidə etmişdi. Sonra Qacarlar Azərbaycanın  sair nöqtələrinə 
dəxi dağılıb, " Qacar" və "Qacarlı" adlı köylər abad etmişlər. 
Hülaku silsiləsinə mənsub Arqun xanın müəllimi olan Xorasan və 
Astarabad hakimi Sirtaq Nuyan xanın oğlunun adı "Qacar" imiş. Qacarın 
adı ilə kendi qəbiləsi dəxi adlanmışdır." 
Qacarların Iran və Azərbaycanın tarixində oynadığı rol haqqında 
müəllif daha sonra yazır: "Ağa Məhəmməd xan hal – hazırda Iranda 
səltənət edən Qacar silsiləsinin ilk tacidarı və müəssisi idi. Dağıstan 
ləzgiləri Gəncə, Erivan və Qarabağ əhalisini indiyədək "Qacar" deyə 
adlandırırlar. Qacarlar ən əvvəl Gəncənin yaxınlığında olan Şimku 
yurdunda sakin olublar. Burada Qacarların "Mehdibəyli" adlanan 
yurdlarının xarabası və əkdikləri çinar ağacları indiyədək qalmışdır. 
Şah Abbas Qarabağdan bir kaç bin Qacar türklərindən köçürdüb, 
Mazandaranda və Astarabadda sakin etdi. Ağa Məhəmməd xan 
Astarabadda sakin olan Qacarlara mənsubdur."(39) 
N. A. Kuznetsovanın kitabında isə bu məsələ belə şərh olunur: "I 
Şah Abbas XVII əsrin başlanğıcında qızılbaşların gücünü azaltmaq 
məqsədilə qacarları üç hissəyə bölüb onların birini Xorasanda, başqasını 
Astarabadda (Qorqan çayı üzərində), üçüncü hissəsini isə Qarabağda, 
Gürcüstanla sərhəd rayonlarında yerləşdirmişdi. Iranın siyasi həyatında 
bu qoldan Qorqan qacarları daha fəal mübarizə aparırdılar. Məhəmməd 
Həsən xan Qacar bu qoldandır." (40) 
Bütün bunlar sübut edir ki, qacarlar tayfası və onların nümayəndəsi 
olan şahlar Azərbaycan üçün  yadelli və işğalçı olmamışdır. Onların əsas 
məqsədləri parçalanmış mərkəzləşmiş dövləti bərpa etməkdən ibarət idi. 
Bunun üçün onlar cənubi Qafqaz ərazisini öz əsarəti altına salmaq istəyən 
Rusiyaya qarşı və mərkəzi hakimiyyətə tabe olmaq istəməyən, bunun 
üçün də özünə kənardan mütəffiq axtaran xanlara qarşı mübarizə 
aparmışlar.  
Səfəvilər dövründə Qarabağ, Gəncə və Astarabad Qacarlar 
tayfasından olan əmirlər tərəfindən idarə olunması, 1579 – cu ildə Şirvanı 
Osmanlıların yeni  hücumlarından qorumaq üçün Peykər xan  Ziyadoğlu 
Qacar bura bəylərbəyi təyin edilməsi və s. faktlar göstərir ki, Ağa 
Məhəmməd Şah Qacarın cənubi Qafqaza hücumunu sovet 
tarixşünaslığında qeyd olunduğu kimi "yadelli qoşunların işğalçı yürüşü" 
kimi qiymətləndirmək kökündən səhvdir. Çünki hər şeydən əvvəl 
Qacarlar yadelli deyil bu torpağın, bu vətənin övladları idilər. Bundan 
başqa bu hücumlarda əsas məqsəd hansısa yad, xarici torpaqları işğal 
 26
etmək yox, əvvəllər mərkəzləşmiş  dövlətin hakimiyyəti altında olmuş, 
lakin sonradan xanlıqlara parçalanmış əraziləri yenidən mərkəzləşmiş 
hakimiyyətə tabe  etməkdən ibarət idi. 
Mərkəzləşmiş dövlət parçalandıqdan sonra Azərbaycan ərazisində 
19 xanlıq əmələ gəlmişdir. Bunlar aşağıdakılardır: 
Xoy (XVIII əsrin ortaları – sonları), Maku (XVIII əsrin ortaları – 
1922), Qaradağ (XVIII əsrin 40 – cı illəri – XIX əsrin əvvəlləri), Təbriz  
(XVIII əsrin 40 – cı illəri – 80 – ci illər), Marağa (XVIII əsrin 40 – cı 
illəri  – XIX əsrin 20 – ci illəri)), Ərdəbil  (XVIII əsrin 40 – cı illəri  – 
XIX əsrin əvvəlləri), Sərab (XVIII əsrin 40 – cı illəri  – XIX əsri 
əvvəlləri), Gəncə (XVIII əsrin 40 –cı illəri – 1804 – cü il), Qarabağ 
(XVIII əsrin 40 –cı illəri  – 1822 – ci il), Şəki (XVIII əsrin 40 –cı illəri  – 
1819 – cu il), Şamaxı (XVIII əsrin 40 – cı illəri  – 1820 – ci il),Quba 
(XVIII əsrin 40 –cı illəri  – 1806 – cı il), Dərbənd (XVIII əsrin 40 –cı 
illəri  – 1806 – cı il), Bakı (XVIII əsrin 40 –cı illəri  –  1806 – cı il), 
Cavad (XVIII əsrin 40 – cı illəri  – 1768 – ci il), Salyan (XVIII əsrin 40 –
cı illəri  – 1757 – ci il), Talış (XVIII əsrin 40 –cı illəri  – 1820 – ci il), 
Naxçıvan (XVIII əsrin 40 – cı illəri  – 1828 – ci il), Irəvan (XVIII əsrin 
40 –cı illəri  – 1827 – ci il)  
 
 
Xanlıqlardan başqa müstəqil Qutqaşen, Qəbələ, Ərəş, Ilisu, Qazax 
– Şəmsəddin Sultanlıqları və Qarabağ xanlığının ərazisində beş məliklik 
var idi. Mərkəzləşmiş dövlətin parçalanması nəticəsində yaranmış 
xanlıqların mənşəyinin və məqsədlərinin obyektiv tədqiqi hazırki elmi 
ədəbiyyatda mövcud olan bir sıra yanlışlıqların aradan qaldırılmasına 
kömək göstərə bilər.  
 27
Azərbaycan xanlıqlarını Ağa Məhəmməd Şah Qacara münasibətinə 
görə üç qrupa bölmək olar. Birinci qrupa onun tərəfini saxlayanlar: 
gəncəli Cavad xan, şəkili Məhəmmədhəsən xan və qubalı Şeyxəli xan 
daxil idi. Ikinci qrupu Ağa Məhəmməd şaha düşmən münasibət bəsləyən 
Qarabağ, Şamaxı və Talış xanlıqları təmsil edirdi. 
Bakı xanı Hüsenqulu xan isə Ağa Məhəmməd şahın tərəfdarları ilə 
düşmənləri arasında tərəddüd edirdi. Xanlıqların bu cür qruplaşması 
təsadüfü olmayıb xanların siyasi məqsədlərini ifadə edirdi. Gəncəli Cavad 
xan Ağa Məhəmməd şahın köməyilə Ibrahim xanın təzyiqindən xilas 
olacağına və Gəncə xanlığının əraziləri olmuş  Qarabağ, Qazax – 
Şəmsəddin və Borçalı ərazilərinin geri qaytaracağına ümid edirdi. Şeyxəli 
xan isə Şirvanda hakimiyyətə nail olacağına ümid bəsləyirdi. Bakı 
xanının mövqeyi isə Şeyxəli xanın onun torpaqlarına qarşı iddiası ilə 
bağlı idi. 
Ağa Məhəmməd Qacar 1795 – ci ildə Naxçıvan xanlığını, həmin 
ildə 35 günlük mühasirədən sonra Irəvan qalasını tutdu. Buna qədər 
Naxçıvan və Irəvan xanlıqları müxtəlif ara müharibələr meydanına 
çevrilmişdi. Qarabağ, Xoy xanlıqları və Gürcüstan Naxçıvanı öz təsir 
dairəsinə salmaq uğrunda mübarizə aparırdı. Irəvan xanlığına qarşı Kartli 
Kaxetiya çarı II Irakli böyük təhlükə yaradırdı və hətta 1780 – ci ildə 
Hüseynəli xan II Irakliyə ildə 3000 tümən bac verməyə razı olmuşdu. 
1789 – cu ildə Bəyazid paşası Irəvana hücum etmişdi. 1790 – cı ildə 
Irəvan və Naxçıvan qüvvələri Xoy xanlığına hücum etmiş, daha sonra isə 
Xoy və Naxçıvan qüvvələri Irəvanı tutub 1790 – cı ilin avqustuna kimi 
orada qalmışdılar. Ağa Məhəmməd Qacarın bu ərazini tutması ilə bu cür 
ara müharibələrinə bir müddət son qoyuldu. 
Lakin xanlıqların Qacara münasibəti sabit olmayıb, hadisələrin 
gedişində köklü dəyişikliyə məruz qalmışdır. Özünün  müstəqilliyni 
qoruyub saxlamaq naminə Irana düşmən olan xarici dövlətlərin yardımına 
bel bağlayan bəzi xanlar və ya onların varisləri, sonradan işğalçı rus 
qoşunlarına qarşı mübarizədə Iranın mütəfiqinə çevrildilər. Bu proseslə  
yaxından tanış olmaq üçün Azərbaycanda ən güclü xanlıqlardan biri olan 
Quba xanlığının apardığı siyasətə qısa bir nəzər salmaq vacibdir.    
Cənubda mərkəzləşmiş dövlətin bərpası prosesi ilə yanaşı, şimalda 
da xanlıqları bir mərkəzdə birləşdirilməsi prosesi gedirdi ki,  Qubalı 
Fətəli xan ilk vaxtlar bu işdə təşəbbüsü ələ almışdı.       
  Azərbaycan tarixinin öyrənilməmiş səhifələrindən biri də  Quba 
ətrafında Azərbaycanda mərkələşmiş dövlətin yaranması cəhdləridir. Bu 
problemin obyektiv tətdiqi əvvəlki illərdə olduğu kimi bu gün də çox 
zəruri və aktualdır. 
XVIII əsrin əvvəllərində Səfəvi hakimiyyətinin zəifləməsi ilə digər 
ərazilərdə olduğu kimi, Qubada da üsyan başlamışdı. Üsyana Qubanın 
Müşkür mahalının Dədəli kəndindən olan Hacı Davud başçılıq edirdi. 
 28
Onun məqsədi Şəki, Şirvan  və Qubada Şah hakimiyyətini ləğv edib, 
Şirvan dövlətini bərpa etmək idi. 
Rusiya ilə Türkiyə arasında 1724 - cü ildə bağlanmış Istambul 
müqaviləsinə görə Quba əyaləti Rusiyanın tərkibinə daxil edilmiş, 
Hüseynəli xan ora hakim təyin olunmuşdu. 1735 - ci il Gəncə müqaviləsi 
ilə həmin torpaqlar Irana qaytarılmışdı. Bundan az  sonra Hüseynəli xan 
XVIII yüzilliyin 40 - cı illərində müstəqil Quba xanlığını yaratdığını elan 
etmişdi. Onun hüdudları Azərbaycanın şimal – şərqi, Dərbənd xanlığı, 
Kürün aşağı axarında olan  torpaqları, Şəki, Şamaxı, Bakı xanlıqlarını 
əhatə edirdi. Mərkəzi Quba şəhəri idi.  
Quba xanlığı öz müstəqilliyini elan etdikdən sonra ərazilərini 
genişləndirməyə başladı və Quba xanının qoşunları 1757- ci ildə Salyanı 
tutdu.  
Hüseynəli xanın oğlu Fətəli xanın dövründə (1758 - 1789) 
Azərbaycan ərazisinin Quba xanlığının ətrafında birləşdirilməsi siyasəti  
həyata keçirilmişdi. 
 Əvvəlcə, Samur çayının sağ sahilindəki torpaqlar–Müşkür, 
Niyazabad, Şabran və başqa ərazilər, sonra isə 1759–cu ildə Dərbənd 
xanlığı, 1767–ci ildə Bakı xanlığı, 1768–ci ildə Şamaxı və Cavad 
xanlıqları Quba xanlığına tabe edildi. Cavad xanlığının tutulması ilə 
Muğan ərazisi Quba xanlığına birləşdirildi.  
Quba xanlığının mərkəzləşmiş dövlət kimi güclənməsi ona ərazi 
cəhətdən yaxın olan Qarabağ, Şəki, Gəncə xanlıqlarını və Dağıstan 
hakimlərini narahat etməyə bilməzdi. Onlar Fətəli xanın hakimiyyəti 
altına düşmək istəmir, ona qarşı müxtəlif planlar hazırlayırdılar. 
1774 - cü ildə Xudat yaxınlığındakı Gavduşan çölündə Qarabağ, 
Şəki xanlıqları və Dağıstan hakimlərinin birləşmiş qüvvələri ilə Quba 
xanlığı arasında böyük döyüş oldu. Birləşmiş qüvvələr Qubanı və 
Şamaxını tutdular. Bu zaman Fətəli xan Salyana çəkildiyindən Dərbəndin 
müdafiəsinə həyat yoldaşı Tuti Bikə rəhbərlik edirdi. 
Belə bir çətin vəziyyətdən çıxmaq üçün Fətəli xan diplomatik 
gedişlər edərək rus qoşunları ilə Quba xanlığı üzərinə hücuma keçmiş 
qüvvələr arasında mövcud olan düşmənçilikdən məharətlə istifadə etdi. 
Bu zaman rus qoşunları general I. F. de Medemin komandanlığı ilə  
akademik S. M. Qmelini öldürmüş Qaytak ismisini (Dağıstan 
hakimlərindən biri) cəzalandırmaq üçün Dağıstanın cənubuna hücuma 
keçmişdir. Belə bir məqamdan istifadə edərək 1775 - ci ilin mart ayında 
Fətəli xan Qubanı azad etdi. O, yaxşı başa düşürdü ki, Azərbaycanda 
mərkəzləşmiş dövlət yaradılmasına mərkəzləşmiş hakimiyyəti bərpa 
etməyə çalışan Qacarlar imkan verməyəcəklər. Buna görə də öz 
müstəqilliyni qorumaq üçün ona güclü mütəfiq lazım idi və bu da ona 
ərazi cəhətdən yaxın olan Rusiya ola bilərdi. Fətəli xan Rusiyanın şimali 
Qafqaz və Azərbaycanda işğalçı məqsədlərini yaxşı bilirdi və müxtəlif 
 29
diplomatik manevrlər etməklə Qubanın müstəqilliyini qorumağa çalışırdı. 
Fətəli  xan öz məqsədinə çatmaq üçün Rusiya ilə Iran arasında olan 
ziddiyyətlərdən  də istifadə edirdi. 
Fətəli xan 1775 - ci ilin yazında Dərbənd hakimi Mirzəbəy Bayat 
(Fərhadbəyli) başda olmaqla rus sarayına elçilər göndərərək Quba 
xanlığının müstəqilliyini saxlamaq şərti ilə Rusiyanın himayəsi altına 
keçməsi təklifini irəli sürdü. Elçilər iyulun 6 – da Moskvaya gedib Fətəli 
xanın məktubunu  rus çarisasına təqdim etdilər. Fətəli xan Quba 
xanlığının statusunu Gürcüstan və Krımla eyniləşdirməyə çalışırdı. Lakin 
II Yekaterina Quba xanlığının müstəqilliyni qəbul etməkdən imtina etdi. 
1782 - ci ildə Quba xanlığı ilə Rusiya arasında ticarət müqaviləsi 
imzalandı. Fətəli xan 1780 - 1781- cü illərdə Qarabağ xanlığını da öz 
hakimiyyəti altına salmaq uğrunda mübarizəyə başladı, lakin həmin 
əraziləri tuta bilmədi. Bundan sonra Fətəli xan  cənub istiqamətində yürüş 
etdi və 1784 - cü ilin avqustunda Ərdəbil və Meşkin ərazilərini tutdu. 
Bundan sonra Quba xanlığının güclənməsi artıq Rusiyanı da narahat 
etməyə başladı. Çar Rusiyası Fətəli xandan  tutduğu yeni əraziləri tərk 
etməyi tələb etdi. Bu tələb yerinə yetirildi. 
1787- ci ilin yanvarında  Fətəli xan ona qarşı çıxan Ibrahim xana 
qalib gəldi. Lakin Qarabağ xanlığının ərazisinə girib irəliləyə bilmədi. 
Bundan sonra ikinci dəfə eyni şərtlərlə Rusiyaının himayəsinə keçmək 
üçün müraciət etdi. Rusiya Türkiyə ilə müharibə apardığından (1787- 
1791) bu dəfə də təklifi qəbul etmədi. Həmin il Fətəli xanla Gürcü çarı II 
Irakli  arasında cənub istiqamətində yürüş etmək haqqında 1788 - ci ildə 
əldə edilmiş razılığın həyata keçməsinə Fətəli xanın 1789 - cu ildə qəfil 
ölümü imkan vermədi.  
Abasqulu Ağa Bakıxanov onun ölümü haqqında yazır: "...Bütün 
istiqlal və ehtişam vasitəsinə malik olan Fətəli xan Azərbaycan və bəlkə 
də, bütün Iran işlərini nizama qoymaq xəyali ilə Gürcüstan valisi Irakli 
xanla görüşüb məsləhətləşmək binasını qoydu... Fətəli xan cah və cəlalla 
Nuxu şəhərinə getdi. Bir neçə gün qonaqlıq və şadlıqla keçirib Gəncəyə 
yola düşdü. Cavad xan ibn Şahverdi xan Ziyadoğlu Qacar ölkənin bütün 
əyanı ilə bərabər Kür çayının kənarında onu pişvaz edib qalanın qapılarını 
üzünə açdı. Fətəli xan da Cavad xanın əlindən çıxmış Şəmsəddinli 
mahalını Gürcüstan valisindən alıb ona qaytardı. 
Xülası, yüksək mərtəbəli iki vali Şəmkir yaxınlığında bir–birilə 
görüşdülər... Geri qayıtdığı zaman Fətəli xan şiddətli bir qızdırmaya 
tutuldu. Xəstəliyi gündən – günə şiddətləndi. Buna görə sürətlə Şirvana, 
buradan da Bakıya, bacısının yanına getdi. Hicri 1203 (1789)- cü ilin mart 
ayının 22- də,  53 yaşında vəfat etdi." (41) 
Ehtimal olunur ki, Fətəli xan Gəncədə onun şərəfinə verilmiş 
ziyafətlərin birində gec təsir edən zəhərlə zəhərləmişdir.  
 30
Fətəli xanın ölmü ilə vəziyyət dəyişdi, Quba xanlığının tərkibinə 
daxil edilmiş xanlıqlar ondan ayrılmağa başladılar.Fətəli xandan sonra 
hakimiyyətə gələn oğlu Əhməd xanın qısa xanlıq dövründə yalnız 
Dərbənd xanlığı onun tabeliyində qalmaqda idi. Dərbənd xanlığı 1796 - cı 
ildə ruslar tərəfindən işğal edildikdən sonra  xanlıq Fətəli xanın qızı 
Pəricahan Bikə tərəfindən idarə olunmuşdur. 
 1791 – ci ildən Qubada hakimiyyətə gəlmiş Şeyxəli xan əvvəlki 
siyasəti kökündən dəyişərək Ağa Məhəmməd şah Qacarla dostluq 
əlaqələri yaratmış, onun müttəfiqinə çevrilmişdi.  
Rus qoşunları 1806-cı ildə Quba xanlığını işğal edib, xanlığı ləğv 
etdi. Lakin buna baxmayaraq, Qubalı Şeyxəli xan uzun müddət işğalçılara 
qarşı mübarizəni qətiyyətlə davam etdirdi. 
Quba xanlığının tarixinin bu qısa təhlili göstərir ki, Iranda bərpa 
olunmuş mərkəzləşmiş hakimiyyətə əvvəllər öz şəxsi xanlıq mənafeyinə 
görə münasibəti müsbət olmayan xanların əksəriyyəti rus  təhlükəsini hiss 
etdikcə və çar qoşunlarının vəhşiliklərini gördükcə son pənah yeri kimi 
yenə də Iranı görür və ondan kömək umurdular.  
Qacarın Qarabağ və Tiflis üzərinə hücumu uzun zaman elmi 
ədəbiyyatda yadelli işğalçının hücumu kimi qiymətləndirilmiş,  Səməd 
Vurğunun "Vaqif" dramı ilə bu fikir daha da möhkəmləndirilmişdir. 
Təəccüblüsü budur ki, bütün bu kitab və məqalələr kommunist rejiminin 
tələblərinə uyğun,  kommunist partiyasının göstərişlərinə əsasən 
yazılmasına baxmayaraq müasir dövrdə həmin səhvlər təkrarlanmaqdadır. 
Bəs nəyə görə tarixi ədəbiyyatda Qacarın mərkəzləşmiş dövlətin 
bərpası üçün etdiyi yürüşlərin əsil mahiyyəti gizlədilmiş və bu gün də 
tarixi həqiqət bərpa olunmur? Bu hücumun  Iranın Azərbaycana qarşı 
təcavüzü kimi təqdim olunması müasir dövrdə iki dövlət arasında 
münasibətlərin inkişafına mənfi təsir göstərir.  
Sual oluna bilər ki, doğrudan da Qacarın məqsədi Azərbaycana 
qarşı təcavüz  idisə bu hücum  nəyə görə bütün xanlıqlara qarşı deyil, 
yalnız bir neçə xanlığa qarşı çevrilmişdi. Məsələnin mahiyyəti ilə 
yaxından tanış olduqda bunun səbəbəlrini üzə çıxarmaq mümkündür. 
Bunun əsas səbəbi xanlıqların bir hissəsi Qacarı özünə müttəfiq hesab 
edirdisə, digərləri isə müstəqil siyasət yeridərək Qacarın mərkəzləşmiş 
hakimiyyətinə tabe olmaq istəmir, əlacsızlıqdan Rusiya ilə yaxınlaşmağa 
üstünlük verirdilər. Qarabağ xanlığına qarşı hücumun mahiyyətində isə 
mərkəzləşmiş dövləti bərpa etmək,  əvvəllər Gəncə xanlığının 
tabeçiliyndə  olmuş torpaqlarda  Cavad Xan Ziyadoğlu Qacarın 
hüquqlarının bərpası dururdu.  
Rusiya ilə Gəncə xanlığı arasında baş vermiş müharibə I Rus – Iran 
müharibəsi ərəfəsi cənub Qafqazda baş vermiş ən qanlı hərbi əməliyyat 
hesab olunur. Iki erməni təxribatçısının məlumatına əsasən general - 
mayor Lazarev Sisyanova yazırdı: " … Gəncə erməniləri rus ordusunun 
 31
Gəncəyə gəlməsini səbirsizliklə gözləyirlər. Çünki müsəlman dininin 
bütün qanunları onları sıxışdırmaqla hədələyir." Bu cür qəsdən  
uydurulmuş yalanlarla ruslar öz işğalçı siyasətlərinə haqq qazandırmağa 
və yerli əhalini əsarət altına almaq üçün ideoloji baza yaratmağa 
çalışırdılar. 
Rus qoşunlarının Gəncəni işğal etməsi planlarını düzgün başa 
düşmək üçün Rusiyanın strateji cəhətdən əlverişli ərazi olan cənubi 
Qafqaza, o cümlədən Azərbaycana qarşı əvvəlki illərdə yeritdiyi işğalçı 
siyasətə qısa bir nəzər salınmmasına ehtiyac var.  
Rusların Azərbaycana ilk gəlişi təxminən IX yüzilliyin sonlarına  
təsadüf edir. Həmin dövrdə ruslar gəmilərlə Volqa çayı və Xəzər dənizi 
vastəsilə Azərbaycanna gəlirdilər. 909 – cu ildə onlar 16 gəmi ilə Xəzərə 
daxil olmuş və dənizin cənub sahillərini qarət etməyə başlamışlar. Bir 
qədər sonra  daha artıq canlı qüvvə ilə onlar həmin ərazilərə basqın 
edərək Sarı adasını(Sara) və sahil məntəqələrini qarət edərək 
yandırmışlar. Lakin tezliklə Şirvanşahlar tərəfindən darmadağın edilərək 
geri qayıtmağa məcbur olmuşlar. 
914 – cü ildə rusların Xəzərin Azərbaycan sahillərinə hər birində 
100 döyüşçü olan 500 gəmi ilə daha bir yürüşü olmuşdu. 50 min nəfərlik 
rus ordusu Pirallahı, Sahilan (Şəhilan), Zirə (Qumzirə), Kiçik Zirə, Böyük 
Zirə, Zənbilə (Duvannı), Xirə, Sarı adalarında mövqe tutaraq sahil 
məntəqələrinin əhalisini qarət etmişlər. 
944 – cü ildə ruslar "Arranın baş şəhəri" olan Bərdəni ələ keçirmək 
üçün yeni yürüşə başladılar. Onlar Kür çayı vasitəsilə Mübarəki adlanan 
yerdə mövqe tutaraq Bərdəyə hücum etdilər. Salarilər dövlətinin 
tərkibində olan Bərdə hakimi 50 mindən artıq işğalçı qoşununa 
müqavimət göstərə bilmədiyinə görə Bərdə ruslar tərəfindən zəbt olundu. 
Tarixi mənbələrdə göstərilir ki, ruslar burada 20.000 nəfərə qədər adam 
öldürmüş və şəhəri tamamilə dağıtmışlar. Bir qədər sonra Salari qoşunları 
Bərdəni mühasirəyə alaraq şəhəri ruslardan təmizləmişlər. Yolxucu 
xəstəliklərdən qırılmağa başlayan ruslar təcili surətdə Azərbaycanı tərk 
etmişlər. 
987 – ci ildə ruslar Dərbəndə, 1030 – cu ildə isə 38 gəmi ilə Kürlə 
Arazın qovuşduğu ərazilərə hücum etmişlər. 
1032 – 1033 – cu illərdə ruslar Şamaxını tutaraq talan etmiş və 
10.000 nəfərə qədər əhalini qılıncdan keçirmişlər. 
Sonralar əsasən I Pyotrun hakimiyyət illərində rusların 
Azərbaycana yeni yürüşləri baş vermişdi. 1722 – ci il iyulun 18 - də 274 
kiçik gəmi ilə onlar Xəzər dənizinə çıxmışlar. I Pyotrun özü də 
donanmanın tərkibndə olmuşdu. Dərbənd hakimi Imamqulu bəy qalanı 
döyüşsüz təslim etdiyinə  görə rus çarı ona general – mayor rütbəsi, xan 
titulu vermişdi.  
 32
Iyunun 18 – dən 26 – sına qədər gedən gərgin döyüşlərdən sonra 
Bakı ruslar tərəfindən işğal olundu. Sentyabrın 3 – də I Pyotr  Peterburqda 
Bakının alınmasını təntənə ilə bayram etdi. 
1796 – ci ildə V. Zubovun komandanlığı ilə ruslar yenidən 
Dərbənd və Gəncəyə hücum etdilər. Onlar Dərbəndi, Qubanı tutduqdan 
sonra iyunun 13 – də Bakını yenidən işğal etdilər. 
1796 – cı ilin noyabrında II Yekatrinanın ölümüdən sonra 
hakimiyyətə gəlmiş I Pavel rus qoşunlarını Qafqazdan geri çağırdı. Zubov 
istefaya göndərildi, onun yerini yenidən qraf Qudoviç tutdu. 
I Pavelin xeyli ərazi işğal etmiş rus qoşunlarını geri çağırmasının 
səbəbi bir tərəfdən böyük xərclər (1.700 min rubl), digər tərəfdən 
Avropada vəziyyətin mürəkkəbliyilə izah edilir. Burada yerli xalqların 
işğalçı rus qoşunlarına münasibəti, hakimiyyətdən devrilmiş xanların 
fəaliyyəti, Iranda Ağa Məhəmməd şahın güclənməsi də öz təsirini 
göstərmişdi. 
Rus qoşunları dekabr ayından Azərbaycandan çıxarılmağa başlandı 
və bu 1797 – ci ilin yazınadək davam etdi. "Qızılayaq yaranal" (ayağının 
biri qızıl protez idi) Zubovun müsəlman əhaliyə qarşı ayrı – seçkilik, 
ermənilərə arxalanmaqla güclü xristian dövləti yaratmaq planı da rus 
qoşunlarına yerli əhalinin nifrəti artırmış və onların Azərbaycandan 
çıxarılmasını sürətləndirmişdi. 
I Pavel 1801 – ci ilin yanvarında Gürcüstan çarlığının rusiyaya 
birləşdirilməsi haqqında manifest verdi. O sui – qəsd nəticəsində 
öldürüldükdən sonra atasının yerinə hakimiyyətə gəlmiş I Aleksandırın 
(1801 – 1825) dövründə ruslar cənubi Qafqazla  bağlı işğalçılıq planlarını 
yenidən həyata keçirməyə başladı. P. D. Sisianovun Qafqaza baş 
komandan göndərilməsi ilə bu iş daha da sürətləndi. 
1802 – ci ildən Qafqazdakı rus qoşunlarının baş komandanı P. 
Sisianovun Gəncə üzərinə hücum ərəfəsi Cavad xana göndərdiyi 
məktublar rus imperiyasının işğalçı, müstəmləkə siyasətinin bariz 
nümunələridir. Bu məktublar "Qafqaz arxeologiya komissiyası aktları"nın  
1868 – ci ildə Tiflisdə nəşr olunmuş ikinci cildində nəşr olunmuşdur. Bu 
cür kitablar çar Rusiyasının xarici siyasətinə haq qazandırmaq məqsədilə 
nəşr olunduğuna görə buradakı məlumatlara tənqidi yanaşılmasına 
ehtiyac var. Lakin məktubların orjinalı ilə tanış olmaq imkanımız 
olmadığına görə bu kitaba istinad etmək məcburiyyətindəyik. Məktublar 
o dövrə məxsus müxtəlif təriflərlə, xoş sözlərlə dolu  cümlələrlə tərtib 
olunmasına baxmayraq bu sənədlərdə çar Rusiyasının  işğalçı siyasətini 
açıq aydın görmək olur.  
P. Sisianovun Cavad xana yeddi məktub göndərmişdir. Birinci 
məktub Tiflisdə 25 fevral 1803 – cü ildə yazılmışdı. Məktubda deyilir: 
"Hörmətli məmurunuz Gürgün bəylə göndərdiyiniz məktubu 
aldım. Orada Sizin dinc, müttəfiq və dostcasına qonşuluq əlaqələri 
 33
saxlamaq meylinizi gördüm. Bu sözləri sidq – ürəklə yazıldığını qəbul 
edərək Sizin şəxsi rifahınız üçün qəlbən sevinir və yenilməz qalacaq bu 
rifahınız münasibətilə Sizi təbrik edirəm. Zira Sizi və sizin xalqı... 
lütfükar rus imperatoru öz himayəsinə götürür. Sizin etimadınızın 
qarşılıqlı keçəcəyinə təbəəliyinizin Gürcüstanla əlaqəli bütün işlərində 
şahid olacaqsınız. Gürcüstanda, eləcə də sərhəd qoşunları ilə bağlı hər 
hansı bir məsələ Sizin rəyinizlə, yalnız Sizin icazəniz... alınandan sonra 
qəti və qanuni qaydada yoluna qoyulacaqdır. Çünki əlahəzrət 
hökümdarım məndən bunu tələb edir. Lakin Sizin şərafətli etimadınızın... 
ən gözəl zəmanəti  o olardı ki, xahişimizi nəzərə alaraq yüksək mənsəbli 
böyük oğlunuz Uğurlu ağanı əmanət kimi Tiflisə göndərəydiz. O, burada 
ləyaqətinə və mənsəbinə müvafiq etiram və hörmət sahibi olacaqdır. Bu 
təmənnam yerinə yetirilsə, onu Gəncə ilə Gürcüstan arasında heç bir ayrı 
– seçkiliyin olmayacağı barədə xeyirxah vədinizin əməli timsalı kimi 
qəbul edəcəyəm. Bundan əlavə, Sizin ucalığınıza bəslədiyim dostcasına 
münasibətimin kiçik rəmzi kimi mehriban Gürgün bəylə hər biri on 
arşınlıq məxmər və atlas hədiyyə göndərir və həmişə qulluğunuzda hazır 
olduğumu bildirirəm." 
Şamxorda yazılmış 29 noyabr 1803 – cü il tarixli ikinci məktubda 
birinci məktubdakı diplomatik etiket qaydalarına uyğun işlədilmiş xoş 
sözlər yoxdur. Bunun əvəzinə ultimatum və hədələrlə dolu ciümlələr var 
ki, bu da rus qoşununu əsil məqsədlərinin işğalçılıq olduğunu sübut edir. 
Məktubda deyilir: "Gəncə torpağına qədəm basıb bu gəlişimin səbəblərini 
Sizə bildirirəm. Birincisi və başlıcası: Gəncə və onun ətrafı şahzadə 
Tamaranın hakimiyyəti dövründə Gürcüstana mənsub idi, sonra 
Gürcüstan çarlarının zəifliyi üzündən ondan ayrılıb. Ümumrusiya 
imperiyası isə indi Gürcüstanı özünün hər şeyə qabil himayəsi altına 
aldığından onun parçalanmasına biganə qala bilməz. Allahın gücü və 
qüdrəti sayəsində yaranmış rus imperiyası heç vəclə Gürcüstanın 
ayrılmaz bir parçası olan Gəncəni yadların əlində qoymaz. 
Ikincisi: Gürcüstana gələrkən yazdığım məktubuma (həmin 
məktubda oğlunuzu əmanət kimi verməyi təklif etmişdim) yolladığınız 
cavabda yazırsınız ki, Iran padşahından ehtiyat edirsiniz. Lakin 
unudursunuz ki, altı il bundan əvvəl Siz Rusiyanın tabeliyindəydiniz və 
Gəncə qalasında şöhrətli Ümumrusiya ordusu dururdu. 
Üçüncüsü: Adamlarınızın qarət etdikləri Tiflis tacirləri Sizin uca 
həşəmətiniz tərəfindən razı salınmamışdır. 
Həmin üç səbəbə görə də mən öz ordumla gəlmişəm ki, şəhərinizi 
Avropa adəti üzrə tutum. Basqına, insan qanı tökməyə başlamazdan əvvəl 
etiqadıma və məzhəbimə görə təklif etməliyəm ki, şəhəri dava – dalaşsız 
təhvil verəsiniz. Sizdən ikicə söz tələb edirəm. Birin seçin: "hə", yaxud 
"yox". Yəni təslim olursuz, ya yox? Yəqin məlumdur ki, belə pis havada 
ordu götürüb buralara gəlmişiksə, deməli, innən belə heç bir müqavilə 
 34
bağlanıla bilməz. Buna görə də Sizin təslim olmağınızı qabaqcadan 
müəyyən etmişəm və yalnız onda mənim lütfükar padşahımın sonsuz 
şəfqət və mərhəmətini görəcəksiz. 
Yox, imtina etsəniz, bəxtinizdən küsün. Vaxtilə Izmayıl, Varşava 
və bir çox digər şəhərlərin aqibəti belə olmuşdu. Sabah günortayadək 
cavab almasam, od – alov yağacaq. Gəncəyə qılınc və atəş gətirmişəm. 
Onda görəcəksiniz ki, sözümün üstündə necə dura bilirəm." 
 Sisianovun  məktubuna cavab olaraq Cavad xan 1803 – cü il 29 
noyabrda ona aşağıdakı məktubu göndərmişdir: "Məktubunu aldım. 
Yazırsan ki, şahzadə Tamaranın dövründə Gəncə Gürcüstandan asılı 
olmuşdur… Bu rəvayətə heç kim inanmaz. Lakin əcdadlarımız 
Abbasqulu xan və başqaları Gürcüstanı idarə edirdilər. Əgər 
inanmırsansa, yerli qocalardan soruş. Hələ indiyədək Gürcüstanda onun 
məscid və dükanları qalır, bir çox gürcüdə əmrləri mühafizə edilir. 
Iraklinin və atamızın dövründə Gəncə və Gürcüstanın sərhədləri 
dəqiqləşdirilib. Bununla belə, əgər desəm ki, ata – babalarım Gürcüstanda 
vali olublar, heç kim buna yaxşı baxmaz və heç kəs də Gürcüstanı mənə 
qaytarmaz. 
 Bir də yazırsan ki, altı il bundan əvvəl Gəncə qalasını rus 
padşahına vermisən. Bu doğrudur. Onda sizin padşah mənə fərman 
göndərmişdi və mən onun təklifini qəbul etdim. Əgər indi belə bir fərman 
varsa, mənə göstər. Palşahın iradəsini bilsəm, götür – qoy edərəm. 
 Bir də yazırsan ki, guya əvvəllər mən Gürcüstan tabeliyində 
olmuşam. Padşahın fərmanı indi də əlimdədir. Bax, gör, orada mən necə 
adlanıram: Gəncə bəylərbəyi, yaxud Gürcüstan vassalı? Buradan aydın 
olur ki, sözlərin tam yalandır. 
 Bundan başqa, Gəncəni sənin padşahına  verəndə Iran şahı 
Xorasanda idi və əlim ona çatmadığı üçün mən də böyük müstəbid kimi 
rus padşahına tabe olmağı lazım bildim. Indi isə Allaha şükür, Iran şahı 
yaxınlıqdadır, onun göndərdiyi baş komandan artıq burdadır. Əsgərlər də 
gəlirlər… 
 Müharibə etmək niyyətindəsənsə, mən hazır! Əgər öz toplarınla 
öyünürsənsə, mənimkilər ondan heç də geri qalmır, sizdə top lüləsinin 
uzunluğu bir arşındırsa, bizdə 3 – 4 arşındır, uğur isə allahın əlindədir. 
Haradan bilirsən ki, döyüşçüləriniz Iran əsgərlərindən qoçaqdırlar? Siz 
yalnız öz savaşınızı görmüsüz, iranlıların hünərindən isə xəbərsizsiz. 
Mənə müharibəyə hazır olmağı təklif edirsən? Sən Şəmşəddilə girən 
gündən müharibəyə hazıram. Savaşmaq istəyirsənsə, savaşaq. 
Hədələyirsən ki, təklifini qəbul etməsəm, bəlaya düçar olaram. Əslində 
bədbəxtlik səni Peterburqdan izləyə – izləyə bura çəkib gətirib. Bunu 
zaman, bir də savaş göstərəcək". 
 Cavad xanın cavabından bir gün sonra, yəni 30 noyabr 1803 – cü il 
tarixdə Sisianov  işğal etdiyi Şamxor ərazisindən Gəncə ermənilərinə 
 35
müraciət qəbul etdi. Müraciətdə deyilirdi: "Qalib Ümumrusiya ordusu ilə 
Gəncə torpağına daxil olarkən, hamınızı lütfükar rus hökümdarının 
adından əmin edirəm ki, Ümumrusiya taxt – tacının müdafiəsi üçün 
qalxan hər kəs özünün və əmlakının təhlükəsizliyinə tam təminat alacaq, 
müsəlmanların soyğunçuluğundan, hər cür təqib və sıxışdırmalardan 
canınız qurtaracaq, sizə Gürcüstanın hər hansı bir guşəsində rus 
dövlətinin sakini kimi asudə yaşamaq hüquq veriləcəkdir". 
 Bu müraciətdən sonra Sisianov Cavad xana daha beş, 9, 11, 26, 28 
və 29 dekabr 1803 – cü il tarixli məktublar ünvanlanmışdı  və hər növbəti 
məktubda yekəxanalıq, hədə – qorxu, diplomatik qaydalara uyğun 
olmayan təhqiramiz fikirlər daha kəskin şəkildə irəli sürülürdü. 
9 dekabr 1803 – cü il tarixli məktubda deyilirdi: "Həşəmətli 
Ümumrusiya ordusunun generalı, Gürcüstan, Həştərxan və Qafqazın baş 
komandanı, Xəzər donanmasının rəisi, bir çox ordenləri olan knyaz 
Sisyanov, Avropa adəti üzrə Siz zati – alidən, Gəncə xanı Cavad xandan 
bir daha soruşur: qalanı rus ordusu rəisinin ixtiyarına təslim edirsiniz, ya 
yox? Cavab sabah səhər tezdən təcili gəlməlidir və qasid öz əmin – 
amanlığı naminə əlində ağ yaylıq tutmalıdır". 
Bu məktubdan iki gün sonra, yəni 11 dekabrda  göndərilmiş 
məktubda Gəncənin təslim edilməsi tələbi daha sərt qoyulmuşdu: "Knyaz 
Sisianov əlahəzrət Cavad xana bildirir ki, onun məktubunu alıb, ona heç 
bir qeyd – şərt qoymur, lakin səmimi – qəlbdən məsləhət görür, sabah 
lütfükar padşahın təntənəli günüdür və zati – ali həmin gün şəhərin 
açarını öz oğlu Hüseynqulu ağa ilə mütləq göndərsin. Şəhərin rus ordusu 
rəisinə təslim edilməsi əlaməti kimi Hüseynqulu ağa əmanət 
saxlanmalıdır. Onda Cavad xan Gəncəli mərhəmətli padşahımızın 
xoşbəxtlik və firavanlıq səltənətinə düşəcəkdir. Yox, əgər bu tələb sabah 
naharadək yerinə yetirilməsə, savaş qızışacaq. Bunu görmək nə qədər ağır 
da olsa, rus ordusunun rəisi ulu Allaha and içir ki, qan su yerinə 
axacaqdır." 
26 dekabr1803 – cü il tarixli məktubda deyilir: " Zati – ali Cavab 
xan Gəncəlidən aldığım məktubda o, qazaxlı Məhmədi çaydan bəri taya 
keçməyini xahiş edir. Qazaxda nə çoxdu Məhməd. Ona məhz hansı 
Məhmədin lazım olması bilinmir. Bununla belə, rus ordusu generalının 
ona olan tələbi məlumdur. Məktubun içində həmin tələbə cavab hökmən 
olmalıydı. Dünyada kim eşidib ki, rus qoşunu qalaya gəlsin, lakin onu ələ 
keçirmədən çıxıb getsin? Təslim olanları bağışlayıram. Lovğaları isə 
qanlarına qəltan edəcəyəm. Allah göstərəcək ki, Gəncə kimin əlində 
qalacaq". 
28 dekbr 1803 – cü il tarixli məktub: "… Mən öz etiqadıma görə 
Asiya məğrurluğuna nifrət edirəm. Sel kimi axacaq insan qanı vicdanımı 
ağrıtmasın deyə, Sizə təkidlə bildirirəm: Avropa adətləri mühasirədə 
olanları barışmağa çağırmağa imkan verir. Müəyyən vaxt ayrılır ki, onlar 
 36
ağıllarını başlarına yığsınlar, qasidlər şərtləri tərəflərə yetirirlər. Onlar ya 
qəbul, ya da rədd olunur. Həmin vaxt keçəndən sonra ya savaş başlanır, 
ya da müəyyən şərtlərlə şəhər təslim edilir. Biz dörd qalanı belə almışıq. 
Allah görür ki, qan – qadaya mənmi baisəm, yoxsa sən? Bu məktubuma 
elə bu gün cavab verilməlidir". 
Hədə ilə dolu bu məktuba Cavad xan həmin gün aşağıdakı cavabı 
vermişdi: "Nə hədlə belə danışırsan, mən ki, sənə tabe deyiləm. "Elə bu 
gün cavab ver!" Bu, nə deməkdir? Heç nökərlə də belə rəftar etməzlər, 
həddini bil. Məktubu haçan istəsəm, onda yollayaram. Bu bir! O ki, qaldı 
şəhərin təhvil verilməsinə, xam xəyaldan əl çək, Gəncəyə yalız 
meyidimin üstündən keçə bilərsən. Bildin? Mən öləndən sonra. Özgə cür 
yox!" 
Cavab məktubundan sonra Sisianovun Cavad xana sonuncu, 29 
dekabr 1803 – cü il tarixli məktubu unvanlamışdı: "Qalanı xoşluqla 
vermək meylinizin olmadığını görüb axırıncı dəfə təslim şərtlərini Sizə 
göndərməyi özümə borc bilirəm… Məktubuma təcili cavab istəməyim isə 
heç də o demək deyildir ki, mən düşmənimi nökər, qul hesab edirəm. Bu, 
ona görədir ki, insanlar arasındakı qarşılıqlı hörmətə riayət olunmalıdır: 
yəni mən Sizin məktubunuza həmin gün cavab verirəmsə, əvəzində Siz 
də belə hərəkət etməlisiniz. Buna görə də ümidvaram ki… sabah 
günortadan qabaq məktubumun cavabını ala biləcəyəm." 
Məktubda daha sonra təslim şərtləri irəli sürülür: "Gəncə şəhərinin 
təslimi aşağıdakı maddəlrə görə qəbul edilə bilər: 
1.Cavad xan Gəncəli tabeliyindəki bütün əhali ilə birgə Ümumrusiya 
padşahının təbəəliyinə and içir; 
2. Qala tamamilə təmizlənir və ora rus qoşununun topları, hərbi sursatı 
yerləşdirilir; 
3. Cavad xan Gəncəli Rusiya imperiyasının tabeliyində olaraq əvvəlki 
ixtiyarla öz ərazisini idarə edir və Rusiyaya ildə 20 min manat xərac 
verir. Bu maddələri imzalayan zaman 1804 – cü ildə həmin məbləği təcili 
ödəyir; 
4. Qaladakı və Şəmşəddil yolundakı ordunu ərzaqla təmin edir; 
5. Şəmşəddilin və onun əyalətinin əhalisini sıxışdırmaq olmaz, çünki 
onlar artıq Gürcüstan hökümətinin idarəsinə keçirlər;  
Yuxarıdakılara sədaqətlə əməl etmək üçün Cavad xan Gəncəli öz oğlu 
Hüseynqulu ağanı Gürcüstanın baş idarəedicisinin yanında həmişəlik 
qalmaq üçün əmanət verir". 
Bu cür təhqiramiz şərtləri vətənpərvər və igid Cavad xanın qəbul 
etməsi mümkün deyildi. Ona görə də o, rusların bu şərtlərini rədd edərək, 
öz doğma torpağını yadelli işğalçılardan müdafiəyə hazırlaşmağa başladı. 
1804 - cü il yanvar ayının 3- ü, orucluq bayramı günü qəhrəman Gəncə 
əhalisi öz igid sərkərdələri Cavad xanın başçılığı ilə, təkbaşına rus 
imperiyasının işğalçı ordusuna qarşı mübarizəyə başladı. Digər xanlar 
 37
daxili çəkişmələr və düşmənçilik nəticəsində Cavad xanın köməyəinə 
gəlmədilər. Onlar öz ərazilərində oturuaraq gözləməyi qərara aldılar və 
bununla da Gəncənin işğalına və özlərinin sonrakı faciələrinə şərait 
yaratdılar. 
 Qüvvələr nisbəti qeyri bərabər olmasına baxmayaraq gəncəlilər 
qəhramanlıqla müdafiə olunurdular. Çar qoşunu sayca Cavad xanın 
qoşunundan 10 dəfə çox idi. 20 minlik rus qoşununa qarşı 2 min gəncəli 
qəhrəmanlıqla vuruşurdu. Cavad xan, Tağı və Həsən adlı iki oğlu, 
Mahmud və Bağır adlı iki qardaşı və 2 minə qədər əsgər Gəncənin 
müdafiəsi uğrunda döyüşlərdə qəhrəmanlıqla həlak oldular. (42) Tarixçi 
Rəşid  bəy Ismayılov gəncəlilərin qəhrəmanlığı barədə yazırdı: 
"…Gəncəlilər həqiqətən şir kimi müqavimət göstərir, rusların üzərinə 
dolu kimi güllə, daş və ox yağdırırdılar. Əsgərləri görmək qəsdilə 
gəncəlilər yapıncıları neftlə isladıb onlara qarşı atırdılar. Topların sədası, 
güllələrin vıyıltısı, qalanın içindən çıxan ah – nalə ərşə dayanmış, ətrafa 
dəhşətli vahimə salmışdı… Qala bürclərindən birində Cavad xan topun 
üzərinə qalxaraq əlində siyrmə qılınc rusların hücumunu fövqəladə 
dərəcədə mətanətlə dəf edirdi." 
Cavad xanın qəhrəmanlığını ruslar özləri də etiraf edirdilər. Məsələn, 
rus qoşunlarının baş komandanı markiz Pauliççi  Abbas Mirzəyə 20 
fevral 1812 – ci il tarixli məktubunda yazırdı:  "Mərhum Cavad xanın 
qohum – əqrəbasına rast gəldim. Öz vətəninə layiqincə xidmət edən 
adamları sevdiyim üçün Cavad xana haqq qazandırıram. O, şəhəri 
müdafiə edərək əlində silah həlak olmuşdur. Mənim Cavad xana olan 
dərin hisslərimi və xüsusi hörmətimi nəzərə alaraq onun nəslindən 
olanların hamısına azadlıq verdim ki, Irana köçsünlər."(43) 
Çar höküməti döyüş bitən günü, 1804 – cü il yanvarın 3 – də 
Imperatorluq zərbxanasında Gəncənin alınmasında iştiraka görə döş 
medalı təsis edildi. Minillik tarixi olan Gəncənin adı dəyişdirilərək, ona I 
Aleksandrın arvadı Yelzavetanın şərəfinə Yelzavetopol adı verildi. Yeni 
qaydaya görə Gəncə sözünü dilinə gətirən hər bir kəs bir qızıl cərimə 
ödəməli idi. Gəncə qırğınıdan məmun qalan I Aleksandırın Sisianova 5 
fevral 1804 – cü ildə göndərdiyi məktubda deyilirdi: "…Asiya qürur 
qarşısnda güzəştə getmək pis olardı və belə bir örnək o ölkənin başqa 
hakimlərini də dikbaşlığa gətirərək… sizə tapşırılan planın yerinə 
yetirilməsində sonralar çətinlik doğura bilərdi". 
 Cavad xanın böyük oğlu Uğurlu xan 1804 – cü ilin yayında 
Gəncəbasarda işğalçılara qarşı üsyan qaldırsa da məğlub olub Irana 
getməyə məcbur oldu. O, 1826 – cı ildə Abbas Mirzənin və yerli əhalinin 
köməkliyi ilə yenidən Gəncəyə qayıtsa da 40 gündən sonra yenidən şəhəri 
tərk etməli oldu. 1826 – cı il sentyabrın 13 – də baş vermiş Gəncə 
döyüşündə əsir düşən Uğurlu xan bir müddət ruslar tərəfindən 
 38
Stavropolda sürgündə saxlanıldı. Yalnız Türkmənçay müqaviləsindən 
sonra o, Irana qayıda bildi. 
Gəncədə həlak olanların sayı barədə digər məlumatda deyilir: "1804 – 
cü ildə ruslar Gəncəni işğal etdikdən sonra əhalinin sayı hədsiz dərəcədə 
azalmışdı. 3700 nəfər qalanı müdafiə edərkən həlak olmuş, minlərlə 
gəncəli, o cümlədən xanın qohumlarından 200 ailə şəhəri tərk edərək 
əsasən Irana köçmüşdü. Əgər 1802 – ci ildə şəhərin əhalisinin sayı 25700 
nəfər idisə, işğaldan sonra bu rəqəm 5460 nəfərə enmişdi."(44) 
Gəncədə həlak olanların sayı barədə müxtəlfi məlumatları 
dəqiqləşdirərək belə nəticəyə gəlmək olar ki, Cavad xanın 2 min döyüşçü 
ilə yanaşı  şəhərin müdafiəsində onlara kömək etmiş 1700 nəfər şəhər 
əhalisi bu döyüşlərdə qəhrəmanlıqla həlak olmuşlar.  
Sisianov  Gəncə ilə yanaşı Car – Balakən ərazisini də işğal etməyə 
çalışırdı.  Onun 1803 – cü il 31 mart tarixli (Car camaatının silah gücü ilə 
çökdürülməsindən bir gün sonra) "Bütün Car camaatına" əmri verilmişdi 
ki, bu sənəd də rusların işğalçı siyasətinin ifşa edilməsi baxımından çox 
əhəmiyyətlidir. Sənəddə deyilir: "Dinsiz alçaqlar! Mən sizi çox dilə 
tutdum, siz isə dağıstanlıları çağırdınız, sonra da ürəklənib elə bir şey 
yazdınız ki, ləyanətimə toxunur. Siz doğru deyirsiniz, mən gürcüyəm, 
amma nə ağızla bunu yazmağa cəsarət edirsiniz? Mən Rusiyada 
doğulmuş, orada böyümüşəm, ruhum da rus ruhudur. Gözləyin qoy gəlib 
ora çıxım, onda evlərinizi deyil, sizin özünüzü oda yaxacaq, cocuq və 
qadınlarınızın içalatını çəkib çıxardacağam."(45) 
1803 – cü il martın 29 – da Car ərazisi işğal olundu. Lakin əhali 
müqaviməti davam etdirirdi. Nəhayət 1804 – cü ilin yanvarında general 
Qulyakovun başçılığı ilə rus qoşunları Car – Balakən əhalisinin 
müqavimətini qıraraq bu əraziləri viran qoydular.  
Gürcüstan, Car – Balakən və Gəncənin işğalı, rusların get – gedə 
Azərbaycanın içərilərinə doğru irəlləməsi Iranı təcili tədbirlər görməyə 
məcbur edirdi. I Rus – Iran müharibəsi ərəfəsi vəziyyət get – gedə daha 
da gərginləşirdi. Rus və sovet tarixşünaslığının əksinə olaraq obyektiv 
faktlar göstərir ki, ruslar Azərbaycan xanlıqlarının ərazilərini asanlıqla 
deyil xeyli itkilər verməklə işğal edirdilər. Onlar Cavadxan Gəncəli, 
Mustafa xan, Davud xan, Səlim xan kimi sərkərdələrin cənazələri 
üstündən keçərək  bu torpaqları ələ keçirirdilər. 
 
 3. I və II Rusiya – Iran müharibələri. Gülüstan və Türkmənçay 
müqavilələri. 12 Azərbaycan xanlığının Rusiyanın əsarəti altına 
düşməsi. 
   
I (1804 – 1813) və II (1826 – 1828) Rusiya – Iran müharibələri  çar 
Rusiyasının işğalçı siyasətinin nəticəsində baş vermişdi. Lakin rus və 
sovet tarixşünaslığında bu iki müharibənin tarixi saxtalaşdırılaraq 
 39
müharibənin başlaması üçün məsuliyyətin  Iranın üstünə qoyulmasına 
cəhdlər edilmişdir.  
Tarixdə hansısa ölkəyə qarşı müharibəyə başlamaq, ondan təzminat 
almaq üçün saxta iddiaların irəli sürülməsinə aid çoxlu faktlar 
mövcuddur. Kuzabeli – sözünün mənası "müharibəni birinci başlamağı 
əsas götürərək ona qarşı iddia irəli sürülməsi" deməkdir. Hələlik 
beynəlxalq sənədlərdə hansısa ölkənin birinci müharibəyə başlamasını 
əsas götürərək ona qarşı iddia irəli sürülməsinin, yəni Kuzabelinin dəqiq 
tərifi verilməmişdir. Bu termin əsasən hər hansı ölkəyə müharibəni birinci 
başladığını bəhanə edərək ona qarşı təzmanat irəli sürülməsinə imkan 
verən addım mənasında işlədilir.  
I və II Rus – Iran müharibələrində işğalçı tərəfin  çar Rusiyası 
olmasına, müharibəni həmin dövlətin başlamasına və cənubi Qafqazda 
böyük ərazilər işğal etməsinə baxmayaraq Iranda vətənpərvər qüvvələrin 
istəyini bəhanə edərək onu Kuzabelidə ittiham etmişdir. Rusiya bundan 
sui - istifadə edərək  Türkmənçay müqaviləsinə təzminat haqqında maddə 
də salmış və  müharibə xərclərini Irandan almışdır. 
 Müasir dövrdə Azərbaycan Respublikasında I və II Rus – Iran 
müharibələrinə münasibətin əsasən sovet tarixşünaslığında olduğu kimi 
qalması təəssüf doğurmaya bilməz. Fikrimizcə sovet dövründə bu 
məsələlərə baxışda burxılmış səhvlərin bu gün də təkrar olunması tarixin 
yenidən saxtalaşdırılmasından başqa bir şey deyildir. Deyilənləri sübut 
etmək üçün sovet  və müstəqillik dörlərində nəşr olunmuş "Azərbaycan 
tarixi" kitablarında I və II Rusiya – Iran müharibələrinə münasibəti 
müqayisə edək.  
Akademik I. A. Hüseynov, M. A. Dadaşzadə, Ə. S. Sumbatzadə və 
başqalarının redaktorluğu ilə 1963 – cü ildə nəşr olunmuş 3 – cildli 
"Azərbaycan" tarixi kitabının 2- ci cildində yazılmışdı:"1826 – cı il 
iyulun 16 - da 60 minlik Iran qoşunu Abbas Mirzənin komandanlığı 
altında, müharibə elan etmədən Arazı keçərək Azərbaycanın şimal 
hissəsinə soxuldu. Düşmən qoşunları Zaqafqaziya əhalisini – 
azərbaycanlılar, ermənilər və gürcüləri məhv edir, soyur və onlara əzab 
verirdilər."(38); "Şah ordusunun Zaqafqaziyaya hücumundan istifadə 
edərək varlanmağa çalışan bir sıra keçmiş Azərbaycan xanları Iran 
qoşunları ilə birlikdə hərəkət edirdilər. Onlar feodal və ruhanilərin 
içərisindən çıxmış bir ovuc xainlərin köməyi ilə əhalinin bir hissəsini, o 
cümlədən keçmiş xan nökərlərini, maafları və başqalarını aldatmış və 
müvəqqəti olaraq öz ardlarınca aparmağa müvəffəq olmuşdular"(s.39); 
"Şah qoşunları və qiyamçı dəstələr tərəfindən müvəqqəti zəbt olunmuş 
bütün Azərbaycan əyalətləri 1827 – ci ilin əvvəllərinə yaxın azad edildi" 
(s.43); "Rus dəstəsi Arazı keçərək Azərbaycanın cənub vilayətlərinə daxil 
olmuşdu. Əhali rus qoşunlarını sevinclə qarşılayırdı". (s.44) 
 40
Akademik Ziya Bünyadov və professor Yusif Yusifovun 
redaktorluğu ilə 1994 – cü ildə nəşr olunmuş "Azərbaycan tarixi" 
kitabında o dövr haqqında belə yazılmışdır:"Iran qoşunları vəziyyətdən 
istifadə edib Azərbaycanün digər torpaqlarına da hücuma keçmiş, 
Lənkəranı, Salyanı işğal edərək əhalinin xeyli hissəsini əsir aparmışdı. 
Iran qoşunları ilə Azərbaycana gəlmiş qaçqın xanlar əhalinin köməyilə 
Gəncə, Şamaxı, Şəki və s. şəhərləri ələ keçirib öz xanlıqlarını bərpa 
etmiş, rus qoşun dəstələrini geri oturtmuşdu. Azərbaycan ərazisinə girmiş 
şah qoşunları əhaliyə amansız divan tutur, cavan kişiləri, qız – gəlinləri 
əsir aparırdılar" Bu cümlələrdəki məntiqsizlik özünü açıq – aydın büruzə 
verir. Bir tərəfdən göstərilir ki, Iran qoşunları "əhalinin köməyi ilə" rus 
qoşunlarını geri oturtmuşdur. Digər tərəfdən isə göstərilir ki, "şah 
qoşunları əhaliyə amansız divan tutur, cavan kişiləri, qız – gəlinləri əsir 
aparırdılar". Kitabda daha sonra yazılan fikirlər isə tamamilə sovet 
tarixşünaslığındakı saxtakarlığın təkrarıdır: "1827 – ci ilin sonlarında rus 
qoşunları Azərbaycanın cənub torpaqlarına hücuma keçdilər… Rus qoşun 
dəstələrindən birinin başçısı yazırdı: "Əhali hər yerdə… qoşunlarımızı 
düşmən kimi deyil, öz himayəçiləri kimi qəbul edərək, qarşılamağa 
çıxırdı. "(s.578) 
Prof. S. Əliyarlının redaktorluğu ilə 1996 – cı ildə nəşr olunmuş 
"Azərbaycan tarixi" kitabında I və II Rus – Iran müharibələrinə 
münasibət əvvəlkilərdən köklü surətdə fərqlənsə də Iranın Rusiya, 
Ingiltərə və  Fransa ilə eyniləşdirilməsi və işğalçı adlandırılması 
fikirimizcə yanlışdır. Kitabda yazılır:"Azərbaycan torpaqlarının bir dövlət 
içərisində birləşmiş olmaması vahid xarici siyasət yeridilməsinə imkan 
vermirdi. Buna görə də Azərbaycan xanlıqları özlərini qoruyub saxlamaq, 
xanlıqlar arasındakı münasibətləri tənzim etmək üçün ölkəyə göz tikmiş 
müxtəlif qüvvələr ilə hesablaşmalı olurdular. Bu qüvvələr bir yandan 
qonşu Iran və Türkiyə, o biri yandan isə Avropa dövlətləri olan Rusiya, 
Ingiltərə və Fransa ilə təmsil olunurdu. 
XVIII yüzilin sonu – XIX yüzilin başlanğıcında qonşu iki dövlət 
(Iran və Türkiyə) Azərbaycanın bağımsızlığı üçün kerçək təhlükə 
törətmək iqtidarında deyildilər. Bu dövlətlərin bütün XIX yüz il boyunca 
heç bir özgə torpaqları ələ keçirməsi təsadüf olmamışdı." (s.573); " 
Beynəlxalq durum Iranın Rusiya işğalına qarşı çıxması üçün şərait 
yaratdı. Bu savaş hər iki tərəf üçün ədalətsiz idi. Cünki özgə torpaqlarının 
ələ keçirilməsi uğrunda gedirdi."(s.587) 
Hal – hazırda Azərbaycan Respublikası ali məktəblərində 
tələbələrin əsasən akademik Ziya Bünyadov və professor Yusif 
Yusifovun redaktorluğu ilə 1994 – cü ildə nəşr olunmuş "Azərbaycan 
tarixi" kitabından dərslik kimi istifadə etdiklərini nəzərə alsaq vəziyyətin 
təcili surətdə düzəlməsinin zəruri olduğu qənaətinə gələ bilərik. 
 41
Yuxarıda göstərilən mövcud  problemin həlli üçün I və II Rusiya – 
Iran müharibələrinin tarixinin yenidən, obyektiv şəkildə tədqiqinə ehtiyac 
var. Bu müharibələrə münasibətdə  əvvəllər olduğu kimi müasir dövrdə 
də Rusiya ilə yanaşı Iranın da işğalçı adlandırılması fikrimizcə düzgün 
deyildir. Abbas Mirzənin qoşunları ruslardan fərqli olaraq Azərbaycan 
ərazilərini düşməndən müdafiə etmək, Cavad xanın itiqamını almaq və 
işğal olunmuş torpaqları, o cümlədən Gəncəni işğaldan azad etmək olsa 
da bunun hələ də dərsliklərdə öz əksini tapmaması təəssüf doğurmaya 
bilməz. II Rus – Iran müharibəsi zamanı şimali Azərbaycanda 
"Ümummüsəlman üsyanı"nın baş verməsi və Iran qoşunlarının tərkibində 
Şirvan xanı Mustafa xan, Gəncə xanı Cavad xanın oğlu Uğurlu xan, Şəki 
xanı Səlim xanın oğlanları Hüseyn xan və Hacı xan, Talış xanı Mir Həsən 
xan, onun qardaşı Sarı Aslan, Irəvan xanı Hüseyn xan və digər xanların 
qoşunlarının ruslara qarşı qəhrəmanlıqla vuruşması  məhz bu yürüşün 
işğalçı deyil, xilaskar mahiyyətini ortaya qoyur ki, bundan da geniş oxucu 
kütləsi xəbərsizdir. Bəs müharibənin əsil səbəbkarı kim olmuşdur? 
Rus qoşunları Gəncəni işğal etdikdən sonra digər xanlıqların 
ərazilərini də işğal etməyə başladı ki, bu da Iranı narahat etməyə 
bilməzdi. Buna görə də Iran Rusiyadan 1804 – cü ilin mayında öz 
qoşunlarını işğal etdiyi ərazilərdən çıxarmağı tələb etdi. Rusiyanın bu 
tələbi rədd etməsi 1804 – cü ilin iyunun 10 - da iki dövlət arasında 
diplomatik münasibətlərin kəsilməsinə və I Rus – Iran müharibəsinin 
başlamasına səbəb oldu. 
. Fətəli şah hələ Gəncə təhlükədə olarkən Cavad xanın köməyinə 
göndərmək üçün güclü silahlı bir orduya malik olmadığına görə çarəsiz 
qalıb ətrafdan kömək istədi. Fətəli şahın ordusu 7 aydan sonra Tehrandan 
Rusiya qoşunları ilə vuruşmaq üçün Azərbaycana tərəf yola düşdü. Bu 
orduya cəsur sərkərdə, o zaman cəmi 15 yaşı olan şahzadə Abbas Mirzə 
rəhbərlik edirdi.  
Sovet tarixşünaslığında saxtakarlıq o həddə çatmışdır ki, o zaman 
yazılmış tarix kitablarında müharibə dövründə rus qoşunlarının yerli 
əhalidən ərzaqı pul ilə, Iran qoşunlarının isə zorla aldığı haqqında fikirlər 
özünə yer tapmışdır. Bu kitablarda hətta işğalçı rus ordusunun xilaskar, 
Iran ordusunu isə işğalçı kimi qələmə verməkdən belə çəkinməmişlər. Bu 
saxtakarlığı hazırda yeni nəşr olunmuş bəzi kitablardakı obyektiv 
faktlarla ifşa etmək mümkündür. Jan Juniorun "Unudulmuş qəhrəmanlar" 
kitabında Mustafa Miyanəçinin 10 minlik qoşununun hətta aclıqdan 
korluq çəkdiyi vaxt da yerli əhalidən ərazaqı zorla alınmasının əleyhinə 
olması qeyd olunmuşdur. Kitabda bu məsələ barədə belə yazılmışdır: " 
Mustafa xan əhalidən ərzaq və yemi zorla ala bilmirdi. Çünki onun 
keçdiyi məntəqələrdə hamı Iran təbəəsi idi və o öz həmvətənlərinin 
mülkünü müsadirə edə bilmirdi. Əgər bu işə təşəbbüs etsəydi, siyasi səhv 
edərdi, ona görə ki, yerli əhalini öz əleyhinə qaldırardı... Iran ordusunda 
 42
nizam – intizamın mövcud olduğunun sübutlarından biri  budur ki, 
Mustafa xan 10 min ac əsgəri kəndin qırağında saxladı və onlar kənd 
əhalisinin buğdasına toxunmadılar." (46) 
1804 – cü ilin iyununda Abbas Mirzənin qoşunları Irəvan xanlığı 
ərazisinin şərqində cəmləşdirmişdi. Irəvan qalası yaxınlığındakı döyüşdə 
onun qoşunları rusları məğlub etdikdən sonra onlar geri çəkilməyə 
məcbur oldular. 
Gəncə xanlığı işğal olunduqdan sonra rusların Qarabağ xanlığına 
təzyiqi güclənmişdi.  
Qarabağ xanlığı XVIII əsrin 40 - cı illərində yaranmış və 1822- ci 
ilə qədər mövcud olmuşdur. Səfəvilər dövründə  isə bu ərazilər Gəncə – 
Qarabağ bəylərbəyinə daxil olmuşdur ki, buna da Qacarlar nəslindən olan 
Ziyadoğlular rəhbərlik etmişlər. Ərazisi Araz və Kür çayları arasındakı 
torpaqlar idi. Şəki, Gəncə, Irəvan, Naxçıvan, Qaradağ, Cavad, Şamaxı 
xanlıqları ilə sərhədləri vardı. Mərkəzi Bayat qalası, Şuşa şəhəri (1750 – 
ci il) idi. Xanları - Pənahəli (1748 – 1763), Ibrahim Xəlil (1763 – 1806), 
Mehdiqulu (1806 – 1822) olmuşdu. 
Qarabağ xanı Ibrahim xan Qacara qarşı ruslarla yanaşı 
Osmanlılarla da əlaqə yaratmağa çalışırdı. O, Sultan III Səlimin (1789 – 
1807) böyük vəzirlərindən birinə yazırdı:"...qızlbaşdan Ağa Məhəmməd 
xan ortaya çıxıb, Iran mülkünə daxil olan Iraq məmləkətini və fars 
şəhərlərini ələ keçiribdir. Onun indiki istəyi budur ki, Azərbaycan 
diyarına gedib, Araz çayını keçərək, əvvəlcədən mənim, sonra Irəvan 
xanı Məhəmməd xanın, daha sonra isə Gürcüstan üzərinə hücum edib öz 
niyyətini bu yolla həyata keçirsin. Indən belə məsləhət şövkəti 
əfəndinizindir. Sizdən rica budur ki, bizləri qoruyub, bizə kömək və 
inayətinizi əsirgəməyəsiniz. " (47)   
Qarabağ xanı bu cür manevrlərlə öz müstəqilliyini qoruyub 
saxlamağa çalışsa da Gəncə xanlığının rus qoşunları tərəfindən işğalı və 
general Sisianovun rəhbərliyi ilə yerli əhaliyə qarşı törədilmiş dəhşətli 
cinayətlər onu təcili olaraq Rusiya ilə Kürəkçay müqaviləsi bağlamağa 
məcbur etdi. 
1805 – ci ilin yazında Gəncə yaxınlığında düşərgə salmış Sisianov 
mayor Lisaneviçi Ibrahim xanın yanına göndərib ondan Rusiyanın 
təbəliyinə keçməyi tələb etdi. Gəncədə və Car – Balakəndə rusların etdiyi 
ağılasığmaz vəhşiliklər Qarabağ xanını bərk qorxutmuş və ruslarla 
ehtiyatlı davranmasına səbəb olmuşdu. Tarixçi Əhməd bəy Cavanşir 
yazır: "Bu zaman Qarabağ əyanları bir – birinə düşmən olan iki hissəyə 
bölünmüşdülər. Bu dəstələrdən biri rusların Zaqafqaziya işlərinə 
qarışmasını gözləyərək heç bir vəclə Irana tabe olmaq istəmir, digəri 
isə… Iran hökümdarını hər vasitə ilə razı salmağa çalışırdı. Şuşa şəhəri 
iranlılar üçün Zaqafqaziyanın açarı, ruslar üçün isə Iranın qapısı hesab 
edilirdi."(48) 
 43
Şah onun yanında olan Ibrahim xanın oğlu Əbülfət xanı atasına 
yardım etmək üçün beşminlik qoşunla Qarabağa göndərdi. 
1805 – ci ilin yazında Sisianov  Ibrahim xana məktub yazaraq 
Rusiya və ya Iran dövlətlərindən hansına tərəf olduğunu açıq bildirməyi 
tələb etdi. Yaşı səksəni haqlamış Ibrahim xan rusların Gəncədə 
törətdikləri vəhşilikləri bir daha gözünün qabağına gətirərək 1805 – ci il 
mayın 14 – də oğlanları Məmmədhəsən ağa, Mehdiqulu ağa, Xanlar ağa 
və digər əyanlarla Gəncənin yaxınlığında Kürəkçay sahillərində yerləşən 
Sisianovun düşərgəsinə gəldi. O, kürəkəni Şəki hakimi Səlim xanı da 
bura dəvət etdi və onlar 11 maddədən ibarət "Andlı öhdəlik" adlanan 
"Kürəkçay müqaviləsi"nə imza atdılar. 
 Bu müqavilənin 1 – ci maddəsinə  görə Qarabağ xanı Rusiya 
çarının vassalı olmağına razılıq verir və 4 – cü maddəyə görə müstəqil 
xarici siyasət hüququndan çarın xeyrinə imtina edirdi. Bundan başqa 8 – 
ci maddəyə görə çar xəzinəsinə ildə 8000 çervon bac verməyi öhdəsinə 
götürürdü. Qarabağ xanı "Kürəkçay müqaviləsi"nə məcburiyyət üzündən, 
rus qoşunlarının törətdikləri vəhşiliklərindən ehtiyat edərək imza atsa da 
bu məsələnin müasir dövrdə izahında hələ də səhvlərə yol verilməsi 
təəssüf  və təəccüb doğurur. 
Son vaxtlar Azərbaycan Respublikasının bəzi tele – kanallarında 
Azərbaycan tarixinin XVIII – XIX əsrlər dövrünə aid verilən verlişlərdə 
bəzi məsələlər ya bilərəkdən, ya də bilməməzlikdən qarışdırılır və əhaliyə 
qeyri – obyektiv məlumatlar verilir. Məsələn,  Azərbaycan xanlıqlarının 
tarixi və Kürəkçay müqaviləsi ilə bağlı 17 aprel 2005 – ci il tarixdə 
"Speys" tele – kanalı vasitəsilə nümayiş etdirilmiş verilişdə aşağıdakı bir 
sıra ciddi səhvlərə yol verilmişdir : 
1. Azərbaycan tarixinin XVIII əsrin ortaları - XIX əsrin əvvəlləri 
dövrünə  həmin dövrün və ondan əvvəlki dövrləri obyektiv təhlil 
etməklə deyil, bu günün siyasi proseslərindən doğan subyektiv 
baxışlardan yanaşılması bir sıra səhv tezislərin meydana 
gəlməsinə səbəb olmuşdur; 
2. Gəncə xanlığı ilə Qarabağ xanlığı arasında ziddiyyətlərin 
səbəblərinin açılmaması sonrakı şərhlərdə dolaşıqlığa gətirib 
çıxarmışdı. Qarabağ xanlarının fəaliyyətinə müsbət yanaşıldığı 
halda xalqın qəhəraman oğlu Cavad xanla eyni nəsildən olan, 
Gəncə xanlığının itirilmiş torpaqlarını ona qaytarmaq və 
mərkəzləşmiş dövləti bərpa etmək məqsədilə şimali Azərbaycana 
qoşun yeridən Ağa Məhəmməd Qacara yadelli kimi düşmən 
münasibəti bəslənməsi başa düşülən deyil. Fikrimizcə bu cür 
mövqe  Azərbaycan xalqının bütöv tarixinə hər hansı bir xanlığın 
mənafeyi baxımından yanaşan bəzi XVIII – XIX əsr  
tarixçilərinin mövqeyindən heç nə ilə fərqlənmir. Çox güman ki, 
 44
bu cür fikir irəli sürən şəxslər elə həmin tarixçilərin əsərlərinə 
tənqidi yanaşmadan, onların təsiri ilə bu cür fikirlər irəli sürürlər; 
3. Azərbaycanın rus, erməni və fars işğalçılarının döyüş meydanına 
çevrildiyi fikrini irəli sürərkən, səhv olaraq Ağa Məhəmməd şah 
Qacarı, Abbas Mirzəni və digər Azərbaycan xalqının qəhrəman 
oğullarına sovet dövründə vurulmuş "fars işğalçısı" damğasını 
olduğu kimi təkrar edilməsi də fikirimizcə bu cür səhv 
yanaşmanın nəticəsidir; 
4. Azərbaycan xanlarına fərqli münasibət bəslənməsi və burada 
"ögey" "doğmalığın" açıq aydın özünü büruzə verməsi fikrimizcə 
səhvdir. Bu cür münasibətin hətta hazırda Azərbaycan 
cəmiyyətində milli birliyə mane olan regionçuluq, yerlibazlığ 
hissələrindən də yarandığını etimal etmək olar; 
5.  Kürəkçay müqaviləsinin bağlanmasının əsas səbəbi kimi Rus – 
Gəncə müharibəsində rus qoşunlarının törətdikləri vəhşiliklərin 
deyil, Ibrahim  xanın Rusiyaya meyl göstərməsinin olduğunu 
qeyd etmək  kökündən səhvdir;  
6. Ibrahim xanın oğlu Əbülfət xanın  Qacarlar hakimiyyətinə meyl 
göstərməsinin və onların yanında olmasının onun anasının 
erməni olması ilə izah edilməsi fikrimizcə o vaxt gedən 
proseslərə hazırki siyasi proseslərin təsiri ilə bəsit yanaşmanın  
məhsulu kimi qəbul olunmalıdır; 
7. Verliş boyu aparıcının sürətli, tələsə - tələsə danışması, dolaşıq 
cümlələr işlətməsi, hadisələr barədə çox zaman düzgün izahlar 
verməməsi, hadisələrə münasibət bildirərkən "mənə görə", 
"bizim fikrimizcə" sözlərindən istifadə etməməsi və öz fikirlərini 
həqiqət kimi təqdim etməsi fikrimizcə səhvdir və bu da 
tamaşıçılar arasında mövzu ilə bağlı anlaşılmazlıq yaradır və s. 
Bu nöqsanları tənqid edən ayrıca məqalənin (49) çap olunması 
fikrimizcə müsbdət haldır və gələcəkdə bu cür səhvlərin aradan 
qaldırılmasına yaxından kömək göstərə bilər.  
1805 – ci ilin iyununda Abbas Mirzə on min əsgər ilə Qarabağ 
üzərinə hərəkətə başladı. Cəbrayıl yaxınlığında Lisaneviçin rus 
qoşunlarını darmadağın etdi. Onlar iki qola ayrılaraq Şuşanın 
yaxınlığındakı Ağoğlan, Əsgəran və Şahbulaq qalalarını tutdular. 
Sisianovun qoşunları Tiflisdən hərəkətə başlayarkən Abba Mirzə də öz 
qoşununu Tiflis üzərinə yolladı. Zəyəm yaxınlığındakı döyüşlərdə itiki 
verən qoşunlar Qazax sultanlığına geri çəkildilər. Abbas Mirzə onun 
yanında olan gürcü çarının oğlu Aleksandr vasitəsilə qazaxlılardan onunla 
birlikdə Tiflisə yürüş etməyi tələb etdi. Lakin onlar rusların qorxusundan 
bu tələbə müsbət cavab vermədilər və bununla da Iran qoşunlarının Tiflis 
üzərinə yürüşü Zəyəm və Qazax döyüşləri ilə pozuldu. Abbas Mirzənin 
qoşunları Dilican dərəsi istiqamətində geri çəkildi. 
 45
Bu zaman Rus qoşunlarına qarşı müqavimət göstərən Şirvan xanı 
Mustafa xanın  Lahıc yaxınlığındakı Fit dağına mövqe tutmuşdu. Lakin 
qüvələr nisbəti qeyri – bərabər olduğundan və kənardan kömək 
gəlmədiyinə görə o, 1805 – ci il dekabrın 27 – də saziş imzalamağa 
məcbur oldu. "Kürəkçay müqaviləsi"nin bəndləri bu sazişdə də təkrar 
olunur. 
Şirvan xanlığı tutulduqdan sonra ruslar Bakı üzərinə yeridilər. 1806 
– cı il avqustun 15 – də Bakı şəhəri dənizdən çox güclü top atəşinə məruz 
qaldı. Bundan sonra ruslar quruya desant çıxarsalar da Bakı əhalisinin 
qəhramanlıqla müdafiə olunması və Qubalı Şeyxəli xanın köməyə 
gəlməsi Zaslavskinin başçılığı ilə rus qoşunlarını Sarı (Sara) adasına geri 
çəkilməyə məcbur etdi. 
1806 – cı ilin yanvarında Sisianovun dəstəsi  Şamaxıdakı işləri başa 
vuraraq Bakıya yürüş etdi. Zaslavskinin komandan olduğu rus donanması 
üzvləri də sahilə çıxaraq ona qoşuldu. O, Bakının təslim edilməsi 
haqqında müqavilənin şərtlərini Hüseynqulu xana göndərdi. Müqavilənin 
şərtləri çox ağır idi. Bu sənədə görə Bakının bütün gəliri Rusiya 
xəzinəsinə verilməli, şəhər rusların idarəsi altına keçməli və qalada 1000 
– nə yaxın rus əsgəri və topları yerləşdirilməsi nəzərdə tutulurdu. 
Hüseynqulu xan Sisianova bu şərtləri qəbul edəcəyini bildirdi. Qala 
açarlarının Sisianova təhvil verilməsi fevralın 8 – nə təyin olundu. 
Mərasimdə xanın xalası oğlu Ibrahim bəy tapançadan atəş açaraq 
Sisianovu qətlə yetirdi. Bundan sonra rus qoşunları quruda hərbi 
əməliyyatdan çəkinərək, qorxu içərisində  gəmilərə doluşub su yolu ilə 
geri çəkildilər.  
1806- cı ilin iyun ayında general – feldmarşal I. V. Qudoviç 
Qafqaza baş komandan göndərildikdən sonra Rusiya – Iran müharibəsi 
yeni mərhələyə qədəm qoydu. Həmin il iyunun 22 – də Dərbənd ruslar 
tərəfindən işğal olundu. 
1806 – cı ilin yazında Abbas Mirzə 20 minlik qoşunla yenidən 
Qarabağ ərazisinə hücuma keçərək Şuşa qalasına yaxınlaşdı.  
Bu zaman Qarabağ xanlığının özünün əsgəri qüvvəsinin zəif olması, 
rusların burada yalnız bir batalyon və bir neçə yüz atlı saxlaması,  daxili 
çəkişmənin güclənməsi Abbas Mirzənin şanslarını artırırdı. Kürəkçay 
müqaviləsinə görə Ibrahim xanın varisi elan olunmuş Məmmədhəsən 
ağanın ölümü və onun yerinə Mehdiqulu ağanın (şair Xurşud Banı 
Natavanın atası) irəli sürilməsi daxili çəkişmələri gücləndirdi. 
Məmmədhəsən ağanın oğlu polkovnik Cəfərqulu ağa atasının yerinə varis 
olmaq istədiyindən əmsi Mehdiqulu ağanın varisliyini qəbul etimir və öz 
tərəfdarları ilə pozuculuq işlərini gücləndirirdi. Xanın digər oğlu Əbülfət  
bəy  isə Abbas Mirzə ilə birlikdə ruslara qarşı vuruşmaqda idi. Belə bir 
vəziyyətdə Ibrahim xanın qardaşı oğlu Mirzə Əli bəy rusların Gəncədə 
girov saxladığı oğlu Behbud bəy və qardaşı oğlu Feyzi bəylə  gizli əlaqə 
 46
yaradaraq onlarla birlikdə Abbas Mirzənin yanına qaçdılar. Tarixçi M. 
Xəzani bundan sonra bu prosesin gücləndiyini qeyd edərək yazırdı: 
"Qarabağın şöylə ümdə bəyləri dəxi Qızılbaşa gedirdilər". 
Belə gərgin vəziyyətdə Ibrahim xan Cavad xanın qatili, xalq 
arasında "dəli mayor" adını qazanmış Lisaneviçdən ehtiyat edirdi. 
Ibrahim xanın öz ailəsini Xanbağındakı evindən Şuşa qalasının iki 
verstliyinə göçürməsini Miraxur adlı bir gürcü və xanın digər düşmənləri 
Lisaneviçə xanın xəyanəti kimi çatdırdılar. "Dəli mayor" 200 rus əsgəri 
ilə qaladan çıxıb xanın evinə hücum etdi və təxminən 17 nəfəri yatdıqları 
yerdə qətlə yetirdilər. Qətlə yetirənlər arasında Ibrahim xanın özü, Tubu 
bəyim – şəkili Hüseyn xanın qızı, Hərəmi xan, Səltənət bəyim, 
Abbasqulu ağa – Fərzəni xan, Hacı Hüseynəli bəy Kəbirli, Mirzə 
Haqverdi Kəbirli, Qərvəndli Hümmət bəy Cavanşir, onun oğlu Həsənağa 
Gülməli bəy Sarıcalı Cavanşir, Mirzətağı Afşar, Əlipənah – pişxidmət, 
Hacı Həsən Əcəm oğlu Kəbirli, onun iki oğlu, Şellidən iki nəfər, iki nəfər 
Şuşalı var idi.  Rus qoşunları hətta kiçik yaşlı uşaqlara da rəhm etmədilər.  
Xanın nəslindən olan kiçik yaşlı Nəcibə və 13 yaşlı oğlan uşağı da 
qəddarlıqla qətlə yetirildi. Xanın övrəti və qızını yaralı vəziyyətə qalaya 
gətirsələr də həyatlarını xilas etmək mümkün olmadı. Xanın evindəki 
əşyalar ruslar tərəfindən qarət olundu. 
Faciə baş verən zaman  Mehdiqulu xan öz yaxınları ilə qalada idi 
və hadisədən sonra xəbər tutdu. Onu sakitləşdirmək üçün Lisaneviç 
əhalini divanxananın qarşısına yığıb  xanlığın idarəsini ona tapşırdı. 
Qətldən 15 gün keçməmiş general Nebolsin öz qoşunu ilə Əsgərana 
yaxınlaşdı və Mehdiqulu xan da öz dəstəsilə ona qoşuldu. Iyulun 15 – də 
Honaşen yaxınlığındakı yeddi saatlıq döyüşdə Abbas Mirzə rusların otuza 
qədər əsgər və zabitini məhv etdikdən sonra geri çəkilməyə məcbur oldu.  
Xanlığa iddialı olan Cəfərqulu ağanın bütün səylərinə baxmayaraq   
13 sentyabr 1806 – cı il taixili fərman ilə Mehdiqulu ağa Qarabağ xanı 
elan olundu. Bundan sonra o, qardaşı Xancan bəylə birlikdə Abbas 
Mirzənin yanına pənah apardılar. 
1806 – cı il sentyabrın 5 – də general Bulqakovun komandanlığı ilə 
rus qoşunu yenidən Bakı üzərinə hücuma keçdi. O, yerli əhaliyə 
toxunmayacağını bildirmiş və sözünə təminat məqsədilə oğlunu Bakıya 
göndərmişdi. Lakin şəhər əhalisi onun sözlərinə inanmayaraq dağlara 
çəkilmiş, xan isə əvvəl Qubaya, oradan da Irana pənah aparmışdı. 1806 – 
cı il oktyabrın 3 – də Bakı ruslar tərəfindən işğal olundu və Bakı xanlığı 
ləğv olundu. Bundan bir qədər sonra isə Quba xanlığı işğal olundu və 
Şeyxəli xan dağlara çəkildi. 
Bakı və Quba xanlığının işğalından sonra rus qoşunları Şəkidəki 
üsyanı yatırmağa göndərildi. Oktyabrın 22 – də Səlim xanın silahlı 
qüvvələri məğlub oldu və Şəki xanı da Irana pənah apardı. 
 47
1808 – ci ildə Harford Cons başda olmaqla Ingiltərə nümayəndə 
heyəti Tehrana gəldi və 1809 – cu ilin martında Ingiltərə ilə Iran arasında 
müqavilə imzalandı. Müqaviləyə görə Iran Ingiltərəyə düşmən olan 
ölkələrlə, o cümlədən Fransa və Rusiya ilə bütün əlaqələri kəsməli, 
Ingiltərə isə şaha ildə 120 min funt sterlinq (200 min tümən) yardım 
etməyi, rusiya ilə müharibə üçün silah və hərbi təlimatçılar verməyi 
öhdəsinə götürmüşdü. 
Bu zaman hərbi əməliyyatlar davam edirdi. 1808 – ci il oktyabrın 
sonunda ruslar Naxçıvanı tutdu. Lakin Irəvan yaxınlığında uğursuzluğa 
düçar olduqdan sonra Naxçıvanı da tərk edərək geri çəkildilər. Bundan 
sonra Qudoviç istefaya göndərilərək onun yerinə general Tormasov baş 
komandan təyin olundu. 
1809 – cu il avqustun ortalarında Abbas Mirzə Arazı keçərək 
Gəncə xanlığı ərazisində olan Ağbulağa yaxınlaşdı. Lakin Gəncəni geri 
ala bilməyib Irəvana çəkildi. Sentyabr ayında Lənkaranı tutsa da Qars 
padşahlığı vasitəsilə Gürcüstana hücum istənilən nəticəni vermədi.  
1810 – cu ilin aprelində Əsgəranda sülh danışıqları başlansa da 
Talış xanılığı üstündə kəskin fikir ayrılığı olduğuna görə danışıqlar heç 
bir nəticə vermədi. Həmin ilin avqustunda Türkiyə ilə Iran arasında hərbi 
ittifaqın yaranması, rusların işğal etdiyi ərazilərdə müqavimət 
hərəkatlarının güclənməsi Abbas Mirzənin qoşunlarının imkanlarını 
artırırdı. 
Rusların işğal etdiyi ərazilərdə yüksələn xalq hərəkatları Iran və 
Türkiyə dövlətlərini özlərinin təbii mütəfiqləri sayırdılar. Şəkili Səlim 
xan yerli bəylərə yazırdı: " Allahın rəhmi ilə… müzəffər Fars ordusu bir 
yandan və ildırımsaçan Türkiyə qoşunları o biri yandan oraya (Şəkiyə – 
Red.) varacaq və yağı cəsədlərindən ehram qurulacaqdır" bu məktubu 
alan bəylər 500 – ə qədər döyüşçü toplayıb ruslara qarşı güclü müqavimət 
göstərdilər. 
1810 – 1811 – ci illərdə keçmiş Gəncə xanlığı ərazisində yaşayan 
ayrumlar rus zülümünə qarşı çıxış etdilər. 1400 ayrum ailəsi rus 
zülümündən yaxa qurtarmaq üçün Gəncəbasardan köçərək Dərələyəz 
yaylağına getdilər. Burada onlar Cavad xanın Irana getmiş oğlu Uğurlu 
xanla görüşüb onun himayəsi altında Irəvan xanlığı ərazisində yerləşdilər. 
Bu zaman Səlim xanla yanaşı Qarabağ hakimi Mehdiqulu xan, 
Şirvan hakimi Mustafa xan və Quba hakimi Şeyxəli xan da Rusiyaya 
qarşı idilər. 1810 – cu ilin avqustunda xalqın köməyinə arxalanan Şeyxəli 
xan rus qoşunlarını Gilgil çayı üzərindəki döyüşdə əzdi və onlara köməyə 
gələn general Repinin qoşunlarını da geri oturtdu. Rus generalı Şeyxəli 
xanı tutub gətirən və öldürən adama 1500 çervon mükafat veriləcəyini 
elan etsə də əhali öz qəhrəman oğlunu mərdliklə müdafiə edirdi. Şirvanlı 
Mustfa xan da Quba üsyançılarına yaxından kömək göstərirdi. Lakin 
 48
Abba Mirzənin üsyançılara kömək edə bilməməsi oktyabrın 4-ü və 25 - 
də baş verən qanlı döyüşlərdə üsyançıların məğlubiyyəti ilə nəticələndi. 
1812 – ci ilin yayında Napoleonun Rusiyaya hücumu Abbas 
Mirzənin Qafqazda fəal hərbi əməliyyatları bərpa etməsinə səbəb oldu. 
Iyun ayında onun qoşunları Qarabağ ərazisinə daxil olaraq Şahbulağı 
tutdular. Bundan sonra Gəncə, Şəki xanlığı istiqamətində də hücumlarını 
genişləndirdilər. Lakin bir qədər sonra geri çəkilməyə məcbur oldular. 
1813 – cü il yanvarın 1 – də Lənkəran ruslar tərəfindən işğal olundu.  
1812 – ci il də ruslar Napoleonu məğlub etmələrinə baxmayaraq iki 
cəbhədə müharibə aparmağa imkanları yox idi. Onlar bəzi uğurlar 
qazanmalarına baxmayaraq tezliklə sülh müqaviləsi bağlanmasında 
maraqlı idilər. Iran da öz qüvvələrini bərpa etmək üçün Ingiltərənin 
vasitəçiliyi ilə sülh danışıqlarına başlamağa razı oldu. 1813 – cü il 
oktyabrın 12 – də Qarabağın Gülüstan kəndində Zeyvə çayı yaxınlığında 
11 maddədən ibarət müqavilə bağlandı.(50) Bu müqaviləni Iran tərəfdən 
şahın vəkili Mirzə Əbdülhəsən xan Şirazi, Rusiya tərəfindən isə Qafqazın 
yeni baş komandanı Ratişev imzaladılar. Gülüstan müqaviləsinin 
şərtlərinə görə Talış, Şirvan, Quba, Bakı, Gəncə, Qarabağ, Şəki xanlıqları 
Rusiyanın tərkibinə qatılırdı. Iran şərqi Gürcüstan, Qazax və Şəmşəddil 
sultanlıqlarına, həmçinin Dağıstana olan iddialarından əl çəkdiyini 
bildirdi. Xəzər dənizində donanma saxlamaq hüququ yalnız Rusiyaya 
verildi. Rus tacirləri daxili kömrük vergisindən azad edildilər. Lakin  
Iravan və Naxçıvan xanlıqları şahın hakimiyyəti altında qaldı. 
Fransız tarixçisi Jan Junior yazır: " Çarla Fətəli şahın 
müharibəsinin birinci on ili dövründə hərdən iranlılar, hərdən də çar 
qoşunları qalib  gəlirdi və o zaman 1812 – ci ilin baharında, müharibənin 
sonuncu dövründə Fətəli şah münasib şərtlərlə çarla sülh bağlaya bilərdi, 
amma bunu etmədi. Əgər o bunu etsəydi Gürcüstandan başqa heç yeri 
əldən verməzdi və Araz çayının şimalındakı digər Iran vilayətləri onun 
əlində həmişəlik qalardı." 
Fransa tədqiqatçısı Henri Brou yazmışdır ki, Ingiltərə Fransanın 
Rusiyaya həmlə etdiyini bilməsinə baxmayaraq, bu hadisəni Fətəli şaha 
çatdırmadı ki, bir hazırlıq görə bilsin.Sülh bağlamaq tələbi Fıətəli şahdan 
deyil, çar komandanı tərəfindən edildi və o, Ingilislərin vasitəçiliyi ilə 
Fətəli şahdan sülh bağlamağı tələb etdi. Əgər bu doğrudursa, çar 
komandanı Fətəli şahdan sülh istəyirdisə, sülhün şərtləri Fətəli şah üçün 
münasib olmalı idi; amma bilirik ki,Gülüstan müqaviləsində öz əksini 
tapmış bu şərtlər Irəvan və Naxçıvandan başqa  Araz çayının şimalında 
yerləşən bütün Iran ərazisi Fətəli şahın əlindən alınıb çara verildi. 
Henri Brouna görə ingilislər bu əraziləri ruslara rüşvət verdilər ki, 
onlar Hindistanı işğal etmək fikrindən daşınsınlar.(51) 
Fikrimizcə Gülüstan müqaviləsini  sovet tarixşünaslığında 
Azərbaycanın Rusiya və Iran tərəfindən iki yerə bölünməsinin başlanğıcı 
 49
kimi qiymətləndirilməsi,  işğalçı çar Rusiyası ilə Iranın eyniləşdirilməsi 
kökündən səhvdir. Əvvəllər nəşr olunmuş kitablardan fərqli olaraq 1994 – 
cü ildə nəşr olunmuş "Azərbaycan tarixi" kitabında "Gülüstan müqaviləsi 
Azərbaycanın Rusiya tərəfindən iki yerə bölünməsinin başlanğıcı oldu" 
(s.577) fikirini yenilik kimi qəbul etmək mümkün olsa da yeni nəşr 
olunan tarix kitablarında ədalətin bərpa olunduğunu demək hələ ki, 
mümkün deyil. 
Qafqazın ruslar tərəfindən işğalı ilə barışmayan Iran bu ərazilərin 
Rusiyanın əsarətindən qurtarmaq üçün əlveişli şəraitin yetişməsini 
gözləyir və müharibəyə hazırlaşırdı. Bu işdə bağlanmış müqavilə 
əsasında Ingiltərə Irana köməklik göstərir, Təbriz və digər şəhərlərdə 
silah zavodlarının tikilməsinə yardım edirdi. Iranla yanaşı Rusiyanın 
Qafqazda möhkəmləməsinin  Ingiltərə və Türkiyənin də maraqlarına zidd 
olması bu dövlətləri yaxınlaşdırırdı. 1818 – ci ildə Iran höküməti Türkiyə 
ilə danışıqlara başladı və Fətəli şah öz nümayəndəsini Sultan sarayına 
göndərdi. Rusiyanın işğal etdiyi xanlıqların müsəlman əhalisinin yoxsul 
kütlələri ilə yanaşı ali zümrəsinin əksəriyyəti də rus hərbi müstəmləkəçi 
rejiminə düşmən münasibət bəsləyirdi ki, bu da Iranın şanslarını artırırdı. 
Rusiyanın paytaxtı Peterburqda 1825 – ci ilin dekabrında baş 
vermiş dekabristlər üsyanı adlanan zədagan inqilabının xəbəri Irana 1826 
– cı ilin əvvəllərində çatdı. Şah Rusiya ilə müharibə başlaması 
məqamının yetişdiyni zənn edərək hərbi əməliyyatlara hazırlaşmağa 
başladı. 1826 – cı ilin iyununda Iranın ali müsəlman ruhaniləri Rusiyaya 
qarşı "müqəddəs müharibəyə" başlamaq haqqında qərar qəbul etdilər. 
Iyulun 13 – də Abbas Mirzənin 60 minlik ordusu Cavad xanın oğlu 
Uğurlu xan, Bakılı Hüseynqulu xan, Qarabağlı Mehdiqulu xan, Şəkili 
Səlim xanın oğlu Hüseyn xan, Şirvanlı Mustafa xan və başqaları ilə 
birlikdə Arazı keçərək  rus işğalçılarına qarşı müharibəyə başladılar. 
Əhali Abbas Mirzənin qoşunlarını və onunla gələn xanları özlərinin 
xilaskarı hesab edərək demək olar ki, bütün ərazilərdə onlara yardım edir, 
rusların əleyhinə üsyana başlayırdılar. "Ümum müsəlman üsyanının" 
genişlənməsi  çar hökümətini təşvişə salmışdı.  
Qarabağda bəylərdən ibarət silahlı dəstə ruslarla toqquşaraq, 
Yermolovun əlaltısı, müsəlman əhalinin dərin nifrətini qazanmış erməni  
R. Q. Mədatovun malikanəsini yandırdı. Şirvanda yerli əhalinin köməyi 
ilə Mustafa xan öz hakimiyyətini bərpa etdi. Bundan başqa Mirhəsən xan 
Talış, Əhməd xan Quba, Hüseyn xan Şəki əyalətində hakimiyyətlərini 
bərpa edə bildilər. 
Lakin tezliklə Rusiyanın mərkəzindən kömək alan Yermolov 
qüvələr nisbətində üstünlüyü ələ aldı. Yenidən xanlıqların əraziləri işğal 
olunmağa başladı və xanlar Irana qayıtmağa məcbur oldular. Ruslar 
üsyanları qan içində boğur, ələ keçən üsyançılara qarşı ən amansız 
tədbirlərə əl atırdılar. Quba əyalətində 1826 – 1827 – ci illərdə həbs 
 50
edilmiş 57 nəfərdən 3 xan və 7 bəy haqqında ölüm hökmü çıxarıldı, 
qalanları isə uzun müddətə həbsxanalara salındılar. Müsəlman 
əyalətlərinin rəisi fon – Krabbe Quba, Şirvan və Bakı əyalətlərinin 
komendatlarına göndərdiyi 16 dekabr 1826 – cı il tarixli təlimatda həbsə 
alınan bütün bəyləri filiz mədənlərində ağır işlərə sürgün etməyi, onların 
yetkinlik yaşına çatmış kişi övladlarını isə Həştərxana hərbi – yetim 
şöbəsinə göndərməyi qəti surətdə tapşırmışdı. Təlimatda Rusiya 
hökümətinə düşmən  mövqe tutan bütün bəylərin daşınmaz və daşınan 
əmlakı Rusiya dövlətinin xəzinəsinə verilməsi irəli sürülürdü. Buna 
uyğun olaraq Əhməd xanla Irana getmiş 342 kişinin, o cümlədən 81 bəy 
və ağanın, Bakı əyalətindən Hüseynqulu xanla getmiş 40 - dan çox bəyin, 
Qarabağ əyalətindən getmiş 43 bəy və ağanın bütün kəndlərini müsadirə 
edilməsi haqqında höküm verildi. Şirvan əyalətindən 1477 həyətdən 
ibarət 49 kənd, 125 meyvə və üzüm bağı müsadirə edilib çar xəzinəsinə 
verildi. Onlara məxsus olan 5139 baş iri buynuzlu mal, 24322 baş davar 
sürsat idarəsinin ixtiyarına verildi. Talış xanlığından Irana keçmiş bəylər 
1550 kəndli ailəsini də özləri ilə aparmışdılar. Onlara məxsus 3301 kəndli 
həyəti də xəzinənin xeyrinə müsadirə olundu. 
Rus qoşunları Irəvan və Naxçıvan xanlıqlarını işğal edib, 1827 – ci 
ilin sonlarında Araz çayını keçərək cənub torpaqlarına soxuldular. 
Bundan sonra hər iki tərəf danışıqlara başladılar. Danışıqların nəticəsində 
1828 – ci il fevralın 10 – da Təbrizdən bir qədər cənubda yerləşən 
Türkmənçay kəndində 16 maddədn ibarət Rusiya – Iran müqaviləsi 
imzalandı.  
Türkmənçay  müqaviləsi ilə II Rusiya – Iran müharibəsi başa çatdı. 
Müqaviləyə görə çar Rusiyasının qoşunları Arazdan cənubdakı 
torpaqlardan çıxarıldı. Gülüstan müqaviləsindəki torpaqlara əlavə olaraq 
yenicə işğal olunmuş Irəvan və Naxçıvan xanlıqları Rusiyanın tərkibinə 
qatıldı (III maddə). Bundan başqa Iran Rusiyaya 20 milyon gümüş rubl 
təzminat verməli idi (II maddə). Təzminat verilənə qədər zəbt edilmiş 
cənub vilayətləri Rusiyanın himayəsində qalacaqdı. Xəzər dənizində 
yalnız Rusiya hərbi donanma saxlamaq hüquq təsdiq edildi (VIII maddə). 
X maddə ticarət konsulluğunun açılmasından, XI maddə qarşılıqlı olaraq 
müharibə ilə dayandırılmış işlərin bərpasından bəhs edirdi. XII, XIV, XI 
maddələr iki ölkə arasında əhəlinin hərəkəti və başqa məsələlərə toxunur. 
XV maddə ermənilərin Irandan cənubi Qafqaza köçürülməsi ilə bağl idi. 
(52)  
Iran qoşunlarının komandanı Abbas Mirzə haqqında sovet 
tarixşünaslığında olan düşmən, saxta fikirlər şüurlarda hələ də qalsa da 
son illər nəşr olunmuş bəzi kitablar bu çatışmazlıqları müəyyən qədər 
aradan qaldırılmasına kömək edir. Fikrimizcə 15 yaşından Iran ordusuna 
rəhbərlik edərək 12 ildən artıq işğalçı çar qoşunlarına qarşı qəhrəmanlıqla 
döyüşmüş, cəsur sərkədə  Abbas Mirzəni bir şəxsiyyət kimi 13 yaşından 
 51
qızılbaşlara rəhbərlik edərək Səfəvi  kimi qüdrətli bir dövlətin əsasını 
qoymuş  I Şah Ismayılla müqayisə etmək olar. Hər bir azərbaycanlı I Şah 
Ismayılla fəxr etdiyi kimi, vətəni yadelli işğalçılardan azad etmək 
uğrunda qəhrəmanlıqla vuruşmuş Abbas Mirzə kimi şəxsiyyətlərlə də 
fəxr etməli, bu şəxsiyyətləri xatırlayarkən qürur hissi duymalıdır. 
Nasir Nəcminin "Abbas Mirzə" (yaxud "Qacar sülaləsinin 
qəhrəman, vətənərvər oğlu və onun başçılıq etdiyi Iran - Rusiya 
müharibələri", (Tehran hicri 1326-cı il, miladi 1910) kitabının 1993 – cü 
ildə  azərbaycan dilinə tərcümə olunmuşdur. Kitabın  əvvəlində deyilir: 
"Nasir Nəcmi tarixi sənədləri diqqətlə öyrənmək nəticəsində çar 
Rusiyasının, eləcə də Ingiltərə və Fransanın Yaxın və Orta Şərqdə XIX 
əsrin əvvəllərində apardıqları işğalçı siyasətinin başlıca cəhətlərini 
oxucuya çatdırır. Qafqazda çarın göstərişlərini yerinə yetirərək 
Azərbaycan xanlıqlarını bir – birinin ardınca istila və Rusiyaya ilhaq edən 
generalların – Sisianovun (milliyyətcə gürcüdür), Qudoviçin, 
Yermolovun, Mədətovun (ermənidir), Paskeviçin apardığı işğalçı və 
soyğunçu müharibələr kitabda geniş əksini tapır. Kitabın əsas məziyyəti 
ondadır ki, Abbas Mirzə istər birinci (1804 – 1813), istərsə ikinci (1826 – 
1828) Rus – Iran müharibələrində öz doğma torpaqlarını amansız 
düşməndən cəsarətlə müdafiə etməsini, yeni tipli nizami ordu yarada 
bilmək bacarığını inandırıcı dəlillərlə göstərir... Əsər heç şübhəsiz, XIX 
əsrin əvvəllərində Zaqafqaziyada baş verən siyasi, hərbi hadisələri daha 
düzgün anlamaqda oxucularımıza kömək göstərəcəkdir."  
Kitabda Abbas Mirzənin qəhrəmanlığı haqqında müəllif yazır: 
"Iran əsgərləri ölkəyə tarixi şan – şöhrət qazandıran görünməmiş 
qəhrəmanlıq, cəsarət göstərmiş, bu müddət ərzində,Qacar sülaləsinin 
qoxmaz, igid oğlu Abbas Mirzənin başçılığı altında bütün çətinliklərə 
dözərək, çarın gündən – günə artan qoşunlarına qarşı müqavimət 
göstərmiş, hətta bu müharibələrdəki bəzi döyüşlərdə heyrətləndirici 
naliyyətlər əldə etmiş və düşmən qüvvələrinə güclü zərbələr endirmişlər. 
Abbas Mirzə vətənin istiqlaliyyətini və bütövlüyünü hədələmək 
məqsədilə aparılan döyüşlərdə tərifəlayiq qəhrəmanlıqlar 
göstərmişdir"(53)  
Jan Juniorun 2004 – cü ildə Azərbaycan dilində nəşr olunmuş  
"Unudulmuş qəhrəmanlar" kitabı XIX əsrin əvvələrində Iran və cənubi 
Qafqazda baş vermiş hadisələrin obyektiv öyrənilməsində mühüm 
əhəmiyyətə malikdir. Iran Islam Respublikasının Azərbaycan 
Respublikasındakı sabiq səfiri Əhəd Qəzayi  kitaba yazdığı ön sözdə 
Abbas Mirzə haqqında demişdir: "Böyük ruh gücünə malik olan bir 
qoşun toplamış və bu qoşuna rəhbərlik edən qədim Təbrizin becərdiyi və 
Azərbaycanın qeyrətli oğlu Abbas Mirzə idi. Abbas Mirzə Iranın vəliəhdi 
olmaqla yanaşı həm də döyüşə rəhbərlik edirdi… Istər Abbas Mirzə, 
istərsə onun başqa sərkərdələrinin qəhrəmanlıqları tarixin səhifələrində 
 52
həkk olunmuşdur və insan bunları oxuduqca qızılbaşları, Şah Ismayılı 
xatirələrdə canlandırır və görür ki, bu torpağın necə oğulları varmış". 
Abbas Mirzə ağıllı, cəsarətli sərkərdə olmaqla yanaşı, həm də 
dövrünün qabaqcıl ziyalılarından idi. O, fransız dilini gözəl bildiyindən 
dünyanın müxtəlif ərazilərində, o cümlədən Avropada baş verən hadisələr 
haqqında dərin biliyə malik idi. Onun elmi, mədəni, iqtisadi və hərbi  
sahələrdə apardığı islahatlar Iranın inkişafına yaxından kömək etmişdir. 
Irana ilk mətbəəni gətirən də o olmuşdu. Abbas Mirzə Avropa dillərindən 
fars dilinə kitab tərcümə edən birinci şəxsdir. O ilk dəfə olaraq Jan – Jak 
Rusonun Fransa inqilabında mühüm rolu olmuş "Kontra – sosial" əsərini 
fransız dilindən tərcümə etmişdir. Fətəli şahın mətbəədə yalnız dini 
kitablar çap edilməsi ilə bağlı gösərişi olmasına baxmayaraq, onun səyi 
ilə bir neçə tarixi kitab da çap olunmuşdur. Abbas Mirzə həmçinin fransız 
mənbələri əsasında Rusiyanın tarix və coğrafiyasını da dərindən 
öyrənmişdi. O, I Pyoturun dövründən XIX əsrin əvvəllərinə kimi 
Rusiyanın daxili və xarici siyasətini bütün incəliklərinə qədər öyrənmiş 
və təhlillər aparmışdı ki, bu da sonrakı çətin proseslərdən baş çıxarmaqda 
ona yaxından köməklik etmişdi.  
Abbas Mirzənin Fransanın Irandakı səfiri Joberə dedikləri fikirlər 
onun dövrünün qabaqcıl ziyalısı olmasını bir daha sübut edir. O demişdi: 
"Böyük Pyotr Rusiyada hakimiyyət taxtından düşüb sənət öyrənmək üçün 
Avropaya getdi. Mən də əgər bacarsaydım səltənət taxtından düşər və 
Avropaya gedərdim ki, orada yeni elmləri və sənətkarlığı öyrənəm, Irana 
qayıdam və öyrəndiklərimi burada tətbiq edəm. Lakin atam mənə elə bir 
vəzifə tapşırıb ki, onu tərk edə bilmərəm və öhdəmə qoyulan iş başa 
çatanacan gərək burada qalam. Lakin mən öz əvəzimə elm və sənət 
öyrənmək üçün başqalarını Avropaya göndərəcəyəm." (54) 
Jober Abbas Mirzə haqqında Parisdə çıxan "Klub" qəzetində bir 
neçə məqalə dərc etdirərək onu oxuculara dövrünün qabaqcıl şəxsiyyəti kimi 
təqdim etmiş, onun müsbət cəhətləri ilə yanaşı, çatışmazlıqlarını da 
göstərmişdi. 
XIX əsrin əvvəllərində baş vermiş I və II Rus – Iran müharibələri 
zamanı Rusiyanın işğalçı siyasətinin həyata keçirilməsində ordu ilə yanaşı 
diplomatlar da yaxından iştirak etmişlər ki, bunlardan da biri A. S. 
Qirboyedov idi. O, "Türkmənçay" müqaviləsinin hazırlanmasında, 
təsdiqində və həyata keçirilməsində  mühüm rol oynamışdır. Tanınmış rus 
yazıçısı və diplomatı olan bu şəxs cənubi Qafqazın Rusiya tərəfindən 
işğalında, etmənilərin Azərbaycan ərazisinə köçürülməsində  aparıcı rol 
oynamaqla yerli müsəlman əhalisinin nifrətini qazanmış  və nəticədə öz 
cinayətkar əməllərinin  qurbanı olmuşdur. 
Qribayedov 1828 – ci ilin avqustunda  özünün yol xatirələrində 
"bədbəxt həmvətənlərinin, yəni ermənilərin yolunda başını qoymağa hazır 
olduğunu" yazmışdı. Tiflisdəki mənzili erməni bazarında yerləşən, erməni 
 53
general Mədətovla dostluq edən Qirbayedov ömrünün son iki ilində 30 – dan 
artıq erməni ilə yaxın təmasda olmuş, müsəlman əhaliyə qarşı müxtəlif 
planlar hazırlamışdı.  
Bəzi rus diplomatları "Türkmənçay" müqaviləsindən sonra Irandan 
müharibə xərclərinin alınmasını prioritet məsələ hesab etsələr də, 
Qirbayedov  onlardan fərqli olaraq ermənilərin işğal olunmuş Azərbaycan 
torpaqlarında yerləşdirilməsini daha vacib hesab edirdi. Erməniləri Iranla 
həmsərhəd əyalətlərə köçürülməklə Rusiya bu ərazilərdə özünə etibarlı canlı 
dayaqlar yaratmaq və etibar etmədiyi müsəlman əhalisinin yaşadığı 
Naxçıvan, Irəvan və Qarabağda etnik vəziyyəti kökündən dəyişmək istəyirdi. 
1828 – ci ildə çar qoşunları Təbrizi işğal etdikdən sonra məhz 
Qirboyedovun təşəbbüsü ilə "Tutulmuş əyalətin idarə edilməsi haqqında 
əsasnamə" tərtib edilmişdir. 
A. S. Qirboyedov təkcə cənubi Qafqazda və Iranda deyil, Yaxın və Orta 
şərqdə Rusiyanın mövqelərinin möhkəmlətmək üçün dəridən qabıqdan 
çıxırdı. Onun tərtib etdiyi "Təlimat layihəsi" də bu məqsədlərə xidmət edirdi. 
A. S. Qirboyedov Cənubi Qafqazın zəngin yeraltı və yerüstü sərvətlərini 
Rusiya müstəmləkiçilərinin malı etmək məqsədilə 1827 – ci ildə Tiflisdə 
Rusiya – Zaqafqaziya kompaniyası yaradılması haqqında  təkliflər vermiş və 
bu işə Rusiyanın tanınmış iş adamlarını, sahibkarları cəlb etmişdir. 
Gələcəkdə tanınmış gürcü və erməni iş adamlarının da bura cəlb olunması 
nəzərdə tutulmuşdur. Bu layihədə yerli müsəlman iş adamlarının nəzərə 
alınmaması onun həmin əhaliyə qarşı düşmən mövqeyindən irəli gəlirdi.  
Rusiya Iranla Türkiyə arasında olan ziddiyyətləri qızışdıraraq bundan öz 
mənafeyi üçün istifadə etməyə çalışır,  iki müsəlman dövləti bir – birinə 
qarşı qoymaqla hər ikisini zəiflətmək və işğalçı niyyətlərini reallaşdırmaq 
istəyirdi. Bu təcavüzkar siyasətin də həyata keçirilməsinin əsas 
ideoloqlarında biri A. S. Qirboyedov idi. 1828 – ci ilin yazında başlamış 
Rusiya – Türkiyə müharibəsində çar ordusunun qələbəsini təmin etmək  
üçün "Türkmənçay" müqaviləsinin şərtlərinin yerinə yetirilməsi mühüm 
əhəmiyyət kəsb edirdi. Bu zaman Iran ərazisində olan 25 minlik rus 
ordusudan Türkiyəyə qarşı istifadə etmək üçün A. S. Qirboyedov öz 
fəaliyyətini daha da genişləndirirdi. 
Rusiyanın əksinə olaraq Ingiltərə isə Iranla Türkiyə arasında 
ziddiyyətlərin aradan qaldırılmasına çalışır və bu dövlətlərin gücündən 
Rusiyaya qarşı istifadə etməyi planlaşdırırdı.  
Tükmənçay sazişi bağlandıqdan sonra  I Nikolayın göstərişi ilə Senat 
1828 – ci il aprelin 25 - də Tehranda "səlahiyyətli nazir", Təbrizdə baş 
konsulluq açılması barədə qərar verdi. Elə həmin vaxt A. S. Qirboyedovun  
Irana səlahiyyətli səfir təyin edilməsi çarın və Rusiyanın yüksək diplomatik 
dairələrinin bu şəxsə necə yüksək etimad göstərdiklərinin sübut edir. O, 
özündən əvvəl və özündən sonra Iranda səfir olmuş bütün rus 
diplomatlarından yeli əhaliyə düşmən münasibəti və ermənipərəsliyi ilə 
 54
fərqlənmişdi.  Lakin rus və sovet tarixşünaslığında, həmçinin müasir rus 
tarixşünaslığında akademik M. Neçkinanın  belə bir yanlış fikri müdafiə 
olunur ki, guya A. S. Qirboyedov dekabristlərin tərəfdarı olduğu üçün çar 
onu Peterburqdan uzaqlaşdırmaq üçün bu vəzifəyə təyin etmişdir. Lakin 
faktlar bu fikirləri təkzib edir. Onun Irana səfir təyin edilməsinin əsas səbəbi 
çara sədqətlə qulluq etməsi və işğalçılıq siyasətinin həyata keçirilməsində bir 
diplomat kimi canfəşanlıq göstərməsi idi. 
A. S. Qirboyedova öz ölkəsində  müsbət yanaşılması həm bir  diplomat 
kimi çar Rusiyası hüdudlarının genişləndirilməsi prosesindəki rolu, həm də 
yazıçı olması ilə əlaqədardır. Indinin özündə də çox az rus ziyalısı tapılar ki, 
Rusiyanın tarixən yeritdiyi işğaçı siyasətə mənfi münasibət bəsləsin. Deməli 
Qirboyedova Rusiya vətəndaşlarının gözü ilə deyil, işğala məruz qalmış, 
təcavüz nəticəsində faciələrə düçar olmuş xalqların gözü ilə baxmaq daha 
düzgün olardı. 
Səfir təyin olunan kimi A. S. Qirboyedov  səlahiyyətlərindən sui – 
istifadə etmək, özünü mütləq hakimi kimi aparmağa başlamışdı ki, bu da 
onun  və köməkçilərinin faciəsi ilə nəticələnmişdi.  "Səlahiyyətli nazir" təyin 
olunan kimi o, 40 nəfərlə əvvəl Təbrizə Azərbaycan hakimi Abbas Mirzənin 
sarayına, daha sonra isə Tehrana yollandı. Onun bilavasitə göstərişilə "böyük 
elçiliyin əməkdaşları" Türkmənçay müqaviləsinin 13 və 15 - ci maddələrinə 
istinad edərək xristian əsrləri qurtarmaq, erməniləri yubanmadan  işğal 
olunmuş Azərbaycan torpaqlarına köçürmək  bəhanəsilə Iran vətəndaşlarının 
daxili işlərinə qarışır, istədikləri evə girərək vəhşiliklər edirdilər. Qəzvin 
şəhərində ruslar bir seyidin evinə soxularaq, onun islam dinini qəbul etmiş 
milliyyətcə alman olan kəbinli arvadını zorla özləri ilə aparmaq istəmişlər. 
Qadının kəskin etirazından və əhalinin qəzəbindən çəkinərək sonradan onu 
öz evinə buraxmağa məcbur olmuşlar. 
A. S. Qirboyedov ermənipərəst siyasət yeritməklə yerli müsəlman  
əhaliyə həm maddi, həm də mənəvi zərbələr vurmuşdur.  Orta Şərqdə çox 
zəngin kitabxana sayılan, Şah Ismayılın oğlu Şah Təhmasibin və xüsusilə 
nəvəsi Şah Abbasın qayğısı ilə qədim dövrün bütün qiymətli əlyazmalarının 
toplandığı Ərdəbil Darülirşad ("Haqq evi"), Şeyx Səfiəddin kitabxanası 
Qribayedovun  başçılığı ilə qarət edilərək, üzünü çıxarmaq bəhanəsi ilə 
Rusiyaya göndərilmişdir. Burada toplanmış əlyazmaların bir hissəsi 
parqament üzərində, digərləri kağız üzərində münatür boya sənətinin inciləri 
olan şəkillərlə bəzənmiş  nadir sənət əsərləri idi. Tiflisdə Abbasqulu Ağa 
Bakıxanov çox böyük dəyəri olan 166 əlyazmanın ilk kataloqunu 
hazırladıqdan sonra bu sənət inciləri Peterburqa göndərilmiş və indi də orada 
saxlanılmaqdadır. Bundan başqa qənimət kimi Peterburqa göndərilən əşyalar 
içərisində Abbas Mirzənin taxtı, Iranlı ustaların əli ilə tökülmüş 7 top və 
Abbas Mirzənin döyüş şücaətlərini təsvir edən iki rəngkarlıq əsəri də var idi.  
1829 – cu il yanvarın 12- də Tehrana yetişən A. S. Qirboyedov və 
köməkçiləri burada da özlərini ləyaqətsiz aparmış, diplomatik normaları 
 55
kobud surətdə pozmuşlar. Onlar kazaklarla birlikdə sərxoş vəziyyətdə bazar 
və küçələrdə hay – küyü salır, "xristian əsiri" axtarmaq bəhanəsi ilə  evlərə 
soxulurdular. Bundan başqa Qirbayedovun şaha qarşı saymazayana, dikbaş 
davranması, şah hərəmxanasının başçısı erməni Mirzə Yaqubu (Markaryanı) 
öz himayəsinə götürməsi, baş vəzir Allahyar xanın evindən iki erməni 
qadınını sorğu aparmaq adı ilə səfirliyə gətirərək hətta şahın da xahişini rədd 
edərək geri qaytarmaması və digər hərəkətlər şəhər əhalisinin hiddətinə 
səbəb olmuşdur. Bütün bunlar onun faciəsi ilə nəticələnmişdir. 
Tehranın ruhani başçısının çağrışı ilə yüz mindən artıq əhali Qirbayodov 
və onun dəstəsinin gizləndiyi səfirlik binası qarşısına toplaşdı. Qibayedovun 
əmri ilə gözətçilər dinc əhaliyə atəş açdı və bunun nəticəsində çoxlu sayda 
insan yaralanandı. Rusların atəşi ilə 14 yaşlı bir uşağın ölümü isə əhalinin 
səbr kasasını daşdırdı. Onlar binaya daxil olaraq Qribayedovu və  53 nəfər 
səfarətxan sakinini (onların 15 nəfəri erməni idi) öldürdülər. Qirbayedovun 
və digər iki rusun cəsədi üç gün paytaxt küçələrində atlara bağlyayaraq 
sürüdüldü və yalnız  dördücü günü bir neçə erməni şəhərin kənarına tulanmış 
cəsədləri götürdülər. 
Beləliklə Rusiyaın cənubi Qafqazda, o cümlədən Azərbaycanda 
təcavüzkar siyasətin ideolqu olan A. S. Qirboyedov öz cinayətkar 
əməllərinin qurbanı oldu. Azərbaycan xalqına qarşı müxtəlif dövrlərdə 
cinayətlər etmiş şəxslər gec – tez öz layiqli cəzalarını alırlar. XIX əsrin 
əvvəllərində Qribayedovun, XX əsrin axırlarında  Polyaniçkonun, 
Strovoytova və başqalarının faciəsi çoxları üçün ibrət dərsi olmalıdır.(55)        
                    
                         Çar Rusiyası zülmünə qarşı üsyanlar 
 
Çar Rusiyasının ağır ictimai və müstəmləkə zülmü, komendant üsul-
idarəsi, məmurların vəzifədən sui - istifadə etməsi XIX əsrin birinci yarsında 
Azərbaycanın bir çox ərazilərində üsyanların baş verməsinə səbəb oldu. 
Bunlardan 1830 – cu ilin mayında Güney Dağstan müridlərinin başçısı Şeyx 
Şabanın üsyana çağrışı ilə başlamış Car – Balakən üsyanını, 1831 – ci ilin 
martın 5 – də başlamış Mirhəsən xanın başçılıq etdiyi Talış üsyanını və  
1837- ci il Quba üsyanını göstərmək olar. Bu üsyanlar içərisində ən güclüsü 
Quba üsyanı olmuşdu. 
 Həmin ildə Rusiyanın Varşavadakı atlı alayı üçün Quba əyalətindən atlı 
əsgərlər toplaması haqqında baş komandanın əmri qubalıların səbr kasasını 
daşdırdı. Başqa əyalətlərdə bir atlının təchizatı yerli əhalinin hesabına 130 - 
150 manata başa gəlirdisə, Quba əhalisindən bunun üçün 350 manat tələb 
olunurdu. Bundan başqa XIX əsrin 30 - cu illərin əvvəllərindən əyaləti idarə 
edən komendant, polkovnik Gimbutun özbaşınalığı əhalini 
hiddətləndirmişdi. Dağlıq Yuxarıbaş mahalı süvari göndərməkdən imtina 
etdilər. 1837 – ci ilin avqustunda üsyan başladı və tezliklə  bütün əyaləti 
bürüdü. Üsyançılar dağlıların azadlıq hərəkatının başçısı Şeyx Şamil ilə də 
 56
əlaqə yaratmış və ona məktubla müraciət etmişlər. Şeyx Şamil də Qubalılara 
cavab göndərərək rus qoşunlarına qarşı döyüşlərə onları ruhlandırmışdı. 
Üsyançılar Quba əhalisinin çar ordusuna süvarilər verməkdən azad 
edilməsini, dövlət vergilərini azaldılmasını, komendant Gimbutun vəzifədən 
götürülməsini və iki mahal naibinin vəzifədən kənar edilərək əyalətdən 
sürgün olunmasını tələb edirdilər. Üsyanın genişlənməsindən qoxuya düşən 
hakimiyyət orqanları Gimbutu və iki mahal naibinin vəzifədən azad edib 
əyalətdən uzaqlaşdırdılar. Lakin üsyançıların əsas tələbi yerinə 
yetirilmədiyinə görə mübarizə daha da şiddətləndi. Üsyanın ikinci mərhələsi 
avqust ayında üç dağ mahalında başladı. Kəndli Yarəlinin başçılıq etdiyi 
üsyançılar 50 nəfərlik qoşun dəstəsini əsir alaraq tərkisilah etdilər. Avqustun 
22 - də üsyançılar Xudat məntəqəsini tutdular. Üsyan əyalətin 14 mahalından 
Buduq mahalı istisna olmaqla 13 - nə yayılmışdı. Üsyanın başçısı Xuluq 
kəndxudası Hacı Məhəmməd idi. Kəndlilər onu xan elan etmişdilər. 
Avqustun 30 - da üsyançıların 12 minlik ordusu Quba qalasını mühasirəyə 
aldı. Qalada rusların cəmi 600 nəfərdən ibarət kiçik qarnizonu olmasına 
baxmayraq nədənsə üsyançılar qalaya hücum etmək üçün bu əlverişli 
məqamdan istifadə etməyərək bir müddət gözləməyə üstünlük verdilər. 
Sentyabrın  dördündən beşinə keçən gecə hər biri dörd min nəfərdən ibarət 
iki dəstə qalaya hücuma keçdi. Üçüncü dəstəyə düşmənə arxadan zərbə 
endirmək tapşırığı almış Hacı Məhəmmədin yaxın köməkçisi Yarəli başçılıq 
edirdi. Şəhər əhalisinin köməkliyi ilə Yarəli şəhərə daxil oldu. Lakin güclü 
müqavimətə rast gələn üsyançılar şəhəri tərk etməyə məcbur oldular. Çar 
Dağıstan feodalı Məmməd Mirzənin qardaşı Harun bəyin başçılıq etdiyi 
silahlı dəstəni və Şirvan komendantının təşəbbüsü ilə 1000 nəfərlik milis 
dəstəsini üsyançılara qarşı göndərdi. Onlar Quba əyalətinə gələrək yerli 
əhalini qarət etməyə başladılar. Bu xəbər üsyançılar arasında ruh 
düşkünlüyünə səbəb oldu. Sentyabrın 11- də Hacı Məmməd üsyançıları 
evlərinə buraxdı, özü isə Dağıstana getdi. Yarəli isə dağlara çəkildi. 
Quba üsyanı digər kəndli üsyanları kimi kortəbii, dağınıq, qeyri–
mütəşəkkil və məhdud xarakter daşıdığına görə məğlub oldu. Buna 
baxmayaraq bu üsyanın sonrakı proseslərin gedişinə mühüm təsir göstərdi. 
Üsyan 1840 - cı ildə Zaqafqaziyada inzibati - məhkəmə islahatı keçirilməsi 
üçün əsas səbəblərdən biri oldu.(56)  
Sovet dövründə Azərbaycan məktəblərində Rus – Iran müharibələrinin 
səbəbləri və bu müharibədə iştirak edən tərəflərin məqsədləri şagird və 
tələbələrə tamamilə yanlış izah olunurdu. Hətta daim belə bir fikir təbliğ 
olunurdu ki, "Rusiyanın məqsədi bu ərazidə yaşayan əhaliyə firavanlıq 
gətirmək, onların xahişi ilə bu əraziləri Rusiyayaya birləşməsinə kömək 
göstərmək, Iranın məqsədi isə təcavüzkarlıq, işğalçılıq idi. Guya rus 
qoşunları müharibənin gedişində yerli əhalidən taxıl və digər ərzaq 
məhsullarını pulla alır, Iran əsgərləri isə bu məhsulları zor gücünə əldə 
edirdilər." Lakin hətta rus mənbələrinin özünün verdiyi faktlar bunun 
 57
tamamilə yanlış olduğunu sübut edir. Məsələn, rus tarixçisi Ivanenko 
Azərbaycanda xanlıqlar dövründə olan mütərəqqi müsəlman vergilərindən 
yazır. Sonra isə kinayəli bir tərzdə rus komendantları ilə xanlar arasında fərqi 
izah edir: " Xanlıq dövründə qadınlara bədən cəzası verilməzdi. Rus 
komendatları kişilərlə birlikdə qadınları da qırmancla döyürdülər". 
1829 – cu ildə Cənubi Qafqazı təftiş etmək üçün göndərilən senator 
Meçnikov və Kutaysov yoxlamanın nəticəsini raportlarında belə şərh 
etmişlər: "Yüz minlərlə xalqın hüququ, namusu və mülkü komendatların 
kefinə tabedir. Xanlar dövründə  vergi toplananda və ya başqa 
mükəlləfiyyətlər istəniləndə mahaldakı adət və ənənə, ictimai vəziyyət və 
mülahizələrə əməl olunduğu halda, komendantlar bu məsələdə kar və 
kordurlar" Həmin senatorlar Tiflisdən o dövrdə Rusiya imperiyasının ədliyyə 
naziri D. B. Daşkova göndərdikləri raportda yazırdılar: " Bu  vaxta qədər 
topladığımız məlumatdan aydın olur ki, bilavasitə Gürcüstan ərazisində hər 
cür pislik, rəzalət, həddini aşaraq son dərəcəyə gəlib çatmışdır. Müsəlman 
vilayətlərindəki idarəyə gəlincə, burada idarə edənlərin zülmü ilə idarə 
olunanların məzlumluğu təsəvvür olunmaz dərəcədə faciəli şəkil almışdır. 
Insan ləyaqəti tapdalanmış, ədalət tamamilə unudulmuş, qanunsuzluq, 
cinayət, qərəzçilik, rəislərin özbaşınalığı höküm sürür".(57)   
Türkmənçay müqaviləsindən sonra Rusiya imperiyası sərhədlərini 
genişləndirmək və möhkəmləndirmək üçün çar Rusiyası köçürmə 
siyasətindən istifadə etməyə başladı. Azərbaycana rus kəndliləri ilə yanaşı 
ermənilər və digər xristian əhali də mərhələ – mərhələ köçürülürdü. 
Türkmənçay müqaviləsindən sonra ilk üç ay yarım  ərzində o taydan 1,2 min 
erməni Irəvan, Naxçıvan və ən çox Qarabağ xanlığına köçürülmüşdü. 
Rus tarixçisi N. Şavrov köçürmə siyasəti haqqında yazırdı: " Biz 
müstəmləkəçilik fəaliyyətinə Güney Qafqazda rus əhalisini deyil, bizə yad 
olan xalqların… yerləşdirilməsindən başladıq… savaşdan sonra iki il içində, 
1828 – ci ildən 1830 – cu ilə kimi biz Güney Qafqaza Irandan 40 mindən 
çox, Türkiyədən 84 mindən çox erməni köçürmüş və onları erməni əhalisinin 
azlıqda olduğu Yelizavetepol (Gəncə) və Irəvan quberniyalarında ən yaxşı 
xəzinə torpaqlarında… yerləşdirmişik…. Yelzavetopol quberniyasının dağlıq 
hissəsi (indiki Dağlıq Qarabağ) və Göycə gölünün sahilində həmin ermənilər 
yurd saldı. Qeri - rəsmi köçənlərlə birlikdə köçüb gələnlərin ümumi sayı 200 
mini ötüb keçdi. Bu köçürmə nəticəsində XX yüzilliyin əvvəllərində cənubi 
Qafqazda yaşayan 1, 3 milyon erməninin bir milyondan çoxu diyarın köklü 
sakinləri olmayıb bizim tərəfimizdən məskunlaşdırılmışdı." (58) 
Rusiyadan köçürülən ruslar əsasən çardan və kilsədən  narazı olan, ayrıca 
dini təriqdə birləşən torpaqsız kəndlilər idilər. Məsələn, Rusiyadan 
Azərbaycana köçürülən içərisində molokanlar adlananlar rus kəndliləri 
çoxluq təşkil edirdi. Onlar  öz təriqətlərini süd ( rusca "moloko"- təriqət adını 
buradan götüurmüşdür. M.Z.) kimi  təmiz şesab edərək provoslav kilsəsinə 
qarşı çıxırdılar. Bundan başqa onlar torpaqsız olduqlarına görə çardan da 
 58
narazı idilər. Çar bu əhalini Azərbaycana köçürməklə həm Rusiyanın 
daxilindəki narazılığı qismən aradan qaldırır, həm Azərbaycanda rus 
kəndlilərinə torpaqlar verməklə özünə dayaqlar yaradır, həm də ruslaşma 
siyasətini həyata keçirirdi.  
XIX əsrin axırı – XX əsrin əvvəllərində Bakıda və Azərbaycanın digər 
ərazilərində kapitalizmin inkişafı bir çox ərazilərdən, o cümlədən Rusiyadan 
işsizlər ordusunun buraya axışmasına səbəb oldu. Bakını  XX əsrin 
əvvələrində çoxmillətli şəhərə çevrildiyinə görə bəzən onu "dünya 
proletariatının sərgisi" də adlandırırdılar. Işsizlərin Azərbaycanın sənaye 
müəssisələrinə gəlməsi ilə yanaşı bu zaman rus kəndlilərinin də köçürülməsi 
prosesi davam edirdi.  
Tarixi mənbələrdə qeyd olunur ki, "Çarizmin müstəmləkəçi köçürmə 
siyasəti Azərbaycan kəndlilərinin bir hissəsinin torpaqsızlaşmasına səbəb 
olurdu. 1911 – ci ilin yazında Muğanda, Cavad qəzasının ərazisində 
Rusiyadan köçürülmüş 1000 – dən artıq kəndli sakin edildi. Onlara pambıq 
əkmək üçün 5 min desyatin torpaq ayrılmışdı."(59) 
Rus kəndlilərinin köçürülməsi  Azərbaycanda yer adlarının bir çoxu 
dəyişdirilməsinə səbəğb oldu. Nasıllının (indiki Cəlilabad) adı dəyişdirilərək 
Astraxanbazar, Qalaqainin adı Petropavlovski qoyuldu. Yeni rus kəndləri 
Muğanda Pokrovka, Andreyevka, Arxangelovka, Avazovka, Karyagin, 
Puşkin, Prişib, Ismayıllıda Ivanovka, Gədəbəydə Saratovka və digər 
ərazilərdə bunlara oxşar çoxlu rus kəndləri yaratdılar. 1913 – cü ildə 
Muğanda köçürülmüş rus kəndlilərinin  40 – dan çox yaşayış məskəni 
salınmışdır.  
Rusların Azərbaycana köçürülməsi siyasəti sovet hakimiyyəti illərində də 
davam etmişdir. XX əsrin 20 – ci illərində  AK(b)P daxilində Moskvanın 
Azərbaycanın daxili işlərinə qarışmasına, Rusiyadan gətirilmiş köçkünlərin 
respublikada məskunlaşmasına, dövlət idarələrinin ruslaşdırılmasına və s. 
qarşı çıxanlar arasında hətta rəhbər kommunistlər də var idi ki, bunlardan 
biri də Ə. Xanbudaqov idi. M. Ə. Rəsulzadə onun fəaliyyəti haqqında belə 
yazmışdı: "Biz Moskvanın Azərbaycana müdaxiləsinə qarşı səslərini 
yüksəltmiş bulunan Xanbudaqovları unutmamalıyız".(60) 
Azərbaycana Böyük Vətən müharibəsi dövründə Rusiyanın işğal 
təhlükəsi  altında olun ərazilərindən əhali köçürülmüş və sonradan onların 
bir hissəsi geri qayıtmayaraq buranı özlərinə vətən seçmişlər. 
Müharibədən sonra Azərbaycanın yeni yaradılan sənaye mərkəzlərinə 
kömək adı ilə Rusiyanın müxtəlif ərazilərində əhalinin, xüsusilə məcburi 
əməyə məhkum edilmiş məhbusların köçürülməsi çox böyük miqyas 
almışdır. Bu barədə amerika alimi  Kolars yazırdı: "Azərbaycanda  rus 
müstəmləkəçiliyi... davam edəcəkdir, ona görə ki, sənaye Bakıdan başqa 
yerlərə: Kirovabada - qədim Gəncəyə, Daşkəsənə, Mingəçevirə, Sumqayıta 
keçirilmişdir. Daşkəsənin ilk mədənçiləri Ukraynadan gəlmişdir. Sumqayıt 
 59
inşaatçıları Xarkovdan, Moskvadan, Leninqraddan və Çelyabinskdən 
çağırılmışlar."  
Əslən azərbaycanlı, Türkiyədə yaşamış H. Baykara isə göçürülmə siyasəti 
barədə belə demişdir: "Rusiyadan Azərbaycana rus kəndlisini zorla 
köçürmək yetməyirmiş kimi, Azərbaycanda tikilən hər bir fabrikaya minlərlə 
rus ailələri ilə birlikdə köçürülməkdədir. Buna da Azərbaycanda sənaye 
yüksəlişi adı verilir." (61) 
Azərbaycan Resrpublikası 18 oktyabr 1991 – ci ildə öz dövlət 
müstəqilliyini bərpa etdikdən sonra, 1992 – ci ildə rus qoşunları ölkə 
ərazisindən çıxarıldı. Hazırda Azərbaycan Respublikası  yaxın qonşuları olan 
Iran, Türkiyə, Rusiya və Gürcüstanla səmərəli əməkdaşlıq edir. Lakin 
Azərbaycan ərazisinin 20 % - i erməni işğalı altında olması, istər – istəməz 
Azərbaycan – Rusiya münasibətlərinə də mənfi təsir göstərir.  Fikirmizcə 
problemin tezliklə həll olunması cənubi Qafqazda südhün bərqərar 
olmasında yaxından köməklik göstərə bilər. Bu prosesdə Azərbaycanın 
haqqını müdafiə edən Islam Konfransı ölkələrinin imkanlarından da səmərəli 
istifadə olunmalıdır. 
 
 
                                                
 
 
                                                 Nəticə 
 
Aparılmış araşdırmalar göstərir ki, müştərək tarixin müxtəlif 
dövrlərinin obyektiv tədqiqi üçün hələ çox işlər görülməlidir. Miladdan 
əvvəl qədim dövlətlərdən tutmuş, Sasanilər, Şirvanşahlar, Sacilər, 
Salarilər, Şəddadilər, Atabəylər, Qaraqoyunlu, Ağqoyunlu, Səvəfi və 
digər  dölətlərin tarixinin yenidən tədqiqi müştərək tarixin bizə məlum 
olmayan və ya bu vaxta qədər saxtalaşdırılmış qaraqlıq səhifələrin 
üzərinə işıq sala bilər.     
Azərbaycan xalqının mənşəyi, yəni etnogenezi ilə bağlı elmdə hələ də 
ziddiyyətlərin olması bir sıra məsələlərlə yanaşı həm də müştərək tarixin 
obyektiv tədqiqinə mane olur. Bir qrup tarixçilər  Azərbaycanda türk 
tayfalarının yerli olmasını və sonradan bu ərazlərə gəlmiş oxşar tayfalarla 
qaynayıb qarışaraq Azərbaycan xalqını əmələ gətirməsini iddia edirlər. 
Digərləri isə iddia edirlər ki, türk tayfaları yerli olmayıb, bu ərazilərə 
gəlmədi. Onların bu ərazilərə gələrək yerli əhalini asimliyasiya etmək 
hesabına xalq formalaşmışdır.  
Bu cür ziddiyyətli fikirlərlə yanaşı Azərbaycan xalqının soy kökünü 
yalnız bir  etnosa bağlamaq cəhdləri də vəziyyəti mürəkkəbləşdirir. 
Etnogenez və tarix haqqında obyektiv - elmi yazılarda göstərildiyi kimi, 
mütləq mənada avtoxon xalq yoxdur, müasir xalqların əksəriyyətinin 
 60
əcdadları tarixin müəyyən mərhələsində müxtəlif səbəblərdən bir yerdən 
başqa yerə köçmüşlər. Azərbaycan xalqının etnogenezinə bu mövqedən 
yanaşdıqda zahirən bir – biri ilə ziddiyyət təşkil edən əks mövqeləri 
yaxınlaşdırmaq və ortaq məxrəcə gəlmək mümkündür. Bu da fikrimizcə 
xalqın mənşəyinin yalnız bir etnosa bağlamaq haqqında fikrlərlə digər 
etnosların da bu prosesdə iştirak etməsi haqqında fikirlər arasında olan 
əksliyi aradan qaldırar. Yəni Azərbaycan xalqının formalaşmasında yerli 
və gəlmə türk tayfalarının qaynayıb qarışması ilə yanaşı, digər yerli 
tayfalar olan fars dilli, qafqaz dilli və bu ərazilərə köçürülmüş ərəb dilli 
tayfaların da qaynayıb qarışması mühüm rol oynamışdır. Bu tarixi 
prosesin izlərini müasir dövrdə həm xalqın etnik təkibində, həm də 
əhalinin antropoloji qurluşunda açıq aydın görmək olar. Fikrimizcə 
Azərbaycan xalqının etnogenez məsələsinə bu konteksdən yanaşılması və 
xalqın formalaşmasında iştirak etmiş bütün etnoslara doğma münasibət 
bəslənilməsi birləşdirici xüsusiyyətləri özündə əks etdirir. Bu da müştərək 
tarixin obyekitiv tədqiqinə və obyektiv dərkinə müsbət təsir göstərə, 
kənar qüvvələrin bilərəkdən etnik millətçiliyi  qızışdırmasının qarşısını 
ala bilər.    
 Bir qədər əvvəl Azərbaycan – Iran münasibətlərinə mənfi təsir 
gösərən amil kimi bəzi qüvvələr Təbrizdə Azərbaycan Respublikasının 
konsulluğunun açılmamasını önə çəkirdilər. Lakin bu problemin 
müvəffəqiyyələ həlli onların bu faktdan sui – istifadə cəhdlərinin qarşısını 
aldı. Bundan başqa  bəzi ekspertlər Iranda yaşayan azərbaycanlıların 
dilində məktəblərin, qəzet və jurnalların olmamasını önə çəkirlər. Bu 
məsələ rəsmi danışıqlar predmeti olmasa da hazırda iki dövlət arasında 
münasibətlərin inkişafını istəmyən  qüvvələrin istifadə etdiyi əsas 
arqumentlərdəndir. Iranda son illər azərbaycan dilində qəzet və 
jurnalların nəşr olunması bu arqumetlərin də aradan qalxmasına kömək 
göstərir. Azərbaycan dilində məktəblərin açılması məsələsini isə Iran 
Islam Respublikası Konstitusiyası çərçivəsində həll etmək mümkündür.  
Iranda azərbaycan dilinə qadağa qoyulması fikrini əsasız sayan, 1979 
– cu il Iran Islam Inqilabı nəticəsində hakimiyyətdən devrilmiş 
Məhəmməd Rza şahın (1942- 1979) həyat yoldaşı Fərəh xanım Pəhləvi 
bu məsələ barəsində belə demişdir: "Iranda azərbaycanlılar öz dillərində 
nəinki sərbəst şəkildə danışıblar, hətta yazıblar da! Məsələn, götürək elə 
bizim böyük şairimiz Şəhriyarı. Onun türk dilində poemalar yazmağına 
heç bir qadağa qoyulmayıb. Elə qadağa olmadığı üçün də Şəhriyarın türk 
dilində əsərləri çap olunub... amma məktəblərdə yalnız rəsmi dövlət 
dilinin tədris edilməsi artıq başqa məsələdir"( 62)  
Son olaraq onu qeyd etmək lazımdır ki, müştərək tarixə aid 
tədqiqatları davam etdirilməsi zəruridir və hər iki dövlətin mənafeyinə 
uyğundur. Məhz bu sahədə tədqiqatların obyektiv şəkildə davam 
etdirilməsi iki dövlət arasında münasibətlərin inkişafına yardım edə və bir 
 61
sıra problemin həllinə yaxından kömək göstərə bilər. Buna görə də iki 
ölkə tarixçiləri arasında əlaqələrin inkişaf etdirildməsinə, təcrübə 
mübadiləsinin gücləndirilməsinə, elmi, mədəni əlaqələrin daha da 
genişləndirilməinə böyük ehtiyac var. 
  
             Istifadə edilmiş ədəbiyyat: 
 
1. "Azərbaycan müəllimi" qəzeti, 1 mart 1989 – cu il  
2. Juze  P. K. Papak i papakizm. K istorii kommunistiçeskoqo 
dvijeniə v Azerbaydjane 1X v. - Izv. AQU. Ser. obhestvennıx 
nauk, 1921 № 1, s. 204 - 216. 
3. Rəsulzadə M. Ə.  I.V. Stalinlə ixtilal xatirələri. Bakı, 1991, 
s.34. 
4. Rəsulzadə M. Ə. Çağdaş Azərbaycan ədəbiyyatı. Çağdaş 
Azərbaycan tarixi. Bakı, Gənclik, 1991,  s.100,108 
5. Iran Islam Respublikasının Prezidenti Seyid Məhəmməd 
Xatəminin Azərbaycan Respublikası MM çıxışı. 
"Azərbaycan" qəzeti, 7 avqust 2004 
6. Bünyadov Z.M. " Iki əsrin hüdudunda Azərbaycanda tarix 
elmi: vəziyyət və perspektivlər" "Elm və həyat" jurnalı,1988 
№ 10, s.1. 
7. Paşazadə A. Qafqazda Islam. Bakı 1991, s.157  
8. Azərbaycan tarixi üzrə qaynaqlar. Bakı, 1989, s. 201 – 202 
9. Azərbaycan tarixi üzrə qaynaqların öyrənilməsi 
problemləri.Bakı,1988, s.71 
10. Azərbaycan tarixi. Uzaq keçmişdən 1870 – ci ilə qədər. Red. 
S. Əliyarlı. Bakı 1996, s. 463 
11. "Azərbaycan" qəzeti, 8 avqust 2004 
12. Seidov R. A. Iranskaə burjuaziə v konüe X1X – naçale XX 
veka, Moskva, 1964; Aqaev S. D. Iran: vneşnaə politika i 
problemı nezavisimosti (1925 – 1941). Moskva, 1971; 
Baqirov B. S. Protiv falğsifikaüii marksistsko – leninskoy 
filosofii v Irane (posle vtoroy mirovoy voynı) Baku, 1978; 
Mustafaev D. Severnıe xanstva Azerbaydjana i Rossiə. Baku, 
1989; Tağıyeva Ş., Bağırov Y.Oktyabr inqilabının Iranda və 
Türkiyəfdə milli – azadlıq hərəkatına təsiri.Bakı, 1957; 
Tağıyeva Ş. X1X əsrin sonu XX əsrin əvvəllərində Iran 
kəndlilərinin vəziyyəti. Bakı, 1969; Əliyev F. M. Şimali 
Azərbaycan şəhərləri XV111 əsrin II yarsında. Bakı 1960; 
Əminzadə Ə.Ə. Böyük Oktyabr Sosialist Inqilabının Iranda 
demokratik fikrin inkişafına təsiri ( 1917 – 1925)Bakı, 1964; 
Həsənov N. Oyanmış Təbriz və Səttarxan. Bakı, 1986 və s.  
 62
13. Leviatov V. N. Oçerki iz istorii Azerbaydjana v XU111 veke. 
Baku, 1948; Iran ( Gkonomika. Istoriə. Istorioqrafiə. 
Literatura) Moskva, 1976; Bibloqrafiə Irana. Literatura na 
ruskom əzıke ( 1917 – 1965). Moskva, 1967; Stori Ç. A. 
Persidskaə literatura. Bibloqrafiçeskiy obzor( per. s anql.) ç. 1 
– 3. Moskva, 1972; Saxarov I. V. Iran. Rekomendatelğnıy 
ukazatelğ literaturı. Moskva, 1978; Dğəkonov M. M. Istoriə 
Irana s drevneyşix vremə do konüa XU111 v. Leninqrad, 
1958; Istoriə Iranskoqo qosudarstva i kulğturı. Moskva, 1971; 
Istoriə Irana. Moskva, 1977; Poqrebova M. N., Iran i 
Zakafkazğe v rannem jelkznom veke. Moskva, 1977;Krımskiy 
A. E., Istoriə Persii, ee literaturı i dervişskoy teosofii. T. 1-3, 
Moskva, 1914 – 1917; Petruşevskiy I. P. Zemledelie i aqrarnıe 
otnoşeniə v Irane X111 – XU vv. Leninqrad, 1960; 
Petruşevskiy I. P. Islam v Irane v U11 – XU vv. Leninqrad, 
1966; Stroeva L. V. Qosudarstva ismailitov v Irane v X1 – 
X111 vv. Moskva, 1978; Denike B.P. Jivopisğ Irana. Moskva, 
1938; Pesidskie minatörı X1U – XU111 vv. Moskva, 1968; 
Istoriə Iranskoqo qosudarstva i kulğturı. Moskva, 1971; 
Melikov O. S. Ustanovlenie diktaturı Rza şaxa v Irane. 
Moskva, 1960;Iskustiva i arxeoloqiə Irana. Moskva, 1976; 
Ivanova M. N. Naüionalğno – osvoboditelğnoe dvijenie v 
Irane. Moskva, 1961;Xanıkov N. V. Zapiski po gtnoqrafii 
Persii.( per. s franü.) Moskva, 1977; Oçerki novoy istorii 
Irana. Moskva, 1978;  Kor – Oqlı X. Sovremennaə persidskaə 
literatura. Moskva, 1965;Braqinskiy I., Komissarov D. 
Persidskaə literatura. Moskva, 1963; Qribayedov A. S. 
Zametki o pnreselenie armən iz Perüii v naşi oblasti. Soç., v 2 
– x tomax. T. 2. Moskva, 1971; Iskustiva i arxeoloqiə Irana. 
Moskva, 1976; Əukaçeva M. Ə.  Sovremennıe proqresivnıe 
pogtessı Irana. Taşkent, 1978; Qadçiev V. Q. Soçinenie Ə. 
Reyneqsa " Istoriçeskoe, topoqrafiçeskoe i fiziçeskoe opisanie 
Kavkaza i vsex razliçnıx narodov na nem obitaemıx" kak 
istoriçeskiy istoçnik. Istoçnikovediçeskie razıskaniə 1982. 
Tbilisi, 1985;  
14. Aqaxi A. Rasprostranenie idey marksizma – leninzma v Irane. 
Baku, 1961; Aqaxi A. Iz istorii obhestvennoy i filosofskoy 
mısli v Irane. Baku, 1971; Şəmidə Ə. Iranda fəhlə və 
həmkarlar hərəkatı (1941 – 1946) Bakı, 1961; Ibrahimov T. A. 
( Şahin) Iran Kommunist Partiyasının yaranması. Bakı, 1963; 
Abdullayev Z. Z., Aqasi N. M. Müasir Iran. Bakı, 1976 
Hüsenov B. Mütərəqqi fars poeziyasında sovet 
mövzusu.Bakı,1961; Hüsenov B. XX əsr fars şerində ənənə və 
 63
novatorluq. Bakı, 1975; Əliyev M.M. Müasir Iran 
ziyalılıarı.Bakı, 1979; 
15. Kiənuri N. Naçalo novoqo gtapa i narodnoy revolöüii. " 
Problemı mira i soüializma" 1979, № 4;Kasatkin D. Uşakov 
V. Iran: osobennosti razvitiə revolöüionnoqo dvijeniə. " Aziə i 
Afrika seqodnə", 1979 № 4; Axmedzənov A. Iran: resublika, 
rojdeniə v oqne narodnoqo vostaniə. " Za rubejom" 1979, № 
16; Zarubejnaə Aziə. Obhiy obzor. Öqo – Zapadnaə Azii.  
Moskva, 1979 ( seriə " Stanı i narodı") 
16.  Zülfüqarlı M. P. "20 yanvardan sonrakı bəzi qaranlıq 
məqamlar haqqında". "Ədalət"  qəzeti, 05 yanvar 2005 
17. Veliçko V. L. Kavkaz. Russkoe delo i mejduplemennıe 
voprosı. Baku, 1990; Azərbaycan tarixi üzrə qaynaqların 
öyrənilməsi problemləri.Bakı,1988;Azərbaycan tarixi üzrə 
qaynaqlar. Bakı, 1989; Axundov N. Qarabağ salnamələri. 
Bakı 1989; Qarabağnamələr. C.. 1-2. Bakı, 1989, 
1991;Zeynaloğlu C. Müxtəsər Azərbaycan tarixi.Bakı 1992; 
Hüsen Baykara. Azərbaycan istiqlal mübarizəsi tarixi. Bakı, 
1992;Ismayılov R. Azərbaycan tarixi.Bakı 1993; Şükürov S. 
Gəncəli Cavad xaın hekayəti. Gəncə 1992; Mustafayeva N. 
Cənubi Azərbaycan xanlıqları. Bakı, 1995; Azərbaycan tarixi. 
Uzaq keçmişdən 1870–ci iləqədər.Red.S.Əliyarlı) Bakı 1996; 
Şükürov K. Azərbaycan tarixi.Bakı 1998; Bünyadov Z., 
Məmməov Q. Dəftər-i müfəssəl – i sancaq – i Naxçıvan. " 
Ədəbiyyat və incəsənət" qəzeti, 21 iyun, 13 sentyabr 1985 və 
s.    
18.   Raxmani A. A. "Tarix-i alam aray-i Abbasi" kak istoçnik po 
istorii Azerbaydjana. Baku, 1960; Papazən A. D. Persidskie, 
arabskie i turetskie ofiüialğnıe dokumentı Matenadrana X1U – 
X1X vv. I ix znaçenie soüialğno – ekonomiçeskoy jizni stran 
Blijnoqo Vostoka. Moskva, 1960; Muxammed Kəzim. 
Nameyi alam Nadiri. Moskva, 1966;  Şaraf – xan ibn 
Şamsaddin Bidlisi. Şaraf-name. (Perevod persidskoqo əzıka E. 
I. Vasilevoy) t. 1-2, Moskva, 1967- 1976; Qelaşvili N. Q. 
Voprosı strukturu persoəzıçnıx istoriçeskix soçineniy po istorii 
narodov Kavkaza ( po materialam " Tarix-i Dçxan – ara" Kazi 
Axmeda Qaffari) Istoçnikovediçeskie razıskaniə 1985, Tbilisi 
1988; Ibn əl –Əsir. Əl – kamil fi – t - tarix. ( Ərəbcədən 
çevirəni M. Əfəndizadə).Bakı , 1959; Behzadi I. P. 
Ravəndinin " Rahət üs – südur və ayət üs – süur" əsəri tarixi 
mənbə kimi. Bakı 1963;   Fazili A. Azərbaycanın qədim tarixi 
müasir Iran tarixşünaslığında.B., 1970; Musəvi Q. Ə. Orta əsr 
Azərbaycan tarixinə dair farsdilli sənədlər ( XV1 – XV111 
 64
əsrlər). Bakı 1977; Dəlili N. Ə. Azərbaycan – Rusiya 
münasibətləri fars və azərbaycandilli sənədlərdəBakı, 1976; 
Əbu Bəkr əl – Qütbi əl – Əhəri. Tarix – e Şeyx Üvey.( 
Farscadan çevirən  M. D. Kazımov və V. Piriyev). Bakı 1984; 
Əbu Əli Həsən ibn Əli xacə Nizamülmülk. Siyasətnamə( 
Farscadan çevirən R. Sultanov) Bakı, 1989; Zeynəddin bin 
Həmdullah Qəzvini. Zeyl – e tarix-e qozide.( Farscadan 
çevirənlər M. Kazımov və V. Piriyev) Bakı, 1990; 
Məmmədova Ş. K. Qazi Əhməd Quminin " Xülasət ət – 
təvarix" əsəri Azərbaycan tarixinin mənbəyi kimi. Bakı, 1992; 
Fəzlullah Rəşidəddin. Cami ət təvarix. III cild, Bakı, 
1957;Fəzlullah Rəşidəddin. Oğuznamə. ( fars dilindən 
tərcümə, ön söz və şərhlər R. Şükürovanındır). Bakı, 1992; 
Qızılbaşlar tarixi ( Tarix – i qezelbaşan). Fars dilindən 
tərcümə və şərhlər M.Ə. Məhəmmədinindir. Bakı, 1993; Nasir 
Nəcmi.  Abbas Mirzə. X1X əsr Rusiya – Iran – Azərbaycan 
münasibətləri. Bakı 1993 ( fars dilindən tərcümə); Xacə 
Zeynalabdin Əli Əbdi bəy Şirazi. Təkmilətül – əxbar( Fars 
dilindən tərcümə, müqəddimə və şərhlər Ə. Rəhimlinindir). 
Bakı, 1996; Şərəfəddin Əli Yəzdi. Zəfərnamə.( fars dilindən 
tərcümə, ön söz və izahlar V. Priyevindir). Bakı 1996; 
Əbubəkr Tehrani. Kitabi – Diyarbəkriyyə. (fars dilindən 
tərcümə, ön söz və şərhlər r. Şükürova).)Bakı, 1998; Əzizov 
E. Z. Əbu Təmmamın qəzidələrində xürrəmilər hərəkatına dair 
bəzi tarixi məlumatlar haqqında.(Azərbaycan tarixi üzrə 
qaynaqların öyrənilməsi problemləri. Bakı, 1988; Nəfisi Səid. 
Babək ( farscadan tərcümə Ə. Azəri). Bakı, 1990; Əbdülrəşid 
əl – Bakuvi. "Abidələrin" xülasəsi və qüdrətli hökümdarların 
söcüzələri.( Ərəbcədən tərcümə, müqəddimə və şərhlər Z. 
Bünyadov); Əliyeva N. Azərbaycan Yaqut əl – Həməvinin 
əsərlərində. Bakı, 1999; Gəncə – Qarabağ əyalətlərinin 
müfəssəl dəftəri.( Ön söz, tərcümə, qeyd və şərhlər 
Hüsaməddin Məmmədov). Bakı 2000                                                                  
19. Azərbaycan – Iran münasibətlərinə yeni baxış. "Istiqlal" 27. 
05. 1998; Azərbaycan – Iran  münasibətləri: Problemlər və 
perspektivlər. "Bu gün" 4,11.12.99; Svilizasiyaların  dialoqu. 
Tehran - 2001. "Üç nöqtə", 10.03.2001; Iran prezidentinin 
Bakı səfəri. "525- ci qəzet" 20.07.04; Azərbaycan – Iran 
əməkdaşlığının inkişafı üçün böyük perspektivlər var. "525" 
05.08.04; Azərbaycan – Iran münasibətləri. Tarixin yenidən və 
obyektiv tədqiqinə ehtiyac var. "Bakı xəbər" qəzeti 13.08.04; 
Azərbaycan Islam Konfransı Təşkilatı ölkələrilə əməkdaşlığa 
xüsusi önəm verməlidir. "525- ci qəzet" 19.08.04; Murtuz 
 65
Ələsgərovun elmi işi. "525- ci qəzet" 10.09.04; 2000 – ci il 
seçkiləri, dünya ölkələri və Azərbaycan ( ABŞ, Rusiya, Iran) 
"Azadlıq" qəzeti 09.02.2000; Svilizasiyaların müharibəsi. 
"Azadlıq" qəzeti, 23.10.01; Terror, antiterror və antihumanist  
nəzəriyyələr. ( Bəşəriyyət təhlükə qarşısındadır) "525- ci 
qəzet",18.01.02;Avropa Şurası və Azərbaycan - Iran 
münasibətləri. "Üç nöqtə", 6.02.2001; ABŞ – Iran 
münasibətləri və Azərbaycan. " 525- ci qəzet" - ci qəzet 7.06. 
2003; "Beynəlxalq sionizm və  Ümumdünya "Qüds günü" 
"525- ci qəzet" 8.07.2004;  Başörtüyü problemi: tarix və 
müasirlik. "525- ci qəzet" 17.03.05; Bir – birinə arxa qonşular. 
"525- ci qəzet" 24.03.05 Rus diplomatı A.S. Qirboyedovun 
cinayəti və cəzası. "Ədalət" 08.04.05; "Speys"in tarixi 
verlişlərinin çatışmazlıqları haqqında. "Ədalət" 05.05.05; ABŞ 
hərbi müdaxilələrinin qısa tarixi. "Ədalət" qəzeti 23.11.06; 
Nüvə enerjisindən istifadəyə iki yanaşma. "Ədalət" qəzeti 
24.11.06; 
20.  Azərbaycan Respublikasının Prezidenti Ilham Əliyevin 
"Röyter" agentliyinə müsahibəsi. "Azərbaycan" qəzeti, 5 
oktyabr 2004. 
21.  " Ilham Əliyev Avroatlantika qütbünə əks mövqeyə 
meyllənir. Iran – Azərbaycan sənədləri ABŞ – ın əsas 
geopalitik layihələrinin əleyhinə yönəlib"; "Xəzərin statusu ilə 
bağlı Tehranda niyə razılığa gəlinmədi?"; " Ilham Əliyev 
Iranla sıx əməkdaşlıq edəcəyini vəd edib. Bakı Tehranla milli 
təhlükəsizliyin təminatı məsələsində də əməkdaşlıq etmək 
niyyətindədir." "Bakı xəbər" qəzeti, 28 yanvar 2005; 
"Tehranla hərbi əməkdaşlıq? Ölkə başçısı Iranın müdafiə 
sənayesi sərgisinə niyə getmişdi?"; "ABŞ sual edir: sən 
kimsən?"; "Ilham Əliyev mövqeyini dəqiqləşdirməldir. 
Vaşinqton onu Irandan hansı bəyanatla qarşıladı?", "Azadlıq" 
qəzeti, 28 yanvar 2005 və s. 
22.  "Yeni Müsavat" qəzeti, 27 yanvar 2005 
23.  Əfəndiyev O.Ə. Azərbaycan Səfəvilər dövləti. Bakı 1993 
24.  Ismayılov M. "Tariximiz və tədqiqatımız". " Ədəbiyyat və 
incəsənət" qəzeti, 15 iyul 1988 
25.  "Kommunist" qəzeti, 2 noyabr 1971. 
26.  Petruşevskiy I.P. Azerbaydjan v XU1 – XU11vv.,s.288 
27.  Şeyx Səfiəddin Ərdəbili " Qara məcmuə" tərtib edən doktor 
Hüseyn Sədiq. Tehran, 2001. 
28.  Gfendiev O. Azerbaydjanskoe qosudarstvo Sefevidov v XU1 
veke. Baku, 1981,s. 286; Şükürov K. Azərbaycan tarixi.Bakı 
1998, s.187. 
 66
29.  Mahmudov Y. M. Şah Ismayılın Avropa siyasəti ( " Şah I 
Ismayıl Martin Sanudonun gündəliklərində" toplusundakı 
sənədlər üzrə) Azərbaycan tarixi üzrə qaynaqların öyrənilmə 
problemləri. Bakı, 1988,s.56. 
30.  Yenə orada,s. 65 
31. Vilayəti Əli Əkbər. Şah Ismayılın səfəvi dövründə Iranın 
xarici əlaqələr tarixi. Bakı, 1998,s.255 - 258   
32. Bax:Şükürov K. Azərbaycan tarixi.Bakı 1998, s. 193 
33.  Petruşevski I.P. Azerbaydjan v XU1 – XU11 vekax. Sbornik 
statey po istorii Azerbaydjana. Vıp. 1. Baku,s. 246. 
34.  Zevakin E. Persidskiy vopros v russko – evropeyskix 
otnoşeniəx v XU11 v. Istoriçeskie zapiski instituta Istorii AN 
SSSR", 1940, № 8,s.121. 
35.  Petruşevski I. P. Feodalğnoe obhestva irana pri poslednix 
Sefevidov. " Istoriçeskiy sbornik", 1933, № 2,s. 79. 
36.  Petruşevski I.P. Azerbaydjan v XU1 – XU11 vekax. Sbornik 
statey po istorii Azerbaydjana. Vıp. 1. Baku,s. 246. 
37.  Əfəndiyev O.Ə. Azərbaycan Səfəvilər dövləti. Bakı 1993,s. 
242. 
38. Qarabağnamələr. I - ci kitab. Bakı, 1989, s.31.  
39.  Ismayılov R. "Azərbaycan tarixi". Bakı 1993,s.21,73 –74 
40.  Kuznetüova N. A. Iran v pervoy polovine X1X veka. M., 
1983, s.9 
41.  Bakıxanov A. Gülüstani – Irəm. Bakı,1958; Bakixanov A.K. 
Qölista – i Iram. Baku 1991.s.169.    
42.   Jan Junior "Unudulmuş qəhrəmanlar. Bakı 2004, s. 238-239                            
43.    "Respublika" qəzeti 22 sentyabr 1990. 
44. Əhmədov F. Gəncənin tarixi yaddaşı. Bakı 1998. 
45. Azərbaycan tarixi. Uzaq keçmişdən 1870–ci iləqədər. Red. S. 
Əliyarlı). Bakı 1996, s.577-579 
46. Jan Junior "Unudulmuş qəhrəmanlar. Bakı 2004, s. 193, 201 
47. Azərbaycan tarixi. Uzaq keçmişdən 1870–ci iləqədər. Red. S. 
Əliyarlı). Bakı 1996, s.544. 
48. Yenə orda, s. 589. 
49. Zülfüqarlı M. P. "Speys"in tarixi verlişlərinin çatışmazlıqları 
haqqında. "Ədalət" qəzeti, 5 may 2005 – ci il. 
50.  Traktat zaklöçennıy v Qölistane, ot 12 oktəbrə 1813 q. 
Doqovorı Rossii s Vostokom politiçeskie i torqovıe. Sobral i 
izdal T. Özefoviç.SPB., 1869, s. 208-214; Azərbaycan tarixi. 
Uzaq keçmişdən 1870–ci iləqədər. Red. S. Əliyarlı). Bakı 
1996, s.602– 607. 
51. Jan Junior "Unudulmuş qəhrəmanlar. Bakı 2004, s. 232-233 
 
 67
52.  Traktat zaklöçennıy v Turkmençae, ot 10 fevralə 1828 q. 
Doqovorı Rossii s Vostokom politiçeskie i torqovıe. Sobral i 
izdal T. Özefoviç.SPB., 1869, s. 214 – 222; Azərbaycan tarixi. 
Uzaq keçmişdən 1870–ci iləqədər. Red. S. Əliyarlı). Bakı 
1996, s.617 – 624. 
 
53.  Nasir Nəcmi "Abbas Mirzə" (yaxud "Qacar sülaləsinin 
qəhrəman, vətənərvər oğlu və onun başçılıq etdiyi Iran - 
Rusiya müharibələri", (Tehran hicri 1326-cı il, miladi 1910) 
.Bakı 1993,s.3, 9. 
54.  Jan Junior "Unudulmuş qəhrəmanlar. Çar Rusiyası ilə 
müharibədə unudulmuş qəhrəmanlarımız." (azərbaycan dilinə 
tərcümə edənlər Əlibala Hacızadə, Şahin Fazil). Bakı 2004, s. 
349. 
55. Zülfüqarlı M.P. "Rus diplomatı  A. Qirboyedovun cinayətləri 
və cazası"."Ədalət"  qəzeti 08 aprel 2005-ci il. 
56.   Sumbatzade A. S. Kubinskoe vostanie 1837 q. Baku 1961. 
57.  Baykara H.  Azərbaycan istiqlal mübarizəsi tarixi. Bakı, 
1992, s.27 
58.  Şavrov N. N. Novaə uqroza russkomu delu v 
Zakavkazğe.SPb.,1911,s.59 - 61. 
59. Azərbaycan tarixi. 3- cilliddə, cild 2. Bakı 1963, s.739  
60. Zülfüqarlı M. P. Azərbaycan tarixi.Ikinci Respublika 
dövrünün tarixşünaslığı (1920 – 1991 – ci illər).Bakı 2001, s. 
11 
61. Köçərli T. Tarixi saxtalaşdıranlar əleyhinə. Bakı 1972, s. 172   
- 173. 
62.  Fərəh xanımla müsahibə. "525 - ci qəzet" 9 oktyabr 2004 – cü 
il 
 
 
  
 
 
 GÜLÜSTAN MÜQAVİLƏSİ  
   
Qadir Allah Naminə  
İMPERATOR ƏLAHƏZRƏTLƏRİ, Bütün Rusiyanın Ən Şöhrətli və 
ƏZƏMƏTLİ BÖYÜK HÖKMDARI və İMPERATORU və İran 
Dövlətinin Sahibi, hökmdarı ƏLAHƏZRƏTLƏRİ Padşahın ÖZ 
təbəələrinə yüksək hökmdar məhəbbətinə görə, ONLARIN ürəklərinə 
zidd olan müharibənin fəlakətlərinə son qoymağı və qədimdən Bütün 
Rusiya İMPERİYASI və İran Dövləti arasında mövcud olmuş səbatlı sülh 
 68
və xeyirxah qonşu dostluğunu möhkəm əsas üzərində bərpa etməyi 
səmimi qəlbdən, qarşılıqlı surətdə arzulayaraq bu ədaləti və nicatverici iş 
üçün aşağıdakıları öz səlahiyyətli Müvəkkilləri təyin etməyi faydalı 
bilmişlər:  
ƏLAHƏZRƏT Bütün Rusiya İmperatoru - ÖZ General-leytenantı, 
Gürcüstandakı və Qafqaz xəttindəki qoşunların Baş komandanı, 
Həştərxan və Qafqaz quberniyalarında, Gürcüstanda Mülki hissə, 
həmçinin bu ölkənin bütün sərhəd işləri üzrə Baş Müdiri, Xəzər hərbi 
Donanmasının Komandanı, Müqəddəs Aleksandr Nevski, birinci 
Müqəddəs Anna, dördüncü dərəcəli Müqəddəs Əzabkeş və Qalibiyyətli 
Georgi ordenləri, habelə üzərində igidliyə görə yazısı olan qızıl qılıncla 
təltif edilmiş zati-aliləri Nikolay Rtişşevi, Əlahəzrət İran şahı isə - 
özünün, Türkiyə və İngiltərə Saraylarında fövqaladə elçisi olmuş, İran 
Rəisləri arasında seçilmiş, öz padşahından brilyantlarla bəzədilmiş xəncər 
və qılıncdan, şal paltardan və brilyantlarla zinnətləndirilmiş at bəzəkləri 
dəstindən ibarət fərqləndirici lütf görmüş, öz Padşahının ən yaxın 
Məmuru, Ali İran Sarayının Gizli İşlər Müşaviri, Vəzir nəslinə mənsub 
olan, İran Sarayında ikinci dərəcəli Xan, Yüksəkrütbəli və Çoxhörmətli 
Mirzə Həsən Xanı: bu səbəbdən də BİZ, yuxarıda adları çəkilmiş 
səlahiyyətli Müvəkkillər Qarabağ mülkündə, Zeyvə çayı yaxınlığındakı 
Gülüstan kəndində toplaşaraq, vəkalətnamələrimizi bir-birimizə təqdim 
etdikdən sonra, hər birimizə öz tərəfindən bizim BÖYÜK 
HÖKMDARLARIMIZ adından bərqərar edəcəyimiz sülh və dostluğa aid 
olan hər bir şeyi nəzərdən keçirib, bizə verilmiş hakimiyyət və Ali 
səlahiyyətlərə görə aşağıdakı maddələri qərara aldıq və əbədiyyət üçün 
təsdiq etdik.  
 
BİRİNCİ MADDƏ  
 
İndiyədək Rusiya İmperiyası və İran Dövləti arasında mövcud olmuş 
düşmənçilik və narazılığa həmin Müqavilə ilə bu gündən etibarən və 
gələcəkdə son qoyulur və qoy İMPERATOR ƏLAHƏZRƏTLƏRİ Bütün 
Rusiya hökmdarı ilə Əlahəzrət İran şahı, onların vəliəhdləri, Taxtlarının 
Varisləri və ONLARIN, qarşılıqlı surətdə, Ali Dövlətləri arasında əbədi 
sülh, dostluq və xeyirxah razılıq olsun.  
 
İKNCİ MADDƏ  
 
Bir halda ki, hər iki Ali Dövlət arasında ilkin əlaqələr vasitəsilə tus quo 
prezenten, yəni hər bir tərəfin hazırda tam malik olduğu torpaqlara, 
xanlıqlara, mülklərə sahib qalması əsasında sülhün bərqərar edilməsi artıq 
qarşılıqlı surətdə razılaşdırılmışdır, onda indiki zamandan etibarən və 
gələcəkdə Bütün Rusiya İmperiyası və İran Dövləti arasında sərhəd 
 69
aşağıdakı xətt olsun: Adınabazar adlanan yerdən başlayaraq, düz xətlə 
Muğan düzü, Araz çayındakı Yeddibulaq keçidinədək, oradan da üzü 
yuxarı Kəpənək çayının Arazla qovuşduğu yerə, sonra da Kəpənək 
çayının sağ tərəfi ilə Mehri dağları silsiləsinə və oradan da xətti Qarabağ 
və Naxçıvan xanlıqlarının mərzləri ilə davam etdirərərək, Alagöz dağları 
silsiləsi ilə Qarabağ, Naxçıvan, İrəvan xanlıqlarının və Yelizavetpol 
dairəsinin (keçmiş Gəncə xanlığının) bir hissəsinin mərzləri birləşən 
Dərələyəz mərzinədək, buradan İrəvan xanlığını Yelizavetpol 
dairəsindən, həmçinin Qazax və Şəmşəddin torpaqlarından ayıran mərzlə 
Eşşəkmeydan mərzinə, oradan da dağlar silsiləsi ilə, çayın sağ tərəfi ilə, 
onun axarı istiqamətində, həmzəçimən yolu ilə, Pəmbək dağları silsiləsi 
ilə Şuragöl mərzi ilə, dağlar silsiləsi ilə, Mastaras və Artikin arası ilə 
Arpaçayadək. Bununla belə, Talış mülkü müharibə vaxtı əldən-ələ 
keçdiyinə görə, həmin Xanlığın Zinzeley və Ərdəbil tərəfdən olan 
sərhədləri, daha artıq dürüstlük üçün, hər iki tərəfdən qarşılıqlı razılıqla 
seçilmiş Komissarlar (onlar Baş komandanlarının rəhbərliyi ilə indiyədək 
hər bir tərəfin həqiqi hakimiyyəti altında olmuş torpaqların, kəndlərin, 
dərələrin, həmçinqin çayların, dağların, göllərin, təbii mərzlərin dəqiq və 
təfsilatlı təsvirini verəcəklər) tərəfindən, bu Müqavilə bağlanıb təsdiq 
olunduqdan sonra müəyyən ediləcək, onda ( Status quo ad prezenten) 
əsasında Talış xanlığının sərhəd xətti elə müəyyənləşdiriləcək ki, hər bir 
tərəf malik olduğu torpaqların sahibi qalsın. Eləcə də, yuxarıda 
xatırlanmış sərhədlərdə, bu və ya başqa tərəfin xəttindən kənara nə isə 
çıxarsa, hər iki Ali Dövlətin Komissarlarının təhlilindən sonra hər bir 
tərəf status quo ad prezenten  əsasında təminat verəcək.  
 
ÜÇÜNCÜ MADDƏ  
 
Şah Əlahəzrətləri ƏLAHƏZRƏT bütün Rusiya İMPERATORUNA 
səmimi dostluq hislərinin sübutu üçün təntənəli surətdə həm öz adından, 
həm də İran Taxtının Ali Vəliəhdləri adından Qarabağ və indi 
Yelizavetpol adı altında əyalətə çevrilmiş Gəncə xanlıqları, həmçinin 
Şəki, Şirvan, Dərbənd, Quba, Bakı və Talış (bu xanlığın Rusiya 
İmperiyasının hakimiyyəti altında olan torpaqları) xanlıqlarının, bununla 
bərabər Dağıstan, Gürcüstan (Şuragölə əyaləti ilə birlikdə) İmperiya, 
Quriya, Minqreliya və Abxaziya, eyni dərəcədə, hazırda bərqərar edilmiş 
sərhəd Qafqaz xətti (bu sonuncuya və Xəzər dənizinə aid olan torpaqlar 
və xalqlarla birlikdə) arasındakı bütün mülk və torpaqların Rusiya 
İmperiyasının mülkiyyətinə mənsub olduğunu qəbul edir.  
 
DÖRDÜNCÜ MADDƏ  
 
 70
ƏLAHƏZRƏT Bütün Rusiya İMPERATORU ƏLAHƏZRƏT İran 
Şahına ÖZ qarşılıqlı dostluq hisslərini ifadə etmək və İranda - ONA 
qonşu olan bu Dövlətdə, möhkəm əsas üzərində mütləqiyyət və hökmran 
hakimiyyət görmək arzusunu səmimi qəlbdən təsdiq etmək üçün, 
bununla, ÖZ adından və ÖZ Vəliəhdləri adından İran Şahı tərəfindən İran 
Dövlətinin Varisi təyin ediləcək Vəliəhdə, lazım gəldikdə, kömək 
göstərməyi vəd edir ki, heç bir xarici düşmən İran Dövlətinin işinə qarışa 
bilməsin və Ali Rusiya Sarayının köməyi ilə İran Sarayı möhkəmlənsin. 
Bununla belə, əgər İran Dövləti işləri üzrə Şah oğulları arasında 
münaqişələr baş verərsə, Rusiya İmperiyası hakimiyyətdə olan Şah xahiş 
etməyincə bunlara qarışmayacaq.  
 
BEŞİNCİ MADDƏ  
 
Rus ticarət gəmilərinə əvvəlki qayda üzrə Xəzər sahilləri yaxınlığında 
üzmək və onları yan almaq hüququ verilir; həm də gəmi qəzası zamanı 
iranlılar tərəfindən dostluq köməyi edilməlidir. İran ticarət gəmilərinə də 
həmin bu hüquq - əvvəlki qayda üzrə Xəzər dənizində üzmək və Rusiya 
sahillərinə yan almaq ixtiyarı verilir, burada da gəmi qəzası zamanı, 
qarşılıqlı surətdə, iranlılara hər cür yardım göstəriməlidir. Hərbi gəmilərə 
gəldikdə isə, müharibədən əvvəl, habelə sülh vaxtı və həmişə Rusiya 
hərbi bayrağı Xəzər dənizində tək mövcud olmuşdur. Həmin ehtiram 
daxilində, əvvəlki ixtiyar indi də yalnız Rusiya Dövlətinə verilir ki, ondan 
başqa heç bir Dövlətin hərbi Bayrağı Xəzər dənizində ola bilməz.  
 
ALTINCI MADDƏ  
 
Hər iki tərəfdən döyüşdə əsir alınmışları, Xristian dininə və s. dinlərə 
mənsub ələ keçirilmiş sakinləri Müqavilə bağlanıb imzalandıqdan sonra, 
üç ay ərzində, hər bir tərəfdən Qarakilsəyədək (burada sərhəd rəisləri 
əsirləri qəbul etmək üçün öz aralarında qarşılıqlı əlaqə yaradırlar) azuqə 
və yol xərcləri ilə təmin edilərək, buraxılsınlar. Özbaşına, yaxud qanunu 
pozaraq, qaçanlardan hər birinə, milliyətindən asılı olmayaraq, öz könüllü 
istəyinə görə öz Vətəninə qayıtmaq azadlığı verilir, qayıtmaq 
istəməyənlər isə məcbur edilməsin. Bununla bərabər hər iki tərəfdən 
qaçmışlara amnistiya, yaxud bağışlanma verilir.  
 
YEDDİNCİ MADDƏ  
 
Bütün yuxarıda deyilənlərə əlavə olaraq ƏLAHƏZRƏT Bütün Rusiya 
İMPERATORU və Əlahəzrət İran Şahı buyururlar ki, lazım olduqda, 
Əlahəzrətlərin İqamətgahlarına göndərilən, ONLARIN Ali Saraylarının 
qarşılıqlı Nazirlər və ya Elçiləri rütbələrinə və onlara tapşırılmış işlərin 
 71
mühümlüyünə müvafiq qəbul olunsunlar; şəhərlərdə ticarətə himayəçilik 
üçün təyin olunmuş Müvəkkillərin və ya Konsulların on nəfərdən artıq 
məiyyəti olmasın, onlar vəkil edilmiş məmurlar kimi vəzifələrinə layiq 
hörmət və şərəfə malik olmalıdırlar, həmçinin, Əmrnaməyə əsasən, 
bundan sonra onları nəinki incitmək olmaz, hətta inciklik olarsa, təqdim 
edildikdən sonra, hər iki tərəfin təbəələrini ədalətlə mühakimə etmək, 
incidilmişləri mürbətlə razı salmaq gərəkdir.  
 
SƏKKİZİNCİ MADDƏ  
 
Əlahəzrətlərin, öz hökumətlərindən, yaxud hökumətləri tərəfindən təyin 
edilmiş sərhəd rəislərindən alınmış, onların həqiqətən tacirlər, Rusiya və 
ya İran təbəələri olduğunu təsdiq edən yazılı sənədlərə malik təbəələri 
arasındakı ticarət əlaqələrinə gəldikdə, saziş bağlayan hər iki Ali Dövlətə 
quru yolla və dənizlə sərbəst gəlməyə, orada kim nə qədər istəyirsə 
yaşamağa, tacirlər göndərməyə, həmçinin heç cür ləngidilmədən oradan 
çıxıb getməyə, Rusiya İmperiyasına mənsub olan yerlərdən İran 
Dövlətinə gətirilən və qarşılıqlı olaraq, İrandan ora aparılan malların 
satılmasına və başqa mallarla dəyişdirilməsinə icazə veriləcək. Hər iki Ali 
Dövlətin tacirləri arasında baş verə biləcək mübahisələrə, onların 
vəzifələri və s. ilə əlaqədar şikayətlərinə adi qayda üzrə baxılması 
Konsula, yaxud Müvəkkilə, onlar olmadıqda isə yerli Rəisə həvalə edilir. 
Onlar xahişlərə tam ədalətlə baxmalı, özləri haqq təminatı verməli, yaxud 
bunu başqa lazımi şəxslərin vasitəsilə tələb etməli və onların 
incidilməsinə və sıxışdırılmasına qətiyyən yol verməməlidirlər.  
İrana gəlmiş, Rusiya təbəəliyindən olan tacirlər, istəsələr, oradan öz 
malları ilə birlikdə İranla dostluq edən başqa dövlətlərə də sərbəst 
gedəcəklər; bundan ötrü İran Hökuməti bu tacirlərin sərbəst keçməsi üçün 
onları lazımi pasportlarla təmin edəcəkdir; buna ticarət işləri ilə əlaqədar 
Rusiyadan Rusiya ilə dostluq edən başqa dövlətlərə getmək istəyən İran 
tacirləri üçün də qarşılıqlı surətdə, riayət ediləcəkdir.  
İrana gəlmiş Rusiya təbələrindən kimlərinsə ölüm hadisəsi baş verərsə, 
onların müxəlləfatları, həmçinin başqa daşla və mülkləri, dost Dövlətin 
təbəələrinə məxsus olduğu üçün, ilk növbədə, saxlanılmadan və xəlvəti 
mənimsənilmədən, Rusiya İmperiyasında və bütün mədəni Dövlətlərdə 
icra edildiyi kimi, kimin hansı Dövlətə, mənsubiyyətindən asılı 
olmayaraq, qanuni əsasdan, qəbzlə, onların yoldaşlarına yaxud 
qohumlarına verilməli, həmin qohumlara öz arzuları ilə və öz xeyirləri 
üçün bu əmlakları istədikləri adamlara satmağa icazə verilməlidir.  
 
DOQQUZUNCU MADDƏ  
 
 72
Rus tacirlərindən İran şəhərlərinə və ya limanlarına gətirdikləri mallara 
görə yüzə beş faizdən çox gömrük alınmasın və həmin tacirlər bu mallar 
ilə hara gedirlərsə getsinlər, onlardan ikinci dəfə gömrük tələb olunmasın, 
oradan apardıqları İran mallarına görə də eyni gömrük alınsın, bundan 
başqa heç bir bəhanə və uydurma ilə heç bir rüsum, vergi, gömrük tələb 
edilməsin. İran təbəələrinin Rusiya şəhərlərinə və limanlarına gətirdikləri 
və buradan ixrac etdikləri mallara görə və qarşılıqlı surətdə eyni 
gömrüklər, eyni əsasda bir dəfə alınsın.  
 
ONUNCU MADDƏ  
 
Malları Müqavilə bağlamış hər iki Dövlətin sahillərinə və ya limanlarına, 
yaxud da quru yolla sərhəd şəhərlərinə gətirdikdən sonra, qarşılıqlı 
surətdə, tacirlərə, nəzarəti altında olduqları gömrük hakimlərindən və ya 
iltizamçılardan icazə almadan öz mallarını satmaq, başqa malları satın, 
yaxud dəyişmə yolları ilə almaq azadlığı verilir ki, ticarət maneəsiz 
dövriyyədə olsun həmçinin satıcıdan və alıcıdan dövlət xəzinəsi üçün 
müntəzəm olaraq və könüllülük şərti ilə qanuni rüsumlar yığılsın.  
 
ON BİRİNCİ MADDƏ  
 
Bu müqavilə imzalandıqdan sonra hər iki Ali Dövlətin müvəkkilləri, 
qarşılıqlı surətdə və təxirə salınmadan bütün yerlərə onun haqqında 
lazımı xəbər və hər yerdə hərbi əməliyyatların dərhal dayandırılması 
barəsində əmrlər göndərsinlər.  
İki bərabərhüquqlu nüsxədə (fars dilinə tərcüməsi ilə birlikdə) yazılmış 
və saziş bağlayan Ali tərəflərin yuxarıda göstərilmiş Müvəkkilləri 
tərəfindən imzalanaraq, onların möhürləri ilə təsdiq edilmiş və qarşılıqlı 
surətdə dəyişdirilmiş bu əbədi sülh Müqaviləsi ƏLAHƏZRƏT Bütün 
Rusiya İMPERATORU və Əlahəzrət İran Şahı tərəfindən bərqərar 
ediləcək və Əlahəzrətlərin öz əlləri ilə imzalanmış təntənəli 
Ratifikasiyalarla təsdiq olunacaqdır.  
Bu Müqavilənin həmin təsdiq olunmuş nüsxələri bu Ali Saraylardan, 
qarşılıqlı surətdə göndərilməklə onların yuxarıda adları çəkilmiş 
Müvəkkillərinə üç ay müddətindən sonra çadırılacaq.  
Müqavilə min səkkiz yüz on üçüncü il oktyabr ayının on ikinci günü. İran 
hesablaması ilə min ikiyüz iyirmi səkkizinci il Şəvval ayının iyirmi 
doqquzuncu günü Qarabağ mülkündə Zeyvə çayı yaxınlığındakı Gülüstan 
kəndində Rus ordugahında bağlanmışdır.  
İMZALAMIŞLAR:  
Müvəkkil və Gürcüstanda Baş Komandan Nikolay Rtişşev  
(M : Y:)  
Alişöhrətli İran Dövlətindən Müvəkkil Mirzə Əbül Həsən Xan  
 73
(M : Y:)  
 
 
 
TÜRKMƏNÇAY MÜQAVİLƏSİ  
   
I MADDƏ  
 
Bütün Rusiya imperatoru həzrətləri və İran şahı həzrətləri arasında, 
onların vərəsələri və taxt-tacın varisləri, onların dövlətləri və qarşılıqlı 
surətdə təbəələri arasında bundan sonra əbədi sülh, dostluq və tam razılıq 
olacaqdır.  
 
II MADDƏ  
 
Bütün Rusiya imperatoru həzrətləri və İran şahı həzrətləri hörmətlə qəbul 
edirlər ki, razılığa gələn yüksək tərəflər arasında baş vermiş və indi 
xoşbəxtlikdən qurtarmış müharibə ilə Gülüstan traktatının qüvvəsi üzrə 
qarşılıqlı təəhhüdlər də başa çatmışdır; onlar göstərilən Gülüstan 
traktatını Rusiya və İran arasında yaxın və uzaq gələcəyə sülh və dostluq 
münasibətləri qurmalı və təsdiq etməli olan indiki şərtlər və qərarlarla 
əvəz etməyi zəruri hesab etdilər.  
 
III MADDƏ  
 
İran şahı həzrətləri öz adından və öz vərəsələri və varisləri adından 
Arazın o tayı və bu tayı üzrə Erivan xanlığını və Naxçıvan xanlığını 
Rusiya İmperiyasının tam mülkiyyətinə güzəştə gedir. Şah həzrətləri bu 
güzəşt nəticəsində, hazırki müqavilənin imzalanmasından sayılmaqla altı 
aydan gec olmayaraq, yuxarıda adları çəkilən hər iki xanların idarə 
edilməsinə aid olan bütün arxivləri və ictimai sənədləri Rusiya rəisliyinə 
verməyi vəd edir.  
 
IV MADDƏ  
 
Müqaviləyə qoşulan yüksək tərəflərin razılığı ilə hər iki dövlət arasında 
sərhədlər aşağıdakı hüdudda qərara alınır:  
sərhəd xətti Türkiyə torpaqlarının ucundakı kiçik Araratın zirvəsindən 
aralıda düz istiqamətdə ən yaxın nöqtədən başlayaraq o dağların 
zirvəsindən keçir; buradan maillik üzrə Araratın cənub tərəfindən axan 
Aşağı Qarasu çayının yuxarılarına düşür, sonra sərhəd xətti o çayın axarı 
üzrə Şərur qarşısında onun Araza töküldüyü yerədək davam edir; bu 
məntəqədən Abbasabad qalasınadək Araz çayının yatağı üzrə gedir; 
 74
burada qalanın Arazın sağ sahilində yerləşən xarici istehkamları yanında 
yarım ağac, yəni 3 1 / 2 Rusiya versti enində bütün istiqamətlərdə dövrə 
haşiyələnəcək və o ətrafda olan torpaq sahəsi büsbütün məhz Rusiyaya 
məxsus olacaqdır və bu gündən sayılmaqla iki ay ərzində ən yüksək 
dəqiqliklə ayrılacaqdır. Sərhəd xətti o yerdən, göstərilən dövrənin şərq 
tərəfdən Arazın sahilinə birləşdiyi yerdən başlayaraq bir daha o çayın 
yatağı ilə Yeddibulaq bərəsinədək gedir; burada İran torpaqları Araz 
çayının yatağı üzrə üç ağaca, yəni 21 Rusiya versti uzanacaqdır: sonra 
sərhəd Muğan düzü vasitəsilə Bolqarçayadək, iki kiçicik Adınabazar və 
Sarıqamış çaylarının birləşməsində üç ağac yəni 21 rus versti aşağıda 
olan torpaqlara gedir; sərhəd buradan Bolqarçayın sol sahili ilə yuxarı; 
adları çəkilən kiçik Adınabazar və Sarıqamış çaylarının birləşməsinədək, 
sonra Şərqi Adınabazar çayının sağ sahili üzrə onun yuxarılarınadək 
davam edir, buradan isə Cikoir yüksəkliyinin zirvəsinədək elə davam edir 
ki, o yüksəklikdən Xəzər dənizinə tökülən bütün sular Rusiyaya məxsus 
olacaqdır, İran tərəfə axan bütün sular isə İrana məxsus olacaqdır. Burada 
iki dövlət arasındakı sərhəd dağ zirvələrilə müəyyən edilir; 
qərarlaşdırılmışdır ki, onların Xəzər dənizinə doğru enişi Rusiyaya 
məxsus olmalıdır, o biri yandakı enişi isə İrana məxsusdur. Sərhəd Cikoir 
yüksəkliyi zirvəsindən, Talışı Ərş dairəsindən ayıran dağlar üzrə 
Qəmərkühüm zirvəsinədək keçir. Suların axarını iki yerə bölən dağların 
başı, yuxarıda Adınabazarın yuxarı axarı və Cikoir zirvəsi arasındakı sahə 
haqqında deyilən kimi, burada da eləcə sərhəd hüdudunu təşkil edəcəkdir. 
Sonra sərhəd xətti suların axarına aid yuxarıda şərh olunan qaydalara 
aramsız əməl etməklə Qəmərkuhun zirvəsindən Züvand və Ərş dairələrini 
ayıran dağ silsiləsi üzrə Velgic dairəsinin sərhədlərinədək uzanacaqdır. 
Beləliklə, adı çəkilən dağın zirvəsindən əks tərəfdə yerləşən hissəsi 
istisna olmaqla Züvand dairəsi Rusiyaya birləşir. Hər iki dövlət 
arasındakı sərhəd xətti su axınının yuxarıda qeyd olunan qaydalarına 
daima uyğun olaraq, Velkic dairəsi sərhəddindən Kloputanın zirvəsi və 
Velkic dairəsindəki dağların baş silsiləsi üzrə Astara çayının şimal 
mənbəyinədək, buradan o çayın yatağı boyu onun Xəzər dənizinə 
töküldüyü yerədək davam edəcək ki, burada da Rusiya torpaqlarını 
İrandan ayırmalı olan sərhəd xətti qurtarır.  
 
V MADDƏ  
 
İran şahı həzrətləri bütün Rusiya imperatoru həzrətlərinə öz səmimi 
dostluğuna sübut olaraq, bu maddə ilə həm öz vərəsələri və İran taxt-
tacının varisləri adından, yuxarıda göstərilən sərhəd xətti arasında və 
Qafqaz sıra dağları və Xəzər dənizi arasında yerləşən bütün torpaqların və 
bütün adaların, bununla bərabər həmin məmləkətlərdə yaşayan bütün 
 75
köçəri və başqa xalqların əbədi zamanədək Rusiya imperiyasına məxsus 
olduğunu təntənə ilə tanıyır.  
 
VI MADDƏ  
 
İran şahı həzrətləri hər iki dövlət arasında baş vermiş müharibə ilə Rusiya 
imperiyasına vurulmuş xeyli ziyana, həmçinin Rusiya təbəələrinin düçar 
olduğu qurbanlara və itkiyə hörmət əlaməti olaraq, onların əvəzini pul 
təzminatı ilə ödəməyi öhdəsinə götürür. Müqaviləyə qoşulan hər iki 
yüksək tərəf o mükafatın məbləğini on kurur tümən raicə və ya iyirmi 
milyon gümüş manat qərarlaşdırmışdır, onun vaxtı, ödəniş qaydası və 
təminatı sözbəsöz hazırkı traktata daxil edilə biləcək qüvvəyə malik olan 
xüsusi müqavilədə qərarlaşdırılmışdır.  
 
VII MADDƏ  
 
İran şahı həzrətləri öz əlahəzrət oğlu şahzadə Abbas Mirzənin öz vərəsəsi 
və taxt-tacın varisi təyin etmək iltifatında bulunan kimi, Bütün Rusiya 
imperatoru həzrətləri öz dostluq münasibətlərini və bu varislik qaydasının 
təsdiqinə kömək etmək arzusunu açıq-aşkar sübut etməkdən ötrü bundan 
sonra şahzadə Abbas Mirzə həzrətlərinin simasında İran taxt-tacının 
vərəsəsi və varisini, onun taxta çıxmasından sonra isə onu o dövlətin 
qanuni hökmdarı hesab etməyi öhdəsinə götürür.  
 
VIII MADDƏ  
 
Rusiyanın ticarət gəmiləri, əvvəlki qayda üzrə, Xəzər dənizində və onun 
sahilləri boyunca azad üzmək və bununla bərabər onlara yaxınlaşmaq 
hüququna malikdir; gəmi qəzası hallarında İranda onlara hər cür kömək 
edilməlidir. Bu üsulla İran ticarət gəmilərində də Xəzər dənizində əvvəlki 
qayda ilə üzmək və Rusiya sahillərinə yan almaq hüququ verilir ki, orada 
gəmi qəzası hallarında onlara qarşılıqlı surətdə hər cür kömək 
göstərilməlidir. Hərbi gəmilərə gəldikdə isə, qədimdə olduğu kimi, yalnız 
Rusiya hərbi bayrağı altında olan hərbi gəmilər Xəzər dənizində üzə 
bilərlər; bu səbəbdən də əvvvəlki müstəsna hüquq indi də onlara verilir və 
təsdiq edilir ki, Rusiyadan başqa heç bir dövlətin Xəzər dənizində hərbi 
gəmiləri ola bilməz.  
 
IX MADDƏ  
 
Bütün Rusiya imperatoru həzrətləri və İran şahı həzrətləri hər vasitə ilə 
onlar arasında bu qədər xoşbəxtliklə bərpa olunmuş sülh və dostluğu 
bərqərar etməyi arzulayaraq, müvəqqəti tapşırıqların icrası və ya daimi 
 76
qalmaq üçün bu və ya o biri dövlətə göndərilən yüksək sarayların 
(hökumətlərin) səfirlərinin, nazirlərinin və işlər müvəkillərinin, onların 
dərəcəsinə, razılığa gələn yüksək tərəflərin şərəfinə, onları birləşdirən 
səmimi dostluğa və yerli adətlərə uyğun olaraq, ehtiramla və (hər birinin) 
ayrılıqda qəbul edilməsini qarşılıqlı surətdə rəva bilirlər. Xüsusi protokol 
ilə bu və ya o biri tərəfin əməl etməsi üçün bu məzmunda mərasim 
qərarlaşdırılacaqdır.  
 
X MADDƏ  
 
Bütün Rusiya həzrətləri və İran şahı həzrətləri hər iki dövlət arasında 
ticarət əlaqələrinin bərpa olunmasını və genişlənməsini sülhün bərqərar 
olmasının ən başlıca xeyirxah nəticələrindən biri saydıqları üçün, tam 
qarşılıqlı razılıq əsasında hökm verdilər ki, ticarətə hakimlik edilməsinə 
və qarşılıqlı surətdə təbəələrin təhlükəsizliyinə aid olan bütün 
sərəncamlar səadətlə yoluna qoyulsun və onlar onu qarşılıqlı surətdə 
müvəkkillər tərəfindən bağlanacaq bu sülh müqaviləsinin eyni güclü 
hissəsi sayılmalı olan və ona əlavə edilən ayrıca Akt ilə izah etsinlər. İran 
şahı həzrətləri, qabaqlar olduğu kimi, Rusiyaya ticarətin xeyrinə tələb 
olunan hər yerə konsullar və ticarət agentləri təyin etmək hüququ verir və 
öhdəsinə götürür ki, hər ikisinin məiyyəti on nəfərdən çox olmayacaq 
konsul və agentlərə hamilik göstərsin ki, onlar öz rütbələrinə verilmiş 
şan-şövkət və üstünlüklərdən istifadə etsinlər. Bütün Rusiya imperatoru 
həzrətləri öz tərəfindən İran şahı həzrətlərinin konsul və ya ticarət 
agentlərinə münasibətdə buna tam müvafiq əməl edilməsinə vəd verir. 
İran hökumətinin Rusiya agentinə və ya konsuluna əsaslı şikayəti olarsa, 
Rusiya naziri (səfiri) və ya onun şah həzrətləri sarayı yanında işlər 
müvəkkili, ya da onların bilavasitə rəisi öz mülahizəsinə əsasən günahkarı 
vəzifəsindən uzaqlaşdıra və onu müvəqqəti olaraq digər şəxsə həvalə edə 
bilər.  
 
XI MADDƏ  
 
Qarşılıqlı surətdə təbəələrin bütün tələbləri və müharibə ilə dayandırılmış 
başqa işlər sülh bağlandıqdan sonra ədalətlə bərpa olunacaq və həll 
ediləcəkdir. Qarşılıqlı surətdə təbəələrin öz aralarında bu və ya o biri 
hökumətin xəzinəsinə müqavilə təəhhüdləri dərhal və tamamilə təmin 
edilməlidir.  
 
XII MADDƏ  
 
Barışığa gələn yüksək tərəflər təbəələrin xeyri üçün özlərinin ümumi 
razılığı üzrə qarşılıqlı surətdə qərara almışdır: onlardan Arazın hər iki 
 77
tərəfində tərpənməz əmlaka malik olanlarına üç il vaxt verilməlidir ki, 
onlar bu müddət ərzində onu azad surətdə satsınlar və dəyişsinlər. Lakin 
bütün Rusiya imperatoru həzrətləri ona aid olduğuna görə, keçmiş İrəvan 
sərdarı Hüseyn xanı, onun qardaşı Həsən xanı və keçmiş Naxçıvan 
hakimi Kərim xanı bu iltifatlı sərəncamdan kənar edir. 
 
XIII MADDƏ  
 
Axırıncı və ya bundan qabaqkı müharibənin gedişində əsir alınmış hər iki 
tərəfin bütün hərbi əsirləri, bununla bərabər hər iki hökumətin nə vaxtsa 
əsir düşmüş təbəələri qarşılıqlı surətdə azad edilməli və dörd ay ərzində 
qaytarılmalıdır; onlar həyati azuqə və digər tələbatlarla təmin edilməli və 
onları qəbul etmək və sonrakı yaşayış yerinə yollamağa sərəncam vermək 
üçün hər iki tərəfdən ayrılmış komissarlara verməkdən ötrü Abbasabada 
göndərilməlidirlər. Razılığa gələn yüksək tərəflər hər iki tərəfdən əsir 
düşmüş, lakin olduqları yerin uzaqlığına və ya başqa bir səbəbə və ya 
vəziyyətə görə göstərilən müddətə qaytarıla bilməyəcək bütün hərbi 
əsirlərə, habelə Rusiya və İran təbəələrinə də bu yolla yanaşacaqlar. Hər 
iki dövlət belələrinin hər bir vaxt tələb edilməsində özünə dəqiq və qeyri-
məhdud hüquq verir və öhdəsinə götürür ki, onlar aşkar edildikdə və ya 
onlar haqqında tələblər alındıqda qarşılıqlı surətdə onları (bir-birinə) 
qaytarsınlar.  
 
 
XIV MADDƏ  
Razılığa gələn yüksək tərəflərdən heç biri axırıncı müharibənin 
başlanmasınadək və ya o vaxtı digərinin təbəəliyinə keçmiş olan 
satqınların və fərarilərin verilmısini tələb etməyəcəkdir. İran hökuməti bu 
qaçqınlardan bəzilərinin və onların köhnə həmvətənlərinin və ya 
hakimiyyəti altında olanların arasında qərəzli əlaqələrdən qarşılıqlı 
surətdə baş verə biləcək zərərli nəticələrin qarşısını almaq üçün, öhdəsinə 
götürür ki, indi və ya sonralar Rusiya hökumətinin adbaad göstərdiyi 
adamların Arazla Çara çayının, Urmiya gölünün, Cakatu çayının və Qızıl 
Üzən çayının Xəzər dənizinə töküldüyü yer arasında yaratdığı hüduddakı 
öz torpaqlarında olmasını qadağan edəcəkdir. Bütün Rusiya imperatoru 
həzrətləri öz tərəfindən İran qaçqınlarının Qarabağ və Naxçıvan 
xanlıqlarında və İrəvan xanlığının Araz çayının sağ sahilində yerləşən 
hissəsində yurd salmasına və ya yaşamasına (hər hansı) bir qərarda icazə 
verməyəcəyini vəd edir. Lakin özlüyündə aydındır ki, ancaq rəsmi rütbə 
daşıyan və ya müəyyən ləyaqət sahibi olan adamlara: şəxsi nümunələri, 
nəsihət və gizli əlaqələri ilə keçmişdə onların idarəsində və ya 
hakimiyyəti altında olan əvvəlki həmvətənlərinə zərərli təsir göstərə bilən 
xan, bəy və dini rəislər və ya mollalara qarşı bu şərtin gücü var və 
 78
olacaqdır. Ümumiyyətlə, hər iki dövlətin sakinlərinə gəldikdə isə, razılığa 
gələn yüksək tərəflər qərara alır ki, hər iki tərəfin bir dövlətdən o birinə 
keçmiş və ya bundan sonra keçəcək təbəələri onların keçdiyi hökumətin 
icazə verdiyi hər yerdə yurd sala və yaşaya bilər.  
XV MADDƏ  
Şah həzrətləri öz dövlətinə sakitliyi qaytarmaq və öz təbəələrindən 
hazırki müqavilə ilə bu qədər xoşbəxtliklə başa çatmış müharibədə 
törədilmiş bədbəxtlikləri daha da artıra bilən hər şeyi kənar etmək kimi 
xeyirli, xilasedici niyyətlə hərəkət edərək, Azərbaycan adlanan vilayətin 
bütün əhalisinə və məmurlarına büsbütün və tam bağışlanma əta edir. 
Hansı dərəcəyə məxsus olmasından asılı olmayaraq, onlardan heç kəs öz 
hərəkətinə və ya müharibə ərzində və ya Rus ordusunun adı çəkilən 
vilayəti müvəqqəti tutduğu zaman davranışına görə təqibə, dini əqidəsinə 
görə təhqirə məruz qalmamalıdır. Bundan başqa o məmur və sakinlərə bu 
gündən başlayaraq öz ailəsi ilə birlikdə İran vilayətindən Rusiyaya 
sərbəst keçmək, hökumət və yerli rəisliyin heç bir maneçiliyi olmadan 
onların satlıq malına və ya əmlakına və əşyalarına hər hansı gömrük və 
vergi qoyulmadan tərpənən mülkiyyətini aparmaq və satmaq üçün bir il 
vaxt verilir. Tərpənməz mülkə gəldikdə isə, onun satılması və ya onun 
haqqında özxoşuna sərəncam üçün beş illik müddət müəyyən edilir. 
Lakin bu bağışlanma qeyd olunan bir illik müddət başa çatanadək 
məhkəmə cəzası düşən günah və ya cinayət işləmiş adamlara şamil 
edilmir.  
 
 
XVI MADDƏ  
 
Müvəkkillər bu sülh müqaviləsi imzalandıqdan sonra, qarşılıqlı surətdə 
təxirə salınmadan təcili olaraq, hərbi əməliyyatların kəsilməsi haqqında 
bütün yerlərə xəbər və lazımı fərman göndərməlidir. Eyni məzmunda iki 
nüsxədə tərtib edilmiş, hər iki tərəfin müvəkkilləri tərəfindən imzalanmış, 
onların gerbli möhürləri ilə təsdiq edilmiş və qarşılıqlı olaraq bir-birinə 
verilmiş bu sülh müqaviləsi bütün Rusiya imperatoru həzrətləri və İran 
şahı həzrətləri tərəfindən təsdiq və ratifaksiya edilməli və onların 
imzaladığı ratifikasiya mətnləri təntənəli şəkildə hər iki tərəfin 
müvvəkilləri tərəfincdən dörd ay ərzində və ya mümkün olduqca daha tez 
dəyişdirilməlidir. Fevral ayının 10-da İsanın anadan olmasının 1828-ci 
ilində Türkmənçay kəndində bağlanmışdır.  
Əslinə qol çəkmişlər: İvan Paskoviç, A. Obrezkov. 
  
 
 
 
 79
Zülfüqarlı Məhərrəm Paşa oğlu - 19 avqust 1955 – ci ildə Azərbaycan 
Respublikası Ucar rayonunda anadan olub. Bakı Dövlət Universitetinin tarix 
fak
, Plovdiv, Polşanın Varşava, Lodz, Iranın Tehran, 
ctimai Liderlər" Birliyi Seçki Qərargahına rəhbərlik 
edib. 
Müxtəlif qeyri – hökümət təşkilatları xətti ilə Respublikanın regionlarında 
vətənd  hüquq və 
adlı
ci qəzet", "Ədalət" və digər qəzetlərdə 
müntə
radağ 
mahal ığındakı Sumbulan kəndindən təxminən 1920 – 
1923 –
ultəsini və aspiranturasını bitirib. Tarix elmləri namizədidir. 2001 – ci ildən 
"Ikinci Respublikanın tarixşünaslığı (1920 – 1991- ci illər)" mövzusunda yazdığı 
doktorluq işi müdafiəyə hazırdır. Müxtəlif dövrlədə Azərbaycan Neft və Kimya 
Institutunun Sumqayıt filialında (hazırda Sumqayıt Dövlət Universiteti), Bakı 
Dövlət Univesitetində, Bakı Biznes Univesitetində "Azərbaycan tarixi" və 
"Siyasi tarix" fənlərini tədris edib. Bakı Biznes Universiteti Magistratura 
şöbəsinin müdiri olub. Azərbaycan MEA Tarix Institutunda elmi işçi, Sumqayıt 
Şəhər Icra Hakimiyyəti başçısı aparatında humanitar məsələlər üzrə şöbə müdiri 
vəzifələrində çalışıb. 
  Almaniyanın Lidviqsfaxen, Isveçin Stokolm, Rusiyanın Moskva, Samara, 
Bolqarıstanın Sofiya
Gürcüstanın Tbilisi, Bakuryani şəhərlərində elmi – praktik konfranslarda 
müxtəlif  məruzələr edib. 
ABŞ Respublikaçılar Institutu Seçki Akademiyasının məzunudur. Son 
parlament seçkilərində "I
Azərbaycan Avroiteqrasiya Milli Ictimai komitəsinin üzvüdür. 
  
aşlar qəarşısında "Avropa Konvensiyasında müəyyən olunmuş
az qların təmini", "Azad və ədalətli seçkilər", "Yerli özünüidarənin 
problemləri", "Azad cəmiyyətin prinsipləri", "Insan haqları və onun təmini", 
"Milli azlıqların hüquqlarının müdafiəsi", "Korrupsiyaya qarşı mübarizə" və s. 
mövzularda mühazirələrlə çıxış edib. Onun rəhbərliyi və Açıq Cəmiyyət Institut 
– Yardım Fondunun köməkliyi ilə "Elmi işçilərin hüquqlarının müdafiəsi, onlara 
ictimai və mənəvi dəstəyin təşkili", "Bolqarıstanın ilkin seçki təcrübəsi və 
Azərbaycan" və  " Təhsil və elm sahəsində mövcud olan korrupsiya və rüşvət 
hallarına qaqşı mübarizədə yeni təhsil qanunu və maarifçiliyin rolu" 
mövzularında layihələr həyata keçirilib. 
25 kitabın, 13 metodiki işin, 33 elmi  və 512 qəzet məqalələrinin 
müəllifidir. 3 kitabı çapa hazırdır. "525-
zəm olaraq məqalələrlə çıxış edir. 
Hazırda "Ictimai Problemlərin Tədqiqi Assosiyasiyası"nın sədridir. 
Evlidir iki övladı var. 
Babası Zülfüqar Məmmədqulu oğlu və nənəsi Nübar Sadıqova Qa
ının Əhər şəhəri yaxınl
 cü illərdə Ucar rayonuna gəlmişlər. 
 
 
 
