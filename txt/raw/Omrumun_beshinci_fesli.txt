 
 
AFAQ ġIXLI 
 
 
 
 
 
 
 
 
 
 
 
 
ÖMRÜMÜN 
BEġĠNCĠ FƏSLĠ 
 
(ġeirlər) 
 
 
 
 
 
 
 
 
 
 
 
2013 
  
____________________ Ömrümün beĢinci fəsli_____________________  
                                ~ 2 ~ 
 
 
 
Afaq ġıxlı “Ömrümün beĢinci fəsli” 
Bakı, “Adiloğlu” nəĢriyyatı, 2013,  səh 180 
 
 
 
Ön sözün müəllifi: Məmməd ĠSMAYIL 
 
 
 
 
 
 
 
 
 
 
 
 
“Ömrümün beĢinci fəsli” – istedadlı Ģairə Afaq ġıxlının ana 
dilimizdə beĢinci kitabıdır. Burada toplanmıĢ Ģeirlər həm forma və 
həm də məzmunca rəngarəngdir. Vətən həsrəti, övlad sevgisi, ana 
məhəbbəti, Ģəhidlərimizə ehtiram, ilahi eĢq və s. mövzularda Ģeirlər, 
eləcə də Ģairənin qələm dostlarına ithafən yazdığı Ģeirləri də kitabda 
yer almıĢdır.  
Ümidvarıq ki, A. ġıxlının bu kitabı da çoxsaylı oxucuları 
tərəfindən rəğbətlə qarĢılanacaqdır! 
 
  
_________________________ Afaq ġıxlı  _________________________ 
                             ~ 3 ~ 
 
 
ġEĠR ONUN ÜÇÜN QARA SEVDADIR... 
 
2012-ci ilin  fevral ayında Moskvada  “Vmesto pisma” 
kitabımın təqdimat mərasimində həmyerlimiz şairə Afaq Şıxlı 
ilə yaxından tanış oldum. Bu şairin əvvəllər də dövrü mətbuatda 
imzasına rast gəlmişdim. Amma bu rastlantılar ötəri xarakter 
daşımışdı. Azərbaycanda, eləcə də dünya ədəbiyyatında qadın 
poeziyası kişilərin yazdıqları ilə müqayisədə elə də ağır çəkiyə 
malik deyil. Əlbəttə bu yöndə  xoş istisnalar da var. Rus 
ədəbiyyatını Marina Svetayeva və Anna Axmatovanın əsərləri 
olmadan təsəvvür etmək mümkün deyil. Son dövr Azərbaycan 
ədəbi mənzərəsində boy göstərən qadın şairələrimizdən 
bəzilərinin yenilik arayışları da gələcəyə ümidlə baxmağa əsas 
verir. 
Bu fikrin yaranmasında şübhəsiz Afaq Şıxlı imzasının xüsusi 
payı var. Fikir yüklü şeirləri və bir neçə dildə sərbəst danışması 
Afaq Şıxlının Moskva ədəbi mühitində mövqe qazanmasına 
səbəb olmuşdur. Doğrusunu deyim ki, onun, istər Marina 
Tsvetayevanın ev-muzeyində Rusdilli oxucularla, istərsə də  
Millətlər evində Rusiyada yaşayan həmvətənlərimizlə 
görüşlərimdəki çoxlarından fərqlənən çıxışları məndə ona qarşı 
bu inam və rəğbəti yaratdı.  
Şairənin indiyə qədər "Qəlbimin dedikləri" (2003), 
"Sevərsənmi" (2005), "Məndən uzaqda" (2008), "Səni 
düşünürəm" (2011) və “Dostlarım, bana da bahar gönderin” 
(2013, türkcə) kitabları çap olunub. 
 Şeir və hekayələrdən ibarət olan bu kitabları oxuduqca, 
ədəbiyyatımıza ciddi məramlarla gələn və bu məramlarını 
əsərlərinə yüksək səviyyədə yansıdan bir qələm sahibinin ürək 
çırpıntılarını hiss edirsən. 
____________________ Ömrümün beĢinci fəsli_____________________  
                                ~ 4 ~ 
 
Yazdığım bu cümləllərin bir az soyuq alındığının özüm də 
fərqindəyəm. Əslində Afaqla və onun əsərləri ilə yaxından tanış 
olduqca Moskvada-qürbətdə yaşayan bu xanım üçün şerin bir 
sonuncu sığınacaq yeri  və qara sevda olduğunu bilən və görən 
adamın onun haqqında soyuq mühakimə yürütmək haqqının 
olmadığını da bilirəm. Bu xanım, şeirlə yatır, şeirlə qalxır və 
nəfəsini şeirlə alır desək əsla yanlış olmaz. Bəlkə Azərbaycan 
aurasından və ədəbi mühitindən uzaqlığı onda bəzi tərəddüdlərə 
səbəb olur. Amma nəyə olur olsun Anadolu türkləri demiş, bir 
şeyə ki, qara sevda ilə bağlandın, orada qapını döyənin uğur 
barmaqları olacağı şübhəsizdir. 
Ədəbiyyat dil hadisəsidir. Hər şeydən əvvəl Afaqın 
əsərlərində mükəmmməl, coşgulu və axıcı bir dilin varlığı 
razılıq doğurur. Onun misralarındakı hər söz canlı, yerində və 
dipdiridir: 
Sonsuz xəyallarımdır ürəyinə daĢınan, 
Unutmaq bir yalandır, çabaların boĢuna! 
KeçmiĢinin əlindən gizlənməkçün baĢına 
Həsrətimi çəkərsən, çəkərsən həsrətimi! 
        
Yaşını, başını almış şairlər var ki, bəlkə misralarının içində 
ala-babat fikir də var, amma sözlər ölüdür, nəfəs almaqdan 
məhrumdur. Afaqın əsərlərindəki bu axıcılığı onun “Şıxlı” 
nəslindən olmasında da axtarmaq olar. Atalarımız yerində 
demişdir ki, usta oğlundan şagird olmaz. İsmayıl Şıxlı ünvanlı 
bir sənəd məbədinin qanını daşımaq, “əslində olan dırnağında 
bildirəcək” misalını doğruldacaq səviyyədədir:  
 
Bu dünya,  
O dünya,  
Bir də ikimiz, 
Arada oyunu  heç heçə bil, sən! 
 
_________________________ Afaq ġıxlı  _________________________ 
                             ~ 5 ~ 
 
Yaxud; 
SevgiymiĢ yaĢadan vuran ürəyi, 
Dərəsiz dumanın yoxmuĢ gərəyi. 
Buludlar dağların bəyaz örpəyi, 
Qayalar düzlərin baĢdaĢı imis! 
 
 Süddən, sümükdən, ruhdan, qandan keçən “Şıxlılıq” onu 
anadan olandan vergili bir ünvana çevirib, on beş yaşında orta 
məktəbi qızıl medalla qurtarmaq, tibb insitutunu iyirmi yaşında 
fərqlənmə diplomu ilə bitirmək öz-özlüyündə vergili olmağın 
işarətləri deyilmi? O “Şıxlı” vergisi nəhayətdə Afaqı ədəbiyyat 
məcrasına yönləndirəcəkdi, yönləndirdi də: 
 
Sən - yağıĢ ətirli, GünəĢ nəfəsli, 
Qəlbimdə ötəri naxıĢ deyilsən...  
Sən - mənim ömrümün beĢinci fəsli, 
Nə bahar deyilsən, nə qıĢ deyilsən. 
  
Pulun hakim olduğu, her şeyin alınıb satıldığı dünyada bir 
dəli sevgiyə ehtiyac varmı? Hələ də, dəlicəsinə sevilirmi, 
ümumiyyətlə? Bu sualların cavabı oxuyanına baxır. Yetmiş üç 
yaşlı mənim kimi bir adam üçün “sevgisi ötən əsrin sahillərində 
qaldı” da deyilə bilər. Amma "O mənəm, o mənim ondoqquz 
yaşım, Sızlayır şəhərlə kənd arasında" deyən, içində hələ də ilk 
sevginin yaraları qaysaqlanmayan 19 yaşlı Məmməd 
İsmayılovun yanıb qovrulduğu illəri hayana qoyaq bəs? Onun, 
həyatı ürək dolusu yaşamaq növbəsinə dayanan gənclərlə indi də 
bir əlaqəsi varmı? Əlbəttə vardır! Təsadüfən qarşilaşan iki yad 
adami doğmalaşdiran böyük hərflərlə yazilacaq sevgi olmasa, 
yaşamaq mümkündürmü? Ömrün hansi çaği, hansi yaşi olur 
olsun, mümkün deyil! Necə ki, Kürün, ya da Arazın başlanğıcı 
____________________ Ömrümün beĢinci fəsli_____________________  
                                ~ 6 ~ 
 
olan Türkiyənin Mingöl dağlarındakı bulaqları ortadan 
qaldırsaq, bu çayların Xəzərə çatmaq şansı qalmazdı... 
 
İnsan SEVGİSİNİN ömrü üç mərhələdən ibarətdir: Birinci, 
sevginin ilk hissedilişi, ikinci, sevgi həyatına daxil olub 
yaşanılması, üçüncüsü isə  sevgi haqqında xatirələr. Yenə 
yuxarıda adını zikr etdiyimiz Marina Svetayevaya üz tutsaq 
maraqlı ip ucları ilə qarşılaşarıq: Sənə necə münasibsə məni elə 
də sev və onu mənə uyğun şəkildə ifadə et, amma elə et ki, mən 
bundan xəbər tutmayım”. Yerin yaz yaddaşı hər il ilk baharını 
yaşadığı kimi, olsun bir az dəyişik biçimdə hər gələn nəsil də öz 
sevgi baharını yaşamalıdır, yaşayır da! Sadəcə yayın, payızın, 
illah da qışın... çıxdığı bahara geri dönmək həvəsi yoxdu yəqin 
ki! Zaman da var, imkan da, hər şeyin başı olan  həvəsdən 
savayı. Afaq Şıxlıda isə bu dəli həvəs var, başa varması, vüsala 
qovuşması müşkülə düşmüş sevgiləri şeirlərində yaşatmaq 
həvəsi: 
 
Nədən mənim deyilsən, 
ey mənim ayrı dünyam? 
Kövrək nağıllarımın ağ atlı Ģəhzadəsi! 
Ey ağlımı çaĢdıran, 
baĢımı hərləndirən ətirli mey badəsi! 
 
Afaq Şıxlı yaradıcılığını hansı ədəbi məktəbə aid etmək olar? 
Adam var ki, bir kitab ağzı açmadan, hətta küməsindən kənara 
çıxmadan ilahi bir fəhmlə dünyanın çoxşifrəli sirlərinə vaqif 
olur. Adam da var ki, bəlkə bitirmədiyi məktəb, oxumadığı kitab 
yoxdur, amma Haqdan vergili olmadığından yazı-pozusu kəllə 
suyundan başqa bir şey deyil. Sevindirici haldır ki, Afaq Şıxlıda 
həm Haqdan gələn bir ilham, həm də mütaliədən yaranan bir 
yetkinlik var. Ona görə də gərək şeir vəznlərindən, gərəksə də 
biçimlərindən istifadə etməkdə çətinlik çəkmir. Həm də 
_________________________ Afaq ġıxlı  _________________________ 
                             ~ 7 ~ 
 
ədəbiyyatımıza yeni gələn ədəbi qüvvələrin bəzilərində olduğu 
kimi, yenilik adına əllaməlik etmir, sadəlikdə mürəkkəblik 
arayışına girir. Kimə məlum deyil ki, Puşkin kimi sənətkarı  
modernistlərdən ayıran cəhət onun aydın və sadə yazmağı idi, 
onun dahiyanəliyini də ilhamının bu cəhətində axtarmaq 
lazımdır. Hamının anlaya biləcəyi, amma kimsənin bu cür yaza 
bilmədiyini yaza bilmək, budur əsas məsələ! Və Afaq da bu 
istedadı ilə oxucusunu heyrətlər içində buraxmağı bacarır.  
”Sən mənim ömrümün beşinci fəsli” kitabına toplanmış  
şeirlər dediklərimizin birbaşa sübutudur. Bu kitabda Qazax-
Tovuz aşıqlarının ruhi halında yazılan qoşmalara da rast gəlmək 
olar, fikrin sərbəstliyini içində barındıran şeir biçimlərinə də! 
Bir tərəfdə saza, sözə, Vaqif, Vidadi, Dilqəm, Azaflı Mikayıl  
kökünə köklənən aşiqanə qoşmalar, o bir tərəfdə çağdaş ritmləri 
öz içinə alan Mikayıl Müşfiq, Əli Kərim ruhi halları! 
 
Sevirsənsə, bu sevgini faĢ elə, 
Vüsalını çək baĢına - nuĢ elə! 
Ya sevmə heç, ürəyini daĢ elə, 
Ya da elə aĢkarca sev, amandı! 
 
Yaxud; 
 
Səs salmıram, 
qıymıram kimsəni oyatmağa. 
Kəkotulu, limonlu bir fincan da çay süzüb 
köçürürəm vərəqə qəlbin zümzüməsini, 
küləklərin səsini, 
Hələ də əriməyən bu qürbətin qarını, 
vətənin baharını, 
duyğuların dilini, 
dostların nisgilini... 
  
____________________ Ömrümün beĢinci fəsli_____________________  
                                ~ 8 ~ 
 
Yaxud; 
Yığacaqsan xaincə unutduğun nömrəmi, 
Ġllərin arxasından məni səsləyəcəksən, 
Cavab gözləyəcəksən... 
Deyəcəksən: “Bu eĢqsiz həyatımda rəng çatmır!” 
Amma yoxam mən daha dəstəyin o baĢında... 
Yalnız eĢidəcəksən: 
“Bu nömrəyə zəng çatmır!” 
... … … 
 
 Marina Svetayeva esselərinin birində yazırdı ki, “Rusya 
hansısa önəmli sözünü demək üçün iradəmin ziddinə məni seçdi. 
Və tərifləyə-tərifləyə buna məni inandırıdı ki, bu fikirləri olduğu 
kimi söyləməyi yalnız sən bacara bilərsən!” Bu mənada, bəlkə 
nakam sevdalar və sevgilər də özlərini izhar etmək üçün bir 
başqasını yox, onu - Afaq  Şıxlını seçmişlər, kim bilir? 
Şerlərinin əsasını  sevgi motiflərinin təşkil etməsi bizi bu 
qənaətə gəlməyə vadar edir. “Hər şairin öz hadisəsi, hər 
hadisənin öz şairi var” nəticəsinə gələnlərlə bu mənada 
razılaşmaq olar. “Şair üzərində məhkəmə onun özünün öz 
üzərindəki məhkəməsidir.” Öz yaşantılarımdan, başım 
çəkdiyindən bilirəm: Qürbətdə dost yoxdur, şeir sevilməz. 
Afaqın durumu qürbət anlamında hardasa məndən dafa ağırdır. 
Türkiyə qürbət olsa da dini, dili eyni olan qardaş qürbətidir, 
Rusiya (Moskva) isə təkcə dinlərin, dillərin ayrıcalığı ilə deyil, 
eyni zamanda qəribanə havasıyla da müxalifətdədir. Amma yenə 
də təşnə ürəyini vermək üçün bir kimsə yoxsa, ürəyi sözə, şerə 
verməkdən münasib nə ola bilər ki? 
 
Yenə həsrət dolu axĢam düĢəcək... 
Çəkə bilirsənsə bu həsrəti çək. 
Qopur varlığımdan hecası tək-tək: 
“Qa-yıt hə-ya-tı-ma, sən-siz ol-ma-yır!” 
_________________________ Afaq ġıxlı  _________________________ 
                             ~ 9 ~ 
 
Yaxud; 
 ġair, xəyalında,  
 fikrində 
 hər dəm 
 Görəsən, özgəsi,  
 yoxsa ki, mənəm? 
 
Qürbətdə yaşayan şairə söz Vətən olur. Və nə yaxşı ki, 
belədir; Şeir də sevgi kimidir, o səni buraxana qədər davam 
etməlisən. Və… yenə “əgər sevilmirsə, sevilməmək şerin yox, 
bizim günahımızdır hardasa”, - deyirdi M.Svetayeva. Və 
Svetayevanı tez-tez xatırlamağım da səbəbsiz deyil. Şairə 
haqqında bir şey yazarkən şairədən, həm də az qala uşaqlığından 
şerin, sözün dəli-divanəsi olan şairədən də örnək almayıb 
kimdən almalıyıq ki? Erkən yaşlardan şair, şeir heyranlığında 
A.Şıxlı bir başqasına yox, məhz M.Svetayevaya bənzəyir. 
“Mənim kimilərini Qiyamət günü vicdan məhkəməsində 
mühakimə edəcəklər, amma əgər Sözün vicdan məhkəməsi 
varsa, mən orda suçsuz və təmizəm,”- deyirdi M.Svetayeva. Bu 
anlamda oxucuların mühakiməsinnə verilən “Sən məmim 
ömrümün beşinci fəsli” kitabındakı şeirlər bizə haqq verir deyək 
ki, üslubları ilə bir-birindən fərqlənsələr də, bu kitabda ilhamsız 
yazılan bir şerə də rast gəlməzsiniz.  
Hər kitab hardasa ayrılış və qopuşdur. Bu mənada bu kitaba 
toplanan əsərlər hardasa Afaqın əvvəlki kitaplarından xeyli 
dərəcədə fərqlənir. Buna şeirdən şerə ölmək və şeirlə yenidən 
dirilmək də deyə bilərsiniz! 
Gəl, məni hifz eylə, varsa amanın, 
Zülmün verdiyini zülümə qaytar! 
*** 
Dünənlərə pəncərəni bağlayaq, gəl, 
Sabahlara qapıları açmaq üçün! 
____________________ Ömrümün beĢinci fəsli_____________________  
                                ~ 10 ~ 
 
Nələr tapdım, nələr itdi... 
Bir inada hər Ģey bitdi. 
Yarı yolda qoyub getdi, 
Üzü dönükmüĢ, dönükmüĢ...  
*** 
Söyləyirdin həyatını 
Yarı doğru, yarı yalan. 
Bəlkə elə bu yarılar 
Oldu bizi ayrı salan? 
 
Şeirə, ədəbiyyata qara sevda ilə vurulduğundandır ki, 
A.Şıxlının ədəbi uğurları ildən ilə, aydan aya deyil, mən 
deyərdim gündən günə artır. Beynelxalq Yazıçılar və 
Qəzetəçilər Assossasyasının, Avrasya və Rusiya Yazarlar 
Birliyinin üzvu olması bu elqızımızın artıq ölkə sərhədləri 
dışında ədəbiyyatımızın layiqli təmsilçisinə çevrildiyinin bir 
sübutudur. Əsərləri dünyanın müxtəlif dillərinə tərcümə edilən 
və Rusiyada, Türkiyədə, Almaniyada tez-tez çap olunan Afaq 
xanımın internetdə də pərəstişkarlar ordusunun olduğunu 
söyləmək heç də mübaliğə olmazdı. 
Şairənin şeirlərinə bir çox qələm sahibləri nəzirələr yazırlar. 
Onlardan biri də elə mənəm. Onun şeirlərinin arasında tez-tez 
elələrinə rast gəlirəm ki, sadcə oxuyub ötə bilmirəm. 
Düşünürəm ki, elə kitab yazmaq lazımdır ki, oxucu onu əlinə 
götürdükdə həyacan keçirsin, onsuz darıxsın, bir sözlə, masaüstü 
kitaba çevrilsin. “Ömrümün beşinci fəsli” də belə bir kitab 
olacaq. Çünki kitablar da insanlar kimidir, adlarına çəkir.  
Uzun sözə nə ehtiyac?! Bu siz, bu da Afaq Şıxlının təkrarsız 
və doyulmaz şeirləri!  
Professor Məmməd ĠSMAYIL 
Canaqqala, Türkiyə 
 
_________________________ Afaq ġıxlı  _________________________ 
                             ~ 11 ~ 
 
 
 
 
 
 
 
 
  
 
 
SƏN - YAĞIġ ƏTĠRLĠ, 
GÜNƏġ NƏFƏSLĠ… 
 
 
____________________ Ömrümün beĢinci fəsli_____________________  
                                ~ 12 ~ 
 
 
BĠZĠM YOLUMUZ 
 
Gedirik, nəfəslər qarışır yelə, 
Həyat tabloları ötüşür tək-tək. 
Uzun bir yol durur qarşıda hələ... 
Vüsala yetməyə tələsir ürək. 
 
Bu yolun sonunda nələr var, nələr... 
Nəyin sorağıdır alışan ocaq?! 
Açılıb getdikcə ağ səhifələr, 
İllərin yükünü unutduracaq. 
 
Qəlbimdə yaralar olsa da dərin, 
Yolların sonunda olsa da ölüm; 
Sevilmək duyğusu necə də şirin! 
Sevməksə ondan da gözəldi, ömrüm! 
 
Nədən gələcəyi dərd eləyək biz? 
Hər şeyi, hər şeyi zamana burax! 
Bütün yol uzunu sən, mən – ikimiz… 
Xoşbəxtliyə bax! 
 
 
 
  
  
_________________________ Afaq ġıxlı  _________________________ 
                             ~ 13 ~ 
 
 
MƏNĠ SABAH UNUDARSAN...  
 
Çalışma ki, məni bu gün unudasan... 
Bağrım başı yaralıdır, qandır hələ. 
Buz baxışlar ümidimi kəsib yaman, 
Gəl daha da yaralama bilə-bilə. 
 
Çalışma ki, məni bu gün unudasan... 
Vərəqləyək ötənləri bəlkə bir az. 
Söyləmə ki, belə yazıb yazı yazan, 
Kim deyib ki, bir də geri dönmək olmaz! 
 
Çalışma ki, məni bu gün unudasan... 
Silinərmi bir məhəbbət əfsanəsi? 
Gülümsəmə göz yaşları arasından, 
Bu ağrılar - sevgimizin nişanəsi! 
 
Mənim üçün bu dünyada tək sən varsan! 
Dünya küsər – xoşbəxtlərə qarışmasaq! 
Canım- gözüm, məni sabah unudarsan, 
Əgər bu gün, elə bu gün barışmasaq! 
 
  
  
____________________ Ömrümün beĢinci fəsli_____________________  
                                ~ 14 ~ 
 
 
SEVƏN KƏSLƏR 
 
Aşiq olmaq asansa da,  
sevə bilmək asan deyil! 
Min bir sirri, tilsimi var, cəfası var məhəbbətin! 
Əsl aşiq - dözən kəsdir,  
tez inciyib küsən deyil... 
İmtahanı, sınağı var, vəfası var məhəbbətin! 
 
Sevən kəslər gözləyərlər,  
yeri gəlsə illər boyu! 
Bir şam kimi yansalar da, ürəkləri ümid bəslər... 
Dayanmadan hey gedərlər,  
daş döşənsə yollar boyu, 
Arzularla, gümanlarla yaşayarlar sevən kəslər! 
 
Yarı-yarı paylaşaraq, bir həyatı iki bölmək, 
Kiminçünsə şirin xəyal,  
kiminçünsə əsarətdi.  
Eşq yolunda dilə düşmək, məcnun olmaq,   
...ölə bilmək - 
Necə böyük fədakarlıq, 
Necə böyük cəsarətdi! 
 
  
_________________________ Afaq ġıxlı  _________________________ 
                             ~ 15 ~ 
 
 
Sevgi - bəzən,  
çəmənlərdə çiçək dərib telə taxmaq, 
Nəvazişlə sevdiyinin əllərinə toxunmaqdı.  
Bəzən isə göz yaşları,  
həsrət-həsrət yola baxmaq, 
Nə zamansa eşitdiyin bir kəlməyə sığınmaqdı. 
  
...Aşiq olmaq asansa da,  
sevə bilmək asan deyil! 
Min bir sirri, tilsimi var, cəfası var məhəbbətin! 
Dözmək gərək yar yolunda hər əzaba...  
bir il, beş il.... 
Ən sonunda vüsalı var, səfası var məhəbbətin! 
 
 
  
____________________ Ömrümün beĢinci fəsli_____________________  
                                ~ 16 ~ 
 
 
SƏN - MƏNĠM ÖMRÜMÜN  
BEġĠNCĠ FƏSLĠ 
 
Unutma, mən səni unutmamışam... 
Yurd salıb getmisən ürəyimdə sən. 
Qəlbimi kimləsə ovutmamışam, 
Çünki, həmişəlik ürəyimdəsən. 
 
Unutma, mən səni sevirəm hələ, 
Bu sevgi azalmır, artır günbəgün. 
Qayıdıb bir daha dönməsən belə, 
Ruhum qovuşacaq ruhuna bir gün. 
 
Sən - yağış ətirli, Günəş nəfəsli, 
Qəlbimdə ötəri naxış deyilsən! 
Sən - mənim ömrümün beşinci fəsli, 
Nə bahar deyilsən, nə qış deyilsən... 
 
Bilmirəm, heç nələr dəyişdi səni... 
Durub-düşünürəm hər səhər-axşam.  
Bircə istəyim var: Unutma məni! 
Unutma, mən səni unutmamışam! 
 
 
 
  
 
 
 
_________________________ Afaq ġıxlı  _________________________ 
                             ~ 17 ~ 
 
 
DAN SÖKÜLÜR ARAMIZDA 
  
Ġstəməzdim “sevdan” adlı bu yuxudan oyanmaq, 
Aramızda yavaş-yavaş dan sökülür, deyəsən... 
Bu dəfəki ayrılığa asan oldu dayanmaq, 
Bu ayrılıq sahilləri niyə mənəm, niyə sən? 
 
Yalanların inamımda ocaq çatıb məşhərə... 
Közlərini yana-yana götürürəm əlimə. 
Bu sevginin ilğımına inanmışdım boş yerə 
Ürəyimdən nələr keçir, nələr gəlir dilimə. 
 
Sənin üçün kiməm, nəyəm? Xəyalının qadını, 
Ürəyinin sahibimi, dostun, yadın, sevgilin? 
...Özün üçün sən qoyarsan bu hisslərin adını, 
Mənim üçün, bu - sevgiydi, sənin adın - sevgilim! 
 
İstəməzdim “sevdan” adlı bu yuxudan oyanmaq, 
Yavaş-yavaş dan sökülür aramızda, biləsən! 
Bu dəfəki ayrılığa asan oldu dayanmaq, 
Tanımadım ürəyimi, tanımadın hələ sən... 
  
 
 
  
 
  
____________________ Ömrümün beĢinci fəsli_____________________  
                                ~ 18 ~ 
 
 
BĠR GÜN  
MƏNLƏ BĠRGƏ UNUDULARSAN 
 
Yadimdadir hər şey, unutmamisham, 
Amma, duşunmə ki sevirəm hələ. 
Səni urəyimdən silib atmişam, 
Yadimda ömurluk yaşasan belə. 
 
Hər şey yadimdadir, bu günkü kimi... 
Lakin buz bağlayib indi duyğular. 
Yox oldun gəlincə ayriliq dəmi,  
Yox oldu səninlə bağli arzular. 
 
Sən bir xatirəsən: şirin və acı, 
İstəməsəm belə, fikrimdə varsan. 
Ölümdür bəlalı eşqin əlacı -  
Bir gün mənlə birgə unudularsan! 
  
_________________________ Afaq ġıxlı  _________________________ 
                             ~ 19 ~ 
 
 
BU BAYRAM GECƏSĠ 
Bu bayram gecəsi - sakit bir gecə... 
Qarşımda bir kağız, bir də qələm var. 
Sənin xəyalına dalmışam necə... 
Bu da adətimdi axır zamanlar. 
 
Sənlə danışıram ürəyimdə mən, 
Səmada ulduzlar ada-adadı... 
Səsin gəlməyincə üşüyür bədən, 
Səninlə bağlıymış həyatın dadı. 
 
Kölgəyə bənzəyir səbrim, qərarım - 
Ruhumu ardınca sürüyüb gedir. 
Möcüzəsi nəymiş bu bayramların, 
Ümidim şam kimi əriyib gedir! 
 
Səssiz telefon da donub elə bil, 
Dünyam da soyuqdur bu yay günündə. 
Sanki ürəyim də heç mənim deyil, 
Qürurum diz çöküb sevgim önündə. 
 
Sən də bir insansan, adi bir insan, 
Bütün günahınla, səhvinlə birgə. 
Hər şeyi bitirmək beləmi asan, 
Qayıt - tənhalığı məndən əsirgə! 
 
Nə bir məktubun var, nə də ki zəngin, 
Sənsiz bu aləmdə qanadsız quşam. 
"Mən sənin yadından çıxıram yəqin, 
Sən mənim yadıma düşdüyün axşam..."  
  
 
____________________ Ömrümün beĢinci fəsli_____________________  
                                ~ 20 ~ 
 
 
SƏNDƏN YADĠGAR  
 
Bu gün sənlə bağlı xatirələri  
Gizlədim qəlbimin dərinliyinə. 
Itirdim gözümdən bütün şeyləri, 
Təkcə bu beşinə qıymadım yenə: 
 
…Qəlbindən nur kimi axıb süzülmüş, 
Misilsiz incitək sapa düzülmüş, 
Sevgimiz naminə mənə yazılmış 
Bir kitab saxladım səndən yadigar. 
 
Hər bir sətirini baş sayacağım, 
Sinəmin üstündə daşıyacağım, 
Təsəllisi ilə yaşayacağım 
Bir məktub saxladım səndən yadigar. 
 
Məni gözləyərkən sənə yar olmuş, 
Qış günü özlənən bir bahar olmuş, 
İndi qəlbim kimi yanıb qor olmuş 
Bir çiçək saxladım, səndən yadigar. 
 
O görüş gecəsi sənə verdiyim, 
Şirin gülüşlərlə sevindirdiyim,  
Əyninə əlimlə geyindirdiyim, 
Bir köynək saxladım səndən yadigar. 
 
 
 
  
_________________________ Afaq ġıxlı  _________________________ 
                             ~ 21 ~ 
 
 
Biz idik ürəkdən sevib-sevilən, 
Olmadıq bu eşqin qədrini bilən! 
Nə həsrətin bitər, nə də ki çilən, 
Bir göynək saxladım səndən yadigar. 
 
Budur... sənlə bağlı xatirələri 
Gömmüşəm qəlbimin dərinliyinə. 
Olən ümidlərin boş qalıb yeri... 
Bu beşlik içində tənhayam yenə. 
 
 
 
  
____________________ Ömrümün beĢinci fəsli_____________________  
                                ~ 22 ~ 
 
 
DƏNĠZLƏR QOVUġAN YERDƏ  
  
Nur baxışlım, dərd eləmə, 
Birləşəcək yollarımız. 
“Bundan belə gecdir" demə, 
Qarşıdadır baharımız. 
 
Unudulmaz gözəl anlar 
Gələcəyin röyasıdı. 
Sevilməyə haqqımız var, 
Dünya - sevgi dünyasıdı! 
 
Göydə günəş, yerdə torpaq 
Şahid olsun sevgimizə! 
Harda olsaq birgə olaq, 
Çən düşməsin izimizə! 
 
Sevinc qəmə olsun qənim, 
Ayrılıq sovuşan yerdə! 
Gəl görüşək, ruhum mənim, 
Dənizlər qovuşan yerdə! 
  
 
 
  
  
_________________________ Afaq ġıxlı  _________________________ 
                             ~ 23 ~ 
 
 
 SEVGĠ QOXUSU  
 
Yaşlar gilələnir tumurcuq kimi, 
Fikir səmasında şimşəklər çaxır. 
Dolanıb boynuma bir muncuq kimi 
Həsrətim güzgüdən üzümə baxır. 
 
Gecənin üstündən keçib əsrlər, 
Yataqdan bir sevgi qoxusu itib. 
Axıb bir ürəyə dolubdu sirlər, 
Qızarmış gözlərin yuxusu itib... 
 
Sən demə sarılıb ayaqlarıma 
Mənimlə gəlirmiş dönük qismətim. 
Çöküb bədənimə, yanaqlarıma 
Məni odlayırmış sönük qismətim. 
 
Necə yandığımı, kül olduğumu 
Yaxşı ki, görmədin baxışlarımda. 
Səninlə tapmışdım kim olduğumu, 
İtirdim alnının qırışlarında. 
 
Bir saman çöpüymüş xoş xatirələr, 
Heyif ki, acılar daha çox imiş... 
Sənin həyatında var imiş nələr, 
Mənim həyatımda nələr yox imiş... 
 
  
 
  
____________________ Ömrümün beĢinci fəsli_____________________  
                                ~ 24 ~ 
 
 
SEVĠLƏN ĠNSAN 
 
 ...Sevilən insanın yol çəkmir gözü, 
 Hər qapı səsinə ürəyi əsmir. 
 Kövrəlib yarıda qırılmır sözü, 
 Xəyala dalaraq əlini kəsmir. 
 
 O kimin, kim onun yadından çıxıb 
 “Unutdu” sözünü gətirmir dilə. 
 Buz kimi havada uzağa baxıb  
 Dayanmır eyvanda intizar ilə. 
 
 Kimisə gözləmir hər sabah-axşam, 
 Açılmır qucağı tanış qoxuya. 
 Ərimir ümidi əridikçə şam, 
 Əlində telefon getmir yuxuya. 
 
 Kiminsə... kiminsə tanış səsindən 
 Dağıtmır üstünə isti çayını. 
 Tərləmir aynası öz nəfəsindən, 
 Itirmir günlərin fərqsiz sayını... 
 
 Səssizcə ağlamır bütün gecəni, 
 Üşümür əlləri qışın qarından. 
 Yatmayıb seyr etmir gəlib keçəni - 
 “Onu” tanımaqçün addımlarından. 
  
  
_________________________ Afaq ġıxlı  _________________________ 
                             ~ 25 ~ 
 
 
Bürünüb yorğana günorta vaxtı 
Islatmır yastığı göz yaşlarıyla. 
Qonşuda kiminsə kəsəndə baxtı 
Dərdini bölüşmür tay-tuşlarıyla. 
 
Günləri, ayları keçmir gümanda, 
Ürəyi şad olan gümana yarmı? 
Axtarmır özünü ötən zamanda 
Sevilən insanın zamanı varmı? 
 
  
____________________ Ömrümün beĢinci fəsli_____________________  
                                ~ 26 ~ 
 
GECĠKMĠġƏM... BAĞIġLA! 
 
Sənə ömür yolunda vəfalı yar olmağa, 
Çəmənində çiçəyin, zirvəndə qar olmağa, 
Yamanında, yaxşında yanında var olmağa 
Gecikmişəm... bağışla! 
 
Ağ duvağa bürünüb gəlinlik geyinməyə, 
Sevən ürəyin olub sevinclə döyünməyə, 
Varlığınla, adınla, eşqinlə öyünməyə, 
Geçikmişəm... bağışla! 
 
Bunca uzun illəri sənlə qoşa keçməyə, 
Dostun, həmdəmin olub əlindən su içməyə, 
Misra-misra süzülüb şeirinə köçməyə 
Gecikmişəm... bağışla! 
 
Sevinərdim omrümü ömrünə uduzmağa, 
Baxışında əriyib, gözlərində azmağa! 
Sənli arzularımı xeyirliyə yozmağa 
Gecikmişəm... bağışla! 
 
Görürəm, ömrüm-günüm, ümidlərin sönükdür... 
Sanırsan ki, hər kəsin üzü sənə dönükdür. 
Mümkün olsa, özümü keçmişinə salardım, 
Səni qəza-qədərin pəncəsindən alardım, 
Bütün məhəbbətimlə ürəyinə dolardım, 
Üz-üzə qalsam belə yüz hərcayı baxışla! 
Neyləyim ki, qədər bu...  
Gecikmişəm, əzizim! 
Gecikmişəm... bağışla! 
 
_________________________ Afaq ġıxlı  _________________________ 
                             ~ 27 ~ 
 
 
QAYIT!  
 
Qayıt, bilirsənsə dönə bilməyi! 
Qayıt, unutmamış məni sevməyi! 
Qayıt, intizarın ölümdən betər! 
Qayıt, səni hərdən görməyim yetər! 
 
Qayıt, ağlamamış qəm buludları, 
Yenə tapdalayaq yaşıl otları. 
Qayıt, gəlişinlə çəkilsin çənlər.  
Öpsün izimizi həsrət çəmənlər... 
  
Qırılsın amanı ayrılıqların, 
Kəsilsin arası hıçqırıqların. 
Sənli xəyallarım dar gəlir mənə, 
Sənsiz yaşamaq da ar gəlir mənə... 
 
Yetər sənsizliyə dözmüşəm! Qayıt! 
Yetər, sənsizlikdən bezmişəm! Qayıt! 
Qayıt, əvvəlkitək sevməsən belə... 
Qayıt, mənim üçün dönməsən belə... 
  
 
 
  
____________________ Ömrümün beĢinci fəsli_____________________  
                                ~ 28 ~ 
 
 
GECƏ - BĠZĠM GECƏYDĠ 
 
Bir səssizlik, bir sükunət 
dolanırdı havada, 
Çən tutmuşdu dörd bir yanı, 
otlar şehə batırdı. 
Quşlar belə nəsə duyub  
susmuşdular yuvada, 
Bütün aləm məst olaraq 
mışıl-mışıl yatırdı... 
 
Nəfəsimiz qarışaraq  
baxırdıq pəncərədən, 
O yol bizi aparmırdı -   
o yol sanki qaçırdı! 
Məhəbbət də don geymişdi 
ay işıqlı gecədən, 
Duyğuların dili ilə 
öz sirrini açırdı... 
 
Tələsirdik.... Elə bil ki, 
zaman yavaş ötürdü, 
Saatlar da dayanmışdı, 
heç bilmirdik neçəydi. 
Ətrafdakı gözəlliklər 
baxışında  itirdi. 
Bir sən vardın,  
bir mən vardım... 
Gecə - bizim gecəydi! 
 
 
  
_________________________ Afaq ġıxlı  _________________________ 
                             ~ 29 ~ 
 
YARI - YARI 
  
Yarı gizli, yarı aşkar 
Görüşürdük səninlə mən. 
Günahlara bürünürdük 
Yarı səndən, yarı məndən. 
 
Yarı zorla, yarı xoşla 
Taleyimiz barışırdı. 
Yaz nəfəsli hisslərimiz 
Bir birinə qarışırdı. 
 
Söyləyirdin həyatını 
Yarı doğru, yarı yalan. 
Bəlkə elə bu yarılar 
Oldu bizi ayrı salan? 
 
Məhəbbət bir oyunmuydu - 
“Kim inandı, kim aldatdı”? 
Bir yarısı gerçək idi, 
Bir yarısı zarafatdı? 
 
Yarı uzaq, yarı yaxın 
Aramızda məsafələr... 
Yarı şirin, yarı acı 
Xatirələr..., xatirələr... 
 
Gətirməzdin dilinə sən, 
İstəsəydin, yalanları. 
Bundan belə sənə qalmış 
Sözün gerdə qalanları! 
 
  
____________________ Ömrümün beĢinci fəsli_____________________  
                                ~ 30 ~ 
 
 
GÜNLƏRĠN BĠRĠNDƏ 
 
Günlərin birində qarşıma çıxıb, 
Batırdın bu qədər günaha məni. 
Həsrət qurşununu bağrıma sıxıb, 
Kor qoydun axşamdan sabaha məni. 
  
Gündüz fikir saydım, gecə də ulduz, 
Günəşin nuruna sevinmədim mən. 
Ürəyim od olub, vücudumsa buz, 
Bu təzad içində hara gedim mən? 
  
Düşübdür üzümə kədər kölgəsi, 
Ağlım da, ruhum da əsirlikdədir. 
Sənindir sanıram - hər gələn səsi, 
Sirrin varlığında bu sirlik nədir? 
  
Deyirəm, nə vaxtsa bitər bu çilə, 
Çəkilər başımdan bu sevdan sənin. 
Çıxaram qarşına mən gülə-gülə, 
Baxaram halına o zaman sənin! 
  
Məni görməzlikdən gələn gözlərin 
İtirər xiffətdən yuxusunu da! 
Məni də itirər acı sözlərin, 
Həyatın “mən” adlı qoxusunu da! 
 
 
  
_________________________ Afaq ġıxlı  _________________________ 
                             ~ 31 ~ 
 
 
MƏNĠ XƏYALLARLA QOYDUN  
TƏKBƏTƏK 
 
Məni xəyallarla qoydun təkbətək, 
Yarın qismət oldu divə, bilmədin. 
Niyə danışdığın nağıldakıtək 
Yaşaya bilmədin, sevə bilmədin?! 
 
Sən sahib çıxmadın hisslərimizə, 
Unutmaq istədin olub-keçəni. 
Həsəd aparırdı sevənlər bizə, 
İndi səndən ayrı görürlər məni... 
 
“Ayrılaq!” deməyin ən böyük günah! 
Demək ki, bu sənin son niyyətindi! 
Yalanla yaşamaq çətindir, ancaq, 
Sənsiz ömür sürmək daha çətindi. 
 
Ürək söz dinləmir..., sevirəm hələ... 
“Əlvida!” söyləmək ölümdən betər! 
Gedirəm ömründən mən bilə-bilə, 
Mənim də yerimə xoşbəxt ol, yetər! 
 
  
 
  
____________________ Ömrümün beĢinci fəsli_____________________  
                                ~ 32 ~ 
 
 
KAĞIZ XATIRƏLƏR 
 
Bilmədən həkk olduq açıq-aşikar 
Özgə şəkillərə özgə diyarda. 
O gündən bir parça duracaq lal-kar, 
Bir özgə albomda, özgə divarda. 
 
...Göy sular boyunca gedəndə gəmi, 
Əllərin əlimi sıxırdı bərk-bərk. 
Alıb aparırdı kədəri, qəmi 
Başımızın üstdən sovrulan külək. 
 
Dünya boyanırdı sevgi rənginə 
Qayalar alışıb sanki yanırdı. 
Bizim xoşbəxtliyin xoş ahənginə 
Bu kiçik gəmi də yırğalanırdı. 
 
Vücudum əsirdi qəlbin dinəndə, 
Bu necə hiss idi, bu necə duyğu?! 
Məni gizləmişdin qaynar sinəndə, 
Nədən çəkilmirdi hicran soyuğu? 
 
Bir nisgil var idi gülüşümüzdə, 
Həsrət dənizində adalaşırdıq... 
Demə, o bəxtəvər görüşümüzdə 
Hələ birlikdəykən vidalaşırdıq. 
 
 
 
 
 
_________________________ Afaq ġıxlı  _________________________ 
                             ~ 33 ~ 
 
 
...Həmin gün, zamanın donduğu yerdə 
Iki sevgiliydik...İndi - iki yad. 
Vüsalın hicrana döndüyü yerdə 
Özgə şəkillərə həkk oldu həyat. 
 
Kimsə bilməyəcək nəçiyik, kimik, 
Nəydi qəlbimizin o gizli dərdi... 
Danışa bilsəydi bir insan kimi  
Kağız xatirələr nələr deyərdi?! 
 
  
  
____________________ Ömrümün beĢinci fəsli_____________________  
                                ~ 34 ~ 
 
 
BĠR GÜN  
MƏNĠ AXTARARSAN 
 
Bir gün məni axtararsan  
      əl-ələ vermək üçün, 
Hər keçdiyim yolu-izi  
      Addım-addım gəzərsən. 
Bir gün məni axtararsan  
      “bağışla” demək üçün, 
Nigaranlıq üzər səni -  
      Yorularsan, bezərsən... 
 
Təklənərsən bir gün, axır,  
      Ömrün qürub çağında, 
Boş-boşuna dolanarsan  
      Eşqin solan bağında. 
Nə axşamlar, nə sabahlar  
      Rahat olmaz ürəyin, 
Boylanarsan, boş görünər  
      Eh, solun da, sağın da... 
 
Odlanarsan - alışarsan,  
      Sellər belə, soyutmaz, 
Axtardığın gözəlliklər  
      Daha səni ovutmaz. 
Mənsə ayrı bir dünyada -  
      Başqa ömrün çırağı, 
Üzülsən də, əldən gedən  
      Bir də geri qayıtmaz... 
 
 
 
_________________________ Afaq ġıxlı  _________________________ 
                             ~ 35 ~ 
 
 
YALANÇI  DÜNYAMLA  
BARIġMIġAM MƏN 
 
Elə  donmuşam ki, susuram hələ... 
Sanki, ürəyimdə qışın qarı var. 
Eşqindən nə qalıb gətirim dilə - 
Nə qoyub getmisən mənə yadigar? 
 
Zaman azaldırmış hər bir günahı, 
Hər dərdə, möhnətə dözmək olurmuş. 
Günəşsiz açıram bəzən sabahı... 
Ruhsuz da dolanıb gəzmək olurmuş.  
 
Artıq, bəxtimdən də yoxdu gileyim, 
Yalançı dünyamla barışmışam mən. 
İstəyim qalmayıb yazı gözləyim, 
Tufana, borana qarışmışam mən. 
 
Daha nə gərək var söhbətə, sözə, 
Pərişan ruhumun ifadəsisən. 
Heyif, gələmmərik bir də üz-üzə, -  
Sən başqa nağılın şəhzadəsisən. 
 
  
  
____________________ Ömrümün beĢinci fəsli_____________________  
                                ~ 36 ~ 
 
 
BĠR KÖRPƏYDĠM... 
 
Bir körpəydim - anasının balası, 
İstədiyim - ana südü, laylası. 
Eşitdiyim - əzizləmə, oxşama, 
Fərq qoymurdum heç səhərə, axşama. 
 
Uşaq oldum - ayaqları yalıncaq, 
İstədiyim - şirni, şəkər, oyuncaq. 
Tökdüklərim - sandıq içi, bağlama, 
Eşitdiyim - "canım, gözüm, ağlama!" 
 
Gəncliyimin çoşub-daşan illəri, 
Zümzüməylə keçirirdim günləri. 
Gördüklərim - yazı-pozu, qiraət, 
Gizlədiyim - qəlbimdəki məhəbbət. 
 
Qoymadı ki, yumub-açam gözümü, 
Cavanlığım tez yetirdi özünü. 
Çəkdiklərim - oğul-uşaq qayğısı, 
Oxuduğum - həzin ana laylası. 
  
  
  
_________________________ Afaq ġıxlı  _________________________ 
                             ~ 37 ~ 
 
 
BĠR LAMPANIN IġIĞINDA... 
 
...Ġstəyirəm gül qoxuyan 
Ətrin dolu otaq olsun... 
Göylər bizə şahid dursun, 
Yerlər bizə yataq olsun. 
 
Sabah çağı qoşa duraq 
Bir aynanın qabağında. 
Bu gecənin izi qalsın 
Gülümsəyən dodağında. 
 
Bir əyləşək süfrəyə biz, 
Nə çay olsun, nə qənd olsun - 
Baxışımız birləşəndə 
Qolun mənə kəmənd olsun. 
 
Bir lampanın işığında 
Sən yazasan, mən də baxım. 
Misra-misra, sətir-sətir 
Ürəyinə sızıb axım. 
 
Görürsən ki, sevdalınam, 
Sən də elə, məndən betər! 
Bir yastıqda qocalaq biz... 
Ömür harda bitər... bitər! 
 
 
 
 
  
  
____________________ Ömrümün beĢinci fəsli_____________________  
                                ~ 38 ~ 
 
 
BĠR BAHAR YETƏRDĠ…   
 
"Sənə ürəyimi verdim, əzizim,  
Bir azca, bir azca sevvilmək üçün". 
                                  Tərlan Əbilov 
 
Yadıma salmışam bu gün nələri... 
Qayıdıb dönmüşəm o çağa yenə. 
Səndən miras qalan xatirələri 
Həsrətlə düzmüşəm varağa yenə. 
 
Elə bil aradan keçməyib illər, 
Ömür də ötməyib bir külək kimi. 
Elə bil o qatil, amansız əllər 
Əzməyib sevgimi kəpənək kimi. 
 
Cənnət bucağıymış sevilən bədən, 
O, “sənli” dünyamın ən bəxtəvəri. 
Sanki xəyallara qarışıb gedən 
Ruhumun həsrətdən yoxmuş xəbəri. 
 
“Məni sevirsənmi, görəsən, hələ?” 
Soruram özümə bu anlarımda. 
Şəkildən canlanəb gələsən dilə, 
O sənsiz, o səssiz zamanlarımda. 
 
De nədən tuş gəldi talelərimiz? 
De nədən görüşdük, nədən ayrıldıq?   
Dözüm imtahanı verəmmədik biz, 
İnam da qırıldı, biz də qırıldıq. 
 
 
 
_________________________ Afaq ġıxlı  _________________________ 
                             ~ 39 ~ 
 
 
Yalançı sözlərin iti xəncəri 
Vurdu qəlbimizə həsrət naxışı. 
Səndən ayrıldığım o gündən bəri 
Bitib tükənmədi ömrümün qışı. 
 
Deyəsən, səninlə gəldik üz-üzə - 
Bu nakam sevgiyə yenilmək üçün. 
Bir bahar yetərdi, əzizim, bizə - 
“Bir azca, bir azca sevilmək üçün”. 
 
  
 
 
 
  
____________________ Ömrümün beĢinci fəsli_____________________  
                                ~ 40 ~ 
 
 
GƏL KĠ...  
  
Mən səni yazmışam arzularıma... 
Gəl ki, son qoyulsun intizarıma! 
 
Gəl ki, qırılmasın son ümidlərim! 
Gəl ki, unudulsun bütün dərdlərim! 
 
Gəl ki, ürəyimi vurmasın sazaq! 
Gəl ki, bəxtimizi birlikdə yazaq! 
 
Gəl ki, pəncərəmi döyməsin sükut! 
Gəl ki, səmamızı almasın bulud! 
 
Gəl ki, qibtə etsin göydə ay bizə! 
Gəl ki, elə olsun qış da yay, bizə! 
 
Gəl ki, diri açaq səhərimizi! 
Gəl ki, seyr eləyək şəhərimizi! 
 
Gəl ki, dünənləri yada salmayaq! 
Gəl ki, bundan belə tənha qalmayaq! 
 
  
 
  
_________________________ Afaq ġıxlı  _________________________ 
                             ~ 41 ~ 
 
 
...SUSACAQ DODAQLARIMIZ 
 
Bu necə imtahan, bu necə sınaq? 
İşimiz bir gizli baxışdan keçir! 
Həyat nə istəyir? Yaşayaq, sınaq? 
Yolumuz enişdən, yoxuşdan keçir! 
  
Uzaq dostlar kimi danışırıq biz, 
Bir “salam” deyəndə, susuruq tez də. 
Ancaq bu hissləri xəbər-ətərsiz 
Bölüşə bilirik ürəyimizdə. 
  
Qəlbində nələr var mənə verməyə? 
Küsgündü əmrinə müntəzir ürək. 
Bu soyuq ömrümə yaz gətirməyə 
Bir sinə dolusu məhəbbət gərək.  
  
Sən buna kor tale, ya qismət demə, 
Belə yazılıbdı, niyə - bilmərəm. 
Sənin olmayanı məndən istəmə, 
Mən sənə “sevirəm” deyə bilmərəm. 
  
Sənsə hisslərində azad quş kimi, 
Unuda bilərsən, sevə bilərsən. 
Bəlkə də, həsrətlə tutub əlimi 
Mərhəmət dilərsən, sevgi dilərsən. 
 
...Sakitcə ötəcək mənasız illər, 
Yaxın olmayacaq uzaqlarımız. 
Eh, üsyan etsə də sevən könüllər, 
Yenə də susacaq dodaqlarımız. 
 
  
____________________ Ömrümün beĢinci fəsli_____________________  
                                ~ 42 ~ 
 
 
BĠR ARZUM VAR ĠDĠ... 
 
Bir arzum var idi - 
çıxıb qarşına 
Görüşüb bir dəfə öpəydim səni. 
İllərcə çəkdiyim həsrət adına 
Tanrıdan çox şeymi istədim, yəni?! 
 
Axtarıb içində elin-aləmin 
Gözlərin gözümə baxaydı o gün. 
Bu sevən qəlbimin, yanan qəlbimin 
Atəşi səni də yaxaydı o gün. 
 
Tutaydın əlimi... 
Deyəydin: "Gedək! 
Sən də bir qəribsən, mən də bir qərib. 
Həyat çox şirindi, ömürsə gödək, 
Qaçaq bu qürbətdən, əl-ələ verib”. 
 
Sonra da saçımı sığallayaydın,  
Uğruma keçəydin imandan, dindən... 
Məni bu həsrətdən çəkib alaydın, 
Gözlərim dolaydı sevindiyimdən. 
 
Zamandan arxaya nə qalsa, bizim, 
Bir günü, bir anı verməzdik bada. 
Sevərdin, sevərdim səni, əzizim, 
Dünyada heç nəyi salmadan yada! 
 
  
_________________________ Afaq ġıxlı  _________________________ 
                             ~ 43 ~ 
 
 
Ümid şamlarıydi alışan... Tək-tək, 
Soyuq sözlərinin yelinə söndü. 
Nədənsə demədin, demədin "gedək", 
Yeddinci səmadan yerlərə döndüm. 
 
Nə yerə sığacaq, nədə ki, göyə 
Üzünü bir daha görmək istəyi... 
Yadından heç zaman çıxmayım deyə 
Hər gecə yuxuna girmək istəyi... 
 
 
 
  
____________________ Ömrümün beĢinci fəsli_____________________  
                                ~ 44 ~ 
 
 
MƏNƏ NĠFRƏT ELƏ! 
 
Mənə nifrət elə - unutmayasan! 
Yadına salmağa bəhanə olsun. 
Soyuyan sevgini unutmaq asan, 
Nifrətin sevgindən divanə olsun! 
 
Qoy məni yandırsın odun-ocağın, 
Şimşəklər yalnızca göylərdə çaxar. 
Məzarım olarsa sənin qucağın 
Məni ucurumun başına çıxar. 
 
Sən sel ol, razıyam al apar məni, 
Külək ol, sovrulum burulğanında. 
Əbədi sevgimtək itirdim səni, - 
Nifrəttək dolaşım bəlkə qanında. 
  
_________________________ Afaq ġıxlı  _________________________ 
                             ~ 45 ~ 
 
 
SEVGĠYƏ ÖYRƏġMƏYĠN! 
 
Sən demə, mən ondan inciyirəmmiş, 
Sən demə, sönürmüş qəlbimin odu. 
Daha "can" deyəndə təngiyirəmmiş, 
Sevgiyə oyrəşmək deyəsən budu! 
 
Beləcə gəlirmiş, “hər şeyin” sonu...  
Ən çılğın eşq belə bir zaman bitir. 
O səni görməyir, sən də ki onu, 
Hisslər aram-aram yox olub itir. 
 
Hər şey adiləşir, görünmür gözə, 
Susur dodağımız, susur qəlbimiz. 
Biganə olmayın sevdiyinizə! 
Sevənlər, sevgiyə öyrəşməyin siz! 
  
  
  
____________________ Ömrümün beĢinci fəsli_____________________  
                                ~ 46 ~ 
 
 
YƏQĠN BĠLĠRSƏN… 
 
Qızılı ay baxır siyah duvaqdan, 
Qərib kölgə düşür şahid qovaqdan. 
Bir sirli meh əsib dolur qəlbimə, 
Sənə zəng etməyim bənddir bir himə, 
Yəqin, bilirsən... 
 
Eyvanım altında iki bəxtiyar, 
Qarşı eyvandasa iki ixtiyar... 
Səssizlik gecənin canına hopur, 
Sənsiz ürəyimdə bir fəryad qopur, 
Yəqin, bilirsən... 
 
Xöşbəxtlik tez ötür, bircə an kimi... 
Necə də uzaqsan... asiman kimi! 
Sevgi də sevinir bir olanda biz! 
Sənin əlindədir gələcəyimiz, 
Yəqin, bilirsən... 
 
Gəl, canım, hicranı salaq kəməndə, 
Qovaq da şad olur bizi görəndə. 
Son görüş yerində görüşək yenə, 
Həsrəti yandıraq! 
.......................... 
...Niyə deyirəm,  
Yəqin bilirsən! 
 
 
  
_________________________ Afaq ġıxlı  _________________________ 
                             ~ 47 ~ 
 
 
MƏN SĠZƏ GƏLƏCƏM... 
 
Mərhum bəstəkarımız 
Emin Sabitoğlunun xatirəsinə 
 
“Mən sizə gələcəm yağmurlu gündə, 
Üzümdə, gözümdə, kirpiyimdə nəm...” 
Mən sizə gələcəm uğurlu gündə, 
Sevinclər içində əriyəcək qəm. 
 
Mən sizə gələcəm səhərlə birgə, 
Bu ötən hicrana güləcəyik biz. 
Bizi qovuşduran şəhərlə birgə, 
Həqiqət olacaq səadətimiz. 
 
Ömrünün qışında son ümid yeri – 
Mən sizə gələcəm ilk bahar kimi. 
Eşqinin atəşi dönəcək geri - 
Gənclik çağındakı duyğular kimi.  
  
Mən sizə gələcəm, vallah gələcəm! 
Sevinclər içində əriyəcək qəm! 
 
 
  
  
____________________ Ömrümün beĢinci fəsli_____________________  
                                ~ 48 ~ 
 
 
ÇAĞIR GƏLĠM! 
 
Ürəyimiz bir olsa da  
           yollarımız yaman ayrı... 
Məni sənlə görüşdürən, 
           ayrı salan zaman ayrı... 
Qovuşmağa can atsaq da 
           istək ayrı, güman ayrı... 
 
Bu nə sirdi, bu nə hikmət? 
           Bilirsən de, mən də bilim! 
Darıxıram səndən ötrü, 
           Çağır məni, çağır gəlim! 
 
Məhəbbətim, nə yaxşı ki, 
           uğuruma çıxmısan sən! 
Bir nur kimi, şəfəq kimi 
           ürəyimə axmısan sən. 
Eşqim olub, bəxtim olub 
           mənə sarı baxmısan sən! 
Ürəyinin istisini 
           əllərindn alsın əlim! 
Darıxıram səndən ötrü, 
          Çağır məni, çağır gəlim! 
 
  
_________________________ Afaq ġıxlı  _________________________ 
                             ~ 49 ~ 
 
 
Günlər keçir, boş-boşuna...  
           ötürürük zamanı, biz! 
Məcnunların, Leylilərin 
  sona qalan gümanı biz! 
Tarixlərə görk eləyək  
            qəlbimizə damanı biz! 
Bir ömrüm var - səninkidir! 
           Səndən özgə nə nisgilim? 
Darıxıram səndən ötrü, 
           Çağır məni, çağır gəlim! 
 
           ...Elə sənin yanın olsun 
           Son ünvanım, son mənzilim! 
 
 
  
____________________ Ömrümün beĢinci fəsli_____________________  
                                ~ 50 ~ 
 
 
ÇOBANYASTIĞI 
 
Gənclik illərində bahar gələndə, 
Gəzərdik çəməni, gəzərdik dağı. 
Bu qədər çiçəyin-gülün içində 
Səni axtarardıq, çobanyastığı. 
 
Toplardıq gülləri hey dəstə-dəstə, 
Bəzərdi telləri çələnglərimiz. 
Sonra da uzanıb otların üstə, 
Zümzümə edərdik qayğısızca biz. 
 
Qəlbimiz əsərdi “sevgi” deyincə, 
Hərdən yaxılardıq, hərdən yaxardıq. 
Yolub ləçəyini biz bircə-bircə, 
Sənə inanaraq fala baxardıq. 
 
...Aradan əssə də vaxtsız küləklər 
Məhəbbət dünyası yaşayır hələ. 
Boşa çıxsa belə necə diləklər, 
İçimiz bir ümid daşıyır hələ. 
 
Bəzən eşqə bənzər yalan həvəslər, 
Yıxılan divarmı, dağılan evmi? 
Sorğuya-suala bürünüb hisslər, 
Yenə də deyirik: “Sevir, ya sevmir…”. 
 
 
  
_________________________ Afaq ġıxlı  _________________________ 
                             ~ 51 ~ 
 
 
 
 
 
 
 
 
  
 
  SƏNĠN 
  OLMADIĞIN 
  HƏR YER - QƏRĠBLĠK! 
 
____________________ Ömrümün beĢinci fəsli_____________________  
                                ~ 52 ~ 
 
 
AZƏRBAYCAN BAYRAĞI 
 
Mən nə heykəl, 
Nə də bir bez parçasıyam! 
Mən sabahın, 
Azadlığın carçısıyam! 
 
Neçə şəhid dodağının 
“Vətən" deyən harayıyam! 
Anaların, ataların oğullardan gözlədiyi 
Xoş qələbə sorağıyam! 
 
Mərd əlində dalğalanıb 
Hələ misli görünməmiş 
Elə Zəfər çalasıyam - 
Tarixlərdə qalasıyam! 
 
Zəfər üçün doğulmuşam! 
Arzunun Zəfər çağıyam;- 
Mən müqəddəs, 
Yerə enməz 
Azərbaycan bayrağıyam! 
 
  
 
  
_________________________ Afaq ġıxlı  _________________________ 
                             ~ 53 ~ 
 
 
AZAD ELĠM – AZƏRBAYCAN! 
    
Ulu Yurdum, ellərinin əskik olmur heç bəlası, 
Ulu Yurdum, başındakı nədir, bəxtin güc-bəlası? 
Harda qaldı bu torpağın qisas alan qoç balası? 
İğidlərin ayaqlansa yerdə qalmaz tökülən qan! 
Tarixlərə həkk olunsun azad elim Azərbaycan! 
 
Nə biləcək yurd qədrini, - keşiyini çəkməyənlər, 
Öz müqəddəs torpağında bircə ağac əkməyənlər! 
Ucalarmı şəhidliyə bir damla qan tökməyənlər? 
“Ana Vətən” kəlməsindən sinələrə sığışmaz can! 
Tarixlərə həkk olunsun azad elim Azərbaycan! 
 
Ürəyimiz param-parça, köksümüzdə şəhid dağı! 
Bülbülümün vətənində yuva qurub bayquş yağı. 
Hardasınız, ər igidlər, geri alın Qarabağı! 
Qalibiyyət xəbərini qoy eşitsin bütün cahan! 
Tarixlərə həkk olunsun azad elim Azərbaycan! 
 
  
____________________ Ömrümün beĢinci fəsli_____________________  
                                ~ 54 ~ 
 
 
ÇAĞIR MƏNĠ, ƏZĠZ BAKIM! 
 
Bakım mənim!  
Darıxmışam! 
Bəs sən necə? Darıxmısan, əziz ana? 
Axı, mən də sənin isti qucağında doğulmuşam,  
mən də sənin övladınam. 
Razı olma  
küləyinə, yağışına həsrət qalam! 
Rəva bilmə  
torpağına, günəşinə həsrət qalam! 
Sənin üçün bir olmalı övladların - 
Sən anasan! 
İstəyirəm mənimçün də, az da olsa darıxasan. 
 
Səncə bütün əzablara dözə bilən canammı mən? 
Gərək elə qürbətlərin soyuğunda donammı mən, 
həsrətinin alovunda yanammı mən? 
Səslə məni, Bakım mənim! 
İsit məni üşüyəndə. 
İkinci bir nəfəsim ol, 
bu tərs-avand yollarda mən   
yorulanda, tövşüyəndə. 
Məlhəm eylə  
ürəyimin “Vətən” adlı yarasına! 
Qoy, küləyin sığal çəksin 
saçlarımın həsrətindən dən gətirən  qarasına. 
 
Çağır məni, əziz Bakım! 
Əziz anam! 
Axı, mən də sənin isti qucağında doğulmuşam - 
Mən də sənin övladınam! 
_________________________ Afaq ġıxlı  _________________________ 
                             ~ 55 ~ 
 
 
CANĠM VƏTƏN! 
 
Övladları dərbədiyar, 
Torpaqları dağım-dağım, 
Ümidləri param-parça olan Vətən! 
Gözü yolda, 
Ümidləri bircə zəfər harayına  
qalan Vətən! 
Ağrıların necə yaman, 
Yaraların necə dərin! 
Hanı sənin igidlərin,  
Hanı sənin ərənlərin! 
Ağlasığmaz bu dərdlərin,  
dəhşətlərin  
öhtəsindən necə gəldin,  
Anam mənim? 
Doğma diyar! 
Talesizim! 
Hər bir şəhid balanın da öz yeri var  
sənin böyük ürəyində - 
sızıldayır sızım-sızım! 
Bilirəm mən, 
Canım Vətən!  
Anasını qorumayan oğulları doğan Vətən! 
Kədərini ağartmayıb sinəsində boğan Vətən! 
Övladları dərbədiyar, 
Torpaqları dağım-dağım, 
Ümidləri param-parça olan Vətən! 
 
  
____________________ Ömrümün beĢinci fəsli_____________________  
                                ~ 56 ~ 
 
 
SON ĠSTƏYĠM OLACAQSAN 
 
Səni görmək istəyirəm, mənim Bakım! 
Gözəl şəhər! 
Gəncliyimin yadigarı! 
İstəyirəm geri dönüm ocağına mən bir səhər... 
Tərk eləyim 
qar-boranlı bu diyarı. 
Sənsən mənim ilk sevgilim, 
ilk sevincim, 
ilk nisgilim! 
Vəsf edərək söz yazdığım, 
qucağında od gəzdiyim! 
Elə səni düşünürəm 
qürbət eldə bir tikəmi böləndə də, 
həsrətinə dözməyərək qucağına gələndə də. 
Son istəyim olacaqsan, 
Son umduğum olacaqsan, 
Son andığım olacaqsan  
öləndə də! 
  
_________________________ Afaq ġıxlı  _________________________ 
                             ~ 57 ~ 
 
 
VƏTƏNĠNĠ DANANLARDAN  
ĠNCĠYĠRƏM! 
 
Ġncimirəm, məndən uzaq duranlardan, 
İncimirəm, qeybətimi qıranlardan, 
İncimirəm, adi aravuranlardan, 
Kürəyimdən vuranlardan inciyirəm! 
 
İncimirəm, mənə əyri baxanlardan, 
İncimirəm, hər tərəfə axanlardan, 
İncimirəm, qurduğumu yıxanlardan, 
Ümidimi qıranlardan inciyirəm! 
 
İncimirəm, mənə yalan deyənlərdən, 
İncimirəm, özlərini öyənlərdən, 
İncimirəm, müftə çörək yeyənlərdən, 
Haram tikə yeyənlərdən inciyirəm! 
 
İncimirəm, məni darda atanlardan, 
İncimirəm, tikan kimi batanlardan, 
İncimirəm, sözü baha satanlardan, 
Vicdanını satanlardan inciyirəm! 
 
İncimirəm, məni yanlış qananlardan, 
İncimirəm, həsəd çəkib yananlardan, 
İncimirəm, dediyini dananlardan, 
Öz dilini,  
Millətini,  
Vətənini dananlardan inciyirəm! 
  
____________________ Ömrümün beĢinci fəsli_____________________  
                                ~ 58 ~ 
 
 
QÜRBƏT SULARI  
 
Dəmir pul atmıĢdı qürbət suyuna 
Bir də o yerlərə qayıtmaq üçün.  
                                  M. Ġsmayıl 
 
Qürbətdə sulara pul atan qərib, 
Nə olub, üstünü buludlar alıb! 
Yenə, səpdiyindən dərdin göyərib, 
Yerdə qalanları solub saralıb... 
 
Eh, dostum, dəyişib o sən görənlər... 
Çoxdan uzaq olub yaxın hayanlar. 
Nə bilsin vətəndə ömür sürənlər... 
Dərdindən, qürbətə düşənlər anlar. 
 
“Gedişin səbəbsiz” deyərlər sənə, 
Qayıtmaq yolunu göstərən olmaz. 
Ümidin dolaşar fələk çərxinə, 
Elə tapdanar ki, yeri də qalmaz. 
 
Gözlərin yol çəkər səssiz, səmirsiz, 
Nəyisə gözlərsən can həsrətiylə… 
Vətəndən arxana düşsə də bir iz, 
Qürbət divar olar əsarətiylə. 
 
Şaxtalar ruhunu qılınctək kəsər, 
Solarsan anasız körpələr kimi. 
Orda nə Gilavar, nə Xəzri əsər, 
Susarsan oxunmaz nəğmələr kimi.  
  
_________________________ Afaq ġıxlı  _________________________ 
                             ~ 59 ~ 
 
 
Deyərsən: “Təbiət gələr insafa, 
Qayıdıb dönərəm doğma ellərə...” 
Səni götürərmi çəkdiyin cəfa 
O səndən xəbərsiz ötən illərə? 
 
Səni uzaq salan bivəfa yollar 
Eh, hələ çoxunu uzaq salacaq... 
Qürbət sularına atdığın pullar 
Elə arzular tək yatıb qalacaq... 
 
 
 
 
 
  
____________________ Ömrümün beĢinci fəsli_____________________  
                                ~ 60 ~ 
 
 
SƏNĠN OLMADIĞIN  
HƏR YER - QƏRĠBLĠK!  
  
Ustad Məmməd Ġsmayıla 
  
Keçib neçə payız, keçib neçə yaz, 
Unutmaq asanmış gözdən itəni... 
Qəribdən savayı kimsə anlamaz 
Necə özləmisən Ana Vətəni! 
 
Məhəbbət payladın, qəmə qarışdın, 
Duyğular içində duyğu payın var. 
Getdin, qürbət ellə elə barışdın - 
Vətən həsəd çəkib səni arzular! 
 
Səsini gətirsə bir qərib külək 
Nigaran fikirlər durub dincələr. 
Sözünün sehrindən titrəyər ürək, 
Ruhlar o dünyadan qayıdıb gələr. 
 
Bu qarı həsrətin ömrü minillik... 
Qəhr olub nə qədər ümidlər sönüb. 
Sənin olmadığın hər yer - qəriblik! 
Sənin olduğun yer Vətənə dönüb! 
 
Zəmanə dəyişər, səbr elə hələ, 
Qismət əl uzadar gözdən itənə. 
“Sellər” cuşa gələr, insanlar dilə, 
Dönərsən sevdiyin Ana Vətənə!  
  
 
  
_________________________ Afaq ġıxlı  _________________________ 
                             ~ 61 ~ 
 
 
QÜRBƏTƏ GEDƏN KĠġĠ 
 
Səni kimdən soruşsun 
yazıq ağbirçək anan - 
o gözüyaşlı qadın? 
Evdə hər gün, hər saat 
“ah”la çəkilir adın. 
Hər dəfə söz düşəndə 
qohumlara, yadlara 
nə cavab versin axı 
“yarım” dediyin yarın? 
Gözləri yolda qalıb 
bir günahı olmayan körpəcə balaların! 
 
Yad ellərdə puç olub, alışmamış həsrətə, 
Səni gözləyənlərin 
nisgili, intizarı çevrilməmiş nifrətə, 
Qayıt! 
Olma veyil sən! 
Peşiman olanlardan 
nə birinci deyilsən, 
nə sonuncu deyilsən! 
Köçəri quşlar belə 
bir gün geri qayıdır, 
Budur dünyanın işi! 
Qayıt öz ocağına, 
Qayıt yar qucağına, 
Qürbətə gedən kişi! 
 
 
  
____________________ Ömrümün beĢinci fəsli_____________________  
                                ~ 62 ~ 
 
 
QƏRĠBƏ DOSTUM 
 
Həyat qəribədir, qəribə dostum! 
Heç kim keçmişinə qayıda bilməz. 
Bir günah işlədən deyir unudum, 
Vicdanı var isə, unuda bilməz. 
 
Bir közü salarsan əgər əlindən, 
Düşdüyü məkanı yandırıb yaxar. 
Gizlənə bilməzsən əməllərindən, 
Sənə dünənindən neçə göz baxar. 
 
Elə bil, kini var soyuq daşın da, 
Tapdanıb, sonradan sinəyə düşər. 
Fərqi yox - nə qalıb qan yaddaşında,  
Bizli də, bizsiz də günlər ötüşər. 
 
Həqiqət incələr bəzən sap kimi, 
Amma ki, üzülməz – qaydadır bu da. 
Qəlbiylə düz olan neynir hakimi? 
“Artıq içiləndə dərd verər su da.” 
 
Bəzən çəkdiyimiz böşuna gedər, 
Min ahın tək bircə dərdi əritməz. 
Bir gün günahsızın göz yaşı bitər, 
Amma günahkarın çiləsi bitməz! 
  
 
  
_________________________ Afaq ġıxlı  _________________________ 
                             ~ 63 ~ 
 
 
QƏRĠB BĠR AXġAM 
 
Yenə axşam düşüb, qərib bir axşam... 
Qərib ürəklərin dolduğu vaxtdı. 
Uzaqdan baxana bu - adi yaşam, 
İçindən çəkənə - bir qara baxtdı. 
 
Ulduzsuz səmanı bürüyübdü sis, 
Dolmuş gözlərimə görünmür ay da. 
İllərdi gümana aldanırıq biz: 
“Bəlkə bu baharda..., bəlkə bu yayda...” 
 
Əcəl də qürbətə yol açılb bu il, 
Seyrəlib dostların səfi, sırası. 
Vallah, qorxduğumuz ölümdən deyil... 
Onsuz da öldürüb Vətən yarası. 
 
Qorxuruq yad eldə tapşıraq canı...  
Elə qərib kimi bükülək ağa. 
Bir də görəmməyək Azərbaycanı... 
Gömülək bu ögey, soyuq torpağa. 
 
Bizləri qorxudan bu acı həsrət  
Qışın buzundan da soyuqdu, sərtdi. 
Qərib həyatımız özümüzə dərd, 
Qərib məzarımız dostlara dərddi. 
  
____________________ Ömrümün beĢinci fəsli_____________________  
                                ~ 64 ~ 
 
 
ġƏHĠD QARDAġ! 
20 yanvar Ģəhidi,  
Ģair  Ülvi Bünyadzadənin xatirəsinə  
  
Bir qiyamçı ömrü düşüb taleyimə... 
Qiyamçıyam! 
Haqsızlığa, rəzalətə, 
dayanmıram... 
Üsyançıyam! 
Baxan yoxdur gileyimə, 
üzülürəm, 
Haqq yolunda əzilirəm! 
Susammıram - 
saxtakarlar həqiqəti danan yerdə. 
Susammıram - 
insanların ürəkləri dərd əlindən yanan yerdə. 
Haqsızlığa çoxlarıtək 
mən də  baxıb keçəmmirəm! 
Cəlladların qan qoxulu əllərindən 
badə alıb içəmmirəm! 
  
Bir qiyamçı ömrü düşüb taleyimə... 
Tapdaq olmuş torpaqlarəm qan ağlarkən 
mən toy-büsat edəmmirəm. 
Haqq yolunda ölənlərin məzarından 
Üz çevirib gedəmmirəm. 
Sakit-sakit baxammıram 
solğun şəhid balasının üzünə mən. 
Bu millətin dərdlərinə dözəmmirəm, 
sarsılıram ürəyimdən. 
 
 
_________________________ Afaq ġıxlı  _________________________ 
                             ~ 65 ~ 
 
Sən də rahat yatammırsan, 
Şəhid qardaş! 
Günahsızca ölənlərin qanlarına  
şahid qardaş! 
İntiqamı alınmayıb daş məzarda yatanların! 
Başlarına çevrilməyib sarayları 
Vətənini satanların – 
Rahat-rahat yatanların. 
Torpaq, torpaq deyə-deyə 
sinəsinə döyənlərin, 
üstü bəzək, altı təzək işlər görüb 
özlərini öyənlərin! 
  
Arzuları, diləkləri nakam qalan 
Şəhid qardaş! 
Mənim ilə yaşıd qardaş! 
Mən beləcə yaşayıram... 
Acılarla tar-mar olan bu sinəmdə 
iki ürək daşıyıram. 
Rahat uyu! 
Yazacağam ikimizin yerinə mən! 
Yazacağam Vətənimdən, millətimdən... 
Hər nə yazsam düz yazacam! 
Namərdlərin sinəsinə köz, yazacam! 
Dönməyəcəm öz yolumdan! 
Elə mən də şəhid olum - söz yolunda! 
 Qoy, bir kimsə deyəmməsin 
hisslərimdə yalançıyam. 
Bilsinlər ki, 
Nizamilər kökündənəm, 
Nəsimilər soyundanam, 
Üsyançıyam! 
Üsyançıyam!  
   
____________________ Ömrümün beĢinci fəsli_____________________  
                                ~ 66 ~ 
 
 
YALAN 
 
Mərhum həmkarım  
Rafiq Tağını anarkən... 
 
Ötürdüm günləri arxa-arxaya... 
Həyat də yalanmış, zaman da yalan! 
Gümanım var idi başqa dünyaya, 
Ümid də yalanmış, güman da yalan! 
  
Bəzən doğruya da inamım itir, 
Qəlbimi şübhələr dağıdır, didir... 
Bir söz yarasından bir ömür bitir, 
Zəhər də yalanmış, ilan da yalan! 
  
Qiymət verilmir ki işə, əməyə! 
İnsan var, öyrəşib yavan yeməyə. 
Dar gündə bir kimsə yetmir köməyə, 
Ölən də yalanmış, qalan da yalan! 
  
Aldanmaq olmazmış hər şirin dilə! 
Pambıqla kəsilir baş, gülə-gülə! 
İnsandan qorxmağa dəyərmiş elə! 
İblis də yalanmış, şeytan da yalan! 
 
 
  
_________________________ Afaq ġıxlı  _________________________ 
                             ~ 67 ~ 
 
 
DOSTLARIMA 
 
Mərhum Ģair Sabir Abdullanın xatirəsinə 
 
Necə də uzağam ülfətinizdən... 
Şöhrətim a dostlar, şanım a dostlar! 
Bilsəz nə çəkirəm xiffətinizdən… 
Ürəyim a dostlar, canım a dostlar! 
 
Yadıma salıram yenə sizləri, 
Eh, deyin heç yaddan çıxırsınızmı?! 
Qalanda arxada ayaq izlərim, 
Görən, o yollara baxırsınızmı?! 
 
Gün çıxmır həsrətin köksünü yara, 
Ötüşən saatlar bir il kimidir. 
Bu qürbət ellərin günü də qara, 
Gecəsi açılmaz dərd tilsimidir. 
 
…Ayrılıq gizlicə sinəmi oyub... 
Çəkirəm qəhrini qərib bir yükün! 
Ölsəm, məzarıma bircə gül qoyub 
Və bircə damcı da göz yaşı tökün! 
  
  
____________________ Ömrümün beĢinci fəsli_____________________  
                                ~ 68 ~ 
 
 
ĠKĠ TARĠX 
 
Mərhum jurnalist Ceyhun Nağının xatirəsinə 
 
Bir gün mənə dar bir otaq ayrılacaq... 
Qapısına iki tarix yazılacaq. 
Yazacaqlar - bir adımı, soyadımı, 
bir də bəlkə, 
nə zamansa, öz yazdığım 
iki sətir fəryadımı... 
Kimsə bir gün bir dəstə gül bağlayacaq, 
Gələcəkdir ziyarətə. 
Oxuyacaq o sözləri, dözməyəcək bu həsrətə...  
Ağlayacaq... 
 
İki tarix: olum, ölüm... 
nə qədər az. 
Amma ötür bu tarixlər arasında  
Gör neçə qış, gör neçə yaz. 
İnsan ömrü yaşanılır bu rəqəmlər arasında. 
Keçən günlər sırasında 
nələr olur, nələr... nələr... 
Həyəcanlar, qəhqəhələr, 
həm göz yaşı, həm də sevinc, 
inciyənlər, incidənlər. 
Amma hər şey gəldi-gedər. 
Dilsiz olur  
daşa dönən xatirələr... 
  
_________________________ Afaq ġıxlı  _________________________ 
                             ~ 69 ~ 
 
 
LAYLASIZ BALAMA 
(Hikmətə) 
Yandırır qəlbimi  bir acı həsrət, 
Ay ilkim, bir sevinc gözümdə qalıb! 
Sənə vermədiyim qayğı, məhəbbət 
Məni min əzaba, min dərdə salıb... 
 
Kaş ki, ağlayaydən sabaha qədər, 
Alıb gəzdirəydim qollarım üstə. 
Sənli arzularım olubdu hədər, 
Sənsizlik çıxıbdı yollarım üstə. 
 
Tutmadı əlimi kicik əllərin, 
Evi götürmədi hayın-harayın. 
İcimdə dəfn etdim, bilsən, nələri... 
Sinəmdə daş oldu sənin süd payın. 
 
...Ananı baladan ayırmaq - günah! 
Göynəyə-göynəyə qalmışam, Allah! 
Laylasız balama hər axşam-sabah 
Yanıqlı laylalar çalmışam, Allah! 
 
 
 
  
____________________ Ömrümün beĢinci fəsli_____________________  
                                ~ 70 ~ 
 
 
DÜNYA,  
SƏNĠ NIYƏ SEVĠM? 
 
Dünya, səni niyə sevim? 
Mənə bircə səbəb söylə! 
Düşündükcə olanları 
Əlləşirəm yerlə, göylə! 
 
Dünya səni niyə sevim? 
Qalxmaq olmur enişindən. 
Fikirlərim qatqarışıq... 
Baş açmıram gərdişindən. 
 
Dünya, səni niyə sevim? 
Seviləsi nəyin var ki?! 
“Sən mənimsən” deyə-deyə 
Yaxın olmur uzaqlar ki?! 
 
Dünya, səni niyə sevim? 
Hanı əziz insanlarım? 
Arzularım duman olub, 
Boşa çıxıb gümanlarım. 
 
Mələk donlu şeytanları 
Tanımaqdan bezmədimmi? 
Enişini, yoxuşunu, 
Qürbətini gəzmədimmi? 
 
  
_________________________ Afaq ġıxlı  _________________________ 
                             ~ 71 ~ 
 
 
Solmadımı çiçəklərim 
Alaqların arasında? 
Haqsızlıqlar tikan oldu 
Ürəyimin yarasında! 
 
Saxtakarlar, yalançılar 
Məhəbbətdən danışırlar. 
Bu yalanın alovuna 
Saf ürəklər alışırlar. 
 
Dünya səni niyə sevim? 
Mənə bircə səbəb söylə! 
Düşündükcə olanları 
Əlləşirəm yerlə, göylə! 
 
 
  
____________________ Ömrümün beĢinci fəsli_____________________  
                                ~ 72 ~ 
 
 
BĠR DURNANI VURDULAR... 
 
Qələm dostum Ġmdat AvĢara cavab 
 
“Bir durnanı vurdular… 
Ölümə doğru uçdu çölün vəfalı quşu”, 
Ona ölüm gətirdi bu sonuncu uçuşu. 
 
İsti-isti bilmədi köksündəki ağrını... 
Qanadıyla sığadı o dəlinən bağrını. 
 
Fəryadından baş alıb köç eylədi neçəsi... 
Amansızın əlində qurğuşun bitmədikcə 
Hələ çox zavallılar \bu yerlərdən köçəsi! 
 
Bir güllə bir ürəyi al-qan etdi, dağladı, 
Neçə ürək ağladı... 
 
Vurulan səmalarda öz qanına bulandı, 
Vuranlar hay-harayla yerdə büsat qurdular. 
Dünyadan nə getdi ki? - 
Bir durnanı vurdular... 
 
 
  
_________________________ Afaq ġıxlı  _________________________ 
                             ~ 73 ~ 
 
 
BĠR ĠNSAN VAR DÜNYADA 
  
Bir insan var dünyada, 
bilirsən ki, o səni canından çox istəyir! 
Nə qədər yorulsa da, 
sən gəlib çıxmayınca, yollarını gözləyir. 
 
Bir insan var dünyada, 
öz ömrünü-gününü sənə qurban eləyir! 
Bir dəfə çağıranda dilinə şəkər qatıb 
yüz dəfə “can” söyləyir! 
 
Bir insan var dünyada, 
nəfəsilə isidib, canına can qatıb o! 
Həzin laylalarıyla  
sən yuxuya gedəndə, bəlkə bir az yatıb o! 
 
Bir insan var dünyada, 
gəncliyi solsa belə yenə tərdi, gözəldi! 
Onun adı səninçün  
hər bir addan şirindi, hər bir addan əzəldi. 
 
Bir insan var dünyada 
min bir dərddən qoruyur, kömək olur insana. 
Bütün kainat bilir, 
bu müqəddəs varlığın adı – ANAdır! ANA! 
 
  
____________________ Ömrümün beĢinci fəsli_____________________  
                                ~ 74 ~ 
 
 
SƏN GƏLMĠSƏN, AY ANA! 
 
Sən gəlmisən, ay ana, 
Səfalar gətirmisən! 
Gəlişinlə qızına 
Dünyalar gətirmisən! 
 
Günəş doğub qəlbimə, 
Vətən ətirli anam! 
Bayram gəlib evimə, 
Gəlişi sirli anam! 
 
Qurban olum ömrünün 
Payızına, yazına. 
Qanad açıb mən bu gün 
Çıxmışam pişvazına. 
 
O, nəcib əllərinə,  
O, ağ telinə qurban. 
Mehriban gözlərinə, 
Şirin dilinə qurban. 
 
Mənim üçün cavansan, 
Dən düşsə də saçına. 
Qoy ömrün uzun olsun, 
Mən dolanım başına! 
 
  
_________________________ Afaq ġıxlı  _________________________ 
                             ~ 75 ~ 
 
 
Ötüşən hər gün, hər an 
Məndən ayırır səni. 
Qəlbimdə qopur üsyan, 
Bilir gedəcəyini... 
 
Kaş ki, əlimdən gələ - 
Uzadam bu günləri… 
Bir keçirəm səninlə 
Toyları, düyünləri. 
 
Günəştək doğ qəlbimə,  
Vətən ətirli anam! 
Bahar gəlsin evimə, 
Gəlişi sirli anam! 
 
 
  
____________________ Ömrümün beĢinci fəsli_____________________  
                                ~ 76 ~ 
 
 
BU GÜN – DOĞUM GÜNÜN! 
 
Rəfiqəm Həqiqət xanım Binnətovaya  
 
Bu gün – doğum günün!  
Xəyallarımda 
Qürbətdən vətənə qaçmaq istədim; 
Bacıntək boynunu qucmaqdan ötrü 
Sənə qollarımı açmaq istədim. 
 
Yaxınmı, uzaqmı vətənin yolu, 
Niyə bir-birinə həsrətdir insan? 
Ad günü keçirə bacın - sağ qolun, 
Amma sən yanında olammayasan?! 
 
Nə vardı, sevdiyin səndən xəbərsiz, 
Uzaqdan uzağa səndə sən olsa; 
Səadət - dediyin səssiz-səmirsiz 
Hardasa yolunu gözləyən olsa. 
 
Nə deyim, ürəyim sözlə doludur, 
Yapış ətəyindən, Tanrıya tapın! 
Əziz dost, ən böyük diləyim budur: 
Xoş ana, xoş günə döyülsün qapın! 
 
  
 
  
_________________________ Afaq ġıxlı  _________________________ 
                             ~ 77 ~ 
 
 
BACIMSAN MƏNĠM 
 
Həqiqət xanıma 
 
Sənə can deməyə alışıb dilim, 
Canımsan, başımda tacımsan mənim. 
İsti əllərinə öyrəşib əlim, 
Bacılardan əziz bacımsan mənim. 
 
Sanki birgə vurur ürəklərimiz, 
Yaxşı nəyimiz var - başa çəkirik. 
Qoşadır arzumuz, diləklərimiz, 
Fikrimiz olanda qoşa çəkirik. 
 
Həyatın min cürə dərdi-səri var, 
Demərəm “mənimçün darıxma, yetər!” 
Varsın özü bilsin ayrılan yollar, 
Əlimi əlindən buraxma - yetər! 
 
  
  
____________________ Ömrümün beĢinci fəsli_____________________  
                                ~ 78 ~ 
 
 
YUXUYA GEDĠB ġƏHƏR 
 
Gecə alır qoynuna 
uca daş qəfəsləri... 
Kəsilir yoldan-izdən 
uzaq addım səsləri... 
 
Məsum bir körpə kimi 
yuxuya gedir şəhər... 
Dalır şirin sükuta 
təlatümlü küçələr... 
 
Yanır bir-bir ulduzlar... 
Yuxulu gözlər axır... 
Kim bilir neçə insan 
indi onlara baxır... 
 
Bəxtinə qucaq açıb 
ümidə göz dikən kim?. 
Qismətinə tələsən, 
yanılıb gecikən kim? 
 
Yada nələrdi düşən 
qaranlıqlar düşəndə; 
Sevənlərin yerinə 
kölgələr görüşəndə... 
 
  
_________________________ Afaq ġıxlı  _________________________ 
                             ~ 79 ~ 
 
 
Heç yuxuya gedərmi 
sabahı gözləyənlər... 
Acı göz yaşlarını 
balıncda gizləyənlər... 
 
Hər kəsin bir həyatı, 
hər kəsin bir bəxti var. 
Hər şeyin öz sırası, 
hər şeyin öz vaxtı var... 
 
...Yenə bir körpə kimi 
yuxuya gedib şəhər... 
Dalıb şirin sükuta 
Yarıoyaq küçələr... 
  
____________________ Ömrümün beĢinci fəsli_____________________  
                                ~ 80 ~ 
 
 
QIRX ÜÇÜNCÜ 
BAHARIM 
 
Keçdi payız, ötdü qış 
Əsdi ömür rüzgarım. 
Gəldi məndən xəbərsiz 
Qırx üçüncü baharım. 
 
Gəldi, ala əlimdən 
Sığınacaq yerimi - 
Qopara dodağımdan 
Gənclik nəğmələrimi. 
 
Gizlicə yatıb qalan 
Qorxunu sala yada. 
“Ömür keçdi, gün keçdi” 
Misalını oyada. 
 
Düşə yanaqlarıma 
Neçə cizgi, neçə iz... 
Dayana qəlbimdəki 
Çoşub-çağlayan dəniz. 
 
Əlac nədir, həyat bu!  
Yersizdir intizarım. 
Gəlib artıq ömrümə  
Qırx üçüncü baharım. 
 
 
 
 
 
_________________________ Afaq ġıxlı  _________________________ 
                             ~ 81 ~ 
 
 
 
 
 
 
 
  
 
BU 
NÖMRƏYƏ 
ZƏNG ÇATMIR... 
 
____________________ Ömrümün beĢinci fəsli_____________________  
                                ~ 82 ~ 
 
 
NƏDƏN MƏNĠM DEYĠLSƏN! 
 
Nədən mənim deyilsən, 
ey mənim ayrı dünyam - 
Kövrək nağıllarımın ağ atlı şəhzadəsi! 
Ey ağlımı çaşdıran, 
başımı hərləndirən ətirli mey badəsi! 
Xəyalını qurduğum, 
baxışlardan sorduğum, 
ey istəyim, ey arzum! 
 
Bəlkə görmürsən məni, 
Bəlkə görüb keçirsən? 
Bəlkə də inamını itirənlər çox olub, 
hələ ölçüb-biçirsən? 
Kim bilir ürəyindən necə küləklər əsib... 
Yoxsa ki,  yollarını ölən ümidlər kəsib? 
Sən – mənə nur gətirən, 
kədərimi götürən 
sevinc dolu fəsilsən! 
Hər zaman gözlədiyim, 
Tanrıdan gecə-gündüz yalvarıb istədiyim, 
Nədən mənim deyilsən? 
 
Bütün ömrüm uzunu təkcə sənin olmuşam 
bunu bilməsən belə! 
Yenə də sevəcəyəm məni sevməsən belə! 
Bax, ömrüm, yolun üstə saf ürəklə çıxmışam… 
Gəl! 
Səni,  
yalnız səni görməkçün darıxmışam! 
 
_________________________ Afaq ġıxlı  _________________________ 
                             ~ 83 ~ 
 
 
SEVDĠYĠM! 
 
Ürəyimi döyündürən 
bir qığılcım, bir təkansan. 
Sevdiyim! 
Bu dünyanın acısından gizləndiyim 
xoş məkansan. 
Sevdiyim! 
Sən bir ümid adasısan 
xilas olub nəfəsimi dərməyə, 
Nə zamandır 
yollarını gözləyirəm 
sənə könül verməyə. 
Açıl, açıl sabah kimi 
ürəyimə qorxu salan 
kölgələrin üstünə. 
Uzat mənə əllərini - 
dur həsrətin qəsdinə! 
Alacaqsan məni bir gün 
dərdin-qəmin pəncəsindən 
bilirəm! 
Hər gün bir az daha artan 
inamımla 
sənə doğru gəlirəm! 
 
  
____________________ Ömrümün beĢinci fəsli_____________________  
                                ~ 84 ~ 
 
 
GÖZƏL SEVMƏYĠ ÖYRƏN! 
  
Bilirəm ki, 
mənimtək qəribliyin, təkliyin 
qəmində boğulmusan... 
Bilirəm ki,  
görünüb qaya kimi, daş kimi 
içində - ovulmusan... 
Haqsızlığa, doğruya həsrət qalıb ürəyin,  
Göylərə sovrulmusan... 
Amma Səməndər kimi, 
yanıb külün içindən 
yenidən doğulmusan! 
 
Mənim azad sevgilim! 
Düşün,  
bir yuxu imiş ötüb keçən necə il! 
Düşün, bunca çəkdiyin, 
yaşadığın əzablar  
sənin ömründən deyil! 
Səninçün bitdi artıq bu həyat imtahanı. 
Dünyaya gözlərini yenidən açdığında 
məni sev, 
məni tanı. 
Elə sev ki, 
bu eşqi alqışlasın təbiət! 
Sözünlə yaşat məni, 
Eşginlə məni kövrəlt! 
Bilmədiyin nə varsa sevgi səhifəsində 
su kimi çək başına, 
Baxma ömrün yaşına. 
 
_________________________ Afaq ġıxlı  _________________________ 
                             ~ 85 ~ 
 
 
Məndən başqa hər şeyi, 
amma hər şeyi unut. 
Odlu kəlmələrinlə 
donan könlümü ovut. 
Günəş öz sevgisini  
çiçəyə verən kimi, 
Nurundan kainata çələnglər hörən kimi, 
Üfüqlərdə dan kimi - 
Al şəfəqlər saçaraq  
Yeri oyadan kimi 
Sən də oyat qəlbimi! 
Daha bizə yar olsun incə, zərif duyğular! 
Gəl! Gəl ki, gəlişinlə 
məni həyata qaytar! 
İstəyirəm eşqinlə qanad açım göyə mən! 
İkimizin xətrinə 
Gözəl sevməyi öyrən! 
 
 
  
 
  
____________________ Ömrümün beĢinci fəsli_____________________  
                                ~ 86 ~ 
 
 
SƏN O ZAMAN GƏLDĠN KĠ… 
 
Tənim buz bağlayanda 
kimsəsiz otağımda, 
Qəm cövlan eyləyəndə 
soyumuş yatağımda,  
Ümidimin işığı əriyən bir şam kimi  
lap sonuna çatanda, 
Həyat məni  
qaranlıq boşluqlara atanda 
Mən səni harayladım - 
Sən o zaman gəlmədin! 
 
Don vurmuş qönçə kimi  
saralanda arzular, 
Məni dara çəkəndə  
bu cavabsız duyğular, 
Taleyimin ulduzu köhnə çıraq sayağı 
gözlərini qırpanda, 
Qəddar zaman küləyi 
hisslərimi didərək sağa-sola çırpanda 
Mən səni harayladım - 
Sən o zaman gəlmədin! 
 
İntizarım, həsrətim kükrəyib qaynayanda, 
Xoşbəxt günlər mənimlə gizlənpaç oynayanda 
Mən səni harayladım -  
Sən yenə də gəlmədin! 
...Sən o zaman gəldin ki, 
bu qismətsiz eşqimi  
sevgisiz könüllərə sədəqətək payladım... 
 
_________________________ Afaq ġıxlı  _________________________ 
                             ~ 87 ~ 
 
 
SƏN YAġAYAN ġƏHƏRDƏ... 
 
Altı dəqiqə sonra, 
sən yaşayan məkanda 
gecə yarı olacaq! 
Gözlərim telefonun kiçiçik ekranında - 
Səndən xəbər gəlməyır... 
Görən kim var yadında,  
məni unutduracaq? 
 
Ruhum uçur yanına, 
“Ay vəfasız” deyərək 
səni çağırmaq üçün. 
Başqa zaman tapmadın 
qəlbimi qırmaq üçün? 
 
İki dəqiqə sonra 
sən yaşayan şəhərdə 
gecə yarı olacaq... 
Sənsiz keçən gecətək, 
səssiz açan səhər də 
məni unutduracaq... 
  
 
  
____________________ Ömrümün beĢinci fəsli_____________________  
                                ~ 88 ~ 
 
 
O GÜNLƏRDƏN GƏLƏN DOSTUM... 
 
Hərdən mənə elə gəlir - 
ötüb-keçən saatlara qarışaraq 
itmişəmmiş... 
Sənsə məni axtarmısan. 
Uzaqlarda qalan gözəl günlərimin 
ən dəyərli anlarını 
gəlişinlə, 
bu günümə qaytarmısan. 
Hərdən mənə elə gəlir - 
nələrinsə həstərini çəkirəmmiş, 
qəribsəmiş uşaq kimi... 
Sənsə mənə yar olmusan. 
Bu nisgilli ürəyimi ovutmaqçün 
bəhanələr düşünməkdən bezməsən də, 
yorulmusan... 
 
O günlərdən gələn dostum! 
Səni yaman özləmişəm! 
Gec də olsa, 
nə zamansa dönüşünü bildiyimçün, 
səbr eləyib gözləmişəm. 
Gəncliyimin saflığını, şuxluğunu, 
ümidlərin çoxluğunu, 
ürək dolu gülüşləri, 
xoş niyyətli bu bəxtəvər görüşləri 
mənə geri verən dostum! 
Nə yaxşı ki, qayıtmısan 
bu amansız zamanıma! 
Mənim üzaqgörən dostum! 
 
_________________________ Afaq ġıxlı  _________________________ 
                             ~ 89 ~ 
 
 
BACARMIRSAN 
MƏNĠM KĠMĠ DARIXMAĞI 
 
Bacarmırsan mənim kimi darıxmağı - 
İçin-için, 
Titrək-titrək, 
Və hərdən də 
hayqırıqlar qoparan bir fırtınatək... 
Gecə-gündüz yola-izə boylanaraq, 
öz-özünə “Döz!” deyərək, 
Nisgilini ürəyində gizləyərək... 
Zaman-zaman ayrılığa üsyan edib 
ağlayaraq, 
kövrələrək... 
Gözləməkçün min bir səbəb gətirərək, 
Ümidini damla-damla toplayaraq, 
ovuc-ovuc itirərək... 
 
Daha nə  söyləyim axı; 
Yox, incimə, 
Bacarmırsan mənim kimi darıxmağı... 
 
 
 
  
  
____________________ Ömrümün beĢinci fəsli_____________________  
                                ~ 90 ~ 
 
 
BĠRCƏ BAXIġDAN 
 
Uzaqda olsan belə, 
Səni xatırlayanda  
gözlərimdə bir işıq, 
dodağımda təbəssüm addımlayıb keçirəm.  
Eşqin - doğan Günəşdi!  
Bu Günəşin nurundan doya-doya icirəm... 
Qata bilsəm o anda 
Dünyanın dünya boyda acısına, dərdinə  
sevincimdən bir qaşıq - 
Dərd qalmaz yer üzündə. 
Sevgi deyil bəs nədir 
bunca gözəl eyləyən 
səni mənim gözümdə, 
məni sənin gözündə! 
Həsrətə dözməyənlər baxıb həsəd çəkirlər 
hər əzaba doy gələn bu müqəddəs sevgiyə.  
Qorxuram ki, göz dəyə... 
Amma necə gizlədim –  
bəxtiyaram, əzizim, 
Səni bircə baxışdan belə sevmişəm deyə! 
  
 
 
 
  
 
  
_________________________ Afaq ġıxlı  _________________________ 
                             ~ 91 ~ 
 
 
MƏN KÖVRƏLMƏK ĠSTƏMĠRƏM! 
 
Mən kövrəlmək istəmirəm! 
Dodağımı sıxa-sıxa dişlərimin arasında 
Dondururam göz yaşımı gözlərimin qarasında. 
Mən kövrəlmək istəmirəm... 
Ağlamıram – düşünürlər çox güclüyəm, 
Düşünürlər yoxdu dərdim. 
Bilmirlər ki, bir dost olsa 
Sirlərimi, dərdlərimi mən onunla bölüşərdim. 
Daha məni qoy bəxtəvər sanmasınlar! 
Qürurumu qorumaqçün zirvələrə ucaltdığım kimliyimə  
Qibtə edib için-için yanmasınlar! 
Yorulmuşam... 
Mən bir çiyin istəyirəm söykənərək ağlamağa... 
Gücüm çatmır zaman-zaman 
Məni sıxan hislərimi ürəyimdə saxlamağa. 
Kaş ki mən də heç duymasam... 
Kaş ki mən də cahil olsam... 
Çoxlarıtək çox şeyləri anlamasam. 
Yeyib-içsəm, geyinsəm şıq... 
Düşünsəm ki, bitən deyil 
Bu dəbdəbə, bu yaraşıq... 
Düşünsəm ki, 
Pulum varsa, qüdrətliyəm, 
Pulum varsa, hörmətliyəm. 
Düşünsəm ki, dünya mənim,  
Mənim - həyat! 
Amma, heyhat... 
Bu da bir yük –  
Anlamaq ki, biz kiçiyik, kədər böyük! 
 
____________________ Ömrümün beĢinci fəsli_____________________  
                                ~ 92 ~ 
 
 
HƏR ġEY GÖZƏL BAġLAMIġDI 
Hər şey gözəl başlamışdı... 
Filmlərdə olan kimi, 
Çox romantik... 
Bir nağıldı həyat sanki! 
Möcüzəydi -  
ömür boyu aradığım məhəbbətdi! 
Belə sevmək  
necə böyük cəsarətdi! 
Nələr vardı  
bu sevginin ümid dolu yollarında... 
Səadətin qollarında  
uyumuşduq... 
Hər bir şeyə yad olmuşduq, 
soyumuşduq: 
Kainatda bir “biz” vardıq, 
bir eşqimiz... 
Xoşbəxtdik biz! 
Üfüqlərin işarması, 
ulduzların doğulması 
sevmək üçün bəhanəydi, 
İndiyədək olan bütün sevdalar da  
bu hisslərin qarşısında  
əfsanəydi. 
Bizə kimi bəlkə hələ  
belə sevən olmamışdı. 
Hər şey necə cazibədar, 
necə gözəl başlamışdı... 
 
 
 
_________________________ Afaq ġıxlı  _________________________ 
                             ~ 93 ~ 
 
 
SƏNĠ SEVƏNƏ KĠMĠ 
 
Mən ünvansız,  
kimsəsiz bir sevgini sevirdim... 
Səni sevənə kimi! 
 
Məhəbbət vurğunuydum… 
Təbiət vurğunuydum... 
Uydurduğum aləmdə 
xəyallarda gəzirdim, 
xəyallardan bezirdim – 
Tənhalıq yorğunuydum... 
 
Sehirli gecələrin, nəşəli sabahların, 
hisslərin, duyğuların, 
sirlərin, günahların; 
Dünyaca gözəlliyin,  
cazibənin içində 
susmuşdu qəlbin səsi… 
Seviləsi aləmdə sevməmişdim heç kəsi - 
Səni sevənə kimi! 
 
 
  
 
  
____________________ Ömrümün beĢinci fəsli_____________________  
                                ~ 94 ~ 
 
 
ÜRƏYĠNDƏN ĠNCĠMĠġƏM 
 
Ġncimişəm 
bir vaxt mənə  
hər bir kəsdən doğma olan camalından! 
İncimişəm 
yuxumda da  
məni rahat buraxmayan xəyalından! 
İncimişəm  
ayrılarkən sakit-sakit vida deyən dodağından! 
İncimişəm 
göz yaşıyla islanmayan 
quru, soyuq yanağından! 
  
İncimişəm  
ümidimi parçalayan sözlərindən! 
İncimişəm 
buz baxışlı 
o amansız gözlərindən! 
Əllərimdən sıyrılaraq  
uçub gedən əllərindən incimişəm! 
İndi başqa bir nəfəslə  
dalğalanan tellərindən incimişəm! 
  
Eh... hamısı bəhanədir, 
əlacsızam... 
Sənə özgə nə deyim ki! 
Xəyalının nə günahı, 
Ondan niyə inciyim ki! 
Bilirsənmi mən nəyindən incimişəm? 
O sevməyi bacarmayan, 
daş parçası – ürəyindən  incimişəm! 
_________________________ Afaq ġıxlı  _________________________ 
                             ~ 95 ~ 
 
 
BĠR MƏKTUBUN VAR ƏLĠMDƏ 
 
Bir məktubun var əlimdə - 
Səni ömrüm uzununca gözləməyə yetərli! 
Bir məktubun var əlimdə - 
Dünyaların incisindən, daş-qaşından dəyərli! 
Bu məktubun hər bir sətri 
mənim sənə deyəcəyim, 
amma deyə bilmədiyim kəlmələr... 
Niyə getdin? 
Sən gedəli hüzur dolu həyatımda  
düyün düşdü ilmələr... 
Bir daha yaz! 
Elə yaz ki, 
qırılmasın mənim ümid açarım. 
Hələ yaz ki – 
sən gəlincə 
xəyalınla yaşamağı bacarım! 
 
20.02.12. 
 
 
  
____________________ Ömrümün beĢinci fəsli_____________________  
                                ~ 96 ~ 
 
 
BU NÖMRƏYƏ ZƏNG ÇATMIR! 
 
Jurnalist Tünzalə Vəliqızı üçün 
 
Köksünə məni sıxıb özgə üçün darıxan, 
Gözləmədiyim anda əllərimi buraxan, 
Arxa durmaq yerinə, bəzən büdrədib yıxan; 
Sabahında bəlkələr, 
Keçmişində kölgələr, 
Bu günündə yalanlar, 
Həyatında hesabsız, insan cildli ilanlar... 
Daş ürəyin yiyəsi! 
Bu qılıqla, bu şəstlə, 
Bir kimsədə olmayan gözəlliklə, həvəslə, 
Şeir dolu nəfəslə 
Niyə gəldin ömrümə? 
 
...Əlvida söyləyirəm 
Içimdə yana-yana! 
Eşqimi dana-dana bu oyundan çıxıram! 
Sənə bir də aldanıb “canım” deməyim deyə 
Dodağımı sıxıram. 
Çox heyif! 
Sevməyəcəm səndən özgə bir kəsi! 
Cansız telefonumtək susub qəlbimin səsi. 
 
İstəyirsən söyləyim, mənsiz neyləyəcəksən?!... 
Qurtula bilsən əgər “şeytanların” əlindən 
Yerimi çəkəcəksən... 
Solub gedən dünyana elə dərd əkəcəksən. 
  
_________________________ Afaq ġıxlı  _________________________ 
                             ~ 97 ~ 
 
 
Yığacaqsan xaincə unutduğun nömrəmi, 
İllərin arxasından məni səsləyəcəksən, 
Cavab gözləyəcəksən... 
Deyəcəksən: “Bu eşqsiz həyatımda rəng çatmır!” 
Amma yoxam mən daha dəstəyin o başında... 
Yalnız eşidəcəksən: 
“Bu nömrəyə zəng çatmır!” 
… … … 
 
 
  
____________________ Ömrümün beĢinci fəsli_____________________  
                                ~ 98 ~ 
 
 
SĠLĠNMƏZDĠR YAZILANLAR! 
 
Mənim dilim apacıdır –  
Həqiqətin özü kimi. 
Sənin dilin şipşirindir –  
Yalançının sözü kimi. 
 
Bəlkə də mən 
Sənin üçün vaz keçərdim hər şeyimdən - 
Qorxmasaydım  
addımbaşı mənə yalan deməyindən. 
Elə sən də  
alıb məni aparardın 
heç bir şeydən çəkinmədən. 
Qorxmasaydın  
bu dilimin səni çala bilməyindən. 
 
Sən deyirdin: 
“Dalaşsa da, vuruşsa da 
amma yenə  
barışırlar, qovuşurlar – qismətləri bir olanlar. 
Hara getsək,  
nə də etsək  
silinməzdir yazılanlar!” 
 
Bitsin onda bu söz-söhbət! 
Uçsun artıq həsrət-divar! 
Qarşımızda ömrü birgə yaşamaq var! 
 
 
 
_________________________ Afaq ġıxlı  _________________________ 
                             ~ 99 ~ 
 
 
NƏ ZAMANSA... NƏDƏNSƏ… 
 
Nə zamansa… nədənsə… 
kimisə çox sevirdim... 
Onu ruhən əkizim, 
onu özüm bilirdim, 
Uzaqda yaşayırdə ürəyimin sultanı... 
Ömürdən saymayırdım onsuz keçən bir anı. 
 
O mənim nur payımdı,  
Mən onun günahıydım. 
O mənim - hər zamanım, 
Mən  məchul sabahıydım. 
Ümidlə gözləyirdim  bir gün gələcək deyə... 
Mən onu sevdiyimtək  
məni sevəcək deyə. 
İnanmaq istəyirdim – yuxum gerçək olacaq... 
Bu qaranlıq həyatım dönüb göyçək olacaq. 
Tək onu gözləyirdim bütün ömrüm uzunu, 
Bilməsəm də yerini, 
görməsəm də üzünü. 
 
Bu titrək məhəbbətim əfsanəydi, nağıldı, 
bitəcəkdi, bilirdim... 
Amma, yenə kimisə… 
nə zamansa… nədənsə… 
Yamanca çox sevirdim! 
  
____________________ Ömrümün beĢinci fəsli_____________________  
                                ~ 100 ~ 
 
 
UDUZMAQ ĠSTƏYĠRƏM... 
 
Yadındamı, 
“Hansımız daha çox sevirik” - deyə 
yarışırdıq... 
Zarafatla küsürdük, barışırdıq... 
Səbəblər sadalayırdım, 
bir-bir nidalayırdım…. 
Sənsə yenə də “Mən” deyirdin. 
“Mən səni daha çox sevirəm” deyirdin. 
Bu şıltaq mübahisədə 
hər zaman qalıb gəlmək istəyirdin. 
Bir də başlayaqmı? 
 
Mən sənin sevgin oldum, 
sənsə mənim ömürlük sevdam... 
Mən sənin günəşin oldum, 
sənsə mənim bütün dünyam... 
Mən sənin ürəyin oldum, 
sənsə mənim mənəviyyatım... 
Mən sənin bircə əsərin oldum, 
sənsə mənim bütün ədəbiyyatım... 
 
Kim daha çox sevirmiş səncə? 
Yenə də "Mən" de! 
Uduzmaq istəyirəm... 
 
 
 
 
 
_________________________ Afaq ġıxlı  _________________________ 
                             ~ 101 ~ 
 
 
BƏZƏN OLUR... 
 
Bəzən olur 
darıxırsan... 
Hər bir şeyə səssiz qalan  
dörd divarda sıxılırsan... 
Bəzən olur  
yerli-yersiz deyilənə darılırsan,  
Sussan belə öz içində qırılırsan...  
Bəzən olur 
daş-kəsəkdən keçib gedir, 
düz yoldasa büdrəyirsən, yıxılırsan... 
Ürəyində danışmaqdan yorulursan, 
Bir kimsəyə arxalanmaq istəyərkən 
puça çıxır ümidlərin, 
can yerindən vurulursan... 
Haqsızlıqlar səni didir... 
Sən də dözə bilmədikcə 
kainata üsyan edir, 
bir hücrəyə yığılırsan... 
Yaşamaqçün ümidlərə sarılırsan... 
Bu dünyaya qucaq açıb vəsf edərkən 
dünya səni almır vecə, 
Sən də yanıb-yaxılırsan... 
 
  
  
____________________ Ömrümün beĢinci fəsli_____________________  
                                ~ 102 ~ 
 
 
ARZULARA ALDANMAYIN! 
Ötənləri bitən bilib 
Üzü doğru gələcəyə dayanmaq nə gözəl imiş! 
Dadlı-şirin yuxu görüb gecə yarısı oyanmaq, 
Həyəcandan min bir rəngə boyanmaq da...  
Həyatında fırtınalar qopsa belə, 
Hər tərəfə hiylə, yalan hopsa belə 
Məhəbbətə inanmaq da! 
“Nə zamansa olar”, - deyə arzu etmək, 
Xəyallara dalıb getmək, 
Ümidləri gəmi edib adiliklər dəryasında batmamaq da. 
Yol gözləmək, 
Həsrətini çəkdiyinin vüsalına catmamaq da 
Gözəl imiş! 
 
Vay o gündən, 
Inanasan çatdığının həmin ünvan olmasına! 
Baxmayasan o açdığın qapıların arxasına – 
Nifrət dolu bir keşmişin zərbəsindən 
Parça-parça olub sına ümidlərin,  
Ləkə düşə bəyaz donlu sabahının yaxasına! 
Bax o zaman,  
Arayırsan əcəlini, 
Ölüm belə şirin olur! 
Arzulara aldanmağın yaraları hər yaradan dərin olur. 
Yalnış düşən naxış kimi ilmə-ilmə sökülürsən, 
Damla-damla kiçilirsən. 
Təkliyinə şükür deyib öz qınına çəkilirsən. 
 
 
_________________________ Afaq ġıxlı  _________________________ 
                             ~ 103 ~ 
 
 
GECƏ YARIDAN KEÇĠB 
 
Gecə yarıdan keçib... 
Kəsilibdir səs-səmir. 
Niyə yatmırsan, - demir, 
mənə yorğun gözlərim... 
Nə bitir, nə tükənir fikirlərim, sözlərim. 
Pişiyim də yorulub, 
o da, gedir yatmağa... 
Səs salmıram, 
qıymıram kimsəni oyatmağa. 
Kəkotulu, limonlu bir fincan da çay süzüb 
köçürürəm vərəqə qəlbin zümzüməsini, 
küləklərin səsini, 
Hələ də əriməyən bu qürbətin qarını, 
vətənin baharını, 
Duyğuların dilini, 
dostların nisgilini... 
Eh... yazıram nələrdən.... 
Nə qələmim yorulur, 
nə ürəyim, nə də mən. 
Baxıram pəncərədən 
dayanaraq bir anlıq,  
Eşik zülmət, qaranlıq! 
Yazını bitirməmiş heç istəmirəm yatam. 
Boylanıram saata... 
İlhamım da gəlməyə hansı zamanı seçib... 
Qələm - əmrə müntəzir, 
Hisslərim - narahatdır. 
Gecə yarıdan keçib 
Bir gör neçə saatdır... 
 
____________________ Ömrümün beĢinci fəsli_____________________  
                                ~ 104 ~ 
 
 
ƏLVĠDA DE! 
Yorulmuşam... 
Bircə anlıq məni dinlə! 
Burax məni, 
elə özün öz əlinlə! 
Qaranlığı kəsib keçən 
fikir kimi 
dumanları yara-yara, 
sən də çıx get uzaqlara... 
 
Yadındamı? 
Bir zamanlar 
əllərindən alabəzək kəpənəyi 
uçurmuşdun - yaşatmaqçün... 
Bax, eləcə, burax məni! 
Qumdan saray tikən zaman 
barmaqların arasından 
süzülən o qumlar kimi 
sahildəcə burax məni! 
Dönüb baxma keçmişinə, 
unut məni birdəfəlik! 
Bu şübhələr, 
üzüntülər, 
qoy, olmasın bir də mənlik! 
Sən də olma, nə dünənki, 
nə bugünkü! 
Yorulmuşam daha çünki... 
 
  
_________________________ Afaq ġıxlı  _________________________ 
                             ~ 105 ~ 
 
 
Əlvida de! 
Azad elə! 
Baş-başa qoy təkliyimlə! 
Amma, amma sorma necə! 
Mən də səni buraxıram öz əlimlə... 
Çox asanca... 
Çox sadəcə... 
Get bu gecə! 
 
 
 
 
 
 
 
 
  
____________________ Ömrümün beĢinci fəsli_____________________  
                                ~ 106 ~ 
 
 
ÖYRƏġ! 
 
Sən də öyrəş 
ümidlərin yoxluğuna... 
Sən də öyrəş 
qəm-qüssənin çoxluğuna... 
Sən də öyrəş  
arzuların boşluğuna, 
gözlərinin yaşlığına, 
səhər-axşam boylandığın 
yolun, izin daşlığına. 
 
Sarıl səni puç eləyən sonsuzluğa, 
Sarıl səni çox qorxudan "onsuzluğa". 
Qaranlıqlar həmlə etsə üzərinə, 
heç çəkilmə, tut əlindən, 
sarıl,  
birləş! 
Ağac yarpaq tökümünə öyrəşirsə, 
Bədən belin bükümünə öyrəşirsə, 
Dünya özü Yaradanın hər hökmünə öyrəşirsə - 
Öyrəş, sən də! 
Sən də öyrəş! 
 
 
  
 
  
 
 
_________________________ Afaq ġıxlı  _________________________ 
                             ~ 107 ~ 
 
 
BƏXT ULDUZU ĠSTƏYĠRƏM! 
 
Bəxt ulduzu istəyirəm – 
taleyimə işıq saça! 
Bəlkə onda 
ürəyimin bir küncünə sınıb düşmüş  
arzularım qanad aça! 
 
Bəxt ulduzu istəyirəm – 
qaranlıqdan ala məni! 
Kələ-kötür çığırlardan yayındıra, 
Bir uğurlu, 
nurlu  yola sala məni! 
 
 
  
____________________ Ömrümün beĢinci fəsli_____________________  
                                ~ 108 ~ 
 
 
YAĞIġ YAĞIR... 
 
Yenə həmən o söyüdün altındayıq... 
Yağış yağır 
narın-narın, 
aram-aram... 
Yadındamı,  sənə o vaxt deyirdim ki, 
"Yağışla heç yoxdur aram". 
Qəribədir! 
Sevmədiyim yağış indi 
sənlə birgə olmağıma bəhanədir, 
Bilirəm ki, gedəcəksən kəssə yağış. 
Qoy kəsməsin! 
Daniş, canım, yenə danış! 
Buraxma heç əllərimi, 
gözlərimlə qayna-qarış... 
Mənlə barış! 
 
Yağış yağır 
narın-narın, 
aram-aram... 
Bu mehriban yağış üçün bulud dolu səmalara, 
minnətdaram. 
Gizlədirlər yanağıma oğrun-oğrun 
damcılayan göz yaşımı… 
Qaldırmıram mən başımı, 
hey boşalır dolur gözüm... 
Silmirəm də gözlərimi – 
istəmirəm əllərimi səndən üzüm... 
İstəmirəm səni üzüm... 
  
_________________________ Afaq ġıxlı  _________________________ 
                             ~ 109 ~ 
 
 
Əbədilik heç nə olmur! 
Bu yağış da necə olsa kəsəcəkdir, 
Soyuq həsrət küləkləri 
əsəcəkdir. 
Daha yalnız, xəyallarda 
bu söyüdə daldalanıb duracağıq... 
Ayrılığa səbəb olan “bəlkə”ləri 
özümüzdən dönə-dönə soracağıq. 
Salxım söyüd dözməyəcək dərdimizə, 
çökəcəkdir. 
Bizdən başqa bir kimsəyə açmamaqçün qucağını, 
yarpağını tökəcəkdir, 
bilə-bilə... 
Amma hələ... 
 
Yağış yağır 
aram-aram... 
narın-narın... 
Hər damlası elə bil ki, göz yasidir 
son görüşü olanlarin... 
 
 
  
  
____________________ Ömrümün beĢinci fəsli_____________________  
                                ~ 110 ~ 
 
 
...HƏR UNUTMAQ ISTƏDĠKCƏ 
 
 Ayrılmışıq... 
 İki gündür səni guya unuduram. 
 Sevgimizin açarını var gücümlə atıb suya, 
 həsrətindən öldüyümü duya-duya... unuduram... 
 
 Unuduram  
 köksüm altda sevən ürək olduğunu. 
 Unuduram  
 varlığımın kimə isə hələ gərək olduğunu. 
 
 Aldadıram öz-özümü  
 "yox, sevmirəm" deyə-deyə. 
 Başqa dünya axtarıram  
 inadımın qapısını döyə-döyə. 
 
 Gecədimi, sabahdımı... - fərq etməyir... 
 ağ ya qara...?! 
 Ayrılmışıq, amma yenə sənə sarı çırpınıram 
 boşluqları yara-yara. 
 
 Yenə təkrar yandırıram  
 söndürdüyüm telefonu. 
 Elə bil ki, divarlar da haray salır, -  
 qaytar, qaytar, deyir, - onu! 
 
 Zaman sanki hey geriyə çəkir məni, 
 o günlərə can atıram. 
 Nədən səni hər unutmaq istədikcə, 
 incikliyi unuduram?!  
_________________________ Afaq ġıxlı  _________________________ 
                             ~ 111 ~ 
 
 
SƏNĠ BU GÜN ANLADIM 
 
Bilirəm,  
mənə qarşı xəyallara qarışmış  
bir hiss qalıb içində… 
Sevgin hanı 
Yəqin ki, aparmısan özünlə  
elə son gedişində. 
Səni bu gün anladım... 
Görürsən, danışarkən 
indi əsmirəm daha... 
Səni bir də görməkçün  
tələsmirəm sabaha... 
 
Ümidlə yaşayırdım,  
qəlbimdə bir yalvarış - 
bağışlanmaq istəyi... 
Sənsə, inad üzündən 
əfv etməzsən heç nəyi. 
...Qəribə duyğudur bu! 
Səni bu gün anladım... 
İsrar etdiyim üçün  
özümü də danladım... 
Nə asanmış, deyilmi,  
belə sakit dayanmaq?! 
Bir qurtuluş yoluymuş  
bu yuxudan oyanmaq. 
İstəmərəm bir daha 
sevgi oduna yanmaq! 
Sənin oduna yanmaq! 
 
 
____________________ Ömrümün beĢinci fəsli_____________________  
                                ~ 112 ~ 
 
  
MƏNĠ BĠR DƏ SEVƏRSƏNMĠ? 
 
Məni bir də sevərsənmi 
ikimizin xatirinə? 
İstəmirəm 
çoxlarıtək  
dönək sevgi qatilinə... 
İstəyirəm canlandıraq  
buza dönən arzuları, 
Cavablayaq yatıb qalan 
sualları-sorğuları. 
Gəl, yaxın gəl! 
Nə zamandır yol gözləyən 
vüsalımız şirin olsun! 
Harda olsan 
yanındakı qoy mən olum! 
Harda olsam 
yanımdakı yenə sənin yerin olsun!  
Söylə indi, 
o alovlu ürəyini 
mənə bir də verərsənmi? 
İkimizin xatirinə 
məni bir də sevərsənmi? 
 
Gəl, barışaq! 
Ruhumuzu ayrılıqda öldürməyək. 
Gəl, barışaq! 
Özgələri bəxtimizə güldürməyək. 
Hicran qara bulud kimi 
gərilməsin üstümüzə.  
Gülümsəyib baxanda Ay 
qanad taxıb eşqimişə, 
_________________________ Afaq ġıxlı  _________________________ 
                             ~ 113 ~ 
 
 
yenə uçaq göylərə biz... 
Yenə olaq ən bəxtəvər yer üzündə! 
Qoşa baxaq yerlərə biz 
mavi səma dənizindən... 
Bir zamanlar 
vəd etdiyin ulduzları 
mənim üçün dərərsənmi? 
İkimizin xatirinə 
məni bir də sevərsənmi? 
 
Bax, sənə də yoxdur həyat, 
Mən bilirəm, məndən ayrı. 
Bax, mənə də yoxdur həyat, 
mən ölürəm səndən ayrı! 
Ver əlini,  
addımlayaq sabahlrın qucağına. 
Gəl, üz tutaq, ay sevgilim, 
sevgi-ülfət ocağına. 
Hazırsanmı  
bu sevdanın sınağından çıxmağa sən? 
Nə deyirsən, 
bu dünyanı  
yenə mənim gözlərimlə görərsənmi? 
İkimizin xatirinə 
məni bir də sevərsənmi? 
Sevərsənmi məni bir də  
sevgimizin xatirinə? 
 
 
 
  
____________________ Ömrümün beĢinci fəsli_____________________  
                                ~ 114 ~ 
 
 
*** 
 
Gəl,  
dava eləyək! 
Gəlim,  
dalaşaq! 
Bu səs-küy sükutdan gözəldi məncə. 
Küsüşək, 
Ayrılaq, 
Sonra barışaq, - 
Beləcə yaşayaq elə... ölüncə!  
 
  
_________________________ Afaq ġıxlı  _________________________ 
                             ~ 115 ~ 
 
 
SUAL 
 
Övladların bədbəxtliyi - 
anaların qəlb yarası... 
Anaların günahları - 
övladların üz qarası... 
Böyüklərin günahları  
o dünyada özlərindən sorulsa da, 
bu dünyada 
balaların göz yaşına qarışacaq... 
Yer üzünə bir səhv kimi gələn övlad, 
anlayarkən "ana"sından 
görən nələr soruşacaq?! 
Şəhvətinin qulu olmaq 
bir insanın sındırılmış taleyinə dəyəcəkmi? 
Bədbəxt edib xoşbəxt olmaq istəyənə 
kimsə "ana" deyəcəkmi? 
 
  
  
____________________ Ömrümün beĢinci fəsli_____________________  
                                ~ 116 ~ 
 
 
DÜNYADA BEġ QADIN VARSA 
 
Dünyada beş qadın varsa,  
beşini də tanıyıram... 
Bəzisinə Ana kimi səcdə edib, 
bəzisini ürəyimdə qınayıram... 
Dünyada beş qadın varsa, 
hər birisi 
gözəlliyin, təmizliyin rəmzi kimi ucalmalı! 
Bir ismətli xanım kimi yaşamalı, 
bir nurani nənə kimi qocalmalı! 
 
Dəyişibdir amma zaman... 
Bu amansız dünyamızda, 
nə yazıq ki, yetmir gücüm beş qadının namusuna and 
içməyə... 
Beşini də müqəddəslik zirvəsinə ucaldaraq, 
başımıza tac etməyə. 
Nə yazıq ki,  
kimlərinsə ocağına kül üfürən “şeytan”ların hesabı 
yox... 
Nə yazıq ki, 
kimlərinsə balasını atasına həsrət qoyan 
“qadın” cildli ilanların heç bir vicdan əzabı yox! 
  
Xoşbəxtliyi  
kimlərinsə bədbəxtliyi üzərində quranlar var... 
İsmətini, paklığını tapdalayıb, 
qardaş-bacı ümidini qıranlar var... 
“Ana” adı arxasında gizlənərək 
neçə-neçə oyunlardan çıxanlar var... 
İnsanların evlərini yıxanlar var... 
_________________________ Afaq ġıxlı  _________________________ 
                             ~ 117 ~ 
 
 
Kişilərin papağını yer altına soxanlar var... 
.... Nə dəhşətdir! 
Dilləri də necə uzun, 
Üzləri də necə “ağ”dır! 
Belələri Azərbaycan Qadınının sinəsinə qara dağdır! 
 
Dünyada beş qadən varsa, 
hər birisi 
gözəlliyin, təmizliyin rəmzi kimi ucalsın qoy! 
Bir ismətli xanım kimi yaşasın qoy! 
Bir nurani nənə kimi qocalsın qoy! 
Beşini də gözümüzü yerə dikib tanımayaq! 
Hamısına Ana kimi səcdə edək! 
Heç birini  
Heç birini qınamayaq! 
 
 
 
 
  
____________________ Ömrümün beĢinci fəsli_____________________  
                                ~ 118 ~ 
 
 
XƏYAL QIZCIĞAZ 
 
(Nigar üçün) 
 
Kövrəlirəm... 
Xəyalımda yumuşacıq kiçik bir əl 
tellərimə sığal çəkir asta-asta... 
Sığınaraq həsrət dolu ürəyimə  
dərdlərimi unutdurur 
usta-usta. 
Uyuyuram... 
Yuxularda bir qızcığaz “ana” deyir,  
yanağımdan öpüş alır. 
Oyanınca bu nəvaziş  
məni min bir tərəfimdən dara çəkir,  
dərdə salır. 
Əllərim də buz kəsilib, 
titrədirəm gecənin bu yarısında. 
Saatlarla dua edib yalvarıram 
pəncərənin qarşısında;  
Varmı indi məni görən? 
Varmı indi məni duyan? 
Eşit daha! 
Oyan, sağır bəxtim oyan! 
 ... Gecə sakit,  
 ətraf sükut... 
 Qəlbimdəsə burulğanlar, təlatümlər... 
 Çəkən bilər! 
 Mürgüləmək istəmirəm... 
 Oyadacaq məni bu lal iniltilər. 
  
_________________________ Afaq ġıxlı  _________________________ 
                             ~ 119 ~ 
 
 
Nə edim mən? 
Barmağıma duzmu basım? 
Ürəyimə buzmu basım? 
Dəlirirəm! 
Gözlərimdə  
məni hər an sızım-sızım sızladacaq o yuxunun  
qorxusu var... 
Qulağımda bir körpənin ana səsi, 
Üzərimdə hələ də süd qoxusu var... 
 
 
  
____________________ Ömrümün beĢinci fəsli_____________________  
                                ~ 120 ~ 
 
 
GEDƏCƏYƏM! 
  
Həyat məni dalğa kimi sahillərə çırpa-çırpa  
təmizləyir, öz ağlınca, 
Bəs etməyir... 
Əlbəyaxa çarpışımda ümidlərim qaralınca 
Pəs etməyir. 
Ərşə çəkir 
tapınmağa, tutunmağa nəyim qalsa... 
Bu döyüşü bəlkə çoxdan uduzardı 
hər kim olsa! 
İstəyim də, mətləbim də, 
sevincim də daşdan çıxır. 
İnamımın zərrə boyda qığılcımı 
bilməm necə tab gətirib qışdan çıxır?! 
 
Sən ey həyat! 
Ürəyimin nə zamandır yaşadığı o yerlərə  
bir gün mən də gedəcəyəm! 
Gerçəyimlə yuxularım, 
Qismətimlə arzularım görüşəndə gedəcəyəm! 
Gedəcəyəm,  
ümid taxıb mavi rəngli bəxt quşunun qanadına! 
Heç yorulma!  
Gedəcəyəm, 
yaşanmayan günlərimin inadına! 
 
 
 
  
_________________________ Afaq ġıxlı  _________________________ 
                             ~ 121 ~ 
 
 
 
 
 
 
 
 
 
 
 
 
 
 
 
 
   
 
  
 
DĠLLƏNDĠR  
DƏRDĠMĠ 
SĠMLƏRĠN ÜSTƏ! 
 
 
 
____________________ Ömrümün beĢinci fəsli_____________________  
                                ~ 122 ~ 
 
 
AġIQ, "YANIQ KƏRƏMĠ" ÇAL! 
 
Aşıq, "Yanıq Kərəmi" çal,  
saf məhəbbət yada düşsün! 
Şaxta vurmuş don ürəklər,  
Qoy, alışsın, oda düşsün! 
 
Hər pərdəsi məlhəm olsun  
qəm bağlamış könüllərə. 
Gah ağlatsın, gah kiritsin,  
Dərdə ümid verə-verə. 
 
Çal, bir az da cuşa gətir  
aşıb-daşan selləri də. 
Simlər kimi inildəsin  
qəlbimizin telləri də... 
 
Gözümüzdə yaş yerinə  
sevinc nuru gilələnsin. 
Hislərimiz cilalansın,  
ürəyimiz təzələnsin. 
 
Nakam eşqin havasıyla  
sevənlərin könlünü al! 
Qoy duyğular dilə gəlsin!  
Aşıq, “Yanıq Kərəmi” çal! 
  
_________________________ Afaq ġıxlı  _________________________ 
                             ~ 123 ~ 
 
 
GÜMAN ƏBƏDĠ DEYĠL 
 
Yel kimi uçub gedən, bizi bizdən aparan, 
Bu qısa ömrümüzdən xoş anları qoparan, 
Keşməkeşli, fitnəli, təlatümlü, nigaran  
Zaman əbədi deyil, mən zamanı sevmirəm! 
 
Getdiyimiz yolların var əyrisi, var düzü, 
Həyatın iki səmti, dünyanın iki üzü... 
Ümid dolu olsa da hər gecəsi, gündüzü, 
Aman əbədi deyil, mən amanı sevmirəm! 
 
Sevdalanıb birinə, - arxasınca gedirsən, 
“Simurq quşu” misalı harayına yetirsən. 
İnanaraq andına, nələr güman edirsən... 
Güman əbədi deyil, mən gümanı sevmirəm! 
 
  
____________________ Ömrümün beĢinci fəsli_____________________  
                                ~ 124 ~ 
 
 
ANA, MƏNĠ ƏZIZLƏ! 
 
Kabusdan oyat məni! 
Qoynuna al yat, məni! 
İncidib həyat məni! 
Ana, məni əzizlə! 
 
Nağılım yalan olub, 
Ürəyim talan olub. 
Neyləyim, olan olub... 
Ana, məni əzizlə! 
 
Yar dediyim yağıymış, 
Şərbət verdi – ağıymış. 
Eşqin qürub çağıymış... 
Ana, məni əzizlə! 
 
Ümidim can üstədi, 
Əlacı yox, xəstədi. 
Uşaq olmaq istədim, 
Ana, məni əzizlə!  
 
 
  
_________________________ Afaq ġıxlı  _________________________ 
                             ~ 125 ~ 
 
 
BU QIġ BĠR GÜN BĠTƏCƏK! 
 
Mənim dünyam buludlara bürünüb, 
Yollarımda qüssə, kədər sürünüb. 
Üfüqlərdə bir işartı görünüb; 
Gözləyirəm, çətin günlər ötəcək, 
Səbr et, könlüm, bu qış bir gün bitəcək! 
 
Zaman uçur, günlər bir-bir ötüşür, 
Bayrağımda Ayla ulduz görüşür. 
Tale yalnız kədərləmi bölüşür?! 
Sevinc dəmi hayımıza  yetəcək, 
Səbr et, könlüm, bu qış bir gün bitəcək! 
 
Afaq Şıxlı - alov dilli od-ocaq; 
Gözlədiyim Günəş bir də doğacaq! 
İçimdəki zülmətləri boğacaq! 
Ayrılıqlar ağ dümanda itəcək, 
Səbr et, könlüm, bu qış bir gün bitəçək! 
 
 
  
 
 
  
____________________ Ömrümün beĢinci fəsli_____________________  
                                ~ 126 ~ 
 
 
DÜNYA YALAN DEYĠL 
ġairə Zərəngiz ġıxlıya 
 
Cahil nə anlasın, aqillər bilər - 
Ölüm həqiqətdir, bir yalan deyil! 
Həyat qanunudur: gələn köç eylər, 
Dünyada kimsəyə yer qalan deyil! 
 
İstər günahsız ol, istər də cani, 
Ömürlər içində sevinclər ani. 
Nə qədər yazılsa, deyilsə “fani”, 
Dünya yenə gəncdir, qocalan deyil.  
 
Əzəldən bunları biz bilə-bilə, 
Yumub gözümüzü, gedirik elə... 
Günlər həftlərə, aylarsa ilə 
Dönsə də enmişlər ucalan deyil. 
 
Səxavət - cənnətin gizli açarı! 
Nəfsə qul olanın nə dostu, yarı?! 
Nə qədər yığsa da dövləti, varı, 
Yenə də nəfsindən bac alan deyil. 
 
Kimin doğru yolu - qayəsi varsa, 
Dilində duası, ayəsi varsa. 
Əgər xeyir işdə sayəsi varsa, 
Savab ömürlükdür, bircə an deyil! 
 
Afaq, gəl bu qədər yorma özünü, 
Anlayan tapılar ürək sözünü. 
Öləndə Vətəndə yum ki, gözünü,  
Qürbət sənin üçün ağlayan deyil! 
 
 
_________________________ Afaq ġıxlı  _________________________ 
                             ~ 127 ~ 
 
 
YANMA!  
 
Bircə dostun - yüz dərdinə əlac eylər, 
Bircə düşmən - ömrü-günü tarac eylər. 
Bircə yalan - yüz doğrunu xərac eylər... 
Keçən dönməz, gedən gəlməz! Yanma, yanma! 
 
Bircə damla - ümid verməz susamışa, 
Bircə addım - yetməz yanlış yaşamışa. 
Bircə üzür - bəs eyləməz aldanmışa, 
Yaddaşını kimsə silməz! Yanma, yanma! 
 
Bircə dua - savab edər nəzirini, 
Bircə kəlmə - alt-üst edər hüzurunu. 
Bircə nöqsan - silib gedər üz nurunu, 
Namərd adam qədir bilməz! Yanma, yanma! 
 
 
 
 
 
 
 
 
 
 
 
 
  
____________________ Ömrümün beĢinci fəsli_____________________  
                                ~ 128 ~ 
 
 
DÜZÜLÜB GEDIR… 
 
Ürək intizardan üzülüb gedir, 
Məhəbbət ilmətək süzülüb gedir. 
Qəribə bir zəncir düzülüb gedir – 
Sən onu sevirsən, o da özgəni. 
 
Onsuz ilə dönür ömrün hər anı, 
Axtarma, bu dərdin yoxdu dərmanı. 
Sərsən də önünə bütün dünyanı – 
Sən onu sevirsən, o da özgəni. 
 
Yorsan da gözünü yolunun üstə, 
Dönsən də sağının, solunun üstə, 
Yazsan da adını qolunun üstə, 
Sən onu sevirsən, o da özgəni. 
 
Nə nidan bitməyir, nə də ki, sorğun...  
Arasan, o səndən daha da yorğun. 
Bir ürək - vurulan, bir ürək – vurğun, 
Sən onu sevirsən, o da özgəni. 
 
 
 
  
  
_________________________ Afaq ġıxlı  _________________________ 
                             ~ 129 ~ 
 
 
SƏN NEYLƏYƏSƏN?! 
 
Bir hicran küləyi əsibdi yenə, 
Yollar aramızı kəsibdi yenə... 
Mənə boş xəyallar nəsibdi yenə - 
Taledi, qismətdi... 
                        sən neyləyəsən?! 
 
Dilədim: xoşbəxtlik bir adət ola, 
Sevmək könüllərə ibadət ola! 
İstədim, bu gələn səadət ola, 
Baxdım ki, həsrətdi... 
                        sən neyləyəsən?! 
 
Ümiddən körpü sal, göyqurşağıtək, 
Ələnsin birvəbir yalanla gerçək. 
Ölərsəm sevincdən mən səni görcək - 
Bil ki, məhəbbətdi... 
                         sən neyləyəsən?! 
  
____________________ Ömrümün beĢinci fəsli_____________________  
                                ~ 130 ~ 
 
 
UNUTMAQ ASANSA.. 
 
Nə deyim mən sənə, “unut “ deyirsən... 
Unutmaq asansa sən özün unut! 
Acizsən, qismətə boyun əyirsən? 
Unutmaq asansa, sən özün unut! 
 
Səninlə keçirdi hər günüm, ayım, 
Deyirdim, mənim də tapılıb tayım. 
Heç demə, qəm imiş Tanrıdan payım... 
Unutmaq asansa, sən özün unut! 
 
Dilini sürümə! - söylə birbaşa, 
Onsuz da qəlbimi vurmusan daşa. 
İstəyin budursa, get mənsiz yaşa! 
Unutmaq asansa, sən özün unut! 
 
İncitmə gəl məni, var incidənim, 
Bəxtimə yazılıb - gəlmir gedənim. 
Ürəyin deyil ki, ürəyim mənim, 
Unutmaq asansa sən özün unut! 
 
Ayrılıq havası! – bu nə həvəsdi? 
Sevgin də küləkmiş - bir əsim əsdi. 
Yetər! Çəkdiklərim özümə bəsdi, 
Unutmaq asansa sən özün unut! 
 
Beləmi bitirmiş hər eşqin sonu? 
Biçilib əynimə həsrətin donu. 
Bir daha demə ki: “sevirdim onu”... 
Unutmaq asansa sən özün unut! 
 
_________________________ Afaq ġıxlı  _________________________ 
                             ~ 131 ~ 
 
 
Neyləyək beləyik: bu mən, o da sən! 
Bağladın qapını hər umuda sən. 
Səni unutmağı unutmuşam mən, 
Unutmaq asansa, sən özün unut! 
  
____________________ Ömrümün beĢinci fəsli_____________________  
                                ~ 132 ~ 
 
 
HƏSRƏTĠMĠ ÇƏKƏRSƏN! 
 
“Bir gündə neçə dəfə sınağa çəkilərsən, 
Həsrətimi çəkərsən, çəkərsən həsrətimi”  
                                               M. Ġsmayıl 
 
Özün sultanım idin, məhəbbətim – xəzinən... 
Sənə bağışladığım sevginin əvəzi nə? 
Soyuq-soyuq çəkdiyin adımın əvəzinə 
Həsrətimi çəkərsən, çəkərsən həsrətimi! 
 
Məni görüb yuxunda, qoymayarsan getməyə, 
Göylərə yalvararsan, bu röya heç bitməyə! 
Ümid dolu yol kimi - vüsalıma yetməyə 
Həsrətimi çəkərsən, çəkərsən həsrətimi! 
 
Ayrılıq səni sarar, əllərimin yerinə, 
Üstünə ələnər qar, tellərimin yerinə. 
Pəncərənə, tikdiyim tüllərimin yerinə 
Həsrətimi çəkərsən, çəkərsən həsrətimi! 
 
Cavabsız duyğulardan qaçmağa yer gəzərsən, 
Peşmanlıq həvənginə qəm töküb dərd əzərsən. 
Hənirsiz mənzilini şəkillərlə bəzərsən, 
Həsrətimi çəkərsən, çəkərsən həsrətimi! 
 
Sonsuz xəyallarımdır ürəyinə daşınan, 
Unutmaq bir yalandır, çabaların boşuna! 
Keçmişinin əlindən gizlənməkçün başına 
Həsrətimi çəkərsən, çəkərsən həsrətimi! 
 
  
_________________________ Afaq ġıxlı  _________________________ 
                             ~ 133 ~ 
 
 
MƏNĠ BURAXMA! 
 
Bir gün sənə düşmən olsam, 
Məni buraxma, buraxma! 
Sevdiyimə peşman olsam, 
Məni buraxma, buraxma! 
 
Hicran bizə yas saxlasa, 
Ürəyimiz qan ağlasa, 
Əllərimiz buz bağlasa, 
Məni buraxma, buraxma! 
 
Qəlpə qalsa yaramızda, 
Səf pozulsa sıramızda, 
Dağlar olsa aramızda, 
Məni buraxma, buraxma! 
 
Gəl, qışımı yaza döndər, 
İnadımı buza döndər. 
Bircə kəlmə xəbər göndər, 
Məni buraxma, buraxma! 
 
Eşqim qəlbimin çatında, 
Ahım göylərin qatında! 
Ayrılıq çapır atında,  
Məni buraxma, buraxma! 
 
 
 
  
____________________ Ömrümün beĢinci fəsli_____________________  
                                ~ 134 ~ 
 
 
SƏNƏ YAZDIĞIM SƏTĠRLƏR  
 
Ürəyimdən gələn səsdir, 
Yaşamaqçün bir nəfəsdir. 
Sənsizlikdə mənə bəsdir 
Sənə yazdığım sətirlər. 
 
Dualardı, alqışlardı, 
Sevgi dolu baxışlardı. 
Enişlərdi, yoxuşlardı 
Sənə yazdığım sətirlər. 
 
Nisgilimdi, kədərimdi, 
Qazancımdı, hədərimdi. 
Son taleyim, qədərimdi. 
Sənə yazdığım sətirlər. 
 
Qış çağında xoş bahardı, 
Yay günündə soyuq qardı. 
Məndən sənə yadigardı 
Sənə yazdığım sətirlər. 
 
Bir iz kimi basılacaq... 
Ürəyindən asılacaq. 
Yaddaşına yazılacaq 
Sənə yazdığım sətirlər.  
  
 
  
 
  
_________________________ Afaq ġıxlı  _________________________ 
                             ~ 135 ~ 
 
 
DĠLLƏNDĠR DƏRDĠMĠ  
SĠMLƏRĠN ÜSTƏ! 
 
A dostum, sazını al sinən üstə, 
Sevdiyim havanı çal, qadan alım! 
Ürəyim həsrətdən düşübdü xəstə, 
Qalmayıb canımda hal, qadan alım! 
 
Xoş bahar çağının yelindən oxu, 
Sona gözəllərin telindən oxu, 
Səfalı çöllərin gülündən oxu,  
Dağları yadıma sal, qadan alım! 
 
Qəmim qalanıbdır qəmlərin üstə, 
Dilləndir dərdimi simlərin üstə. 
Afaqam, dəm gətir dəmlərin üstə, 
Ağlımı başımdan al, qadan alım! 
 
 
 
  
____________________ Ömrümün beĢinci fəsli_____________________  
                                ~ 136 ~ 
 
 
SƏN OLMADIN  
 
Ürəyimin atəşi 
Sən olmadın, olmadın! 
Həyatımın Günəşi  
Sən olmadın, olmadın! 
 
Cəsarətim, taqətim, 
Adım-sanım, şöhrətim, 
Qollarımda qüvvətim 
Sən olmadın, olmadın! 
 
Varlığına şad oldum, 
Özgələrə yad oldum. 
Alov oldum, od oldum, 
Sən olmadın, olmadın! 
 
Ömrü duman, çən oldum,  
Səadətdən gen oldum.  
Özüm dönüb sən oldum, 
Sən olmadın, olmadın! 
 
Sənsiz bitmir niskilim... 
Deməyə gəlmir dilim: 
Sədaqətli sevgilim 
Sən olmadın, olmadın!  
 
 
  
_________________________ Afaq ġıxlı  _________________________ 
                             ~ 137 ~ 
 
 
MƏN OLUM  
 
Yana-yana eşq oduna, 
Dilədiyin yar mən olum. 
Çağırasan öz yanına,  
Gələmməsəm, xar mən olum. 
 
Cəfasını bilə-bilə, 
Qəlbində bir arzu dilə. 
Çəmənində dönüm gülə, 
Bağındakı bar mən olum. 
 
Yaraşırmı sənə hüzün? 
Mən gəlim ki, gülsün üzün. 
Dilindəki şirin sözün, 
Sinəndəki tar mən olum. 
 
  
____________________ Ömrümün beĢinci fəsli_____________________  
                                ~ 138 ~ 
 
 
SƏNĠ  
  
Ustad Məmməd Ġsmayılın 
eyniadlı Ģeirindən təsirlənərək 
 
Qəlbim sızlayanda bir yad elində 
Səni gözləmişəm, bəlkə də səni... 
Ölüb getməmişəm cəllad əlində 
Səni gözləmişəm, bəlkə də səni... 
  
Səadət yarıda atıb gedəndə, 
Gəncliyim zamansız itib gedəndə, 
Min insan yanımdan ötüb gedəndə, 
Səni gözləmişəm, bəlkə də səni... 
  
Hər dərdə, möhnətə baş əyəndə də, 
Tutaş kipriyimi yaş əyəndə də, 
Buz kimi nəfəsdən üşüyəndə də 
Səni gözləmişəm, bəlkə də səni... 
  
Üstümdə şimşəklər çaxılanda da, 
Qəriblik başıma qaxılanda da, 
Təklikdən ürəyim sıxılanda da 
Səni gözləmişəm, bəlkə də səni... 
  
Kədərin, nisgilin qəm ocağında, 
Qürbətin bu soyuq, qış qucağında, 
Bir sirli məhəbbət üçbucağında 
Səni gözləmişəm, bəlkə də səni... 
 
22.02.12. 
  
_________________________ Afaq ġıxlı  _________________________ 
                             ~ 139 ~ 
 
 
MƏNI 
 
Sevgilim, gecikir bu il də bahar... 
Gəl daha, bu qışdan oyandır məni! 
Özümüz hardayıq, harda arzular... 
Bəxtin zirvəsinə dayandır məni! 
 
Nə səndən sonra var, nə səndən öncə, 
Səninlə var olur bu dünya, məncə. 
Onsuz da səninəm, sənin, ölüncə! 
Nə atəşə qala, nə yandır məni! 
 
Qəm çoxluğu sevər, zaman darılığı, 
Hicrana ar gəlməz inadkarığı. 
“Bizi yox etməsin yoxun varlığı!” 
Eşqin varlığına inandır məni! 
 
  
____________________ Ömrümün beĢinci fəsli_____________________  
                                ~ 140 ~ 
 
 
HƏSRƏTĠNĠ ÇƏKƏCƏKSƏN 
 
Sən dünyanın ən xoşbəxti olsan belə, 
Bu sevginin həsrətini çəkəcəksən... 
Könülləri gözəlliklə alsan belə, 
Bu sevginin həsrətini çəkəcəksən... 
 
Təntənəli gecələrə yar olsan da, 
Təriflərin qanadında var olsan da, 
Nərgiz kimi öz-özünə vurulsan da, 
Bu sevginin həsrətini çəkəcəksən... 
 
Dünyalara sığmasa da adın-sanın, 
Təklənəndə səssizlikdən donar qanın. 
Bir peşiman olmağı var hər insanın, - 
Bu sevginin həsrətini çəkəcəksən... 
 
Həyat səni saxlasa da göz üstündə, 
Bağrın başı qovrulacaq köz üstündə. 
Kövrələcək adicə bir söz üstündə, 
Bu sevginin həsrətini çəkəcəksən... 
 
Gün üzü var, çən üzü var hər dağın da... 
Bahar ötər, qış qıvrılar yatağında. 
Bir gün sən də durub ayna qabağında, 
İntizardan titrəyəcək, əsəcəksən... 
Bu sevginin həsrətini çəkəcəksən... 
 
 
  
_________________________ Afaq ġıxlı  _________________________ 
                             ~ 141 ~ 
 
  
 
GƏRAYLILAR,  
QOġMALAR –  
ĠLHAMLA 
QOVUġMALAR 
 
 
 
____________________ Ömrümün beĢinci fəsli_____________________  
                                ~ 142 ~ 
 
 
GÖNDƏRDĠ 
 
Tanrım göyə buludları, 
Dağlara çəni göndərdi. 
Bağlara heyvanı, narı, 
Sünbülə dəni göndərdi. 
 
Kim ki, sevdi canı dildən, 
Göz yaşını tutdu seldən. 
Azadlığı aldı əldən,  
Ruhlara təni göndərdi. 
 
Odur sahib yerə, göyə, 
Yol açan arzu-diləyə. 
İstəyim sevgiydi deyə - 
Mənə də səni göndərdi. 
 
 
 
  
_________________________ Afaq ġıxlı  _________________________ 
                             ~ 143 ~ 
 
 
MƏN BƏXTĠMĠ UCA BĠLDĠM 
 
Mən bəxtimi uca bildim, 
Bəxtim yenikmiş, yenikmiş...  
Dərdlərimi heçə bildim, 
Dərdim böyükmüş, böyükmüş... 
 
Gələcəyə çox inandım,  
İçimdəkli səsi dandım. 
Ümidimi alov sandım, 
Oysa sönükmüş, sönükmüş... 
 
Nələr tapdım, nələr itdi... 
Bir inada hər şey bitdi. 
Yarı yolda qoyub getdi - 
Üzü dönükmüş, dönükmüş...  
 
 
  
____________________ Ömrümün beĢinci fəsli_____________________  
                                ~ 144 ~ 
 
 
HARADAN GƏLĠR? 
 
Bir ömür sənsizlik durub tuşumda! 
Bəxtimin naxışı qaradan gəlir. 
Nə yaxşı hələ də ağlım başımda... 
Hər kəsə bu yaşam sıradan gəlir. 
 
Dəyişməz alnıma yazılan yazı! 
Nə qışı gözləməz, nə də ki yazı. 
Qalıbdı qarşıda ömrümün azı, 
Deyirəm, inanmır, yara dan gəlir. 
 
Xəyalım süst düşüb - yorduğum yerdə, 
Ümidim qırılıb - qurduğum yerdə. 
Özüm daş olmuşam durduğum yerdə, 
Kim bilir ürəyim haradan gəlir? 
 
  
_________________________ Afaq ġıxlı  _________________________ 
                             ~ 145 ~ 
 
 
KEÇ GÖZÜMÜN YAġINDAN! 
 
Dərdim - duman, həsrətinsə yel olmuş  
Ürəyimi aparalı il olmuş. 
Aşıb-daşıb aramızda sel olmuş, - 
Bacarırsan, keç gözümün yaşından!  
 
Qırmaq olmaz bir ümidi, bir andı! 
Yaxşı-yaman çiynimizdə qalandı. 
Bu nə zülüm! Ölüm belə yalandı! 
Qatilimsən, iç gözümün yaşından! 
 
Günüm çıxmır, eşqin bağı göy mamır... 
Gözlərimdən ürəyimə hey damır… 
Ömrüm mənim, daha dözüm tablamır! 
Gözlərimi aç gözümün yaşından!  
 
Nisgilimi desəm səbir daşına   
Biçarə daş çatlayacaq boşuna. 
Dörd tərəfi götürəcək başına, - 
Qaça bilsən qaç gözümün yaşından! 
 
 
  
____________________ Ömrümün beĢinci fəsli_____________________  
                                ~ 146 ~ 
 
 
DODAĞINDA QALMIġAM 
 
Yuxularda buraxmazsan əlimi, 
Xəyal olub otağında qalmışam. 
Oxşayarsan balıncdakı telimi,  
Tel-tel olub yatağında qalmışam. 
 
Zindan olar sənə o dörd divarın, 
Gəlişini duyammazsan baharın. 
Hər yerdəyəm... qarşıdakı çinarın 
Sənə baxan budağında qalmışam. 
 
Eşqim - mərəz, sən əlində naçarsan, 
Bu dərdini axı kimə açarsan?! 
Unut məni, unutmağı bacarsan - 
Sözə dönüb dodağında qalmışam. 
  
 
 
 
  
_________________________ Afaq ġıxlı  _________________________ 
                             ~ 147 ~ 
 
 
BAXIRAM 
 
O - eşqimin günəşidir, mən - çiçək, 
Gün batınca ona sarı baxıram. 
Bükülmərəm vüsalına yetincə... 
Gözümdədir  intizarı, baxıram. 
 
Onu  bildim - həyatımın mənası... 
Sevgisidir sözlərimin anası! 
Yarım məndən gileylidi, mən – asi! 
Yaxın edib uzaqları, baxıram. 
 
Sirrimizi yadlar kimi danaqmı? 
And vermədən inanmaq da qınaqmı? 
Bu məhəbbət vaxtsız gələn qonaqmı, 
Arxasınca gecəyarı baxıram?! 
 
Qar tutmamış dörd yanımda düz, dərə, 
İz düşməmiş qəlbimdəki izlərə, 
Geç olmamış, bir də gələm sizlərə... 
Özləmişəm o diyarı, baxıram. 
 
 
  
____________________ Ömrümün beĢinci fəsli_____________________  
                                ~ 148 ~ 
 
 
MƏNƏ "MƏLƏYĠM" DE! 
 
Mənə "mələyim" de, bir cüt qanad ver, 
Eşqin göylərində uçum səninlə! 
Qoşulsun təbrikə ulduzlar bir-bir, 
Sabahı birlikdə açım səninlə! 
 
Alışdır, atəşin yansın üzümdə, 
Dolaşaq, gül açsın dağım, düzüm də. 
Sən dolsan, buluda dönüm özüm də, 
Gülsən, Günəş kimi saçım səninlə! 
 
Beləcə,  nur yağsın hər əməlindən, 
Sevgi nəğmələri qopsun dilindən. 
Məni elə sev ki, tutum əlindən, 
Haraya deyirsən qaçım səninlə! 
 
 
 
  
_________________________ Afaq ġıxlı  _________________________ 
                             ~ 149 ~ 
 
 
SABAHIMA  
QAPILARI AÇMAQ ÜÇÜN 
 
Canım-gözüm, sinə gərək olanlara,  
Ağrılardan, acılardan qaçmaq üçün. 
Yetər! - gəzdik xəyallardan xəyallara… 
Qanad açaq nağıllara uçmaq üçün. 
 
Sən gəlməsən mən beləcə tək qalaram, 
Gəl ömrümə, ver könlünü, mən alaram. 
Pərvanə yox, elə özüm od olaram  
Yolumuza hər an işıq saçmaq üçün. 
 
Sevgimizi etibarla saxlayaq, gəl... 
Ağlasaq da, qoy sevincdən ağlayaq, gəl! 
Dünənlərə pəncərəni bağlayaq, gəl, 
Sabahlara qapıları açmaq üçün! 
 
 
 
  
____________________ Ömrümün beĢinci fəsli_____________________  
                                ~ 150 ~ 
 
 
SEVGĠ – BĠR HƏYATDIR! 
 
Sevgi - bir həyatdır, yaşadır bizi, 
Ömrünə bir həmdəm seç, seçə bilsən! 
O, nurdur, bürüyür hər yolu, izi, 
Sən də bu yollardan keç, keçə bilsən! 
 
Sevgi - bir dünyadır: sənin və mənim! 
Xoşbəxtəm! - var isə candan sevənim. 
Həsrət sevgilərə olsa da qənim, 
Acını şərbət tək iç, içə bilsən! 
 
Sevmək könüllərin bir adətidir, 
Sevgi – yaradanın səxavətidir. 
Aşiqlik insanın səadətidir, 
Dünyadan sevgiylə köç, köçə bilsən! 
 
Bu dünya,  
O dünya,  
Bir də ikimiz, 
Arada oyunu  heç-heçə bil sən! 
 
 
  
  
_________________________ Afaq ġıxlı  _________________________ 
                             ~ 151 ~ 
 
 
QAYTAR! 
 
Bir vaxt düşməmişdi həsrət araya...  
Məni o ayıma, ilimə qaytar! 
İstərəm telimi bir də daraya, -  
İsti əllərini telimə qaytar! 
 
Baxıb gözlərinə, görüb özümü, 
Ürəyim eşgindən alsın dözümü. 
Sənə həsr edirdim hər bir sözümü, 
O xoş nəğmələri dilimə qaytar! 
 
Sən yoxsan, de qəlbim isinsin kimə? 
Uçub əllərinlə qurduğun kümə. 
İtən ümidləri sevən könlümə, 
Ətri, təravəti gülümə qaytar! 
 
Nə qəmin sonu var, nə də gümanın, 
Məhbusu olmuşam mən bu zamanın. 
Gəl, məni hifz eylə, varsa amanın, 
Zülmün verdiyini zülümə qaytar! 
 
Cüt qanad vermişdin daşıyım deyə! 
Məhəbbət vermişdin yaşayım deyə! 
Sənin olmadımsa yaşıyım niyə?! 
Qaytar məni, gülüm, ölümə qaytar! 
 
 
 
  
____________________ Ömrümün beĢinci fəsli_____________________  
                                ~ 152 ~ 
 
 
TELLƏRĠM  
 
Amansız yellərə oyuncaq olub 
Bir vaxt nəfəsindən əsən tellərim. 
Üzünə dağılıb şəlalə kimi - 
Hərdən əhədini kəsən tellərim. 
 
Kim idi araya ayrılıq salan, 
Sevən ürəklərdən ümidlər çalan?! 
İndi pərişandı nigaran qalan 
O, sünbül tellərim, süsən tellərim. 
  
İntizar ruhumun qəddini əyir, 
Ayrılıq vüsalın könlünə dəyir. 
Mənə yoldaş olub səni gözləyir 
Özü öz bəxtindən küsən tellərim. 
  
 
 
  
_________________________ Afaq ġıxlı  _________________________ 
                             ~ 153 ~ 
 
 
ÜRƏYĠMƏ 
 
Qəlbimə yoluydu - eşqinin yolu, 
Salmışdın gizlicə iz ürəyimə. 
İztirabla dolu, atəşlə dolu... 
Elə bil, basmışdın köz ürəyimə. 
 
Bir yanımda sevinc, bir yanımda yas... 
Sənin tilsimindən varmıydı xilas?! 
Açıb sirlərini, dedin: “qulaq as” - 
Xəncərtək sancıldı söz ürəyimə. 
 
Xilqəti vəfada sınamaq çətin! 
Kimi dözümsüzdü, kimisi mətin. 
Bir mənim cəfammış sənin həsrətin - 
Hələ də deyirəm “doz”, ürəyimə!  
 
“Gözlərin çağlayan sevgi dənizim...” 
Gözündən uzaqda solur bənizim. 
Dərdimi kiminlə bölüm, əzizim?  
Hamısı sığmayır öz ürəyimə! 
 
 
 
  
____________________ Ömrümün beĢinci fəsli_____________________  
                                ~ 154 ~ 
 
 
SEVƏCƏYƏM ÖZÜM SƏNĠ! 
 
Məndən uzaq olma bir an, 
Görə bilsin gözüm səni. 
Gah aşikar, gah da pünhan 
Vəsf eləsin sözüm səni. 
 
Demə sənsiz ürək dözər, 
Hər yanda arxanca gəzər. 
Yollarıma sal bir nəzər, 
Qoy gətirsin izim səni... 
 
Bu dünyanın işığı bol, 
Sən də mənim qəlbimə dol. 
Həzin nəğməm, şeirim ol, 
Sətirlərə düzüm səni. 
 
Bir gül olub eşq bağında 
Qalım bülbül sorağında. 
Yanaqlarım yanağında - 
Hiss eləsin üzüm səni. 
 
Sən mənimsən, mən səninəm, 
Eşqin ilə yanır sinəm. 
Bu sevdadan çətin dönəm, 
Sevəcəyəm özüm səni! 
  
_________________________ Afaq ġıxlı  _________________________ 
                             ~ 155 ~ 
 
 
SƏNĠNTƏK  
 
ġair Elman Tovuza 
 
Bu aləmi qarış-qarış gəzənlər 
Çöl-çəməni görə bilməz sənintək! 
Min çəməndən min bir çiçək üzənlər 
Gözəlini dərə bilməz sənintək! 
 
Yaman çoxdu bəd niyyəti xoş bilən, 
Bayquşu da bir uğurlu quş bilən. 
Hər damcını gözdən axan yaş bilən 
Könüllərə girə bilməz sənintək! 
 
Qəm eləmə, balığı at dəryaya, 
Haqq önündə muma dönər daş-qaya. 
Hər doğulan bu qəribə dünyaya 
Ürəyini verə bilməz sənintək! 
  
 
  
____________________ Ömrümün beĢinci fəsli_____________________  
                                ~ 156 ~ 
 
 
DAĞLARDA NƏFƏS AL! 
 
               ġair Elman Tovuza 
 
Darılma, a dostum, Tanrıdan güc al, 
Kədərin bağrını üzə biləsən! 
Arzudan qanad tax, göylərə ucal  
Nurlu asimanda süzə biləsən! 
 
Ruhuna ruh qatım, tut əllərimdən, 
Dağlarda nəfəs al, sən də dərindən. 
Yenə o yerlərin çiçəklərindən 
Qızların telinə düzə biləsən! 
 
Ömrünün yolları olmadı çənsiz, 
Bilirəm, darıxıb dağlar da sənsiz. 
İstər mənim ilə, istərsə, mənsiz 
Dediyin yerlərdə gəzə biləsən! 
  
_________________________ Afaq ġıxlı  _________________________ 
                             ~ 157 ~ 
 
 
BĠZĠK! 
 
Bəzən ətək kəsən, bəzən əl tutan, 
Sonuncu tikəni bölən də bizik! 
Torpağı pay verən, düşmənə satan, 
Torpağın qədrini bilən də bizik! 
 
Özgəyə yol verib, özü - yol azan, 
Gah quyudan çəkən, gah quyu qazan, 
Misli görünməmiş tarixlər yazan, 
Tarixi yaddaşdan silən də bizik! 
 
Haqdan danışanı asırıq dardan, 
Namusu qoruyub keçirik ardan. 
Özü-öz halına baxıb kənardan  
Ağlayan da bizik, gülən də bizik! 
 
Çölümüz günəşdə, içimiz çəndə… 
Bəndəyə sultanıq, sultana bəndə. 
Yoxsuldan, yetimdən dayanıb gendə, 
Dar gündə imana gələn də bizik! 
 
Təzadlar içində üzürük, nədən 
Yola gedə bilmir bir başla bədən? 
Vətəni tərk edib qürbətə gedən,  
Vətənin yolunda ölən də bizik!  
 
  
 
 
  
____________________ Ömrümün beĢinci fəsli_____________________  
                                ~ 158 ~ 
 
 
GƏLMƏDĠ  
SONU DÜNYANIN 
 
Dünyamıza yaş kəsdilər, 
Ha coşdular, ha əsdilər… 
Dar kəfənə tələsdilər, 
Gen oldu donu dünyanın. 
 
“Tükənməzlər”, “ədəbilər” 
Qəm üstündən qəm yedilər. 
Fani, əyri, çaş dedilər, 
Düz imiş yönü dünyanın. 
 
Soluxdular, saraldılar, 
Su aldılar, şam aldılar... 
Elə haray-hay saldılar, 
Qurudu qanı dünyanın. 
 
Vaxt yetişdi, olan oldu... 
Kalan yenə kalan oldu... 
Axır ki, fal yalan oldu - 
Gəlmədi sonu dünyanın! 
 
 
 
  
_________________________ Afaq ġıxlı  _________________________ 
                             ~ 159 ~ 
 
 
ÇALIġ! 
 
Həyat insanları vurur dişinə, 
Xeyri nə, düşsən də varın peşinə?! 
Qarışma dünyanın hər bir isinə, - 
Sirrini anlayıb bilməyə çalış! 
 
Əzəldən bilsən ki, "O"dur gərəyin, 
Boşuna yerlərə dəyməz kürəyin. 
Ümidin yox olsa, dursa ürəyin 
Ruhunla birlikdə ölməyə çalış! 
 
Gəl-gəl söyləsə də söhrət, yarasıq, 
Hər yolun sonunda yanmaz ki, işıq. 
Əhdinə vəfasız çıxdısa aşiq 
Sən onu qəlbindən silməyə çalış! 
 
Şeytan çənbərinə düşdüsə bəşər 
Aqil insanı da çaşdırar bu şər. 
Qəfildən bəxtinə bir düyün düşər - 
Ürəyin ağlarkən gülməyə çalış! 
 
Afaq, həsrətlisən Vətən ətrinə, 
Hopur şeirinin hər bir sətrinə. 
Əzizlər, yaxınlar, dostlar xətrinə 
Qəlbini yüz yerə bölməyə çalış!  
  
____________________ Ömrümün beĢinci fəsli_____________________  
                                ~ 160 ~ 
 
 
YERƏ  
GÖYDƏN BAXMA, BALA! 
 
Oğluma nəsihət 
 
Yerə göydən baxma, bala, 
Yerə yerdən baxmaq gərək! 
Selə qarşı dursan əgər, 
Quma dönüb axmaq gərək! 
 
Dərdi çəkmə için-için, 
Qulpundan tut işin-gücün. 
Bir ocağı yaxmaq üçün  
Daşı daşa çaxmaq gərək! 
 
Yoldaş olmaz ağlı kaldan, 
Uzaq dayan qeylü-qaldan. 
Çörəyinə haram baldan, 
Halalca şor yaxmaq gərək! 
 
Boşa vermə zamanını, 
Yaşa ömrün hər anını. 
Məhəbbətin nişanını 
Barmağına taxmaq gərək! 
 
Polad kimi olsun canın, 
Bulanmasın ruhun, qanın. 
Vətəninə kəm baxanın 
Dünyasını yıxmaq gərək! 
 
 
 
_________________________ Afaq ġıxlı  _________________________ 
                             ~ 161 ~ 
 
 
DÜġMÜġƏM 
  
Haqqın verdiyi vədə - 
Söz üstünə düşmüşəm. 
Yanıb qismətə, dərdə, 
Köz üstünə düşmüşəm. 
 
Keçib “baxaq-görək”dən… 
Sevən yoxdu ürəkdən. 
Vurulmuşam kürəkdən 
Üzüstünə düşmüşəm! 
 
Ömür yolu dumanlıq, 
Səadətim bir anlıq. 
Bəxt deyilən - tikanlıq, 
Düz üstünə düşmüşəm! 
  
____________________ Ömrümün beĢinci fəsli_____________________  
                                ~ 162 ~ 
 
 
ADAM VAR... 
  
“Adam var ki, adamların naxĢıdır!”  
Abbas Tufarqanlı 
 
Adam var, hər kəsin işini əyər, 
Onunla yol getmək əzab əvəzi. 
Adam var, varlığı dünyaya dəyər, 
Hər sözü-söhbəti kitab əvəzi. 
 
Adam var, fitnələr gəzər başında, 
Adam var, mərdliyi qan yaddaşında. 
Adam var, dilini bilər daşın da, 
Susmağı bir doğru cavab əvəzi. 
 
Adam var, çatmaqçün şöhrətə, ada, 
Yolda qardaşını qoyar piyada... 
Adam var, əl tutar yaxına, yada, 
Bir işi min cürə savab əvəzi. 
 
 
  
  
 
 
  
 
  
_________________________ Afaq ġıxlı  _________________________ 
                             ~ 163 ~ 
 
 
BU HƏYAT - 
ÖMÜR-GÜN SAVAġI ĠMĠġ 
 
Tufanlar torpağın harayı, ahı, 
Yağışlar səmanın göz yaşı imiş! 
Gün ayı sevirmiş, gecə sabahı, 
Vüsalla ayrılıq yanaşı imiş! 
 
Sevgiymiş yaşadan vuran ürəyi, 
Dərəsiz dumanın yoxmuş gərəyi. 
Buludlar dağların bəyaz örpəyi, 
Qayalar düzlərin başdaşı imis! 
 
Ay Afaq, yaşayıb gedirik, belə, 
Umuruq - hardansa bir işıq gələ. 
Ölüm də yaşamla tutub əl-ələ… 
Bu həyat ömür-gün savaşı imiş! 
 
 
 
 
  
 
  
____________________ Ömrümün beĢinci fəsli_____________________  
                                ~ 164 ~ 
 
 
VƏTƏN OĞLU! 
 
Sən elə yeri ki, düşmən üstünə, 
Qalansın leş üstə leş, Vətən oğlu! 
Xainin, bədhaxın silinsin izi, 
Qalmasın daş üstə daş, Vətən oğlu! 
 
Eşidim səsini Qarabağından, 
Dağı düşmənə çək Vətən dağından! 
Mənə muştuluq ver zəfər çağından, 
Qurusun gözümdə yaş, Vətən oğlu! 
 
Mən də öz yurdumun vətəndaşıyam! 
Havası, torpağı, suyu, daşıyam! 
O günü görməkçün gərək yaşayam! 
Ömür aman edə, kaş, Vətən oğlu! 
 
 
 
 
  
_________________________ Afaq ġıxlı  _________________________ 
                             ~ 165 ~ 
 
 
BƏNÖVġƏ 
 
“Söylə ləkədirmi, yoxsa xaldımı 
Nədir üzündəki qara, bənövĢə?”  
            O. Sarıvəlli 
 
Gəzəydim yurdumda gülü-gülşəni, 
Bihuş eyləyəydin ətrinlə məni. 
Oxşayıb o zərif ləçəklərini, 
Səni göndərəydim yara, bənövşə! 
 
Aşiqdin çəmənə, aşiqdin gülə, 
Düşdün eşq oduna sən bilə-bilə. 
Nədir ah çəkirsən dərindən belə, 
Varmı ürəyində yara, bənövşə? 
 
Səni biganələr dərib atıblar, 
Çiçəkli yazına xəzan qatıblar... 
Yoxsa ki, eşqini pula satıblar, 
Çəkiblər qəlbini dara, bənövşə? 
 
Afaqam, içimi min ümid sarar, 
İstəyim - bir dəniz, qəfəsimsə dar. 
Alovu sönməyən bir Vətənim var - 
Düşmüşəm borana, qara, bənövşə! 
 
 
  
____________________ Ömrümün beĢinci fəsli_____________________  
                                ~ 166 ~ 
 
 
GÜLÜM  
 
Yalnız Qarabağda bitən Xarıbülbülə... 
 
Nə gözəlsən, nə də göyçək! 
Vətənimin varı, gülüm! 
Üstündə var gör neçə rəng: 
Ağ, qırmızı, sarı, gülüm! 
 
Ləçəklərin təzə-tərdi, 
Heyif ki, gəldi-gedərdi... 
Təklik ölümdən betərdi, 
Çağır gəlsin yarı, gülüm! 
 
Vurulmusan ürəyindən,  
Dağ inləyər gileyindən. 
Silə biləm taleyindən 
Bu boranı, qarı, gülüm! 
 
Başın üstdə qarı düşmən... 
Bir gözün var - iki çeşmən! 
Ayrı düşdük səninlə mən! 
Dözürsənmi, barı, gülüm? 
 
Bir gün səni üzəcəyəm, 
Tellərimə düzəcəyəm. 
Mən doyunca gəzəcəyəm 
O cənnət diyarı, gülüm! 
 
Sən nə biçim möcüzəsən:  
Yarı gülsən, yarı bülbül, 
Xarıbülbül, Xarıbülbül! 
 
  
_________________________ Afaq ġıxlı  _________________________ 
                             ~ 167 ~ 
 
 
TALEYIN  
AÇILMAZ OVUCUNDAYIQ!  
 
Ömür daş qəlibdə, günlər qanadlı, 
Aşılmaz bir dağın yamacındayıq. 
Dərd var içimizdə - ayrılıq adlı... 
Hərəmiz dünyanın bir ucundayıq. 
 
Həyat var, sevinci sığır bir ana, 
Sevinc var, dar gəlir geniş cahana. 
Yaşayıb dözürük hər imtahana, 
Kim bilir qismətin nə suçundayıq?! 
 
Ay Afaq, arzular duranda üzə, 
Tükənən imkanlar baxmaz ki, sözə... 
“Azad ol” desə də xəyallar bizə, 
Taleyin açılmaz ovucundayıq!  
  
 
  
____________________ Ömrümün beĢinci fəsli_____________________  
                                ~ 168 ~ 
 
 
HEYĠF! 
 
Həsrət yox eyləsə vüsal dəmini 
Bəslənən ümidə, gümana heyif! 
Sevənlər çəkərkən hicran qəmini 
Əğyara verilən amana heyif! 
 
Gəlirsə ayrılıq dərdi dərindən, 
Ürəklər qırılır sevər yerindən. 
Anlayan yoxdursa nəğmələrindən, 
Boşuna inləyən kamana heyif! 
 
Zamanın gərdişi qəlbimi sıxır, 
Böhtanlar, yalanlar çox evlər yıxır. 
Elə “yaxşı”lar var, qarşına çıxır,  
Deyirsən, əvvəlki yamana heyif! 
 
Belədir həmişə dünyanın halı, 
Sarbanla bir gedir karvanın malı. 
Törədən – “günahsız”, görən – cəzalı, 
Altından su keçən samana heyif! 
 
Afaqam, dilimdən düşməyir Vətən, 
Arzumla qismətim gələcəkmi tən? 
Nə ömür əbədi, nə həsrət bitən... 
Qürbətdə puç olan zamana heyif!  
 
 
 
  
_________________________ Afaq ġıxlı  _________________________ 
                             ~ 169 ~ 
 
 
BƏSDĠ! 
 
Ġlahi, rəhm eylə, ağlatma məni, 
Torpağa göylərin yağışı bəsdi! 
Düşməsin qəlbimə həsrətin çəni, 
Düşərsə sevginin naxışı, bəsdi! 
 
Nə olar, tək qoyma birçə an məni, 
Ovuda bilməz ki, bu cahan məni… 
Yormasın bir belə imtahan məni, 
Yolların enişi, yoxuşu bəsdi! 
 
Ələnib saçıma qürbətin qarı, 
Yenə tac bilmişəm əhdi, ilqarı. 
Afaqam, neynirəm dövləti-varı? 
Anamın bircə xoş baxışı bəsdi! 
 
  
____________________ Ömrümün beĢinci fəsli_____________________  
                                ~ 170 ~ 
 
 
KEÇĠR 
 
Özümdən gileyli dayanmışam mən, 
Nisgilim gözümün yaşından keçir. 
Taleyi gecdən gec oyanmışam - mən, 
Yolum ucurumun başından keçir. 
 
Gah ağır, gah asan ötür günlərim, 
Qolboyun olubdur xeyirim, şərim. 
Qəmli sətirlərlə dolur dəftərim, 
Baharım taleyin qışından keçir. 
 
Deyəsən çat verib Haqqın ələyi, 
Ayıra bilməyir düzdən kələyi. 
Ay Afaq, naşımı sevgi mələyi,  
Oxları qəlbinin tuşundan keçir? 
 
 
 
  
 
 
 
 
  
_________________________ Afaq ġıxlı  _________________________ 
                             ~ 171 ~ 
 
 
BU DÜNYA BELƏ DÜNYADI 
 
Dözməyəsən neyləyəsən, 
Bu dünya belə dünyadı... 
Bəzən sərtdi qaya kimi, 
Bəzən də pilə dünyadı. 
 
Hikməti var hər daşında... 
Hərə bir can savaşında. 
Bilməzləri iş başında, 
Biləni kölə dünyadı. 
 
Sirr küpüdü gen sinəsi... 
Açılmazdı məngənəsi. 
Sevincləri - qum dənəsi, 
Dərdləri - şələ dünyadı. 
 
Bağlanıbdır haqqa yolu, 
Nə sağı var, nə də solu. 
Gündüzləri  ümid dolu, 
Gecəsi - tələ dünyadı. 
 
Kimi “ömür - fani” deyir, 
Kimi “zaman - cani” deyir, 
Kimi “həyat - ani” deyir… 
Bu dünya belə dünyadı! 
 
 
  
____________________ Ömrümün beĢinci fəsli_____________________  
                                ~ 172 ~ 
 
 
DƏRDĠNĠ 
 
Nə çoxdur dünyada dərdi olanlar, 
Qəlbində saxlayır hərə dərdini. 
Bilmədən özünü dərdə salanlar 
Yer gəzir, üstünə sərə dərdini. 
 
Canandan ayrılan canda yox, tutar, 
Yoxu var eləməz, varı yox tutar. 
İnsan var, özünü elə tox tutur,  
İstəməz bir kimsə görə dərdini. 
 
Əbəsdir güvənmək pula-paraya, 
Xoşbəxt o kəsdir ki, bəxtdən yarıya! 
İmanlı üz tutar uca Tanrıya, 
İmansız söyləyər şərə dərdini. 
 
Kaş kədər qönçəykən sola, puç ola! 
Səadət - bir dünya, qəm - ovuc ola! 
İstərəm, insanda elə güc ola - 
Daş edib divara hörə dərdini! 
 
 
  
  
. 
 
 
 
  
_________________________ Afaq ġıxlı  _________________________ 
                             ~ 173 ~ 
 
 
ĠSTƏYĠMĠ YOX SORUġAN 
 
Ġstəyimi yox soruşan,  
Hey qoşurlar köçə məni. 
Gözləyirlər yorqun düşəm, 
Endirələr heçə məni. 
 
Hərdən atıb dərdi, qəmi, 
Unuduram bu aləmi. 
Könlüm evi - yaşıl zəmi, 
Kim istəməz biçə məni?! 
 
Nədən axı, bilə-bilə 
Ömrü-günü verim yelə? 
Kaş mənim də bəxtim gələ,  
Bir axtara, seçə məni... 
 
Çoxalıbdır qarğış tökən, 
Gül yerinə tikan əkən.  
Tanrım, məni geri çəkən 
Qoyma gəlib keçə məni! 
  
____________________ Ömrümün beĢinci fəsli_____________________  
                                ~ 174 ~ 
 
 
GƏLSƏN YAXġIDI!  
 
Qəlbini daş kimi daşımaqdansa, 
Şüşətək yüz yerə bölsən yaxşıdı. 
Bir dərd sorağında yaşamaqdansa,  
Bir sevinc uğruna ölsən yaxşıdı. 
 
Sevgi həsrətilə ağardıb teli, 
Səadət yolunda büksən də beli, 
Ağlama, desinlər “dəlidir, dəli!” 
Dərdin də üzünə gülsən yaxşıdı!  
 
Bu günün dünəndən olsa da çətin, 
Çalış sınmayasan, olasan mətin. 
Qürbət yollarında bitsə taqətin  
Sürünüb Vətənə gəlsən yaxşıdı! 
 
  
_________________________ Afaq ġıxlı  _________________________ 
                             ~ 175 ~ 
 
K Ġ T A B I N   Ġ Ç Ġ N D Ə K Ġ L Ə R 
 
Şeir onun üçün qara sevdadır .................................... 3 
 
SƏN - YAĞIġ ƏTĠIRLĠ, GÜNƏġ NƏFƏSLĠ… 
 
Bizim yolumuz ......................................................... 12 
Məni sabah unudarsan .............................................. 13 
Sevən kəslər .............................................................. 14 
Sən - mənim ömrümün beşinci fəsli ......................... 16 
Dan sökülür aramızda ............................................... 17 
Bir gün mənlə birgə unudularsan ............................. 18 
Bu bayram gecəsi ..................................................... 19 
Səndən yadigar ......................................................... 20 
Dənizlər qovuşan yerdə ............................................ 22 
Sevgi qoxusu ............................................................. 23 
Sevilən insan ..............................................................24 
Gecikmişəm, bağışla! .............. ................................ 26 
Qayıt! ........................................................................ 27 
Gecə - bizim gecəydi ................................................ 28 
Yarı-yarı .................................................................... 29 
Günlərin birində ........................................................ 30 
Məni xəyallarla qoydun təkbətək .............................. 31 
Kağız xatirələr ........................................................... 32 
Bir gün məni axtararsan ............................................ 34 
Yalançı dünyamla barışmışam mən .......................... 35 
Bir körpəydim ........................................................... 36 
Bir lampanın işığında ................................................ 37 
Bir bahar yetərdi ....................................................... 38 
Gəl ki ........................................................................ 40 
Susacaq dodaqlarımız ............................................... 41 
Bir arzum var idi ....................................................... 42 
Mənə nifrət elə! ...................................................... 44 
____________________ Ömrümün beĢinci fəsli_____________________  
                                ~ 176 ~ 
 
Sevgiyə öyrəşməyin! .............................................. 45 
Yəqin bilirsən ......................................................... 46 
Mən sizə gələcəm.................................................... 47 
Çağır, gəlim!........................................................... 48 
Çobanyastığı .......................................................... 50 
 
SƏNĠN OLMADIĞIN HƏR YER – QƏRĠBLĠK! 
 
Azərbaycan bayrağı ................................................ 52  
Azad elim - Azərbaycan! ........................................ 53 
Çağir məni, əziz bakim! ......................................... 54 
Canım Vətən! .......................................................... 55 
Son istəyim olacaqsan ............................................ 56 
Vətənini dananlardan inciyirəm! ............................ 57  
Qürbət suları ........................................................... 58 
Sənin olmadığın hər yer – qəriblik! ........................ 60 
Qürbətə gedən kişi .................................................. 61 
Qəribə dostum ........................................................ 62 
Qərib bir axşam ...................................................... 63 
Şəhid qardaş ........................................................... 64 
Yalan ...................................................................... 66 
Dostlarıma .............................................................. 67 
İki tarix ................................................................... 68 
Laylasız balama ...................................................... 69 
Dünya səni niyə sevim? ......................................... 70 
Bir durnanı vurdular .............................................. 72 
Bir insan var dünyada ............................................ 73 
Sən gəlmisən, ay ana! ............................................ 74 
Bu gün doğum günün ............................................ 76 
Bacımsan mənim ................................................... 77 
Yuxuya gedib şəhər ............................................... 78 
Qırx üçüncü baharım ............................................. 80 
 
_________________________ Afaq ġıxlı  _________________________ 
                             ~ 177 ~ 
 
BU NÖMRƏYƏ ZƏNG ÇATMIR 
 
Nədən mənim deyilsən? .......................................... 82 
Sevdiyim .................................................................. 83 
Gözəl sevməyi öyrən! .............................................. 84 
Sən o zaman gəldin ki .............................................. 86 
Sən yaşayan şəhərdə ................................................ 87 
O günlərdən gələn dostum ....................................... 88 
Bacarmırsan mənim kimi darıxmağı ....................... 89 
Bircə baxışdan ......................................................... 90 
Mən kövrəlmək istəmirəm! ..................................... 91 
Hər şey gözəl başlamışdı ......................................... 92 
Səni sevənə kimi ...................................................... 93 
Ürəyindən incimişəm ............................................... 94 
Bir məktubun var əlimdə ......................................... 95 
Bu nömrəyə zəng çatmır .......................................... 96  
Silinməzdir yazılanlar .............................................. 98 
Nə zamansa... Nədənsə ............................................ 99 
Uduzmaq istəyirəm ................................................ 100 
Bəzən olur .............................................................. 101 
Arzulara aldanmayın .............................................. 102 
Gecə yarıdan keçib ................................................. 103 
Əlvida de! .............................................................. 104 
Bir məktubun var əlimdə ....................................... 105 
Öyrəş! .................................................................... 106 
Bəxt ulduzu istəyirəm! ........................................... 107 
Yağış yağır ............................................................. 108 
Hər unutmaq istədikcə ........................................... 110 
Səni bu gün anladım ............................................... 111 
Məni bir də sevərsənmi? ........................................ 112 
Gəl ......................................................................... 114 
Sual ........................................................................ 115 
Dünyada beş qadın varsa ....................................... 116 
____________________ Ömrümün beĢinci fəsli_____________________  
                                ~ 178 ~ 
 
Xəyal qızcığaz ..................................................... 118 
Gecədəcəm! ......................................................... 120 
 
DĠLLƏNDĠR DƏRDĠMĠ SĠMLƏRĠN ÜSTƏ! 
 
Aşıq, “Yanıq Kərəmi” çal! ................................... 122 
Güman əbədi deyil ............................................... 123 
Ana, məni əzizlə! ................................................. 124 
Bu qış bir gün bitəcək! ......................................... 125 
Dünya yalan deyil ................................................ 126 
Yanma! ................................................................ 127 
Düzülüb gedir ...................................................... 128 
Sən neyləyəsən?! ................................................. 129 
Unutmaq asansa ................................................... 130 
Həsrətimi çəkərsən! ............................................. 132 
Məni buraxma! ..................................................... 133 
Sənə yazdığım sətirlər .......................................... 134 
Dilləndir dərdimi simlərin üstə! ........................... 135 
Sən olmadın .......................................................... 136 
Mən olum .............................................................. 137 
Səni ....................................................................... 138 
Məni............................. ......................................... 139 
Həsrətini çəkəcəksən ............................................. 140 
 
GƏRAYLILAR, QOġMALAR –  
ĠLHAMLA QOVUġMALAR 
 
Göndərdi .............................................................. 142 
Mən bəxtimi uca bildim ....................................... 143 
Haradan gəlir? ...................................................... 144 
Keç gözümün yaşından! ....................................... 145 
Dodağında qalmışam ............................................ 146 
Baxıram ................................................................ 147 
_________________________ Afaq ġıxlı  _________________________ 
                             ~ 179 ~ 
 
Mənə “mələyim” de! ............................................. 148 
Sabahıma qapıları açmaq üçün .............................. 149 
Sevgi – bir həyatdır! .............................................. 150 
Qaytar! ................................................................... 151 
Tellərim .................................................................. 152 
Ürəyimə .................................................................. 153 
Sevəcəyəm özüm səni ............................................. 154 
Sənintək .................................................................. 155 
Dağlarda nəfəs al! ................................................... 156 
Bizik! ...................................................................... 157 
Gəlmədi sonu dünyanın .......................................... 158 
Çalış! ....................................................................... 159 
Yerə göydən baxma, bala! ...................................... 160 
Düşmüşəm .............................................................. 161 
Adam var ................................................................ 162 
Bu həyat – ömür-gün savaşı imiş ........................... 163 
Vətən oğlu! ............................................................. 164 
Bənövşə .................................................................. 165 
Gülüm ..................................................................... 166 
Taleyin açılmaz ovucundayıq! ................................ 167 
Heyif! ...................................................................... 168 
Bəsdi! ...................................................................... 169 
Keçir ....................................................................... 170 
Bu dünya belə dünyadı ........................................... 171 
Dərdini .................................................................... 172 
Istəyimi yox soruşan ............................................... 173 
Gəlsən yaxşıdı! ....................................................... 174 
  
____________________ Ömrümün beĢinci fəsli_____________________  
                                ~ 180 ~ 
 
 
ÖMRÜMÜN BEġĠNCĠ FƏSLĠ 
Afaq ġIXLI 
 
 
Müəlliflə əlaqə: a_shixli@mail.ru 
 
 
Redaktor: Məmməd İsmayıl 
 
 
