   
ADİLXAN   BAYRAMOV
 
Bakı- 2015
BBK 5.2
A - 2015
Redaktor:  Tehran Vəliyev
Rəssam:  Arif Həsənov   
Adilxan Hüseynəli oğlu Bayramov
Sənət, sənət məbədləri, sənət fədailəri  
       «VƏTƏNOĞLU» NPŞ MMC, Bakı, 2015, 336 səh.
Kitabda müəllifin respublikada muzey işinin tarixi, müxtəlif 
profilli muzeylər, muzey əşyaları və muzey qurucuları, milli 
teatrımızın  təşəkkülündə və inkişafında böyük rolu olmuş Tiflis 
Azər baycan  teatrı və bu teatrın aktyorları, habelə digər sənət sahə­
ləri barədə məqalələri toplanmışdır.
Müəllif arxiv və muzey materialları ilə yanaşı, özü nün şəxsi 
müşahidələrinə və çoxillik iş təcrübəsinə də istinad etmişdir.
Kitab muzeyşünaslar, muzey işçiləri, sənətşünaslar, habelə 
geniş oxucu kütləsi üçün nəzərdə tutulmuşdur.   
  
                    
                                                  
                                                   © A.Bayramov, 2015
4700000000
А-651(03)2015
qrifli nəşr
3
MİLLİ   DƏYƏRLƏRİMİZ
TARİXİMİZ… MƏDƏNİYYƏTİMİZ…
(MÜLAHİZƏLƏR)
Hər bir xalq müəyyən tarixi ərazidə yaranır. Bunun­
la yanaşı, əvvəllər müəyyən bir ərazidə formalaşmış və 
son ralar başqa yerlərə yayılmış xalqlar da vardır. Azər­
baycan xalqı məhz hazırda yaşadığı ərazidə mey dana 
gəlmiş, formalaşmışdır.
Azərbaycanlıların bir xalq kimi formalaşdığı ərazi 
şimalda Dərbənddən, cənubda Zəncan və Qəzvindən, 
şi malda Xəzər dənizindən başlayır, qərbdə İrəvan, Bor­
çalı və Urmiya gölünün qərb sahilini əhatə edirdi.
Tədqiqatçılar yazırlar ki, Azərbaycan xalqı bu ərazi­
də yaşamış türk etnoslarından, habelə qonşu ölkələrdən 
gə lib burada məskunlaşmış digər türk tayfalarından  ya­
ran mışdır.
Azərbaycan dili türk dilləri ailəsinin Oğuz qru­
pu nun Oğuz­səlcuq yarımqrupuna daxildir. Anadolu 
türkləri, türkmənlər və Krım tatarlarının (əslində Krım 
türklərinin) cənub dialekti də bu  yarımqrupa aiddir.
Bir sıra araşdırmalarda verilmiş məlumatlara gö rə, 
azərbaycanlıların qədim dilləri azəri və Arran dil ləri ol­
muş, V­VII və XI­XII əsrlərdə qeyd etdiyimiz əraziyə 
gəlmiş türkdilli tayfalar yerli dilləri sıxışdırıb assimilya-
siyaya uğratmışlar.
Digər məlumatlarda türk mənşəli Azərbaycan di li­
nin yaranması VIII əsrdə Orta Asiyadan qərbə hərəkət 
edən oğuzlarla əlaqələndirilir. Beləliklə də xalqımızın 
4
cənubda farsdilli əhalidən, farslardan, şimalda Qaf­
qazdilli etnoslardan dönmə olduğunu «sübuta yetir­
mək» üçün çox ciddi cəhdlər olmuşdur. Əsasən xarici 
tarixçilərin söylədiyi bu mülahizələr özünü bə zi Azər­
baycan tarixçilərinin əsərlərində də göstərmək dədir.
Şübhəsiz, yuxarıda qeyd etdiyimiz tarixi hadisələr 
türk mənşəli Azərbaycan dilinin (təbii ki, həm də 
Azərbaycan xalqının) təşəkkülündə müəyyən rol oyna­
mışdır. Bu tarixi faktlara dilin daxili inkişaf qanun ları 
mövqeyindən yanaşan Azərbaycan dilçiləri çox doğru 
olaraq qədim zamanlardan burada türk dillərində da­
nışan etnosların mövcud olduğunu söyləyirlər.
Məlumdur ki, hər bir xalqın mənşəyinin müəyyən 
edilməsində dil mənsubiyyəti ən başlıca əlamət kimi 
çıxış edir. Dil cəhətdən isə xalqımız Azərbaycanda qə­
dim zamanlardan bəri yaşamış türk dillərində danışan 
etnoslarla bağlıdır. Azərbaycan türkcəsi VII­VIII əsrlərdə 
Azərbaycan xalqının dili və ölkədə ünsiyyət vasitəsi 
kimi mövcud olmuşdur.
Zamanla birlikdə xalqımız da böyük inkişaf yolu 
keç miş, öz tarixini və mədəniyyətini yaratmış, dünyanın 
ən zəngin mədəni irsə malik xalqlarından birinə çev­
rilmişdir.
Azərbaycanda ən qədim dövrlərdən başlayaraq 
zaman­zaman insanların bu və ya digər tələbatının 
ödənil məsi məqsədilə yaradılan bir sıra əşyalar son­
radan mədəniyyət sərvəti  adını almışdır.
Qobustan, Ordubad və Kəlbəcər bölgələrində üzə 
çıxarılmış qayaüstü rəsmlər qədim insanlardan qalan 
qiy mətli mədəniyyət sərvətləridir. Qobustanın qaya 
rəsmləri Azərbaycan ərazisində ən qədim sənət nümu­
nələri hesab olunur. Tədqiqatçıların fikrincə, qayalar 
üzərində həkk olunmuş bu rəsmlərin ən qədimi era­
5
mızdan əvvəl VIII­VI əsrlərə aiddir. Əlbəttə, bu təs­
virlərin hamısı eyni vaxtda meydana gəlməmiş, ayrı­
ayrı dövrlərdə yaradılmışdır.
 Azərbaycanda ən qədim zamanlarda müxtəlif sə nət 
sahələri meydana gəlmiş, zaman keçdikcə inkişaf edə rək 
daha da təkmilləşmişdir. Arxeoloji qazıntılar zamanı üzə 
çıxarılmış məişət və bəzək əşyaları, kiçik heykəltəraşlıq 
fiqurları qədim insanın yaratdığı sənət nümunələridir. 
Bu əşyalar ayrı­ayrı dövrlərdə müxtəlif materiallardan 
hazırlanmışdır. Gil, torpaq, daş, dəri, sümük, yun, metal 
və s. xammal kimi istifadə olunmuşdur. Şübhəsiz, məhz 
Azərbaycanın zəngin təbiəti bir çox sənət növlərinin 
inkişafı üçün şərait yaratmışdır.
Azərbaycanda tarixən dulusçuluq, zərgərlik, habelə 
daş, ağac, sümük, dəri emalı, xalça və parça toxumaq 
kimi sənət növləri mövcud olmuşdur.
Orta əsrlərdə dulusçu dəzgahında sürahi, tabaq, 
küp, fincan, çıraq, kasa və s. saxsı məmulatları ha zır ­
lanmışdır. Həmin dövrdə şüşədən də bu cür nü mu­
nələr düzəldilirdi. Şüşə, eyni zamanda zərgərlik nü­
mu nələrinin hazırlanmasında da istifadə olunmuşdur. 
Zaman keçdikcə ayrı­ayrı saxsı məmulatları həm də 
sənət nümunəsi kimi hazırlanmışdır. Həmin nümunələr 
müxtəlif boyalarla bəzədilmiş, üzərinə naxış vurulmuş, 
təsvirlər  çəkilmişdir.  VII əsrdən başlayaraq Azərbay­
can da dəmir, mis, gümüş, qızıl və s. materiallardan da 
məişət əşyaları, habelə bəzək şeyləri hazırlanmışdır. 
Orta əsr lərdə isə Azərbaycanda toxuculuq sənəti inkişaf 
et məyə başlamışdır. Həmin dövrdə ipək, kətan və yun 
parçalar, xalça və xalça məmulatları toxunmuşdur. 
XIX əsrin sonlarında və XX əsrin əvvəllərində Az­
ərbaycanın öyrənilməsi üzrə çox cüzi işlər görülmüş, 
ekspedisiyalar təşkil edilmişdir. Həmin vaxtlar üzə 
6
çıxarılmış əşyalar ayrı­ayrı şəxslərin əlinə keçmiş, ayrı­
ayrı ölkələrin muzeylərinə verilmişdir.
Həmin dövrdə Azərbaycanda arxeoloji abidələrin 
tədqiqi ilə əsasən xarici arxeoloqlar (o cümlədən həvəs­
kar arxeoloqlar) məşğul olmuşlar. 1830­cu illərdə İsveçrə 
səyyahı Dübua de Manperi Gəncə şəhəri yaxınlığında 
qazıntı işləri aparmış, tapdığı arxeoloji nümunələri 
Fran saya göndərmişdir. 1879­cu ildə İ.S.Polyakov Nax­
çıvan ərazisində, N.O.Selosani isə qədim Bərdə şəhəri 
xarabalıqlarında axtarışlar aparmışdır. Bir sıra əcnəbi 
həvəskarlar şəxsi kolleksiya toplamaq məqsədilə qəbir 
abidələrini qarət etmişlər. Daşkəsən və Gədəbəy mis 
mədənlərində işləmiş V.Belk adlı şəxs 300­dən çox abi­
dəni qarət etməklə topladığı nümunələri Almaniya 
muzeylərinə vermişdir. Fransız tədqiqatçısı Jak de Mor­
qan 1880­ci ildə Talış zonasında qəbir abidəlrini açaraq 
tunc və dəmir dövrlərinə aid zəngin materiallar toplamış 
və bunları Parisin Sen Jermen muzeyinə təqdim etmişdir.
Azərbaycanda arxeoloji araşdımalar aparmış digər 
əcnəbilər də bu cür hərəkət etmişlər.
Azərbaycanın mədəniyyət sərvətlərinin respub­
li kamızdan aparılması Sovet hakimyyəti illərində də 
davam etmişdir. Bu dəfə həmin «vəzifəni» qon şu Er­
mənistan Respublikası yerinə yetirmişdir. Qonşu la­
rımız 1920­1930­cu illərdə Qarabağın dağlıq hissəsinə, 
Qazax və Zəngəzur bölgələrinə ekspedisiyalar təşkil 
etmiş, xalqımızın tarixi və mədəniyyəti ilə bağlı dəyərli 
yadigarları aparmışlar.
 Azərbaycan XX əsrdə öz müstəqilliyini iki dəfə el an 
etmişdir. 1918­ci ilin mayında elan olunmuş müstəqil 
Azərbaycan 1920­ci ilin aprelində işğal edildi. 1991­ci 
il oktyabrın 18­də “Azərbaycanın dövlət müstəqilliyi 
haqqında” Konstitusiya Aktı qəbul edildi və Azərbaycan 
yeni dövrə ­müstəqil inkişaf dövrünə qədəm qoydu. 
7
Azərbaycan Respublikası  öz müstəqilliyini bərpa 
etdikdən sonra mədəniyyət sahəsində də müstəqil siya­
sət yeritməyə başladı. Mədəni dəyərlərə dövlət qay ğısı 
öz əksini müstəqil Azərbaycan Respublikasının Kons­
titusiyasında tapdı. «Mədəniyyət haqqında», «Tarix 
və mədəniyyət abidələrinin qorunması haqqında», 
«Muzeylər haqqında», «Kitabxana işi haqqında», «Kine­
matoqrafiya haqqında», «Arxiv işi haqqında», «Folk lor 
haqqında» və s. qanunlar qəbul olundu. 
1993­cü ildə Azərbaycan Respublikasının iştirakı 
ilə  qeyri­siyasi təşkilat– Türkdilli ölkələrin mədəniyyət 
və incəsənət sahəsində əməkdaşlığı üzrə TÜRKSOY 
Beynəlxalq Təşkilatı yaradıldı. Bu təşkilatın əsas vəzi­
fələrindən biri də bütün türk xalqlarına məxsus mə­
dəniyyət sərvətlərinin, tarix və mədəniyyət abi dələrinin 
müəyyənləşdirilməsi və onların mühafizəsi ilə əlaqədar 
tədbir görməkdən ibarətdir.
Azərbaycan Respublikası mədəni dəyərlərin qorun­
ması və bərpası ilə məşğul olan bir sıra beynəlxalq 
təşkilatlarla əməkdaşlıq edir.
Respublikamız müstəqil dövlət olaraq  1993­cü ildə 
YUNESKO­nun Haaqa Konvensiyasını, 1997­ci ildə isə 
Paris Konvensiyasını  imzaladı. Respublikamızda bu 
Kon vesiyaların müddəalarının yerinə yetirilməsi üzrə 
ko missiyalar yaradılmışdır. 
Bütün sahələrdə olduğu kimi, mədəni quruculuq 
sahəsində əldə olunmuş uğurlar da Ümummilli liderimiz 
Heydər Əliyevin adı ilə bağlıdır.
Heydər Əliyev Azərbaycan xalqının milli mədəniy­
yətinə, onun tarixi qaynaqlarına həmişə böyük diq qətlə 
yanaşmış, millətin qan yaddaşına hopmuş tarixi şəxsiy­
yətlərimizin zaman­zaman yaşaması üçün qay ğısını 
əsirgəməmişdir. Bu cəhətdən milli mə də niy yətimizin 
tarixində xüsusi rol oynamış dahi söz usta larımızın, 
8
mu siqi xadimlərimizin, səhnə və kino korifeylərimizin 
yu biley tədbirlərinin keçirilməsi, bu sənətkarların ya­
ra dıcılığına lazımi qiymət verilməsi xüsusi qeyd edil­
məlidir.
Heydər Əliyev respublikaya rəhbərlik etdiyi illərdə 
musiqi, balet, teatr, kino sahəsində uğurlar qazanan 
iste dadların ölkədən kanarda da tanınması üçün bütün 
qüvvəsini sərf etmişdir.
Ümummilli liderimiz Heydər Əliyevin kursunu 
ləyaqətlə davam etdirən Azərbaycan Respublikasının 
Prezidenti  İlham Əliyevin fəaliyyətində də mədəni ir­
simizə diqqət və qayğı mühüm yer tutur. Ölkə başçı sı nın 
son aylarda imzaladığı sərəncamlar bu qayğının bariz 
ifadəsidir. Belə hesab  edirik ki, möhtərəm Prezidenti­
mizin imzaladığı «Azərbaycan Respublikasının paytaxtı 
Bakı şəhərində İstiqlal Muzeyinin yaradılması və İstiqlal 
abidəsinin uçaldılması haqqında», «Müasir İncəsənət 
Mu zeyinin yaradılması haqqında», «Azərbaycan teatr 
sə nətinin inkişaf etdirilməsi     haqqında»,  «Azərbaycan 
ki no sənə tinin inkişaf etdirilməsi haqqında», «Azər­
bay canda muzey işinin yaxşılaşdırılması haq qında», 
«Azərbaycan Respublikasındakı monu men tal hey­
kəl təraşlıq abidə ləri, xatirə­memorial və me mar lıq 
kompleksləri haq qında», «Azərbaycanda kitab xanaların 
fəaliyyətinin yaxşılaşdırılması haqqında» sərən cam­
larının icrası milli mədəniyyətimizin inkişafına bö yük 
təkan verəcəkdir.
Bu gün Azərbaycan Respublikası ərazisinin 20 faizi 
Ermənistanın hərbi qüvvələri tərəfindən işğal edilmiş, 
minlərlə günahsız insanın qanı axıdılmış, qocalar, qa­
dınlar, uşaqlar öldürülmüş, adamlar girov götürül müş­
dür. 1 milyondan artıq insan öz doğma tor pağında qaç­
qına çevrilmişdir.
Ermənilər işğal etdikləri ərazidə Azərbaycan xal­
9
qının tarixini və bu gününü əks etdirən abidələri də 
planlı surətdə məhv edir, yaxud öz adlarına yazırlar. 
İşğal olunmuş ərazidə 500­dək tarixi ­ memarlıq, 100­
dən artıq arxeoloji abidə,  22 muzey, 4 rəsm qalereyası 
qalmışdır.
Erməni təcavüzkarlarının qarət etdikləri muzey­
lərdə Azərbaycan xalqının tarixi və mədəniyyəti ilə 
bağlı qiymətli əşyalar, rəsm və heykəltəraşlıq əsərləri, 
dünya şöhrətli Azərbaycan xalçaları, xalça məmulatları, 
Azərbaycanın görkəmli şəxsiyyətlərinin xatirə əşyaları, 
digər qiymətli materiallar olmuşdur. Bu qiymətli sərvət 
Ermənistana aparılmışdır. İndi həmin əşyalar işğal 
olunmuş ərazidən aparılmış digər əşyalarla birlikdə xa­
rici auksionlarda satılır, yaxud müxtəlif sərgi və mu zey­
lərdə dünya ictimaiyyətinə erməni mədəniyyəti nümu­
nəsi kimi təqdim olunur.
Erməni təcavüzkarları vəhşilik göstərərək Azər­
bay can musiqisinin böyük xadimləri Üzeyir Hacı bəyo­
vunun və Bülbülün, habelə şairə Xurşud Banu Natəvanın 
heykəllərini Şuşa şəhərindən Ermənistan ərazisinə 
aparmışlar. Bu abidələr bütün əxlaq normalarının ziddinə 
olaraq vəhşicəsinə güllələnmiş və ağır texnika vasitəsilə 
zədələnmişdir. Həmin abidələr respublikamızın müva­
fiq qrumları tərəfindən çox çətinliklə əldə edilərək Ba­
kıya gətirilmiş və hazırda Azərbaycan Milli İncəsənət 
Muzeyinin həyətində nümayiş etdirilir.
Xalqımızın tarixində çox hadisələr baş verib, uğur­
suzluqlar da olub. Lakin bütün bunlar müvəqqəti 
xarakter daşıyıb. Bu xalq yaşayıb, yaradıb, öz varlığını 
da, dilini də, mədəni irsini də qoruyub, gələcək nəsillərə 
çatdırıb. 
                                                                                                 2007
10
MİLLİ VƏ ÜMUMBƏŞƏRİ SƏRVƏT
(AZƏRBAYCAN XALÇASI HAQQINDA 
DÜŞÜNCƏLƏR)
                                           
Məlum həqiqətdir ki, hər bir xalqın mədəni irsi 
onun milli sərvətidir, eyni zamanda, həmin xalqın qabi­
liyyət və istedadının daşıyıcısı olmaqla onun tarixini və 
mədəniyyətini də özündə yaşadır. Xalqın  özünə və baş­
qalarına, ayrı­ayrı şəxsiyyətlərə, tarixində baş vermiş 
sosial­siyasi hadisələrə münasibətinin formalaşmasında 
mədəni irs müstəsna əhəmiyyətə malikdir. Heç də 
təsadüfi deyildir ki, mədəni irsin qorunması, normativ 
sənədlər, o cümlədən   beynəlxalq normativ sənədlərlə 
tən zimlənir və qorunur. 
Hazırda mədəni irsin qorunması üzrə bir sıra bey­
nəlxalq aktlar ­ konvensiyalar, tövsiyələr, bəyan namələr 
fəaliyyət göstərir. Bu sənədlər hər bir xalqın mədəniyyət 
sərvətlərinin məhz həmin xalqa məxsus olduğunu bə­
yan edir, onun toxunulmazlığına təminat verir. Bu 
nor mativ sənədlər müstəqil Azərbaycan Res publikası 
tərəfindən də imzalanmış və müəyyən olunmuş qaydada 
ratifikasiya edilmişdir. 
Məlumdur ki, hər bir xalq dünya mədəniyyətini öz 
töhfələri ilə zənginləşdirir və bütün bunlar bəşəriyyətin 
mədəni irsinə çevrilir, milli sərvət ümumbəşəri əhə miy­
yət kəsb edir. Azərbaycan xalqının mili sərvəti olan  xalça 
sənətinin yaranması və inkişafı milli mədəniyyətimizin 
ayrılmaz tərkib hissəsidir. Eyni zamanda, bu sənət 
ümumbəşəri əhəmiyyətə malikdir. 
Bu gün Azərbaycan xalça sənəti öz inkişafının yeni 
mərhələsini yaşayır. «Azərbaycan xalça sənətinin qo­
runması və inkişaf etdirilməsi haqqında» Qanunun qə­
bul edilməsi, Azərbaycan Respublikasının Prezidenti 
11
İlham Əliyevin Sərəncamı ilə Azərbaycan Xalçası və Xalq 
Tətbiqi Sənəti Dövlət Muzeyi üçün müasir standartlara 
uyğun binanın inşa edilməsi bu qədim el sənətinə dövlət 
qayğısının ifadəsidir.
Azərbaycan xalça sənəti YUNESKO­nun «Bə şə­
riy yətin qeyri­maddi mədəni irsinin reprezentativ si­
yahısı»na daxil edilmişdir. Heydər Əliyev Fondunun 
prezidenti, YUNESKO­nun Xoşməramlı səfiri, Milli 
Məc lisin deputatı Mehriban Əliyevanın təşəbbüsü və 
əməyi nəticəsində Azərbaycan muğam sənəti və Azər ­
baycan aşıq sənətindən sonra Azərbaycan xalça sə nə­
tinin də qeyd olunan Siyahıda yer alması milli də yər ­
lərimizin, ümumən mədəniyyətimizin qorunması və 
beynəlxalq miqyasda tanıdılması yönündə daha bir uğ­
urlu addımdır.
Azərbaycanda xalça sənətinin qədim tarixi vardır 
və tədqiqatçıların dediyinə görə, bu sənətin yaşı elə xal­
qımızın yaşına bərabərdir.  Bu da təbii sayılmalıdır. Bu 
torpağın rəngarəng boyaqların hazırlanmasına imkan 
verən zəngin bitki aləmi və zərif yunu xalça  sənətinin 
yaranmasına və inkişafına şərait yaradıb.
Azərbaycanda xalça sənətinin qədimliyini arxeoloji 
tədqiqatlar və bir sıra tarixi mənbələr də təsdiq edir. 
Azərbaycan xalça sənəti tunc dövründən başlayaraq in­
kişaf etmiş və bu günümüzə qədər  gəlib çatmışdır.
Azərbaycan xalça sənəti daim sənətşünasların diq­
qət mərkəzində olmuş, bu mövzuda elmlər doktoru 
və fəlsəfə doktoru alimlik dərəcəsi almaq üçün dis ser­
tasiyalar müdafiə edilmiş, monoqrafiyalar və çoxsaylı 
məqalələr  nəşr edilmişdir. Görkəmli xalçaçı­ rəsam 
və tədqiqatçı­ alim Lətif Kərimov bu sahədə bir sıra 
san ballı araşdırmaların müəllifidir. Tədqiqatçılardan 
Rasim Əfəndiyev, Röya Tağıyeva, Cəfər Müciri, Nəcibə 
12
Abdullayeva, Kübra Əliyeva, Anaxanım Əliyeva,  Zi­
yad xan Əliyev, Nərminə Tağıyeva, Xədicə Əsədova, 
Məm mədhüseyn Hüseynov və bir çox başqaları  Azər­
baycan xalça sənətinin tarixi, ənənələri və  bədii xüsusiy­
yətləri, ornament və kompozisiyası,  ayrı­ ayrı xalçaçılıq 
məktəbləri və s. bağlı araşdırmalar aparmışlar. Xalça sə­
nətimiz xarici tədqiqatçıların da diqqətini cəlb etmişdir.  
Məlumdur ki, hər bir xalq yalnız onun özünə məx­
sus olan bir cəhəti ilə fərqlənir. Azərbaycan xalqının 
özü nəməxsus xüsusiyyətlərindən biri məhz xalça 
sənəti ilə bağlıdır. Nənələrimizin xalça toxuması, bu 
məşğuliyyətə xüsusi münasibət  bəsləməsi və onu sənət 
sə viyyəsinə qaldırması artıq inkarolunmaz faktlardır. 
Kasıb və ya varlı olmasından asılı olmayaraq hər bir 
az ərbaycanlının evini xalça və xalça məmulatları bə­
zəyib. Evdə böyüyən uşaq məhz xalça, palaz üzərində 
iməkləyib, ayaq tutub, divardakı, taxtın  üstündəki xalça 
onun zövqünün,  dünyagörüşünün formalaşmasına təsir 
göstərib. Beləliklə də xalça, eyni zamanda,  əvəzsiz este­
tik tərbiyə vasitəsinə çevrilib. 
Uşaqlıq dünyamızın ilk nağılları, əfsanələri də 
xal çalarımızla bağlıdır. Neçə­neçə nağıl, əfsanə qəh­
rəmanlarına qoşulub «uçan xalçalar»da «uçmuşuq». 
Hər xalqın özünün toy, qızköçürmə adəti var. Elə 
xalqlar var ki, müqəddəs hesab etdikləri hər hansı bir 
əşyanı mütləq qızın cehizinə əlavə edirlər. 
Azərbaycanlılar bu adəti xalça vasitəsilə həyata ke­
çiriblər. Ərə gedən qızın cehizi içərisində mütləq xalça 
da olub. Həm də elə olub ki, bu xalçanı qız özü toxuyub, 
yaxud onun toxunmasında iştirak edib. Bu, gəlinin 
əməyə münasibətini, müstəqil həyata hazırlığını bildirir, 
eyni zamanda, xalqın özünün xalçaya münasibətinin ifa­
dəsidir.
13
Azərbaycan qadınının həyatında, xalçaçılıq böyük 
yer tutur. Respublikamızda elə bölgələr var ki, oradakı 
qız­gəlinlərin əksəriyyəti xalça toxuya bilirlər.
Xalça və xalça məmulatları ilk əvvəllər məişət 
ehtiyaclarını ödəmək məqsədilə meydana çıxmışdır. Bu 
məmulatlar zaman keçdikcə həm də mənəvi təlabatın 
ödənilməsinə xidmət etmişdir. Belə ki, xalça sənət əsərinə 
çevrilmiş, interyerin tərtibatında əsas vasitə olmuşdur.         
Orta əsrlərdə Azərbaycanda toxuculuq sənətinin 
inkişafı ilə əlaqədar olaraq ipək, kətan və yun parçalar, 
xalça və xalça məmulatları toxunmuşdur. Tarixi mən­
bələrdə məlumat verilir ki, məhz həmin dövrdə Azər­
baycan xal ça istehsalı mərkəzlərindən biri kimi tanınırdı. 
Bu mənbələrdən məlum olur ki, hələ eramızın YII 
əsrində Azərbaycanın şimal­ şərqində yüksək keyfiyyətli 
xalçalar toxunmuş, X əsrdə Azərbaycanın Muğan böl­
gəsi öz çuval və palazları, Naxçıvan, Xoy və Salmas öz 
zili və xalçaları, Bərdə öz ipək və xalçaları ilə şöhrət 
qazanmışdı. Azərbaycan xalçalarının təsvirinə «Kitabi­ 
Dədə Qorqud» dastanında, habelə Qətran Təbrizi, Ni­
zami Gəncəvi, Xaqani Şirvani və başqa söz ustalarının 
əsərlərində rast gəlirik.     
Tədqiqatçılar XYI­XYII əsrlər Səfəvilər dövrünü 
Azərbaycan xalça sənətinin yüksək inkişaf mərhələsi 
hesab edirlər. Səfəvilər dövlətinin banisi Şah İsmayıl 
Xətainin XVI əsrin əvvəllərində Təbrizdə öz sarayında 
yaratdığı kitabxana sənət mərkəzinə çevrilmişdi. Bu 
«incəsənət akademiyası»na şairlər, elm və mədəniyyət 
xa dimləri ilə birlikdə rəssamlar da toplaşmışdılar. Kitab­
xananın nəzdində bədii emalatxana yaradılmış və burada 
Sultan Məhəmmd, Sadiq bəy Əfşar, Dust Məhəmməd 
kimi qüdrətli fırça ustaları fəaliyyət göstərmişlər. Onlar 
xalça və bədii parçaların çeşnilərini vermiş və bunların 
14
əsasında toxunmuş zərif xalçalar və parçalar geniş 
yayılmışdı.   
Müxtəlif dövrlərdə Azərbaycanda ayrı­ayrı hökm­
darların, zəngin adamların sarayları, məscid və ibadət 
yerləri də qiymətli sənət nümunələri ilə bəzədil mişdi. 
Bunların arasında rəsm əsərləri, heykəl təraşlıq nümu­
nələri, qiymətli materiallardan hazırlanmış bəzək əşya­
ları, silahlar, digər sənət nümunələri ilə yanaşı nadir 
Azər baycan xalçaları da olmuşdur.
Azərbaycanda yaradılmış müxtəlif sənət nümunə­
lərindən, o cümlədən Azərbaycan xalçalarından  seç­
mələr  1872­ci ildə Moskvada, 1918­ci ildə Peterburqda 
Ümumrusiya sərgilərində, 1873­cü ildə Vyanada, 1924­
cü ildə Parisdə Ümumdünya sərgilərində nümayiş 
etdirilmişdir. Bununla yanaşı, bir sıra nadir sənət nümu­
nələrimiz­ xalçalarımız zaman­zaman dünyanı dolaşmış, 
ayrı­ayrı ölkələrin muzeylərinin fondlarını zən gin ləş­
dirmiş, şəxsi kolleksiyaların bəzəyinə çevrilmişdir. Bu 
əşyaların bəziləri ayrı­ayrı şəxslərdən alınmış, bəziləri 
isə qarət edilərək Azərbaycandan aparılmışdır.
Tarixən Azərbaycana gələn səyyahlar və tacirlər də 
buradan  özləri ilə xalça aparmışlar. Elə indi də belə­
dir. Məhz bunun nəticəsidir ki, bu gün Azərbaycan 
xalçaları dünyanın ən zəngin muzeylərinin və bir 
sıra şəxsi kolleksiyaların bəzəyinə çevrilmişdir. Bizim 
xalçalar  Nyu­Yorkun Metropoliten, Londonun Vik to­
riya və Albert, Parisin Luvr, İstanbulun Topqapı, Ro ­
ma nın, Berlinin, Tehranın, Qahirənin, Moskvanın, 
Sankt­Peterburqun, Vyananın muzeylərində nümayiş 
et dirilir. Bunların sırasında dövrümüzə çatmış ən qədim 
Azərbaycan  xalçaları­ XII­XY əsrlərin yadigarları vardır. 
Çox təəssüflə qeyd etmək lazımdır ki, bəzi muzey­
lərdə bu sənət nümunələri mənsub olduğu xalqın adı ilə 
15
deyil, çox hallarda «İran xalçası», «Qafqaz xalçası», hətta 
«Erməni xalçası»  adları ilə  təqdim olunur.
Azərbaycan xalçası milli və ümumbəşəri sərvətdir. 
Azərbaycan xalçası mənsub olduğu xalqın, eyni za­
manda, bütün bəşəriyyətin mədəni­mənəvi sərvəti ki mi 
araşdırılır. Son zamanlar aparılan araşdırmalara əsa­
sən belə bir qənaətə gəlmək olar ki, xalqımıızın qürur 
hissinin göstəricisi olan Azərbaycan xalçası məhz özünə­
məxsus milli bədii xüssusiyyətləri, həyat fəlsəfəsi ilə 
dünya mədəniyyətinin inkişafına təsir göstərən bir amil 
kimi ümumbəşəri mahiyyətli hadisəyə, bütün bəşər 
mədəniyyətinin nailiyyətinə çevrilmişdir. 
Tanınmış sənətşünas, professor  Röya Tağıyeva bu 
dediklərimizi öz tədqiqatlarında Azərbaycan xalçasının 
yaranması və inkişafı tarixini izləməklə geniş şərh et­
mişdir. Onun fikrincə, incəsənətin başqa sahələri kimi 
Azərbaycan  xalça sənəti də özünün yüksəliş dövrünü 
yaşamış, bununla yanaşı, bu sənətdə ideya və obrazların 
bədii ifadə sisteminin əsl xalq ruhundan gələn əsaslarına 
sədaqəti qorunub saxlanılmışdır. Azərbaycan xalçasının 
zəngin bədii xüsusiyyətləri və forma əlvanlığı onun 
yaranma tarixindən müşahidə olunmuşdur.
Tədqiqatçı öz araşdırmalarında qədim məxəzlərə 
ist tinadən  mədəniyyətlərin bir ­ birinə təsiri, ayrı­ayrı 
təriqət və inanclar, bunların simvol və motivlərinin Az­
ər baycan xalçlarında izlərini üzə çıxarmış və  bütün 
bun lara çağdaş sənətşünaslığın qarşısında duran tələb­
lər baxımından yanaşaraq  Azərbaycan xalqının  etno­
mədəni tarixi kontekstində təhlil etmişdir .
Röya Tağıyeva sufizmin Azərbaycan xalça sənə­
tinə təsiri ilə bağlı araşdırmalarında bu təsirin xüsu sən 
XVI­XVII əsrlər Təbriz xalçalarında müşahidə olun­
duğu qənaətinə gəlmişdir. O, xalçaların ovsunlayıcı 
16
və  qoruyucu funksiyaları barədə məlumat vermiş və 
xalçanın qədimlərdən başlayaraq indiyədək xalqımızın 
adət – ənənəsində və  məişətində oynadığı rolu geniş şərh 
etmiş, ondan istifadə olunması məsələlərinə aydınlıq 
gətir miş, eyni zamanda, xalça naxışları, rəmzləri, hət­
ta onun rəngi ilə bağlı daşıdığı mənaları açıqlamış, bəzi 
xalça adlarının etimologiyasına öz münasibətini bil­
dirmişdir.   
Bu gün ölkəmizdə xalçalarımızı toplayan, qoruyan, 
öyrənən və təbliğ edən bir məkan var. Bu məkan Azər­
baycan Xalçası və Xalq Tətbiqi Sənəti Dövlət Muzeyidir. 
Ölkəmizin ən zəngin muzeylərindən biri olmaqla,eyni 
zamanda, elmi­ tədqiqat müəssisəsidir. Muzey respublika 
hökumətinin qərarı ilə 1967­ci ildə təşkil olunmuş, 
ilk ekspozisiyası isə 1972­ci ildə İçərişəhərdə, XIX əsr 
memarlıq abidəsi «Cümə» məscidində açılmışdır, 1992­
ci ildə «Muzey mərkəzi»nə köçürülmüş və burada yeni 
ekspozisiya qurulmuşdur. İndii muzey, yuxarıda qeyd 
etdiyimiz kimi, yeni ünvana­ Azərbaycan xalçasına daha 
layiq məkana köçmək ərəfəsindədir. 
Ötən dövr ərzində muzey tərəfindən xalça və xalça 
məmulatlarının, digər xalq tətbiqi sənəti nümunələrinin 
toplanması, qorunması, öyrənilməsi və təbliği sahəsində 
mühüm işlər görülmüşdür. Muzeydə toplanmış əşyalar 
müxtəlif dövrləri əks etdirir. XII əsrə aid saxsı qablar, 
XIV əsrə aid bədii metal nümunələri, XVII əsrə aid xalça 
və xalça məlumatları, XIX əsrə aid bədii tikmələr, milli 
geyimlər muzey kolleksiyalarının qədimliyindən  soraq 
verir. Hazırda muzeydə 15 mindən  artıq müxtəlif sənət 
nümunələri saxlanılır.
Xarici ölkələrdə Azərbaycan xalçalarından ibarət sər­
gilərin təşkili muzeyin fəaliyyətində mühüm yer tu tur. 
Belə sərgilər keçmiş SSRİ­nin müxtəlif guşələrində, ABŞ, 
17
Almaniya, İngiltərə, Fransa, Kuba, Hollandiya, İsrail, 
Nepal, Hindistan, Portuqaliya, Macarıstan, Yuqoslaviya, 
Türkiyə, Bolqarıstan, Monqolustan, Yaponiya, Finlan­
diya, İran və s. ölkələrdə uğurla nümayiş etdirilmişdir.
1983­cü ildə muzeyin bazasında «Şərq xalça sənəti» 
mövzusunda I beynəlxalq simpozium keçirilmişdir. 
Simpoziumda 170 nəfər, o cümlədən xarici ölkələrdən 
57 nəfər iştirak etmişdir. Simpozium çərçivəsində «Az­
ər baycan təsviri sənəti», «Azərbaycanın süjetli xal­
çaları», «Milli geyim və zərgərlik sənəti», «Azərbaycanın 
misgərlik sənəti» və s. sərgilər təşkil olunmuşdur.
Muzeyin bazasında 1988­ci ildə keçirilmiş II bey­
nəlxalq simpozium Azərbaycan xalça sənətinə həsr 
olunmuşdur. Bu tədbirdə Azərbaycan xalçasının dünya 
xalqlarının mədəniyyətinə təsiri, qarşılıqlı mübadilə yolu 
ilə inkişafına aid məruzələr dinlənilmiş, xalça sənətinin 
öyrənilməsi səviyyəsi və gələcək inkişaf yollarının mü­
əy yənləşdirilməsi məsələləri şərh olunmuşdur.
«Azərbaycan xalçası və xalq tətbiqə sənəti» möv­
zusunda III beynəlxalq simpozium 2003­cü ildə keçiril­
mişdir. Bu simpoziumda Azərbaycan xalça sənətinin 
yeni inkişaf mərhələsinə aid məsələlər araş dırılmışdır.
Azərbaycan  xalça sənətinə həsr olunqmuş IY bey­
nəlxalq simpozium 2007­ci ildə Parisdə, YUNESKO­nun 
iqamətgahında keçirildi. «Azərbaycan xalçaları» sərgisi 
ilə müşayiət olunan bu simpozium görkəmli xalçaçı­
rəssam və tədqiqatçı­alim Lətif Kərimovun 100 illik 
yubileyinə həsr olunmuşdu.
2007­ ci ildə muzeyə elmi status verilmiş və burada 
elmi­ tədqiqat şöbəsi yaradılmışdır. Şöbədə aparıcı 
mütəxəssis­alimlər və gənc tədqiqatçılar tərəfindən  Az­
ər baycan xalça sənətinə aid gərəkli araşdırmalar ap­
arılır. Azərbaycan Respublikası Prezidenti yanında Ali 
18
Attestasiya Komissiyasının qərarı ilə muzey dis ser­
tasiyalara rəy verən aparıcı elmi müəssisələr sırasına 
daxil edilmişdir. Burada «Təsviri və dekorativ­ tətbiq 
sənət məsələləri» adlı elmi elmi toplu nəşr edilir. 
1998­ci ildə respublikamızda Azərbaycan xalça 
sənətinə aid yeni bir muzey də açıldı.  Bu, Naxçıvan Mux­
tar Respublikası Azərbaycan Xalçası Dövlət Muze yidir. 
Muzey Naxçıvan şəhərində  memarlıq abidəsində yerlə­
şir. Ekspozisiyada Azərbaycanın müxtəlif məktəblərini 
təmsil edən xalça və xalça məmulatları, habelə xalq tət­
biqi sənəti nümunələri nümayiş etdirilir. 
Bu gün respublikamızda Azərbaycan xalça sənəti, 
onun tarixi elmi əsaslarla öyrənilir, tədqiq olunur. 
Azərbaycan Milli Elmlər Akademiyasının Memarlıq və 
İncəsənət İnstitutunda, Rəssamlıq Akademiyasının, Mə­
də niyyət və İncəsənət Universitetinin müvafiq kafed­
ralarında bu sahədə araşdırmalar aparılır, monoq ra­
fiyalar nəşr olunur, dissertasiyalar müdafiə edilir, eyni 
zamanda, yüksək ixtisaslı xalçaçılar hazırlanır. 
Bütün bunlarla yanaşı, xalçaçılarımız qədim ənən­
ələrə əsaslanaraq yeni xalçalar yaradır, mədəni irsimizi 
daha da zənginləşdirirlər.  
                                                                                2011
19
AZƏRBAYCAN XALÇASI POEZİYADA
(XALQ ŞAİRİ SƏMƏD VURĞUNUN 
YARADICILIĞI ƏSASINDA)
Məlum həqiqətdir ki, Səməd Vurğun yaradıcılığının 
əsas mövzusu mənsub olduğu xalqın keçmişi və bu 
günü, gələcək taleyidir :
El bilir ki, sən mənimsən,
Yurdum, yuvam, məskənimsən.
Anam, doğma vətənimsən!
Ayrılarmı könül candan?
Azərbaycan, Azərbaycan!
Professor Cəlal Abdullayev şairin yaradıcılığındakı 
bu xüsusiyyəti belə səciyyələndirmişdir: “Səməd Vur­
ğu nun bütün yaradıcılığının bir məhvəri vardır – Azər­
baycan! Bütün səyyarələr, planetlər günəş ətrafında 
dövr etdiyi kimi, şairin də bütün poetik düşüncə silsiləsi, 
obrazlar aləmi, söz kəhkəşanı, bədii təsvir vasitələri, 
əsərlərinin kaloriti, zahir və batini, nəyi varsa – hamısı 
bu məhvərin – Azərbaycanın başına dolanmaqdadır.”
Doğrudan da, Səməd Vurğun mənsub olduğu xalqın 
arzu və istəklərini poeziya dilinə çevirmiş, xalq ruhunun, 
xalq həyatının tərcumanı olmuşdur. Bununla yanaşı, 
şairin yaradıcılığı ümumbəşəri səviyyəyə yüksəlmişdir.
Səməd Vurğun xalq həyatını dərindən bilən sənətkar 
kimi öz əsərlərində bu həyatın özünəməxsus cəhətləri­
nin zahiri təsvirinə də geniş yer ayırmış, adət­ənənələri, 
el mərasimlərini, xalq məişəti və mədəniyyətini milli 
çalarları ilə göstərmişdir. Şair öz əməli fəaliyyətində 
də xalq həyatının mütəxəssislər tərəfindən elmi şəkildə 
20
öy rənilməsinə xüsusi diqqət yetirmiş, bu işə kömək 
etmişdir. O, yazmışdır:“Yadelli qəsbkarların saysız bas­
qın larına baxmayaraq, Azərbaycan xalqı öz dilini, adət­
ənənələrini və mədəniyyətini qoruyub saxlamışdır. Az­
ər baycanın milli mədəniyyət abidələri və bizim minillik 
yazılı ədəbiyyatımız buna parlaq sübutdur.” Buna görə 
də şair tarixçi, arxeoloq, etnoqraf və sənət şünas alimlərin 
qarşısında böyük vəzifələr qoyur, qədim abidələri öy­
rənməyə çağırırdı.
Səməd Vurğunun 1955­ci ilin aprelində respublika 
Elmlər Akademiyasının 10 illik yubileyi münasibətilə 
keçirilmiş elmi sessiyadakı çıxışı bu baxımdan maraq­
lıdır və indi də öz əhəmiyyətini saxlayır. Şair həmin 
çıxışında xüsusilə orta əsrlərə aid mədəniyyət abi­
dələrinin lazımi səviyyədə üzə çıxarılmadığını və top­
lanılmadığını təəssüflə bildirir və deyirdi ki, arxeoloq 
və etnoqraflarımız “hərbi cəldliklə” işləməlidirlər, za­
man keçdikcə həmin qədim yazılar silinir, həm də 
sərt daşlar köhnəlir və aşılanır. Yeni məişət əşyaları 
köh nələrini sürətlə əvəz edir, insanların həyat tərzi 
tanınmaz dərəcədə dəyişir. Səməd Vurğun maddi 
mədəniyyət abidələrinin məhv edilməsinin qarşısını 
almağa çağırırdı:“Qətiyyən belə yolverilməz hallar 
da baş verir ki, bizim bəzi inşaatçılarımız üzərində 
əsrlərdən bəri qədim yazıları, məişət səhnələrinin bədii 
təsvirlərini, uzaq əcdadlarımızın həyatı və tarixini qo­
ru yub saxlayan, onların adət, mərasim ənənələrini, 
bir çox nəsillərin müxtəlif zamanların əmək həyatının 
rən garəngliyi və xüsusiyyətlərini əks etdirən qayada 
daşları qırıb­dağıdırlar.” Səməd Vurğun respublika 
Elmlər Akakdemiyasının vitse­prezidenti olaraq huma­
nitar elmlər sahəsində, o cümlədən Azərbaycan təsviri 
və dekorativ­tətbiqi sənətinin araşdırılması ilə bağlı 
21
görülmüş işlər barədə məlumat vermişdir. Şair demişdir 
ki, Azərbaycan incəsənətinin miniatür, nəqqaşlıq, divar 
yazıları, oymanın müxtəlif növləri, bədii işləmə mə­
mulatı, xalçaçılıq sənəti, təsviri  incəsənət elmi­tədqiqat 
obyektlərinə çevrilmiş, bu sahələrin araş dırılması nəti­
cəsində bir sıra nəşrlər meydana çıxmışdır.
Şair bu sıradan görkəmli tədqiqatçı və xalçaçı­rəs­
sam Lətif Kərimovun fundamental “Azərbaycan xalçası” 
monoqrafiyasının birinci cildinin çapa verildiyini, mü­
əllifin ikinci cild üzərində yaradıcılıq işini başa çatdır­
maq üzrə olduğunu xüsusi qeyd etmişdir. Bu da təsadüfi 
deyildi.
Məlumdur ki, Azərbaycanda xalça sənətinin qə­
dim tarixi olmaqla xalçanın da xalqımızın həyatında 
və məişətində xüsusi yeri vardır. Azərbaycan xalçası 
poeziyamızda da xatırlanmış, qədim və həmişəyaşar bir 
sənət növü kimi oxucuya təqdim olunmuşdur.
Səməd Vurğunun əsərldərində də xalça və xalça 
məmulatlarının adlarına rast gəlirik. Şairin ayrı­ayrı 
misralarından aydın görünür ki, o, xalq həyatına və 
məişəniə daxil olmuş xalçalardan istifadə olunması ilə 
bağlı geniş biliyə malik olmuşdur.
Şairin əsərlərində xalça və xalça məmulatları xalq 
həyatı və məişətinin ayrılmaz hissəsi kimi təqdim olu­
nur. Burada rast gəldiyimiz “xalı”, “xalça”, “xurcun”, 
“keçə”, “corab”, “çul”, “qotaz”, “qurşaq”, “çarıq bağı”, 
“örkən”, “çatı”, xalça sənəti ilə bağlı digər söz və ifadələr 
xalq həyatı ilə bağlı canlı lövhələrin yaradılmasına, milli 
məişətimizin özünəməxsus cəhətlərinin göstərilməsinə 
xidmət edir.
Səməd Vurğun, hər şeydən əvvəl, Azərbaycan xal­
çasının rəng zənginliyinə diqqət yetirir. Şairin əsərlərində 
ayrı­ayrı rənglər və onların çalarları təbiətin möcüzəsi 
22
və gözəllik mənbəyi kimi təqdim olunur. “Bakının 
dastanı” poemasında qürub çağının təsviri ilə əlaqədar 
qələmə alınmış “Al günəşin şəfəqləri qıpqırmızı”, 
“Alov rəngli saçlarının şəfəqləri”, “Alov rəngi çökmüş 
bütün asimana”, “Zümrüd göyə  çox yaraşır lalə rəngi”, 
“O al şəfəq neçə­neçə rəngə çalır”... misraları xüsusi 
maraq doğurur. Şair yaratdığı mənzərəni bu misralarla 
yekunlaşdırır: 
Buludların hüsnündəki o şəfəqlər
Gah abıdır, gah narıncı, gah da sarı.
Bəzən eyni gözəlliklə doğur səhər...
Nə əlvandır bizim Bakı axşamları –
Gah abıdır, gah narıncı, gah da sarı 
Maraqlıdır ki, bu parçada rast gəldiyimiz “abı”, 
“narıncı” və “sarı” rəngləri Azərbaycan xalça sənətində 
geniş yayılmış rənglərdən hesab olunur.
Professor Röya Tağıyeva göstərir ki, narıncı rəngi 
almaq üçün sarı rəngdə boyadılmış yun təbii boyaq 
bitkisi olan qızıl boyanın (xalq arasında boya, boyaq 
kökü, boyaq otu adlanır) kökündən hazırlanmış məh­
lulda qaynadılır. Yun ipi sarı rəngə boyamaq üçün isə 
tut, tozağacı, ağcaqayın, alça, heyva ağaclarının yar­
paqlarından, əspərək, qantəpər, dazı, süddüyən, bal­
dırğan, süsən, qaytarma və digər bitkilərin yarpaq, çiçək, 
kök, oduncaq, qabıq hissələrindən istifadə edilir. 
“Bakının dastanı” poemasında Nizami Gəncəvinin 
adını daşıyan muzeyin binasının rəngləri və rəng çalarları 
barədə şairin fikir və mülahizələri də maraqlıdır. Şair bu 
binanı “yüz rəng çalan sənət” hesab edir və rənglər də 
məhz cünəş şəfəqləri vasitəsilə üzə çıxır. Eyni zamanda, 
şair unutmur ki, bu gözəlliyi ehtiyatsız bir hərəkət məhv 
edə bilər: 
23
Nə zaman ki, al günəşin şəfəqləri
Kölgə salır bu binanın yüz rənginə.
O andırır əlvan donlu bir səhəri ; ­
Hər səhnənin öz hüsnünə, öz rənginə
Başqa boyaq, başqa bir rəng vursa əlin,
Memar yoldaş !  Puça çıxar öz əməlin. 
Nəhayət, şair təbiətin bu rənglərini Azərbaycan 
xalçasında görür.
İlin ən gözəl və qaynar çağı sayılan bahar fəsli şair­
lərin ilham mənbəyinə çevrilmiş, tərənnüm edilmişdir. 
Bu mövzuya Səməd Vurğun da müraciət etmişdir. 
“Bahar düşüncələri” şeirində bahar fəsli şairin “istəklisi”, 
“təbiətin ən gözəl qızı”, “şeirin, sənətin gözünün odu”, 
“şair tək qanı qaynar” bir varlıq kimi təqim olunur. Şairə 
görə, sükuta düşmən olan, heç vaxt sakitləşməyən bu 
fəslin gözəlliyi, eyni zamanda onun insanı heyrətləndirən 
rənglərindədir. Səməd Vurğun “Yerdə arzuların gül açır 
rəng­rəng” misrası ilə çox gözəl bir mənzərə yaradır. Elə 
bir mənzərə ki, yerə sərilmiş minlərlə xalıdan ibarətdir, 
fəslin bütün rəng və çalarları da bu xalılara hopmuşdur. 
Şair təbiətin bu əlvan rənglərinə heyran olur və onları 
Azərbaycan xalçasında görür :
Sükuta düşmənsən əzəldən sən də...  
Nə yatır, nə də bir sakit olursan.
Çöllələrə neçə min xalı sərsən də  
Çarpışıb yağışla, boranla, qarla –  
Qışın son nəfəsi – qasırğalarla –
Sən də döyüşlərdə yaşa dolursan.
Nə yatır, nə də bir sakit olursan !                                         
Şairin məşhur “Azərbaycan” şeirində isə bahar 
fəslində təbiətin gözəlliyini daha da artırmaq, rahatlıq 
yaratmaq üçün xalılardan istfadə olunması arzu edilir :
24
Ey azad gün, azad insan,  
Doyunca iç bu bahardan!  
Bizim xalı, xalçalardan
Sər çinarlar kölgəsinə,
Alqış günəş ölkəsinə!                        
Səməd Vurğunun əsərlərində xalça sənəti xalq həyatı 
və məişətinin ayrılmaz hissəsi kimi təqdim olunur.
Azərbaycanda hələ qədim zamanlardan keçəçilik 
geniş yayılmışdır. Məlumdur ki, keçə yunun sıxılıb 
basılması ilə hazır lanır. Döşənəcək, alaçıq tipli evlərin 
üs tünü örtmək üçün işlənən keçədən, eyni zamanda 
geyim (yapıncı, papaq və s.) hazırlanmasında, sərraclıq 
və palançılıq işlərində istifadə olunur.  
Keçədən müxtəlif məqsədlərlə istifadə olunduğuna 
şairin əsərlərində də rast gəlirik. Onun yaradıcılığının ilk 
illərinə məxsus “Bizim dağların” qoşmasında yaylağın 
təsviri verilir. Doğma yurdun gözəl guşələrindən olan 
bu yerlərin əlvan çiçəkləri heç vaxt solmur, çeşmələr 
başından zurna­balabanın səsi kəsilmir. Bu yerlərin 
meşəsi, talası, ceyranı, təmiz havası, buz bulaqları insana 
zövq verir, onun ömrünü uzadır.
Biz şairin təsvirində dağların təbii gözəllikləri, eyni 
zamanda, yaylağa çıxan adamların məişətinin özünə­
məxus cəhətləri – qonaqpərvərliyi, məşğuliyyəti ilə tanış 
oluruq. Şeirdə təbiətin və xalq məişətinin əlaqəli təsviri 
ilə canlı etnoqrafik lövhələr yaradılır :                    
Şeh düşər otların üstə gecədən,
Doymaq olmaz orda xoruz­beçədən.
Dəyəsi qurular qalın keçədən
Dərdlərin dərmanı bizim dağların
Göründüyü kimi, şair dəyələrin (alaçıq) keçədən 
qu rulmasını xüsusi vurğulayır və bunula xalq həyatına 
dərindən bəld olduğunu bir daha sübuta yetirmiş olur.
25
Keçə ilə bağlı məmulatların adlarına şairin “Vaqif” 
pyesində, “Komsomol poeması”, “Acı xatirələr” və “Mu­
ğan” poemalarında da rast gəlirik. 
Xalqımız tərəfindən istifadə olunan geyimlərdən 
biri də yapıncdır. Yapıncını ən çox yağmurlu havada ço­
banlar geyinirlər. Adi adamlar da şəraitə uyğun olaraq 
yapıncıdan istifadə edirlər. “Vaqif”də el ağsaqqalı öz 
yapıncının altında saxladığı Misri qılıncı Eldara təqdim 
edir. Eldar da həmin qılıncı  öz yapıncısının altından 
çıxararaq Qacarı qətlə yetirir. 
“Muğan”poemasında şairin qarşısına çıxan çoban 
belə təsvir edilir :
Çıxır qarşımıza qoca bir çoban,
Çiyni yapıncılı, boyu çinar tək.
Azacıq çal düşmüş qaşlar altından
Qırğı baxışları gülümsəyərək,
Yerindən quş kimi qalxır ayağa.                                     
Çoban “çinar tək boyu”, “qırğı baxışları”, “yerindən 
quş kimi qalxması” ilə bərabər oxucunun yaddaşında 
həm də çiynindəki yapıncı ilə qalır.
Yapıncı öz sahibini qışın şaxtasından qoruyan ge­
yim dir. “Komsomol poeması”nda şaxtanın təsirindən 
donmuş Humayı “çöllərin sultanı, şahı çobanlar” yapın­
cıya bürüyüb evə gətirirlər.
Ümumiyyətlə, xalq həyatı və məişətinin poetik 
təs viri bu poemada qabarıq verilmiş, canlı etnoqrafik 
lövhələr yaradılmışdır. Şair kasıb evini – Qızyetər qarının 
daxmasını belə təsvir edir :
Yerliyi üç metr dərin qazılmış
Bir daxma görməmiş nə bahar, nə qış...
Nəmli divarları məzar kimi dar,
Duyan ürəkləri sıxıb ağladar.
Kərəni, pərdisi hörümçük toru,
26
Deyirlər, kasıbın bilinməz goru.
Hisli buxarısı kömürdən qara,
Qaranlıq qapısı küsüb dağlara...
Burda ömr eləyir Qızyetər qarı,
Əvvəlki qüvvədən düşmüş qolları.
Çoxdandır kiriyib əyri cəhrəsi,
Atılıb bir yana odun dəhrəsi.
Nə od var, nə ocaq, nə urvalıq un,
Büzüşüb bir küncdə yamaqlı xurcun. 
Xalq yazıçısı Mehdi Hüseyn şairin bu təsvrini belə 
səciyyələndirmişdir : “Yoxsul azərbaycanlı kəndlisinin 
daxmasını... heç bir şair bu qədər aydın, bu qədər can­
lı təsvir etməmişdir, desək, qətiyyən yanılmarıq. Bu 
daxmanın təsvirində hansı təfərrüfat uydurulmuş, 
hansı qaranlıq bucaq sehrkar rəssam fırçasının qüdrəti 
sayəsində işıqlandırılmamışdır?” 
Doğrudan da yuxarıdakı parçada kasıb evinin – 
qaradamın daxilinin təsviri ilə yanaşı, ev sahibinin 
həyat tərzi və məşğuliyyəti, onun maddi məhrumiyyət 
və çətinlikləri də öz əksini tapmışdır. Cəhrənin səssiz 
dayanması, dəhrənin bir küncə atılması, buxarının yan­
maması, xurcunun büzüşüb qalması Qızyetər qarı üçün 
həyatın sönməsinə işarədir. 
Cəhrə vasitəsilə yun və pambıqdan ip hazırlanır. 
Bu ip isə xalça və xalça məmulatlarının toxunmasında 
istifadə olunur. İp əyirmək qədim zamanlardan Azər­
baycan qa dın larının əsas məşğuliyyət sahələrindən 
biri, həm də dolanacaq vasitəsi olmuşdur. Bu parçadan 
məlum olur ki, Qızyetər qarı da uzun illər cəhrədə 
ip əyirmiş, bununla da özünü maddi cəhətdən təmin 
etmişdir.
Poemada adı çəkilən “xurcun” xalça məmulatı əsa­
sən ərzaq məhsulları daşımaq və saxlamaq üçün is­
27
tifadə edilir. Şairin təsvirindən məlum olur ki, artıq bu 
əşyaların heç biri Qızyetər qarıya lazım deyil. Cəhrə ona 
görə səssiz dayanmışdır ki, artıq Qızyetər qarı ip əyirmir, 
xurcun ona görə küncə atılmışdır ki, içərisi boşdur...
“Komsomol poeması”nda xalqımızın ən qədim 
ənə nəvi mərasimlərindən olan Novruz bayramının təs­
virinə xüsusi yer ayrılmışdır. Əsərin fəsillərindən biri 
“Novruz bayramında” adlanır. Burada təsvir olunan hər 
bir qapıda tonqal çatılması və uşaqların tonqal üstündən 
tullanması, kosanın şən zarafatları, qız­gəlinlərin əllərinə 
xına yaxması, bəxt sınamaq üsçün suya iynə salınması, 
qapı pusulması ən qədim qaynaqlara söykənir. Kosanın 
keçə papağı olması xüsusi vurğulanır :
Kosanın başında bir keçə papaq,
Zınqırov da asıb lap kəlləsindən.
Onun çıxardığı oyunlara bax –
 Nə üzdən tanınır, nə də səsindən.   
“Keçə papaq” ifadəsinin, habelə xalçaçılıqla bağlı 
“çul” və “qotaz” sözlərinə şairin uşaqlıq xatirələri (acı 
da olsa) əsasında yazdığı “Acı xatirələr” poemasında da 
rast gəlirik :
Gələndə hər bahar Novruz bayramı,
Hərənin başında bir keçə papaq,
Düşüb qapılara gəzərdi hamı,
Hər çıxan tüstüdən bir pay umaraq.
Yığıb çantamıza yerdən­yemişdən,
Yolda gah yüyürüb, gah ötüşərdik.
Sonra yuvamıza dönüncə birdən
Çul kimi döşənib, yorğun düşərdik... 
Çul minik və yük daşıyan heyvanların soyuqdan 
qorunması, eyni zamanda gözəl və əzəmətli görünməsi 
üçün onların belinə salınan incə toxunuşlu, müxtəlif 
naxışlı örtükdür. Yalnız örtük kimi istifadə olunan çul 
28
belinə salındığı heyvanın hərəkəti istisna olmaqla daim 
hərəkətsizdir.
Qeyd etdiyimiz parçada yorğun uşağın “çul kimi” 
uzanıb hərəkətsiz qalması da təbii verilmişdir.
Həmin ifadəyə Səməd Vurğunun “Aslan qayası” 
poemasında da rast gəlirik. Əsərdə göstərilir ki, xan öz 
qızını – yeganə vərəsəsi Mahniyarı xan nəslindən olan 
adama vermək istəyir. Bunun səbəbini Mahniyar da 
başa düşür. Mahniyar anlayır ki, yağılar onun atasının 
taxt­tacına göz dikmişlər. Lakin Mahniyar şöhrət, var­
dövlət üçün hər adama könül verə bilməz :
Fəqət şöhrət üçün, xaniman üçün,
Qanlarla yoğrulan bir zaman üçün
Qoparıb qəlbimi ata bilmərəm,
Çul kimi döşənib yata bilmərəm... 
Qotaz bəzək məmulatıdır. Eyni, yaxud müxtəlif 
rəngli sap və ya iplərdən hazırlanır. Keçmişdə çul, yəhər 
xalçası və bəzi qadın paltarlarının bəzədilməsində isti­
fadə olunmuşdur.                                         
Yaxşı yadımdadır, doqquz yaşımda
Ağacdan qotazlı bir at mindiyim,
Aranda, yaylaqda, sular başında
Ağır danışdığım, ağır dindiyim,
Ağacdan qotazlı bir at mindiyim.                                         
Göründüyü kimi doqquz yaşlı bir kənd uşağı ağac­
dan düzəltdiyi “atı” qotazla bəzəmişdir. Bu, təbii təsir 
bağışlayır və kənd uşağının – gələcəyin böyük şairinin 
böyük arzularla yaşadığına işarədir.
Səməd  Vurğun hər hansı bir hadisəni və ya yaranmış 
vəziyyəti daha təsirli və canlı vermək üçün xalçaçılıqla 
bağlı terminlərdən istifadə etmişdir. 
Şair “26­lar” poemasında XX əsrin əvvəllərində 
Bakıda mövcud durumu belə təsvir edir :
29
Bakının dərdi var, Bakı xəstədir,
Könül intizarda, göz yol üstədir...
Soyuq divarlarda güllə nişvanı,
Didir, parçalayır insan insanı,
Burda döngələrin yeri darısqal.
Oturmuş palanın üstündə hambal,
Dərin fikirlərə qərq ollmuş yazıq,
Dincəlmək istəyir o da azacıq...                                     
Təsvirdən göründüyü kimi, Bakı öz ağır günlərini 
yaşayır. Yadellilərin gözü şəhərə – neft səltənətinə 
dikilmişdir. Şəhər əhalisinin də vəziyyəti ağırdır. Burada 
aclıq hökm sürür. Bununla yanaşı, “bir çörək pulu 
arzusu” ilə Bakıya  qonşu İrandan gələnlər də var. Bun­
lardan biri də “palanın üstündə oturmuş” hambaldır.
Palan heyvanların üstünə qoyulan yükü saxlamaq 
üçün köhnə xalça­palazdan, yaxud qaba toxunmuş kətan 
və pambıq parçadan hazırlanan yəhərdir. Bəzi hal larda 
yük daşıyan adamlar – hamballar da palandan istifadə 
etmişlər. 
Poemada göstərilir ki, hambal dincəlmək məqsədilə 
palanın üstündə oturmuşdur. Bütün gün ərzində isə pa­
lan hambalın belində olmuşdur. Şair “palan” sözünü 
işlətməklə həmin dövrdə yük daşıyan heyvanla insana 
fərq qoyulmadığına işarə edir. Poemanın əvvəlində “Ot­
ur muş palanın üstündə hambal” misrasının müxtəlif 
vəziyyətlərdə üç dəfə təkrar edilməsi insanın çəkdiyi 
əzab­əziyyətə işarədir. 
Səməd Vurğunun “Üsyan” poemasında da həmin 
dövrün hadisələri qələmə alınmışdır. Əsərdə ölkədə 
baş verən hərc­mərcliklər göstərilir. Aclıq, xəstəlik, soy­
ğunçuluq, talançılıq adi hal almışdır :
Aclıq ! Çəkilmişdir göylərə çörək,
Susuzluq ! Quruyur bağlarda tənək.
30
Gölmə sularının rəngi sapsarı,
Xəstəlik çürüdür ağaclıqları.
Dərin bir sükuta dalır təbiət,
Beləydi sevgilim, bizim köhnə kənd.                                             
Bu kəndin ağası Elxan zəngin var­dövlət sahibidir. 
Onun aranı və dağı, yaylaq yerləri, habelə saysız malı 
və ilxıları, “bordaxda saxlanan minik atları” ilə yanaşı 
əzəmətli bir imarəti də vardır. Yaşıllıqlarla əhatə olunmuş 
bu yaraşıqlı binanın eyvanı güllü­çiçəklidir, “hər daşı bir 
dağdan” gətirilmişdir. Burada hər zaman bahardır.
Binanın daxili daha gözəldir. Bü gözəlliyi  yaradan 
isə bizim xalçalarımızdır. Şair bu evin böyük salonunu 
belə təsvir edir :
Salonda, bir baxın, görün nələr var,
Taxta göşəməsi, seçmə xalçalar,
Vurulmuş divarda bir uzun xalı,
Asılmış üstündən bəyin xançalı.
Yanır lalə kimi xalının rəngi,
Xançalın yanında bir türk tüfəngi.
Asılmış üstündən altı patrondaş... 
Təsvirdən məlum olur ki, bu salon mülk sahibinin 
qonaq otağıdır.
Burada taxta döşəmə üzərinə seçmə xalçalar sa­
lın mışdır. Divara isə uzun bir xalı vurulmuş, onun 
üstündən xəncər və tüfəng asıl mışdır. Azərbaycan xal­
çalarının, xüsusən rəngi “lalə kimi yanan” xalının ya­
ratdığı gözəllik və rahatlıq insanı valeh edir. 
Bu evin bolşeviklər tərəfindən yandırılması ilə bu 
gözəllik bir anda yox olur :                                    
Qaralmış divarları
Yanan bir xanimanın,
Qəlbi vurur zamanın
Nə xalça var, nə xalı,
31
Nə Elxanın xançalı,
Nə də bahar gülləri.
Xalçadan yalnız interyerin tərtibatında deyil, müx­
təlif mərasimlərdə, o cümlədən el şənliklərində, toy və 
nişan mərasimlərində tərtibat və bəzək vasitəsi kimi 
istifadə olunmuşdur. Şair  “Şadlıq” şeirində onun özü­
nün kənd əhalisi tərəfindən qarşılanması mərasimini 
təsvir etmişdir. Bu yerlərin təbii gözəlliklərini, habelə 
el adəti ilə bəzədilməsini ön plana çəkən şair bütün 
bunların xoş ovqat yaratdığını da nəzərdən qaçırmır :
Bəzəmiş yolları xalı­xalçalar,
Kəndistan yerinin öz rəssamı var.
Bayram içindədir nazlı kəndimiz,
Bizim bu söhbətli, sazlı kəndimiz. 
Tarixən Azərbaycanda xalça və xalça məmulatları 
hədiy yə vasitəsi kimi istifadə edilib. Ən yaxın qohumlar 
və dostlar bir­birinə xalça, yəhərüstü, heybə, corab, 
qurşaq, çarıq bağı və s. bağışlamışlar. Xalqımızın əsrlər 
boyu ya rat dığı bu adətin təsvirinə Səməd Vurğunun 
əsər lərində də rast gəlirik.
“Vaqif” pyesində Əli bəyin qaynanası Əminə öz 
kürəkəninə pay olaraq bir cüt corab gətirir. O, hədiyyəni 
xurcundan çıxarıb Əli bəyə təqdim edərkən belə deyir
Oğul ! Deyirlər ki, qış bərk gələcək;
Sənə toxumuşam bu corabları.
Bilirsən, bunlardır kəndlinin varı. 
Əli bəy bu hədiyyəni böyük məmnuniyyətlə qəbul 
edir və qaynanasına təşəkkürünü bildirir. Əminə də ona 
belə deyir :
Sağlıqla geyəsən, mehriban bala !
Göründüyü kimi, şair qeyd olunan sənət sahəsinin 
Azərbaycan kəndində qadınların məşğuliyyət növ lərin­
dən biri kimi geniş yayıldığını, eyni zamanda toxun­
32
muş məmulatların yüksək qiymətləndirildiyini xüsusi 
vurğulamışdır.
Böyük Vətən müharibəsi illərində arxa cəbhədən 
ön cəbhəyə göndərilən sovqatlar arasında isti paltar 
xü susi yer tutmuşdur. Bu öz əksini bədii ədəbiyyatda 
da tapırdı. Səməd Vurğunun bu mövzuda 1941­ci ilin 
sentyabr ayında qələmə aldığı  “Sovqat” şeiri maraqlıdır. 
Göründüyü kimi, şeir payızda, sərt qış fəsli ərəfəsində 
yazılmışdır. Şeir qızın öz sevgilisinə, cəbhədə vuruşan 
əsgərə məktubundan ibarətdir :
Sevgilim, qış gəlir, şaxta düşəcək,
Yenə axar sular buz tutacaqdır.
Yenə çapırdacaq atını külək,
İsti ocaqları soyudacaqdır. 
Şimalın sərt şaxtasına gözmək, düşmənə layiqli ca­
vab vermək üçün döyüşçünün əyni isti olmalı, əl­ay­
ağı üşüməməlidir. Ona görə də qız öz toxuduqlarını 
sevgilisinə sovqat göndərir :
Bir corab, bir əlcək, bir isti köynək,
Bir də ki, yun başlıq göndərirəm mən.
Səni qılınc kimi kəsməsin külək,
Sən də nərə çəkib qılıncını çal ! 
Şair 1944­cü ildə yazdığı “Bakının dastanı” poema­
sında arxa cəbhənin ön cəbhəyə köməyindən söz aç­
mış, fabrik və zavodlarda çalışan adamların əməyini 
tə rən nüm etmişdir. Cəbhə üçün hazırlanan məhsullar 
arasında isti əsgər geyimləri də var :
İsti corab... İsti köynək... O yun əlcək
Ziynətidir gördüyünüz bü səhnənin.
Onlar bizim cəbhələrə pay gedəcək...
Şair Azərbaycanın ticarət əlaqələrinin inkişafında 
xalça və xalça məmulatlarının xüsusi rol oynadığını da 
vurğu lamışdır :
33
Yüklənmiş gəmilərə o vaxt tay­tay
Azərbaycan torpağının ipək malı,
Min xalçası, kəlağayı, tirmə şalı.
Ürək deyir hər birini yerində say. 
Şair onu da bildirir ki, ixrac olunan bu malların 
(xalça, kəlağayı, tirmə və s.) müqabilində Azərbaycana 
Hin distandan şəkər, İrandan çay, Türkmənistandan 
də ri, Rusiyadan metal məmulatları, Hollandiyadan ma­
hud gətirilmişdir. O bu ölkələri sadalamaqla tarixən 
Az ər baycan xalçalarının geniş yayıldığını, dünya ba­
zarına çıxarıldığını və yüksək qiymətləndirildiyini nəzə­
rə çatdırır. Bu gün Azərbaycan xalçalarının dünya mu­
zeylərinin və şəxsi kolleksiyaların bəzəyinə çevrildiyi 
həm də bununla bağlıdır.
Səməd Vurğun, eyni zamanda  bir vaxtlar xalqımızın 
digər sərvəti kimi, xalçalarımızın da yadellilər tərəfindən 
qarət edilərək başqa ölkələrə aparıldığını unutmamış, 
bə zi hallarda isə bu cür əşyaların məhz özü müz 
tərəfindən yadlara “hədiyyə” edildiyini acı­acı xatır­
lamışdır.
Bu baxımdan böyük Azərbaycan şairi M.P.Vaqifə 
həsr olunmuş “Şairin ölümü” şeiri diqqəti cəlb edir. 
Bu rada İran hökmdarı Ağa Məhəmməd Şah Qacarın 
Qarabağa yürüşü və bu yerləri talaması, xalqın sərvətini 
qarət etməsi, insanları gözü yaşlı qoyması, habelə Va­
qiflə bağlı hadisələr qələmə alınmışdır. Bütün bunları 
oxucuya çatdıran şair Vaqifə müraciətlə belə deyir:
O qanlı günlərə şahid idin sən,
Divarlar töküldü güllə səsindən.
Naxışlı xalçalar, uzun xalılar,
Babalar yurdundan qalan yadigar
“Hədiyyə” verildi o yaramaza ;
34
Sənsə gördüyünü düz yaza­yaza,
“Dünyada doğru bir halət görmədin
Bütün əyri gördün, babət görmədin”. 
Şair “Babalar yurdundan qalan yadigar” misrası ilə 
həmin xalçaların qədimliyinə işarə etmişdir.
Səməd Vurğun digər xalqların mədəniyyət sərvət­
lərinin, o cümlədən xalçalarının qarət edilməsini də 
yol verilməz saymış, buna etirazını bildirmişdir. Şairin 
“Avropa xatirələri” silsiləsinə daxil olan “Ziyafət” şeiri 
1947­ci ilin mart ayında Londan şəhərində keçmiş SSRİ­
nin Parlament nümayəndə heyətinin şərəfinə verilmiş 
ziyafətin təəssüratı ilə yazılmışdır.
Bu ziyafətdə böyük təmtəraq var. Mərmər döşə­
mələrin üstünə xalılar sərilmişdir. Müxtəlif yemək lər, 
rəngarəng şərablarla dolu məclisdə “yelpazəli xanım­
lar”, fraklı serlər qədəhlərini toqquşdurur, qonaqların 
şərəfinə sağlıqlar deyirlər.
Şair bu məclisdə qəzəblənmişdir. O bilir ki, buradakı 
yeməklər, rəngarəng şərablar zəncinin, həbəşin, afri­
kalının qanı və alın təri bahasına başa gəlmişdir. Şair 
onu da bilir ki, üstündə lordların rəqs etdiyi “hər kiçik 
naxışında bir od rəngi” olan xalıların bəzilərini qəlbi 
odlara yanan hind qızı toxumuş,  bəziləri isə Çindən gə­
tirilmişdir.
Mərmər döşəmələr üstə xalılar –
Bəzisi Hinddəndir, bəzisi Çindən.
Hər kiçik nəqşədə bir od rəngi var,  
Elə bil od çıxır zülmət içindən...
Xəyalı pəjmürdə, ürəyi səsdə,
Yaxır hind qızının qəlbini odlar;
Onun toxuduğu xalılar üstə
Qol­qola tutuşub rəqs edir lordlar. 
Səməd Vurğunun ayrı­ayrı əsərlərində rast gəl­
35
diyimiz “Qurşaq tutub at oynadıb, ox süzdürmüş 
pəhləvanlar” , “Deyirlər ağ ipəkdənmiş, qırılmazmış o 
qurşaqar”, “Örkən, çatı toxuyan”, “O baftalı çuxası, o 
düyməli yaxası”, “Dayan, çarığımın bağı açıldı” kimi 
misralar da şairin Azərbaycan xalça sənətinə bələdliyini 
əks etdirir.
                                                                               2008
                          
36
MUZEYLƏRİMİZİN TARİXİNƏ  QISA 
SƏYAHƏT
Muzeylərin topladığı maddi mədəniyyət nümu­
nələri «muzey əşyası» adlanır. Muzey əşyası qorunub­
saxlanılması və təbliği zəruri olan mədəniyyət sərvətidir. 
Azərbaycanda bu cür əşyalar muzeylərdən çox­çox 
əvvəl meydana gəlmiş, yəni muzeydən öncə muzey 
əşyası yaradılmışdır. Ən qədim dövrlərdən başlayaraq 
zaman­zaman insanların bu və ya digər tələbatının öd­
ənil məsi məqsədilə yaradılan bu nümunələr sonradan 
«mədəniyyət sərvəti», daha sonra isə bu əşyaların 
muzeylərdə toplanan hissəsi «muzey əşyası» adlarını 
almışdır.
Müxtəlif dövrlərdə Azərbaycanda ayrı­ayrı hökm­
darların, zəngin adamların sarayları, məscid və ibadət 
yerləri də qiymətli sənət nümunələri ilə bəzədil mişdi. 
Bunların arasında nadir Azərbaycan xalçaları, rəsm əsər­
ləri, heykəltəraşlıq nümunələri, qiymətli mate riallardan 
hazırlanmış bəzək əşyaları, silahlar, müx təlif hədiyyələr 
və s. olmuşdur. Bu cür əşyalar uzun illər Azərbaycandan 
aparılmış, yadellilərin sərvətinə çevril mişdir. 
Əlbəttə, bu nümunələrin ölkədən aparılmasının əsas 
səbəblərindən biri də o vaxtlar burada onları toplayan və 
qoruyan mərkəzin – muzeyin olmaması ilə bağlıdır.
XIX əsrin sonlarında və XX əsrin əvvəllərində Az­
ərbaycanın öyrənilməsi üzrə çox cüzi işlər görülmüş, 
ekspedisiyalar təşkil edilmişdir. Həmin vaxtlar üzə çı­
xarıl mış əşyalar ayrı­ayrı şəxslərin əlinə keçmiş, ayrı­
ayrı ölkələrin muzeylərinə verilmişdir.
Məhz həmin illərdə Azərbaycanda da muzey yara­
dıl ması üçün təşəbbüslər olmuşdur. Bu təşəbbüslərin 
37
müəl lifləri əsasən müəllimlər və ayrı­ayrı ziyalılar idi.
İlk əvvəllər Bakı, Şamaxı və Naxçıvan şəhərlərində 
ayrı­ayrı şəxslər antik şeyləri, tarixi əhəmiyyətə malik 
digər əşyaları toplamış, öz kolleksiyalarını ara­sıra 
nümayiş etdirmişlər.
1890­cı illərdə böyük Azərbaycan yazıçısı Cəlil Məm­
mədquluzadə Nehrəm kənd məktəbində işləyərkən 
burada diyarşünaslıq muzeyi təşkil etmişdi. Muzeydə 
əsasən tarix və etnoqrafiyaya aid, habelə tədrislə bağlı 
ma teriallar toplanmışdı. Cəlil Məmmədquluzadə bu 
sahədə fəaliyyətinə görə Xalq məktəbləri müdiriyyətinin 
təşşəkürünü almışdır. 
XX əsrin əvvəllərində Bakı şəhərində  Xalq  məktəbləri 
müdiriyyəti nəzdində Pedaqoji muzey fəaliyyət göstər­
mişdir. Həmin dövrdə Ümumrusiya Texniki Cə miy­
yəti Bakı şöbəsinin nəzdində muzey yaradılmışdır. Bu 
muzeylər tədris məqsədilə yaradılmış və onlardan əsa­
sən tədris prosesində istifadə olunmuşdur. Burada dərs ­
lik və dərs vəsaitləri, tədris­metodiki ədəbiyyat top ­
lanmış, muzey əşyaları əyani vəsait kimi müvafiq böl­
mələrdə nümayiş etdirilmişdir. 
Sənətşünaslıq namizədi Alla Bayramovanın tədqiqat 
işindən məlum olur ki, XIX əsrin sonlarına yaxın gör­
kəmli maarifçi, ictimai xadim və publisist Həsən bəy 
Zərdabi Azərbaycanın xalq tətbiqi sənəti ilə bağlı muzey 
yaradılması ideyasını irəli sürmüş, bununla əlaqədar 
mətbuatda çıxış etmişdir. 
Respublikamızda ilk rəsmi dövlət muzeyi­ İstiqlal 
muzeyi Azərbaycan Xalq Cümhuriyyəti dövründə yara­
dıl mışdır.  Son vaxtlar aparılmış obyektiv araşdırmalar 
nəticəsində məlum olmuşdur ki, Xalq Cümhuriyyəti 
dövründə tariximizin və mədəniyyətimizin öyrənilməsi 
və təbliğ olunması məqsədilə bir sıra işlər görülmüşdür. 
38
Həmin illərdə «Müsəlman şərqini öyrənən cəmiyyət» 
təsis edilmiş, bu cəmiyyətdə maddi mədəniyyət nümu­
nələrinin tədqiqi üzrə iş aparılmış, bir sıra sərgilər 
təşkil olunmuşdur. 1920­ci ilin əvvəllərində Maarif Na­
zirliyində Arxeologiya şöbəsi yaradılmışdır.
İstiqlal muzeyi 1919­cu il dekabrın 7­də Azərbaycan 
Parlamentinin yaradılmasının ildönümü münasibətilə 
Parlamentin binasında açılmış və onun nəzdində fə­
aliyyət göstərmişdir. Parlament üzvləri və hökumət 
nümayəndələrinin də iştirak etdiyi təntənəli açılış mə­
ra simində bu muzeyin təşkilinin əhəmiyyəti xüsusi 
qeyd olunmuş, onu yaradanların əməyi yüksək qiy­
mətləndirilmişdir. 
 Bu muzey geniş profilli düşünül müşdü. “Həmişə­
lik Azərbaycan Parlamanı ixtiyarında olaraq hələlik 
Parlaman imarətində  təsis edilən “Muze İstiqlal” adına 
müəssislər tərəfindən toplanmış olan şeylərin Birinci 
Parlaman Divani – Rəyasətinə təhvil ve ril məsi haqqında 
şərait”ə əlavə olunmuş siyahıda həmin əşyalar qeyd 
edilmişdir. Bu siyahıda qılınc, qəmə, xəncər, “Quran” 
əlyazmaları, üzərinə ayələr yazılmış müxtəlif əşyalar, 
bəzək əşyaları, ayrı­ayrı dövrlərə aid pullar, xalq tətbiqi 
sənəti nümunələri, məişət əşyaları, əlyazmalar və s. 
vardır. Muzeydə arxeoloji kolleksiyaların mövcudluğu 
barədə də məlumat verilir.
İstiqlal muzeyinin təşkili və fəaliyyəti ilə bağlı bu 
sənəd  xüsusi maraq doğurur. Əşyaların təhvil veril­
məsi aktı formasında yazılmış bu sənəd «Həmişəlik 
Azərbaycan Parlamanı ixtiyarında olaraq hələlik Par­
laman imarətində təsis edilən «Muze İstiqlal» adına 
mü əs sislər tərəfindən toplanmış olan şeylərin Birinci 
Parlaman Divani­Rəyasətinə təhvil verilməsi haqqında 
şərait» adlanır. Sənədi bir tərəfdən İstiqlal muzeyinin 
39
yaradıcıları, görkəmli sənətşünaslar Hüseyn bəy Mir­
zə camalov və Məhəmməd Ağayev, digər tərəfdən 
Azərbaycan Parlamenti sədrinin müavinləri Həsən bəy 
Ağayev, S.M.Qəniyev və parlamentin rəyasət heyətinin 
məsul əməkdaşları imzalamışlar. Sənəd 1919­cu il no­
yabrın 6­da, muzeyin açılışına hazırlıq görülərkən tərtib 
olunmuşdur.
«Şərait» Azərbaycanda muzeyin təşkili və fəaliy­
yətini tənzimləyən ilk hüquqi sənədlərdən biri kimi 
xüsusi əhəmiyyət kəsb edir. Burada müasir muzey 
işində aparıcı sənədlər – muzeyin əsasnaməsini, uçot­
mühafizə üzrə təlimatı və fond­satınalma komissiyası 
haqqında əsasnaməni əvəz edən müddəalar yığcam 
şə kildə öz əksini tapmışdır. Sənəddə göstərilir ki, 
muzeyə verilən hər bir əşya milli sərvətdir, gələcəkdə 
əşya sahiblərinin ailə üzvləri onları tələb edə bilməzlər. 
Muzeyə hədiyyə olunmuş əşyalar geriyə qaytarılmır. 
«Şərait»in 3­cü bəndində yazılır: «Muze İstiqlal» milli bir 
müəssisə olduğu üçün bütün muzedə mövcud əşya milli 
mal hesab olunur. Heç kəs və heç bir müəssisə o şeylərə 
sahib ola bilməz».
Tərəflərin razılaşmasına əsasən İstiqlal muzeyinin 
təşkili və fəaliyyəti ilə bağlı bütün xərcləri Parlamentin 
rəyasət heyəti öz öhdəsinə götürür. Sənəddən görünür 
ki, gələcəkdə muzey üçün xüsusi binanın ayrılması, 
yaxud tikilməsi, muzeyin nəzdində zəngin kitabxananın 
yaradılması, muzeyin proqram və nizamnaməsinin ha­
zır lanması və s. nəzərdə tutulmuşdur.
Muzeyə verilmiş əşyaların qiymətləndirilməsi və 
uço ta alınması, əşya təqdim edən şəxslərə müvafiq sənə­
din verilməsi, muzeyin əldə etdiyi gəlirlərdən istifadə 
qay daları də sənəddə öz əksini tapmışdır.
İstiqlal muzeyi cəmi dörd ay iyirmi gün, 1919­
40
cu il dekabrın 7­dən 1920­ci il aprelin 28­dək mövcud 
olmuşdur. Sovet dövründə Azərbaycan Xalq Cüm­
huriyyəti və onun Parlamenti kimi, bu muzey də tənqid 
atəşinə tutulmuş, “Parlament nəzdində” yaradılması 
kinayə ilə qarşılanmışdır. Əlbəttə, o dövrdə başqa cür 
ola da  bilməzdi. İstiqlal muzeyi isə müstəqil Azər­
baycan dövlətinin yaratdığı mədəniyyət müəssisəsi 
ki mi tariximizdə qalmışdır 1920­ci ilin aprelində Azər­
baycanda sovet hakimyyəti qurulduqdan sonra  İstiqlal 
muzeyi ləğv edilsə də yeni muzeylərin təşkilində mü­
hüm rol oynadı.
1920­ci ilin iyununda Bakı şəhərində diyarşünaslıq 
dərnəyi yaradıldı. Bu dərnəyin qarşısına muzey və 
ekskursiyalar, habelə diyarşünaslıq laboratoriyaları təş­
kil etmək vəzifəsi qoyulmuşdu. Diyarşünaslıq dərnəyi 
həmin il iyunun 15­də Muzey­ekskursiya şöbəsi adı 
ilə Xalq Maarif Komissarlığının tərkibinə daxil edildi. 
Şöbənin ilk yığıncağında tədris xarakterli muzeyin təşkil 
olunması qərara alındı  və bu muzey «Doğma diyarın 
tədris muzeyi» adlandırıldı. 1920­ci ilin iyulunda İstiqlal 
muzeyinin, habelə Pedaqoji muzeyin və bəzi məktəblər­
də fəaliyyət göstərmiş diyarşünaslıq kabinetlərinin əş­
yaları bu muzeyə verildi. 1920­ci ilin oktyabrında muzey 
«Az ər baycan Dövlət Muzeyi» adlandırıldı.
Muzey­ekskursiya şöbəsinin, habelə onun nəzdində 
ayrı­ayrı komissiyaların yaradılmasında, nəhayət, şöbə­
nin  Azərbaycan Dövlət Muzeyinə çevrilməsində İstiq lal 
muzeyinin yaradıcıları  Məhəmməd Ağayev və Hüseyn 
bəy Mirzəcamalov yaxından iştirak etmişlər.                                     
                                                                      1999- 2010
41
 EKSPONATLARDA YAŞAYAN TARİX
 Azərbaycanda tarix profilli muzeylərin yaradılması 
qədim tarixə və mədəniyyətə malik xalqımızın öz keç­
mişini öyrənmək istəyi ilə bağlıdır. Azərbaycan Xalq 
Cüm huriyyəti dövründə yaradılmış İstiqlal muzeyi də 
tarix profilli olmuşdur. 
 1919­cu il dekabrın 7­dən 1920­ci il aprelin 28­dək 
mövcud olmuş istiqlal muzeyinin əşyaları 1920­ci ildə 
təş kil olunmuş Azərbaycan Dövlət Muzeyinə verilmiş­
dir. Geniş profilli Dövlət muzeyinin müvafiq şöbələri 
əsasında 1930­cu illərdə yeni muzeylər yaradılmış, mu­
ze yin profili isə dəqiqləşdirilərək Azərbaycan Tarixi 
Muzeyi adlandırılmışdır.
 Milli Azərbaycan Tarixi Muzeyində hazırda 300 
mindən artıq əşya toplanmışdır. Bu əşyalar muzeyin ar­
xeologiya, etnoqrafiya, numizmatika, yeni tarix, müa sir 
tarix, qiymətli əşyalar və mühüm sənədlər fond ların da 
mühafizə edilir. Bu kolleksiyalar vasitəsilə xal qımızın 
zəngin tarixi öyrənilir və öyrədilir. Burada saxlanılan 
və nümayiş etdirilən nadir muzey əşyalarının yaşı neçə­
neçə milyon illərlə hesablanır.
Azərbaycan Respublikası Nazirlər Kabinetinin qə­
rarı ilə  Azərbaycan Tarixi Muzeyinə Milli Muzey sta­
tusu verilmişdir. Muzeyin direktoru, akademik Nailə 
Vəlixanlı AzərTAC­ın müxbirinə verdiyi müsahibədə 
de mişdir ki, Azərbaycan Respublikasının Prezidenti 
İlham Əliyevin birbaşa təşəbbüsü ilə 2005­2007­ci illər­
də burada aparılan əsaslı bərpa və yenidənqurma işlə­
rindən sonra muzey yeni inkişaf mərhələsinə qədəm 
qoy muş, tarix elminin son nailiyyətlərinə və müasir 
42
mu zeyşünaslıq prinsiplərinə əsaslanan yeni ekspozi si ya 
ziyarətçilərin ixtiyarına verilmişdir.
Vaxtilə böyük xeyriyyəçi Hacı Zeynalabdin Tağı­
yevin mülkü olmuş bu binada onun xatirə muzeyi də 
yaradılmışdır. Burada Hacı Zeynalabdin Tağıyevin 
həyatı və fəaliyyətinə dair müxtəlif materiallar nümayiş 
etdirilir.
Naxçıvan Dövlət Tarix Muzeyi də  respublikamızda 
həmin profildən olan zəngin muzeylərdən  sayılır. Bu 
muzey 1924­cü ildə yaradılmışdır. 1925­ci ildə yaradılmış 
«Naxçıvanı tədqiq və tətəbbö» cəmiyyətinin muzeyin 
zənginləşməsində xüsusi rolu olmuşdur.  Cəmiyyətin 
sədri Mirbağır Mirheydərzadə muzeyin  inkişafı üçün 
böyük əmək sərf etmişdir. O, Muxtar Respublika əra­
zisində aparılan arxeoloji qazıntılar nəticəsində əldə 
edil miş nümunələri muzeyə gətirmişdir.
Naxçıvan Dövlət Tarix Muzeyi 2000­ci ildə yeni 
binaya göçürülmüşdür. Burada Azərbaycanın, o cüm­
lədən yurdumuzun ən qədim  guşələrindən olan Nax­
çıvanın tarixi ilə bağlı minlərlə əşya toplanmışdır. Bun­
ların sırasında arxeoloji abidələr, etnoqrafik əşyalar, 
sə nədlər, xalça və xalça məmulatları, xalq tətbiqi sənəti 
nümunələri, rəsm və heykəltəraşlıq əsərləri, görkəmli 
şəxsiyyətlərin şəxsi əşyaları və s. vardır. Gəncə, Şəki, 
Qu ba, Lənkəran, Zaqatala, Şamaxı tarix­diyarşünaslıq 
muzeyləri də respublikamızın zəngin mədəniyyət ocaq­
larındandır.
Gəncə tarix­diyarşünaslıq muzeyi 1924­cü ildə Gən­
cə Pedaqoji Seminariyasının müəllim və tələbələrinin 
təşəbbüsü və qüvvəsi ilə yaradılmışdır. İlk əvvəllər 
muzeydə 500­dək əşya olmuşdur. Hazırda burada Gən­
cənin dünəni və bu günü ilə bağlı 30 mindən çox əşya 
vardır.
43
 Muzey bir neçə dəfə ünvanını dəyişmiş, hazır­
da yerləşdiyi binaya 1970­ci illərin əvvəllərində köçü­
rülmüşdür. XIX əsrin sonlarında tikilmiş bu bina Azər­
baycan Xalq Cümhuriyyətinin yaradıcılarından olan İs­
ma yılxan Ziyadxanovun mülküdür. 
 Təbii ki, muzeyin qədim Gəncəyə aid ekspozisiya 
bölməsi tamaşaçı üçün daha maraqlıdır. Üzərində «Ata­
bəy Məhəmməd Cahan Pəhləvan» sözləri yazılmış 
Gil çıraq XII əsrə aiddir. Burada, həmçinin, Gəncədə 
buraxılmış mis pullar, saxsı su boruları, qədim Gəncəyə 
aid sənətkarlıq nümunələri nümayiş etdirilir.
Muzeydə Gəncənin qədim qapısının fotoşəkli gös­
tərilir. Bu qapını 1063­cü ildə dəmirçi Osman oğlu 
İbrahim hazırlamışdır. 1140­cı ildə qonşu gürcü çarının 
hücumu zamanı qarət kimi Gürcüstana aparılmışdır. 
Qa pı hazırda Gürcüstanın Herat monastrında saxlanılır.
Muzeyin salonlarından biri dahi Azərbaycan şairi 
Nizami Gəncəviyə həsr olunmuşdur. Bu bölmədə həm­
çinin XII əsrdə yaşamış şairlərdən Məhsəti Gəncəvi və 
Əbül­Üla Gəncəvi barədə məlumat verilir.
Gəncə hökmdarı Cavad xan, şair M.Ş.Vazeh, ha­
belə Azərbaycan Xalq Cümhuriyyəti barədə ma te riallar 
Gəncənin nisbətən yaxın tarixini əks etdirir. Ta maşaçıya 
xüsusi olaraq çatdırılır ki, Azərbaycan Xalq Cüm­
huriyyətinin ilk hökuməti məhz Gəncədə təşkil olunmuş 
və ilk aylar burada fəaliyyət göstərmişdir.
Ekspozisiyanın sonrakı bölmələri son yüz ildə baş 
vermiş mühüm hadisələrə, habelə Gəncənin bu gününə 
həsr olunmuşdur. Gəncə tarix­diyarşünaslıq muzeyinin 
son iki salonunda bu bölgə üçün xarakterik olan xalça və 
xalça məmulatları, xalq tətbiqi sənəti nümunələri, bəzək 
əşyaları və başqa sənət nümunələri göstərilir.
 1928­ci ildə Gəncənin yaxınlığında yerləşən Xanlar 
44
rayonunda (indiki Göygöl rayonu) da diyarşünaslıq 
mu zeyi yaradılmışdır. Bu muzeyin təşkili və fəaliyyəti 
orta məktəb müəllimi, milliyyətcə alman olan Yakov 
Hummelin adı ilə bağlıdır. 
 Yakov Hummel işlədiyi orta məktəbin şagirdləri–
nin köməyi ilə Gəncəçay ərazisində arxeoloji qazıntılar 
aparmış, ibtidai icma dövrünə aid materiallar əldə et­
mişdir. Bu əşyalar sonradan muzeyin ilk eksponatlarına 
çevrilmişdir. Yerli təşkilatlar muzeyə bina ayırmış və 
burada ekspozisiya yaradılmışdır. Muzeyin direktoru 
Yakov Hummelin özü isə SSRİ Elmlər Akademiyası Az­
ər baycan Filialının elmi əməkdaşı təyin edilmiş və ona 
Gəncəçay ərazisində arxeoloji tədqiqatlar aparmağa 
icazə verilmişdir.
Muzey aşağıda göstərilən ekspozisiya bölmələrin­
dən ibarət idi: «Təbii şərait», «Qədim insan», «Qədim 
xalqların dünyagörüşü və müasir dinlər», «Tarix və 
etnoqrafiya», «Müasir quruculuq». Bunlardan başqa, 
muzeyin elmi arxivi və kitabxanası da olmuşdur.
Yakov Hummel apardığı arxeoloji qazıntılarla bağ­
lı elmi araşdırmalar aparmış, kitab və məqalələr yaz ­
mış dır. Onun «Xanlar diyarşünasılq muzeyi» adlı ki­
tabçası 1929­cu ildə Moskvada alman dilində, 1939­cu 
ildə isə Bakıda rus dilində nəşr  olunmuşdur. Xanlar 
diyarşünaslıq muzeyi 1961­ci ildə müstəqil müəssisə 
kimi ləğv edilərək Gəncə tarix­diyarşünaslıq muzeyi ilə 
birləşdirilmişdir.
 Quba tarix­diyarşünaslıq muzeyi də respublikamız­
da həmin profildən olan ilk muzeylərdən biridir. Bu 
mu zeyin bünövrəsi də 1924­cü ildə qoyulmuş, 1935­ci 
ilədək ictimai əsaslarla fəaliyyət göstərmişdir. 1932­ci 
ildə muzeyin əsaslı surətdə yaradılması məqsədilə Quba 
45
rayon İcraiyyə Komitəsində xüsusi məsələ müzakirə 
edilmiş və qərar qəbul olunmuşdur. 
Yerli ziyalı Əhməd Əfəndi Çələbizadənin təşkil 
etdiyi muzey dövlət müəssisəsinə çevrilir və onun ya­
radıcısı bu muzeyin direktoru təyin olunur. Lakin 
muzeyin dövlət müəssisəsi kimi fəaliyyəti uzun sürmür. 
1937­ci ildə Əhməd Əfəndinin repressiyaya məruz qal­
ması ilə əlaqədar muzeyin fəaliyyəti də dayanır.
 Quba tarix­diyarşünaslıq­muzeyinin fəaliyyəti 
1943­cü ildə bərpa edilmişdir.
Lənkəran tarix­diyarşünaslıq muzeyi də 1924­cü 
ildə yaradılmış, lakin Böyük Vətən müharibəsi illərində 
fəaliyyətini dayandırmışdır. 1961­ci ildə muzeyin fəaliy­
yəti bərpa edilmişdir. 
Azərbaycan hökumətinin qərarı ilə 1977­ci ildə 
mu ze yə Lənkəranda bu işin ilk təşkilatçısı, maarifçi və 
jurnalist Mirzə Ağaəli Əliyevin adı verilmişdir.
Lənkəran tarix­diyarşünaslıq muzeyi 1978­ci ildə 
yeni binaya köçürülmüş və burada elmi əsaslarla eks­
pozisiya açılmışdır. Muzey 1991­ci ildən isə XIX əsr 
memarlıq abidəsi olan Mir Əhməd xan Talışinskinin 
evində fəaliyyət göstərir.
Lənkəran tarix­diyarşünaslıq muzeyi xalqımızın 
qədim tarixini əks etdirən əşyalarla zəngindir.
YIII­IX əsrlərə aid memarlıq abidəsi Bəlləbur qa­
lasının tikinti materialları nümunələri, qalanın ətrafın da 
tapılmış əşyalar xüsusi maraq doğurur. Ekspozisiyada 
nümayiş etdirilən misgərlik nümunələri, əmək və məişət 
əşyaları da qədim dövrlərə aiddir.
XX əsrin əvvələrində Lənkəranda açılmış «Behcət» 
məktəbinin adı həkk olunmuş daş lövhə, həmin məktəbin 
müəllimlərindən M.A.Əliyev, M.Mövsümzadə, T.Bay­
raməlibəyov, Mirzə Əbülhəsən, tanınmış generallardan 
46
Səməd bəy Mehmandarov, İbrahim bəy Talışinski, Mir 
Kazım bəy Talışinski və iki dəfə Sovet İttifaqı Qəhrəma­
nı Həzi Aslanov barədə materiallar nisbətən yaxın 
tariximizin salnaməsidir.
Şamaxı tarix­diyarşünaslıq muzeyində də bu qədim 
diyarın, şeir­sənət ocağının keçmişi və bu günü əşyaların 
dili ilə tamaşaçıya çatdırılır.
Muzey işinə aid 1980­ci ildə qəbul edilmiş qərarda 
respublikanın bütün şəhər və rayonlarında tarix­diyar­
şünasılıq muzeylərinin yaradılması nəzərdə tutulmuşdu.
Bu, Azərbaycan xalqına məxsus milli sərvətin – 
tariximiz və mədəniyyətimizlə bağlı dəyərlərin, ulu 
keçmişimizi özündə yaşadan yadigarların toplanılması, 
qo run ması, öyrənilməsi və gənc nəslin tərbiyəsində 
istifadə edilməsi üçün böyük əhəmiyyətə malik idi.
Tarix­diyarşünaslıq muzeylərində həmin bölgənin 
keçmişi və bu günü, xalqımızın azadlıq uğrunda mü­
barizələri, tanınmış  şəxsiyyətlərin, elm və mədəniy yət 
xa di mlərinin, xalq qəhrəmanlarının həyatı və fəaliyyəti 
konkret materiallar əsasında tamaşaçıya çatdırılır. Hər 
bir vətəndaş öz diyarının, hətta doğulduğu kəndin 
tarixini bilməsində bu muzeylərin mühüm rolu vardır.
Şübhəsiz, tarix­diyarşünasılq muzeyləri tamaşaçıda 
xalqımızın ulu keçmişinə, ayrı­ayrı şəxsiyyətlərə, ana 
yurdun təbiətinə, dağına, aranına, meşəsinə, bulaqlarına 
sevgi və qayğı, habelə bu yurdun, bu sərvətin sahibi 
olduğu üçün qanuni iftixar hissləri əmələ gətirir.
1980­1982­ci illərdə rayon mərkəzlərində 30­dək 
yeni tarix­diyarşünaslıq muzeyi yaradılmışdır. Bunların 
sırasında Astara, Ağcabədi, Qəbələ, Neftçala, Salyan, 
Yardımlı, Şərur, Ordubad, Xaçmaz,  Qusar, Oğuz, Qax və 
başqa tarix­diyarşünaslıq muzeyləri vardır. Ötən müddət 
ərzində bu muzeylərin fondları daha zənginləşdirilmiş, 
47
mövcud ekspozisiyalar təkmilləşdirilmiş, bəzi muzeylər 
yeni binalarla təchiz edilmişdir. 
Qəbələ tarix­diyarşünaslıq muzeyinin ilk eks­
pozisiyası 1980­ci ildə açılmışdır. Qəbələ rayonu əra­
zisi dünyanın ən qədim  yaşa yış məskənlərindən sa­
yı lır. Azərbaycan xalqının zən gin tarixinin parlaq 
bir səhifəsini təşkil edən Qəbələ arxeoloji abidəsi bu 
ərazidədir. Muzeyin iki salonu qədim və orta əsrlər 
Qəbələsinə həsr olunmuşdur. Qə dim Qəbələnin maketi 
ətrafında bələdçilərin söhbəti bu diyar barədə təsəvvür 
yaradır. 
Qəbələdə aşkar edilən ən qədim tapıntılar eramız­
dan əvvəlki III minilliyə ­ Tunc dövrünə aiddir. Bunların 
içərisində həmin dövrün əmək alətləri, bəzək əşyaları, 
silahlar, gil qablar vardır. 
Muzeyin növbəti ekspozisiya bölmələri sonrakı 
inkişaf mərhələlərinə və müasir Qəbələyə həsr olun muş­
dur.
Azərbaycan tarixini özündə yaşadan və tamaşaçıla­
ra təqdim edən muzeylər sırasında ümummilli lideri miz 
Heydər Əliyevin ömrü yolunu və fəaliyyətini canlan­
dıran muzeylər xüsusi yer tutur. Heydər Əliyev muzey­
ləri (mərkəzləri) 2000­ci illərin əvvəllərindən etibarən 
ya ra dılmağa başlanmış və bu günə demək olar ki, res­
publikamızın bütün bölgələrini əhatə edir.
Tariximizin otuz ildən artıq bir dövrü Heydər Əli­
yevin adı və şəxsiyyəti ilə bağlıdır.
Öz xalqının tarixi, mədəniyyəti və mənəviyyatı 
ilə sıx bağlı olan bu Böyük Şəxsiyyət mənsub olduğu 
xalqın öndəri və  lideridir. O öz ömrünü müs təqil Az­
ərbaycan dövlətinin qurulmasına və möh kəm lən mə­
sinə, xalqımızın tərəqqisinə, elmimizin, təh si li mi zin və 
mədəniyyətimizin çiçəklənməsinə həsr et miş, ümum­
48
xalq sevgisini qazanmış, ümummilli liderə çevril mişdir.
Milli Azərbaycan Tarixi Muzeyində, tarix­diyar­
şünaslıq muzeylərində yaradılmış Heydər Əliyev gu­
şə ləri, ayrı­ayrı rayon və şəhərlərdə yaradılmış Hey­
dər Əliyev muzeyləri bu ulu şəxsiyyətin həyat və 
fəaliyyətinin xalqımızın tarixində və taleyində oynadığı 
rolu müxtəlif materiallar vasitəsilə tamaşaçıya çatdırır.
Naxçıvan, Gəncə, Şəki, Yevlax, Şirvan, Quba, Xaç­
maz, Kürdəmir, İmişli, Qəbələ, Biləsuvar, Salyan, Sa­
birabad, Ağdaş, Yardımlı, Samux və digər şəhər və ra­
yon larda bu məqsədlə tikilmiş binalarda yaradılan 
Hey dər Əliyev muzeyləri böyük öndərin fəaliyyəti və 
zən gin irsi ilə bağlı materialları toplayan və təbilğ edən 
müəssisələrdir. 
Bu muzeylərdə Heydər Əliyevin 1969­1982­ci il­
lərdə, habelə 1993­cü ildən ömrünün sonunadək ölkə­
mizə rəhbərlik etdiyi hər iki dövr işıqlandırılır. Onun 
1990­cı il 20 Yanvar faciəsi ilə bağlı məşhur bəyanatı, 
1993­cü, 1994­cü və 1995­ci illərdə Azərbaycan dövlətinin 
müstəqilliyinin qorunması və möhkəmləndirilməsi, qar­
daş qarğınının qarşısının alınması, torpaqlarımızın işğal­
dan azad edilməsi ilə bağlı fəsliyyəti müxtəlif vasitələrlə 
tamaşaçıya çatdırılır.
Bu muzeylərdə nümayiş etdirilən eksponatlar ara­
sında ulu öndərin həmin bölgə ilə əlaqələrini əks etdi rən 
materiallar xüsusi yer tutur. 
Bir sözlə, Heydər Əliyev muzeyləri (mərkəzləri) 
bir insanın mənsub olduğu xalqa bağışlanmış ömrünün 
səhifələrini canlandıran məbədlərə çevrilmişdir. 
Bu gün Bakı şəhərində Azərbaycan İstiqlal Muzeyi 
də fəaliyyət göstərir. Bu muzey Xalq Cümhuriyyəti döv­
ründə bir neçə ay yaşamış İstiqlal muzeyinin mənəvi 
varisi sayıla bilər.
49
Muzeyin əsas vəzifəsi Azərbaycanın istiqlal tarixinə 
aid nümunələrin toplanılması, öyrənilməsi, mühafizəsi 
və təbliğindən ibarətdir. Muzeydə xalqımızın qədim 
dövrlərdən bu günədək öz azadlıq və müstəqilliyi uğ­
runda apardığı mübarizə tarixi müxtəlif materiallar 
vasitəsilə tamaşaçıya çatdırılır.
Ekspozisiyada xalqımızın azadlığı və müstəqilliyi 
uğrunda mübarizəsi Xürrəmilər hərəkatı, dövlətçilik 
uğrunda mübarizəsi isə Səfəvilər dövlətinin timsalında 
göstərilir. Rusiya və İran arasında bağlanmış «Gülüstan» 
(1813) və «Türkmənçay» (1828) müqavilələri torpağımızı 
və xalqımızı iki yerə bölən tarixi faciə kimi mənalandırılır.
Azərbaycan Xalq Cümhuriyyətinin yaradılması və 
fəaliyyəti xüsusi ekspozisiya bölməsində işıqlandırılır.
Cənubi Azərbaycanda 1905­1911, 1917­1918 və 1945­
1946­cı illərdə baş vermiş milli ­ azadlıq hərəkatını əks 
etdirən fotoşəkillər, sənədlər, kitablar və müxtəlif əşyalar 
tamaşaçılarda xüsusi maraq doğurur.
1930­cu illərin qanlı repressiyaları, 1941­1945­ci 
illərin müharibəsi və burada Azərbaycan övladlarının 
qəh rəmanlığı barədə materiallar ekspozisiyanın növbəti 
bölmələrində göstərilir.
1988­1989­cu illərdə Dağlıq Qarabağ hadisələri 
ilə əlaqədar Azərbaycan xalqının kütləvi etiraz aksi­
yalarından qorxuya düşən Moskva respublikamızda föv­
qəladə vəziyyət elan etmişdi. Məhz həmin vaxt ­ 1989­
cu il mayın 28­də, Azərbaycan Xalq Cümhuriyyətinin 
yarandığı gün milli bayrağımız Qız qalası üzərində 
dalğlandı. Həmin bayraq hazırda Azərbaycan İstiqlal 
mu zeyində saxlanılır.
Muzeydə daha bir üçrəngli bayraq var. Bu bayraq 
1991­ci il dekabrın 8­də Azərbaycan ordusunun könül­
lülərdən ibarət ilk taborunun Şəhidlər xiyabanında and­
50
iç mə mərasimində döyüşçülərimizin başı üzərində dal­
ğalanmışdır.
Muzeydə nümayiş etdirilən 1990­cı ilin 20 yanvar 
faciəsi, Qarabağ uğrunda mübarizəmiz, ölkəmizin bey­
nəlxalq əlaqələri barədə materiallar da mövzu ilə səslə­
şir.
Bu gün müstəqil Azərbaycan Respublikasının mu­
zey ləri tariximizi özündə yaşadan əşyaları toplayır, 
qoruyur, öy rə nir və təbliğ edirlər.
                                                                                  2010     
    
 
  
                            
                        
51
ƏDƏBİ-XATİRƏ MUZEYLƏRİ
Respublikamızın muzey şəbəkəsində görkəmli 
şəx siy yətlərin xatirə muzeyləri mühüm yer tutur. Bu 
muzeylər Bakı şəhərində, habelə ayrı­ayrı bölgələrdə ya­
ra dıl mışdır.
Xatirə muzeylərinin yaradılmasına xüsusi dövlət 
qayğısı 1970­ci illərə və 1980­ci illərin əvvəllərinə, daha 
sonra isə Azərbaycan öz müstəqilliyini bərpa etdik dən 
sonrakı dövrə təsadüf edir. Eyni zamanda, bu muzeylərin 
açılışı təntənəli  mərasimlərlə müşayiət olunmuş, dövlət 
və hökumət rəsmiləri həmin mərasimlərdə iştirak etmiş­
lər. 
Üzeyir Hacıbəylinin, Səməd Vurğunun, Cəfər Cab ­
barlının, Cəlil Məmmədquluzadənin, Bülbülün, Hü­
seyn Cavidin, L. və M. Rostropoviçlərin, Nəriman Nə ­
ri manovun, Abdulla Şaiqin (Bakı), Cəlil Məm məd ­
quluzadənin, Hüseyn Cavidin, Məmməd Səid Or du­
badinin, Yusif Məmmədəliyevin (Naxçıvan Muxtar 
Res publikası), Mirzə Ələkbər Sabirin (Şamaxı), Həzi 
Aslanovun (Lənkəran), Mirzə Fətəli Axundzadənin, 
Rəşid bəy Əfəndiyevin, Sabit Rəhmanın (Şəki), Cəfər 
Cabbarlının (Xızı), Rəsul Rzanın (Göyçay), Hüseyn 
Arifin (Ağstafa), Mir Cəlal Paşayevin (Gəncə), Maq­
sud Şeyxzadənin (Ağdaş) xatirə muzeyləri həmin şəx­
siyyətlərin həyatı və fəaliyyəti ilə bağlı materialların 
toplandığı, qorunduğu, öyrənildiyi və təbliğ olunduğu 
mədəniyyət müəssisələri, eyni zamanda bu şəxsiyyət­
lərin xatirəsini əbədiləşdirən müqəddəs yerlərdir.
Çox təəssüflə qeyd olnmalıdır ki, Ermənistanın 
respublikamıza təcavüzü nəticəsində bu cür müqəddəs 
ocaq larımızdan bəziləri işğal olunan torpaqlarda qal­
52
mışdır. Şuşada Üzeyir Hacıbəylinin, Bülbülün və Mir 
Möhsün Nəvvabın, Ağdamın Gülablı kəndində Qurban 
Primovun, Laçının Güləbird kəndində Sarı Aşığın xatirə 
muzeyləri bu təcavüzün qurbanı olmuş, öz yurdlarında 
girova çevrilmişlər.
Xatirə muzeyi (memorial muzey, ev­ muzeyi, mənzil­ 
muzeyi də adlandırılır), adətən şəxsin doğulduğu, bütün 
ömrünü və ya həyatının müəyyən illərini yaşadığı, yaxud 
həmin şəxslə  bağlılığı olan yerdə (evdə, mənzildə, iş 
otağında və s.) yaradılır. Mühüm tarixi hadisələrlə bağlı 
yerlərdə yaradılan muzeylər «xatirə kompleksləri» 
adlandırılır. Xatirə muzeyinin profili həmin şəxsin fə­
aliy yət sahəsinə uyğun müəyyən edilir. 
Respublikamızın xatirə muzeyləri sırasında şair və 
yazıçılara həsr olunmuş muzeylər­ ədəbi­xatirə muzey­
ləri çoxluq təşkil edir. 
Ədəbi­xatirə muzeyləri kompleksinə yazıçının yaşa­
mış olduğu ev, mənzil, malikanə, onun şəxsi əşyaları, 
əlyazmaları, müxtəlif sənədləri, sağlığında nəşr olunmuş 
kitabları, yaxud yaradıcılığına həsr olunmuş tədqiqat 
işləri və s. daxildir.
Xatirə muzeyi yaradılarkən həmin şəxsiyyətin yaşa­
dığı şəraitin bərpa olunmasına əməl edilməsi xüsusi 
tələb kimi qarşıya qoyulur. Məsələn, şəxsiyyətin iş və 
yataq otaqları, qonaq otağı onun sağlığında olduğu 
vəziyyətə gətirilməlidir. Bu otaqlardan (bunlar «xatirə 
otaqları» adlandırılır) həm əşyaların yerləşdirilməsi, 
həm də otaqların ümumi görünüşü (divar, döşəmə, ta­
van, istifadə olunmuş material və rənglər) həmin dövrü 
xatırlatmalıdır.   
 «Memorial» sözünün əsasını təşkil edən «memoria» 
latın sözüdür, Azərbaycan dilində «xatirə» sözünə uy­
ğun gəlir. Xatirə muzeyinin əşyaları da təbii ki, həmin 
53
şəxsiyyətin həyatı və fəaliyyəti ilə bağlı olur. Buraya ilk 
növbədə muzeyin yaradıldığı yer (ev, mənzil, malikanə, 
iş otağı və s.) daxildir. Təcrübə göstərir ki, yaşadığı 
müddətdən asılı olmayaraq həmin yerdə xatirə muzeyi 
yaradılır və tamaşaçılar tərəfindən rəğbətlə qarşılanır. 
Ona görə ki, mənsub olduğu xalqa başucalığı gətirən, 
öz xalqının tarixində və taleyində önəmli rol oynayan, 
elminin və mədəniyyətinin inkişafına dəyərli töhfələr 
verən şəxsiyyətlərin adı ilə bağlı hər bir məkan müqəddəs 
tutulur.Buraya gələn hər bir tamaşaçıda xoş hisslər, 
duyğular yaranır, şəxsiyyətin xatirəsi böyük ehtiramla 
yad edilir.  
Məlumdur ki, böyük rus yazıçısı L.N.Tolstoy 
1910­cu ilin noyabr ayında evdən çıxmış və həyatının 
son günlərini Ryazan­Ural dəmir yolunun Astapovo 
stansiyasında keçirmişdir. O, yeddi gün burada, stansiya 
rəisinin evində yaşamış və elə burada da dünyasını də­
yişmişdir. İndi həmin evdə «L. N. Tolstoyun xatirəsi 
muzeyi» fəaliyyət göstərir. Yazıçının dünyasını dəyişdiyi 
otaq 1910­cu ilin noyabrında olduğu vəziyyətdə sax­
lanılır. Digər otaqlarda L.N.Tolstoyun həyatı və yara­
dıcılığı ilə bağlı ekspozisiya yaradılmışdır.
«L.N.Tolstoyun xatirəsi  muzeyi» Dövlət L. N. Tols­
toy Muzeyinin filialıdır.
Pyatiqorsk şəhərində şair M.Y. Lermontovun 1841­
ci ildə həyatının son iki ayını yaşamış olduğu ev də 
də xatirə muzeyi yaradılmışdır. Bu mədəniyyət ocağı 
«M.Y.Lermontovun evi» Dövlət Muzeyi adlanır.                                           
Respublikamızda ilk xatirə muzeyi­ böyük Azər­
baycan yazıçısı və filosofu M.F.Axundzadənin ev­
muzeyi 1940­cı ildə yaradılmışdır. Yazıçı burada uşaqlıq 
illərinin bir hissəsini və ilk gənclik illərini keçirmişdir. 
Muzey iki kiçik  otaqdan ibarətdir. Rus yazıçısı A.A. 
54
Fadeyevin «eyni ilə Belinskinin Çembarıdakı evi kimi 
kiçik, amma qalın bir tədqiqat əsərindən daha mənalı» 
hesab etdiyi bu ev XIX əsrin əvvəllərində çiy kərpicdən 
tikilmiş, qayğıkeş insanların sayəsində bu günümüzə 
gəlib çatmışdır. 
Burada məhz həmin dövrü əks etdirən şərait bər­
pa olunmuşdur. Evin yaxınlığında başqa bir tikili də 
var. Bu, sonradan inşa edilmişdir və burada böyük ya­
zı çının həyat yolu və yaradıcılığına aid ekspozisiya 
yaradılmışdır. 
Məlumdur ki, M.F.Axundzadə ömrünün əsas 
his səsini Tiflis şəhərində yaşamış və işləmişdir. Bu 
gün böyük yazıçının bir vaxtlar Tiflis şəhərində işlə­
yərkən yaşadığı evdə onun xatirə muzeyi fəaliyyət 
gös tərir. Bu mədəniyyət ocağı Gürcüstanda yaşayan 
soydaşlarımızın tez­tez top laşdıqları yerdir­ Gürcüstan 
Azərbaycanlılarının Mədəniyyət Mərkəzi burada yer­
ləşir.
Cəfər Cabbarlının Bakıda və Xızıda, Cəlil Məm­
mədquluzadənin Bakıda və Nehrəmdəki xatirə muzey­
lərinin tarixi də xüsusi maraq doğurur.
Cəfər Cabbarlı Xızıda anadan olmuş, daha sonra 
ailənin Bakı şəhərinə köçməsi ilə əlaqədar olaraq bütün 
ömrü bu şəhərlə bağlanmışdır. Cəfər Cabbarlının Bakı 
şəhərindəki ev­muzeyinin yerləşdiyi binanı yazıçının 
özü tikdirmişdir.
Cəfər Cabbarlının Bakı şəhərindəki ev­muzeyi ilə 
tanışlıq həyətdən başlayır. Unudulmaz sənətkarın əkdiyi 
tut ağacı, bu ağaca sarmaşan üzüm tənəyi, habelə əncir, 
nar, armud ağacları əvəzsiz eksponatlardır.
1890­cı illərdə böyük Azərbaycan yazıçısı Cəlil 
Məmmədquluzadə Nehrəm kənd məktəbində müəl­
lim işləmiş və burada diyarşünaslıq muzeyi təşkil et­
55
mişdi. Bu gün Naxçıvan Muxtar Respublikasında ya zı­
çının adı ilə bağlı yerlərdə yaradılmış üç xatirə mu zeyi 
fəaliyyət göstərir. Bu muzeylərdən biri  Cəlil Məmməd­
quluzadənin doğulub boya­başa çatdığı Naxçıvan 
şəhərində, digər ikisi isə ədibin müəllimlik etdiyi Babək 
rayonunun Nehrəm kəndində və Şərur rayonunun Cə­
lilkənd kəndindədir. Bundan başqa, Naxçıvan Muxtar 
Respublikası Dövlət Ədəbiyyat Muzeyi də böyük yazıçı­
nın adını daşıyır. Əlbəttə, bütün bunlar Mirzə Cəlil sə­
nətinə dövlət qayğısı və ümumxalq məhəbbətinin nəti­
cəsi kimi dəyərləndirilməlidir.     
Yazıçının Bakı şəhərində yaradılmış xatirə muzeyi 
də özündə maraqlı tarix yaşadır. 
Məlumdur ki, Cəlil Məmmədquluzadə Azərbay­
canda ilk satirik jurnal, bütün Yaxın Şərqdə geniş yayıl­
mış və şöhrət qazanmış «Molla Nəsrəddin»in yaradıcısı 
və naşiri olmuşdur. Jurnal əvvəllər Tiflisdə (1906­1917), 
sonra Təbrizdə (1921), daha sonra Bakıda (1922­1931) 
nəşr olunmuşdur. 
Xalq Komissarları Şurasının sədri Nəriman Nəri­
manov 1921­ci ildə Cəlil Məmmədquluzadəni Bakıya 
dəvət etmiş və həmin il iyunun 21­də indi muzeyin 
yerləşdiyi mən zilin açarını şəxsən özü ona təqdim et­
mişdir. Jurnal Bakıda nəşr olunarkən onun redaksiyası 
da, mətbəəsi də elə burada, Mirzə Cəlilin mənzilində 
yerləşirdi.
Bu fakt bu mənzilin Cəlil Məmmədquluzadə ilə ya­
naşı digər «Molla Nəsrəddin»çilərin də xatirəsini özündə 
yaşatdığını əks etdirir.
 Görkəmli yazıçı, tədqiqatçı­alim və pedaqoq Mir 
Cəlal Paşayevin ömür yolunun müəyyən hissəsi Gəncə 
ilə bağlıdır. O, 1908­ci ildə Cənubi Azərbaycanın Ərdəbil 
şəhərində doğulmuş, atası Gəncəyə köçdüyündən uşaq­
56
lığı və gənclik illəri burada keçmişdir. 1918–1919­cu 
illərdə Gəncə şəhərində ibtidai təhsil almış, daha sonra 
Gəncə Darülmüəllimində  oxumuşdur (1924–1928). İn di 
Gəncədə ədibin ev­muzeyi fəaliyyət göstərir. Bu ra da 
onun həyatı və yaradıcılığı ilə bağlı ekspozisiya yaradıl­
mışdır.
Əlbəttə, xatirə muzeylərində qorunan və nümayiş 
etdirilən xatirə əşyaları da xüsusi maraq doğurur.
Bu barədə növbəti yazılarımızda…
                                                                                                  2010
                     
                          
57
CANSIZ  ƏŞYA  YADDAŞA  ÇEVRİLƏNDƏ  
Ədəbi­xatirə muzeylərində xatirə əşyaları, habelə 
hə min yazıçının yaşadığı dövrü əks etdirən əsli mate­
riallar mühüm yer tutur. Bu əşyalar yazıçının həyatı və 
fəaliyyəti ilə bilavasitə bağlı olduğu üçün emosional təsir 
gücünə malikdir və tamaşaçı tərəfindən maraqla qar­
şılanır, sənətkarla tamaşaçı arasında canlı əlaqə yaradır, 
mövzu ilə bağlı bilik dairəsinin genişlənməsinə xidmət 
edir. 
Yazıçının xatirə əşyaları əsasən onun yaradıcılığı 
ilə bağlı əşyalardır. Bu sıraya onun istifadə etdiyi yazı 
ləvazimatı, kağız, kitablar, digər çap məhsulları, ev əş­
yaları, geyim şeyləri, müxtəlif məqsədlərlə istifadə etdiyi 
əşyalar  və s. daxildir. Bəzən bu əşyalardan eləsi ol ur 
ki, özündə başqa bir görkəmli şəxsiyyətin xatirəsini də 
yaşadır. Avtoqraflı kitablar, dost hədiyyələri, mək tublar, 
xatirələr, müxtəlif qeydlər bu qəbildəndir.
Xatirə muzeyinin yaradıldıgı ev, mənzil bir vaxtlar 
yazıçının yaradıcılıq laboratoriyası olmuşdur. Muzeyin 
ekspozisiyasında yazıçının yaradıcılıq yolu dövrün ədəbi 
prosesi ilə paralel işıqlandırılır. Onun yaşamış olduğu 
ayrı­ayrı məqamlar, psixoloji anlar, müxtəlif  əlaqələri 
məhz burada öz əksini tapır.
Məlumdur ki, ədəbiyyat tarixinin öyrənilməsində 
ayrı­ayrı mənbələr əsas rol oynayır. Bu baxımdan ilk 
mən bə kimi muzey əşyaları da xüsusi əhəmiyyət kəsb 
edir. Bu mənbələrin tədqiqata cəlb edilməsi, onların 
hər birinin spesifik xüsusiyyətləri nəzərə alınmaqla iş­
lənilməsi yazıçının ömür yolu, yaradıcılığı barədə daha 
dəqiq faktların üzə çıxarılmasına, bəzi hallarda isə bu 
58
və ya digər tədqiqatın istiqamətinin müəyyənləşməsinə 
kömək edir. 
Respublikamızın xatirə muzeylərinin ekspozisiya 
və fond larında ən sanballı elmi­tədqiqat işlərinin aparıl­
masına imkan verən materiallar qorunub­saxlanılır.   Bö­
yük şairimiz Səməd Vurğunun ev­muzeyinə xatirə otaq­
larına nəzər yetirək.
Şairin iş otağı. Hər şey sadə, hər şey adi. Yazı stolu, 
stullar, kitablarla dolu şkaflar… Yazı stolunun üstündə 
şairin son əlyazmaları, ömür vəfa etmədiyi üçün çəkə 
bilmədiyi yarımçıq papiros qutusu, avtoqələm və ailə 
üzv lərinin birgə fotoşəkli qoyulmuşdur.
İş otağında Vurğun xatirəli daha bir eksponat var 
– radioqəbuledici. Şair bu radioqəbuledici vasitəsilə 
dünyada baş verən hadisələr barədə xəbər tutub, sevdiyi 
musiqi əsərlərini dinləyib. O bu radioqəbulediciyə so­
nun cu dəfə 1956­cı ilin may ayının 12­də qulaq asıb. 
Həmin gün Azərbaycan Dövlət Opera və Balet Teatrında 
S.Vurğunun anadan olmasının 50 illiyinə həsr edilmiş 
təntənəli yubiley gecəsi keçirilirdi. Ağır xəstə olan şair 
gecədə iştirak etmirdi. O, təntənəli yığıncağı hə min ra­
dioqəbuledici vasitəsilə dinləmişdir. Qələm dost larının, 
ictimaiyyət nümayəndələrinin ürək sözləri ona bu radio 
vasitəsilə yetişmişdir…
Qonaq otağı… bir vaxtlar bu otaqda A.Fadeyev, 
N.Ti xonov, V.Luqovskoy, K.Simonov, P. Antokolski, 
G.Leonidze, Mehdi Hüseyn, Rəsul Rza və bir sıra başqa 
sənəkarlar əyləşmişlər. Burada elm və mədəniyyətimizin 
problemləri, inkişaf yolları ilə bağlı söhbətlər, qızğın 
mübahisələr olmuşdur. Neçə­neçə gənc yazıçı öz əsə­
rinin əlyazmasını bu stolun üstünə qoymuş, böyük usta­
dın xeyirxah məsləhətlərini dinləmiş, onun xeyir­duasını 
almışdır.
59
Otaqdakı royalı dahi Azərbaycan bəstəkarı Üzeyir 
Ha cıbəylinin barmaqları dilləndirmiş, unudulmaz bəs­
təkarlarımız Qara Qarayev, Fikrət Əmirov bu royalda 
öz əsərlərini  ifa etmiş, böyük Bülbülün «Sənsiz»i  bu 
royalın müşayiəti ilə ətrafa yayılmışdır.
Saz… Vurğunun sazı. Vurğun bu sazda el havala­
rını, qəhrəmanlıq nəğmələrini dilə gətirib.
Azərbaycanın elə bir guşəsi yoxdur ki, şair orada 
ol masın. «Binələri çadır­çadır dağları», quşqonmaz qa­
ya ları, dupduru çeşmələri, «xınalı kəklikləri» görmək, 
yorğunluğu unutmaq, ən əsası – mehriban, qayğıkeş in­
san larla görüşmək, yazmaq, yaratmaq üçün…
Doğma diyarı öz sahibi ilə dolaşmış ov tüfəngi də bu­
radadır. Otaqdakı saatın əqrəbləri 1956­cı il mayın 27­də 
saat  7­30 dəqiqədə saxlanılmışdır. Bu, şairin dünyasını 
də yiş diyi vaxtı bildirir.
C.Cabbarlının ev­muzeyində yazıçının iş otağın­
dakı yazı stolu, stul, qələm, eynək… Cəfər xatirəli eks­
po nat lardır. «Aydın», «Oqtay Eloğlu», «Od gəlini», 
«1905­ci ildə», «Almaz» kimi sənət inciləri bu yazı sto­
lunun üstündə ərsəyə gəlib, buradan da səhnəyə və ek­
rana, tamaşaçıların, oxucuların qəlbinə yol tapıb, in sa na, 
Vətənə, torpağa məhəbbət hissi tərbiyə edib, öz mü əl­
lifinə şan­şöhrət gətirib.
Qonaq otağı da öz əvvəlki görkəmində saxlanılır. 
Buradakı piano, tar, qaval, patefon, eləcə də müxtəlif 
ev əşyaları yazıçının və onun ailəsinin yaşadığı şərait 
barədə təsəvvür yaradır. Cəfər bu tarı və pianonu dil­
ləndirib, dostlarının ifasında mahnı və muğamlar din­
ləyib, patefonda sevdiyi nəğmələrə qulaq asıb. Bu nəğ ­
mələrin doğma ruhu, burada ifadə olunan pak duy ğular, 
səmimi hisslər onun əsərlərinə köçüb, mahnı mətnlərinin 
ya ranmasına səbəb olub…
60
Muzeydəki tar yazıçının “1905­ci ildə” əsəri ilə 
bağlı bir əhvalatı yada salır: Cəfər əsərdə Baxşı ro­
lunu oynayacaq aktyor S.Tağızadə üçün tar alır və 
bəs təkar Ə.Bədəlbəylidən xahiş edir ki, “Azad bir quş­
dum” mahnısını tarda ifa etməyi aktyora öyrətsin. 
Ə.Bədəlbəylinin zəhməti öz bəhrəsini verir və beləliklə 
də pyesin  ən dramatik yerlərindən biri yaranır: Baxşı tar 
çalır, «Azad bir quşdum» kövrək duyğular oyadır…
Yataq otağı… Yazıçının çarpayısı, paltarları… Divar 
sa atının əqrəbləri 1934­cü il dekabrın 31­də Cəfərin 
dünyasını dəyişdiyi vaxtı göstərir.
Azərbaycan ədəbiyyatının klassiki, görkəmli yazı çı, 
publisist, Şərqdə ilk satira jurnalı «Molla Nəsrəddin»in 
yaradıcısı Cəlil Məmmədquluzadənin Bakı şəhərindəki 
ev­muzeyində sonuncu otaq Mirzə Cəlilin iş otağıdır. 
1920­ci illərdə «Molla Nəsrəddin» jurnalının redaksiyası 
da burada yerləşmişdi. Ədibin yazı stolu, şəxsi əşyaları, 
«Molla Nəsrəddin»in müxtəlif sayları, digər sənədlər… 
Ədibə məxsus təsbeh və möhürü görən tamaşaçı (elə 
tədqiqatçı da) «Cəlil Məmmədquluzadə yaradıcılığında 
ateizm», «Molla Nəsrəddin» jurnalında ateizm məsə­
lələri» ilə birdəfəlik vidalaşır. 
Yazı stolunu «yazıçının emalatxanası» adlandırırlar. 
Ədəbiyyat tarixində elə yazıçılar olmuşdur ki, ömrü bo
yu yalnız bir masadan istifadə etmiş, bütün əsərlərini 
məhz bir masa üzərində ərsəyə gətirmişlər. Böyük yazı çı 
L.N.Tolstoy Yasnaya Polyanada yazıb­yaradarkən həmi­
şə eyni masanın arxasında əyləşmişdir. Bu gün həmin 
masa ədibin oradakı muzey­malikanəsinin ən qiymətli 
eksponatlarından sayılır.
Görkəmli yazıçımız Abdulla Şaiqin mənzil­mu­
zeyində nümayiş etdirilən ədibə məxsus xatirə əş­
ya ları sırasında yazı masası da xüsusi maraq maraq 
61
doğu rur. Ədibin oğlu, akademik Kamal Talıbzadənin 
xatirələrində oxuyuruq: «Atamın 1906­cı ildə alınmış 
bir yazı masası vardır. Həmin masanı bir dəfə anam­ 
Şahzadə xanım yenisi ilə dəyişmək, otağın görkəmini 
təzələmək fikrinə düşdü, sərli­səliqəli arvad idi. «A kişi, 
təzə moda yazı masaları gəlib, gəlsənə bunu dəyişək, 
təzəsini alaq?» Anamın – bu nurani, mehribani insanın 
arzusuna əks getmək atam üçün çox ağır idi, onun hər 
diləyini yerinə yetirmək ona həmişə ən böyük mənəvi 
təsəlli olmuşdu. Ancaq bu dəfə o bir söz demədi. Səhər 
«Masama» adlı mənsur şeirini yazdı, hamıya oxudu, 
­ məsələ öz­özündən həll olundu – 40  illik dostdan 
ayrılmaq olardımı? Vəfasızlıq ona yaraşardımı? Axı o 
yuxusuz gecələrinin şahidi, dərdlərinin, sevinclərinin 
dil mancı idi. Ədib uzun illərin dostuna ­ masasına mü­
raciətlə yazırdı: «Qəlbimdə sənət eşqi hələ sön məmişdir. 
Bundan sonra səninlə yenə baş­başa verib mühitimdən 
aldığım qüvvət, eşqimdən aldığım hərarətlə yeni əsərlər 
yaratmaq ən böyük əməlimdir. Qırx ildir bərabər 
çalışırıq… Hər halda son əsərimi də sənin, ancaq sənin 
üzərində yazacağam».
Qeyd edək ki, buradakı digər ev əşyalarının hər biri 
özündə Şaiqlə yanaşı neçə­neçə unudulmaz sənətkarın 
xatirəsini də yaşadır. Qonaq otağında  nümayiş et­
dirilən stol və stullar, habelə qədim kreslo, qamış 
kətil ötən günlərdən xəbər verir. Bir vaxtlar bu otaqda 
unudulmaz sənətkarlarımız­ Hüseyn Cavid, Səməd 
Vurğun, Y.V.Çəmənzəminli, Əhməd Cavad, Mikayıl 
Müşfiq və başqaları Şaiqin qonağı  olmuş, yaradıcılıq 
söh bətləri aparmış, duz­çörək kəsmişlər. O dövrün gənc 
qələm sahiblərinin bəzilərinin toy məclisi də elə burada 
keçirilmişdir. 
Ədəbi­xatirə muzeylərinin fond larında saxlanılan, 
62
yaxud ekspozisiyada nümayiş etdirilən əşyalar, adət ən, 
bu şəkildə qruplaşdırılır: xatirə əşyaları və  şəxsi əşyalar, 
yazıçının yaşadığı dövrə aid əsli mate rial lar, əlyazmaları, 
kitablar, qəzet və jurnallar, təsviri materiallar, foto ma­
teriallar, sənədlər, kino və fonomateriallar…
Məlumdur ki,  yazıçının xatirə əşyaları  sırasına on
un istifadə etdiyi yazı ləvazimatı, kağız, kitablar, di gər 
çap məhsulları, ev əşyaları, geyim şeyləri, müxtəlif məq­
sədlərlə istifadə etdiyi əşyalar, yaşamış olduğu, yaxud 
ona mənsub olmuş ev, mənzil, malikanə (bunlar xatirə 
obyektləri adlanır)  və s. daxildir. Bütün bu əşyalar və 
ob yektlər, eyni zamanda, həmin yazıçının şəxsi şey­
ləridir. 
Bununla yanaşı, şəxsi olmayan əşya da xatirə əşyası 
ola bilər. Məsələn, istifadə üçün kitabxanadan  alınmış 
kitab, başqasının, dost­tanışın hədiyyəsi, yazıçının yaşa­
mış olduğu, lakin ona məxsus olmayan ev, mənzil və s. 
Əsli materiallar ekspozisiyaya elmi xarakter verir, 
onu daha da məzmunlu edir, yazıçının həyatı və fəaliy­
yətinin məlum olmayan məqamları ilə tanış ol mağa im­
kan yaradır. 
Yazıçının əlyazmaları da onun xatirə əşyaları sırası­
na daxildir. Məşhurların əlyazmaları həm də milli sərvət 
hesab olunur. Müəllifin əlyazması müddətindən asılı 
olmayaraq gərgin əməyin məhsuludur. Ona görə ki, hər 
bir əsər əvvəlcə əlyazma şəklində meydana gəlir. Daha 
sonra isə janrından asılı olaraq tamaşaya, kinofilmə, 
mahnıya çevrilir, kitab şəklində oxucuya təqdim olunur. 
Bütün bunlarla birlikdə əlyazmalar yazıçının yuxusuz 
gecələrinin (bəlkə də aylarının) şahidi (bəlkə də yeganə 
şahidi) kimi təqdim olunur, ilkin məxəz olaraq ayrı­ ayrı 
obrazları göz önünə gətirir, hadisələri çözələyir, seyrçini 
63
yazıçının mənəvi aləminə aparır, onun ustalığı, sözə mü­
nasibəti, dilimizə məhəbbəti ilə tanış edir.
Yazıçının məktub,  qeyd, xatirə,  məqalə və çıxış­
larının əlyazmaları da   xüsusi muzey əhəmiyyəti kəsb ed
ir. Sə məd Vurğunun ev­muzeyində təsadüf etdiyimiz bir 
mək tub bu baxımdan diqqətimizi çəkdi. Şair məktubu 
1955­ci ilin iyulunda İstisudan həyat yoldaşı Xavər 
xanıma yazmışdır. Bütün yaradıcılığı boyu Azərbaycan 
təbiətinin gözəlliklərini, onun təbii sərvətlərini milli 
qürur hissilə tərənnüm etmiş Səməd Vurğunun məktubu 
da bu ruhdadır. O yazır: «Əzizim Xavər! İstisu mənə çox 
kömək eləyir. Bütün ömrümdə bu qədər təsirli su, təmiz 
hava görməmişəm...»
Əlbəttə, Səməd Vurğun dünyanın bir çox yerlərində 
olmuşdu, dünyanın bir çox yerləri barədə məlumatı 
vardı. Lakin vətənpərvər şairin fikrincə, min bir dərdin 
dərmanı, həyatın mənbəyi məhz doğma yurddadır, on
un təbiətindədir.
Cəfər Cabbarlının ev­muzeyində saxlanılan məşhur 
məktubun əlyazması. Bir bənddən ibarət şeirlə yazılmış 
bu məktubu Cəfər bağda olarkən həyat yoldaşı Sona 
xanıma ünvanlayıb:
«Ay Sonası, çay gətir mənimçün,
Qələmdaram, pay gətir mənimçün. 
Bağ yeridir, qəndi çox işlətmərəm  
İstəyirsən say gətir mənimçün.»
Əlyazmaları həm də mühüm elmi əhəmiyyətə ma­
lik dir. Bu materiallardan elmi­tədqiqat işində çox vacib 
bir mənbə kimi yararlanmaq olar.
Əlyazma üzərində aparılan iş əsərin düzgün vari­
antının müəyyənləşməsinə xidmət edir. Bu isə öz növ­
bəsində yazıçının yaradıcılığı ilə bağlı yeni və daha 
dəqiq faktların üzə çıxmasına, bəzi hallarda isə bu və ya 
64
digər tədqiqatın yönünün formalaşmasına səbəb olur. 
Əlyazmaların toplanılması və tədqiqata cəlb edilməsi 
müəllifin məlum olmayan əsərlərinin, o cümlədən bədii 
əsər, məqalə, xatirə, çıxış, məktub və s. meydana çıxması 
ilə nəticələnir. Yazıçının seçilmiş əsərlərinin nəşrində də 
məhz əlyazmasından istifadə edilir.
Ədəbi­xatirə muzeylərində yazıçının öz kitabları 
xüsusi maraq doğurur. Bunları da iki yerə ayırmaq 
olar: müəllifin sağlığında nəşr olunmuş kitabları, onun 
vəfatından sonra işıq üzü görmüş kitabları. Təbii ki, 
mü əllifin sağlığında nəşr olunmuş kitabları muzey 
işində xüsusi önəm kəsb edir. Ona görə ki, hər bir yeni 
kitab yazıçının həyatında mühüm hadisə olmuş, şirin, 
bəzən acı xatirələrlə yaddaşlarda qalmış, öz dövrünün 
ədəbi tənqidinin və oxucuların münasibəti ilə müşayiət 
edilmişdir. Yazıçıların öz sağlıqlarında nəşrini görə 
bilmədiyi əsərləri də vardır. Cəfər Cabbarlının bir sıra 
əsərləri o dövrün ab­havasını əks etdirmədiyinə görə 
dramaturqun ev­muzeyinin əməkdaşlarının, təd qi qat­
çıların, xeyirxah insanların əməyi sayəsində yalnız bizim 
günlərdə işıq üzü görə bilmişdir.  
Kitab hər bir yazıçının dostu və məsləhətçisi, onun 
bilgi mənbəyi olmuşdur. Yazıçının şəxsi kitabxanası 
vasitəsilə onun yaradıcılığına hansı müəllifin və hansı 
əsərin bu və ya digər dərəcədə təsir göstərdiyini müəy­
yənləşdirmək olar. Bu kitablar sırasında klas siklərin 
əsərlərinə, habelə yazıçının öz müasirlərinin kitablarına 
rast gəlirik. Burada elə kitablar da vardır ki, həmin yazıçı 
ilə yanaşı başqa bir sənətkarın xatirəsini də özündə 
yaşadır. Bunlar müasirlərinin öz avtoqrafları ilə yazıçıya 
bağışladıqları kitablardır. Əlbəttə, yazıçı bu kitabların 
əksəriyyətini oxumuş, elə burada öz qeydlərini apar­
mışdır.
65
Səməd Vurğunun ev­muzeyində mühafizə olunan 
çoxsaylı avtoqraflı kitablar arasında görkəmli rus şairi 
Pavel Antokolskinin bağışladığı iki kitab­ «Şeirlər və 
poemalar» və «On il» kitabları da vardır. Hər iki kitabda 
Səməd Vurğunun qeydləri nəzəri cəlb edir. Şair kitabları 
mütaliə edərkən ona yaxşı təsir bağışlamış şeirlərin 
sərlövhəsi yanında nida işarəsi qoymuş, bəzi misraların 
altından xətt çəkmişdir. Bəzi yerlərdə sual işarəsi vardır. 
Bu cür qeydlər «Oğul» poemasının mütaliəsi zamanı 
daha çox edilmişdir. 
Şairin bu qeydləri onun Yazıçıların II Ümumittifaq 
qurultayında poeziya haqqında etdiyi məruzədə öz 
əksini tapmışdır. Pavel Antokolskinin yaradıcılığı barədə 
xoş sözlər söyləyən Səməd Vurğun «öz dramatizmi və 
yüksək üslubu olan» «Oğul» poemasında «Vətən uğrun­
da, haqq işi uğrunda mübarizə aparmış gənc nəslin ob­
razının qüvvətli verildiyini» xüsusi qeyd etmişdir.
Cəlil Məmmədquluzadə 1905­ci ildə Tİflisdə 
Ömər Faiq Nemanzadə və Məşədi Ələsgər Bağırovla 
birlikdə «Qeyrət» adlı mətbəə­nəşriyyat açmış, burada 
ilk əvvəllər Firdovsinin, Namiq Kamalın, Əbdürrəhim 
bəy Haqverdiyevin, digər yazıçıların kitablarını nəşr 
etmişdir. Onun «İranda hürriyyət»,«Usta Zeynal», 
«Qurbanəli bəy» kimi məşhur hekayələri də ilk dəfə 
kitabça şəklində bu mətbəədə işıq üzü görmüşdür. İndi 
bu kitablar böyük yazıçının bir naşir kimi fəaliyyətinin 
ilk dövrünün əyani göstəricisi, həm də qiymətli muzey 
əşyalarıdır. 
Abdulla Şaiqin mənzil­muzeyində «Talıbzadə Ab­
dulla Şaiq» adlı bir kitabça nümayiş etdirilir. 1923­cü 
ildə buraxılmış bu nəşr özündə maraqlı bir tarix, habelə 
bir sıra görkəmli sənətkarların xatirəsini yaşadır. Qeyd 
edək ki, həmin ildə Şaiqin ədəbi­pedaqoji fəaliyyətinin 
66
20 illiyinə həsr olunmuş təntənəli gecə keçirilmiş və 
bu təntənə «Şaiq gecəsi» adlandırılmışdır. Ədibin oğlu 
Kamal Talıbzadənin yazdığına görə, Şaiq bu gecəni ömrü 
boyu xatırlamışdır.
Kitabda toplanan xatirə, məqalə və bədii yazılarda 
Şaiqin ədəbi, elmi və pedaqoji fəaliyyətinə qısa nəzər 
salınmış, bir vətəndaş və şəxsiyyət kimi insani key­
fiyyətlərindən söz açılmışdır. Bu yazıların müəllifləri 
döv rünün görkəmli ziyalıları­yazıçılar, müəllimlər, 
döv lət xadimləridir. Onların sırasında Hüseyn Cavid, 
Seyid Hüseyn, Qantəmir, Əli Rağib, Tağı Şahbazi,Adil 
Nəcdət, Məmməd Süad, Bədrəddin Seyidzadə, Hüseyn 
Nəcdət… vardır.      
Ötən illərin qəzet və jurnalları da yazıçının həyat və 
yaradıcılığı ilə bağlı müəyyən məqamların öyrənilməsi 
baxımından əhəmiyyətlidir. Adətən, yazıçının əsərləri­
nin ilk variantı, onun yaradıcılığı barədə məqalələr bura­
da dərc edilir. 
Məlumdur ki, böyük yazıçımız Cəlil Məmməd­
quluzadə, eyni zamanda, Yaxın Şərqdə ilk satirik jur­
nalın­ «Molla Nəsrəddin»in baş mühərriri olmuşdur. 
Jurnalın 1906­cı il aprelin 7­də işıq üzü görmüş  ilk sayı 
«Molla Nəsrəddin»in məşhur «Sizi deyib gəlmişəm, 
ey mənim müsəlman qardaşlarım!» müraciəti ilə 
başlanırdı. Jurnal tez bir zamanda Yaxın  və Orta Şərqdə 
şöhrətləndi, çoxlu dostlar qazandı, eyni zamanda, 
on un düşmənləri də meydana gəldi. Təbii ki, «Molla 
Nəsrəddin»in bu uğurlarında Cəlil Məmmədquluzadə 
ilə birlikdə jurnalın fəal müəlliflərindən Mirzə Ələkbər 
Sabir, Əbdürrəhim bəy Haqverdiyev, Ömər Faiq, Məm­
məd Səid Ordubadi, Əliqulu Qəmküsar, Əli Nəzmi və 
başqalarının, rəssamlardan O. Şmerlinq, İ. Rotter və Əz
im Əzimzadənin də böyük əməyi olmuşdur. Jurnalın 
67
ədibin xatirə muzeyində nümayiş etdirilən nüsxələri 
seyr çini bu barədə məlumatlandırır, ədibin özü və mü­
asirləri barədə yeni bilgilər verir.
Bəli, cansız əşya yaddaşa çevrilir, neçə­neçə sənət­
karın xatirəsini özündə yaşadır, gələcək nəsillərə ötürür. 
                                                                                    
                                                                                      2010
68
TABLOLARDA  YAŞAYAN  ÖMÜRLƏR
      
Məlumdur ki, incəsənət əsərləri profilindən asılı 
olmayaraq bütün muzeylərdə mövcuddur. Ədəbi­xatirə 
mu zeylərində də bu qəbildən olan dəyərli nümunələr 
vardır. Buraya rəsm və heykəltəraşlıq əsərləri, xalq­
tətbiqi sənəti nümunələri və xalçalar, o cümlədən portret­
lər, yazıçının əsərlərinə çəkilmiş illüstrasiyalar, geyim 
eskizləri və s. daxildir. Bu əsərlərin özlərini də bir neçə 
qrupa bölmək olar. Elə əsərlər vardır ki, onlar yazıçının 
sağlığında ərsəyə gəlmişdir. Bunlar xatirə əşyası olduğu 
üçün xüsusi muzey əhəmiyyəti kəsb edir.
Muzeyin ekspozisiyası qurularkən mövcud mövzu­
ekspozisiya planına uyğun olaraq yeni incəsənət  əsərləri 
sifariş edilir və bədii tərtibat işində onlardan istifadə 
olunur. Bir sıra əsərlər isə sonradan yaradılır və muzeyə 
təqdim edilir. Ayrı­ayrı şəxslər tərəfindən hədiyyə olun­
muş nümunələr də vardır.
Bütün bunlar sənətkar ömrünün aynasıdır. Sənət­
karın ömür yolunu, yaşamış olduğu anları, yaratdığı ob­
raz ları fırçanın dili ilə muzeyin seyrçilərinə çatdırır.  
Səməd Vurğunun ev­muzeyinin yerləşdiyi binanın 
birinci mərtəbəsinin bayır divarında şairin büstü  quraş­
dırılmışdır.  Binanın giriş qapısına daxil olub üçüncü 
mərtəbəyə qalxırıq. Elə burada divar boyu şairin ayaq­
üstü portreti mozaik pannoda canlandırılmışdır. Mu­
zeyə giriş qapısının önündə isə tamaşasçı onun büstü 
ilə qarşılaşır. Bütün bunlar Səməd Vurğunun əzəmətini 
dərk etmək üçün seyrçini hazırlayır.
Muzeyə daxil oluruq. Səməd Vurğunun dünyaya 
gəldiyi Yuxarı Salahlı kəndini əks etdirən tablonu və 
kənddəki evlərinin maketini görürük.
69
Xalq rəssamı Mikayıl Abdullayevin çəkdiyi tablo 
«Şairin gəncliyi» adlanır. Burada təsvir olunan kənd 
uşağının – Səmədin nikbin nəzərləri parlaq gələcəyə 
di kilmişdir. Rəssamın yağlı boya ilə  işlənilmiş başqa 
bir əsəri­ «Səməd Vurğunun portreti» qonaq otağında 
nümayiş etdirilir. Mikayıl Abdullayev bu tablonu şairin 
sağlığında­ 1944­cü ildə naturadan çəkmişdir. Şair 
Şüvalandakı bağında, tut ağacının altında yaradıcılıq 
prosesində təsvir edilmişdir. Rəssamın böyük ustalıqla 
yaratdığı  tablonun qarşısında öz dostlarını bağına dəvət 
edən şairin bu misralarını xatırlayırsan:
Gəlin dostlar! 
Mənim könlüm dönməmiş sizdən,
Bağımdakı tut ağacı bir alaçıqdır.
Məhəbbətlə tutacağam əllərinizdən,
Qəlbim kimi üzünüzə qapım açıqdır. 
Muzeydə Səməd Vurğunun naturadan çəkilmiş 
daha iki portreti­ iki qrafika işi də vardır. Bunlardan 
biri 1950­ci ildə Bakıda rəssam Yar Kravçenko, digəri isə 
1954­cü ildə Moskvada, şair Pavel Antokolskinin evində 
rəssam Bunin tərəfindən ərsəyə gətirilmişdir. Nisbətən 
kiçik ölçülü bu rəsm əsərləri şairin iş otağında nümayiş 
etdirilir.
Muzeydə maraq doğuran kiçik ölçülü başqa bir rəsm 
əsəri də var. Bu rəsm əsərini şairin böyük oğlu Yusif 
(xalq yazıçısı Yusif Səmədoğlu) çəkmişdir. Yusifin on 
altı yaşında olarkən çəkdiyi rəsm Qazax Müəllimlər 
Semi nariyasının tələbəsi olan Səməd Vurğunun foto­
şəklinin surətidir.
Muzeydə nümayiş  etdirilən  başqa  bir  boyakarlıq 
əsə ri «Şair, nə tez qocaldın sən» adlanır.  Rəssam  Nəcəf­
qulu İsmayılov öz tablosuna Səməd Vurğunun eyni adlı 
70
şeirinin adını vermişdir. Bu tabloda bütün həyatı boyu 
mənsub olduğu xalqın təəssübünü çəkən, onu hər bir 
hücumdan cəsarətlə qoruyan, sözün həqiqi mənasında 
alovlu bir vətənpərvər olan, xalq tərəfindən sevilən, 
bununla birlikdə 1937­1938­ci illərdə, habelə 1950­ci 
illərin əvvəllərində haqsız hücumlara məruz qalan və 
nəticədə «tez qocalan şairin» obrazı yaradılmışdır. Lakin 
bu «qocalıq» şərtidir. Tablo qarşısında elə böyük şairin 
öz misraları yada düşür:   
                    Saç ağardı, ancaq ürək
                    Alovludur əvvəlki tək.            
                    Saç ağardı, ancaq nə qəm!
                    Əlimdədir hələ qələm…
                    Bilirəm ki, deməyəcək
                    Bir  sevgilim, bir də Vətən:
                    Şair, nə tez qocaldın sən?!
Muzeydə şairin 50 illik yubileyində ona bağışlanıl­
mış incəsənət əsərləri də nümayiş etdirilir. Üzərində 
Səməd Vurğunun portreti olan xalça respublika Elm­
lər Akademiyasının, böyük Azərbaycan rəssamı Səttar 
Bəhlulzadənin fırçasından çıxmış «Qudyalçayın sa­
hi lində» boyakarlıq əsəri Rəssamlar İttifaqının hə diy­
yəsidir. Şairin dostlarından Pavel Antokolskinin bağış­
ladığı kiçik heykəl, Maksim Rılskinin hədiyyəsi –bəzək 
qutusu, Qafur Qulamın hədiyyəsi – milli özbək xalatı, 
Georgi Leonidzenin Gürcüstandan   gətirdiyi şərab dəsti 
də burada nümayiş etdirilir. 
1976­cı ildə şairin 70 illik yubileyi münasibətilə 
üzərində onun portreti olan yeni bir xalça da toxunmuş 
və muzeyə təqdim edilmişdir. 
Cəfər Cabbarlının ev­muzeyinin ekspozisiyasında 
da incəsənət əsərlərindən geniş istifadə edilmişdir. 
Məlumdur ki, Cabbarlı ən böyük fikirlərini pyes­
71
lərində ifadə etmişdir. Elə bir zəngin obrazlar qale­
reyası yaratmışdır ki, burada istənilən tipə rast gə lər­
sən. Muzeyin həyətində rəssam Mirzəağa Qa farovun 
«Cabbarlı dünyası» adlı mozaik pannosunda bu obraz­
ların bir neçəsi ilə görüşürük. Pannonun mər kəzində 
ədibin portreti, onun ətrafında isə obrazları öz əksini 
tapıb.
Cabbarlı qəhrəmanları­ Aydın və Oqtay sadə in­
san ların yaxın dostu, silahdaşıdır. Aydın özü də belə 
deyir: «Həyata yanaşınca içindəki təzadları, birinin 
varlı, birinin yoxsul, kiminin hakim, kiminin məhkum 
olduğunu görüncə, bu arzu dəyişib bir fikrə çevrildi: 
bütün yaşayışda bir inqilab yaratmaq…»
«Səfillər padşahı» Oqtay Eloğlunun etiraz səsi 
çox güclüdür: «Mən dünyada ədalət divanı adlı bir 
şey tanı mıram. Hamısı yalandır!.. Mən yenə ancaq bu 
zavallı xalqı tanıyıram, ona müraciət edirəm. Son söz 
onundur...»
«Od gəlini» pyesində xalqın içərisindən çıxan və 
xalqın səadəti uğrunda mübarizə aparan Elxanı da 
burada görürük: «Azad, məsud bir dünya – budur 
mənim yolum, budur mənim qanunum. Azad sevgilər, 
qor xusuz, pak və azad vicdanlar – budur mənim allahım. 
Azad istəklər, azad diləklər, azad hərəkətlər – budur 
mənim qanunum.»
Girəcəkdə sənəkarın heykəli qoyulub. Heykəlin fo­
nunda uşaqlıq və gənclik illəri ilə bağlı materiallar nü­
mayiş etdirilir. 
Xalq rəssamı M.Abdullayevin çəkdiyi portret bizi 
ədibin anası Şahbikə xanımla tanış edir. Başqa bir rəsm 
əsərində balaca Cəfər bibisi Zərnişanın nağıllarına qulaq 
asır. Yəqin ki, Cəfərin bir sənətkar kimi yetişməsində bu 
söhbətlərin, nağıl və rəvayətlərin böyük rolu olub.
72
Ayrı­ayrı boyakarlıq əsərləri Cəfər Cabbarlını 
müxtəlif yaş dövrlərində əks etdirir. Təbii ki, cəmi 35 il 
ömür sürmüş Cəfər həmişə cavandır. Elə burada Cəfərlə 
birlikdə başqa bir qələm sahibi ilə rastlaşırıq. Rəssam 
Hacıağa Nəzərov onunla nakam şairimiz Mikayıl 
Müşfiqi bir yerdə Xızı dağları fonunda təsvir etmişdir.
Üzərində  Cəfər Cabbarlının portreti olan xalça da 
ekspozisiyanı xeyli zənginləşdirir.
Məmməd Səid Ordubadinin xatirə muzeyində də 
tamaşaçılar ilk əvvəl yazıçının büstü ilə qarşılaşırlar. 
Mərmər büstün müəllifi heykəltəraş, xalq rəssamı Xan­
lar Əhmədovdur. Xalq rəssamı Arif Hüseynovun yağlı 
boya ilə işlədiyi tablo Azərbaycanın qədim və gözəl 
guşələrindən birini­ bir  sıra görkəmli şəxsiyyətlərlə 
ya naşı Məmməd Səidin də dünyaya gəldiyi Ordubad 
şəhərini əks etdirir.Arif Hüseynov Ordubadi 
yaradıcılığına da müraciət etmişdir, Yazıçının «Döyüşən 
şəhər» romanına çəkilmiş qrafik illüstrasiyalar diqqəti 
cəlb edir. 
Muzeydə M. S.  Ordubadinin libretto müəllifi oldu­
ğu Ə. Bədəlbəylinin «Nizami» operasına və F. Əmirovun 
«Ürək çalanlar» operettasına aid sənət əsərləri də nü­
mayiş etdirilir. 
Abdulla Şaiqin mənzil­muzeyində olan incəsənət 
əsərləri də ekspozisiyanı xeyli baxarlı edir, yazıçının 
həyatı və fəaliyyəti, qələm dostları, yaxınları barədə 
məlumatı genişləndirir. Burada onun büstü, habelə 
müxtəlif yaş dövrlərinə aid portretləri, əsərlərinə çə kil­
miş illüstrasiyalar, digər nümunələr  nümayiş etdirilir.
Rəssamlardan Tofiq Kərimov, Qafar Seyfullayev və 
Əli Zeynalov yazıçının gənclik illərini təsvir etmişlər. T. 
Kərimovun fırçasından çıxmış tablo «Abdulla Şaiq və 
Hüseyn Cavid masa arxasında» adlanır. Müəllif burada 
73
böyük mütəfəkkir, şair və dramaturq Hüseyn Cavidlə 
Abdulla Şaiq arasında səmimi və paklıqla yoğ rulmuş 
dostluğu qabarıq verməyə səy göstərmişdir.
Abdulla Şaiqin daim hörmətlə yanaşdığı və əlaqə 
saxladığı sənətkarların yağlı boya ilə işlənilmiş portretləri 
də onun dostluqda sədaqətini əks etdirir. Muzeydə bir 
xalça da var. Üzərində Abdulla Şaiqlə oğlu Kamal Talıb­
zadənin portreti canlandırılmışdır. Burada  ata ­ oğul 
mə həb bətinin ilmələrlə canlandırılmış ifadəsinə rast 
gəlirik. 
Ekspozisiyada kiçik bir natürmort nümayiş etdiri lir. 
«Üç limon» adlanır. 1927­ci ildən Şaiqin ailəsində olmuş, 
1994­cü ildən isə muzeydədir.
Bu natürmortu Şaiqə görkəmli türk şairi və ədəbiy­
yatşünası İsmayıl Hikmət bağışlamışdır. Məlum ol­
duğu kimi, İsmayıl Hikmət ötən əsrin 20­ci illərində 
Türkiyədən Azərbaycana dəvət olunmuş və 1923­1927­ci 
illərdə Dövlət Universitetində, habelə Pedaqoji İnstitut­
da və Teatr Texnikumunda mühazirələr oxumuşdur.O, 
Azər baycan ziyalıları, o cümlədən Şaiqlə ünsiyyətdə 
ol muş, dostluq etmişdir. Xüsusi maraq doğuran cəhət 
odur ki, natürmortun müəllifi İsmayıl Hikmət özüdür. 
Rəsmin arxasında müəllifin belə bir xatirə yazısı vardır: 
«Çox sevimli mələk, xilfət qardaşım Abdulla Şaiqə kiçik 
bir xatirəyi səmimiyyət. Bakı, 11 may 1927. İsmayıl 
Hikmət».
Ədəbi­xatirə muzeylərində nümayiş etdirilən hər 
bir sənət əsəri ekspozisiyanı zənginləşdirməklə yanaşı, 
həm də həmin sənətkarın ömrünü yaşadır.
                                                                                         
                                                                                    2010
                                              
74
                          
FOTOŞƏKİLLƏR  ÖNÜNDƏ 
DÜŞÜNCƏLƏR                   
Muzey ekspozisiyasının tərtibatı işində fotoşəkil­
lərdən geniş istifadə  olunur. Hər bir fotoşəkil özündə 
müəyyən tarix yaşadır və buna görə də seyrçinin ondan 
aldığı təəssürat uzunömürlü olur, bu və ya digər hadisə 
yaddaşlarda nəqşlənir, mahiyyəti ətrafında düşünülür. 
Fotoşəkillər ədəbi­xatirə muzeylərinin ekspozi­
si ya sında da mühüm yer tutur. Bu da təbii qarşılanır. 
Ya radıcı şəxsiyyətin şəxsi həyatı və fəaliyyəti ilə bağlı 
fotoşəkillərlə yanaşı, onun ayrı­ayrı əsərlərinə aid nü­
munələrin də nümayişi mövzunun daha dərindən qav­
ranıl masına müsbət təsir göstərir.
Fotoşəkillərdə yaradıcı insanın acılı­şirinli ömrünün 
müəyyən anları əbədiləşir, onun hər hansı bir hadisəyə 
münasibəti və bu hadisələrdə iştirakı öz əksini tapır, 
müasirləri, dost­tanışları, qayğıları barədə məlumat ya­
şayır. Bəzən bir fotoşəklin təəssüratı yaddaşlarda əb­
ədi nəqşlənir. Bir sözlə, fotoşəkillər yazıçı ömrünün 
aynasıdır.
Xatirə yazısı olan fotoşəkillər  özündə başqa bir 
görkəmli şəxsiyyətin də xatirəsini yaşatdığı üçün da ha 
böyük muzey əhəmiyyəti kəsb edir. Bəzən nadir fo to­
şəkillərə rast gəlirik ki, bunlar da öz növbəsində eks­
pozisiyanı zənginləşdirir. 
Xalqımızın yetirdiyi böyük söz sərraflarından 
Səməd Vurğunun, Cəfər Cabbarlının, Məmməd Səid 
Ordubadinin, Cəlil Məmmədquluzadənin və  Abdulla 
Şai qin xatirə muzeylərində apardığımız müşahidələr 
zama nı xüsusi maraq doğuran fotoşəkillərlə rastlaş dıq. 
75
Əlbəttə, ilk fotoşəkillər bu sənətkarların uşaqlıq və 
ilk təhsil illərinə aiddir, onların  valideynlərinin və mü­
əl limlərinin fotoşəkilləridir. Səməd Vurğunun ev muze­
yində nümayiş etdirilən ilk fotoşəkillər şairin üç sinifli 
kənd məktəbində və Qazax Müəllimlər Seminariyasın­
da təhsil aldığı illərə aiddir. Seminariyanın yaradıcısı 
və ilk müdiri körkəmli ədəbiyyatşünas və pedaqoq 
Firudin bəy Köçərli, müəl lim lərdən Yusif Qasımov və 
Əli Hüseynovla fotoşəkillər vasitəsilə tanış oluruq. 
Seminariyanı 1924­cü ildə bitirmiş gənclərin foto­
şəkli. Bu gənclər sonradan Azərbaycanda elm və mədə­
niyyətin inkişafında mühüm rol oynadılar. Onların 
arasında Səməd Vurğun da var.
Sonrakı fotoşəkillər şairin Qazax və Quba rayon­
larında, Gəncə şəhərində müəllimlik etdiyi illərə, ədəbiy­
yat aləminə gəldiyi dövrə aiddir.
Səməd Vurğunun Moskvada təhsil aldığı dövrə, 
Böyük Vətən müharibəsi illərində fəaliyyətinə, ümumi­
ttifaq və beynəlxalq əlaqələrinə aid fotoşəkillər  də maraq 
doğurur.
Şairin yazı stolunun üstündə ailə üzvlərinin birgə 
fotoşəkli də qoyulmuşdur.
Şairin Polşanın Vrotslav şəhəri qardaşlıq qəbris­
tanlığındakı  bir məzarın qarşısında fotoşəkli var.
Səməd Vurğun 1948­ci ildə Polşada olarkən Bö­
yük Vətən müharibəsi qurbanlarının – Vrotslav qəbrs­
tanlığında uyuyan bir neçı azərbaycanlının adını öz 
dəftərinə yazmışdır. Şair başdaşlarını oxuyarkən İs lam 
adına da rast gəlmişdir. O, sonradan həmin vaxt ke­
çir diyi hissləri belə ifadə etmişdir: «Onların məzarı öz 
doğma torpağından, Xəzər sahillərindən, Kürdən, Ar­
azdan, Şahdağın ətəklərindən, Muğan, Mil və Şirvan 
düzlərindən çox­çox uzaqlarda olduğu üçün ağsaçlı 
76
anaları, bacı­ qardaşları və nişanlıları heç olmazsa son 
dəqiqələrdə  öz əzizlərilə görüşüb vidalaşa bilmədikləri 
üçün məni dərin bir kədər hissi bürüdü. Eyni zamanda, 
qəlbim fəxrlə döyündü ki, doğma xalqımın oğulları, 
Babək və Köroğlunun bu cəsur balaları da hər bir əzab 
və əziyyətə dözərək, Mozdokdan Vrotslava qədər uzaq 
bir yol keçərək Avropanı  hitlerçilərin zülm, həqarət və 
əsarətindən xilas etdilər…»
Şairin «İslam» balladası konkret olaraq həmin his­
slərin təsiri ilə yaranmışdır və dünyanın xilası yolunda 
şahid olanların xatirəsinə gözəl bir abidədir.
Muzeydə yazıçıların İkinci Ümumittifaq qurultayı­
na xüsusi guşə ayrılmışdır.
Məlumdur ki, S.Vurğun həmin qurultayda poeziya 
haqqında məruzə ilə çıxış etmişdir. Fotoşəkillər vasitəsi­
lə biz S.Vurğunu xitabət kürsüsündə, qurultayın rəya sət 
heyətində, səsvermə mərasimində, fasilə zamanı qələm 
dostları ilə söhbətdə görür və fərəhlənirik…
Səməd Vurğunun ev­muzeyində nümayiş etdirilən 
bir fotoşəkil diqqətimizi çəkir: Şair kolxozçu qadınlara 
M.F.Axundzadənin «A.S.Puşkinin ölümünə Şərq poe­
ması»nı oxuyur.
Nəzərləri başqa fotoşəkillər də cəlb edir: Səməd 
Vurğun məktəblilərlə dahi Nizami Gəncəvinin  portreti 
önündə, qocaman qazax akını Cambulla birlikdə həmi­
şəyaşar Şota Rustavellinin büstü fonunda,  incə qəlbli 
lirik Mola Vəli Vidadinin məzarı üstündə…
Daha bir fotoşəkil: Səməd Vurğun bir dəstə mək­
təbli ilə böyük dramaturq Cəfər Cabbarlının portreti 
önündə… 
Bütün bunlar şairin klassik ədəbiyyata, onun ayrı­
ayrı nümayəndələrinə bağlılığını və məhəbbətini əks 
etdirir.
77
Cəfər Cabbarlının ev­muzeyində iri fotoşəkil seyr­
çini Cəfərin dünyaya göz açdığı Xızıya aparır.
Cəfər təhsilini Bakı şəhərində alıb. Fotoşəkillər 
bizi ədibin müəllimləri ilə tanış edir. Onlar dövrünün 
tanınmış sənətkarları və ziyalılarıdır: Abdulla Şaiq, Sü­
ley man Sani Axundov, Mirzə Əbdül Qadir, Bədəl bəy 
Bədəlbəyli…
Ekspozisiyada Cəfər Cabbarlının səhnəmizin İs ma­
yıl Hidayətzadə, Aleksandr Tuqanov, Rza Təhmasib, 
Mustafa Mərdanov və başqa unudulmaz simaları ilə 
birgə fotoşəkilləri nümayiş etdirilir. Bunlar Azərbaycan 
teatr tarixinin parlaq səhifələridir.
Dramaturqun «Aydın», «Oqtay Eloğlu», «Od gəlini», 
pyeslərinə həsr olunmuş ekspozisiya bölmələrində 
Aydın, Oqtay, Elxan obrazlarını yaratmış unudulmaz 
sənəkarlarımız­ Abbas Mirzə Şərifzadə, Ülvi Rəcəb, 
Ələsgər Ələkbərov, Rza Əfqanlı ilə yenidən görüşürük.
Başqa bir otaq «Almaz» və «Sevil» pyeslərinə həsr 
olunub. Bu bölmənin eksponatları həm də Azərbaycan 
səhnəsinin Mirzəağa Əliyev, Mərziyyə Davudova, 
Möhsün Sənani, Sona Hacıyeva kimi unudulmaz nüma­
yəndələrinin adı ilə bağlıdır. Nümayiş etdirilən proqram 
və afişalarda onların adı yazılıb, təsvir olunan obrazların 
yaradıcıları da onlardır.
«Yaşar», «1905­ci ildə» və «Dönüş» əsərlərinə 
aid otaq da baxarlıdır. Bu bölmədə bir daha  Cabbarlı 
obrazlarının yaradıcıları ilə rastlaşırıq: Rza Təhmasib, 
İsmayıl Dağıstanlı, Ağasadıq Gəraybəyli, Həsənağa 
Salayev…
Yataq otağı… Burada ədibin dəfni ilə bağlı foto­
şəkillər də nümayiş etdirilir. Bu fotolardan biri ədiblə 
vidalaşma mərasimində çəkilib: Cəfəri haq dünyasına 
yola salmaq üçün  onun doğmaları, pərəstişkarları, 
78
dövrünün görkəmli şəxsiyyətləri indiki  Milli Elmlər 
Akademiyasının salonuna toplaşmışlar. Bir çox tanış 
simalar görünür. 1937­cı ilin qara yelləri hələ əsməyib, 
qarşıdadır. 
 Ədibin  yubileyləri böyük el bayramları kimi qeyd 
edilib, indi də qeyd edilir. . Fotoşəkillər müxtəlif illərdə 
keçirilmiş yubiley tədbirlərini əks etdirir.
Abdulla Şaiqin mənzil­muzeyində nümayiş etdi­
rilən fotoşəkillər seyrçini mədəniyyətimizin və ədə­
biy yatımızın xüsusi maraq doğuran səhifələri ilə tanış 
edir, gərəkli məqamları özündə yaşadır. Ötən əsrin əv­
vəllərində çəkilmiş bir fotoşəkil: «Nicat» cəmiyyətinin 
yaradıcıları və ilk üzvləri­ Məhəmməd Əmin Rəsulzadə, 
Üzeyir Hacıbəyli, Süleyman Sani Axundov, Əlibəy 
Hüseynzadə, Həsən bəy Ağayev, Əbdürrəhim bəy Haq­
verdiyev… bir yerdədirlər. Təqdimata ehtiyacı olmayan 
bu şəxsiyyətlərin arasında Abdulla Şaiq də var. Başqa bir 
fotoşəkil. Abdulla Şaiq görkəmli alimlər və yazıçılarla 
bir yerdədir. İndiki yaşlı və orta nəsil buradakıları baxan 
kimi tanıyır: Atababa Musaxanlı, Əhməd Cavad, Səməd 
Mənsur, Azər Buzovnalı, Süleyman Sani Axundov, Bəkir 
Çobanzadə, Cəlil Məmmədquluzadə, Hüseyn Cavid, 
İsmayıl Hikmət, Seyid Hüseyn…
Ədibin öz doğmaları, şagirdləri və dostları ilə 
fotoşəkilləri ilə də bu gün əvəzsiz muzey eksponatlarıdır.
Belə fotoşəkillərdən biri 1932­ci ildə tənqidçi Ata­
baba Musaxanlının bağ evində çəkilmişdir. Atababa Mu­
saxanlının və Şaiqin ailə üzvləri və ən yaxın qohumları 
ilə birlikdə Səməd Vurğun, onun gələcək həyat yoldaşı 
Xavər xanım (Şaiqin baldızı) da buradadır. Muzey 
işində maraq doğuran bir cəhəti də qeyd edək ki, bu 
fotoşəkli yazıçı Mikayıl Rzaquluzadə çəkmişdir. Cəlil 
Məmmədquluzadənin və Məmməd Səid Or dub adinin 
79
xatirə muzeylərində nümayiş etdirilən foto şəkillər də 
ekspozisiyanı xeyli zənginləşdirir. 
Cəlil Məmmədquluzadənin ev­muzeyində yazıçının 
həyatının  müxtəlif dövrlərinə aid fotoşəkillərlə yanaşı, 
ailə üzvlərinin, o cümlədən oğlanları Midhət və Ənvərlə 
birgə fotoşəkilləri də ümayiş etdirilir.
Ekspozisiyada yazıçının həyat yoldaşı,  Azərbay ca­
nın tanınmış ziyalı qadınlarından olan Həmidə xanım 
da yer almışdır.
Burada həmçinin Mirzə Cəlillə birlikdə «Molla 
Nəs rəddin» jurnalını yaradan və onun müəlliflərindən 
Ömər Faiq Nemanzadə, Mirzə Ələkbər Sabir,  Əbdür­
rəhim bəy Haqverdiyev, Əliqulu Qəmküsar, Əli Nəzmi, 
Məmməd Tağı Sidqi kimi qeyrətli qələm sahibləri də 
təqdim olunur. 
 
                                              
2010
80
TƏQDİMATDA  YADIMA DÜŞƏNLƏR
Cəfər Cabbarlı adına Azərbaycan Dövlət Teatr Mu­
zeyinin yeni saytı hazırlanıb. Sayt  «Musiqi dünyası» 
jurnalının redaksiyası tərəfindən ərsəyə gətirilib. “Mu­
zey Mərkəzi”ndə saytın təqdimatı mərasimi keçirildi. 
Təqdimat mərasimində ziyalılar, teatr xadimləri, muzey 
işçiləri, teatrsevərlər və muzeysevərlər iştirak edirdilər.  
Tədbirdə Azərbaycan Respublikasının  mədəniyyət 
və turizm naziri Əbülfəs Qarayev çıxış etdi. Nazir son 
illərdə milli­mədəni dəyərlərimizin qorunması və təbliği 
ilə bağlı görülən işlər barədə geniş məlumat verdi. O, 
qeyd etdi ki,  bu məqsədlə respublikamızda bir sıra 
muzeylərin saytları yaradılmış və istifadəçilərə təqdim 
olunmuşdur, Teatr muzeyinin saytı  da öz növbəsində 
teatr sənətimizə aid materialların geniş miqyasda 
təbliğində mühüm rol oynayacaqdır.
Nazir onu da vurğuladı ki, indi qədim  tarixə  və 
zən gin ənənələrə malik Azərbaycan teatrının ta rixi, 
on un ayrı­ayrı yaradıcıları barədə dünyanın müx ­
tə lif guşələrində seyrçilər məlumat alacaq və mə də­
niyyətimizlə daha yaxından tanış olacaqlar.
Əbülfəs Qarayev bütün bunları ölkəmizdə milli­
mədəni dəyərlərimizə dövlət səviyyəsində qayğının ye
ni təzahürü kimi qiymətləndirdi. 
«Musiqi dünyası» jurnalının baş redaktoru, sənət­
şünaslıq doktoru, professor Tariyel Məmmədov saytı 
təqdim etdi.  
Teatr tariximizi muzey materialları əsasında can lan­
dıran sayt böyük maraq doğurdu.
Təqdimatda və təqdimatdan sonra bu muzeyin fon­
81
duna və ekspozisiyasına bələd olan, tarixini araşdıran 
bir şəxs kimi mənim də yaddaşımda bəzi məqamlar 
canlandı…   
Azərbaycanda teatr muzeyinin ilk dəfə təşkili 1927­
ci ilə təsadüf edir. Muzeyin yaradıcısı teatr tariximizin 
öyrənilməsində və təbliğində böyük əmək sərf etmiş 
Ağakərim Şərifov olmuşdur.
1927­ci ildə teatr işçilərinin respublika müşavirəsin­
də teatr tariximizə aid muzeyin yaradılması barədə 
məsələ qaldırılmış və elə həmin ildə Azərbaycan Döv­
lət Dram Teatrının binasında belə bir muzey təşkil olun­
muşdur. Əslində bu, teatr tarixinə aid sərgi və gələcək 
muzeyin təməli idi. Şahidlərin xatırladığına görə, 
sərginin açılışı lentini kəsən böyük ədiblərimiz ­ Cəlil 
Məm mədquluzadə və Əbdürrəhim bəy Haqverdiyev be
lə demişlər: “Yaşasın Azərbaycan teatrı!”
Məhz həmin gündən bu muzey teatr tarixinə və  teatr 
xadimlərinə aid yadigarları, əlyazmaları, fotoşəkilləri, 
rəsm əsərlərini, müxtəlif sənədləri... toplayan və qoruyan 
məbədə çevrilmişdir.
Sərgi tez bir zamanda o vaxtlar fəaliyyət göstərən 
Az ər baycan Dövlət Muzeyinin teatr şöbəsi kimi rəs­
miləşdirilir. Nəhayət, 1934­cü ildə Azərbaycan Döv lət 
Muzeyinin müvafiq şöbəsinin bazasında Azər baycan 
Dövlət Teatr Muzeyi yaradılır və Ağakərim Şərifov 
muzeyin  direktoru təyin edilir.
1934­cü il noyabrın 24­də muzeyin təntənəli açılışı 
mərasimi keçirilir. Mərasimdə o dövrün görkəmli sənət 
xadimləri ­ Bülbül, Şövkət Məmmədova, Hüseynqulu 
Sarabski, Aleksandr Tuqanov, Ülvi Rəcəb, İsmayıl Hida­
yətzadə və başqaları iştirak  edirlər. Bu hadisə ba rədə 
“Pravda” qəzetinin 21 dekabr 1934­cü il tarixli sayında 
məlumat dərc edilir.
82
1935­ci ildə muzeyə böyük Azərbaycan dramaturqu 
Cəfər Cabbarlının adı verilir.
Bir şeyi də çox təəssüflə qeyd etmək lazım gəlir ki, 
bu muzey bağlanmış, yenidən təşkil olunmuş, dəfələrlə 
müxtəlif yerlərə, hətta yararsız sahələrə köçürülmüşdür.
Qarşımda bir arayış var. Uzun illər Azərbaycan 
Dövlət Teatr Muzeyinə rəhbərlik etmiş mərhum Turan 
xanım Cavidin imzaladığı bu arayışı “Teatr muzeyinin 
köçürülmə tarixi” də adlandırmaq olar.
Buradan məlum olur ki, muzey 1940­cı ildə indiki 
Y.Məmmədəliyev küçəsində yerləşən Kənd Təsərrüfatı 
Muzeyinin binasına köçürülmüş, elə həmin ilin iyul 
ayında öz ünvanını yenidən dəyişməli olmuşdur. Mu zey 
bu dəfə İncəsənət işləri idarəsi binasının l mərtəbəsində 
və zirzəmisində yerləşdirilmişdir. Normal şəraitin 
olmadığı həmin sahədə fədakar muzey işçiləri yeni 
ekspozisiya yarada bilmişlər. Lakin muzey burada da 
bənd almamışdır. 1941­ci ilin iyulunda indiki Nizami 
adına Ədəbiyyat Muzeyinin binasının l mərtəbəsində iki 
otağa köçürülmüşdür. Həmin ilin dekabrında muzeyə 
bu binanın ll mərtəbəsində beş ekspozisiya zalı ayrılmış 
və burada ekspozisiya yaradılmışdır.
1945­ci ilin sonlarında Nizami adına Azərbaycan 
Ədəbiyyatı Muzeyinin açılışa hazırlanması ilə əlaqədar 
Teatr muzeyi yenidən öz ünvanını dəyişməli olmuş, 
bu dəfə İncəsənət işləri idarəsinin indiki T.Əliyarbəyov 
küçəsindəki binasına köçürülmüşdür. 1953­cü ildə 
həmin bina  Mülki Müdafiə Qərargahına verilir və buna 
görə də Teatr muzeyi yenidən Nizami adına Azərbaycan 
Ədəbiyyatı Muzeyində yerləşdirilir. Burada muzey üçün 
ayrılmış otaqlar isə əşyaların normal mühafizəsi, habelə 
ekspozisiya yaradılması  üçün əlverişli olmamışdır.
1963­cü ildə isə Azərbaycan Dövlət Teatr Muzeyi 
83
ləğv edilir və Nizami adına Azərbaycan Ədəbiyyatı  Mu­
zeyinin Teatr və dramaturgiya şöbəsinə çevrilir. 
Respublika hökuməti 1968­ci ildə həmin şöbənin 
bazasında “Cəfər Cabbarlı adına Azərbaycan Dövlət 
Teatr Muzeyinin təşkili haqqında” qərar qəbul etdi. 
Nizami adına Azərbaycan Ədəbiyyatı  Muzeyinin bi­
nasının lV mərtəbəsindəki otaqlar yeni yaradılmış 
muzeyə verildi. Bu otaqlarda yalnız muzeyin fond əş­
ya larını və əməkdaşlarını yerləşdirmək mümkün ol du. 
Azərbaycan Dövlət Teatr Muzeyinin həyatında ən 
şərəfli köçürülmə tarixi 1991­ci ildə baş verdi. Azər­
baycanda muzey məqsədilə tikilmiş ilk və yeganə bina 
­keçmiş V.İ.Lenin Mərkəzi Muzeyi Bakı filialının binası 
Mədəniyyət Nazirliyinə verildikdən sonra burada 
“Muzey Mərkəzi” yaradıldı, Azərbaycan Xalçası Dövlət 
Muzeyi və Azərbaycan İstiqlal Muzeyi ilə yanaşı Dövlət 
Teatr Muzeyi də bu binada yerləşdirildi. Beləliklə də 
Azərbaycan teatrının tarixini əks etdirən zəngin eks­
pozisiya yaradıldı. 
İndi isə bu muzeylə bağlı bəzi məqamları yada salaq.
1937­1938­ci illərin acı yelləri teatr xadimlərinin, 
habelə Dövlət Teatr Muzeyinin üstündən də əsib, milli 
teatrımızın inkişafına ağır zərbə vurub. Həmin illərdə bir 
sıra teatr xadimləri repressiyaya məruz qalırlar. Bunların 
arasında Dövlət Teatr Muzeyinin direktoru Ağakərim 
Şərifovun qohumları da vardı. Bir qədər sonra Ağakərim 
Şərifovu işdən götürürlər. 
Məhz həmin illərdə muzeyin elmi işçisi Afərin 
Məmmədbəyova öz həyatını təhlükədə qoyaraq rep res­
siya qurbanlarının muzeydəki əşyalarını gizlətmiş, ələ 
keçməkdən qorumuş və beləliklə də həmin sənədlər bu 
günümüzə gəlib çatmışdır.
Muzey 1960­cı illərin əvvəllərində də hücuma məruz 
84
qalmışdır. “İzvestiya” qəzetinin 1 oktyabr 1963­cü il 
tarixli sayında mərkəzi orqanlarda məsul vəzifə daşıyan 
şəxsin imzası ilə “Mürgülü vəziyyətdə” sərlövhəli yazı 
dərc edilmişdi. Burada keçmiş SSRİ­də muzey işində 
mövcud problemlər araşdırılır, tənqidi münasibət 
bildirilirdi. Dövlət Teatr Muzeyinin ləğv edilməsi də 
həmin vaxtlara təsadüf etmişdir. Bu təsadüfdürmü? 
Hə min qəzetin  22 noyabr 1963­cü il tarixli sayında 
dərc edilmiş “Belə muzeylər lazım deyil” sərlövhəli 
yazıya nəzər yetirək (Qeyd etdiyimiz kimi, “Pravda” 
qəzeti 1934­cü ildə Azərbaycan Dövlət Teatr Muzeyinin 
açılmasını alqışlamışdı).
“Belə muzeylər lazım deyil” sərlövhəli yazının 
Azər baycana həsr olunmuş hissəsində oxuyuruq: 
“Azərbaycan Teatr Muzeyi, əgər bu sözü düzgün izah 
etsək, heç vaxt sənət məbədi olmamışdır. Əslində bu 
muzeyin mövcudluğuna ehtiyac da olmayıb. Axı, Bakıda 
Azərbaycan Tarixi Muzeyi, Nizami adına Ədəbiyyat 
Muzeyi və bu muzeylərdə mədəniyyət şöbələri var­
dır. Azərbaycan teatrı tarixində maraq doğuran nə 
var sa, onları burada nümayiş etdirmək mümkündür. 
Kitablara gəldikdə isə, nə üçün kütləvi kitabxananın və 
ya Teatr İnstitutunun kitabxanasının incəsənət şöbəsinə 
verilməsin?”
Yazının müəllifləri öz mülahizələrini bu cür əsas­
landırırlar: “Bu muzeyin işçiləri ­ direktoru və üç 
əməkdaşı faktiki olaraq kitabxanaçı vəzifəsini yerinə 
yetirirdilər.  Muzeyin həmçinin fotoqrafı, rəssamı, müha­
sibi, təsərrüfat müdiri, mühafizəçisi, xadiməsi var idi.”
Müəlliflər daha sonra yazırlar: “Bu yaxınlarda (1963­
cü il nəzərdə tutulur ­ A.B.) respublika Mədəniyyət 
Nazirliyi bu işi qaydasına salmaq qərarına gəldi. Hə­
min muzey Ədəbiyyat muzeyinin Teatr sənəti şöbəsi 
85
hüququnda saxlanıldı. Nə dəyişdi ki?  İndi direktor şöbə 
müdiri adlanır. İki elmi əməkdaşdan başqa, nəyə lazım 
olduğu bilinməyən ikinci bir ştat ­ laborant  ştatı əlavə 
edildi. Rəssam ştatı da saxlanıldı.”
Göründüyü kimi, Azərbaycan teatrı tarixini özündə 
əks etdirən muzeyin ləğv olunaraq başqa bir muzeyin 
şöbəsinə çevrilməsi, bir neçə ştatın saxlanılması yazı 
müəlliflərini qane etmir. Belə çıxır ki, Azərbaycan teatr 
tarixinə aid materiallar ümumiyyətlə saxlanılmamalı 
və təbliğ olunmamalıdır. Buna görə də elmi işçi, 
fotoqraf və rəssam ştatlarına da ehtiyac yoxdur. Məqalə 
müəlliflərinin tələbi budur: “Boş muzey salonlarının 
dövlət vəsaitini necə udduqlarına, onların əməkdaş­
larının isə yalnız qədim əşyaları qoruyub saxlayanların 
rolu ilə kifayətləndiklərinə kənar müşahidəçi kimi sakit­
cə dayanıb baxmaq olmaz”.
Bütün bunlara baxmayaraq muzeyin müxtəlif 
nəsillərdən olan əməkdaşları Ağakərim Şərifovun baş­
lamış olduğu bu xeyirxah işi hətta  ən çətin vəziy yətlərdə 
belə ləyaqətlə davam etdirdilər. Artıq dünyaları nı də­
yiş miş Sabit Rəhman, Afərin Məmmədbəyova, Sona 
Cabbarlı, Ayişə Qasımova, Turan Cavid, habelə muzeyin 
indiki direktoru Nuridə Nurullayeva əsl fədakarlıq nü­
mu nəsi göstərmişlər. Məhz bunun nəticəsidir ki, Cəfər 
Cabbarlı adına Azərbaycan Dövlət Teatr Muzeyi bu 
gün respublikamızın zəngin və qabaqcıl mədəniyyət 
ocaqlarından birinə çevrilmiş, burada 130 minədək əşya 
toplanmışdır.
İndi bu zəngin sərvətlə dünyanın müxtəlif guşə­
lərində tanış ola biləcəklər.
Bu, hamı kimi, məni də sevindirir…                                                           
  
                                                                             2011
86
SƏNƏT MƏBƏDİ–MÜQƏDDƏS MƏKAN
Bakı şəhərində, habelə ayrı­ayrı bölgələrdə bir 
sıra görkəmli şəxsiyyətlərin xatirə muzeyləri fəaliyyət 
göstərir. Bu muzeylərin əksəriyyəti Azərbaycan xalqının 
ümummilli lideri Heydər Əliyevin xeyir­duası ilə yara­
dılıb.
Azərbaycan professional musiqisinin banisi, dahi 
bəstəkar Üzeyir Hacıbəylinin Bakıda ev­muzeyinin ya­
ra dılması da Heydər Əliyevin xidmətidir. Respublika 
hökuməti muzeyin təşkili barədə hələ 1949­cu il fevralın 
19­da qərar qəbul etsə də, bu istiqamətdə heç bir iş 
görülməmişdi. 1975­ci ildə Üzeyir bəyin 90 illik yubileyi 
ərəfəsində Heydər Əliyev bu məsələ ilə maraqlanmış, 
təcili tədbirlər görülməsi üçün göstəriş vermişdir. Şəxsən 
onun qayğısı ilə qısa müddətdə muzeyin binasında 
təmir­bərpa işləri aparılmış, burada ekspozisiya və lek­
toriya yaradılmışdır.
Muzeyin açılışı 1975­ci il noyabrın 20­də oldu. 
Muzeyin açılışına respublikanın rəhbər işçiləri, gör­
kəmli elm və mədəniyyət xadimləri, bəstəkarın yubiley 
şənliklərinin iştirakçıları gəlmişdilər.
Üzeyir bəyin tələbələrindən biri – böyük bəstəkar 
Qara Qarayev üzünü buraya toplaşanlara tutdu:
­ Bizə respublikamızın mədəni həyatında həqiqətən 
tarixi hadisədə – böyük Azərbaycan bəstəkarı, profes­
sional musiqimizin banisi, özündən sonra gələn 
musiqiçilər nəslinin tərbiyəçisi və müəllimi, görkəmli 
ictimai xadim Üzeyir Hacıbəyovun ev­muzeyinin 
açılışında iştirak etmək səadəti nəsib olmuşdur. Sakit 
küçədə yerləşən bu sadə ev böyük bəstəkarın irsini 
gələcək nəsillər üçün qoruyub saxlayacaqdır.
87
Qara Qarayev xüsusi olaraq qeyd etdi ki, Üzeyir 
Hacıbəylinin adı ilə bağlı olan sərvəti qoruyub sax­
layanlara gələcək nəsillər «çox sağ olun» deyəcəklər. O, 
zəngin sərvətin toplanılması, qorunması və mühafizəsi 
üçün əvəzsiz rol oynayan muzeyin təşkilinə göstərilən 
qayğıya görə respublika rəhbərliyinə minnətdarlığını 
bildirdi.
Muzeyin ilk tamaşaçıları Üzeyir bəyin həyat və 
fəaliyyətinin parlaq səhifələri ilə tanış oldular. Böyuk 
bəstəkar və dramturqun uşaqlıq və gəncliyinə, Şuşada 
ikisinifli məktəbdə, Qori seminariyasında, daha son­
ra Peterburq Konservatoriyasında təhsil illərinə aid 
materiallar bu məlumatı zənginləşdirir. Heç şübhəsiz, 
Üzeyir bəyin bir musiqi xadimi kimi yetişməsinə 
Azərbaycanın ən qədim guşələrindən olan Şuşanın 
musiqi və poeziya mühiti, ulu ənənələr mühüm təsir 
göstərmişdir. Şuşa onun yaradıcılıq beşiyi olmuşdur.
Hələ kiçik yaşlarından  Üzeyir bəyin məlahətli sə
si olmuş, o, muğam və xalq mahnılarını bacarıqla ifa 
etmişdir. Ötən əsrin axırlarında görkəmli Azərbaycan 
yazıçısı Əbdürrəhim bəy Haqverdiyevin Şuşada gör­
kəmli müğənni Cabbar Qaryağdı oğlunun iştirakı ilə 
tamaşaya qoyduğu «Məcnun Leylinin məzarı üstündə» 
səhnəsində Üzeyir bəy oğlanlar xorunda çıxış etmişdir. 
Bu hadisə onu çox həyəcanlandırmış və özünün sonralar 
dediyinə görə, «Leyli və Məcnun» operasının yaran­
masına təsir göstərmişdir.
Qori seminariyasında təhsil illəri səmərəli keç­
mişdir. O, burada dünya mədəniyyətinin qabaqcıl nü­
ma yəndələrinin fəaliyyəti ilə tanış olmuş, skripkada 
çalmağı öyrənmiş, bəzi  Azərbaycan xalq mahnılarını 
nota köçürmüşdür.
XX əsrin əvvəllərində Bakıya gələn Üzeyir Hacıbəyli 
88
publisistika sahəsində məhsuldar işləmiş, «İrşad», «Hə­
qiqət», «Tərəqqi», «Yeni iqbal», «Molla Nəsrəddin» 
kimi qəzet və jurnallarda çıxış edərək özünü maarifçi­
demokrat ruhlu bir ziyalı kimi tanıtmışdır.
Muzeydəki əşyalar Üzeyir bəyi Azərbaycan pro­
fessional musiqisinin banisi, böyük bəstəkar, dramaturq 
və publisist, musiqi nəzəriyyəçisi, mədəniy yətimizin 
inkişafında müstəsna əməyi olan ictimai xadim, geniş 
qəlb li insan və vətəndaş kimi təqdim edir.
Ekspozisiyada müəllifin Yaxın Şərqdə ilk opera 
hesab olunan  «Leyli və Məcnun»undan başlayaraq «Ko­
roğ lu»suna qədər bütün səhnə əsərləri barədə məlu mat 
verilir.
«Leyli və Məcnun»un ilk tamaşasının rejissoru 
Hüseyn Ərəblinski, Məcnun rolunun ifaçısı isə Hüseyn­
qulu Sarabski idi. Hüseynqulu  Sarabski uzun illər Azər­
baycan səhnəsinin Məcnunu olmuşdur. Opera elə ilk 
tamaşadan böyük əks­səda doğurmuş, dövrün mədəni 
hadisəsinə çevrilmişdir. Üzeyir Hacıbəyli əsərin böyük 
uğurunun səbəbini belə izah etmişdir: «Zənnimizcə, bu 
müvəffəqiyyət onunla izah edilir ki, artıq Azərbaycan 
xalqı öz səhnəsində Azərbaycan operasının yaranmasını 
gözləyirdi. «Leyli və Məcnun»da isə əsl xalq musiqisi ilə 
məşhur klassik süjet birləşmişdir.»
Bəstəkarın iş otağı… Neçə­neçə ölməz sənət əsəri, 
məşhur konsert salonlarını ehtizaza gətirən nümunələr 
o cümlədən, Azərbaycan musiqi mədəniyyətinin inci si 
sayılan «Koroğlu» operası burada yaranmışdır. Bəstə­
karın yuxusuz gecələrinin şahidi olan qara royal elə bil 
öz sahibinin yolunu gözləyir. Gözləyir ki, Üzeyir bəy 
yenidən gəlib yeni bir əsər yaratsın…  
Üzeyir bəyin dostları, həmkarları, şagirdləri, Az ər­
baycanın görkəmli elm və mədəniyyət xadimləri dəfə­
89
lərlə bu otaqda böyük ustadın qonağı olmuş, onunla 
yaradıcılıq söhbətləri aparmışlar.
Bu evin əziz qonaqlarından biri də böyük sənət­
karımız Bülbül idi. O, tez­tez buraya gələr, bəstəkar 
və müğənni arasında Koroğlu obrazı barədə maraqlı 
söhbətlər olardı. Muasirlərinin dediyinə görə, onlar 
hər bir musiqi parçasını müzakirə edir, birlikdə yeni 
variantlar hazırlayırdılar.
«Koroğlu» 1937­ci ilin aprelin 30­da  Azərbaycan 
Dövlət Opera və Balet Teatrının səhnəsində tamaşaya 
qoyuldu. Əsər elə ilk tamaşadan böyük uğur qazandı 
və Azərbaycan musiqisinin şöhrətini dünyaya yaydı. 
Əlbəttə, bu uğurda  Üzeyir bəylə Bülbülün əlbir yara­
dıcılığının mühüm rolu oldu.
Musiqimizin inkişafında “Koroğlu”nun yeri əvəzsiz­
dir. Musiqişünaslar belə hesab edirlər ki, bu əsər opera 
janrı ilə yanaşı simfoniya və balet janrlarını da özündə 
birləşdirmişdir. Üzeyir Hacıbəyli «Koroğlu» operasına 
görə SSRİ Dövlət Mükafatına layiq görülmüşdür.
Bu otaqda bəstəkarın xatirə əşyaları da nümayiş 
etdirilir.Yazı stolu, onun üstündə müəllifin yarımçıq qal­
mış «Azərbaycan» simfonik poemasının partiturası… 
Bəstəkarın barmaq izlərini saxlayan skripka tamaşaçı­
ların böyük həyəcanına səbəb olur…
Muzeydəki müxtəlif hədiyyələr, mükafatlar, sənəd­
lər Üzeyir bəyə ümumxalq məhəbbətini, habelə onun 
dünya şöhrətini əks etdirir.
Azərbaycan Respublikasının Prezidenti Heydər 
Əliyev 1995­ci ildə Üzeyir Hacı bəylinin  yubileyi 
ərəfəsində bəstəkarın Azərbaycan musiqi sənətinin 
in kişafında misilsiz xidmətlərini nəzərə alaraq 
böyük sənətkara xalq ehtiramını və məhəbbətini tə­
cəssüm etdirmək məqsədilə hər il sentyabrın 18­də 
90
(Ü.Hacıbəylinin doğum günü) Milli  Musiqi Günü 
keçirilməsi barədə sərəncam im zaladı.
Heydər Əliyev bəstəkarın yubiley gecəsində çıxış 
edərək 1975­ci ildə onun 90 illik yubileyi günlərində 
ev­muzeyini açılmasını xatırlatdı. O, muzeyin ötən 20 
il ərzində mədəniyyətmizin inkişafında rolunu razılıq 
hissi ilə qeyd etdi. Ölkə rəhbəri ilk gündən indiyədək 
bu muzeyə rəhbərlik edən Üzeyir Hacıbəylinin yaxın 
silahdaşı Ramazan Xəlilovun əməyini yüksək qiymət­
ləndirdi. Heydər Əliyev Azərbaycan mədəniy yətinin 
inkişafında, xüsusən dahi bəstəkar Üzeyir Hacıbəylinin 
ədəbi və musiqi irsinin qorunması və təbliğində böyük 
xidmətlərinə görə Ramazan Xəlilovun Azərbaycanın 
yük sək ordeni­ «Şöhrət» ordeni ilə təltif olunması barədə 
fərman imzaladığını bildirdi.
O, qocaman muzey işçisi haqqında ən xoş sözlər 
söylədi:
­ Ramazan Xəlilov çox xoşbəxt adamdır, 95 yaşı var, 
bu gün də fəaliyyətdədir. O, Üzeyir Hacıbəyovla çiyin­
çiyinə gedib, bizim üçün onun nişanəsidir. Ona görə də 
bizim üçün əzizdir və xoşbəxtlik də ondan ibarətdir ki, o 
bu gün də yaşayır…
Üzeyir Hacıbəylinin ev­muzeyi böyük bəstəkarın 
xatirəsini əbədiləşdirən sənət məbədi, müqəddəs məkan­
dır.                                                                        
                                                                                        2010
                                                                                                                                                      
                                      
                                        
91
XATİRƏLƏRDƏ  YAŞAYAN  SƏNƏTKAR
Görkəmli yazıçı, pedaqoq, Azərbaycan ədəbiy­
yatının  klassiki Abdulla Şaiq uzun illər öz ədəbi­bədii 
yaradıcılığı və pedaqoji fəaliyyəti ilə gənclərimizin 
mənən saflaşmasına, onlarda yüksək insani hisslər  yara­
dılmasına xidmət etmişdir. 
Ədibin  əsərləri ­ şeir və poemaları, dram və he­
ka yələri geniş oxucu və tamaşaci kütləsini cəlb et miş, 
eyni zamanda, tənqid və ədəbiyyatşünaslığın da diq­
qət mərkəzində olmuş, onun yaradıcılığı barədə dis ­
sertasiyalar, monoqrafiyalar, coxsaylı məqalələr yazıl­
mışdır. 
Bir neçə nəsil Şaiqin tələbəsi olmuş, onun hazırla dı­
ğı  dərsliklərdən öyrənmişdir. Onun adı hələ sağlığında 
ikən geniş yayılmış, xeyirxah, mehriban, namuslu mü­
əllim – vətəndaş simvolu olmuş, ədəbi­bədii, elmi əsər­
lərə, xatirələrə çevrilmişdir.
Hələ 1923­cü ildə Bakıda yazıçının pedaqoji fə­
aliyyətinin 20 illiyinə həsr olunmuş təntənəli yubiley – 
«Şaiq gecəsi» keçirilmişdir. Həmin yubileylə əlaqədar 
«Talıbzadə Abdulla Şaiq» adlı kitab nəşr olunmuş, 
buraya Şaiq haqqında  xatirələr, ürək sözləri, bədii əsər­
lər və məqalələr daxil edilmişdir. Onun haqqında son­
ralar da bir sıra xatirələr qələmə alınmışdır.
Sənətkarın müasirləri və tələbələrinin xatirələri xü­
susi maraq doğurur. Xatirə müəllifləri, akademik Ka ­
mal Talıbzadənin qeyd etdiyi kimi, «…ədibin fə aliy­
yətinin müxtəlif sahələrini müəyyən mənada şəx siyyəti 
ilə əlaqələndirməyə çalışmış, müəllim­şəx siy yət, ictimai 
xadim­şəxsiyyət, yazıçı­şəxsiyyət problemi ətrafında 
mü lahizələr söyləmişlər, onun insani key fiyyətləri 
92
ilə yaradıcılığı arasındakı vəhdəti həmişə bir qanuni 
xüsusiyyət kimi nəzərə çarpdırmışlar».
Görkəmli yazıçı, alim və ziyalılardan Atababa Musa­
xanlının, Seyid Hüseynin, Vəli Hacıoğlunun, Mehdi 
Hüseynin, Məmməd Arifin, Əfrasiyab Bədəlbəylinin 
və başqalarının xatirələrində Abdulla Şaiqin şəxsiyyəti 
haqqında incə məqamlarla rastlaşırıq. Həmin xa­
tirələrdən qəti olaraq müəyyənləşir ki, müəllim, yazıçı, 
ictimai xadim və insan Şaiqin şəxsiyyəti ilə yaradıcılığı 
bir­birini tamamlayır.
Ədəbiyyaşünas Atababa Musaxanlı yazır:  «…Şaiqin 
müəllim olmaq həvəsilə geniş bir əxlaqın,  kiçik bir 
sükutun mərhələsi, şair olduğu üçün həssas bir ruhun, 
incə bir düşünüşün yaradıcısı – deyə tanıda bilərik».
Akademik Məmməd Arif isə Şaiqə müraciətlə 
belə yazmışdır: «Sizi yaxından tanıyanlar yaratdığınız 
əsərlərlə şəxsiyyətiniz arasında qəribə bir uyğunluq 
olduğunu görürlər».
Şaiqi tanıyanlar və tələbələri öz yazılarında onun 
şəxsiyyətində olan bir sıra keyfiyyətlər haqqında mə­
lu mat verirlər. Biz burada Şaiqin səmərəli ədəbi və 
elmi­pedaqoji fəaliyyəti ilə birlikdə şəxsiyyətindəki 
bütövlük, paklıq, təvazökarlıq, qayğıkeşlik və s. insani 
keyfiyyətlərlə tanış oluruq.
Bu barədə akademik Məmməd Cəfərin xatirləri çox 
maraqla oxunur: «…qayğıkeşlik onun təbiəti, xarakteri 
ilə bağlı olmaqla  bərabər, həmçinin dünya baxışı ilə 
əlaqədar olan bir xüsusiyyətdir». Şaiqin tələbələrindən 
biri, görkəmli mədəniyyət xadimi, tərcüməçi Adil Əfən­
diyev belə yazmışdır: «Səmimiyyət Şaiqin var lığı nın 
əsas keyfiyyəti, rəmzi idi. Onun bütün hərəkətləri, sinifə 
gəlişi, salam verməsi, tələbələrlə görüşü, öz­özlüyündə 
bir əxlaq və tərbiyə dərsi olardı».
93
Müasirləri Şaiqi ürəkdən sevmiş, onun barəsində 
ən xoş sözlər söyləmişlər. Bu baxımdan Firudin bəy 
Köçərlinin, Hüseyn Cavidin, Abdulla Surun, Mustafa 
Quliyevin, Səməd Vurğunun, Mirzə İbrahimovun, Mir 
Cəlalın…   ürək sözləri çox maraqlıdır. Şaiq şəxsiyyətinə 
və yaradıcılığına dərin hörmət bəsləyən Səməd Vurğun 
yazmışdır: «Sizin adınız hər bir azərbaycanlı üçün əziz­
dir. Çünki Siz bütün ömrünüz boyu xalqımızın ən nəcib 
duyğularını, yüksək humanist əməllərini  tərənnüm ed
ən gözəl bir sənətkar, böyük bir insan olmusunuz ». 
Bu sözlər isə  Mir Cəlala məxsusdur: «Abdulla Şaiq­
in fikrini həmişə məşğul edən azad mədəni həyat, müasir 
ictimai məsələlər, xalqın dərd və ehtiyacları idi».  
Şaiqə həsr olunmuş ilk bədii əsərlər hələ 1923­cü 
ildə qələmə alınmışdır.  O vaxtlar Adil Həcdət, Məmməd 
Süad, Bədrəddin Seidzadə, Hüseyn Nəcdət  kimi şairlər 
ona şeirlər həsr etmiş, daha sonra Səməd Vurğun, 
Süleyman Rüstəm, Mirmehdi Seidzadə, Bəxtiyar 
Vahab zadə və başqaları öz şeirlərində Şaiqin obrazını 
yaratmışlar. 
Şaiqə həsr olunmuş elmi məqalələrdən onun yaradı­
cılığının müxtəlif cəhətləri ilə tanış oluruq.
Bu tədqiqat işlərindən  məlum olur ki, Abdulla Şaiq 
öz ədəbi­bədii, elmi­pedaqoji fəaliyyəti ilə «Azərbaycan 
xalqının minlərlə oğlunu tərbiyələndirmiş, onların qəl­
binə əsl hümanizm duyğuları aşılamış, köləliyə və 
haqsızlıq dünyasına sonsuz bir nifrət hissi oyatmış, XX 
əsr Azərbaycan ədəbiyyatı tarixində şərəfli bir mövqe 
tutmuş, lirik nəsrimizin təməl daşını qoymuş, öz bədii 
lövhələrində saf Azərbaycan dilinin gözəlliklərini təcəs­
süm etdirmiş» (Mehdi Hüseyn) bir sənətkar olmuşdur.
Abdulla Şaiqə həsr olunmuş  xatirələri, digər 
yazıları oxuyanda illər  otdükcə gəncləşən, gözəl yazıçı 
94
və müəllim, «mələk kimi bir insan» (Hüseyn Cavid) 
Şaiqə  məhəbbətimiz daha da artır.
                                                                               2011
                                                                        
                                                                            
                                                                            
95
MÜQƏDDƏS  SƏNƏT  MƏBƏDLƏRİ
 
Hər bir xalqın özünün dünya mədəniyyətinə bəxş 
etdiyi görkəmli şəxsiy yət ləri, o cümlədən söz sərrafları 
vardır. Belə şəxsiy yət lər  tarixə dünya ədəbiyyatının 
klas siki, bö yük şair və dramaturq, nəzəriyyəçi və ədəbi 
prosesin təşkilatçısı kimi daxil ol muş lar. Şübhəsiz, bütün 
dahilərin  əsas yaradıcılıq mövzusu mənsub ol du ğu xal­
qın keçmişi  və indisi, həm də gələcək taleyi olmuşdur. 
Bununla yanaşı, onların yaradıcılığı ümumbəşəri sə viy­
yəyə yüksəlmiş dir. Bu xüsusiyyətlər  onların daha geniş 
miqyasda tanınma sı na və sevilməsinə səbəb olmuşdur. 
Dünya muzeyləri sırasında bu cür şəxsiyyətlərin adı 
ilə bağlı xatirə muzeyləri mühüm yer tutur. Öz xalqının 
sevimlisinə çevrilmiş qələm sahiblərinin xatirəsini əbə­
diləşdirmək məqsədilə ilk ədəbi­xatirə muzeylərinin 
yaradılması XlX əsrin ikinci yarısına təsadüf  edir. Onu 
da qeyd edək ki, bu qəbildən olan muzeylər sənətkarın 
doğulduğu, boya­başa çatdığı, ömrünün əsas hissəsini 
yaşadığı  məkanlarla yanaşı, onunla az­çox bağlılığı olan 
yerlərdə də yaradılmışdır.
Bu ideyanın ortaya çıxması və gerçəkləşməsi  Vil­
yam Şekspirin və  Valter Skottun adları ilə bağlıdır.   
Dahi ingilis dramaturqu  Vilyam Şekspirin Böyük 
Bri taniyanın Stratford şəhərindəki ev­muzeyi çox məş­
hurdur, Böyük Britaniyada turist və  seyrçilərin ən çox 
ziyarət etdiyi məkanlardan sayılır.  Vilyam Şekspir 1564­
cü ildə məhz bu evdə dünyaya gəlib, uşaqlıq və gənclik 
illərini burada keçirib. İlk təhsilini də Stratfordda alıb, 
sonradan Londona gedib. 
Dramaturq ömrünün son illərini də Stratfordda 
ya şayıb  və burada da dünyasını dəyişib. Bu ev XlX əs­
96
rin ortalarında muzey yaradılanadək Şekspir nəslinin 
istifadəsində olub. Məhz həmin vaxtlar ictimaiyyətin 
maddi və mənəvi köməyi ilə bu ev «Şekspirin  doğum 
günü komitəsi» tərəfindən alınıb və burada muzey təşkil 
edilib.
Bu muzey özünün orijinallığı ilə diqqəti cəlb edir. 
Şekspir burada yaşadığı vaxtdan təxminən 300 il sonra 
təşkil edilib. Muzeyin yaradıcıları 300 il əvvəlki şəraiti 
bərpa etməli olublar, yəni evi 300 il əvvəlki vəziyyətinə 
gətiriblər. Təbii ki, evlə birlikdə ev əşyaları da Şekspir 
dövrünə uyğunlaşdırılıb.
Yazıçılardan Böyük Britaniyada Valter Skott (1771­
1832) və Çarlz Dikkensin (1812­1870), Fransada Onore de 
Balzak ((1779­1850), Viktor Hüqo (1802­1885) və Qustav 
Floberin (1821­ 1886), Amerikada Mark Tven (1835­
1910), Cek London (1876­1916)   və Ernest Heminqueyin 
(1899­1961), digər qələm sahiblərinin  xatirə muzeyləri 
də məşhurdur.  Ernest Heminqueyin Kubada, Havana 
şəhəri yaxınlığında fəaliyyət göstərən xatirə muzeyi də 
turistləri cəlb edən mədəniyyət ocaqlarındandır. 
Böyük alman dramaturqu, şair və filosof Fridrix 
Şillerin (1759­1805) Almaniyanın Leypsik, Drezden və 
Veymar şəhərlərində xatirə muzeyləri fəaliyyət göstərir. 
Dramaturqun Veymardakı xatirə muzeyi onunla əlamət­
dardır ki, o, ömrünün uzun illərini indi muzey kimi 
fəaliyyət göstərən bu evdə yaşamış, dünyasını da bu 
ev də dəyişmişdir. Yazıçının ən məşhur əsəri­ «Vilhelm 
Tell» bu evdə ərsəyə gəlmişdir.       
Veymarda digər alman şairi və mütəfəkkiri İohan 
Hötenin (1749­1832) də xatirə muzeyi də yaradılmışdır. 
Şairin xatirəsi ilə bağlı başqa bir muzey Düsseldorf 
şəhərindədir.
Rusiyada ədəbi­xatirə muzeyinin təşkili ideyası 
97
1837­ci ildə böyük rus şairi A. S. Puşkinin faciəli 
qətlindən sonra meydana gəlsə də, yalnız 1879­cu ildə 
Tsarskoye Selo litseyində kitabxana yaradılır, 1889­cu 
ildə isə bu kitabxana A. S. Puşkin muzeyinə çevrilir. Şai­
rin Mixaylovski kəndindəki məşhur muzeyi isə 1908­ci 
ildə açılmışdır.
Bu gün Rusiya Federasiyasının  müxtəlif  guşə­
lərin də A. S. Puşkinlə yanaşı   rus ədəbiyyatının klas­
siklərindən L. N. Tolstoyun, F. M. Dostoyevskinin, İ. S. 
Turgenevin, M. Y. Lermontovun,  N. A. Nekrasovun, 
A. P. Çexo vun, Maksim Qorkinin, Sergey Yeseninin və 
bir çox baş qalarının xatirə muzeyləri fəaliyyət göstərir. 
Ukray nada Lesya Ukrainkanın, Taras Şevçenkonun, 
İvan Frankonun, Gürcüstanda Vaja Pşavelanın, Akaki 
Sere telinin, İlia Çavçavadzenin, Qazaxıstanda Abayın, 
Cambulun, Muxtar Auezovun, digər söz sərraflarının 
xati rə muzeyləri vardır.
Muzey işində ədəbi qəhrəmanların adları ilə bağlı 
muzeylərin təşkili praktikası da mövcuddur. Böyük 
Britaniya yazıçısı Artur Konan Doylun məşhur detektiv 
qəhrəmanı Şerlok Holmsa həsr olunmuş eyni adlı mu­
zey, fransız yazıçısı Qustav Floberin «Madam Bovari» 
roma nının qəhrəmanı  Madam Bovariyə həsr olunmuş 
eyni adlı muzey bu qəbildəndir. Rusiyanın Leninqrad 
Vilayətinin Vıra kəndində yaradılmış muzey «Stansiya 
nəzarətçisinin evi» adlanır. Adından da göründüyü 
kimi, 1972 ­ ci ildən tamaşaçılarını qəbul edən bu 
muzey A. S. Puşkinin «Stansiya nəzarətçisi» povestinin 
qəhrəmanının adı ilə bağlıdır. 
İ.S.Turgenevin Moskva şəhərində 2009­cu ildə açıl­
mış xatirə muzeyi də daha çox yazıçının  məşhur «Mumu» 
hekayəsi ilə əlaqələndirilir. Muzeyin yaradıldığı imarəti 
moskvalılar «Mumunun evi» adlandırırlar. Mə sə lə 
98
burasındadır ki, «Mumu» hekayəsində təsvir olunan 
hadisələr məhz bu evdə baş vermişdir. Həyətdə dalan­
dar Gerasimin saxladığı iti­ Mumunu məhv etdirən 
zalım xanımın prototipi İvan Turgenevin özünün doğma 
anasıdır. Onun anası öm rünün son 10 ilini bu evdə ya­
şamış, burada da dünyasını dəyişmişdir. Turgenev də bu 
evə­ anasının yanına gələrmiş…   
Əlbəttə, yuxarıda adlarını sadaladığımız bu muzey­
lərin hər biri həmin sənətkarın ömür yolunu əks etdirir, 
həmin mövzuda əşyaları toplayır, qoruyur və təbliğ edir. 
Bu muzeylər çox haqlı olaraq müqəddəs sənət məbədləri 
adlandırılır, eyni zamanda, sənətsevərləri cəlb edən 
mədəniyyət mərkəzləridir.
Burada ədəbiyyatla bağlı birliklər, poeziya dərnək­
ləri yaradılır, rəngarəng tədbirlər­  sərgilər, kitab təq­
di matı mərasimləri, yubileylər, konsertlər, poeziya 
ax şam ları keçirilir. Bu qələm sahiblərinin hər biri öz 
xal qının oğludur, milli ruhda köklənmişlər. Bununla 
ya naşı, onların hər birinin yaradıcılığı ümumbəşəri ma­
hiyyət kəsb edir. Dünyanın müxtəlif guşələrindən gə­
lən ziyarətçilər bu sənətkarların ömür yolu, milli, eyni 
zamanda, ümumbəşəri mahiyyət kəsb edən ədəbi irsi 
ilə tanış olur. Bütün bunlar isə xalqlar arasında mədəni 
mübadilənin və qarşılıqlı zənginləşmənin inkişafına 
mühüm təsir göstərir. Ona görə ki, belə yaradıcı şəx­
siyyətlər bütün dünyaya məxsusdur…
         
                                                                                      2011
 
                       
99
MUZEY QURUCULARIMIZ  
AĞAKƏRİM ŞƏRİFOV
Məlumdur ki, muzey xalqın milli sərvətini­ maddi 
və mənəvi abidələrini toplayır, qoruyur, onların öyrə­
nilməsini, nümayişini və təbliğini təmin edir. Be ləliklə 
də muzeylərin meydana gəlməsi həm də elmi bi­
liklərin təbliği və cəmiyyət üzvlərinin estetik tələbatı­
nın ödənilməsi zərurəti ilə bağlıdır. Eyni zamanda, o da 
məlumdur ki, muzey əşyaları muzeylərdən çox­çox əv­
vəl mövcud olmuş, yəni muzeydən öncə muzey əşyası 
meydana gəlmişdir. Ən qədim dövrlərdən başlayaraq 
zaman­zaman insanların bu və ya digər tələbatının 
ödənilməsi məqsədilə yaradılan bu nümunələr sonradan 
«mədəniyyət sərvəti», «muzey əşyası» adlarını almışdır.
Bu sərvəti müəyyən bir məkanda toplayanlar və 
gələcək nəsillərə ötürmək istəyənlər öz xalqına, onun 
tarixinə və mədəniyyətinə qəlbən bağlı olan şəxslər ol­
muşdur. Bu cür insanlar tarixən Azərbaycanda da ol­
muşdur və indii də var. 
Respublikamızda 1919­ cu ildə yaradılmış ilk rəs mi 
dövlət muzeyinin­ İstiqlal muzeyinin qurucuları gör­
kəmli sənətşünaslar­ Hüseyn bəy Mirzəcamalov və Mə­
həmməd Ağayev olmuşdur.         
1924­cü ildə Naxçıvan və Gəncə, daha sonra Şəki 
və Lənkəran şəhərlərində tarix­diyarşünaslıq muzeyləri 
100
yaradıldı. Qubada isə muzeyin əsası qoyuldu. Bu mu­
zey lərin yaradılmasında yerli həvəskarlar  fəal iştirak 
ed irdilər. 
Naxçıvanda yerli ziyalı Mirbağır ağa burada tarix 
muzeyinin əsasını qoyanlardan biridir. İndi Naxçıvan 
Muxtar Respublikası Dövlət Tarix Muzeyi kimi fəaliyyət 
göstərən həmin muzeyin ilk direktoru da Mirbağır ağa 
olmuşdur. 
Qubada muzeyin əsasını görkəmli din xadimi və 
ziyalı Əhməd Əfəndi Çələbizadə qoymuşdur. O, 1924­
cü ildə «Cümə məscidi» yanında dərs dediyi mədrəsədə 
tarix muzeyi yaratmış, burada Azərbaycan tarixinə aid 
materialları toplamışdır. Eksponatların əksəriyyəti Əh­
məd Əfəndinin özünə məxsus olmuşdur. 
Şəki tarix­diyarşünaslıq muzeyinin yaradılmasında 
dövrünün qabaqcıl maarif xadimi, yazıçı və dramaturq 
Rəşid bəy Əfəndiyevin müstəsna əməyi vardır. 
Lənkəranda muzeyin bünövrəsini yerli ziyalı Mirzə 
Ağaəli Əliyev qoymuş, Masallıda isə ilk muzeyin 
yaradıcısı orta məktəb müəllimi Rəhim Tağıyev olmuş­
dur. Bu gün öz yaradıcılarının xatirəsinə hörmət əlaməti 
olaraq Şəki muzeyi Rəşid bəy Əfəndiyevin, Lənkəran 
muzeyi Mirzə Ağaəli Əliyevin, Masallı muzeyi isə Rəhim 
Tağıyevin adını daşıyır.
Muzey direktorlarından Solmaz Məhərrəmova (La­
çın) və Xalis Məmmədov (Qəbələ) da boya­ başa çatdıqları 
rayonun tarix­diyarşünaslıq muzeyinin qurucularıdır. 
Onların hər ikisi bu gün «Əməkdar mədəniyyət işçisi» 
fəxri adını şərəflə daşıyırlar.
Muzey rəhbərlərinin bir neçəsi ilə «Mədə niyyət»in 
(«Mədəniyyət» qəzeti –red.) oxucularını az­çox dərəcədə 
tanış etmiş, digərləri barədə söhbət açmağa söz vermişik. 
İndiki söhbətimiz Cəfər Cabbarlı adına Azərbaycan 
101
Dövlət Teatr Muzeyinin yaradıcısı və ilk direktoru 
Ağakərim Şərifov haqqındadır.
O, 1899­ cu ildə doğulmuş, 1942­ ci ildə dünyasını 
dəyişmişdir. Kiçik yaşlarından özü də, qardaşları ­ Ağa­
səlim, Hacıbaba və Niyaz da teatr sənəti ilə bağlı ol­
muşlar. Niyaz Şərifov sonradan tanınmış rejissor, Ağa ­
kərim isə teatr tarixçisi, tədqiqatçı və pedaqoq kimi 
fəaliyyət göstərmişdir.
Ağakərim Şərifov 1920­ci illərin əvvəllərində Bakı 
Türk İşçi Teatrında, eyni zamanda, Bakı Teatr Tex­
nikumunda işləyirdi. Məhz həmin illərdə o, teatr tarixinə 
aid muzey yaratmaq  fikrinə düşmüş və bu yöndə iş 
aparmağa başlamışdır. Müxtəlif teatr tamaşalarının 
proqram və afişalarını, teatr xadimlərinin şəxsi əşya 
və sənədlərini, rol dəftərlərini, teatr geyimlərini, foto­
şəkillərini və digər materialları toplamaqla gələ cək 
muzeyin əsasını qoymuş, eyni zamanda, rəsmi qay­
da da teatr muzeyi yaradılması barədə məsələ qal dır­
mışdır. Dövrünün görkəmli ziyalıları, sənət adam­
ları, o cümlədən Üzeyir Hacıbəyli, Əbdürrəhim bəy 
Haqverdiyev, Cəfər Cabbarlı, Əzim Əzimzadə, Sidqi 
Ruhulla onu dəstəkləmiş, həm də kömək göstərmişlər.   
1927­ci ildə teatr işçilərinin respublika   müşavi­
rə sin də məhz Ağakərim Şərifovun təşəbbüsü ilə teatr 
tariximizə aid muzeyin yaradılması barədə məsələ 
qaldırılmış və elə həmin ildə Azərbaycan Dövlət Dram 
Teatrının bi nasının foyesində belə bir muzey təşkil 
olunmuşdur. Muzeyin açılışı mərasimində rəsmi şəxslər, 
görkəmli ziyalılar və sənət adamları iştirak etmişlər. 
Məhz həmin gündən bu muzey teatr tarixinə və  teatr 
xadimlərinə aid yadigarları, əlyazmaları, fotoşəkilləri, 
rəsm əsərlərini, müxtəlif sənədləri...  toplayan və qoru­
yan məbəd kimi formalaşmağa başlayır. 
102
Sərgi tez bir zamanda Azərbaycan  Dövlət   Mu zeyi­
nin teatr şöbəsi kimi rəsmiləşdirilir. Bu zaman əşyaların 
əsas hissəsi Azərbaycan Dövlət Muzeyinə verilir, bəzi 
əşyalar isə teatrda saxlanılaraq sərgilərdə istifadə olunur. 
Nəha yət, 1934­cü ildə Azərbaycan Dövlət Muzeyinin 
müvafiq şöbəsinin bazasında Azərbaycan Dövlət 
Teatr Muzeyi yaradılır və Ağakərim Şərifov muzeyin 
direktoru təyin edilir.
1934­cü il noyabrın 24­də muzeyin təntənəli açılışı 
mərasimi keçirilir. Mərasimdə o dövrün görkəmli sənət 
xadimləri ­ Bülbül, Şövkət Məmmədova, Hüseynqulu 
Sarabski, Aleksandr Tuqanov, Ülvi Rəcəb, İsmayıl Hida­
yətzadə və başqaları iştirak  edirlər. Bu hadisə barə də 
«Pravda» qəzetinin 21 dekabr 1934­cü il tarixli sayın da 
məlumat verilir.
Əlbəttə, bütün bunlar Ağakərim Şərifovun inadkar 
fəaliyyətinin və gərgin əməyinin nəticəsi idi. O, sözün 
həqiqi mənasında muzey vurğunu, muzey fədaisi idi. 
Teatr tariximizlə bağlı hər bir əşya onun üçün əziz idi, 
doğma idi, hər şeydən əvvəl, əvəzsiz sərvət idi. Məhz 
buna görə də həmin əşyaları qayğı ilə (bəzi hallarda 
böyük əmək sərf etməklə)  toplayır və qoruyurdu.
Əlbəttə, Ağakərim Şərifov bu işə söz sənəti, xüsu­
sən teatr sənəti ilə məşğul olanları da cəlb edir, muzeyə 
qayğı göstərməyi bir vəzifə kimi onların qarşısında 
qoyurdu. Muzeyin inkişafına, bir mədəniyyət ocağı kimi 
zənginləşməsinə qayğı  göstərənlərdən biri də professor 
Əziz Şərif olmuşdur. 
Professor Əziz Şərifin «Keçmiş günlərdən» kita­
bından: «Ağakərim Şərifov mənim yaxın və səmimi 
dostlarımdan idi, o zaman (1928­ ci il nəzərdə tutulur­ 
A.B.) təzəcə təşkil etdiyi teatr muzeyini idarə edir, 
teat rımızın tarixinə dair müxtəlif materialları toplayır, 
103
muzeyi zənginləşdirməyə, onu teatr tariximizi işıqlan­
dıra bilən mədəni­ elmi mərkəzə çevirməyə çalışırdı … 
Teatr muzeyi yalnız Ağakərimin yorulmaq bilmədən, 
gecə­ gündüz çalışıb­ vuruşması sayəsində yaşayırdı».
Əziz Şərif, eyni zamanda, muzeyin yaradıcısına 
toplama işində kömək edir, Tiflis Azərbaycan teatrına 
aid mate rial ları muzeyə verirdi.         
Azərbaycan MEA­nın müxbir üzvü, mərhum 
teatrşünas İnqilab Kərimov belə yazmışdır: «Ağakərim 
Şərifov sənət vurğunu, fədaisi kimi, bu işi həvəslə şövq­
lə, cəfakeşliklə yerinə yetirmişdir. O, muzeyi əziyyətlə, 
vərəq­vərəq topladığı və həm də Azərbaycan Dövlət 
Mu zeyində olan müvafiq materiallardan istifadə edib 
yaratmışdı; «heçdən bir şey» düzəltmişdi». 
1935­ci ildə Ağakərim Şərifovun təklifi ilə muzeyə 
böyük Azərbaycan dramaturqu Cəfər Cabbarlının adı 
verilir.
Qeyd etdiyimiz kimi, Ağakərim Şərifov, eyni za­
manda, teatr tədqiqatçısı kimi fəaliyyət göstərmişdir. 
Onun 1930­ cu ildə nəşr olunmuş «Azərbaycanda 
türk teatrı tarixi materialları» kitabı Azərbaycan teatr­
şünaslığında ilk tədqiqat işlərindəndir. Kitabda milli 
teatr sənətimizin yaranması və inkişaf tarixi, habelə 
səh nə xadimlərinin fəaliyyəti barədə məlumat verilmiş, 
bu sahədə mövcud problemlər öz əksini tapmışdır. Bu 
kitab sonralar teatrımızın tarixi ilə bağlı tədqiqatların 
aparılmasında dəyərli mənbə rolunu oynamışdır.
1937­1938­ci illərin acı yelləri teatr xadimlərinin, 
habelə Dövlət Teatr Muzeyinin üstündən də əsib, mil­
li teatrımızın inkişafına ağır zərbə vurub. Həmin illərdə 
bir sıra teatr xadimləri repressiyaya məruz qalırlar. 
Bunların arasında Dövlət Teatr Muzeyinin direktoru 
Ağakərim Şərifovun qohumları da vardı. Ağakərim 
104
Şərifovun oğlu Azad Şərifov yazır: «...Bir qədər sonra 
atamı işdən götürdülər və on ay ailəmiz rahatlıq nə ol­
duğunu bilmədi, gecələr gözümüzə yuxu getmirdi, 
göz ləyirdik ki, indi ­ bu saat NKVD­nin «qara maşını» 
qapımızın ağzında dayanacaq. Ancaq, gözlənilmədən 
hadisələr başqa cür cərəyan etdi. Azərbaycanın görkəmli 
mədəniyyət xadimlərinin təhriki ilə atamı işə bərpa 
etdilər, hətta xəstəliyi ilə əlaqədar müalicə olunmaq 
üçün sanatoriyaya putyovka da verdilər. Lakin atamın 
son günləri idi, 1942­ci il fevralın 5­də, şaxtalı bir gündə 
atam dünyasını dəyişdi».
Ağakərim Şərifovun əsasını qoyduğu Cəfər Cabbar­
lı adına Azərbaycan  Dövlət Teatr Muzeyi bu gün ölkə­
mizin ən zəngin və baxarlı muzeylərindən biridir.  Bura­
da fəal toplama işi aparılır, rəngarəng tədbirlər keçiri lir. 
Muzeyin direktoru, Əməkdar mədəniyyət işçisi Nuridə 
Nurullayeva yazır: «Xoş bir haldır ki, istər sərgilərimi­
zin hazırlanmasında, istərsə də tədbirlərimizin yüksək 
sə viy yədə təşkilində muzeyimizin xəzinəsi öz dəyərli, 
nadir sənədləri ilə əlimizdən tutur və biz xüsusilə 
belə anlarda muzeyin banisi və ilk direktoru olan, 
teatr işini mükəmməl bilən gözəl insan, zəhmətkeş 
ziyalı     Ağa kərim Şərifovu dönə­dönə yad edirik. Onun 
uzaqgörənliklə topladığı və bu gün tarixilik baxımından 
əvəzsiz olan sənədlər teatrımızın keçmişini öyrənən 
neçə­neçə təd qiqatçı üçün salnamə xidməti göstərmiş və 
bu iş bu gün də layiqincə davam etdirilir».       
Ağakərim Şərifov, yəqin ki, Cəfər Cabbarlı adına 
Azərbaycan  Dövlət Teatr Muzeyini belə görmək istəyir­
di. 
                                                                              2011
105
ƏHMƏD  ƏFƏNDİ  ÇƏLƏBİZADƏ 
Azərbaycan xalqının milli sərvətinin ­ maddi və 
mənəvi abidələrinin toplanılması, qorunması  və gələ­
cək nəsillərə ötürülməsi sahəsində fədakarlıqla çalışan 
şəxslərdən biri də Əhməd Əfəndi Çələbizadə olmuşdur. 
O, dövrünün görkəmli din xadimi və ziyalısı kimi ta­
nın mışdır. «Əfəndi» ləqəbi  Əhməd Çələbizadəyə son­
radan verilmişdir. «Əfəndi» sünni məzhəbinə mən­
sub olan din xadimlərinə verilmiş ləqəbdir. Bu söz, 
eyni zamanda, hörmət əlaməti olaraq ziyalı adamların 
adlarına qoşulmuş və həmin şəxslərə müraciət zamanı 
işlənmişdir. Təbii ki, Əhməd Çələbizadə bu adı öz 
nüfuzu və ziyalılığı sayəsində qazanmışdır.
O, Qubada ilk dəfə tarix muzeyi yaratmış, habelə 
həmin bölgənin etnoqrafik  tədqiqi ilə məşğul olmuşdur. 
Quba tarix­ diyarşünaslıq muzeyinin direktoru Mər­
yəm Hacıyeva 2000­ ci ildə bizə Əhməd Əfəndinin həyatı 
və fəaliyyəti ilə bağlı matateriallar  təqdim etmişdi və 
həmin materiallar Azərbaycanda muzey işinin tarixi nə 
aid apardığımız araşdırmalarda istifadə olunmuşdur. 
Belə hesab edirik ki, bu işıqlı insanı, maddi və mənəvi 
sərvətlərimizin fədakar toplayıcısı və tədqiqatçısını 
daha yaxından tanımalı və tanıtmalıyıq.
Əhməd Əfəndi Çələbizadə 1892­ ci ildə Qubada 
do ğulmuşdur. Tiflisdə ruhani məktəbində təhsil almış, 
Qubaya qayıtdıqdan sonra Cümə məscidində ruhani 
kimi fəaliyyət göstərmişdir. Eyni zamanda, məscidin 
yanında yerləşən mədrəsədə müəllimlik etmişdir.
 Məryəm Hacıyevanın təqdim etdiyi materiallardan 
məlum olur ki, Əhməd Əfəndi öz xalqının tarixinə və 
mədəniyyətinə yaxından bələd olmuş, ədəbiyyat bilicisi 
106
kimi tanınmış, bir neçə dil bilmişdir. Məhz öz xalqının 
tarixinə və mədəniyyətinə sonsuz məhəbbət və maraq 
onun Qubada muzey yaratması ilə nəticələnmişdir.      
O, 1924­cü ildə «Cümə məscidi» yanında dərs dediyi 
mədrəsədə muzey yaratmış, burada Azərbaycan tarixinə 
və mədəniyyətinə aid materialları toplamışdır. Eks­
ponatların əksəriyyəti Əhməd Əfəndinin özünə məx sus 
olmuşdur. Bununla yanaşı, o, idarə və təşkilatlar, ayrı­ 
ayrı şəxslərlə əlaqə saxlamış, bir sıra əşyaların muzeyə 
verilməsinə nail olmuşdur. Bu əşyalar sırasında qədim 
əlyazmaları və kitablar, xalça və xalça məmulatları, xalq 
tətbiqi sənəti nümunələri, zərgərlik məmulatları və s. 
vardı. Muzey ictimai əsaslarla yaradılmış və fəaliyyət 
göstərmişdir. Təbii ki, mövcud ekspozisiya tələb olu­
nan səviyyədə deyildi və Azərbaycanın ən qədim ya­
şa yış məskənlərindən olan Quba bölgəsinin zəngin 
tari xini və mədəniyyətini dolğunluğu ilə əks etdirə bil­
məzdi. Muzeyin əsaslı surətdə yenilənməsi və dövlət 
müəssisəsinə çevrilməsi günün reallığı idi.
1932­ ci ilin avqust ayında Quba Rayon İcraiyyə Ko­
mi təsinin iclasında «Quba şəhərində muzeyin təşkili 
barədə» xüsusi məsələ müzakirə edilmişdir. İclasda 
mu zeyin təşkili məqsədilə mütəxəssislər tərəfindən ha­
zırlanmış tezislərə və plan­layihəyə baxılmışdır. Hər 
iki sənəddə muzeyin ekspozisiyasının təşkili ilə bağlı 
tövsiyələr, habelə təxmini strukturu öz əksini tapmışdır.
Plan­layihədən məlum olur ki, ekspozisiyanın ilk 
bölməsi rayonun təbiətinə həsr olunmuşdur. Bura da 
rayonun və keçmiş Quba qəzasının coğrafi və hidro­
metrioloji xəritələri, habelə ərazinin flora və iqliminə 
aid xəritələr  quraşdırılmış, bitki aləmi və faydalı qazın­
tılarından nümunələr nümayiş etdirilmişdir.
Sonrakı bölmələr bölgənin tarixinə, mədəniyyətinə 
107
və etnoqrafiyasına həsr olunmuşdur. Bölmələrin ad ları 
da maraq doğurur və 1930­ cu illərdə muzeyin yara­
dıcılarının uzaqgörənliyini, eyni zamanda, cəsarətini 
alqışlayırsan. Bölmələrin adlarına nəzər yetirək: «Keç­
miş Quba qəzasının qədim mədəniyyət abidələri», 
«Qu ba xanlığının yaranmasına qədər olan dövrə aid 
materiallar», «Quba xanlığının rus çarizmi tərəfindən 
zəbt edilməsi», «Komendantlıq dövrü» və s. 
Ekspozisiyada ayrıca «Etnoqrafiya» bölməsi də nə­
zər də tutulmuşdu. Bu bölmədə azərbaycanlılarla ya­
na şı, rayonda yaşayan azsaylı xalqların həyatına, adət­ 
ənənələrinə, sənətkarlığına, xüsusən bölgədə geniş 
ya yıl mış xalça sənətinə və misgərliyə  aid materiallar 
gös tərilirdi. Əlbəttə, ekspozisiyada 1920­1930­ cu illərdə 
Qubanın mədəniyyət, maarif və təsərrüfatını əks etdirən 
materiallar da yer almışdı.
Rayon İcraiyyə Komitəsinin iclasında Qubada mu­
zey yaradılması məqsədəqyğun sayılmış və bu ba rədə 
xüsusi qərar qəbul olunmuşur. (11 avqust 1932­ ci il 
tarixli, 9 saylı protokol). Eyni zamanda, bu işə kömək 
gös tərilməsi Azərbaycan Dövlət Muzeyindən (indiki 
Mil li Azərbaycan Tarixi Muzeyi) və digər muzeylərdən 
xa hiş edilmişdir.
Qeyd etmək lazımdır ki, Quba tarix­diyarşünaslıq 
muzeyi respublikamızda həmin profildən olan ilk 
muzeylərdən biridir. Bünövrəsi 1924­cü ildə qoyulmuş 
bu muzey Əhməd Əfəndi Çələbizadənin rəhbərliyi ilə 
1935­ci ilədək ictimai əsaslarla  fəaliyyət göstərmişdir. 
Azərbaycan Xalq Maarif Komissarlığı 1935­ci ilin ma­
yında Quba Maarif Şöbəsinə yazmışdır: «Xalq Ma arif 
Komissarlığının Elmi­tədqiqat müəssisələri ida rəsi yol­
daş Əhməd Çələbizadəni Quba muzeyinin mü dirliyinə 
təyin olunmaq üçün Sizin sərəncamınıza gön dərir. Yol­
108
daş Çələbizadə lazımi təlimatla təmin edilmiş və ona 
təş kil edəcəyi muzey haqqında konkret tapşırıqlar veril­
mişdir».
Beləliklə, Əhməd Əfəndi Çələbizadənin təşkil etdiyi 
muzey dövlət müəssisəsinə çevrilir və onun yaradıcısı 
bu muzeyin direktoru təyin olunur. Lakin muzeyin 
döv lət müəssisəsi kimi fəaliyyəti uzun sürmür. 1937­ci 
ildə Əhməd Əfəndinin repressiyaya məruz qalması ilə 
əlaqədar muzeyin fəaliyyəti də dayanır.
Mədəni dəyərlərimizin cəfakeş toplayıcısı və 
qoruyucusu olan bu gözəl ziyalı 1937­ci ildə həbs olunur 
və elə həmin il sentyabr ayının 1­ də güllələnir.
Əhməd Əfəndi Çələbizadə tədqiqatçı­ etnoqraf kimi 
də tanınır. O, 1930­ cu illərdə ilk və görkəmli Azərbaycan 
etnoqraflarından biri Ələsgər Ələkbərovun tövsiyəsi ilə 
Quba bölgəsinin etnoqrafiyasına aid çöl­ tədqiqat işləri 
aparmışdır.
Uzun illər əlyazması şəklində Azərbaycan Dövlət 
Ədəbiyyat və İncəsənət Arxivində mühafizə olunan 
bu tədqiqat işi  Quba Rayon İcra Hakimiyyətinin töv­
siyəsi və köməyi ilə Milli Azərbaycan Tarixi Muzeyi tə­
rəfindən 2008­ ci ildə «Quba­ dövrün adət və qaydaları 
(XlX­ XX əsrin 20­30­ cu illəri)» adı ilə  nəşr edilmişdir. 
Biz bu nəcib işin həyata keçirilməsində iştirak etmiş hər 
bir şəxsin əməyini yüksək qiymətləndirir, onlara min­
nətdarlığımızı bildiririk. Milli Azərbaycan Tarixi Muzeyi 
bu kitabı nəşr etməklə çox maraqlı və gərəkli bir tədqiqat 
işini mütəxəssislərə və geniş oxucu kütləsinə təqdim 
etmişdir. 
Məlum həqiqətdir ki, konkret bir bölgənin tarixi­
etnoqrafik tədqiqi ümumən xalqın tarixinin və etno­
qrafiaysının öyrənilməsində mühüm rol oynayır. Bu 
baxımdan Əhməd Əfəndi Çələbizadənin Quba böl­
109
gəsinin etnoqrafiyası ilə bağlı araşdırmaları xüsusi əh­
əmiyyət kəsb edir. Bu tədqiqat işində bölgədə mövcud 
adət və qaydalar, o cümlədən toy adətləri, dini adətlər, 
bayramlar, sınaqlar, etiqadlar, dini mərasimlər, habelə 
bölgənin təsərrüfat həyatı­ əkinçilik, bostançılıq, tərəvəz­
çilik və s. barədə yetərli məlumat verilmişdir. 
Əhməd Əfəndi Çələbizadənin bu araşdırmasından 
ayrı­ ayrı bölgələrin etnoqrafik tədqiqində dəyərli bir 
mənbə kimi istifadə etmək olar.      
Onun yaratdığı muzey isə 1943­cü ildə  bərpa 
edilə rək Elmlər Akademiyasının baza müəssisəsi kimi 
yenidən fəaliyyət göstərmişdir. Muzey 1963­cü ilədək 
yenə də ictimai əsaslarla fəaliyyət göstərmiş, nəhayət, 
1964­cü ildə  respublika Mədəniyyət Nazirliyinin tabe­
liyinə verilmiş,  lazımi ştat vahidləri və vəsaitlə təmin 
olun muşdur.
Muzey yenidən fəaliyyətə başladıqdan sonra bu 
müəssisəyə tanınmış yerli ziyalılardan Mürsəl Hacıyev, 
Aslan Quliyev, Nəzirə Əsgərova, Cəfər İbrahimov, İz­
zəddin Şıxverdiyev rəhbərlik etmiş, Əhməd Əfəndi Çə ­
lə bizadənin başlamış olduğu xeyirxah işi davam etdir­
mişlər.
1997­ ci ildən Quba tarix­diyarşünaslıq muzeyinə 
Mər yəm Hacıyeva rəhbərlik edir. Məryəm xanımın rəh­
bərliyi dövründə muzeyin fəaliyyəti daha da geniş lən­
miş, Qubada ictimai əsaslarla iki yeni muzey ­  Şəhid lər 
muzeyi və A.A.Bakıxanovun ev­muzeyi yaradılmışdır. 
A.A.Bakıxanovun Amsar kəndində yerləşən ev­muzeyi 
1999­cu ildə respublika Mədəniyyət Nazirliyinin əm rinə 
əsasən tarix­diyarşünaslıq muze yinin filialına çevril­
mişdir.
Məryəm Hacıyeva muzey işi sahəsində qazandığı 
uğurlara görə Azərbaycan Resublikasının Əməkdar 
110
Mədəniyyət İşçisi fəxri adına layiq görülmüşdür. O, 
Bey nəlxalq Muzeylər Şurası (İKOM) Azərbaycan Milli 
Komitəsinin üzvüdür.
Bəli, gözəl ziyalı, mədəni dəyərlərimizin cəfakeş 
top layıcısı və qoruyucusu olmuş Əhməd Əfəndi Çələ bi­
zadənin Qubada əsasını qoyduğu  muzey bu gün tarixi­
miz və yaddaşımızla bağlı milli sərvətimizi toplayır, qo­
ru yur və təbliğ edir. 
                                                                                         2011
                   
111
UNUDULMAZ  KAZIM  MÜƏLLİM                                        
Əmək fəaliyyətimlə əlaqədar uzun müddət tə mas ­
da olduğum, təcrübəsindən öyrəndiyim, bəzən mü­
bahisə etdiyim (muzey işində belə hallar da olur) və 
daim hörmətlə yanaşdığım şəxslərdən biri haq qında 
danışmaq istəyirəm. Bu şəxs uzun illər Azər baycan Döv­
lət İncəsənət Muzeyinə rəhbərlik etmiş mərhum Kazım 
Kazımzadədir. Yaşından asılı olmayaraq tanı yanların 
böyük əksəriyyəti ona «Kazım müəllim»­ deyə müraciət 
edərdi. 
Bəli, o, hər şeydən əvvəl müəllim idi. Ötən əsrin 
30­cu illərində xalqının balalarını maarifləndirən işıqlı 
müəllim, öz mənəviyyatı ilə nümunə ola biləcək müəl­
lim.
Belə adamların özləri bir məktəb idilər. Bu gün tə­
əssüflənirəm ki, bu adamlardan daha çox şey öyrənə 
bilərdim.
Kazım Kazımzadə 1913­cü ildə Bakı şəhərində do­
ğulub. Əmək fəaliyyətinə də müəllim kimi başlayıb. 
Pe daqoji texnikumu bitirdikdən sonra bir müddət Də­
və çi (indiki Şabran) rayonunda müəllimlik edib, kənd 
məktəbinin müdiri vəzifəsində çalışıb.
O, hələ texnikumda təhsil alarlən rəssamlığa böyük 
hə vəs göstərirdi. Texnikumda sənət dərslərini tədris ed ən 
müəllimləri onun rəssamlıq  istedadını hiss etmiş və bu 
sahədə təhsil almasını məsləhət görmüşdülər.  Nəhayət, 
Kazım Kazımzadə Bakı Rəssamlıq Texnikumunu da bi­
tirir. Daha sonra bu sahədə ali təhsil də alır.
Kazım müəllim o dövrün işıqlı simalarının əhatə­
sin də olmuşdu, onlardan öyrənmişdi. O, Əzim Əzim­
112
zadədən dərs almış, Üzeyir Hacıbəyli, Səməd Vurğun 
kimi şəxsiyyətlərlə oturub­ durmuşdu. 
Heç şübhə yoxdur ki, Kazım Kazımzadə Azərbay­
can fırça sənətinin görkəmli nümayəndələrindən biridir. 
Onun fırçasından çıxmış qrafik əsərlər yaradıcılığı 
üç ün daha səciyyəvidir və üstünlük təşkil edir. Ayrı­
ayrı bədii əsərlərə çəkdiyi illüstrasiyalar, kitablara ver­
diyi bədii tərtibat ən incə zövqlü şəxslər tərəfindən də 
rəğbətlə qarşılanır. O, Azərbaycan folkloruna və klassik 
ədəbiyyatına yaxşı bələd idi. «Kitabi­Dədə Qor qud» 
dastanları, Nizami Gəncəvi, Ş.İ. Xətai, H. Şirazi, M.Ş. 
Vazeh və başqa qələm sahiblərinin əsərlərinə sənət­
karlıqla çəkdiyi illüstrasiyalar dediyimizi sübuta yetirir. 
Kazım Kazımzadə Böyük Vətən müharibəsinin iş­
tirakçısı olmuş, həmin illərində, hətta müharibədən son­
ra bu mövzuda dəyərli əsərlər yaratmışdır. Rəssamın 
əsərləri keçmiş SSRİ­nin müxtəlif guşələrində, habelə 
xarici ölkələrdə keçirilən sərgilərdə uğurla nümayiş 
etdirilmişdir.      
Onun eskizləri əsasında dəyərli xalçalar toxun­
muşdur. Kazım müəllim teatr və kino rəssamlığı sahə­
sində də çalışmışdır. 
O, sənət sahəsindəki uğurlarına görə Əməkdar 
incəsənət xadimi, Xalq rəssamı fəxri adlarına, Dövlət 
mü kafatına layiq görülmüş, orden və medallara təltif 
edilmişdir.
Bütün bunlarla yanaşı, Kazım müəllim milli də­
yər lərimizin təəssübkeş qoruyucusu və təbliğatçısı 
ol muşdur. Yarım əsr müddətində Azərbaycan Döv­
lət İncəsənət Muzeyində direktor vəzifəsində çalışan 
K.Kazımzadə bu sahədə də səmərəli fəaliyyət gös­
tər mişdir. Məhz onun rəhbərliyi dövründə muzeyin 
fond ları ən  dəyərli sənət əsərləri ilə zənginləşdirilmiş, 
113
eyni zamanda Azərbaycanda, habelə dünyanın bir çox 
guşələrində nümayiş etdirilmiş, təsviri sənətimizin təb­
liğinə, fırça və tişə ustalarımızın geniş miqyasında tanın­
masına, şöhrətlənməsinə mühüm təsir göstərmişdir.
Azərbaycan Dövlət İncəsənət Muzeyi 1951­ci ildə, 
məhz Kazım müəllimin rəhbərliyi dövründə  Bakı 
şə hə rinin mərkəzində ikimərtəbəli binaya köçürül­
müş dür. 1991­ci ildə Kommunist Partiyasının ləğ vin­
dən sonra Bakı Şəhər Partiya Komitəsinin binası da 
Azərbaycan Dövlət İncəsənət Muzeyinə verildi. Ka zım 
müəllimin rəhbərliyi ilə qısa müddətdə burada mu­
zeyin yeni ekspozisiya bölmələri yaradıldı, fond və 
xidmət otaqlarının sayı artırıldı. Nəticədə uzun illər 
sax lanclarda qalmış qiymətli sənət əsərlərinin tamaşaçı 
kütləsinə çatdırılması mümkün oldu. Muzey əşyalarının 
mühafizəsi və əməkdaşların iş şəraiti yaxşılaşdırıldı.
Kazım müəllim dünya miqyasında tanınan muzey 
mütəxəssisi idi. O,1954­cü ildən Beynəlxalq Muzeylər 
Şurası Sovet Komitəsinin üzvü olmuş, 1992­ci ildə isə 
yeni təsis edilmiş Azərbaycan Milli Komitəsinin üzvü 
seçilmişdir.
O, eyni zamanda respublikamızda sənətşünasların 
(Kazım müəllim həm də sənətşünas idi) və muzey kadr­
larının yetişdirilməsinə böyük əmək sərf etmişdir. Əv­
vəllər Azərbaycan Dövlət İncəsənət Muzeyində çalış­
mış mərhum akademik Rasim Əfəndiyev və professor 
Mürsəl Nəcəfov onu öz müəllimləri hesab edirdilər.
Kazım müəllim haqqında kitabın və bir sıra mə­
qalələrin müəllifi, tanınmış sənətşünas, Əməkdar in­
cə sənət xadimi Ziyadxan Əliyev də xeyli müddət bu 
mu zeydə işləmiş, onun dəyərli məsləhətlərindən fay­
dalanmışdır. 
Kazım Kazımzadə respublikamızda muzey şəbə­
114
kəsinin inişafına da dəyərli töhfələr bəxş etmişdır. Bakı 
şəhərində Səməd Vurğunun və Uzeyir Hacıbəylinin ev­
muzeylərinin, Qazaxda Səməd Vurğun poeziya evinin, 
Lənkəran Tarix­Diyarşunaslıq Muzeyinin ilk bədii 
tərtibatını məhz Kazım müəllim vermişdir.
Kazım Kazımzadə 1992­ci ilin oktyabrında dünyasını 
dəyişdi. 50 il rəhbərlik etdiyi muzeydən götürülərək Fəx­
ri Xiyabanda torpağa tapşırıldı. Bir qədər sonra sənət­
şüunas Z.Əliyevin Kazım Kazımzadənin 80 illik yubileyi 
münasibətilə nəşr olunmuş kitabına ön sözdə muzeydə 
onu əvəz edən Təbrik Qasımova belə yazdı: “Bu gün 
İncəsənət muzeyinin divarlarında Kazım müəl limin 
nəfəsi, hər eksponatda əllərinin hərarəti, sənət yanğısı 
duyulmaqdadır. Sənət fədaisinin doğma evindən də 
artıq sevdiyi, ömrünün ən gözəl günlərini bəxş etdiyi 
bu muzey ölməz sənətkarın ənənələrini qoruyub sax­
lamalıdır.”
                         
                                                                              2010
115
XALİS  MÜƏLLİM - XALİS  ƏMİ     
                   
Dostlarımdan biri mənə zəng vurub dedi:
 ­ Kazım müəllim haqqında yazdığın məqaləni qə­
zetdə oxudum. Çox sağ ol! (Dostum xalq rəssamı, uzun 
illər Azərbaycan Dövlət İncəsənət Muzeyinin di rek ­
toru vəzifəsində çalışmış Kazım Kazımzadəni nə zərdə 
tuturdu.)
Dostum sonra dedi:
­ Məlumdur ki, Kazım müəllim haqqında çoxsaylı 
məqalələr, habelə kitablar yazılıb, hətta dissertasiya 
müdafiə edilib. Əlbəttə, bütün bunlar rəssam Kazım 
Kazımzadə, onun yaradıcılığı barədədir. Sənin yazın 
isə muzey direktoru Kazım Kazımzadə haqqında dır. 
Axı, Kazım müəllim 50 ilə yaxın bir müddətdə Dövlət 
İncəsənət Muzeyinə rəhbərlik etmiş, milli  dəyərlərimi­
zin toplanılması, qorunması və təbliği sahəsində səmərəli 
fəaliyyət göstərmiş, öz töhfələrini vermişdir. Bu gün 
İncəsənət Muzeyinin dünyanın zəngin muzeylərindən 
birinə çevrilməsində Kazım müəllimin əməyi danıl­
mazdır.
Dostum daha sonra dedi:
­ Unutma ki, milli sərvətimizin keşiyində ləyaqətlə 
dayanan muzey direktolarımız az olmayıb, bu gün də 
var. Arzu edərdim ki, onların hər biri haqqında yazılsın, 
kitablar nəşr edilsin. 
Dostum həmin şəxslərdən bir neçəsinin adını çəkdi, 
Onların arasında haqq dünyasına qovuşanlar da vardı, 
milli dəyərlərimizi bu gün qoruyanlar da…  
Düzü, bu sahədə çalışanların gərgin əməyinə yaxın­
dan bələd olduğum üçün onların barəsində az­çox 
yaz mışam, Dostuma söz verdim ki, bundan sonra da 
116
yaza cağam. Dostumun təklifi ilə bu dəfə Qəbələ tarix­
diyar şünaslıq muzeyinin direktoru Xalis Məmmədov 
haq qında söz açmağı qərara aldım. Ona görə ki, onu 
1980­ ci ildən tanıyıram. İşinə də bələdliyim var. Bilirəm 
ki, Xalis müəllim bircə gün muzeysiz yaşaya bilməz. O, 
muzeyi ata balasını istəyən kimi istəyir. Qəbələ muzeyi 
onun gərgin əməyi, zəhməti, bəzən inadkarlığı bahasına 
ərsəyə gəlib və  bu gün respublikamızın diqqəti çəkən 
muzeylərindən birinə çevrilib. Mən Xalis müəllimin bu 
yöndə gördüyü işlərin şahidi olmuşam. Həm Bakıda, 
həm də Qəbələdə.
Xalis müəllimin iş rejiminə də bələdəm. Yaxşı bilirəm 
ki, o hər səhər hamıdan tez oyanır. Səhər yeməyindən 
sonra səliqə ilə kağız­qələmini, gündəlik qeydlər apar­
dığı dəftərini, günorta yeməyini, digər zəruri şeyləri 
nə nə sindən ona qalmış toxunma çantaya qoyur. Sonra 
doğulduğu və yaşadığı Bum kəndindən rayon mər­
kəzinə gedən yola çıxır. Çox vaxt avtobus gözləməyə 
eh tiyac olmur. Qəbələyə gedən minik maşınlarından 
biri da yanır və sürücü nəzakətlə onu maşına dəvət edir.
(Rayonda ona həm «Xalis müəllim», həm də «Xalis əmi» 
­ deyə müraciət edirlər. Beş­on dəqiqə keçməmiş Xalis 
müəllim iş yerinə­ Qəbələ tarix­diyarşünaslıq muzeyinə 
çatır. O, adəti üzrə ekspozisiyanı nəzərdən keçirir, otaq­
ların təmizliyinə xüsusi diqqət yetirir, əgər ehtiyac olarsa, 
əməkdaşlarla birlikdə lazımi işləri görür. 
Artıq muzey seyrçiləri qəbul etməyə tam hazırdır.
Muzeyin təbiət bölməsi elə ilk baxışdan nəzəri 
cəlb edir. Bu da təbiidir. Qəbələ Azərbaycanın ən gözəl 
guşələrindən biridir. Qəbələ meşələri, buradakı müx­
təlif ağac və quş növləri, heyvanlar aləmi, bitgilər əsli 
materiallar, müqəvvalar, foto və slaydlar vasitəsilə gös­
tərilir. 
117
Tarixdən məlumdur ki, qədim Qəbələ şəhəri bizim 
eradan əvvəl 4­cü əsrdən bizim eranın 5­ci əsrinədək 
Az ər baycanın paytaxtı olub. Bu şəhərin qalıqları ra­
yonun Çuxur Qəbələ kəndi yaxınlığında indiyədək qal­
maqdadır. Qəbələ rayonu ərazisi dünyanın ən qədim 
yaşayış məskənlərindən sayılır. Muzeyin iki salonu 
qədim və orta əsrlər Qəbələsinə həsr olunmuşdur. Qə­
dim Qəbələnin maketi  ətrafında bələdçilərin söhbəti bu 
diyar barədə təsəvvür yaradır. 
Qəbələdə aşkar edilən ən qədim tapıntılar eramız­
dan əvvəlki III minilliyə–Tunc dövrünə aiddir. Bunların 
içə ri sində həmin dövrün əmək alətləri, bəzək əşyaları, 
silah lar, gil qablar vardır. 
Muzeyin növbəti ekspozisiya bölmələri sonrakı 
in kişaf mərhələlərinə və müasir Qəbələyə həsr olun­
muşdur…
Xalis müəllim gənclik illərindən Qəbələdə belə 
bir muzeyin olmasını arzu edirdi və buna nail olmağa 
çalışırdı. 1978­ci ildə universiteti bitirib doğma  Qəbə lə­
də əmək fəaliyyətinə başladığı ilk günlərdən bu yöndə 
bir sıra işlər gördü, dəfələrlə Şəki və Zaqatala tarix­
diyar şünaslıq muzeylərində oldu, həmin muzeylərin 
əm ək daşlarından məsləhətlər aldı. O, Qəbələnin tari­
xini, xüsusən qədim dövrünü öyrənir,  eyni zamanda, 
gələ cək muzey üçün əşya toplayırdı. O vaxtlar rayonda 
arxe oloji qazıntı işləri aparan görkəmli arxeoloqlar­ Qara 
Əh mədov və İlyas Babayevlə tez­tez görüşür, onlardan 
öyrənirdi.
Rayonda çıxan «Qalibiyyət» qəzetinin 25 oktyabr 
1979­cu il tarixli sayında «Keçmişə və gələcəyə ehtiram» 
adlı yazı ilə çıxış edərək Azərbaycanın ən qədim yaşa­
yış məskənlərindən olan Qəbələdə tarix­diyarşünaslıq 
mu zeyi yaradılmasının əhəmiyyətini xüsusi vurğuladı, 
118
həm yerlilərini bu işdə fəal olmağa çağırdı. Rayon təş­
kilat ları onu dəstəklədilər, lazımi kömək göstərdilər.
Əlbəttə, bütün bunlar ilkin hazırlıq  işləri idi və gə­
lə cək muzeyin bünövrəsinin qoyulmasına isti qa mət­
lənmişdi. Qəbələdə, habelə digər rayon mər kəz lərində 
yeni muzeylərin yaradılması Azərbaycan xal qının üm­
um milli lideri Heydər Əliyevin adı ilə bağlıdır.
1980­ci ilin əvvəllərində məhz Heydər Əliyevin 
təşəbbüsü ilə muzey işinə aid  xüsusi qərar qəbul edil­
di. Həmin qərarda bir sıra önəmli məsələlərlə yanaşı 
res publikanın bütün şəhər və rayonlarında tarix­di­
yar şünasılıq muzeylərinin yaradılması da nəzərdə tu­
tulmuşdu.
Bu, Azərbaycan xalqına məxsus milli sərvətin – 
tariximiz və mədəniyyətimizlə bağlı dəyərlərin, ulu 
keç mişimizi özündə yaşadan yadigarların toplanılma sı, 
qorunması, öyrənilməsi və gənc nəslin tərbiyəsində isti­
fadə edilməsi üçün böyük əhəmiyyətə malik idi.
Beləliklə də Xalis müəllimin çoxdankı arzusu real­
laşdı. 1980­ci ilin aprelində  Qəbələ tarix­diyarşü naslıq 
muzeyinin açılışı oldu və mədəniyyət nazirinin əmri ilə 
Xalis Məmmədov muzeyin direktoru təyin edildi.   
İlk ekspozisiya rayon kinoteatrının foyesində açıl­
dı. Bir neçə il sonra memarlıq abidəsində ekspozisiya 
yara dıldı. 2004­cü ildə isə muzey daha münasib binaya 
köçürüldü. Hər dəfə ekspozisiya qurularkən Xalis 
Məmmədov gərgin əmək sərf etdi və bunun nəticəsi 
fərəh ləndirici oldu. Daha sonra onun rəhbərliyi və iş­
tirakı ilə muzeyin iki filialı – İsmayıl bəy Qutqaşınlının 
ev­muzeyi və Şəhidlər muzeyi yaradıldı, hər iki filial 
dövlət müəssisəsinə çevrildi. Bu gün Qəbələ tarix­diyar­
şünaslıq muzeyi respublikamızın zəngin fonda və ba­
xarlı ekspozisiyaya malik muzeylərindən biridir.
119
Azərbaycan Respublikasının Prezidenti İlham Əli­
yev 2005­ci ilin  avqustunda Qəbələyə səfəri zamanı mu­
zeydə də oldu. Xalis müəllim ölkə başçısına Qəbələ nin 
keçmişi və bu günü barədə ekspozisiya əsasında geniş 
məlumat verdi. Azərbaycan Prezidenti öz ürək sözlərini 
rəy kitabına yazdı, muzeyin əməkdaşlarına uğurlar 
dilədi.
Xalis Məmmədovun muzey işi sahəsində fəaliyyəti 
yüksək qiymətləndirilmişdir. O öz fəaliyyətini «Əm­
ək dar mədəniyyət işçisi» kimi davam etdirir. Dəfə­
lərlə Mədəniyyət və Turizm Nazirliyinin müxtəlif mü­
kafatlarına layiq görülmüşdür. Xalis müəllim, eyni 
zamanda, bir sıra elmi­ tədqiqat işlərinin müəllifidir. 
Tarix, arxeologiya, etnoqrafiya, numizmatika və mu­
zey şünaslığa aid onlarla məqaləsi, bir kitabı işıq üzü 
görmüşdür. Respublikamızda, habelə onun hü dud­
larından kənarda keçirilən elmi konfransların işti rak çısı 
olmuş, məruzə ilə çıxış etmişdir. Xalis müəllim təc rübəli 
bir muzey işçisi kimi digər rayon tarix­ diyar şünaslıq 
muzeylərinə əməli və metodiki kömək göstərir. Lahıc 
tarix­ diyarşünaslıq muzeyinin təşkilində yaxından işti­
rak etmişdir.
Xalis Məmmədov bu ilin (2011­ci il nəzərdə tutu lur­
red.) may ayında ömrünün 65­ci baharı ilə qovuşacaq. 
O, yenə də həvəslə çalışır, yenə də hər səhər hamıdan tez 
oyanır. Səhər yeməyindən sonra səliqə ilə kağız­qələmi ni, 
gündəlik qeydlər apardığı dəftərini, günorta yeməyini, 
digər zəruri şeyləri  nə nəsindən ona qalmış toxunma 
çantaya qoyub iş yerinə­ Qəbələ tarix­diyarşünaslıq mu­
zeyinə yollanır… 
Uğur olsun, Xalis müəllim, uğur olsun, Xalis əmi! 
                                                                           2011
120
SƏHNƏ USTALARIMIZ: 
SƏNƏT FƏDAİLƏRİ
MİRZƏLİ ABBASOV
Milli teatrımızın  inkişafında mühüm rol oynamış 
Tiflis Azərbaycan  teatrında bir sıra qüdrətli səhnə us­
taları yetişmiş və fəaliyyət göstərmişlər.  Onlardan biri 
də  rejissor, aktyor, teatr təşkilatçısı və sözün əsl mə na­
sın da teatr fədaisi, Gürcüstanın əməkdar artisti Mirzəli 
Abbasov (1874­1943) olmuşdur.
XIX əsrin axırlarına yaxın Tiflisdə yerli Azərbaycan 
ziyalıları «Müsəlman teatr cəmiyyəti» yaratmışdılar. Cə­
miyyətin üzvləri müxtəlif səpkili tamaşalar hazırlayır və 
nümayiş etdirirdilər. Gürcüstanın xalq artisti İbrahim 
İsfahanlının yazdığına görə, cəmiyyətin hazırladığı tama­
şalar məktəb binasında və kiçik klublarda gös tərilirdi. 
Son radan  Mirzəli Abbasov da bu cəmiyyətə daxil olur, 
bir qədər sonra isə cəmiyyətin rəhbərlərindən biri, eyni 
zamanda, bacarılı aktyor və rejissor kimi tanınır.
Görkəmli teatr xadimlərindən Mustafa Mərdanov, 
İbrahim İsfahanlı və Aleksandr Tuqanovun, görkəmli 
ədə biyyatşünas­alim, professor Əziz Şərifin xatirələrin­
də, habelə mərhum professor Abbas Hacıyevin «Tiflis 
Az ər baycan teatrı» adlı monoqrafiyasında Mirzəli Ab ba­
sovun həyatı və fəaliyyəti ilə bağlı müəyyən mə qamlara 
rast gəlirik. Həmin mənbələrdən aydın olur ki, Mirzəli 
Abbasov Tiflis teatrında həm rejissor, həm də aktyor 
kimi fəaliyyət göstərmişdir.
121
O, teatrda «Otello», «Nadir şah», «Ölülər», «Qa­
çaqlar», «Şeyx Sənan», «Dağılan tifaq», «O olmasın, bu 
olsun», «Arşın mal alan», «Hacı Qara», «Müfəttiş» və s. 
məşhur səhnə əsərlərinə quruluş vermiş, eyni zaman­
da, bu tamaşalarda aktyor olaraq iştirak etmişdir. «Tiflis 
teatrının ibtidai dövrlərindən başlamış son günlərə 
qədər ağır yüklərini çiynində daşıyan və təməl daşını 
qoyan Mirzəli Abbasov» (İbrahim İsfahanlı) burada 
Otello ( «Otello»), Hacı Qara («Hacı Qara»), Hacı Qəmbər 
(«Yağışdan çıxdıq, yağmura düşdük»), İxtiyar («İblis»), 
Nadir şah («Nadir şah»), Qacar («Ağa Məhəmməd 
şah Qacar»), Nəcəf bəy («Dağılan tifaq»), Fon Moor 
(«Qaçaqlar») və digər bir­birindən fərqlənən obrazlar 
yaratmış, tamaşaçıların sevimlisinə çevrilmişdi.
Nəriman Nərimanov Tiflisdə olarkən müəllifi ol­
duğu «Nadir şah» pyesinin tamaşasına dəfələrlə bax mış 
və hər dəfə Nadir şah rolunun ifaçısı Mirzəli Abbasova 
öz minnətdarlığını bildirmişdir.
Mirzəli Abbasov 1914­cü ildə türk dramaturqu 
Əli Heydər Əmirin «Səd ibn­Vəqqas» əsərini tama­
şaya qoyub. Bu tamaşada Azərbaycan səhnəsinin us­
tad larından Hüseyn Ərəblinski də oynayırdı. O vaxtlar 
Tiflisdə yaşayan Əziz Şərifin tamaşa barədə yazdığı 
məqalədə oxuyuruq: «İran şahının rolunu böyük istedad 
sahibi olan Mirzəli Abbasov oynayırdı. Özünə uyğun 
rolda səhnəyə çıxanda o, tamaşaçıları valeh edir. Bu ax­
şam oynadığı rol onun xasiyyətinə tam uyğun idi və 
başqa bir artistin bu mürəkkəb rolu daha yaxşı oynaya 
biləcəyini təsəvvürə gətirmək çox çətindir».
Mirzəli Abbasov Hüseyn Ərəblinski, Mustafa Mər­
danov, İbrahim İsfahanlı kimi sənət xadimləri ilə eyni 
tama şalarda çıxış etmiş, dəfələrlə Tiflis tear truppasının 
tərkibində qastrol səfərlərində olmuşdur. Onun qas­
122
trol səfərlərinin xəritəsi də genişdir: Türkiyə, İran, Öz­
bəkistan, Türkmənistan…
 Mirzəli Abbasov, həm də Tiflis Azərbaycan  te­
atrında yeni aktyorların yetişməsi üçün gərgin əmək sərf 
etmişdir. Onun xeyir­duasını almış neçə­neçə sənətçi 
müxtəlif teatrların aparıcı  aktyorları olmuşlar. İbrahim 
İsfahanlı, Mirseyfəddin Kirmanşahlı, Əli Qurbanov, 
Möhsün Sənani, Əhməd Salahlı, Ələkbər Seyfi və bir 
çox başqaları onun məsləhət və tövsiyələrindən fay­
dalanmışlar.
Mirzəli Abbasov öz qızı Diləfruzu da qızlar ara sın da 
ilk dəfə  səhnəyə çıxarmış və o, qısa müddətdə görkəmli 
aktirisa kimi tanınmışdır. 1923­1924­cü illərdə Tiflis 
Azərbaycan  teatrının bədii rəhbəri olmuş görkəmli re­
jis sor Aleksandr Tuqanovun bu barədə xatirələrini həyə­
cansız oxumaq mümkün deyil: «İndiki kimi yadımdadır, 
«Oqtay Eloğlu»nun (C. Cabbarlının pyesi nəzərdə 
tutulur­ A. B.) qoyuluşu yeni türk aktrisasının meydana 
gəlməsi ilə eyni vaxta düşürdü: artist Mirzəli Abbasov 
doğma qızı  Diləfruzun taleyini səhnə ilə bağlamaq is­
təyirdi.  Diləfruz Oqtayın bacısı rolunu oynayırdı və Oq­
tayın onu səhnəyə gətirmək istəməsi həyəcanla, gu rul­
tuyla, alqışlarla qarşılandı!»
Həmin tamaşa ilk dəfə Rustaveli teatrının binasında 
göstərilmiş və ilk dəfə Sevər rolunda səhnəyə çıxan 
Di ləfruz Abbasovanın çıxışı da alqışlarla qarşılanmış, 
ona gül­çiçək dəstələri təqdim olunmuşdur. Onu da 
qeyd edək ki, məhz Diləfruz Abbasovadan sonra Tiflis 
Azərbaycan  teatrına azərbaycanlı qızlar gəlmiş, onlar öz 
talelərini səhnə ilə bağlamışlar.
Mirzəli Abbasov bir sıra səhnə əsərlərinin müəllifi 
kimi də tanınmışdır.  
1924­cü ildə Rustaveli teatrında  onun səhnə fə­
123
al iy yətinin 25 illiyinə həsr olunmuş yubiley gecəsi 
ke çiril mişdir. Yubiley gecəsində təbriklərdən sonra 
«İb lis» pyesinin tamaşası göstərilmişdir. Həmin ta­
ma şada Mirzəli Abbasov İxtiyar rolunu ifa etmiş­
dir.                                                                                                                                                             
O, səmərəli səhnə fəaliyyətinə görə Gürcüstanın 
əmək dar artisti fəxri adına layiq görülmüşdür.
Mirzəli Abbasov 1943­cü ildə dünyasını dəyişənə­
dək teatrdan ayrılmamışdır.
                                                                                                2011
124
MİRZƏXAN  QULİYEV
Teatr sənətimizin  inkişafında Tiflis Azərbaycan 
teatrının rolu, bu teatrın yaradıcıları, ayrı­ayrı aktyorları 
barədə bir sıra araşdırmalar aparılmışdır. Xatırlatmaq 
yerinə düşər ki, İbrahim İsfahanlı, Mustafa Mərdanov, 
Möhsün Sənani, Əli Qurbanov, Ülvi Rəcəb, Mirzəli 
Abbasov, Mirseyfəddin Kirmanşahlı, Abbas Qurbanov 
kimi məşhur səhnə ustaları məhz bu teatrda yetişmiş və 
fəaliyyət göstərmişlər. Professor  Əziz Şərif  xatirələrin­
də yazır ki, Tiflis artistləri o zaman çətin həyat sürür, 
ol duqca ağır şəraitdə çalışırdılar. Azərbaycan teatrının 
öz binası yox idi, tamaşa vermək üçün başqa te at rların 
binalarından istifadə edilirdi.
Şöhrət qazanmış artistlər belə, çörəkpulu qazan maq 
üçün gündüz  başqa işlərdə çalışırdılar. «Bu həvəskar 
artistlər, bu fədakar səhnə xadimlərinin arasında köhnə 
paltar satan, dərzi, mətbəə mürəttibi, xırda alverçi, ha­
mamda kisəçi, çəkməçi, məktəbli və sair peşə sahibləri 
olardı».    
Bu aktyorların əksəriyyəti maddi sıxıntılarla üz­
ləşsələr də, bəzən təqiblərə məruz qalsalar da, teatr alə­
m indən ayrılmamış, Tiflisdə Azərbaycan  teatrı yarat­
mış, öz peşəkarlıqlarını durmadan artıraraq bu sənəti 
yaşatmış və inkişaf etdirmişlər. Bir sözlə, sözün həqiqi 
mənasında sənət fədaisi olmuşlar. 
 Belə sənət fədailərindən biri də məşhur komik, «Az­
ər baycan səhnəsinin ilk professional artistlərindən biri» 
(Mustafa Mərdanov) Mirzəxan Quliyevdir.
 Görkəmli teatrşünas, akademik Cəfər Cəfərovun 
xalq artisti Mustafa Mərdanovun «50 il Azərbaycan 
səhnəsində» (Bakı, 1959) adlı xatirələr kitabına yazdığı 
125
ön sözdə sənətsevərlərə və teatr tarixçilərinə az məlum 
olan, yaxud heç məlum olmayan bir sıra məqamların 
həmin kitabda yer aldığını xüsusi vurğulamışdır. Cəfər 
Cəfərov ön sözdə yazırdı: «Tiflis Azərbaycan teatrına 
həsr olunmuş səhifələrdən bir çox tanınmış Azərbaycan 
aktyorlarının, məsələn, Kirmanşahlı, Ülvi Rəcəb, Möhsün 
Sənani, Əli Qurbanov və başqalarının öz fəaliyyətlərini 
məhz Tiflisdə başlayıb, sonradan Bakıya gəldiklərini 
öyrənməklə bərabər,  Azərbaycan tama şa çı və oxu cu­
larına az məlum olan və bəlkə də məlum olmayan bir 
sıra görkəmli Azərbaycan aktyorlarının da həyat və 
ya radıcılığına dair maraqlı faktlarla tanış oluruq. Bu 
aktyorlardan xüsusilə məşhur komik Mirzəxan Quliye­
vi və görkəmli sənətkar  Mirzəli Abbasovu qeyd etmək 
la zımdır ki, «Xatirələr»in bir çox səhifələrində onların 
fəaliyyətindən hörmət və məhəbbətlə bəhs edilir».
Yeri gəlmişkən qeyd edək ki, Mustafa Mərdanov bir 
sıra müasirləri, o cümlədən Mirzəxan Quliyev haqqında 
ayrıca xatirələrini də qələmə almış və bunlar aktyorun 
«Mənim müasirlərim» adlı kitabında toplanmışdır. 
1910­cu ilin dekabr ayında neçə il əvvəl yaradılmış 
«Müsəlman teatr cəmiyyəti»nin nizamnaməsi təsdiq 
olunur və cəmiyyət Zubalov xalq evində rəsmi surətdə 
fəaliyyət göstərir. Cəmiyyətin təsisçilərinidən biri də 
Mirzəxan Quliyev idi. Bundan sonra Tiflisdə Azərbay­
can teatrına maraq daha da artır.  
Mirzəxan Quliyevin aktyor və rejissor kimi  gərgin və 
məhsuldar fəaliyyəti ötən əsrin 10 ­ 20 ­ illərinə  təsa düf 
edir. Professor  Əziz  Şərifin yazdığına görə, 1911­1912­ ci 
il teatr mövsümü Tiflisdə zəngin və maraqlı olmuş, bura­
da  birpərdəli komediya və vodevillərlə yanaşı, «Yağış­
dan çıxdıq, yağmura düşdük», «Hacı Qara», «Müsyö 
Jordan və dərviş Məstəli şah», «Pəhləvanani­zəmanə», 
126
«Bəxtsiz cavan», «Zorən təbib», «Tamahkarlıq düşmən 
qazanar» və s. irihəcmli tamaşalar da göstərilmişdir.
Bu tamaşalarda Mirzəxan Quliyev də çıxış etmiş, 
«Yağışdan çıxdıq, yağmura düşdük» tamaşasında yarat­
dığı Hacı Qəmbər və  Cəbi, növbəti teatr mövsümündə 
isə Hambal («O olmasın, bu olsun») obrazları aktyora 
şöhrət gətirmişdir. 
Mustafa Mərdanovun «Xatirələr»i yalnız xatirə ola­
raq qalmır, aktyor oyununa və rejissor işinə  bir mütə­
xəs sis baxışı kimi də diqqəti cəlb edir. «50 il Azərbaycan 
səhnəsində» kitabından: «Mirzəxan Quliyevin oyunu 
sadə və son dərəcə inandırıcı idi; elə buna görə də xalq 
onu sevirdi. «Hacı Qara» komediyasında Kərəməlinin, 
«Yağışdan çıxdıq, yağmura düşdük» komediyasında 
Ha cı Qəmbərin, «Əlli yaşında cavan» operettasında Mu­
rad xanın, Molyerin «Jorj Danden» komediyasında Jorj 
Dandenin rolunu böyük məharətlə ifa edən Mirzə xan 
Quliyev qoca qarı rollarını da çox yaxşı oynayırdı».
Mirzəxan Quliyev, eyni zamanda, rejissor kimi 
də fəaliyyət göstərmişdir. O, rejissorluqda da öz çərçi­
vəsindən çıxmamış, bir qayda olaraq həmişə kome­
diya quruluşçusu kimi çıxış etmişdir. «Hacı Qara» və 
«Müsyö Jordan və dərviş Məstəli şah» komediyalarının 
tamaşaları onun bu sahədə də böyük imkanlara malik 
olduğunu göstərmişdir. Azərbaycan səhnəsində   Mol­
yerin «Jorj Danden» komediyasının ilk quruluşçusu 
Mirzəxan Quliyev olmuş,  Jorj Danden rolunda da özü 
çıxış etmişdir. Böyük səhnə xadimi Hüseyn Ərəblinski 
XX əsrin əvvəllərində bir neçə dəfə Tiflisdə olmuş, 
yerli aktyorlvrın iştirakı ilə tamaşalar hazırlamışdır. 
Onun hazırladığı və özünün də oynadığı tamaşalar 
böyük uğur qazanmışdır. Şübhəsiz, bu uğurlar, hər 
şeydən əvvəl, Hüseyn Ərəblinskinin adı, onun böyük 
127
istedadı və ilə bağlı idi. Bunula yanaşı, professor Abbas 
Hacıyevin yazdığı kimi, «Hüseyn Ərəblinskinin böyük 
müvəffəqiyyətinin bir sirri də bu dövr Tiflis Azərbaycan 
teatrınınn güclü aktyor kollektivinə malik olmasında 
idi. 1905­1920­ci illərdə teatrın yaradıcı heyətinə Mirzəli 
Abbasov, Mirseyfəddin Kirmanşahlı, Mirzəxan Quliyev 
və başqa istedadlı aktyorlar daxil idi».  
Mirzəxan Quliyev digər aktyorlarla dostluq etmiş, 
onlarla yaradıcılıq əlaqəsi saxlamışdır. Aktyorun dost­
ları sırasında məşhur dram və komediya ustası Vaso 
Abaşidze (sonralar Gürcüstanın xalq artisti adına layiq 
görülmüşdür)   və Korş teatrının məşhur komiki Boris 
Borisov da vardı. Onun  Vaso Abaşidze ilə müştərək ya­
ra dıcılıq işi Azərbaycan­gürcü teatr əlaqələri tarixində 
parlaq iz qoymuşdur.
Qeyd etdiyimiz kimi, Mirzəxan Quliyev həm də 
istedadlı rejissor idi. O, Üzeyir Hacıbəylinin məşhur 
«Arşın mal alan» operettasını hazırlamış və bu tamaşa 
Tiflisdə, habelə Gürcüstanın bir sıra şəhərlərində uğurla 
göstərilmişdir. Onun hazırladığı «Arşın mal alan» ey
ni vaxtda iki dildə­ Azərbaycan və gürcü dillərində 
oy nanılırdı. Bu tamaşada Vaso Abaşidze ilə birlikdə 
onun qızı Taso (Anastasiya) Abaşidze də (sonralar o 
da Gürcüstanın xalq artisti adına layiq görülmüşdür) 
iştirak edirdi. Hər iki aktyor öz rollarını gürcü dilində 
ifa edirdilər.
Mustafa Mərdanovun xairələrindən: «Bir axşam 
Tiflisdə­ «Dvoryan teatrı»nın ( indiki Tbilisi Dövlət Rus 
Dram Teatrı­ A.B.) səhnəsində yenə də «Arşın mal alan» 
iki dildə gedirdi. Vəli ilə Tellinin görüş səhnəsi başlandı. 
Vəli­ Mirzəxan heç gözlənilmədən, hətta iştirakçıların 
belə xəbəri olmadan, başladı gürcü dilində oxumağa: 
«Qoy xanımı bəy aparıb tezliklə toy eləsin». Mirzəxanın 
128
gürcücə oxuması tamaşaçıların gurultulu alqışlarına 
səbəb oldu. Dueti dörd dəfə oxutdular».               
Mustafa Mərdanovun xairələrində «Arşın mal al­
an»ın başqa bir tamaşası da xüsusi  qeyd edilmişdir: 
«1915­ ci ildə Mirzəxan Quliyevin rəhbərliyi ilə bir dəstə 
artist Kutaisi şəhərinə «Arşın mal alan»  əsərini oyna ma­
ğa getmişdik. Gülçöhrəni Taso Abaşidze (Vaso Abaşidze­
nin qızı) gürcü dilində, Tellini Panfiliya Tanailidi Az ər­
baycan dilində, Sultan bəyi mən, Əsgəri İbrahim İsfa­
hanlı… oynayırdı. Tamaşaçılar burada da  Mirzəxan Qu­
liyevi hərarətlə alqışladılar».
Azərbaycan teatrı ilə çox yaxından bağlı olan və 
bir müddət Tiflis Azərbaycan Teatrının baş rejissoru 
işləmiş Aleksandr Tuqanov bu teatrın tanınmış simaları­ 
İbrahim İsfahanlı və Mirzəli  Abbasovla birlikdə Mir­
zə xan Quliyevin də istedadını və fədakarlığını yüksək 
qiymətləndirmişdir.
Mirzəxan Quliyevin Tiflis teatrında aktyorların ye tiş­
məsində və püxtələşməsində də əməyi olmuşdur. Mus­
tafa Mərdanov, Möhsün Sənani, İbrahim İsfahanlı və bir 
çox başqaları sənət sirlərini ilk dəfə ondan öyrənmişlər.
1921­ci ilədək truppa şəklində fəaliyyət göstərən 
Tiflis teatrı hökumətin müvafiq qərarı ilə Tiflis Dövlət 
Azərbaycan Dram Teatrına çevrilir. Əlbəttə, bu kol­
lektivin gərgin əməyi nəticəsində mümkün ol muş du. Bu 
işdə teatr fədailəri­  İbrahim İsfahanlı, Mirzəli  Abbasov, 
Mustafa Mərdanov və Mirseyfəddin Kir man şaşlı ilə 
birlikdə Mirzəxan Quliyev də fədakarlıq gös tərmişdi. 
Həmişə komik rollar oynayan və komediyalara qu­
ru luş verən Mirzəxan Quliyev həyatda da şən, zara fatcıl 
və hazırcavab bir adam olmuşdur. Ailəsini dolan dırmaq 
üçün ağır zəhmətə qatlaşlasa da, çox ağır günlər keçirsə 
129
də, teatrdan ayrılmamış, bu sənətin inkişafı yo lun da 
yorulmadan çalışmışdır.
     
                                                                                      2011
130
NADİR   İBRAHİMOV
Nadir İbrahimov. Bu şəxs kimdir? Belə bir sorğu ilə 
tanışlarımın və dostlarımın bir neçəsinə müraciət etdim. 
Bunların arasında teatr tariximizlə az­ çox tanış olanlar 
da vardı. Lakin heç kəsdən müsbət cavab almadım. 
Onun haqqında yalnız bir neçə tədqiqat işindən, bir də 
müasirlərinin xatirələrindən məlumat ala bildim.
Nadir İbrahimov gənclik illərində Tiflis Azərbaycan 
teatrının aktyoru olub. Teatra xüsusi həvəs göstərən 
gimnaziya şagirdi Nadir ilk dəfə 1909­cu il də Tif­
lisin Şeytanbazar məhəlləsindəki evlərdən birinin zir­
zəmisində «səhnə»yə çıxıb.
Gənc yaşlarından aktyor olmaq arzusu ilə yaşayan 
Mustafa Mərdanov yaxın   dostları­ İbrahim İsfahanlı və 
Nadir İbrahimovu dəvət edib onlarla tamaşa hazırlamaq 
barədə söhbət edir. Dostlar öz güclərilə Myasnitskinin 
Azərbaycan dilinə tərcümə olunmuş «Xor­xor» vodev­
ilini bir yerdə oxuduqdan sonra məhz həmin əsəri tama­
şaya qoymaq qərarına gəlirlər.
Sonradan   Mustafa Mərdanov həmin günləri belə 
xatırlamışdır: «Həyətdə, qonşumuzun zirzəmisinin qapı­
sına böyük bir afişa vurduq…  Tamaşa günü gəlib çatdı. 
Tamaşanı bir həftədən sonra bir daha təkrar etdik. Bu 
tamaşalarımızın fəal iştirakçılarından Nadir İbrahimo­
vu, İbrahim İsfahanlını qeyd etmək istəyirəm. Mənim 
kimi onlar da artist olmaq arzusu ilə yaşayırdılar».
Beləliklə, Mustafa Mərdanov da, İbrahim İsfahanlı 
da, Nadir İbrahimov da istedadlı gənc aktyor kimi Tiflis 
Azərbaycan teatrının truppasına cəlb olunurlar. Qeyd 
edək ki, bu gənclərin və onların həmyaşıdlarının aktyor 
kimi yetişməsində, püxtələşməsində Tiflis Azərbaycan 
131
teatrının yaradıcılarından biri, sənət fədaisi Mirzəli Ab­
ba sovun böyük rolu, əməyi olub.
Nadir İbrahimov bu truppaya daxil olarkən artıq 
burada Mirzəli Abbasovla yanaşı Mirzəxan Quliyev, 
Mirseyfəddin Kirmanşahlı, Əşrəf Yüzbaşov kimi ustad 
aktyorlar, habelə Möhsün Sənani, Əli Qurbanov, Ələkbər 
Seyfi, Həbib Köçərlinski kimi istedadlı gənclər vardı. 
Azərbaycan teatrının unudulmaz siması Hüseyn 
Ərəb linski bu aktyorların iştirakı ilə burada tamaşalar 
hazırlayır və özü də onlarla tərəf­ müqabil olurdu. Əlbət­
tə, Hüseyn Ərəblinskinin hazırladığı tamaşada iştirak 
etmək və onunla eyni tamaşada oynamaq  hər bir aktyor 
üçün şərəfli iş hesab olunurdu.
Belə bir şərəf  Nadir İbrahimova da nəsib olmuşdur. 
1914­ cü ildə Mirzəli Abbasovun rejissorluğu ilə hazır­
lanmış «Sultan Əbdüləziz, yaxud Osmanlı inqilabı» tari­
xi faciəsinin (müəllif Mehdi bəy Hacınski) tamaşasında 
Sultan Əbdüləziz rolunda Hüseyn Ərəblinski, Yusif 
İzəddin (vəliəhd) rolunda isə Nadir İbrahimov çıxış 
etmişdir.
Nadir İbrahimov müxtəlif vaxtlarda ayrı­ayrı rejis­
sorlar tərəfindən hazırlanmış «Ağa Məhəmməd şah 
Qacar», «Nadir şah», «Bəxtsiz cavan», «Ölülər», «Qa­
çaqlar», «Otello», «Dağılan titfaq», «Zorən təbib», «Ar­
şın mal alan», «O olmasın, bu olsun», «Leyli və Məc­
nun», «Əsli və Kərəm» və başqa tamaşalarda oy na mış, 
Mirseyfəddin Kirmanşahlı, Əşrəf Yüzbaşov, Mustafa 
Mərdanov, İbrahim İsfahanlı, Möhsün Sənani, Əli 
Qurbanov, Ələkbər Seyfi, Həbib Köçərlinski kimi sənət­
karlarla birlikdə çıxış etmişdir. 
O, «Ölülər»də İsgəndər obrazının ən yaxşı ifa­
çılarından biri kimi də tanınmışdır. Professor Əziz Şərif 
özünün «Keçmiş günlərdən» (Bakı, 1977) adlı kitabında 
132
bu barədə belə yazmışdır: «Amma onun  (Nadir İbrahi­
mov nəzərdə tutulur­ A. B.) bir rolu bu günə kimi mə nim 
gözümün qabağında canlanmaqdadır, çünki «Ölülər»də 
İsgəndərin rolunu ondan yaxşı, ya ona bərabər oynayan 
artisti mən yadıma sala bilmirəm. Bu, mübaliğə deyil, 
həqiqətdir!» 
Bu fikri xalq artisti Mustafa Mərdanov da səs lən­
dirmişdir: «Ölülər» əsərindəki İsgəndərin rolu nun gözəl 
ifaçısı  Nadir İbrahimovun qastrola (Tif lis Azərbaycan 
teatrı truppasının 1916­ cı ildə İrəvan şəhərinə qastrolu 
nəzərdə tutulur­ A.B.) getməyə imkanı olmadığından, 
bu rolu Cəlil Məmmədquluzadənin tap şırığı ilə 
Mirseyfəddin Kirmanşahlı ifa etməli idi».
Gürcüstanın xalq artisti İbrahim İsfahanlı öz xati­
rələrində Tiflis Azərbaycan teatrının repertuarında 
mu siqili tamaşalara, o cümlədən opera və operettalara 
yer ayrıldığını qeyd etmişdir. O, 1911­ ci ildə Üzeyir 
Hacıbəylinin musiqili əsərlərin tamaşalarını  göstərmək 
məqsədilə Tiflisə gəldiyini qeyd edir və sonra yazır: 
«Abbas Mirzə Şərifzadənin rejissorluğu ilə verilən bu 
əsərlər böyük şöhrət qazanırdı. Həmin əsərlərdə dirijor 
vəzifəsini böyük sənətkar Üzeyir bəy öz öhdəsinə al­
mışdı… Yerli artistlərdən məlahətli səsə malik olan 
Nadir İbrahimov, Əli Şahsabahlı, Məmməd Cəfərli, 
Səməd Mövləvi, Seyid Şuşinski, Əli Bpayramovu qeyd 
etmək istərdim. Bu artistlər həvəskalıq dövrlərindən ta 
sənətkar bir ustad kimi operalarda və musiqili kome­
diyalarda baş rolları ifa etmişlər» (Şurəddin Məmmədli. 
«İbrahim İsfahanlı», Tbilisi, 1997)   
Nadir İbrahimovun səhnədə canlandırdığı Süley­
man («Arşın mal alan») və Kərəm («Əsli və Kərəm») 
obrazları da aktyoru sevdirmişdir. 1915­ ci ildə trup pa­
nın Mirzəxan Quliyevin rəhbərliyi ilə Kutaisi şəhərində 
133
eyni vaxtda iki dildə­ Azərbaycan və gürcü dillərində 
göstərdiyi «Arşın mal alan» tamaşasının uğurunda, təbii 
ki, digər aktyorlarla yanaşı, Süleyman rolunun ifaçısı 
Nadir İbrahimovun da əməyi olmuşdur. O, 1921­ ci ildə 
İbrahim İsfahanlının benefesində göstərilmiş «Əsli və 
Kərəm» operasının tamaşasında Kərəm rolunda da uğur 
qazanıb.         
Nadir İbrahimov həm də istedadlı musiqiçi idi. Buna 
görə də musiqili tamaşalarda da uğurla çıxış edirdi. 
Professor Əziz Şərifin «Keçmiş günlərdən» (Bakı, 
1977)   kitabında yazdıqlarından: «Nadir İbrahimov mə­
nim lə yaşıd olardı, mən gimnaziyada oxuyanda o da 
Tiflisdə birinci kommersiya məktəbində oxuyurdu. Biz 
onunla dost idik, bir yerdə Tiflisdə  məşhur rəqs müəlli­
mi fransız Overlonun məktəbində Avropa rəqs dərslə­
rini keçirdik. Musiqi aləmində Nadir doğrudan da nadir 
bir istedad idi. O, tar da çalırdı, kamança da, piano da, 
qarmon da. Bütün klassik muğam və təsnifləri də, xalq 
mahnılarını da çox gözəl bilir və gəncliyinə baxmayaraq, 
bitkin bir sənətkar kimi ifa edirdi».
Nadir İbrahimov o vaxtlar Tiflisdə müntəzəm təşkil 
olunan Şərq konsertlərində fəal iştirak etmiş, burada 
opera və operettalardan parçalarda oynamış, habelə 
tarda mu ğam və təsnifləri ifa etmişdir.
Nadir İbrahimov həm də rejissor kimi fəaliyyət gös­
tərmişdir. İbrahim İsfahanlının yazdığına görə, o, böyük 
dramaturq Ədürrəhim bəy Haqverdiyevin təşəbbüsü ilə 
«rejissor vəzifəsinə irəli çəkilmişdir».
Professor Abbas Hacıyevin «Tiflis Azərbaycan 
teatrı» (Bakı, 1984) kitabından: «1919­1920­ ci illərdə 
Tiflisdə ancaq «İttihad» və «İbrət» dram cəmiyyətləri 
fəaliyyət göstərmirdi. Bu dram cəmiyyətlərinin heç bi­
rinə qarışmayan kiçik dəstələr də var idi və onlar daha 
134
çox birpərdəli əsərləri tamaşaya qoyurdular. Şəhərin 
nüfuzlu və təsirli dram cəmiyyəti isə «İttihad» idi. Onun 
göstərdiyi tamaşalara  Mrzəli Abbasov, Mirseyfəddin 
Kir manşahlı, İbrahim İsfahanlı və Nadir İbrahimov 
qu ru luş verirdilər. «İttihad»ın repertuarında əsas yeri 
Azərbaycan operettaları və musiqili məzhəkələri, habe­
lə «Ga veyi­ahəngər», «Jorj Dande», «Vətən», «Salman 
bəy», «Fərhad bəy», «İblis», «Ziqamor», «Akif  bəy», 
«Hüm mət ağa», «Ac həriflər» və «Xor­ xor» tuturdu».  
Nadir İbrahimov gimnaziyanı bitirdikdən sonra 
təh silini davam etdirmək üçün Moskvaya gedir. Dostu 
Əziz Şərif  ona məsləhət görmüşdü ki, konservatoriyaya 
daxil olsun. Lakin o, digər dostu Əhməd Pepinovun töv­
siyəsi ilə təhsilini Moskva universitetinin iqtisadiyyat 
fakültəsində davam etdirir.
İnqilabdan sonra, 1923­cü ildə isə  Mustafa Mər­
danov, Mirseyfəddin Kirmanşahlı və daha iki nəfər teatr 
təhsili almaq məqsədilə Moskvaya göndərilirlər. Təbii 
ki, köhnə dostlar və həmkarlar burada görüşür, əlaqə 
saxlayırlar. 
Mustafa Mərdanovun yazdıqlarından: «Bir gün, 
Ümumittifaq Mərkəzi İcraiyyə Komitəsi bizdən­ Azər­
baycan tələbələrindən xahiş etdi ki, Moskvada olan 
İran məktəbinin nəfinə bir tamaşa verək. Kirmanşahlını 
bu təklif  bir an belə rahat buraxmadı. Zarafat deyildi. 
Birinci dəfə Moskvada Azərbaycan dilində tamaşa ver­
mək kimi ciddi, şərəfli iş ona tapşırılmışdı. Kir manşahlı 
bu tamaşanın quruluşunu vermək təklifini həd siz 
sevinc, eyni zamanda, böyük ehtiyatla qəbul etdi. Çox 
fikirləşdikdən sonra Üzeyir Hacıbəyovun «Arşın mal 
alan» operettasını oynamağı qərara aldıq». (Mustafa 
Mər danov. «Mənim müasirlərim», Bakı, 1973)
Mustafa Mərdanov «xoşbəxtlikdən Tiflis səhnə sinin 
135
müqtədir aktyoru, gözəl tarzən», Lomonosov adına Uni­
versitetdə təhsil alan Nadir  İbrahimovun həmin vaxt 
Moskvada olduğunu xüsusi qeyd edir. Beləliklə, tama­
şanın musiqi hissəsini Nadir  İbrahimov hazırlayır.
Tamaşa 1923­ cü il noyabrın 14­ də indiki K.Sta­
nislavski və V.Nemiroviç­ Dançenko adına teatrın bi na­
sında göstərilir və böyük uğur qazanır. Tamaşada Nadir 
İbrahimov özünün təşkil etdiyi orkestrə dirijorluq edir. 
Həmin gecədə iştirak edən Ümumittifaq Mərkəzi İc raiy­
yə Komitəsinin sədri Nəriman Nərimanov tama şanın 
iştirakçılarına razılığını bildirir və onları İcraiyyə Ko­
mitəsi tərəfindən mükafatlandırır.
Nadir İbrahimov təhsilini başa vurduqdan sonra Ba­
kıya qayıtmış, bir sıra məsul dövlət işlərində çalış mışdır.
Bir daha  professor Əziz Şərifin «Keçmiş günlərdən» 
kitabından: «Çox təəssüf  olsun ki, bu nadirvücud (Na­
dir İbrahimov nəzərdə tutulur­ A. B.) haqqında nə teatr 
tariximizdə görkəmli bir iz qalmışdır, nə də musiqi 
sənətimizin tarixində, halbuki  Nadir İbrahimov milli 
teatr və musiqi sahəsində görkəmli bir sima olmuş və 
incəsənətimizin inkişafında müəyyən rol oynamışdır… 
Mən arzu edərdim ki, milli səhnə və musiqi tariximizdə 
onun da adı çəkilsin, çünki Nadir doğrudan da buna 
layiq bir sənətkar idi».
Düz sözə nə deyəsən?!. 
Çalışarıq, Ustad!..                                                                     
                                                                           2011
136
ƏŞRƏF   YÜZBAŞOV 
Əşrəf  Yüzbaşov tədqiqatçıların diqqətini o qədər 
cəlb etməmiş aktyorlarımızdandır. Barəsində çox az ya­
zılıb. Yazanlar da bu aktyorun inqilabi fəaliyyətinə da ha 
artıq yer vermiş, onun 1901­ci ildən inqilabi hərə kata 
qoşulması, 1905­ci ildə bolşeviklər partiyasına daxil ol­
ması, gizli fəaliyyətinə görə dəfələrlə həbsə alın ma sı və 
sürgün edilməsi ilə bağlı məqamları ön plana çəkmişlər. 
Əşrəf  Yüzbaşov doğrudan da həyatını öz xalqının 
azadlığı uğrunda mübarizəyə həsr etmiş, «Hümmət» 
təşkilatının Tiflis şöbəsini təşkil edənlərdən biri olmuş­
dur. Bütün bunlarla yanaşı, o, Mirzəli Abbasov, Mirzə xan 
Quliyev, Mirseyfəddin Kirmanşahlı,  İbrahim İsfahanlı, 
Mustafa Mərdanov, Həbib Köçərlinski, Möhsün Səna ni 
və başqa səhnə ustaları ilə bir sırada Tiflisdə Azərbaycan 
teatrının yaradılmasında, təşkilatlanmasında və yeni 
ak tyor ların yetişməsində böyük əməyi olan teatr fəda­
ilərin dəndir.
Əşrəf  Yüzbaşov 1880­ ci ildə Şamaxıda doğulub. 
Son radan Tiflisə gəlib və burada dərzilik edib. Teatr sə­
nətinə sonsuz həvəsi də elə burada yaranıb.
Sənət dostu Mustafa Mərdanovun yazdıqlarından: 
«Bir aktyor olaraq Əşrəf  Yüzbaşov Azərbaycan teatr 
tarixində özünəməxsus yer tutur. Onun yaratdığı Hacı 
Səməd, Hacı Həsən, Qubad, Cavad, Həsən, Barabansio, 
Qoca Moor, Səyyah, Məşədi İbad, Zimzimov hələ də 
tamaşaçıların yadındadır». (Mustafa Mərdanovun  Əşrəf 
Yüzbaşov haqqında xatirələri oxuculara 1973­ cü ildə 
çatdırılıb­ A.B.)
Professor Abbas Hacıyev «Tiflis Azərbaycan teatrı» 
kitabında onun sənət fəaliyyətini yüksək qiy mət lən­
137
dir miş və belə yazmışdır: «Türkiyə və İran, Gəncə 
və Naxçıvan, Batum, Şəki, Borçalı, Qarayazı, Adı gün 
və Volqa boyunda qastrollarda olan, ömrünün sonu­
na qədər səhnədən ayrılmayan  Əşrəf  Yüzbaşov Tifl is 
Azərbaycan teatrının inkişafına hərtərəfli kömək et ­
miş, cavan aktyorlara sənət qayğısı ilə yanaşmışdır. O, 
xüsusən 1916­ cı il Təbriz, 1919­ cu ildə isə Türkiyə qas­
trol larında böyük müvəffəqiyyət qazanmışdır».
Məlumdur ki, Azərbaycan səhnəsinin böyük akt­
yoru və rejissoru Hüseyn Ərəblinski həmin illərdə 
vaxtaşırı Tiflisə gələr, buradakı aktyorların qüvvəsi ilə 
tamaşalar hazırlayar, özünün tamaşalarında, eyni za­
man da, yerli rejissorların tamaşalarında aktyor kimi 
iştirak edərdi. Bu tamaşalara Mirzəli Abbasov, Mirzəxan 
Quliyev, Mirseyfəddin Kirmanşahlı, Həbib Köçərlinski 
və  İbrahim İsfahanlı ilə yanaşı Əşrəf  Yüzbaşov da dəvət 
edilirdi. Əlbəttə, Hüseyn Ərəblinski kimi sənətkarın ha­
zır ladığı tamaşalarda iştirak etməsi, habelə onunla tə rəf­
müqabil olması Əşrəf  Yüzbaşovun istedadını, özü nə­
məxsus yaradıcılıq keyfiyyətlərini üzə çıxardır, həm də 
bir sənətkar olaraq onun daha da püxtələşməsinə ciddi 
təsir göstərirdi.
1910­cu ildə Bakıdan Tiflisə qastrola gəlmiş «Sə­
adət» cəmiyyətinin dram kollektivinin üzvləri yer li ak­
t yor ların iştirakı ilə hazırladıqları «Əlmənsur», «Mü­
sibəti­ Fəxrəddin», « Gaveyi­ ahəngər»,  «Pəri cadu» ta­
ma şalarını   nümayiş etdirmişlər. Bu tamaşalar, xüsusən 
«Gaveyi­ ahəngər» böyük uğur qazanmış, tamaşaçıların 
marağı nəzərə alınaraq təkrar göstərilmişdir.
Qeyd edək ki, «Gaveyi­ ahəngər»də Hüseyn Ərəb­
linski, Sidqi Ruhulla, Hüseynqulu Sarabski ilə yanaşı 
Tiflis aktyorlarından Əşrəf  Yüzbaşov,  İbrahim İsfahanlı 
və başqaları da uğurla çıxış etmişlər.
138
«Gaveyi­ahəngər»in digər quruluşda tamaşası barə­
də məlumata profıessor Əziz Şərifin xatirələrində rast 
gəlirik. Professorun öz gündəliyinə və tamaşanın şəxsi 
arxivində saxladığı məramnaməsinə (proqramına) əsa­
sən verdiyi məlumata görə, Tiflis teatrının aktyoru və 
re jis soru Mirzəli Abbasovun hazırladığı bu tamaşa 
(«Gaveyi­ ahəngər») 1914­cü il yanvarın 17­də Tiflisdə, 
«Gürcü teatrı»nda göstərilmişdir. Tamaşada Hüseyn 
Ərəblinski ilə birlikdə Tiflis teatrının aktyorları­  Mirzəli 
Abbasov, Mirseyfəddin Kirmanşahlı, Əşrəf  Yüzbaşov 
və başqaları da iştirak etmişlər.
Əziz  Şərif  özünün «Keçmiş günlərdən» adlı kitabın­
da bu tamaşanın proqramını vermiş və sonra yazmışdır: 
«Bu siyahıdan (iştirakçıların siyahısı nəzərdə tutulur­ 
A.B.) əsərin və tamaşanın nə qədər mürəkkəb olduğunu 
duymaq o qədər də çətin olmamalıdır. İnqilabdan sonra 
müasir orijinal və tərcümə edilmiş dram əsərlərinin səh­
nəmizə gəlməsi ilə səhnəmizdə öz yerini itirmiş bu əsər 
(«Gaveyi­ ahəngər»­ A.B.) o zamanlar tamaşaçıları çox 
ma raq landırır və cəlb edirdi. Dahi Firdovsinin «Şah­
namə»sindən götürülərək, məşhur Osmanlı ədibi Şəm­
səddin Sami bəy tərəfindən tərtib edilmiş bu əsər o zaman 
üsyankar bir əsər kimi səslənirdi. Buradakı zəngin səhnə 
surətləri də aktyorlara öz sənət və istedadını göstərmək 
üçün geniş imkan verirdi. Buna görədir ki, artistlər də 
çətin və şərəfli sınaqdan keçmək üçün hər dəfə bu əsəri 
seçirdilər».
Hüseyn Ərəblinskinin bu kollekivlə növbəti işi 
Mehdi bəy Hacınskinin «Sultan Əbdüləziz» tarixi faci­
əsinin tamaşası olmuşdur. Mirzəli Abbasovun hazır­
ladığı tamaşa 1914­cü il yanvarın 24­də yenə «Gürcü 
teatrı»nda gösttərilmişdir. Tamaşada Sultan Əbdüləziz 
rolunun ifaçısı Hüseyn Ərəblinski ilə yanaşı Mirzəli 
139
Abbasov, Nadir İbrahimov, Əşrəf  Yüzbaşov və başqaları 
da oynamışlar.          
Onu da qeyd edək ki, həmin vaxtlar Əşrəf  Yüz­
ba şovun da iştirakçısı olduğu «Ağa Məhəmməd şah 
Qacar», «Nadir şah», «Qaçaqlar», «Otello», «Dağılan 
tifaq», «Arşın mal alan», «O olmasın, bu olsun”, «Bəxtsiz 
ca van», «Pəri cadu» və başqa tamaşalar da uğurla nü ma­
yiş etdirilirdi. 
Professor Əziz Şərif öz gündəliyində 1914­ cü il 
martın 26­da Tiflis şəhərinqdə, «Kazyonnı teatr»da   Teh­
randan gəlmiş məşhur xanəndə və  sazəndələr­ Mirzə 
Əbül həsən xan, Tahirzadə və Dərviş xanın, habelə Hü­
seyn Ərəblinski və Tiflis teatrının bir qrup aktyorunun 
iştirakı ilə keçirilmiş «Şərq konserti» barədə müfəssəl 
məlumat vermişdir. Əziz Şərifin yazdığı «Gündəlik»dən 
sətirlər: «Konsertin ikinci  şöbəsində yalnız bizim artistlər 
iştirak edirdilər… Yüzbaşov (Əşrəf  Yüzbaşov­ A. B.) və 
Quliyev (Mirzəxan Quliyev­ A. B.) «Əlli yaşında cavan» 
operettasından birinci şəkli çox canlı oynadılar. Onlar 
teatr paltarında, ancaq qrimsiz idilər. Bu, hamının xoşu­
na gəldi. Bunlardan sonra Kirmanşahlı Hüseyn Cavidin 
«Gecəy di» şeirini oxudu. Ondan sonra Ərəblinski çıxdı. 
Hamletin məşhur monoloqunu oxudu».
Əlbəttə, Əşrəf  Yüzbaşovun belə yüksək səviyyəli 
təd birdə məşhur sənətkarlarla birlikdə çıxış etməsi artıq 
onun bir sənətkar kimi özünü təsdiq etdiyini göstərir. 
Müasirlərinin və həmkarlarının xatirələrindən mə­
lum olur ki, Tiflis Azərbaycan teatrının Təbriz (1917­ 
ci il) və İstanbul (1919­cu il) qastrollrının təşkilində və 
keçirilməsində də Əşrəf  Yüzbaşovun böyük rolu və 
əmə yi olmuşdur. 
Təbriz qastrolunun təşkilatçıları Mustafa Mərda nov 
və Əşrəf Yüzbaşov olmuşlar.
140
İbrahim İsfahanlının xatirələrindən: «1917­ci il in 
əvvəllərində Təbriz qastrolunun təşkilat işləri Mus ta­
fa Mərdanova və Əşrəf Yüzbaşova tapşırılmışdı. Re­
jis sorluq işi mənim öhdəmə düşürdü… Artistlərdən 
Mirzəli Abbasov, Mustafa Mərdanov, Əşrəf Yüzbaşov, 
Məmmədəli Əliyev, Haşım Haşımov, mən və qeyriləri 
daxil idik». Truppa həmin səfər müddətində «Nadir 
şah», «Dağılan tifaq», «Arşın mal alan», «O olmasın, bu 
ol sun”, «Bəxtsiz cavan», «Gaveyi­ ahəngər»,«Pəri cadu» 
və başqa tamaşaları göstərmişdir. 
 İbrahim İsfahanlının yazdıqlarından: «Bizim teat rın 
artistlərinin iştirakı ilə oynanılan bu əsərlər ( müəllif bu 
siyahıya bir neçə Azərbaycan operasını da əlavə etmiş­
dir­ A.B.) 1917­ ci ildə Təbrizdə, 1919­cu ildə İstanbulda, 
1922­ ci ildə Qarsda, habelə 1926­cı ildə yenə Təbrizdə 
bizə şöhrət qazandırmışdır».
Bu qastrolların təşkilində, ayrı­ ayrı tamaşaların ha­
zır lanmasında və nümayiş etdirilməsində   Əşrəf Yüz ba­
şov müstəsna xidmətlər göstərmişdir.
Tiflis teatrının İstanbul qastrolu barədə «Mədəniy­
yət»in (“Mədəniyyət” qəzeti­red.) oxucularına məlumat 
vermişik. İndi isə Əşrəf Yüzbaşov barədə söhbət getdiyini 
nəzərə alaraq bir daha deməliyik ki, bu qastrolun 
uğurunda da onun əməyi da nıl mazdır.
Müasirlərinin və həmkarlarının dediklərinə və yaz­
dıqlarına istinadən qeyd edək ki, Əşrəf Yüzbaşovun 
aktyorluq fəaliyyətini yalnız Tiflis deyil, Gəncə, Şəki, 
Ku ta isi, Batumi, habelə Təbriz və İstanbul mətbuatı da 
işıqldandırırdı. 
Tiflis teatrının truppası 1919­cu ildə İstanbulda qast­
rolda olarkən Türkiyə mətbuatında çoxsaylı elanlar və 
resenziyalar verilirdi. İstanbulda çıxan «Nədim» qə­
zetinin 23 yanvar 1919­ cu il tarixli sayında verilmiş 
141
el an lardan nümunə: «Azərbaycan dram və operetta 
kom paniyası qarşıdakı cümə günü saat bir yarımda 
yal nız xanımlar üçün, nəqliyyat vasitəsi və hazırkı və­
ziyyət nəzərə alınaraq gündüz və axşam saat 5­də 
Tə pə başı qış teatrında, cümə ertəsi cündüz və gecə 
Şahzadəbaşında «Millət» teatrında, bazar ertəsi günü və 
axşamı Qazıköyündə «Quşdili» teatrında Qafqaziyanın 
ən məşhur operetti «Məşədi İbad»ı («O olmasın, bu 
olsun» nəzərdə tutulur­ A.B.) oynayacaqlar». (Qulam 
Məmmədli. «Azərbaycan teatrının salnaməsi», Bakı, 
1975, s.514).
«Tamaşa» jurnalında  Əşrəf Yüzbaşov haqqında ya­
zılmış məqalədə isə deyilirdi: «…Kompaniyanın pək 
möh tərəm bir siması olan Əşrəf  bəy Yüzbaşov bizə can lı 
Məşədi İbad surətini göstərdi… Həyat adiyədə də pək 
təmkinli, pək dərabətli olan bu zat Qafqazın həyat ta ma­
şasının ən əski nadimlərindən biridir. Əşrəf bəyi tanı­
maqla böyük bir məmnuniyyət duyuruq». (Sitat  Mus­
tafa Mərdanovun «Mənim müasirlərim» (Bakı, 1973) 
kitabından götürülmüşdür).
Əşrəf Yüzbaşov 1920­ ci ildən 1923­ cü ilədək Azər­
baycanda yaşamış və burada müxtəlif vəzifələrdə işlə­
mişdir. 1923­ cü ildə yenidən Tiflisə qayıtmış və öm­
rü nün sonuna­ 1938­ci ilədək Tiflis Azərbaycan Döv lət 
Dram Teatrında aktyor kimi fəaliyyət göstərmişdir.                   
                                                                                     2011
142
HƏBİB  KÖÇƏRLİNSKİ
Həbib bəy Kərim bəy oğlu Kərimov (Köçərlinski, 
yaxud Köçərli), yaxud da sadəcə Həbib Kərimov. Bu şəx­
sin kimliyi təbii ki, çoxlarına məlum deyil. Onu öz cəb ­
hədaşları və dövrünün ziyalıları yaxşı tanıyıblar. Sa vad­
lı, bilikli, geniş dünyagörüşünə və mədəniyyətə malik 
bir insan kimi, ziyalı kimi.
Köçərlinski onun təxəllüsüdür. Özü götürmüşdür.
Həbib Köçərlinski 1890­cı ildə Şuşada doğulub. 
İlk təhsilini də burada alıb. Şuşa realnı məktəbini 
bitirib. Sonra təhsilini Tiflisdə davam etdirib. I Tiflis 
gimnaziyasına daxil olub və 1913­cü ildə təhsilini başa 
vurub. Daha sonra Almaniyada, Leypsiq şəhərində 
kommersiya ins titutunu bitirib və doğma Azərbaycanda 
işləyib. 
Bununla yanaşı, Həbib  Köçərlinski həm də teatr 
həvəskarı olmuş, Tiflis Azərbaycan teatrında aktyor 
və rejissor kimi fəaliyyət göstərmişdir. Tədqiqatçıların 
yazdığına görə, onun ilk dəfə bu teatra gəlişi 1905­ ci 
ildən sonrakı dövrə təsadüf edir. Tiflis teatrının tarixinə 
nəzər salarkən Həbib Köçərlinskinin məhz bu illərdə 
göstərilən tamaşalarda çıxış etdiyinin şahidi olu ruq. 
Müasirlərinin yazdıqlarından o da məlum olur ki, akt­
yor luğa başlayan bu gimnaziya şagirdi xüsusi aktyor­
luq təhsili görməmiş, müxtəlif  tamaşalara baxaraq təc­
rü bəli aktyorlardan öyrənmiş, teatr sənətinə aid əlinə 
keçən kitabları oxumuşdu. Həbib Köçərlinskinin səhnə 
uğurları, eyni zamanda, teatra olan sonsuz məhəbbəti və 
təbiətin bəxş etdiyi fitri istedadı ilə bağlı idi.
O, müxtəlif vaxtlarda «Ağa Məhəmməd şah Qacar», 
«Nadir şah», «Qaçaqlar», «Dağılan tifaq», «Bəxtsiz ca­
143
van», «Arşın mal alan», «O olmasın, bu olsun”, «Hacı 
Qara», «Yağışdan çıxdıq, yağmura düşdük», «Zorən 
tə bib», «Müsyö Jordan və dərviş Məstəli şah» və bir 
çox başqa tamaşalarda aktyor, bəzən rejissor kimi çıxış 
etmiş dir.
Həbib Köçərlinskinin  gimnaziya yoldaşı və dostu, 
eyni zamanda, gənc  aktyor Həbibin pərəstişkarı olmuş 
görkəmli ədəbiyyatşünas, professor  Əziz Şərifin xati­
rələrində bu aktyorla bağlı maraqlı məqamlar vardır. 
        Əziz Şərifin sistemli şəkildə qələm aldığı gündə li yin­
də onun Həbib  Köçərlinskini ilk dəfə səhnədə gör mə si 
barədə qeyd 1909­cu il oktyabrın 5­də edilmişdir. Aktyor 
həmin gün türk dramaturqu Namiq Kamalın «Vətən» 
dramında baş rolu oynamışdır. Professorun xatirələrində 
oxuyuruq: «Eyni tamaşa bir ay sonra, noyabrın 7­də yenə 
Həbib  Köçərlinskinin iştirakı ilə təkrar edilmişdi. Onun 
son dərəcə müvəffəqiyyətlə oynaması bu gün də mənim 
yadımdadır. Həbib  Köçərlinski, demək olar ki, səhnədə 
yaşayır və təsvir etdiyi qəhrəmanları yaşadırdı».
Əziz Şərif, eyni zamanda, Həbib  Köçərlinskinin 
Fəx rəddin («Müsibəti­  Fəxrəddin»)  və Fərhad («Bəxtsiz 
cavan») rollarını da «böyük məharət və ehtirasla» oyna­
dığını xüsusi qeyd etmişdir. 
Tədqiqatçılar onun «Otello» tamaşasında yaratdığı 
Yaqo obrazını yüksək qiymətləndirmişlər. Həmin tama­
şada Həbib  Köçərlinskinin tərəf­müqabili Otello rolu­
nun ifaçısı­ görkəmli aktyor Mirzəli Abbasov olmuş dur. 
1911­ci ildə  göstərilən bu tamaşaya o vaxtlar Tiflisdə 
müalicə olunan böyük şairimiz Mirzə Ələkbər Sabir 
də baxmış və xeyli təsirlənmişdir. Qeyd edilməlidir ki, 
həmin illərdəTiflis Azərbaycan teatrının öz binası yox 
idi. Az ər baycanlı artistlərin hazırladığı tamaşalar ayrı­
ayrı teatrlara məxsus binalarda gös tərilirdi. Belə vəziyyət 
144
isə bu teatrın inkişafına, tama şaların keyfiyyətinə, xü­
susən tamaşaçı toplamasına mənfi təsir göstərirdi. 
Buna görə də yerli ziyalılar şəhərin azərbaycanlılar ya­
şa yan «Şeytanbazar» məhəlləsində teatr üçün xüsusi 
bina ayrılmasına səy göstərirdilər. Bu ideya 1912­ci ildə 
reallaşdı­ elə həmin məhəllədə teatr üçün «Auditoriya» 
açıldı. 
«Auditoriya»nın təntənəli açılışı mərasimi həmin il 
aprelin 1­də olmuşdur. Bu mərasimdə görkəmli Azər­
baycan ziyalıları, digər xalqların nümayəndələri iş tirak 
etmişlər. Onların sırasında Həbib Köçərlinski də vardı. 
«Auditoriya» açıldıqdan sonra Mirzəli Ab ba sovun rəh­
bərlik etdiyi «Dram cəmiyyəti» ilə Həbib Köçər linskinin 
baş çılıq etdiyi «Səadət» teatr cəmiyyəti bir ləşdilər. Nə­
ticədə daha səriştəli teatr truppası yarandı.
Həbib Köçərlinskinin 1911­ci ildə «Ruslan və Lüd­
mila» rus operasından iqtibas etməklə «Mehr və Mah» 
ad lı opera yazdığı da məlumdur. Operanın tama şaya 
qo yul masına rəsmi razılıq da verilmişdi. Bu əsərin son­
rakı taleyi barədə məlumat yoxdur.
Həbib bəy 1913­ cü ildə Tiflisdən və teatrdan ay­
rılır, gimnaziyanı bitirərək təhsilini davam etdirmək 
məqsədilə Almaniyaya­ Leyspiq şəhərinə gedir. Əlbət­
tə, mən burada «teatrdan ayrılır» kəlmələrini şərti işlə­
dirəm. Onun həyatının Almaniya dövrü barədə heç bir 
məlumatım yoxdur. Ancaq bir şeyə qəti əminəm: bu 
«teatr məftunu və səhnə yaradıcısı» ola bilməzdi ki, hə­
min illərdə Almaniyanın qaynar teatr həyatı ilə tə mas da 
olmasın, burada tamaşalara baxmaqla mənən zən gin­
ləşməsin.
 Həbib bəyin 1914­cü ildə Tiflisdə olması (çox güman 
ki, tələbələrin tətili vaxtı) və aktyor kimi səhnəyə çıxması 
barədə faktlar vardır.
145
Əziz Şərifin öz dostu ilə bağlı xatirələri 1971­ ci ildə 
tamamlanır. O, həmin il Azərbaycan yazıçılarının Y qu­
rultayında iştirak etmək üçün Bakıya gələndə fədakar 
teatr tədqiqatçısı Qulam Məmmədli vasitəsilə Həbib 
bəyi tapır və dostlar görüşürlər. Bu görüş onların son 
görüşündən 57 il sonra  olub.
 Əziz Şərifin xatirələrində oxuyuruq: «Qapıda bizi 
qoca Həbib bəy qarşıladı. Sifətindəki cizgilər mənimlə 
bir neçə il Tiflis gimnaziyasının pansionunda yaşayıb 
oxumuş, teatr məftunu və səhnə yaradıcısı gənc gim­
nazisti, mənim qədim yoldaş və dostum Həbib Kərimov– 
Köçərlinskini xatırladırdı. O da məni xatırladı, tanıdı… 
Mən onun üzünə, danışığına, gülüşünə, hərəkətlərinə 
diqqət edir, gimnazist Həbibi, gənc artist Köçərlinskini 
xatırlayırdım…»
Dostlar bu görüşdə gimnaziyada onlara dərs demiş 
müəllimləri, pansionda xidmət etmiş qulluqçuları, gim­
naziya yoldaşlarını və bir də, təbii ki, ötən dövrün teatr 
tama şalarını, ayrı­ayrı aktyorları xatırlamış, doyun ca 
şirin söhbət etmişlər.
Əziz Şərifin 1972­ ci ildə qələmə aldığı və 1977­ ci 
ildə nəşr olunmuş kitabına daxil etdiyi xatirəsində Həb­
ib Köçərlinskini «Həbib bəy» kimi təqdim etməsi də nə­
zə rimdən yayınmadı. 
Təəssüf ki, bu çox maraqlı insan, ziyalı  Həbib Kö­
çərlinski barədə bildiklərim  bunlardır.  Bu insanın son ­
rakı fəaliyyəti və taleyi ilə bağlı araşdıamamı davam et­
dirəcəyəm. Belə adamları tanımalı və tanıtmalıyıq. Un­
ut mağa haqqımız yox!
Sağlıq olsun…     
                                                                             2011
146
İBRAHİM  İSFAHANLI
Milli teatr sənətimizin qüdrətli simalarından biri 
də  Gürcüstanın xalq artisti İbrahim İsfahanlıdır. O, 
teatr tariximizə  görkəmli aktyor və  rejissor, eyni za­
man da, teatr təşkilatçısı kimi daxil olmuşdur. Sənət­
karın «M.F.Axundov adına Tbilisi Azərbaycan Dövlət 
Musiqili Dram Teatrının tarixi» adlı xatirələri isə onu 
həm də teatr  tarixçisi kimi yaşadır. «Xatirələr»in əlyaz­
ması Gürcüstan Dövlət Teatr, Musiqi və Kino Mu zeyin­
də saxlanılır.  Bu əsər milli  teatr tariximizin in ki şafı, 
ayrı­ayrı tamaşalar, rejissor və aktyorlarla bağlı təd­
qiqatların aparılması baxımından çox qiymətli mə xəz­
lərdən biridir. «Xatirələr»dən parçalar ilk əvəllər Az­
ər baycan mətbuatında, habelə «Gürcüstan» qəzetində 
çap olunmuş, daha sonra «İbrahim İsfahanılı» kitabının 
(Tbilisi,1997) müəllifi, professor Şurədddin Məmmədli 
xatirələrin əsas hissələrini həmin kitaba daxil etmişdir.
İbrahim İsfahanlı (Hüseynzadə) 1897­ci ildə Tiflisdə 
anadan olmuşdur. Uşaqlıq illərindən başlayaraq  Tiflisin 
Şeytanbazar  məhəlləsindəki çayxanalarda çalıb­oxuyan 
və dastan danışan aşıqlar, Türkiyədən gəlmiş Yaqub 
Şükri əfəndiyə məxsus çayxanada məşhur türk «Qara göz 
oyunu»nu nümayiş etdirən Bəkir əfəndi, habelə cümə 
günləri Qarpız meydanında qoç  «buynuzlaşdırılması» 
və xoruz döyüşdürülməsi, digər xalq oyun və tamaşaları 
ona ciddi gəlir göstərmiş, teatr sənətinə meylinin ilk 
cizgilərini yaratmışdır.
Sonralar isə o, yerli həvəskarların hazırladığı tama­
şalarda əvvəlcə tamaşaçı, daha sonra  aktyor kimi iştirak 
etmişdir.
1908­ci ildə Tiflisdə baş vermiş bir hadisə onun 
147
həyatında silinməz izlər buraxmış, bəlkə də  səhnəyə 
həmişəlik bağlanmasına səbəb olmuşdur. İbrahim İs fa­
hanlı özü sonradan  belə xatırlamışdır: «Küçələrə vu­
rul muş bər­bəzəkli afişalar 1908­ci ildə  tiflisliləri Əb­
dürrəhim bəy Haqverdiyevin  «Ağa Məhəmməd  şah 
Qa car» faciəsinin tamaşasına çağırırdı. Tamaşada Qacar 
rolunu Hüseyn Ərəblinski, İrakli  rolunu Əbülfət Vəli 
oynayacaqdı. Tiflisə qastrola gələn hər iki  sənətkarın adı 
afişada  iri hərflərlə yazılmışdı».
Həmin tamaşanı Hüseyn Ərəblinski  hazır lamışdı. 
O vaxtlar Tiflisdə olan Ə.Haqverdiyev özü ona kömək 
etmişdir. Əsərdəki digər rolları Tiflis teatrının aktyorları 
oynamışlar. Böyük uğurla keçən tamaşanı  o vaxtlar 
Tifl isdə yaşayan ziyalılar ­ Cəlil Məmmədquluzadə, 
M.A.Şahtaxtlı, E.Sultanov, habelə gürcü ziyalıları da iz­
ləmiş, H.Ərəblinskini təbrik etmişlər. İbrahim İs fahan­
lının xatirələrindən: «Ərəblinskinin o gecəki  vüqarı, boy­
buxunu, hələ də gözlərim önündədir – «bəli, bu belədir, 
belə də  gərək olsun»­ sözləri qulağımdan getməyib».
İbrahim İsfahanlı ilk dəfə səhnəyə qadın rolunda 
çıx mışdır. Peşəkar Tiflis Azərbaycan teatrının yaradı­
cılarından biri, xalq artisti Mustafa Mərdanov  özünün 
«Xatirələri»ndə («Xatirələrim» adlanır) yaz mışdır:  «Az ­
ər baycan dilinə təbdil və tərcümə olunmuş «Xor­xor» 
vodevili əlimə keçdi. Burada məni, xüsusən əsgər Sey­
fullanın rolu çox  maraqlandırdı. Fikrimi yaxın dost­
larımdan  Nadir İbrahimova və İbrahim İsfahanlıya bil­
dirmək üçün ornları evimizə dəvət etdim. Əsəri bir yer­
də oxuduq və bəyəndik».
Dostlar bu əsər əsasında tamaşa hazırlamağı qərara 
alırlar və müəyyən  tərəddüdən sonra İbrahim İsfahanlı 
Zabitin arvadı rolunu oynamağa razılıq verir. Tamaşa 
uğurla keçir, eyni zamanda Mustafa  Mərdanov, Nadir 
148
İbrahimov və İbrahim İsfahanlı səhnədə ilk addımlarını 
atır və öz  talelərini teatra bağlayırlar. Bu hadisə 1909­cu 
ildə baş vermişdi. 
İbrahim İsfahanlı 1910­cu ildən isə Hüseyn Ərəb­
linski ilə eyni tamaşalarda çıxış etmişdir. O, Hüseyn 
Ərəb linskinin hazırladığı və özünün də iştirak etdiyi 
«Dəmirçi Gavə» tamaşasında Rüstəm, «Şamdan bəy» 
tamaşasında Rza bəy obrazlarını yaratmışdır. Əlbəttə, 
bü tün bunlar İbrahim İsfahanlının bir səhnə xadimi 
ki mi yetişməsində mühüm rol oynamış, aktyor özü  belə 
yazmışdır: «Bu böyük sənətkarın mənə qarşı  qayğısına 
məftun olub, iftixarla deyə bilərəm ki, mən də Hüseyn 
Ərəblinskinin şagirdlərindən biriyəm».
İbrahim İsfahanlı, eyni zamanda, Mirzağa Əliyev, 
Sidqi  Ruhulla, Hüseynqulu Sarabski,  Mustafa Mər­
danov, Möhsün Sənani,  Əşrəf  Yüzbaşov, Mirzəli Ab ba­
sov kimi sənətkarlarla səhnəyə çıxmış, Təbriz, İstanbul, 
Qars, Gəncə, Batum şəhərlərində qastrol  səfərlərində ol­
muş dur.
İbrahim İsfahanlının Tiflis  teatrının dövlət teatrı sta­
tusu almasında,  yəni  M.F.Axundov adına Tbilisi Azər­
baycan Dövlət Dram Teatrının yaradılmasında mühüm 
xidmətləri vardır. O bu teatrın aparıcı akyor larından biri 
olmaqla yanaşı, rejissoru, daha sonra baş rejissoru olmuş, 
həm aktyor, həm də rejissor kimi tamaşaçılara bol­bol 
teatr sevinci bəxş etmişdir. 1932­ci ildə Gürcüstanın xalq 
artisti fəxri adına  layiq görülmüşdür.
İbrahim İsfahanlı bu teatrda onlarla əsərə quruluş 
vermiş, fəaliyyəti dövründə səhnədə 300­dək obraz can­
landırmışdır. Onun yaratdığı Şeyx Sənan («Şeyx Sənan»), 
İsgəndər («Ölülər»), Elxan  («Od gəlini»), Aydın («Ay­
dın»), Vaqif və Qacar («Vaqif»), Nəbi («Qaçaq Nəbi»), 
Otello («Otello»), Hamlet («Hamlet») obrazları şahidlərin 
149
hafizəsində bu gün də yaşayır. «Azərbaycanfilm»in is­
teh sal etdiyi «Böyük dayaq» filmində Yarməmməd rolu­
nun ifaçısı  da İbrahim İsfahanlıdır.
İbrahim İsfahanlı 1947­ci ildə Tiflis teatrı bağ lan dıq­
dan sonra da öz sevimli peşəsindən ayrıl mamış, Qazax 
və Zaqatala teatrlarına rəhbərlik etmiş, Gür cüs tanın  az­
ər baycanlılar yaşayan rayonlarında hə vəs kar akt yorların 
iştirakı ilə tamaşalar hazırlamışdır.
Görkəmli sənətkar  1967­ci ilin oktyabr ayında dün­
yasını dəyişmişdir. 1997–ci ildə Gürcüstan Mədəniyyət 
Nazirliyinin qərarı ilə onun 100 illik yubileyi respublika 
miqyasında qeyd edilmiş, xatirəsinin əbədiləşdirilməsi 
məqsədilə yaşadığı evə xatirə lövhəsi vurulmuş, Tbilisi 
şəhərindəki  küçələrdən birinə İbrahim İsfahanlının adı 
verilmişdir 
                                                                            
                                                                            2010
150
İSMAYIL  HƏQQİ 
Tiflis Azərbaycan teatrının yaranmasında, inki­
şafında, xüsusən təşkilatlanmasında əməyi olan ziya­
lı lardan biri də İsmayıl Həqqidir. O, mədəniyyət ta ri­
ximizə mühərrir, mürəttib, aktyor, habelə molla nəs­
rəddinçi kimi daxil olmuşdur.   
İsmayıl Səməd oğlu Həsənzadə (Həqqi) ötən əsrin 
əvvəllərində Tiflisdə yaşayan və fəaliyyət göstərən, ha­
belə müəyyən məqsədlə buraya gələn bir sıra ziyalılar­ 
Cə lil Məmmədquluzadə,  Əbdürrəhim bəy  Haqver di­
yev, Mirzə Ələkbər Sabir, Hüseyn Cavid, Ömər Fa iq, 
Hüseyn Ərəblinski, Əliqulu Qəmküsar, Mirzəli Ab­
basov, Əziz Şərif və bir çox başqaları ilə dostluq və 
əməkdaşlıq etmiş, yaradıcılıq ünsiyyətində olmuşdur. 
Yeri gəlmişkən qeyd edək ki, İsmayıl Həqqi 1930­
cu illərdə böyük satirik şairimiz Mirzə Ələkbər Sabir 
haqqında xatirələrini qələmə almış və dərc etdirmişdir.   
O, 1884­ cü ildə Tiflisdə anadan olub. İlk Azərbaycan 
mürəttiblərindən hesab olunur. Əmək fəaliyyətinə mü­
rəttib kimi başlayıb. Bakıda «Kaspi» mətbəəsində, Tif ­
lisdə «Şərqi­ Rus» mətbəəsində işləyib. Sonralar «Mol la 
Nəsrəddin» jurnalının mətbəəsində çalışıb. 
İsmayıl Həqqi «Molla Nəsrəddin»də həm də mü­
hərir kimi  fəaliyyət göstərib. O, jurnalda özünün 
qələmə aldığı şeir və felyetonları ilə çıxış edib. Həm 
Tiflis ziyalıları, həm də «Molla Nəsrəddin»in müəllifləri 
və əməkdaşları arasında böyük nüfuzu olub. Buna görə 
də Cəlil Məmmədquluzadə Tiflisdə olmayanda jurnalı 
Əliqulu Qəmküsar və Məmmədəli Sidqi ilə birlikdə İs­
mayıl Həqqiyə tapşırarmış. ( Qeyd edək ki, jurnalın əs as 
151
simalarından olan  Ömər Faiq xəstəliyi ilə əlaqədar da ha 
çox doğulduğu kənddə yaşayırdı).
Müasirlərinin xatirələrindən məlum olur ki, İsmayıl 
Həqqi həm də aktyor kimi fəaliyyət göstərib. Eyni za­
manda, Tiflis Azərbaycan teatrının təşkilatlanması və 
inkişafı üçün fəal çalışıb.
Məlumdur ki, 1912­ ci ildə Tiflisdə bu teatr üçün 
xü susi bina­ «Auditoriya» açılmışdır. «Auditoriya»nın 
rəsmi açılış mərasiminin hazırlanması və keçirilməsində 
Əbdürrəhim bəy Haqverdiyev, Firudin bəy Köçərli, Hü­
seyn bəy Mirzəcamalov, Həbib bəy Köçərlinski və başqa 
ziyalılarla birlikdə İsmayıl Həqqi də yaxından iştirak 
etmişdir. Məhz həmin il «Auditoriya»nın səh nə sində, 
şəhərin digər teatrlarının binalarında truppa çoxsaylı 
tamaşalar göstərmişdir.
Professor Əziz Şərifin «Keçmiş günlərdən» kita­
bından: «Səhnədə birpərdəli gülməli komediya, vo­
devillərlə yanaşı, «Yağışdan çıxdıq, yağmura düşdük», 
«Ha cı Qara», «Müsyö Jordan və dərviş Məstəli şah», 
«Pəh ləvanani­ zəmanə», «Bəxtsiz cavan», «Zorən təbib», 
«Ta mah karlıq düşmən qazanar» və sair bu kimi iri əsər lər 
də göstərilirdi ki, bu tamaşalarda əsas iştirakçılar Mirzəli 
Abbasov, Mirseyfəddin Kirmanşahlı, Həbib Köçərlinski, 
Sadıqbəyov, İsmayıl Həqqi, Mirzəxan Quliyev və baş­
qalarından ibarət idi». Mənbələrdə İsmayıl Həqqinin 
Hacı Qara obrazını böyük məharətlə yaratdığı xüsusi 
qeyd edilmişdir.
Professor Əziz Şərifin xatirələrindən məlum olur ki, 
Tiflis Azərbaycan teatrının 1913­ 1914­ cü illər mövsümü 
türk dramaturqu Namiq Kamalın dalbadal göstəril­
miş «Zavallı cocuq», «Vətən» və  «Akif bəy» əsərləri 
152
ilə başlamışdır. Həmin tamaşalarda Mirseyfəddin Kir­
manşahlı, Həbib Köçərlinski və Əbülfət Vəli ilə birlik də 
İsmayıl Həqqi də çıxış etmişdir.
«Akif bəy» tamaşası barədə böyük sənətkarımız 
Hüseyn Cavidin «İqbal» qəzetinin 9 oktyabr 1913­ cü il 
tarixli sayında «Müxbir» imzası ilə  «Tiflisdən teatr, ya­
xud sənəti­ tamaşada təbəddül və tərəqqi» adlı məqaləsi 
dərc edilmişdir. Hüseyn Cavid öz məqaləsində əsəri və 
tamaşanı təhlil etmiş, aktyorların oyununu, o cümlədən 
İsmayıl Həqqinin oyununu yüksək dəyərləndirmişdir.
Məqalədə oxuyuruq: «İmdi artistlərə gələlim. Ak if 
bəy rolunu ifa edən Kirmanşahski cənabları nın (Mir­
seyfəddin Kirmanşahlı nəzərdə tutulur­ A. B.)  tərzi­
tələffüzü aydın, səmimi və aldığı vəziyyətlər tamamilə 
yerində olub, heç bir qüsur nəzərə çarpmayırdı. Mü­
şarileyh hənuz gəncdir. Məsləkində daha ziyadə cid­
diyyət göstərəcək olursa, Qafqazımız ciddən qiymətdar 
bir artist qazanmış olacaqdır…
Əsəd bəy rolunu ifa edən Abbasov cənablarına gə­
lincə, mumileyh sənəti­tamaşada ibraz etdiyi iqtidar­
dan başqa, tələffüzündəki ahəng və üslubda bəhlə bir 
səlasət vardı ki, adətən İstanbul artistlərini xatırladırdı... 
Şahin bəy rolundakı Ələsgərov cənabları da vicdanlı bir 
məmur, xeyirxah bir arxadaş qədər ifayi­vəzifə edirdi. 
Hələ meyxanaçı — M. X. Quliyev cənabları (Mirzəxan 
Quliyev nəzərdə tutulur­ A. B.)  Türkiyənin cəstü çalak 
rum meyxanaçılarından əsla seçilməyirdi. Yüzbaşov 
cənablarının sərxoşluqdakı məharəti, Əliyevin tərəd­
düdlü və qorxaqca vəziyyəti, İsmayıl Həqqi əfəndinin 
şətarətli halları və laübali qəhqəhələri ayrı­ayrı birər 
qiyməti­haiz idi».
Tiflis Azərbaycan teatrı truppasının iki yerə­ iki 
cəmiyyətə, hətta ayrı­ayrı qruplara ayrılması və onların 
153
ay rı­ayrılıqda çıxış  etməsi barədə «Mədəniyyət»in («Mə­
dəniyyət qəzeti»­red.) oxucularına məlumat ver mişik. 
Görkəmli ədibimiz Əbdürrəhim bəy Haqverdi yev bu 
cəmiyyət və qrupları birləşdirmiş, yarat dığı yeni teatr 
cəmiyyətinə yeni   istedadlar cəlb etmişdir. Həmin vaxt 
məhz yazıçının təşəbbüsü ilə cə miy yətin idarə heyətinə 
seçilənlərdən biri də İsmayıl Həqqi olmuşdur.
Gürcüstanın xalq artisti İbrahim İsfahanlının xati­
rələrindən: «… böyük ədib Əbdürrəhim bəy Haq­
verdiyevin Tiflisdə olmasından istifadə edən hər iki 
cəmiyyətin nümayəndələri onunla görüşdülər, hər iki 
cəmiyyətin iclası olub, həmin iclasda hər iki cəmiyyət 
birləşdi. Haqverdiyevin təklifi ilə cəmiyyəti idarə etmək 
üçün heyət seçildi. Heyətə daxil olanlar: Əlimirzə Nə­
rimanov, İsmayıl Həqqi, Ələkbər Seyfi, Əsgər Nax çı­
vanlı, Həsən Səbri…» (Şurəddin Məmmədli.  «İbrahim 
İsfahanlı», Tbilisi, 1997, səh. 56).
İsmayıl Həqqinin cəmiyyəti idarə edəcək heyətə da­
xil edilməsi onun təşkilatçılıq qabiliyyətinə malik olması 
ilə əlaqədardır və aktyorun bu keyfiyyəti Əbdürrəhim 
bəy Haqverdiyevə də məlum idi.
Cəlil Məmmədquluzadə 1910­ cu ildə məşhur el aşı ğı 
Nəcəfqulunu və bir neçə aşığı Qarabağdan Tiflisə də vət 
etmiş, «Gürcü Əyanları Teatrı»nda Qarabağ aşıqlarının 
Tiflis Azərbaycan teatrının aktorları ilə birlikdə «El 
aşıqlarının konserti» keçirilmişdir. Həmin konsertin əsas 
təşkilatçılarından biri İsmayıl Həqqi olmuşdur.
Bununla yanaşı, o, Tiflisdə yaşayan ziyalıları tez­ tez 
bir yerə toplayar, öz evində onların iştirakı ilə müxtəlif 
məclislər təşkil edərdi. Belə məclislərdən biri­ 1914­ 
cü il martın 11­ də İsmayıl Həqqinin  öz evində təşkil 
etdiyi məclis barədə professor Əziz Şərifin gündəliyinə 
və sonradan qələmə aldığı xatirələrinə istiadən «Mə­
154
dəniyyət»in oxucularına məlumat vermişik.  Həmin 
məclisdə Hüseyn Cavid, Hüseyn Ərəblinski, habelə 
Tiflisdə yaşayan ziyalı və aktyorlardan Mirzəli Abbasov, 
Əliqulu Qəmküsar, Mirseyfəddin Kirmanşahlı, Əşrəf 
Yüz başov, Nadir İbrahimov, Məmmədtağı Ələsgərov, 
Se yid Şuşinski və bir çox başqaları iştirak etmişlər. Elə 
bu fakt özü İsmayıl Həqqinin Tiflis ziyalıları arasında 
böyük nüfuza malik olduğunu, sayılıb­ seçildiyini sübu­
ta yetirir.
O vaxtlar Şeytanbazar məhəlləsində azərbaycanlı­
ların toplaşdığı «Auditoriya» ilə yanaşı başqa bir mə­
dəniyyət mərkəzi­ qiraətxana da fəaliyyət göstərirdi. Bu­
rada yeni çap olunmuş qəzet və jurnalları oxumaq müm­
kün idi. Qiraətxana Bakı və Tiflisdə, habelə Türkiyə və 
Rusiyada çıxan qəzet­ jurnalları alırdı.
Şeytanbazar məhəlləsində üçüncü bir mədəniyyət 
mərkəzi də vardı. Bu, İsmayıl Həqqiyə məxsus «Şərq» 
mətbəəsi idi. Professor Əziz Şərifin xatirələrindən mə­
lum olur ki, İsmayıl Həqqi öz qardaşı və köməkçisi ilə 
birlikdə burada kiçik sifarişlər çap edir, bəzən broşür və 
kitabçalar buraxırmış. Əziz Şərifin rus dilindən tərcümə 
etdiyi «Rəhm çeşməsi» adlı kitabça da 1912­ ci ildə 
burada çap olunmuşdur. Bütün bunlarla yanaşı, «Şərq» 
mətbəəsi azərbaycanlı ziyalıların ən çox toplaşdığı mə­
kan, görüş yeri olmuşdur.  
Professor Əziz Şərifin «Keçmiş günlərdən» kita­
bından: «Mətbəənin (İsmayıl Həqqiyə məxsus «Şərq» 
mətbəəsi nəzərdə tutulur­ A. B.) kantoru bizim üçün bir 
klub kimi idi. Bir adamla görüşmək, bir kəsdən xəbər 
tutmaq, mədəniyyət aləmindən təzə bir məlumat almaq 
və sair bu kimi işlər üçün hamımız Həqqinin kantoruna 
qaçar və həmişə burada öz arzumuzu yerinə yetirərdik. 
Bir sözlə desək, … Tiflis azərbaycanlılarının mədəni 
155
mərkəzi Həqqinin kantoru idi. Gündəliyimdəki qeydlər 
də bunu, məncə, aydın göstərir».
İsmayıl Həqqinin oğlu  Osman Həqqi atasının ak t­
yor luq sənətini davam etdirmiş, əvvəllər Tbiliçi Dövlət 
Az ər baycan Dram Teatrında, sonralar Azərbaycan Milli 
Dram Teatrında çalışmış, bir sıra filmlərə çəkilmişdir.
Müasirlərinin yüksək qiymətləndirdiyi, professor 
Əziz Şərifin  «Tiflisdə yaşayan azərbaycanlı ziyalıların 
se vimlisi, ağsaqqalı, ruhu, vicdanı» adlandırdığı İsmayıl 
Həqqi repressiya qurbanı olmuş, «vətən xaini» damğası 
ilə həbs edilmiş, 1938­ ci ildə güllələnmişdir.
1957­ ci ildə ona bəraət verilmişidir
                                          2012
156
ABBAS  QURBANOV
Milli teatrımızın  təşəkkülündə və inkişafında Tiflis 
Azərbaycan  Teatrının böyük rolu olmuşdur. XIX əsrin 
70­ci illərindən başlayaraq yerli ziyalıların əməyi və səyi 
ilə Tiflisdə tamaşalar hazırlanmış və müxtəlif yerlərdə 
göstərilmişdir. 1922­ci ildə  isə hökümət  qərarı ilə 
M.F.Ax un dov adına  Tiflis Azərbaycan Dövlət  Dram Te­
atrı yaradılmışdır.
Bu teatrda Mustafa Mərdanov, Möhsun Sənani, 
Əli Qurbanov, İbrahim İsfahanlı, Mirzəli Abbasov kimi 
qüdrətli səhnə ustaları yetişmiş və fəaliyyət göstərmiş­
lər.
Onlardan biri də  görkəmli komik, bədii qiraət us­
tası, Gürcüstanın əməkdar artisti Abbas Qurbanov idi.
Bir  vaxtlar Borçalıda, onun hüdudlarından  kənar­
da  çox məşhur idi bu ad. Onu tez­tez mədəniyyət  ev­
lərində, kənd klublarının səhnəsində, bilavasitə kənd 
əməkçilərinin iş yerlərində ­ tarlalarda, fermalarda, xır ­
man larda, tütün sahələrində  görmək  olardı, səsi ra­
dio  dalğalarından  eşidilərdi. Abbas  Qurbanov gülüş 
bəxş edərdi. Ürəkdən gələn sağlam, mənalı gülüş… El 
məsəlinə, söz­söhbətlərin  şirinliyinə çevrilmişdi  onun 
adı: «Abbas  Qurbanov  demişkən», «Abbas  Qurbanov 
dəstri»,  «Abbas   Qurbanovun  ərizəsi kimi»…
O, 1912­ci ildə Tiflis şəhərində doğulub. Elə həmin 
il Tiflis  teatrsevərlərinin həyatında fərəhli bir hadisə baş 
verib. «Şeytanbazar» deyilən yerdə Azərbaycan teatrı 
üçün xüsusi bina  ­ «Auditoriya» açılıb.
Abbas gözlərini açanda qardaşı Əlini (Azərbaycanın 
xalq artisti Əli Qurbanov) və  xalası oğlu   Möhsunu 
(Az ər baycanın  xalq  artisti Möhsun Sənani) bu teatrın 
157
səhnəsində görmüş, Möhsunun «Şeytanbazar»da mə­
həl lə uşaqlarının iştirakı ilə hazırladığı «tamaşalara» 
bax mış, özü də bu mərasimlərdə  iştrak etmişdir.  Onun 
teatra bitib­tükənməz məhəbbəti də  o vaxtlar yaranıb.
Abbas 1925­ci  ildən etibarən qardaşı Əlinin təşəb­
büsü ilə Tiflis Azərbaycan teatrının aktyoru olub. (Əli 
bu zamanlar həmin teatrın  tanınmış aktyorlarından idi).
Abbas Qurbanov bu teatrda bir çox  maraqlı və 
yadda qalan obrazlar yaratmışdır. «Şeyx Sənan»da Şeyx 
Əbuzər və Serqo, «Kiyaz»da  Şakro, «Sevil»də Atakişi  və 
Babakişi, «Almaz»da  Balaoğlan  və  Şərif, «Oqtay El­
oğlu»nda Mazandaranski, «Hind qızı»nda Cəlaləddin, 
«Özgə uşağı»nda (S.Şaniaşvili) Sençina, «Şamil»də (Van­
geli) Musa, «Koroğlu»da Vəzir, «Otello»da Rodriqo, 
«Müfəttiş»də Dobçinski, «Qaçaq Nəbi»də  Koxa, «Kin­
to»da (A.Sereteli) Kinto və bir çox başqa obrazlar 
Abbas Qurbanovu hələ gənc yaşlarından tamaşaçıların 
sevimlisi etmişdir.
M.F.Axundov adına Tiflis Azərbaycan Dram Teat­
rının da öz problemləri olmuşdur.  Bəzən iqtisadi  çə tin­
liklər, bəzən yersiz  hücumlar teatrın inkişafına müəy­
yən qədər təsir  göstərə bilmişdir. Lakin bunlar  Tiflis 
teatrının öz sözünü deməyə, uğurlu tamaşalar  yarat­
masına mane  ola  bilməmişdir.
1930­cu illərdə A.Qurbanov teatrın bir çox uğurlu 
tamaşalarında çıxış etmişdir. 1938­ci  ildə Tur qardaşları 
və A.Şeynin «Üzləşdirmə» pyesinin tamaşası böyük 
müvəffəqiyyət  qazanmışdır. Rejissor  V.Quşitaşvilinin 
hazırladığı tamaşada Abbas Qurbanov Qureviç obrazını 
yaratmışdır. «Yeni kənd» qəzeti 21 fevral 1938­ci il tarixli 
nömrəsində bu tamaşanı  «teatrın parlaq qələbəsi» ad­
lan dırmış, məqalə müəllifi Rza Şahvələd yazmışdır ki, 
Qurbanov bu rolla inam və sədaqətlə dolu bir aləm 
158
yaradır və aktyor Qureviç  rolu   ilə  yaradıcılığındakı 
görkəmli bir dönüşlə gələcəyin yaxşı talantı olacağına 
böyük ümidlər verir.
Aktyorun özü  bu rolu barədə belə demişdir: 
«Qu reviç rolunu yaratmaqda məni hər şeydən  çox 
maraqlandıran ondakı sağlam hissdir. Onun qoca  de­
yin gənliyi  arxasında vətən məhəbbəti və sağlam vətən­
daşlıq şüuru özünü göstərməkdədir. Mən yumşaq, 
həssas və cazibəli  bir obraz yaratmağa səy etmişəm».
1938­c ildə teatrın  daha bir tamaşası ­ «Arşın mal 
alan» böyük muvəffəqiyyət qazanır. Gürcüstanın xalq 
artisti İbrahim İsfahanlının hazırladığı bu tamaşada Vəli 
rolunda Abbas Qurbanov çıxış edirdi. Tiflis Azərbaycan 
teatrının tarixinə aid qiymətli tədqiqatın müəllifi filo­
logiya elmləri doktoru, professor Abbas Hacıyev yazır 
ki, həmin tamaşaya baxmaq  üçün  Gürcüstanın  uzaq 
kəndlərindən belə Tiflisə gələnlər olurdu. 
Yəqin ki, tamaşanın uğur qazanmasında Vəli rolu­
nun ifaçısı Abbas Qurbanovun da böyük zəhməti ol­
muşdur.  Bu faktı İbrahim İsfahanlı təsdiq  edərək be lə 
yazmışdır: «Vəli rolunu həmişə olduğu kimi, Abbas 
Qurbanov məharətlə ifa edirdi».
«Toy» komediyasında Abbas Qurbanovun yarat dı ğı 
Kərəmov obrazı da hələ öz vaxtında mətbuatın nəzərini 
cəlb etmiş, onun barəsində xoş sözlər söylənmişdir.
Böyük Vətən müharibəsi illərində teatr Rza Şah­
vələdin «Qız qalası» əsərini tamaşaya qoymuşdur. 
İbrahim İsfahanlının  hazırladığı  bu tamaşa böyük  mü­
vəffəqiyyət qazanmış, Gürcüstan mətbuatı ilə yana şı, 
Azərbaycan mətbuatını  da maraqlandırmışdır. «Ədə­
biy yat  qəzeti»nin 25 iyun 1944­cü il tarixli nömrəsində 
«Qız qalası» Tiflis Dövlət Dram Teatrı səh nəsində» 
adlı yazıda (müəllif Ə.Ş.) tamaşa geniş təhlil edilmiş, 
159
aktyorların oyunu səciyyələndirilmiş, Kəndbaşı rolunun 
ifaçısı, respublikanın əməkdar artisti Abbas Qurbanovun 
öz gözəl oyunu ilə hadisələri daha da canlandırdığı, 
ümumi müvəffəqiyyətə çox yardım etdiyi xüsusi qeyd 
olunmuşdur. 
İbrahim İsfahanlı öz xatirələrində dramaturq Rza 
Şahvələdin «əvəzsiz komik Abbas Qurbanova məxsus» 
surətlər yaratdığını xüsusi qeyd etmişdir.
Yeri gəlmişkən, İbrahim İsfahanlı öz xatirələrində 
həmkarının yaradıcılığı barədə xoş sözlər söyləmişdir. 
Abbas Qurbanov bu teatrda İbrahim İsfahanlı, 
Mirzəxan Quliyev, Əli Qurbanov kimi sənətkarlarla 
ça lış mış, Mirzəli Abbasov, A.M.Şərifzadə, Ülvi Rəcəb, 
Mus tafa Mərdanov, Mərziyə Davudova ilə eyni tama­
şalarda çıxış etmişdir.
1947­ci ildə Tiflis Azərbaycan Dram Teatrı öz fəaly­
yətini dayandırdıqdan sonra onun aktyorlarının ək sər­
iy yəti başqa teatrlara getmiş, bəziləri başqa sahələrdə işə 
keçmişlər. Abbas  Qurbanov isə doğma şəhərdən, bir  də 
öz sevimli peşəsindən ayrılmamışdır. 
A.Qurbanov 1947­ci ildən etibarən taleyini özfə­
aliyyətlə bağlamış, Tbilisi şəhər xalq yaradıcılığı evi və 
Marneuli rayon mədəniyyət evi kollektivləri ilə birlik də 
çıxış etmişdir. O bu kollektivlərdə kiçik həcmli tamaşa­
lar və tamaşalardan parçalar hazırlamış, bu tamaşaların 
rejissoru (bəzən də müəllifi) və əsas aktyoru olmuşdur. 
Onun «truppası» maraqlı proqramlarla dəfələrlə  Tbilisi 
şəhərində, Borçalının ən ucqar kəndlərdə çıxış etmiş, 
tamaşaçıların dərin hörmətini qazanmışdır. «Lənkəran 
xanının vəziri», «Arşın mal alan», «O olmasın, bu 
olsun», «Beş manatlıq gəlin», «Durna», «Toy kimindir?» 
və bir çox başqa tamaşaları, onlardan parçaları Abbas 
Qurbanov tamaşaçılara  təqdim etmişdir. Yüksək sənət­
160
karlığı və gözəl səsə malik olması  onu  Mirzə Həbib, 
Sultan bəy, Məşədi İbad, Dursun, Qoşun,  Quluş  bəy 
kimi obrazların məşhur ifaçısı etmişdir. 
O, eyni zamanda, sənət  dostları İbrahim İsfa hanlı, 
Göyçək Allahverdiyeva, Qara Nəzərli, Nəco Məm mə­
dov və başqaları ilə birlikdə  Gürcüstan radi osunun 
Az ər baycan redaksiyasının hazırladığı radio­tama şalar­
da çıxış etmiş, «Lənkəran xanının vəziri», «Hacı Qara», 
«Kinto», «O olmasın, bu olsun» və s. tamaşalarda  yad­
daqalan obrazlar yaratmışdır.
El məsəlinə, söz­söhbətlərin şirinliyinə çevrilib onun 
adı: «Rəhmətlik Abbas Qurbanov demişkən…» 
Bax, beləcə yaşayır aktyor.  Tamaşaçı beləcə yaşadır 
aktyoru...
                                                                         2010
                               
                                 
161
BİR  QASTROL  HAQQINDA
Tiflis Azərbaycan teatrı truppa şəklində for ma­
laşmağa başladığı ilk vaxtlardan etibarən öz tama şalarını 
yalnız Tiflisdə göstərməklə kifayət lənməmiş, müntəzəm 
olaraq qastrol səfərlərində olmuş, bununla həm özünü 
şöhrətləndirmiş, həm də Azər baycan drama turqlarının 
əsərlərini geniş miqyasda təbliğ etmişdir.
Tiflis Azərbaycan teatrı ilə bağlı çox gərəkli araş­
dırmaların müəllifi professor Abbas Hacıyevin «Tiflis 
Azərbaycan teatrı» kitabından: «Zaqafqaziyanın müx­
təlif şəhərlərində, Orta Asiya, İran, Türkiyə və başqa 
yerlərdə dönə­ dönə qastrolda olan Tiflis Azərbaycan 
teatrı 20­ ci illərdən (1920­ ci illər nəzərdə tutulur­ 
A. B.) fəaliyyətini daha da genişləndirir, çoxcəhətli 
yarvdıcılıq axtarışları aparırdı. Onun güclü və təcrübəli 
kollektivi tez­ tez Gəncə, Qazax, Ağstafa, Şəki və 
Zaqatalada, habelə Gürcüstanın azərbaycanlılır yaşayan 
rayonlarında­ Borçalı, Adıgün, Qarayazı, Başkeçid, Ağ­
bulaq, Bolnisi, Axalsixi, Aspindza və Batumda zəngin 
repertuarla çıxış edirdi. Buna görə də Gürcüstanda 
yaşayan azərbaycanlıların dünyagörüşünün, bədii­ este­
tik zövqünün formalaşmasında… Tiflis Azərbaycan 
teat rının əvəzsiz rolu olmuşdur».
Əlbəttə, bu teatrın tamaşaçıları təkcə azər bay­
canlılardan ibarət deyildi. Orta Asiya, İran, Türkiyə 
və başqa yerlərdə tamaşalar göstərmiş teatr və teatrın 
ayrı­ ayrı aktyorları bu yerlərdə də alqışlanmış və sevil­
mişdir. Tiflis Azərbaycan teatrının qastrollarının, xüsu­
sən Türkiyə, İpan və İrəvan qastrollarının səhnə əsər­
lərimizin geniş miqyasda təbliği baxımından mühüm 
əhəmiyyətə malik olduğunu qeyd edən akademik Cəfər 
162
Cəfərov truppanın İstanbulda geniş şöhrət qazanmasını, 
İrəvanda «Ölülər»in, Cənubi Azərbaycanda «Dəmirçi 
Gavə» və «Nadir şah»ın bir sıra çətinlik və maneələrə 
bax mayaraq uğurla göstərilməsini, Təbrizdə qadınlar 
üçün xüsusi tamaşa verilməsini teatr tariximizin maraqlı 
səhifələri hesab etmişdir.
Teatrın 1919­ cu ildə təşkil olunmuş uzunmüddətli 
Türkiyə qastrolu barədə xüsusi danışmaq lazımdır. 
Truppanın 1919­ cu ilin əvvəllərində başlamış hə­
min qastrolu bir neçə ay davam etmişdir. Qastrolun 
təş kilatçısı və rəhbəri Tiflis Azərbaycan teatrının uğur­
larında və təşkilatlanmasında xüsusi əməyi olan səhnə 
fədailərindən biri, «Mədəniyyət»in («Mədəniyyət» qəzeti 
­ red)  oxucularına aktyor və  rejissor, eyni zamanda, 
dra maturq, pedaqoq, nəzəriyyəçi və teatr təşkilatçısı 
kimi təqdim etdiyimiz Mirseyfəddin Kirmanşahlı olub. 
Qastrol müddəində Türkiyə tamaşaçılarna təqdim 
olunmuş «Nadir şah», «Ağa Məhəmməd şah Qacar», 
«Pəri cadu», «Bəxtsiz cavan», «Dəmirçi Gavə» (Gaveyi­ 
ahəngər»), «Əlmənsur», «Arşın mal alan», «O olmasın, 
bu olsun»,  «Leyli və Məcnun», «Əsli və Kərəm», «Əlli 
yaşında cavan» və «Evlikən subay» tamaşalarını da 
Mirseyfəddin Kirmanşahlı hazırlamışdı. Onun bu işdə 
köməkçisi isə İbrahim İsfahanlı idi. Bunlardan başqa, 
truppanı aktyorlarodan Mustafa Mərdanov, Əşrəf 
Yüzbaşov, Möhsün Sənani, Həsən Səbri, Paşa Məm­
mə dov, Həsən Abdullazadə, Abbas İsmayılov, tarzən 
Hüseyn Qasımov, qadın səhnə ustalarından N. Kaf­
taradze, Tərlan xanım və başşqaları təmsil edirdilər.
Türkiyə mətbuatında qastrol tamaşalarının nüma­
yişi ərəfəsində Azərbaycan teatr sənəti və ayrı­ ayrı 
aktyorlar barədə, tamaşalar göstərildikdən sonra isə bu 
tamaşalar haqqında çoxsaylı məqalələr, habelə truppa­
nın repertuarı, tamaşaların proqramları dərc edilirdi. 
163
Bu materiallardan məlum olur ki, truppa gərgin işləmiş, 
İstanbulun bir neçə teatrında çıxış etmiş, gün ərzində 
bəzən bir neçə tamaşa göstərmişdir.
«Tamaşa» dərgisi  «Arşın mal alan» tamaşasının 
proqramını dərc etmişdir. Proqramda əsərin «Azər­
bay can dram və operetta kompaniyası» (Truppa Türki­
yədə bu adla təqdim olunmuşdur­ A. B.) tərəfindən 
«Millət» teatrında göstəriləcəyi barədə məlumat veril­
miş, rejissorun (Mirseyfəddin Kirmanşahlı) və onun 
köməkçisinin (İbrahim İsfahanlı), habelə tamşada iştirak 
edən aktyoprların adları qeyd edilmişdir. Burada daha 
sonra yazılmışdır: «Asari­ məzkur arasında bütün başqa 
dillərə tərcümə edilmiş, çox məşhur operetlərlə Şərq 
həyatına aid dram və məzhəkələr də vardır. Təmsillər də 
Bəhriyyə nəzarəti­ cəliləsinin Ərtoqrul orkestri ilə Qaf­
qazın məşhur tarzənlərindən Hüseyn bəy Qasımov iş­
tirak edəcəkdir». 
Qeyd edək ki,  Ərtoqrul Möhsün Türkiyənin məşhur 
teatr xadimi­ rejissor və aktyor, eyni zamanda teatrşünas 
olmuşdur. Onun şəxsi professional orkestrinin truppanın 
sərəncamına verilməsi və musiqili tamaşaların bu or­
kes trin müşayiəti ilə oynanılması Türkiyəyə gəlmiş 
Az ər baycan aktyorlarına qarşı tərəfin məhəbbətinin, 
habelə inamının ifadəsi idi. Ərtoqrul Möhsün isə 
bütün tamaşalarda iştirak etmiş, truppaya təmənnasız 
hər cür kömək etmişdir.  Beləliklə, truppanın Türkiyə 
qastrolu «Millət» teatrında «Arşın mal alan»ın nümayişi 
ilə başlamışdır. Tamaşada əsas rolları Mirseyfəddin 
Kirmanşahlı, İbrahim İsfahanlı, Mustafa Mərdanov, 
Möhsün Sənani, Paşa Məmmədov, xanım N. Kaftaradze, 
Tərlan xanım və başqaları ifa etmişlər.  «Arşın mal alan» 
böyük uğur qazanmış və tamaşaçıların xahişi ilə qastrol 
müddətində dəfələrlə­  43 dəfə göstərilmişdir.
Xalq artisti Mustafa Mərdanovun xatirələrindən 
164
məlum olur ki, o vaxtlar Türkiyədə olan Fransanın 
«Pate» kinofilm şirkətinin nümayəndələri də «Arşın 
mal alan»ı görmüş və əsəri ekranlaşdırmaq istəmişlər. 
Bu nunla əlaqədar «Pate»nin sədr müavini truppanın 
üzv ləri ilə görüşmüş və onları Parisə dəvət etmişdir. 
O, təklif etmişdir ki, truppa Parisdə «Arşın mal alan»ı 
on dəfə oynasın və daha sonra əsər üç ay müddətində 
ekranlaşdırılsın. Lakin aktyorlar bununla razılaşmamış 
və Tiflisə qayıtmışlar. Təbii ki, aktyorlar əsərin müəl­
lifinin­ Üzeyir Hacıbəylinin bu barədə məlumatı və 
razılığı olmadan bu addımı atmamışlar.  
Gürcüstanın xalq artisti İbrahim İsfahanlının xati­
rələrindən: «… İstanbulda göstərilən əsərlər çox maraqlı 
keçdi. Türkiyənin ən məşhur rejissorlarından Ərtoğrul 
(Ərtoqrul Möhsün nəzərdə tutulur­ A. B.) bizim bu 
qastrolumuzun gözəl keçməsinə xeyli kömək etmişdi. 
Üzeyir bəyin «Leyli və Məcnun», «Əsli və Kərəm», 
«Şah Abbas və Xurşidbanu», «O olmasın, bu olsun», 
«Arşın mal alan», Zülfüqar bəyin «Əlli yaşında cavan», 
«Evliykən subay», Əbdürrəhim bəyin «Ağa Məhəmməd 
şah Qacar», «Pəri cadu», «Bəxtsiz cavan», «Dağılan tifaq», 
Nəriman Nərimanovun «Nadir şah», habelə « Gaveyi­ 
ahəngər», «Əlmənsur» tamaşaları böyük müvəffəqiyyət 
qazandı. Mirseyfəddin Kirmanşahlı, Əşrəf Yüzbaşov, 
Mus tafa Mərdanov, Möhsün Sənani və Tərlan xanım 
haq qında İstanbul jurnallarında böyük məqalələr dərc 
olunmuşdu…»
Bu tamaşalar İstanbulun müxtəlif teatrlarında­ «Mil­
lət», «Odeon», «Qaziköy» və başqa teatrlarında göstərilir 
və hər dəfə alqışlanırdı.     
Türkiyə mətbuatında dərc olunmuş «Bildiriş»lər­
dən: «Azərbaycan dram və operetta kompaniyası» 
qar şıdakı cümə günü yalnız xanımlar üçün, nəqliyyat 
165
vasitəsi və hazırkı vəziyyət nəzərə alınaraq gündüz və 
axşam «Təpəbaşı» teatrında, cümə ertəsi gündüz və gecə 
Şahzadəbaşında «Millət» teatrında, bazar ertəsi günü və 
axşamı Qazıköyündə «Quşdili» teatrında Qafqaziyanın 
ən məşhur operetti «Məşədi İbad»ı  oynayacaqdır».
Qastrol tamaşaları böyük uğurlar qazanır və tamaşa 
göstərmək üçün aktyorları Türkiyənin digər şəhərlərinə 
də dəvət edirdilər.
Qeyd etdiyimz kimi, mətbuatda tamaşalar və akt­
yorlar barədə məqalələr dərc olunur, habelə aktyor ların 
fotoşəkilləri verilirdi.  Ərtoqrul Möhsün truppa haq­
qında belə yazmışdı: «Azərbaycanlılar, istər müq tədir, 
istər qeyri­ müqtədir olsunlar, bizə Qafqazın ötəsindən 
əsəri­ sənət gətirirlər. Onların vəzifəsi uyuyan diyarın 
xalqına bir parça zövq, bir parça nəşə,  bir parça sənət, 
bir parça gözəllik gətirməkdir. Onlar bizə kafi dərəcədə 
bunları gətirdilər. Çox təşəkkürlər edirik…»    
Əlbəttə, qastrol zamanı bəzi problemlər də meyda na 
çıxırdı. Lakin bunlar Tiflis Azərbaycan teatrı truppasının 
uğurlu çıxışlarına kölgə sala bilməmişdir. İstanbulda 
nəşr olunan nüfuzlu «Tamaşa» dərgisinin 1 aprel 1919­ cu 
il tarixli sayında dərc olunmuş yazıda oxuduğumuz bu 
sətirlər  hər birimizi bu gün də fərəhləndirir: «Üç aydan 
bəridir ki, azərbaycanlı artistlər İstanbuldadır. Onlar bu 
müddətdə «Millət», «Odeon», «Qaziköy» teatrlarında 
tamaşa vermişlər.  Qafqazın zəngin səhnələrində tama­
şa verməyə alışmış bu aktyorlar, bizim çürük­ çarıq 
səhnələrimizdə yırtıq və arıq dekorların içində, heç də 
Avropanı təqlid etmədən, milli xəzinədən çıxardıqları 
əsərlərlə ruhumuzu oxşayan tamaşalar verirlər. Bu sənət­
karlar davam etdikləri cığır ilə gedərək, daha mükəm­
məl bir zəmin və vasitələrlə, şübhə yoxdur ki, daha çox 
diqqəti cəlb edəcək əsərlər yarada bilərlər».
166
Əlbəttə, bu sözlər Azərbaycan teatr sənətinə və akt­
yor larımıza verilən yüksək qiymətin ifadəsidir, uğur la 
keçmiş qastrol isə Azərbaycan­ Türkiyə ədəbi­ mədəni 
əlaqələri tarixində mühüm yer tutur.                                                             
Bütün bunlarla yanaşı, qeyd etmək lazımdır ki, bu 
qastrolun, xalq artisti Mustafa Mərdanovun da yazdığı 
kimi, aktyorların yaradıcılığına müsbət təsiri olmuşdur. 
Onlar Türkiyədə öz həmkarları ilə təmasda olmuş, 
həmin vaxt İstanbulda qastrolda olan Fransanın məşhur 
«La» Komedi Fransez» teatrının aktyorlarının ifasında 
böyük fransız dramaturqu J. B. Molyerin «Don Juan»  və 
«Jorj Danden» əsərlərinin  tamaşalarına baxmış, ifaçılarla 
görüşmüş və bundan çox bəhrələnmişlər.           
Bu qastrodan sonra Tiflis Azərbaycan  teatrının fə­
aliyyəti daha da canlanmış, məhz Mirseyfəddin Kir­
manşahlının rəhbərliyi və iştirakı ilə «Nadir şah», «Qa­
çaqlar», habelə «Jorj Danden»  kimi iri həcmli tamaşalar 
hazırlanmış və nümayiş etdirilmişjdir.
  
                                                                              2012
                                                                           
167
ONLAR  İLK SƏNƏT 
ADDIMLARINI  TİFLİS 
AZƏRBAYCAN TEATRINDA 
ATMIŞLAR
MÖHSÜN SƏNANİ
Ayrı­ayrı dramaturqların, habelə rejissor və aktyor­
ların yetişməsində Tiflis Azərbaycan teatrının rolu da­
nıl mazdır. İlk addımlarını burada atan, bərkiyən bir 
sıra teatr həvəskarları sonradan Azərbaycanın müxtəlif 
teatrlarının aparıcı aktyoru olmuş, milli kinomuzun ifti­
xarına çevrilmişlər.
Görkəmli səhnə xadimlərindən Mustafa Mərda nov, 
Əli Qurbanov, Mirseyfəddin Kirmanşahlı, Ülvi Rəcəb, 
Əbülfət Vəli və bir çox başqaları ilk səhnə addımlarını 
bu teatrda atmış, Aleksandr Tuqanovun Azərbaycan te­
atrı ilə ilk  tanışlığı burada olmuşdur.
Tiflis teatrının Azərbaycan səhnəsinə verdiyi sima­
lardan biri də qüdrətli teatr və kino aktyoru, xalq artisti 
Möhsün Sənanidir.
Möhsün Sənani 1900­cü ildə Tiflisdə doğulub. Kiçik 
yaşlarında ata­anasını itirib və buna görə də xalası Zinyət 
xanımın himayəsidə yaşayıb. Qeyd edək ki, Zinyət 
xanım iki tanınmış aktyorun­ Azərbaycanın xalq artisti 
Əli Qurbanovun və Gürcüstanın əməkdar artisti Abbas 
Qurbanovun anasıdır.
Möhsün kiçik yaşlarından teatr sənətinə xüsusi 
həvəs göstərmiş, Tiflisdə göstərilən qastrol tamaşalarına 
168
maraqla baxmışdır. İlk dəfə o, «Şəbeh» mərasimdə uşaq 
obrazı yaratmışdır. Teatrşünas Azad Dadaşov aktyorun 
şəxsi arxivindən götürdüyü xatirələrindən aşağıdakı 
parçanı özünün «Möhsün Sənani» kitabına daxil et­
mişdir: «Uşaqlıqda ürəyəyatan məlahətli səsim vardı. 
Məhəllə qızları, qadınları bir yerə yığışanda həmişə 
məni aparıb oxutdurardılar. Qonşuluğumuzda yaşayan 
görkəmli Azərbaycan aktyorlarından Mirzəxan Quliyev, 
Mirseyfəddin Kirmanşahlı,  İbrahim İsfahanlı və Həsən 
Səbri mənim səsimi eşitmişdilər. Bir gün onlar məni teatra 
dəvət etdilər… Əvvəllər teatrda sözsüz rollarda çıxış 
edərdim. Bəzi tamaşalarda isə oxumaq lazım gəldikdə 
səhnənin arxasında durub həvəslə oxuyardım».                                             
Məhz həmin vaxtlar o, teatr həvəskarı kimi müxtəlif 
tamaşalarda çıxış edir. Onun «Xorxor» tamaşasında 
yaratdığı Seyfulla obrazı uğurlu alınır. Mirzəli Abbasov, 
Mirzəxan Quliyev, İbrahim İsfahanlı və başqa aktorlar 
onun istedadını yüksək qiymətləndirirlər. Bu isə 
Möh sünü daha da həvəsləndirir və ömür yolunu 
müəyyənləşdirir­ o, aktyor sənətini seçir. 
Yeri gəlmişkən qeyd edək ki, Mirzəxan Quliyev 
istedadlı komik aktyor və rejissor olmuşdur. Müasirləri­
nin xatirələrindən məlum olur ki, Tiflis teatrının səh­
nəsində yaratdığı Kərəməli («Hacı Qara»), Hacı 
Qəm bər («Hacı Qəmbər»), Muradxan («Əlli yaşında 
cavan»), Jorj Danden («Jorj Danden») obrazları onu 
xeyli şöhrətləndirmişdir. Mirzəxan Quliyev özünün ha­
zırladığı «Zorən təbib» tamaşasında təbib rolunda bö yük 
uğurla çıxış etmişdir. Tiflis teatrının bir sıra aktyorları 
sənət sirlərini məhz ondan öyrənmişlər.
Bu teatrda aktyorların yetişməsində xüsusi xid mət­
ləri olan sənətkarlardan biri də Gürcüstanın əməkdar 
artisti Mirzəli Abbasovdur. Möhsün Sənani də sənət sir­
169
lərini ilk dəfə bu iki aktyordan öyrənmiş və sonradan 
Azərbaycan teatrı və kinosunun qüdrətli simalarından 
birinə çevrilmişdir.
Möhsün Sənaninin səhnə həyatının unudulmaz 
an ların dan biri məhz Tiflisdə böyük sənətkar Hüseyn 
Ərəblinskinin hazırladığı tamaşada çıxış etməsi və  on­
unla tərəf­müqabil olmasıdır.
 Hüsyn Ərəblinski 1914­cü ildə Tiflisə gəlir və bura­
da yerli aktyorların iştirakı ilə türk yazıçısı Şəmsəddin 
Sa minin  «Gaveyi­ahəngər» pyesini tamaşaya hazırlayır. 
Möhsünə bu tamaşada Bəhram rolu tapşırılır və gənc 
aktyor  ona tapşırılan işin öhdəsindən ləyaqətlə gəlir.
Tədqiqatçılardan Abbas Hacıyevin və Azad Dada­
şovun araşdırmalarına istinadən demək olar ki, məhz bu 
tamaşadan sonra Möhsün Sənani daha da şöhrətlənmiş 
və bu uğur onun inkişafında mühüm rol oynamışdır.
Möhsün Sənani 1914­1919­ cu illər arasında Tiflis 
teatrında  «Gaveyi­ahəngər»də  Bəhramla yanaşı, həm 
də Qəhlan, «Nadir şah»da  Rzaqulu və Heydər xan, 
«Arşın mal alan»da Vəli, «Dağılan tifaq»da Süleyman 
bəy, «Otello»da Kassio, «Qaçaqlar»da  Roller, «O ol­
masın, bu olsun»da  Hambal, «Hacı Qara»da  Heydər 
bəy, «Ağa Məhəmməd şah Qacar»da  Rza xan və başqa 
ma raqlı obrazlar yaratmaqla tamaşaçıların rəğbətini qa­
zanmışdır. Aktyorun yaratdığı Vəli («Arşın mal alan») 
obrazı onu tamaşaçıların sevimlisi etmişdi. Qeyd edək 
ki, Möhsün Sənani həmin tamaşada Telli rolunun da 
ifaçılarından olub.
Tiflisdə doğulmuş və bütün ömrünü burada yaşa­
mış qohumumuz 1970­ci illərdə bu teatrın aktyorları 
barədə söhbətimiz zamanı belə demişdi: «Tiflis teatrının 
bir çox tamaşalarına, o cümlədən bu tamaşa hər də fə 
gös tərilərkən salonda oturmağa yer tapılmazdı. Akt­
170
yor ları alqışlayardılar. Mən Vəli rolunda həm Möh sün 
Sə nanini, həm də Abbas Qurbanovu görmüşəm. Hər 
ikisi ürəklə oynayırdı. Tamaşaçıların arzusu ilə Vəli­Telli 
dueti bir neçə dəfə təkrar edilirdi».
Tiflis teatrının 1919­cu ildə Türkiyəyə qastrolu za­
manı göstərilən uğurlu tamaşalar digər aktyorlarla 
ya naşı, hələ çox gənc olan  Möhsün Sənanini də şöh­
rətləndirir. Aktyorların bu səfəri barədə qastrolun işti­
rakçılarından Mustafa Mərdanov və İbrahim İsfa han­
lının xatirələrində, habelə professor Abbas Hacı yevin 
«Tiflis Azərbaycan teatrı» kitabında maraqlı məqamlara 
rast gəlirik.
Qastrol İstanbulun «Millət» teatrında  «Arşın 
mal alan» tamaşası göstərilməklə açılmışdır. Möhsün 
Sənani bu tamaşada Vəli rolunda çıxış etmişdir. İlk ta­
maşa çox uğurlu keçmiş və tamaşaçıların istəyi nəzərə 
alı naraq «Arşın mal alan» qastrol müddətində 43 dəfə 
göstərilmişdir.
Qastrol müddətində «Arşın mal alan»la yanaşı «O 
ol masın, bu olsun», «Nadir şah», «Ağa Məhəmməd şah 
Qacar», «Dağılan tifaq», «Gaveyi­ahəngər», «Pəri cadu», 
«Əlli yaşında cavan», «Bəxtsiz cavan», «Əsli və Kərəm» 
və başqa tamaşalar da oynanılmışdır.    
Ümumiyyətlə isə truppanın bütün tamaşaları çox 
uğurla keçmiş və hər bir tamaşa, habelə ayrı­ayrı aktyor­
lar barədə Türkiyə mətbuatında maraqlı məqalələr dərc 
edilmişdir. Əlbəttə, bu uğurların qazanılmasında Möh­
sün Sənaninin də öz payı vardı. 
 Teatrşünas Azad Dadaşov aktyorun uğurları barə­
də belə yazmışdır: «Təkcə bunu göstərmək kifayətdir ki, 
Möhsün Sənaninin türk tamaşaçıları tərəfindən səmimiy­
yətlə qarşılanmasının şahidi olan truppanın rəhbəri və 
rejissoru Mirseyfəddin Kirmanşahlı aktyorun şərəfinə 
171
benefis keçirməyi qərara alır. Həmin gecə üçün çap 
olunmuş afişa və vizit biletləri indi də aktyorun arxivini 
bəzəyir». (Müəllif bu sətirləri aktyorun sağlığında 
qələmə alıb).
Qastrol başa çatdıqdan sonra Möhsün Sənani öz 
ar zularını daha böyük səhnədə reallaşdırmaq üçün Ba­
kıya gedir. «Vaqif»də Eldar,  «O olmasın, bu olsun»da 
Qo çu Əsgər obrazlarını yaratmaq, neçə­neçə obraza öz 
möhürünü vurmaq üçün.    
                                                                                2011    
172
MUSTAFA  MƏRDANOV
İlk addımlarını Tiflis Azərbaycan teatrında atan 
səhnə xadimlərindən biri də görkəmli dram və kino 
aktyoru, teatr təşkilatçısı, Azərbaycanın xalq artisti Mus­
tafa Mərdanov (1894­1968) olub. İndiki gənc nəsil onu 
səhnədə görməyib. Ancaq Mustafa Mərdanovun iştirakı 
ilə çəkilmiş «Fətəli xan», «Görüş», «O olmasın, bu olsun», 
«Səhər», «Əhməd haradadır?» və başqa filmlərə bu gün 
də maraqla tamaşa edilir.
Görkəmli teatrşünas, akademik Cəfər Cəfərovun 
aktyorun «50 il Azərbaycan səhnəsində» (Bakı, 1959) 
ad lı xatirələr kitabına yazdığı ön sözdə oxuyuruq: «Azər­
baycan teatrı dedikdə təkcə Azərbaycanda fə aliy yət 
göstərən truppaları nəzərdə tutmaq olmaz. «Azərbaycan 
teatrı» məfhumu daha genişdir. Çünki Azərbaycan teatrı 
eyni zamanda Gürcüstanda, Ermənistanda, Orta Asi­
yada, xüsusən Türkmənistanda, habelə Cənubi Azər­
baycanda da inkişaf etmişdir. Uzun müddət Zaqaf qa­
ziyanın inzibati və mədəni mərkəzlərindən olan Tif­
lis şəhərində Azərbaycan teatrı hələ keçən əsrin axır­
larından fəaliyyət göstərməyə başlamış və bu fəaliy yət 
getdikcə genişlənərək Azərbaycan teatrının ümumi in­
kişafına səmərəli təsir göstərmişdir. Mustafa Mər danov 
Tiflisdə doğulub böyüdüyündən onun səhnə fəaliyyəti 
bir müddət məhz buradakı Azərbaycan teatrı ilə bağlı 
olmuşdur».
Mustafa Mərdanov 1894­cü ildə Tiflisdə doğulub. 
1905­ci ildə burada gimnaziyaya daxil olub. 1909­
cu ildə gimnaziyayanın dördüncü sinfində oxuduğu 
vaxt Tiflisdə, «Kazyonnı teatr»da «Faust» operasının 
tamaşasına baxmış və bu onun həyatında, sonradan 
173
özünün yazdığı  kimi, «ən böyük hadisələrdən biri» ol­
muş, eyni zamanda, ömür yolunu müəyyənləşdirmişdir.
Aktyorun xatirələrindən: «Faust» operasının tama­
şası, xüsusən, qoca doktorun dönüb cavan olması səh­
nəsi mənə böyük təsir bağışladı. O gündən mənim bütün 
istirahətim pozuldu, fikrim­zikrim teatr oldu. Hər gün 
məktəbə gedəndə evdə mənə pul verirdilər ki, yeməyə 
bir şey alım. Mən bu puldan qənaət eləyib teatra bilet 
alırdım».
O, müntəzəm olaraq tamaşalara gedər, teatr tarixinə 
aid, habelə ayrı­ayrı aktyorlar haqqında məqalə və 
kitablar oxuyardı, məhərrəm ayında keçirilən şəbih ta­
ma şalarına da  maraqla baxar, hətta bu mərasimlərin 
məşqlərində də iştirak edərdi.
Mustafa Mərdanovun atası Hacı Haşım və əmisi 
Əbdülməhəmməd əsasən ticarətlə məşğul olsalar da, 
teatrı  çox sevir, artistlərə maddi və mənəvi yardım gös­
tərirdilər. Qardaşlar Tiflis ziyalıları, o cümlədən Tifl is 
teatrının aktyorları ilə müntəzəm olaraq görüşür, on­
larla dostluq edirdilər. Bu görüşlərdə Mustafa da iştirak 
etməyə çalışar, onların söhbətlərinə diqqətlə qulaq 
asardı.
Aktyor olmaq həvəsi bir an onu tərk etmirdi. Nəha­
yət, 1909­cu ildə bu arzusunun reallaşdırılması yolunda 
ilk addımını atır.
Mustafa həmin il öz həmyaşıdlarının iştirakı ilə 
(bun ların arasında sonradan Gürcüstanın xalq artisti 
adı na layiq görülmüş İbrahim İsfahanlı və Tiflis te­
atrının aktyoru Nadir İbrahimov da olmuşdur) Azər­
baycan dilinə tərcümə edilmiş «Xor­xor» vodevili 
əsa sı nda tamaşa hazırlayır. Bu tamaşa qonşunun zir­
zə misində göstərilir və maraq doğurur.  Mustafa Mər­
danov və dostları bundan ruhlanaraq tamaşanı bir həf­
174
tədən sonra təkrar göstərir və qrim etmək üçün Tifl is 
teatrının aktyoru Mirzəxan Quliyevi dəvət edirlər. Mir­
zəxan Quliyev tamaşada Seyfulla rolunda çıxış edən 
Mustafa Mərdanovun oyununu bəyənir və bu barədə 
onun atasına məlumat verir, gənc «aktyoru» tərifləyir. 
Beləliklə də Mustafa Mərdanovun böyük səhnəyə çıx­
ması üçün «yaşıl işıq» yanır.
1910­cu ildən başlayaraq o, Tiflis teatrının aktyorları 
ilə dostlaşır və bu teatrın tamaşalarında aktyor kimi 
iştirak edir. Mustafa Mərdanov bu teatrın aktyoru və 
təşkilatçısı Mirzəli Abbasovun məsləhətlərindən xeyli 
faydalanır və bir aktyor kimi özünü təsdiq edir.       
Onun bu teatrda ilk rolu J.B.Molyerin «Zorən təbib» 
komediyasında nökər Valerik olur. Bu tamaşanı Mirzə­
xan Quliyev hazırlamışdı. Aktyorun xatirələrindən: 
«Birinci rolu alandan sonra bir neçə gün iştaham tamam 
kəsildi, boğazımdan su da keçmədi. Görüb­götürmüş 
aktyorlara yanaşıb, oynayacağım rol haqqında onlar dan 
məsləhətlər alırdım… Nəhayət, tamaşa günü gəlib çatdı. 
Hər gün gördüyüm teatr binası elə bil dəyişmişdi, nə 
üçünsə qorxurdum. Səhnənin yolunu güc­bəla ilə tapıb 
artistlərin otağına gəldim, geyinməyə başladım. Sözün 
doğrusu, nə cür oynadığım yadımda deyildir, ancaq 
dedilər ki, yaxşı oynamışam».
Mustafa Mərdanovun bu teatrda ikinci rolu Hacı 
Qəmbər («Hacı Qəmbər») olur. Mirzəli Abbasovun ha­
zır ladığı tamaşa  Zubalov Xalq Evində (indiki K.A.Mar­
canaşvili adına teatr) göstərilir. Mustafa Mər danov 
bu tamaşada da uğur qazanır. Lakin bu uğur ona bir 
məyusluq də gətirir. Aktyorun xatirələrindən: «Gördüm 
ki, tamaşaçılar əl çalırlar. Bu məni ruhlandırdı… Sevin­
cək aktyor otağına tərəf  yollandım. Bir də gördüm gim­
naziyanın inspektoru qapının ağzında dayanıb. O məni 
175
Hacı Qəmbərin paltarında, qrimdə görüb belə dedi: 
­Sinifdə bir kəlmə danışa bilmirsən, dilin topuq vurur, 
burada dil­dil ötürsən. Atana de ki, sabah gəlib sə­
nədlərini aparsın.
Ertəsi gün məni artistlik etdiyimə görə gimnaziya­
dan qovdular».
Bir müddət sonra Azərbaycan səhnəsinin məşhur 
aktyoru Hüseyn Ərəblinski Tiflisdə olarkən Mustafa 
Mərdanov bu barədə ona məlumat verir. Hüseyn Ərəb­
linskinin məsləhəti ilə Mustafa Mərdanov müvəq qəti 
olaraq səhnədən ayrılır və gimnaziyada təhsilini da­
vam etdirir. Ancaq boş vaxtlarında yenə teatra gedir, 
aktyorların məşqlərinə baxırdı…
Bir müddətdən sonra yenidən səhnəyə qayıdır və 
bu rada professional bir sənətkar kimi yetişir, püxtələşir. 
Professor Abbas Hacıyev «Tiflis Azərbaycan teatrı» ki­
tabında yazır: «Mirzəli Abbasov, M.S.Kirmanşahlı, 
Ə.Yüzbaşov və   Mirzəxan Quliyevin qayğısı ilə səhnəyə 
gə lən Mustafa Mərdanov 1922­ ci ilin sonuna qədər  Tif­
lis Az ərbaycan teatrındə fəaliyyət göstərmiş, burada… 
mü asir səhnənin yaranmasında əsas simalardan biri ol­
muşdur».
Mustafa Mərdanov 1910­ cu illərdə bu teatrın bir 
dəstə aktyoru ilə İrəvan, Təbriz və İstanbul şəhərlərinə 
qastrola getmiş, bu qastrolların təşkilatçılarından və 
iştirakçılarından biri kimi tanınmışdır.
İrəvan qastrolu zamanı «Dəmirçi Gavə» («Gaveyi­
ahəngər»), «Ölülər», «Arşın mal alan» və «Bəxtsiz 
cavan» tamaşalarının göstərilməsi təzərdə tutulmuşdu. 
O vaxtlar sənət yollarında ilk addımlarını atan gənc  xa­
nəndə Bülbülün və tarzən Məşədi Cəmil Əmirovun 
İrəvanda olmasından istifadə edən aktyorlar Bülbülün 
iştirakı ilə «Əsli və Kərəm» operasını da tamaşaya qo­
176
yurlar. Bülbül, eyni zamanda, «Arşın mal alan»da da 
çıxış edir. 
Uğurlu tamaşaları ilə İrəvanlı soydaşlarımızı valeh 
edən aktyorlar bir az keçməmiş çətin vəziyyətdə qalmış­
lar: «Ölülər»də Şeyx Nəsrullah obrazını məharətlə ya­
radan «Molla Nəsrəddin»çi» şair Əliqulu Nəcəfov 
(Qəmküsar) tamşanın ertəsi günü İrəvanın mövhumatçı 
möminləri tərəfindən döyülür. Qeyd edək ki, Mustafa 
Mərdanov həmin tamaşada Hacı Həsən rolunu oy na­
yırdı. Lakin bu hadisə truppanı ruhdan salmır, aktyorlar 
nəzərdə tutulmuş bütün tamaşaları göstərir və Tiflisə 
qayıdırlar.
Mustafa Mərdanovun sənət dostları ilə növbəti sə­
fəri Təbrizə olur. Bu səfər zamanı yuxarıda qeyd olunan 
tamaşalarla yanaşı («Ölülər»dən başqa), «Əlli yaşında 
cavan» və «Nadir şah»ı, habelə bir sıra vodevilləri Təbriz 
və Mərənd tamaşaçılarına təqdim edirlər. Professor Ab­
bas Hacıyevin «Tiflis Azərbaycan teatrı» kitabından: 
«Qastrolun (Təbriz qastrolu nəzərdə tutulur­A.B.) tə­
şəbbüskarları Əşrəf Yüzbaşovla  Mustafa Mərdanov idi. 
Tamaşaların rejissorluğu İbrahim İsfahanlıya, musiqi 
hissələrinin idarəsi Haşım Haşımova tapşırılmışdı… 
Truppa çətinliklərə məruz qalsa da, Təbriz və Mərənddə 
bir sıra tamaşalar verib, böyük müvəffəqiyyət qazandı».
Tiflis teatrının 1919­cu ildə Türkiyəyə uğurlu qastro­
lu ba rədə «Mədəniyyət»in (“Mədəniyyət” qəzeti­red.) 
oxu cu larına məlumat vermişik. Bir şeyi xatırladaq ki, 
ta maşaçıların istəyi nəzərə alınaraq qastrol müddətində 
«Arşın mal alan» 43 dəfə göstərilmişdir. Bu tamaşada əsas 
rollardan birini­ Sultan bəy rolunu Mustafa Mərdanov 
oynamışdır.  Qastrol zamanı Türkiyə mətbuatında ayrı­
ayrı tamaşalar ,habelə aktyorlar haqqında müsbət rəylər 
dərc edilirdi. «Tamaşa» dərgisində Mustafa Mərdanov 
177
barədə belə yazılmışdı: «Həyatda həlim, səlim və bütün 
qüdrət və məziyyətini inkar edən bu gənc, eyni bir ustad 
əlində, xariqələr göstərəcək dərəcədə istiqbale badaye yə 
vəd rəfah ediyor. Bizə Qafqasın bəlli başlı, bütün xüduti 
müəyyən tiplərini göstərənlərdən biri də Mustafa bəy­
dir». (Sitat Mustafa Mərdanovun «50 il Azərbaycan səh­
nəsində» (Bakı, 1959) kitabından götürülmüşdür.)
Mustafa Mərdanov 1921­ ci ildən fəaliyyətini rəs­
mi olaraq Tiflis Azərbaycan Dövlət Dram Teatrında da­
vam etdirir. O, 1922­ ci ildə bu teatrın Bakı şəhərində 
göstərdiyi qastrol tamaşalarında iştirak edir. Daha son ra 
Az ərbaycan    hökuməti tərəfindən bir neçə aktyorla bir­
lik də təhsil almaq üçün Moskvaya göndərilir.
Oradan qayıtdıqdan sonra bütün ömrünü Azər bay­
can kinosu və teatrı ilə bağlayır. 
              
                                                                          2011
178
MİRSEYFƏDDİN   KİRMANŞAHLI 
İlk  addımlarını Tiflis Azərbaycan teatrında atan, 
bu teatrın uğurlarında və təşkilatlanmasında xüsusi əm ­
ə yi olan səhnə fədailərindən biri də Mirseyfəddin Kir­
manşahlı olub. O, teatr tariximizdə öz sənət dostları­ 
Mirzəli Abbasov,  Mirzəxan Quliyev və İbrahim İsfahanlı 
kimi  aktyor və  rejissor, eyni zamanda, dramaturq, peda­
qoq, nəzəriyyəçi və teatr təşkilatçısı kimi tanınır.
Mirseyfəddin Kirmanşahlı əslən Cənubi Azər­
bay canın Kirmanşah şəhərindəndir. Valideynləri XlX 
əs rin sonlarında Tiflisə köçmüş və Mirseyfəddin də 
1892­ ci ildə burada  doğulmuşdur. Doğmalarını çox tez 
itirən Mirseyfəddin kiçik yaşlarından özü­ özünü do­
landırmağa məcbur olsa da, həyat sınağından şərəflə 
çıxmış, ehtiyac içində yaşasa da, qürurunu itirməmiş, 
heç kəsə baş əyməmişdir.
Sənətkarın uşaqlıq dostu və həmkarı Mustafa Mər­
danovun xatirələrində onun həyatının ilk və sonrakı 
dövrləri, habelə fəaliyyəti ilə bağlı xüsusi maraq doğuran 
bir sıra məqamlarla rastlaşırıq.
Ehtiyac içində yaşayan bu uşaq təhsil almaq, biliyini 
artırmaq üçün fədakarlıq etmiş, eyni zamanda, teatra da 
xususi həvəs göstərmişdir. O, əvvəlcə Tiflisdə xeyriyyə 
məktəbində, sonra isə rus­tatar məktəbində təhsil al­
mışdır. Mustafa Mərdanovun yazdıqlarından: «Hər gün 
Mirseyfəddin dərsdən sonra bizə gələrdi, verilən dərs ­
ləri bərabər hazırlayardıq… Bizi birləşdirən və dost­
luğumuzu get­ gedə artıran bir amil də var idi; o da 
teatra, səhnəyə böyük həvəs və məhəbbətimiz idi. Biz bu 
barədə çox söhbət edərdik, teatra aid kitablar oxuyardıq. 
İmkanımız olanda teatra gedər, Azərbaycan aptistləri ilə 
179
tez­tez görüşməyə və söhbət etməyə can atardıq. Teatrda 
tamaşalara baxdıqdan sonra  Mirseyfəddini tanımaq ol­
murdu. O, atəş içərisində yanırdı. Onu qəhrəman rol ları 
və səhnə tərtibatı olduqca maraqlandırırdı. İllər keçdik­
cə Mirseyfəddində səhnəyə həvəs və məhəbbət daha 
da artırdı». Bu mənbədən məlum olur ki, həvəs tezliklə 
onu teatra gətirir. Həvəskar aktyor əvvəllər sözsüz 
rollarda, bir qədər sonra isə kiçik rollarda səhnəyə çıxır. 
Tiflis Azərbaycan teatrının yaranmasında müstəsna 
xidmətləri olan Mirzəli Abbasov və Əşrəf Yüzbaşov ona 
inanır və məsul rollar verməyə başlayırlar. Mirseyfəddin 
Kirmanşahlı həmin vaxtlar  Mirzəli Abbasov, Əşrəf 
Yüzbaşov, Mirzəxan Quliyev, Həbib Köçərlinsli kimi 
tanınmış səhnə ustaları ilə birlikdə «Ağa Məhəmməd 
şah Qacar», «Nadir şah», «Qaçaqlar», «Dağılan tifaq», 
«Bəxtsiz cavan», «Arşın mal alan», «O olmasın, bu olsun”, 
«Hacı Qara», «Yağışdan çıxdıq, yağmura düşdük», 
«Zorən təbib», «Müsyö Jordan və dərviş Məstəli şah» 
tamaşalarında çıxış edir. 
Tiflis Azərbaycan teatrının truppası 1911­ ci ildə 
iki dəstəyə bölünür və dəstələrdən birinə Mirseyfəddin 
Kirmanşahlı rəhbərlik edir. 1912­ ci ildə Tiflisdə «Audi­
toriya» açılır (bu barədə «Mədəniyyət»in (“Mə dəniyyət” 
qəzeti­red.) oxucu larına məlumat vermişik) və bu 
dəstələr birləşir. 
Professor Abbas Hacıyevin «Tiflis Azərbaycan 
te at rı» kitabından: «Tiflisdə Azərbaycan Xalq Evi­ 
«Auditoriya» açıldıqdan sonra Tiflis Azərbaycan te­
atrının tamaşaları musiqi və tərtibatın dərinliyi, aktyor 
oyununun təzəlik və orijinallığı ilə fərqlənir, ayrı­ayrı 
tamaşalar qızğın müzakirə və mübahisəyə səbəb olur. 
Tiflis Azərbaycan teatrı öz ətrafında güclü və istedadlı 
aktyor kollektivini bir ləşdirir, qadın rollarını ancaq 
180
aktrisalar aparırdı. Mir zəli Abbasov, Mirseyfəddin 
Kirmanşahlı, Əşrəf Yüzbaşov, Həbib Köçərlinsli, Mir­
zəxan Quliyev, Panfiliya Tanailidi, Əşrəf Yüzbaşov… və 
başqaları nüfuzlu, şüur, düşüncə və mənəviyyata təsir 
edə bilən sənətkar kimi tanınırdılar».  
Həmin vaxtdan başlayaraq Kirmanşahlı həm də 
rejissor kimi fəaliyyət göstərir.
Müasirlərinin yazdıqlarından məlum olur ki, o, 
səhnə fəaliyyətinin ilk illərində Pərviz və Gavə («Gaveyi­
ahəngər»), Əlmənsur («Əlmənsur»), Əsgər («Arşın mal 
alan»), Sərvər («O olmasın, bu olsun»), Qurban («Pəri 
cadu»), Heydər bəy («Hacı Qara»), Nəcəf  bəy («Dağılan 
tifaq») və başqa rollarda çıxış etmiş, tamaşaçı rəğbəti 
qa zan mışdır. Lakin Kirmanşahlı özünü hələ yetkin 
aktyor hesab etmir, daim axtarışlar aparır, öyrənirdi. Bu 
məqsədlə o, Tiflisdəki digər teatrların aktyorları, habelə 
şəhərə qastrola gələn aktyorlarla görüşür və söhbətləşir, 
böyük sevinclə onlarla eyni tamaşada oynayırdı. 
1916­ cı ildə Tiflis teatrının bir dəstə aktyoru İrəvan 
şəhərinə qastrola gedir. Truppanın repertuarına  «Ga­
veyi­ahəngər», «Arşın mal alan», «Ölülər» və «Bəxtsiz 
cavan» tamaşaları daxil edilmişdi. Tamaşaların rejis­
soru Mirseyfəddin Kirmanşahlı idi.  «Ölülər»də İsgən­
dər rolunun ifaçısı Nadir İbrahimov  qastrola gedə bil­
mədiyinə görə əsərin müəllifinin­Cəlil Məm məd qu­
luzadənin tövsiyəsi ilə bu rolda Kirmanşahlı özü çıxış 
edir və uğur qazanır. 
Bu qastroldan sonra o, xeyli məşhurlaşır, yeni ta­
maşalarda yeni obrazlar yaradır.
Tiflis teatrının 1919­cu ildə Türkiyəyə qastrolu nəti­
cəsində isə bu truppanın üzvlərinin, o cümlədən Mir­
seyfəddin Kirmanşahlının şöhrəti daha geniş miq yasda 
yayılır. Qeyd edək ki, bu illərdə artıq Kirmanşahlı yal nız 
181
istedadlı aktyor və rejissor kimi yox, həm də bacarıqlı 
bir təşkilatçı kimi  özünü təsdiq etmişdi. Buna görə də 
həmkarları qastrol müddətində truppaya rəhbərliyi ona 
həvalə etmişdilər. Bundan başqa, Kirmanşahlı qastrol 
müddətində göstəriləcək bir çox tamaşaların rejissoru və 
həm də əsas iştirakçıların dan biri idi. Qastrol müddə tin­
də  «Gaveyi­ahəngər», «Əlmənsur», «Arşın mal alan», «O 
olmasın, bu olsun», «Əsli və Kərəm», «Ağa Məhəmməd 
şah Qacar», «Nadir şah», «Pəri cadu», «Dağılan tifaq», 
«Bəxtsiz cavan», «Əlli yaşında cavan», «Leyli və 
Məcnun», «Evliykən subay» tamaşaları göstərilmişdir.
Əvvəlki yazılarımızda Tiflis teatrının Türkiyəyə 
qastrolu barədə «Mədəniyyət»in (“Mədəniyyət” qə­
zeti­red.) oxucularına məlumat vermiş və mənbələrə 
istinadən yazmışdıq ki, tamaşaların göstərilməsi ərə­
fəsində Türkiyə mətbuatında ayrı­ayrı tamaşalar və 
aktyorlar haqqında məlumat verilmiş, truppanın re­
pertuarı təqdim edilmişdi. Qastrol zamanı isə Türkiyə 
mət buatında ayrı­ayrı tamaşalar, habelə aktyorlar haq­
qında müsbət rəylər dərc edilirdi.
İstanbul mətbuatında dərc edilmiş elan: «Şah za­
dəbaşında Millət teatrı, Azərbaycan kom paniyasının 
bö yük müsamirəsi, səhnəmizdə misa lına nadir təsadüf 
edilən məşhur tarixi faciə: Ə. Haqver diyev­  «Ağa Mə­
həmməd şah Qacar».
Ağa Məhəmməd şah­ M.S. Kirmanşahlı. Rejissor­ 
M.S. Kirmanşahlı». (Qulam Məmmədli. «Azərbaycan 
teatrının salnaməsi», Bakı, 1975, s.519).
İstanbulda çıxan «Tamaşa» dərgisinin 1919­cu il 1 
mart tarixli sayında məşhur türk aktyoru və rejissoru 
Ərtoqrul Möhsünün «Azərbaycanlıların İstanbula ziya­
rətləri münasibətilə» adlı məqaləsi dərc edilmiş, birinci 
səhifədə  Mirseyfəddin Kirmanşahlının fotoşəkli veril­
182
miş və fotoşəklin altında «Azərbaycan türk operet və 
dram kompaniyası rejissoru  Mirseyfəddin Kirmanşahlı» 
söz ləri yazılmışdı.
Dərginin növbəti səhifəsində isə oxuyuruq: «Son 
dərəcə sevimli, tərbiyəli və nazik olan bu sənətkar 
(Mir seyfəddin Kirmanşahlı – A.B.) Azərbaycan heyət 
tamaşasının ilk rəhbərlərindəndir. Burada həcbilicab 
operetlərdə oynaması və sevdiyi dramlardan məhçur 
qalması Mirseyfəddinin sənətini bizə tamamilə ibraz 
etməsini mütəəsər buraxmışdır». (Sitat Mustafa Mər­
danovun «Mənim müasirlərim» (Bakı, 1973) kitabından 
götürülmüşdür).
Mirseyfəddin Kirmanşahlının rəhbərlik etdiyi trup­
paya «Tamaşa» dərgisinin 1 aprel 1919­ cu il tarixli 
sayında verilmiş   daha bir dəyər: «Üç aydan bəridir ki, 
azərbaycanlı artistlər İstanbuldadır. Onlar bu müddət 
içərisində «Millət», «Odeon», «Qaziköy» teatrlarında 
tamaşa vermişlər.  Onu da qeyd edək ki, «Tamaşa» 
dər gisinin həmin sayının üz qabığında  Mirseyfəddin 
Kirmanşahlının fotoşəkli verilmişdir.
Bu uğurlu qastroldan sonra Tiflis teatrının fəaliyyəti 
daha da canlanır, məhz  Kirmanşahlının rəhbərliyi və 
iştirakı ilə hazırlanmış «Nadir şah», «Jorj Danden», 
«Qaçaqlar» kimi iri həcmli tamaşalar nümayiş etdirilir.
 Mirseyfəddin Kirmanşahlı 1919­ cu ilin payızında 
Bakıya dəvət olunur və 1921­ ci ilədək səhnə fəaliyyətini 
burada davam etdirir. 1921­ ci ildə  Gürcüstan hökuməti 
onu Tiflisə rejissor vəzifəsinə dəvət edir. O, burada 
«Əbülüla» tamaşasını hazırlayır və özü də baş rolda 
çıxış edir. Bu tamaşa 1922­ ci ildə Rustaveli teatrının 
səhnəsində göstərilir və xüsusi komissiya tərəfindən 
bəyənilir, teatra dövlət teatrı statusu verilir. Beləliklə 
də 1922­ ci ildə M.F.Axundov adına Tbilisi Azərbaycan 
183
Dövlət Dram Teatrı yaradılır. Elə həmin il yeni yaradılmış 
Tbilisi Azərbaycan Dövlət Dram Teatrı Mirseyfəddin 
Kirmanşahlının rəhbərliyi ilə Bakıya qastrola gedir.
Bu qastrol dövlət teatrı kimi Tiflis teatrının ilk rəs­
mi səfəri idi. Qastrol repertuarına J.B.Molyerin «Jorj 
Danden», Hüseyn Cavidin «Uçurum», Böyükağa Talıb­
lının «Keyf içində» və Mirseyfəddin Kirmanşahlının 
özünün qələmə aldığı «Üç cərəyan» pyesləri əsasında 
ha zırlanmış tamaşalar daxil edilmişdi.
Qastrol başa çatdıqdan bir qədər sonra teatrın 
aktyorlarından Mirseyfəddin Kirmanşahlı və Mustafa 
Mərdanov, habelə Bakı teatrından daha iki aktyor Azər­
baycan hökumətinin qərarı ilə professional teatr təhsili 
almaq üçün Moskvaya göndərilirlər.
Təhsil alıb qayıdan Mirseyfəddin Kirmanşahlı həya­
tını Azərbaycan teatrı və kinosuna həsr etmişdir.
                                                                                    2011
  
184
ƏLİ  QURBANOV   
 
Görkəmli dram və kino aktyoru,  Azərbaycanın xalq 
artisti Əli Qurbanov (1898­1962) ilk sənət addımlarını 
Tiflis Azərbaycan teatrında atmışdır. İndiki gənc nəsil 
onu «Səbuhi», «Fətəli xan», «Qara daşlar», «Ögey ana», 
«Koroğlu», «Bir qalanın sirri», «Böyük dayaq» və başqa 
filmlərdə yaratdığı obrazlar vasitəsilə tanıyır.
Əli Qurbanov 1898­ci ildə Tiflisdə anadan olub. 
Onun atası Mirzəli kişi dəmir yolunda fəhləlik edirdi. 
O, övladlarını oxutmaq, hər hansı bir sahə üzrə savadlı 
mütəxəssis etmək istəyirdi. Bu məqsədlə də oğlu Əlini 
məktəbə qoymuşdu. Lakin o, qəflətən dünyasını dəyişdi 
və  bu arzularını da özü ilə qara torpağa apardı. Buna 
görə də Əli başsız qalmış ailəni dolandırmaq üçün erkən 
yaşlarından işləməyə məcbur olur.
Anası Zinyət xanım övladları­ Əli və Abbasla (Gür­
cüstanın əməkdar artisti Abbas Qurbanov) yanaşı, 
valideynlərini itirmiş bacısı uşaqları Möhsün (Azər­
baycanın xalq artisti Möhsün Sənani) və Əbülfəti (Tiflis 
Azərbaycan teatrının aktyoru Əbülfət Sənani) də öz 
himayəsinə götürmüşdü.
«Mədəniyyət»in (“Mədəniyyət” qəzeti­red.) oxu­
cularına məlumdur ki,  Möhsün kiçik yaşlarından teatr 
sənətinə xüsusi həvəs göstərmiş, Tiflisdə göstərilən qas­
trol tamaşalarına maraqla baxmışdır. Möhsünün teatra 
olan sonsuz marağı xalası oğlu Əliyə də keçmiş və o da 
erkən yaşlarından teatrla maraqlanmağa başlamışdır.
Möhsünün təşəbbüsü ilə bir neçə tamaşaya bax­
dıq dan sonra o, 1914­cü ildə Tiflisdə həvəskarların 
ha zırladığı «Gaveyi­ ahəngər» tamaşasında ilk dəfə 
«səhnəyə» çıxır. Bu tamaşada onun bircə sözü vardı: 
185
«Gedək». Müasilərinin yazdığına görə, Əli Qurbanov 
böyük səhnəyə yolunun başlanğıcı olan həmin günü bü­
tün ömrü boyu böyük sevinc və həyəcanla xatır lamışdır. 
Həmin tamaşa gələcək aktyor üçün düşərli olur, o, ayrı­ 
ayrı tamaşalarda çıxış edərək ilk uğurlarını qazanır. 
Teatrşünas Adilə İsmayılovanın «Əli Qurbanov» 
(Bakı, 1962) kitabından: «… 1915­ ci ildə Möhsün 
Sənaninin təşəbbüsü ilə təşkil edilmiş «O olmasın, 
bu olsun» tamaşasında Əli Qurbanov Rüstəm bəy 
rolunu kifayət qədər yaxşı oynayır. Məlahətli səsi 
onun müvəffəqiyyətini daha da artırır. Bu hadisədən 
sonra Əli Qurbanova qarşı olan maraq artır. İndi onu 
yalnız dram tamaşalarına deyil, hətta opera, operetta 
və müsamirələrə həm artist, həm də tarçalan kimi də­
vət etməyə başlayırlar.Teatr tamaşalarında iştirak et­
məklə bərabər Əli öz ümumi təhsilini, biliyini, mədəni 
səviyyəsini artırmağı da unutmur. O, Tiflisdə işləyən 
gürcü və rus truppalarının tamaşalarını izləyir, başqa 
şəhərlərdən qastrola gələn truppaların və tanınmış səh­
nə ustalarının tamaşalarına baxır».
Əli Qurbanov məhz həmin illərdə Azərbaycan 
səh nəsinin Hüseyn Ərəblinski, Mirzağa Əliyev, 
Sidqi Ruhulla, Hüseynqulu Sarabski, habelə Tiflis 
truppasının Mirzəli Abbasov, Mirzəxan Quliyev, Mir­
seyfəddin Kirmanşahlı,  İbrahim İsfahanlı kimi gör­
kəmli nümayəndələri ilə tanış olur, onların iştirakı ilə 
hazırlanmış «Arşın mal alan», «O olmasın, bu olsun», 
«Nadir şah», «Ağa Məhəmməd şah Qacar», «Bəxtsiz 
cavan», «Pəri cadu», «Gaveyi­ahəngər» və başqa ta­
maşalarda çıxış edir. Bütün bunlar onun bir akiyor kimi 
inkişafına müsbət təsir göstərir.
Professor Abbas Hacıyevin «Tiflis Azərbaycan teat­
rı» kitabından: «İlk günlər səhnədə epizodik və sözsüz 
186
rollar aparan Əli Qurbanov ancaq 1915­ ci ildə Rüstəm 
bəy rolunda («O olmasın, bu olsun») teatr mühitinin 
diqqətini özünə çəkmiş, 1917­ ci ildə isə «İttihad» dram 
cəmiyyətinin tamaşaya qoyduğu  «Bəxtsiz cavan» pye­
sində (Qoca kəndli) onun nadir istedadına xas olan 
fərdi keyfiyyətlər aydınlığı ilə görünmüş; Tiflisdə 
Niyazın («Pəri cadu») yetkin ifaçısı kimi tanınmışdır.» 
Tədqiqatçı onu da qeyd etmişdir ki, Əli Qurbanov bədii 
əsərə, apardığı rola yaradıcı sənətkar kimi yanaşmış, 
götürdüyü rolu duymadan, onun cizgiləri, əxlaqi­ mənə­
vi keyfiyyətləri ilə yaşamadan səhnəyə çıxmamışdır.
Əli Qurbanov 1918­ ci ildən aktyorluq fəaliyyətini 
«İbrət»  dram cəmiyyətində davam etdirir. Bu truppada 
Mirzəli Abbasov, Mirzəxan Quliuev, Mirseyfəddin Kir­
manşahlı, İbrahim İsfahanlı kimi təcrübəli və istedadlı 
aktyolar vardı. Heç şübhəsiz, bu aktyorlarla çiyin­ 
çiyinə fəaliyyət göstərməsi, onların təcrübəsindən 
bəhrələnməsi gənc aktyorun püxtələşməsində mühüm 
rol oynamış dır. O, burada Hacı Həsən («Ölülər»), 
Şahmar bəy («Müsibəti­ Fəxrəddin»), Şah Sultan Hüseyn 
xan («Nadir şah»), Cavad bəy («Dağılan tifaq»), Əsgər 
bəy («Hacı Qara») və digər rollarda oynamış və uğur 
qazanmışdır. 
Məlumdur ki, 1922­ci ilədək truppa şəklində fə­
aliyyət göstərmiş Tiflis teatrı həmin il hökumətin qərarı 
ilə Tiflis Dövlət Azərbaycan Dram Teatrına çevrilmişdir. 
Məhz həmin vaxtdan etibarən teatr fədailəri­  İbrahim 
İsfahanlı, Mirzəxan Quliyev, Mirzəli  Abbasov, Mustafa 
Mərdanov, Mirseyfəddin Kirmanşahlı və başqaları ilə 
birlikdə Əli Qurbanov da həmin teatrın  aktyoru olur.
İlk əvvəllər bu teatrda tamaşalar  Mirzəli  Abbasov, 
Mirseyfəddin Kirmanşahlı, İbrahim İsfahanlı və başqa 
aktyorlar tərəfindən hazırlanırdı. 1922­ ci ildə görkəmli 
187
aktyor Sidqi Ruhulla Tiflis Dövlət Azərbaycan Dram 
Teatrına dəvət olunur və burada baş rejissor kimi fəaliy­
yətə başlayır. Əli Qurbanov onun hazırladığı «Otello», 
«Ölülər», «Anamın kitabı», «Dağılan tifaq» və başqa 
tamaşalarda çıxış etmişdir.
1923­ cü ildə teatrın baş rejissoru vəzifəsi görkəmli 
səhnə xadimi Aleksandr Tuqanova tapşırılır. Aleksandr 
Tuqanov Tiflis teatrına bələd idi. Əvvəllər burada bir 
sıra tamaşalar da hazırlamışdı.
Aleksandr Tuqanovun xatirələrindən: «1918­1919­ 
cu il mövsümünü mənim «TARTO» şirkətim «Artist 
cəmiyyəti» teatrında «Böyük müsəlman konserti» ilə 
açdı. Sonralar biz müsəlman tamaşaları üçün tez­ tez 
vaxt ayırırdıq. Bu tamaşalar məni Azərbaycan teatrı 
və ifaçıları ilə əsaslı şəkildə yaxınlaşdırdı.Peşəkar te atr 
olmasa da, buradan sonralar böyük aktyorlar çıxmışdı: 
Sidqi Ruhulla, Mustafa Mərdanov, Əli Qurbanov, Mir­
seyfəddin Kirmanşahlı və başqaları».
Əli Qurbanov da öz növbəsində  Aleksandr Tuqa­
novun bir rejissor kimi onun yaradıcılığında xüsusi 
rol oynadığını vurğulamış, milli teatr sənətimizin in­
kişafında əvəzsiz xidmətlərini minnətdarlıqla qeyd et­
mişdir : «Aleksandr Tuqanovun bizim teatra gəlməsi 
işimizin sürətlə inkişaf etməsinə səbəb oldu. Şəxsən 
mənim yaradıcılığıma Tuqanovun çox böyük təsiri və 
kö məyi olmuşdur. Mən onun rəhbərliyi ilə Qərb və rus 
dra maturgiyasına bələd olmuşam. Onun rejissorluğu 
ilə verilmiş tamaşalar mənim üçün bir məktəb qədər 
xeyirli olmuşdur. Tuqanovun rəhbərliyi ilə mən Şveytser 
(«Qaçaqlar»), Montano («Otello»), Bələdiyyə rəisi («Mü­
fəttiş»), Sutanvel («Jorj Danden»), Şeyx Nəsrullah («Ölü­
lər»), Niyaz («Pəri cadu»), Balaxan («Aydın») kimi bir 
sıra obrazlar yaratmışam. Bu rollar üzərindəki işim mə­
188
nim sonrakı yaradıcılığım üçün çox faydalı olmuşdur» 
(Sitat Adilə İsmayılovanın «Əli Qurbanov» (Bakı, 1962) 
kitabından götürülmüşdür).
Əli Qurbanov  Tiflis Dövlət Azərbaycan Dram Teat­
rının tərkibində 1922­ ci ildə Türkiyəyə, 1925­ci ildə isə 
İrana qastrol səfərlərində olmuşdur.
O, 1925­ci ildə Bakıya­ Azərbaycan Dövlət Dram 
Teat rına dəvət olunmuş və ömrünün sonuna ­ 1962­
ci ilə dək burada fəaliyyət göstərmişdir. Əli Qurbanov 
bu teatrda hazırlanan tamaşalarda və bir sıra filmlərdə 
unu dulmaz obrazlar yaratmış, bir sənəkar kimi pillə­ 
pil lə yüksəlmiş, Azərbaycanın xalq artisti fəxri adına, di­
gər mükafatlara layiq görülmüşdür.            
 
                                                                  
                                                                           2012
                        
                 
                  
                             
189
PANFİLİYA  TANAİLİDİ
Tiflis Azərbaycan teatrı, burada fəaliyyət  göstərmiş 
bir sıra aktyor lar, o cümlədən ilk addımlarını burada 
atan, son radan Azərbaycanın müxtəlif teatrlarının aparı­
cı aktyoru olmuş, milli kinomuzun iftixarına çevrilmiş 
bir sıra teatr həvəskarları barədə oxuculara imkan 
daxilində məlumat vermişik.    
Tiflis teatrının Azərbaycan səhnəsinə verdiyi sima­
lardan biri də tanınmış teatr və kino aktyoru Pan filiya 
Tanailidi olub. O, bir sıra tamaşalarda Sürəyya Zən­
gəzurlu (Zəngəzurskaya) adı ilə də çıxış edib.
Mənbələrdən məlum olur ki, Panfiliya Tanailidi 1891­ 
ci ildə Zəngəzur mahalında doğulub. Onun valideynləri 
buraya Türkiyədən gəlmişdilər. Ailə daha sonra Tiflisə 
köçmüşdür.   
Panfiliya Tanailidi pont yunan əsillidir. (Pont yu­
nan ları və ya sadəcə pontlular etnik qrupdur. Tarixən 
Türkiyənin şimal­ şərqində yaşamışlar.)
O,türk dilini mükəmməl bilirmiş. Tiflisə köçdük­
dən sonra rus və gürcü dillərini də öyrənib. Erkən yaş ­
larından incəsənətə, xüsusən teatra xüsusi  həvəs  gös tə ­
rən Panfiliya Tiflis Azərbaycan teatrı truppasının hazırla­
dığı tamaşalarda və müxtəlif tədbirlərdə aktyor və 
rəqqasə kimi iştirak edib. Daha sonra o, Mirzəli Abbasov, 
Əş rəf Yüzbaşov, Mirseyfəddin Kirmanşahlı, Mirzəxan 
Quliyev, Həbib Köçərlinski, Nadir İbrahimov, Mustafa 
Mər danov, Möhsün Sənani və Tiflis Azərbaycan teatrı 
trup pasının digər tanınmış səhnə ustaları ilə birlikdə 
müxtəlif tamaşalarda çıxış etmişdir.
Məlumdur ki, ötən əsrin əvvəllərində Azərbaycan 
teatrında, o cümlədən Tiflis truppasında qadın rollarını 
190
kişilər, yaxud başqa millətlərdən olan qadınlar ifa 
edirdilər. Buna görə də Azərbaycan dilinə mükəmməl 
yi yələnmiş Panfiliya Tanailidi Tiflis Azərbaycan teatrı 
üçün böyük tapıntı idi. Mərhum yazıçı­ publisist, Tiflis 
Azərbaycan teatrı ilə bəğlı bir sıvra araşdırmaların 
müəllifi Rza Şahvələd yazmışdır ki, səhnədə xanım  Ta­
na ilidinin azərbaycanlı olmadığını hiss etmək mümkün 
deyildi.
Böyük səhnə ustası   Hüseyn Ərəblinski 1909­ cu il
də Tiflisdə və Batumda qastrolda olmuşdur.  Bir ay da­
vam etmiş həmin səfərlərdə onunla birlikdə Bakıdan 
gəl miş aktyorların, habelə yerli aktyorların iştirakı 
ilə «Ağa Məhəmməd şah Qacar»la yanaşı «Bəxtsiz 
cavan», «Gaveyi­ ahəngər», «Əlmənsur», «Nadir şah», 
«Zavallı cocuq», «Zorən təbib», «Yəhudilər» tamaşaları 
göstərilmişdir. Həmin tamaşalarda Panfiliya Tanailidi 
də aktyor kimi iştirak etmişdir.
O, 1914­ cü ildə Hüseyn Ərəblinski ilə daha bir 
tamaşada tərəf­ müqabil olmuşdur. Həmin il Gürcü 
Əy an ları Teatrında Tiflis Azərbaycan teatrının aktyoru 
Mir zəli Abbasovun hazırladığı «Səd ibn­Vəqqas» 
(türk dramaturqu Əli Heydər Əmirin əsəri) tamaşası 
göstərilmişdir. Bu tamaşa barədə professor Əziz Şərif 
öz xatirələrində maraqlı məlumat vermişdir.  Əz iz Şə­
rif  tamaşa barədə «Zakafkazye» qəzeti üçün  resen zi­
ya yazmış, lakin həmin vaxt bu qəzetin nəşri dayan­
dırıldığına görə yazdığını çap etdirə bilməmişdir. Ali­
min öz arxivində saxladığı resenziyadan məlum olur 
ki, tamaşada Hüseyn Ərəblinski Səd ibn­ Vəqqas, Panfi­
liya Tanailidi isə Fatimə rolunu ifa etmişdir. Resenziya­
da göstərilir ki, İslam dininin çiçəklənməsi dövründən 
bəhs edən bu əsərin tamaşası böyük uğur qazanmış, bü­
tün aktyorlar, o cümlədən Panfiliya Tanailidi «çox gö­
191
zəl oynamış, Ərəblinskinin səyi sayəsində möhkəm an­
sambl yaratmışdılar».
Buradan belə məlum olur ki, bu illərdə digər sənət 
dostları ilə birlikdə Tanailidi də özünü aktyor kimi təs­
diq edə bilmişdi.
Professor Abbas Hacıyevin «Tiflis Azərbaycan  te at rı» 
kitabından: «1913­ cü ildə «Auditoriya»da, Zubalov adı­
na Xalq Evində, Kazyonnı və Gürcü Əyanları teatrlarında 
tamaşaların quruluşunu Əbülfət Vəli və Mirzəli Abbasov, 
bəzən də Sidqi Ruhulla və Mirseyfəddin Kirmanşahlı 
ve rir dilər. Tamaşalarda Mirseyfəddin Kirmanşahlı, 
Əbül fət Vəli, Mirzəli Abbasov, Həbib Köçərli, Əşrəf 
Yüz ba şov, Əhməd Salahlı, Panfiliya Tanailidi, Mirzəxan 
Qu liyev…  böyük müvəffəqiyyət qazanır, tamaşaçıları 
həyə canlandırır və buna görə də onların sənəti ədəbi 
mühit tərəfindən yüksək qiymətləndirilirdi».
Professor Abbas Hacıyev xüsusi olaraq qeyd et­
miş dir ki,  Tiflisdə Azərbaycan Xalq Evi­ «Auditoriya» 
açıldıqdan sonra Tiflis Azərbaycan teatrının tamaşaları 
mu si qinin və tərtibatın dərinliyi, aktyor oyununun tə­
zəlik və orijinallığı ilə fərqlənir, ayrı­ayrı tamaşalar qız­
ğın müzakirə və mübahisəyə səbəb olurdu. Mirzəli Ab­
basov, Mirseyfəddin Kirmanşahlı, Əşrəf Yüzbaşov, Hə­
bib Köçərli, Mirzəxan Quliyev, Panfiliya Tanailidi, Əşrəf 
Yüzbaşov… və başqaları nüfuzlu, şüur, düşüncə və mə­
nəviyyata təsir edə bilən sənətkar kimi tanınır dılar.
Araşdırmalardan məlum  olur ki, 1912­1913­ cü il 
möv sümündə Tiflis Azərbaycan teatrı 40­ dan artıq əsəri 
tamaşaya qoymuşdur. Bu tamaşalar sırasında «Otello», 
«Nadir şah», «Ölülər», «Qaçaqlar», «Dağılan tifaq», 
«Zorən təbib»,  «Yağışdan çıxdıq, yağmura düşdük», 
«O olmasın, bu olsun», «Arşın mal alan», «Hacı Qara», 
«Müfəttiş» və s. məşhur səhnə əsərləri vardı. Məhz 
192
həmin tamaşalarda «ağıllı və düşüncəli oyunu ilə rəğbət 
qazanan, səhnədə canlı bədii surətlər yarada bilən» 
aktyorlardan biri də Panfiliya Tanailidi olmuşdur.
Uzun illlər Tiflis Azərbaycan teatrında aktyor və 
rejissor kimi fəaliyyət göstərmiş görkəmli səhnə ustası 
Mirzəxan Quliyev 1915­ ci ildə Üzeyir Hacıbəylinin «Ar­
şın mal alan» operettasını hazırlamış və bu tamaşa ey ni 
vaxtda iki dildə­ Azərbaycan və gürcü dillərində oy­
nanılırdı. Bu tamaşada məşhur gürcü dram və kome diya 
ustası Vaso Abaşidze (sonralar Gürcüstanın xalq artisti 
adına layiq görülmüşdür) ilə birlikdə on un qızı Taso 
(Anastasiya) Abaşidze də (sonralar o da Gürcüstanın 
xalq artisti adına layiq görülmüşdür) iştirak edirdi. 
Hər iki aktyor öz rollarını gürcü dilində ifa edirdilər. 
Digər rollarda isə Mustafa Mərdanov (Sultan bəy), İb­
rahim İsfahanlı  (Əsgər), Nadir İbrahimov (Süleyman) 
oynamışlar. Müasirlərinin xatirələrindən məlum olur ki, 
bu tamaşada  Panfiliya Tanailidi Telli rolunda çıxış etmiş 
və onun çıxışı da uğurlu olmuşdur.  
Panfiliya Tanailidi 1916­cı ildə Tiflis Azərbaycan 
teatr truppasının aktyorları ilə birlikdə İrəvanda qas trol 
səfərində iştirak etmişdir. Mirseyfəddin Kirmanşahlı, 
Əşrəf Yüzbaşov, İbrahim İsfahanlı, mollanəsrəddinçi­ 
şair Əliqulu Qəmküsar, Mustafa Mərdanov və başqa 
səhnə ustalarından ibarət  truppa həmin qastrol zamanı 
«Gaveyi­ ahəngər», «Ölülər», «Arşın mal alan» və  «Bəx­
t siz cavan» tamaşalarını göstərmişdir.
Panfiliya Tanailidi həmin truppanın 1917­ci ildə təş­
kil edilmiş Təbriz, 1919­ cu ildə isə İstanbul qastrollarının 
da iştirakçısı olmuşdur. 
1923­ cü ildən Tiflis Azərbaycan Dövlət Dram Teat­
rının baş rejissoru vəzifəsində çalışan Aleksandr Tuqa­
nov 1924­ cü ilin yazında Bakı şəhərinə­ Azərbaycan 
193
Dövlət Dram Teatrına dəvət edilmiş və yaradıcılıq 
fəaliyyətini burada davam etdirmişdir. Məhz onun də­
vətilə 1925­ ci ildən etibarən  Panfiliya Tanailidi də bu 
teatrda işləmişdir.
O bu teatrda Kəblə Fatma («Ölülər»), Emiliya 
(«Otello»), Şamama cadu («Pəri cadu»), Tükəz («Hacı 
Qara»), Köylü qadın («Topal Teymur»), Marqo («Kn­
yaz»), Tamara («Oqtay Eloğlu»), Böyükxanım («Aydın») 
və bir sıra başqa obrazlar yaratmış, iki bədii filmə­ 
«İsmət» və «Almaz» filmlərinə çəkilmişdir.
Erkən yaşlarından taleyini Azərbaycan teatrı ilə 
bağ lamış Panfiliya Tanailidi repressiya qurbanı olmuş­
dur. 1937­ ci ildə saxta ittihamla tutulmuş, 1938­ ci ildə 
güllələnmişdir.
1957­ ci ildə ona bəraət verilmişdir.                   
                                                                             2012
194
ƏLƏKBƏR  SEYFİ 
İlk  addımlarını Tiflis Azərbaycan teatrında atan, bu 
teatrın uğurlarında və təşkilatlanmasında xüsusi əm ə yi 
olan Mustafa Mərdanov, Əli Qurbanov, Möhsün Sənani, 
Panfiliya Tanailidi, Mirseyfəddin Kirmanşahlı, Əbülfət 
Vəli və digərlərinin səhnə fəaliyyətinin Tiflis dövrü 
barədə «Mədəniyyət»in (“Mədəniyyət” qəzeti­red.) oxu­
cularına məlumat vermişik. Belə sənətkarlardan biri də 
Ələkbər Seyfi olub. O, dram və kino aktyoru, teatr təş­
kilatçısı kimi tanınmış, eyni zamanda, teatrşünas və tər­
cüməçi kimi də fəaliyyət göstərmişdir.
Ələkbər Seyfi 1960­cı illərdə «Azərbaycanfilm» kino­
studiyasının istehsal etdiyi «Səhər», «Qanun na minə», 
«Mən ki gözəl deyildim» filmlərinə çəkilmiş, «Uşaq lığın 
son gecəsi» filmində yaratdığı İsmayıl obrazı ilə daha 
çox yadda qalmışdır. 
O, 1901­ ci ildə Tiflisdə doğulub. Elə burada da 
təhsil alıb. Ötən əsrin əvvəllərində Tiflisdə mövcud ol
an qaynar teatr mühiti hələ şagird olarkən Ələkbəri də 
özünə cəlb edib. 1914­ cü ildə ilk dəfə səhnəyə çıxıb. Bir 
çox gələcək həmkarları kimi, o da ilk dəfə Şəmsəddin 
Saminin «Gaveyi­ ahəngər» («Dəmirçi Gavə») pyesinin 
tamaşasında uşaq rolunu (Gavənin oğlu Bəhram) oy­
nayıb. Daha sonra «İbrət» dram cəmiyyətinə üzv yazılıb. 
(Həmin vaxtlar Tiflisdə bir neçə teatr cəmiyyəti  fəaliyyət 
göstərirdi.)
Ələkbər Seyfi bu truppada hazırlanmış bir sıra ta­
maşalarda, o cümlədən «Gaveyi­ ahəngər» (Pərviz), 
«Qa çaq Kərəm» (Feyzulla), «Nadir şah» (Rzaqulu 
xan), «Arşın mal alan» (Telli və Vəli), «Yağışdan çıx­
dıq, yağmura düşdük»  (Yetər) tamaşalarında çıxış et­
195
mişdir. Göründüyü kimi, o, səhnədə qadın rollarını da 
oy namışdır. Təbii ki, bu da mövcud vəziyyətlə bağlı idi. 
Professor Abbas Hacıyevin Tiflis Azərbaycan teatrı ilə 
bağlı apardığı tədqiqatlardan məlum olur ki,   1919­1920­
ci illərdə  «İbrət» dram cəmiyyətinin fəaliyyəti çoxcəhət li 
olmuşdur. Buna görə də Əbdürrəhim bəy Haqverdiyev, 
Üzeyir Hacıbəyli, Hüseyn Ərəblinski, Sidqi  Ruhulla, 
Hüseynqulu Sarabski və Əbülfət Vəli dram cəmiyyətləri 
arasındakı ziddiyyət və narazılıqları nəzərə almamış, 
«İttihad»la «İbrət»in gücündən, şəhərin istedadlı və 
təcrübəli  artistlərindən eyni dərəcədə  istifadə etmişlər. 
Bu nunla yanaşı, ümumi səyə, repertuar əlvanlığına 
bax mayaraq, «İbrət»in tamaşaları müasir tələb və eh­
tiyacı ödəyə bilməmiş, hətta cəmiyyət qadın rollarını 
kişilərə tapşırmağa məcbur olmuşdur. Lakin bütün 
bunlar Ələkbər Seyfinin teatra, səhnəyə olan həvəs və 
məhəbbətini söndürə bilməmişdir. O, qadın rollarını da 
həvəslə oynamışdır.
A. Məmmədov və A. Ağamirovun «Ələkbər Seyfi» 
kitabından: «1919­ cu ilin fevralında «Pəri cadu»da 
Hafizə xanım rolu Ələkbər Seyfiyə tapşırılır. Qabaqlar 
hə min tamaşada nökər Əmrah və təlxək rollarını olduqca 
müvəffəqiyyətlə ifa edən Ələkbər Seyfi əvvəlcə bu rol­
dan boyun qaçırmağa çalışır; lakin yoldaşlarının təhriki 
ilə razılıq verir. Çox gərgin məşqlər gedir. Məşqlərin 
birinə xəlvəti baxan Əbdürrəhim bəy Haqverdiyev işdən 
sonra Ə. Seyfinin yoldaşlarına deyir:
­ Ələkbərdən əla Hafizə xanım çıxacaq.
Ə. Seyfi böyük ədibin inamını doğruldur, bu zabitəli 
və qəddar qadının unudulmaz surətini yaradır». ( Sitat 
Abbas Hacıyevin «Tiflis Azərbaycan teatrı» kitabından 
götürülmüşdür.)
«Mədəniyyət»in (“Mədəniyyət” qəzeti­red.) oxu­
196
cularına məlumdur ki, Tiflis Azərbaycan teatrı truppası 
iki yerə­ iki cəmiyyətə («İttihad» və «İbrət»), hətta ayrı­
ayrı qruplara ayrılmışdı və onlar ayrı ­ ayrılıqda çıxış 
edirdilər. Əbdürrəhim bəy Haqverdiyev 1919­ cu ildə 
bu iki cəmiyyəti və qrupları birləşdirmiş, yaratdığı teatr 
cəmiyyətinə yeni istedadlar cəlb etmişdir. Ələkbər Seyfi 
bu teatrda bir sıra maraqlı obrazlar yaratmış və   Tiflisdə 
istedadlı akiyor kimi tanınmağa başlamışdır. 
1921­ci ilədək truppa şəklində fəaliyyət göstərən 
Tiflis teatrı həmin il hökumətin qərarı ilə Tiflis Dövlət 
Azərbaycan Dram Teatrına çevrilir. İbrahim İsfahanlı, 
Mirzəli  Abbasov, Mustafa Mərdanov, Mirseyfəddin Kir­
manşahlı, Mirzəxan Quliyev kimi teatr fədailəri ilə birlik­
də Ələkbər Seyfi də Dram Teatrının ilk aktyorlarından 
olur. Ələkbər Seyfi burada 1929­cu ilədək çalışmışdır. 
Bu illərdə o, teatrda Zabit («İblis»), Şeyx Abuzər və 
Serqo («Şeyx Sənan»), Pyotr İvanoviç («Müfəttiş»), Vəli 
(«Arşın mal alan»,), Cücə («Topal Teymur»), Kərəməli 
(«Hacı Qara»), Hambal («O olmasın, bu olsun»), Əşrəf 
bəy («Yağışdan çıxdıq, yağmura düşdük» ), Əbdüləli bəy 
(«Sevil»), Şeyx Əhməd («Ölülər») və bir çox başqa rolları 
uğurla ifa etmişdir.
1922­ci ildə M.F.Axundov adına Tiflis Azərbaycan 
Dövlət Dram Teatrı Bakıya qastrola getmişdir. Qastrola 
gedən akiyorlar sırasında,  Mirzəli Ab basov,  Mirseyfəd­
din Kirmanşahlı, Mirzəxan Quliyev, İbrahim İsfahanlı, 
Nadir İbrahimov, Panfiliya Tanailidi, İsmayıl Həqqi və 
başqa təcrübəli sənətkarlarla yanaşı, nisbətən gənc olan 
Ələkbər Seyfi də olmuşdur.  
Qastrol repertuarına J.B.Molyerin «Jorj Danden», 
Hüseyn Cavidin «Uçurum», Böyükağa Talıblının «Keyf 
içində» və Mirseyfəddin Kirmanşahlının «Üç cərəyan» 
pyesləri əsasında hazırlanmış tamaşalar daxil edilmişdi. 
197
Həmin tamaşalarda digər həmkarları ilə birlikdə Ələk­
bər Seyfi də uğur qazanmışdır.
Ələkbər Seyfi həm də tərcüməçi kimi fəaliyyət gös­
tərmiş, bir sıra səhnə əsərlərini  Azərbaycan dilinə çe vir ­
mişdir. Aleksandr Tuqanovun 1923­1924­cü illər də Tiflis 
Azərbaycan Dram Teatrının baş rejissoru vəzi fəsində 
işləyərkən hazırladığı uğurlu tamaşalardan olan «Məkr 
və məhəbbət» (F. Şiller) pyesini Ələkbər Seyfi tərcümə 
etmişdir.
Ələkbər Seyfinin tərcümə etdiyi üçpərdəli «Harun­
ərrəşid» pyesinin  quruluşunu  da Aleksandr Tuqanov 
vermişdir. 1924­ cü ilin aprelində Ş. Rustaveli adına 
teatrın binasında Ələkbər Seyfinin şərəfinə oynanılmış 
bu tamaşada baş rollarda aktyorun özü və Panfiliya 
Tanailidi çıxış etmişdir.
O, sonralar Tiflis teatrında, habelə digər teatrlarda 
tamaşaya qoyulmuş «Qızıl quşlar və qarğalar», «İki 
yetim qız», «İşarə», «Morqanın qohumu» və bir çox 
başqa pyesləri də dilimizə çevirmişdir.   
Ələkbər  Seyfinin teatrşünas  və teatr  tənqidçisi  ki mi 
də fəaliyyəti diqqəti cəlb edir. O, 1920­ ci illərdə Tiflisdə 
«Yeni fikir» qəzetində və «Dan yıldızı» jurnalında dərc 
olunmuş teatrla bağlı bir sıra məqalələrin müəllifidir.
Məlumdur ki, 1929­ cu ilin əvvəllərində böyük sə nət­
karımız Abbasmirzə Şərifzadənin səhnə fəaliy yətinin 20 
illiyi  Tiflisdə də geniş qeyd edilmişdir. Ələkbər Seyfinin 
bu münasibətlə yazdığı və həmin mətbuat orqanlarında 
dərc etdirdiyi «Türk səhnəsinin dəyərli aktyoru», «Ham­
let» və «Abbasmirzə Şərifzadənin 20 illik yubileyi» mə­
qalələri teatr taritximizin öyrənilməsi üçün bu gün də 
əhəmiyyət kəsb edir.
Ələkbər Seyfi 1929­ cu ildə Bakı Türk İşçi Teatrına 
dəvət  olunmuş, 1932­ ci ildən isə fəaliyyətini Gəncədə 
198
davam etdirmişdir. O, Gəncə Dövlət Dram Teatrının di­
rek toru vəzifəsində də çalışmışdır.
Azərbaycanın xalq artisti Ələkbər Seyfi 1977­ ci il də 
dünyasını dəyişmişdir.                                                                               
                                                                                2012
199
ONLAR TİFLİS 
AZƏRBAYCAN TEATRI İLƏ 
BAĞLI  OLMUŞLAR
ƏBDÜRRƏHİM  BƏY  HAQVERDİYEV                
                                  
Böyük Azərbaycan yazıçısı və dramaturqu Əb­
dür rəhim bəy Haqverdiyevin Tiflis Azərbaycan teatrı 
ilə əlaqələri teatr tariximizin parlaq səhifələrindəndir. 
Dramaturqun bir sıra əsərləri burada tamaşaya qoyul­
muş, o özü isə bu teatrda bir neçə əsərə quruluş vermiş, 
eyni zamanda, aktyor kimi səhnəyə çıxmışdır.
Ümumiyyətlə isə onun teatr aləminə marağı məhz 
Tiflisdə oyanmışdır. Ədib özü sonralar belə yazmışdır: 
«1890­cı sənədə Şuşa realnı məktəbinin altı sinfini 
bitirib,  Tiflis realnı məktəbinin yeddinci sinfinə keçdim. 
Mükəmməl dram teatrı nə olduğunu mən ancaq Tiflisdə 
anladım. Tiflisdə təhsil edərkən, «Nahaq qan»  sərlövhəli 
bir faciəni ruscadan tərcümə etdim». 
O, Peterburqda təhsil alıb qayıtdıqdan sonra da 
Tiflislə, buradakı sənət adamları ilə əlaqəni üzməmiş, 
xüsusən  Tiflis Azərbaycan teatrı ilə yaradıcılıq əmək­
daş lığı etmişdir. Əbdürrəhim bəy Haqverdiyevin həya­
tının müəyyən dövrləri Gürcüstanla, xüsusən Tiflislə 
bağlıdır. Ədibin özünün yazdıqlarından: «Mənim gün­
lərimin gözəlləri, cavanlığım Tiflisdə keçdiyindən, o şə­
hərə mənim xüsusi bir məhəbbətim var».  
200
Professor Abbas Hacıyev «Tiflis Azərbaycan teatrı» 
kitabında yazır: «Arxiv materialları və mətbuat sübut 
edir ki, 1905­1907­ ci illərdə ziyalılar, ilk növbədə 
C.Məm mədquluzadə, Ə. Haqverdiyev, Ə.Yüzbaşov, 
H.Mi na sazov, M.Şahtaxtlı, E.Sultanov, Ö.F.Nemanzadə 
Tiflis Azərbaycan teatrı ilə daha çox bağlı olmuşlar. 
Onlar məşqlərdə iştirak etmiş, teatrın göstərdiyi tama­
şaların çoxuna baxmışlar. Hətta Ə. Haqverdiyev bir ne
çə əsərə mükəmməl, realist üslubda bədii quruluş ver­
mişdir. 1907­ ci il aprelin 27­ də onun rejissorluğu ilə 
«Dağılan tifaq» tamaşaya qoyulmuşdur. Tamaşa təsirli 
və mənalı keçmiş, tamaşaçılar tez­ tez aktyorları və Ə. 
Haqverdiyevi səhnəyə çağırıb alqışlamışlar».
Məlumdur ki, 1912­ci ildə yerli ziyalıların təşəbbü sü 
ilə Tiflis şəhərinin azərbaycanlılar yaşayan «Şeytanba­
zar» məhəlləsində Tiflis Azərbaycan teatrı üçün xüsusi 
bina ­ «Auditoriya» açılmışdır. «Auditoriya»nın təntənəli 
açılışı mərasimində görkəmli Azərbaycan ziyalıları ilə 
bir sırada Əbdürrəhim bəy də  iştirak etmiş, professor 
Abbas Hacıyevin yazdığına görə, həmin tədbirdə o, 
teatrın dünyagörüşünə, əxlaq və mənəviyyata təsirin­
dən, Azərbaycan teatrının yaranma və inkişaf tarixin dən 
məzmunlu söhbət açmışdır. 
Əbdürrəhim bəyin öz əli ilə yazdığı tərcümeyi­ ha­
lından məlum olur ki, o, 1916­1919­ illərdə Gür cüstanda 
yaşamış və işləmişdir. Ədib 1916­ cı ildə Tifl isdə rus 
dilində nəşr olunan «Şəhərlər ittifaqı Qafqaz şöbəsinin 
xəbərləri» adlı aylıq məcmuənin müdiri təyin olunmuş, 
1917­ il fevral inqilabından sonra Tiflis İcraiyyə Komi­
təsinin Mərkəzi Şurasına üzv  seçilmiş və Borçalı qə­
zasına komissar təyin edilərək qəzanın Şülöyür kən­
dində fəaliyyət göstərmişdir. 1918­ ci ildə Gürcüstan öz 
201
müstəqilliyini elan etdikdən sonra o, Gürcüstan Türk­
lərinin Milli Şurası tərəfindən ilk Gürcüstan Par lamenti­
nə seçilmişdir. 
Bütün bunlarla yanaşı,  Əbdürrəhim bəy ədəbi yara ­
dıcılıqdan və teatr  aləmindən ayrılmamış, yeni­ yeni 
əsər lər yazmış, onların səhnədə oynanılmasına nail 
ol muş, fəal mədəni­ maarif işi aparmışdır. Professor 
Əziz Şərifin «Keçmiş günlərdən» kitabından: «Mənim 
arxivimdə Tiflisdə K.Y. Zubalov adına Xalq Evi nəzdində 
Türk Dram Cəmiyyətinin 1919­ cu il üçün üzvlük bileti 
vardır. Mənim adıma yazılmış bu bileti Türk Dram 
Cəmiyyəti idarə heyətinin sədri Əbdürrəhim bəy Haq­
verdiyev imzalamışdır. Bundan bəlli olur ki, Tiflisdə 
məsul siyasi vəzifə daşıyan yazıçımız yenə də məftun 
olduğu teatr işindən əsla ayrılmır və bu sahədə fəaliyyət 
göstərirmiş».
Yeri gəlmişkən qeyd edək ki, Əbdürrəhim bəy bu 
cəmiyyəti yaratmaqla Tiflis Azərbaycan teatrı trup pa­
sının dağılmasının qarşısını almış, onun gələcək in­
kişafı üçün zəmin yaratmışdır. Belə ki, bu truppa iki 
yerə­ iki cəmiyyətə, hətta ayrı­ayrı qruplara ayrılmışdı 
və onlar ayrı ­ ayrılıqda çıxış edirdilər. Ədib məhz bu 
iki cəmiyyəti və qrupları birləşdirmiş, yaratdığı teatr 
cəmiyyətinə yeni istedadlar cəlb etmişdi. Beləliklə də 
onun Tiflis Azərbaycan teatrının təşkilatlanmasında bö­
yük əməyi olmuşdur.
Tədqiqatçılar xüsusi olaraq göstərmişlər ki, həmin 
illərdə Tiflis Azərbaycan teatrına qeyri­rəsmi şəkildə 
Əbdürrəhim bəy Haqverdiyev başçılıq etmişdir. Reper­
tuar və artistlər arasında rol bölgüsü onun məsləhəti və 
göstərişi ilə müəyyənləşdirilmişdir.
202
Onun Tiflis Azərbaycan teatrında «Dağılan ti­
faq»la yanaşı  «Ağa Məhəmməd şah Qacar», «Bəxtsiz 
cavan», «Pəri cadu», «Ac həriflər», «Yeyərsən qaz ətini, 
görərsən ləzzətini», «Köhnə dudman» pyesləri tamaşaya 
qoyulmuş, eyni zamanda, bu tamaşalar teatrın Təbriz 
və İstanbul şəhərlərinə qastrollarında da nümayiş et­
dirilmişdir. Dramaturqun əsərlərinə müxtəlif vaxtlarda 
Hüseyn Ərəblinski, yerli rejissorlardan Mirzəli Abbasov 
və İbrahim İsfahanlı, habelə müəllif özü quruluş ver­
mişdir.
Bu tamaşalarda teatrın aktyorlarından Mirzəli Ab­
basov, Mirzəxan Quliyev, Mirseyfəddin Kirmanşahlı, 
Əşrəf Yüzbaşov, İbrahim İsfahanlı, Əli Qurbanov, Möh­
sün Sənani və başqaları iştirak etmiş, dramaturqun ya­
rat dığı obrazları səhnədə canlandırmışlar.
Əbdürrəhim bəy Haqverdiyev Tiflisdə yaşadığı il­
lərdə «Hacı Qara», «Nadir şah» və müəllifi olduğu 
«Bəxtsiz cavan» pyeslərinə quruluş vermiş, xalr artisti 
Mustafa Mərdanovun yazdığı kimi, «dolğun məzmunlu 
tamaşalar yaranmasına çox əmək sərf etmişdir». 
1908­ci ildə Tiflisdə  Əbdürrəhim bəy Haqverdiyevin 
«Ağa Məhəmməd şah Qacar» faciəsi tamaşaya qoyul­
muş və böyük uğur qazanmışdır. Tamaşada Qacar 
rolunu Hüseyn Ərəblinski, İrakli rolunu Əbülfət Vəli, 
digər  rolları  Tiflis Azərbaycan teatrının aktyorları oy­
na mışlar. Tamaşanın rejissoru   Hüseyn Ərəblinski, on un 
köməkçiləri isə Əbülfət Vəli və Əbdürrəhim bəy Haq­
verdiyev özü olmuşdur.
Hüseyn Ərəblinski dramaturqun tərcümə etdiyi 
«Qazavat» pyesini də Tiflis Azərbaycan teatrının aktyor­
larının iştirakı ilə tamaşaya qoymuş və baş rolda­ Əhməd 
bəy rolunda özü çıxış etmişdir. Bu tamaşa da tamaşaçılar 
tərəfindən razılıqla qarşılanmışdır.  
203
Professor İnqilab Kərimovun araşdırmalarından 
məlum olur ki, 1913­ cü ildə Tifliisdə yazıçının «Bəxtsiz 
cavan» pyesi Əbülfət Vəlinin rejissorluğu ilə tamiaşaya 
qoyulmuş və tamaşada Hacı Səməd ağa rolunda Əb­
dürrəhim bəy özü çıxış etmişdir. 1927­ ci ildə Tiflisdə, 
Rustaveli teatrında Əbdürrəhim bəy Haqverdiyevin 
ədə bi fəaliyyətinin 35 illiyinə həsr olunmuş yubiley gecə­
si keçirilmişdir. Yubiley ərəfəsində Tiflis mətbuatında 
ədibin həyat və yaradıcılığına aid məqalələr dərc edil­
miş, yubiley komissiyası tərəfindən Azərbaycan və rus 
dil lərində xüsusi vərəqə buraxılmışdı. Bu vərəqədə dra­
maturqun fotoşəkli, qısa tərcümeyi­ halı, pyeslərinin 
və tərcüm etdiyi əsərlərin siyahısı verilmişdir. Vərəqə 
bu sözlərlə tamamlanırdı: «Tiflis Dövlət Türk Teatrının 
təşəbbüsü ilə seçilmiş olan yubiley komissiyası ümid ed
ir ki, 1927­ ci il fevral ayının 4­də Rustaveli teatrosunda 
Ə.Haqverdiyevin təsid ediləcək 35 illik ədəbi­ictimai 
yubileyi Tiflis şəhərində olduğu kimi, onun xaricində 
dəxi böyük sevinclə qarşılanacaqdır».
Doğrudan da yubiley mərasimi yüksək səviyyədə 
keçirilmiş, tədbirin təşkilatçılarından biri­ professor 
Əziz Şərifin yazdığı kimi, bu yubiley o zamanın ədəbi və 
mədəni həyatında əlamətdar ictimai hadisə olmuşdur. 
Mərasimdə rəsmi şəxslər, ayrı­ ayrı respublikaların, 
o cümlədən Gürcüstanın teatr ictimaiyyətinin nüma­
yəndələri, şair və yazıçılar yubilyarı təbrik etmiş, Tiflis 
Azərbaycan Dövlət Dram Teatrı aktyorlarının iştirakı 
ilə dramaturqun «Bəxtsiz cavan» pyesinin ikinci pərdəsi 
və «Ac həriflər» pyes oynanılmış, eyni zamanda, böyük 
konsert verilmişdir.
Mərasim Tiflis mətbuatında geniş  işıqlandırıl mış­
dır.
Böyük ədib və dramaturq Əbdürrəhim bəy Haq ver­
204
diyevin Tiflis Azərbaycan teatrının forma laş masın da və 
inkişafında rolu danılmazdır və onun bu yöndə fəaliy­
yəti milli mədəniyyətimizin solmayan səhi fələ rindəndir.
                                                                              
                                                                            2012
205
HÜSEYN  ƏRƏBLİNSKİ 
Tiflis Azərbaycan teatrı ilə təmasda olan, bu kol­
lektivlə yaradıcılıq əlaqələri saxlayan sənət xadim lərin­
dən biri də səhnəmizin böyük aktyoru və rejissoru Hü­
seyn Ərəblinski olmuşdur. O, 1907­ ci ildən baş layaraq 
bir neçə dəfə Tiflisə gəlmiş, burada tamaşalar gös tərmiş, 
habelə Tiflis  Azərbaycan teatrının truppasını cəlb etmək­
lə tamaşalar hazırlamışdır.
Aktyorun Tiflisə ilk səfəri 1907­ ci ilə təsadüf edir. 
Məhz həmin ildə o, yerli aktyorların iştirakı ilə Nəriman 
Nərimanovun «Nadir şah» pyesini hazırlamış və bu 
tamaşa «Kazyonnı teatr»da nümayiş etdirilmişdir. Ta­
maşa  uğur qazanmış, Tiflis mətbuatında, o cümlədən 
gürcü qəzetlərində əsər və tamaşa haqqında rəylər dərc 
edilmiş, maraqlı fikirlər səsləndirilmişdir. Bu tamaşa 
aktyorlara və Tiflis Azərbaycan teatrının inkişafına tə­
sir göstərən amillərdən biri olmuşdur. Professor Ab­
bas Hacıyevin «Tiflis Azərbaycan teatrı» kitabından: 
«…1907­ ci il Tiflis Azərbaycan teatrının əsaslı dönüş ili 
idi. Cəlil Məmmədquluzadənin Zubalov Xalq Evində 
çıxışı (yazıçının müxtəlif millətləri təmsil edən görkəmli 
ziyalıların təşkil etdikləri «İlk xalq konserti» zamanı 
aparılan diskussiyalardakı çıxışı nəzərdə tutulur­ A.B.), 
Əb dürrəhim bəy Haqverdiyevin bir neçə əsəri tamaşaya 
hazırlaması, Hüseyn Ərəblinskinin Tiflisə qastrolu yerli 
artistlərin səhnəyə marağını daha da gücləndirdi, onları 
sə nət, sənətin vacib problemləri, səhnə quruluşunun 
cid diliyi və özünəməxsusluğu, hər hansı tamaşanın mü­
asir liyi və idraki­tərbiyəvi əhəmiyyəti haqqında dü şün ­
mə yə vadar etdi». 
Tiflis ədəbi mühiti və Tiflis Azərbaycan teatrı ilə bağ­
206
lı çox dəyərli tədqiqatların müəllifi olan professor Abbas 
Hacıyev onu da qeyd edir ki, çox zəngin Tiflis ədəbi 
mühiti, teatr həvəskarları Hüseyn Ərəblinskiyə güclü 
təsir bağışlamışdı. Buna görə də o, 1908­ ci ildə yenidən 
Tiflisə gəlir. Ziyalılar , müxtəlif xalqların aktyorları, sə­
nət adamları onu mehribanlıqla qarşılayırlar.
İndi isə həmin hadisələrin canlı şahidi olmuş Gür­
cüstanın xalq artisti İbrahim İsfahanlının xatirələrinə 
müraciət edək: «Küçələrə vurulmuş bər­ bəzəkli afişalar 
1908­ ci ildə tiflisliləri Əbdürrəhim bəy Haqverdiyevin 
«Ağa Məhəmməd şah Qacar» faciəsinin tamaşasına 
çağırırdı. Tamaşada Qacar rolunu Hüseyn Ərəblinski, 
İraklii rolunu Əbülfət Vəli oynayacaqdı… Tamaşanın 
rejissoru da   Hüseyn Ərəblinski idi. Bu işdə ona Əbülfət 
Vəli və həmin aralarda Tiflisdə olan Əbdürrəhim bəy 
Haqverdiyev özü kömək edəcəkdi. Əsərdəki qalan rolları 
Tiflis Azərbaycan teatrının aktyorları oynayacaqdı… 
Biletlərin yayılmasında «Şərqi­ Rus» qəzetinin redaktoru 
Məhəmməd ağa Şahtaxtlı və «Molla Nəsrəddin» jur­
nalının redaktoru Cəlil Məmmədquluzadə fəal iştirak 
edirdilər. Biletlər bir həftə qabaq satılıb qurtarmışdı». 
(«Səhnə andı», Bakı, 1982, səh. 41)
Xüsusi olaraq qeyd edək ki, tamaşaya azərbay canlı­
larla yanaşı, Tiflisdə yaşayan digər millətlər, xüsusən 
gürcülər də böyük maraq göstərirdilər. Təbii ki, bu 
maraq hadisələrin həm də Tiflisdə baş verməsi, gürcü 
hökmdarı İkinci İraklinin səhnəyə gətirilməsi ilə bağlı 
idi. Tiflisdə nəşr olunan «Oqni» jurnalı hələ 1907­ ci ilin 
noyabr ayında yazırdı: «Əbdürrəhim bəy Haqverdiye­
vin «Ağa Məhəmməd şah Qacar» adlı dramının Qafqaz 
səhnələrində oynanılmasına icazə verilmişdir. Bu əsər 
18­ci əsrdə Gürcüstanı talamış və Şuşada öldürülmüş 
məşhur padşahın fəaliyyəti dövrünü əhatə edir. Pyes 
207
yalnız müsəlmanlar üçün deyil, gürcülər üçün də ma­
raqlıdır. Onun ilk səhnəsi Gürcüstana həsr edilmiş və 
İkinci İrakli səhnəyə gətirilmişdir». (Qulam Məmmədli. 
«Azərbaycan teatrının salnaməsi». Bakı, 1975, səh.146­
147)  
 «Kazyonnı teatr»ın binasında göstərilmiş bu tamaşa 
böyük uğur qazanmış, tamaşaçıların arzusu ilə təkrar 
nümayiş etdirilmişdir. Dövrünün görkəmli ziyalıları və 
sənət adamlarından Cəlil Məmmədquluzadə, Məhəm­
məd ağa Şahtaxtlı, Eynalı bəy Sultanov, Hüseyn Mina­
sazov, Şalva Dadiani, Vaso Abaşidze, Sultan Məcid 
Qə nizadə və bir çox başqaları da tamaşaya bax mış­
lar. Tamaşaçılar əsərin müəllifi Əbdürrəhim bəy Haq­
verdiyevi, tamaşanın rejissoru və baş rolun ifaçısı Hü­
seyn Ərəblinskini, habelə İrakli rolunun ifaçısı Əbül fət 
Vəlini alqışlarla səhnəyə çağırmış, aktyorlara gül­ çiçək 
dəstələri, müxtəlif hədiyyələr təqdim etmişlər.
Hüseyn Ərəblinskinin Tiflisə növbəti qasrol səfəri 
1909­ cu ildə (bəzi mənbələrə görə, 1910­ cu ildə) 
olmuşdur.  Bir ay ərzində onunla birlikdə Bakıdan gəl­
miş aktyorların, habelə yerli aktyorların iştirakı ilə 
«Ağa Məhəmməd şah Qacar»la yanaşı «Bəxtsiz cavan», 
«Dəmirçi Gavə» («Gaveyi­ ahəngər»), «Əlmənsur», 
«Nadir şah», «Zavallı cocuq», «Zorən təbib», «Yəhudilər» 
tamaşaları göstərilmişdir. Professor Abbas Hacıyevin 
«Tiflis Azərbaycan teatrı» kitabından: «Mətbuat qastrol 
(1909­ cu il qastrolu nəzərdə tutulur­ A.B.) tamaşaları 
ilə maraqlanmış, diqqəti daha çox N. Nərimanovun 
«Nadir şah» pyesi üzərində cəmləşdirmişdir. Çünki 
Hüseyn Ərəblinski «Nadir şah» əsərini yeni, tamam 
orijinal quruluşda tamaşaya qoyur, kütləvi səhnələrdə 
yüzdən artıq xüsusi geyimli aktyordan istifadə edir, 
əsərin ideyasını tamaşaçılara genişlik və aydınlığına 
208
qədər çatdırırdı. Buna görə də «Zaqafqaziye» qəzetinin 
əməkdaşı Hüseyn Minasazov həm «Nadir şah» pyesini 
«güclü, təsirli və məzmunlu» tamaşa adlandırır, həm də 
Hüseyn Ərəblinskini «Şərqin böyük səhnə xadimi…» 
kimi qiymətləndirir və «Ərəblinski müsəlman səh­
nəsinin…  yaradıcısıdır; onu müasirləri dərk edib qiy­
mət ləndirməsələr də, gələcək nəsillər adını hörmətlə 
yad edəcəklər»­ deyirdi».
Bundan başqa, Tiflisin gürcüdilli mətbuatında da 
həmin tamaşalar, xüsusən Hüseyn Ərəblinski barədə 
ürəkaçan yazılar dərc edilmişdi.
Həmin günlərdə «Ağa Məhəmməd şah Qacar» 
pyesinin tamaşası ərəfəsində baş vermiş bir hadisə 
Hüseyn Ərəblinskini   həm də bir insan kimi gözümüz 
önündə yüksəldir. «Tamaşadan əvvəl Ərəblinskiyə 
xəbər verirlər ki, faciənin əsas surətlərindən olan , Gür­
cüstan hökmdarı İkinci İraklinin nəvələrindən biri 
Tiflisdədir. Hüseyn Ərəblinski İkinci İraklinin nəvəsi 
olan xanımın yanına gedib göstəriləcək faciədəki ha­
disələri­ … Tiflisin yandırılmasını, onun babası İkinci 
İrak linin qəhrəmancasına vuruşmasını söyləyib, «xanım 
tərəfindən etiraz olmazsa, tamaşanı göstərək», deyə 
nəzakətlə pyesin səhnəyə qoyulmasına icazə istəmişdi. 
Xanım: «Tarixin əleyhinə getmək olmaz», deyə əsərin 
oy nanılmasına razılıq vermiş və hətta, xüsusi bir loja 
biletinin ona göndərilməsini xahiş etmişdi» (Kamran 
Məmmədoov. «Əbdürrəhim bəy Haqverdiyev». Bakı, 
1955, səh.55­56) 
Professor Əziz Şərifin məşhur «Gündəliklər»ində 
Hü seyn Ərəblinskinin 1914­ cü il Tiflis qastrolu barədə 
məlumat öz əksini tapmışdır. Həmin il yanvarın 10­ 
da «Gürcü Əyanları Teatrı»nda  Hüseyn Ərəblinskinin 
rəhbərliyi ilə «Sultan Osman» (müəllifi Volter, tərcümə 
209
edəni Ə. Haqverdiyev) tamaşası göstərilmişdir. Tama­
şada baş rolda Hüseyn Ərəblinski, digər rollarda Tiflis 
Azərbaycan teatrı truppasının  aktyorları­ Mirzəli Abba­
sov, Mirseyfəddin Kirmanşahlı, Məmmədtağı Ələs gə­
rov və başqaları oynamışlar.
Həmin tamaşada Hüseyn Ərəblinski ilk dəfə səh­
nəyə çıxan zaman gurultulu alqışlar qopmuş  və zala 
rəngarəng vərəqələr səpələnmişdi. Vərəqələrdə Azər­
baycan və rus dillərində bu sözlər yazılmışdı: «Salam 
olsun əziz yoldaşımız və namdar artistimiz Ərəblinski 
cənablarına. Artist yoldaşlardan». Əlbəttə, bu xoş sözlər 
böyük sənətkara həmkarlarının və tamaşaçıların hörmət 
və məhəbbətini ifadə edirdi.
Həmin qastrol zamanı növbəti tamaşa «Gaveyi­ 
ahəngər» olmuşdur. Bu tamaşada Hüseyn Ərəblinski ilə 
yanaşı yerli aktyorlardan Mirzəli Abbasov, Mirseyfəddin 
Kirmanşahlı, Məmmədtağı Ələsgərov, Əşrəf Yüzbaşov 
və digərləri çıxış etmişlər.
1914­ cü il yanvarın 24­ də «Sultan Əbdüləziz, 
yaxud Osmanlı inqilabı» tamaşası təqdim olunmuşdur. 
Qeyd edək ki, bu tamaşaların hazırlanmasında  Hüseyn 
Ərəblinskinin təklifi ilə Tiflis Azərbaycan teatrının 
aktyoru və rejissoru Mirzəli Abbasov da rejissor kimi 
iştirak etmişdir. 
Hüseyn Ərəblinski Tiflis sənətsevərləri arasında bö­
yük nüfuza malik idi. Müasirlərinin yazdığına görə, on
un iştirakı ilə Tiflisdə göstərilən tamaşaların biletlərinin 
hamısı bir neçə gün əvvəl satılıb qurtarardı.
1914­ cü il Tiflis qastrolu zamanı göstərilmiş ta ma­
şaların hər birinin Azərbaycan və rus dillərində proq­
ramı çap olunmuşdur. Hər bir proqramın üzərində 
Hüseyn Ərəblinskinin fotoşəkli yerləşdirilmiş və yazıl­
mışdır: «Müsəlman səhnəsinin namdar artisti Hüseyn 
210
Ərəblinskinin qastrolu (Tiflis müsəlman dram dəstəsinin 
iştirakı ilə)». Daha sonra isə müəllifin və əsərin adı, 
habelə aktyorların siyahısı verilmişdir.
Göründüyü kimi, Hüseyn Ərəblinski ilə Tiflis zi­
yalıları, xüsusən  Tiflis Azərbaycan teatrının aktyorları 
arasında isti bir münasibət yaranmışdı. Həmin  illərdə 
Tiflis teatrında güclü aktyorlar yetişmişdi. Mirzəli 
Abbasov, Mirzəxan Quliyev, Mirseyfəddin Kirmanşahlı, 
İbrahim İsfahanlı, Nadir İbrahimov, Həbib Köçərlinski, 
Məmmədtağı Ələsgərov, Əli Qurbanov, habelə ilk sənət 
addımlarını atan Mustafa Mərdanov və Möhsün Sənani 
kimi sənətkarlar istənilən tamaşada yüksək səviyyədə 
oynamağa qadir idilər. Əlbəttə, belə bir truppa ilə 
işləmək Hüseyn Ərəblinski üçün də xoş idi.
Bununla yanaşı, onu da qeyd etmək lazımdır ki, 
Tiflis Azərbaycan teatrının formalaşmasına və ayrı­ 
ayrı aktyorların inkişafına Hüseyn Ərəblinskinin ciddi 
təsiri olmuşdur. Bütün bunlara görə o, Gürcüstanda da 
ürəkdən sevilmiş, yüksək qiymətləndirilmişdir. 
Hüseyn Ərəblinskinin 1919­ cu ilin mart ayında 
Bakıda qətlə yetirilməsi xəbəri Tİflisdə də hüznlə qar­
şı lanmış, mətbuatda Əziz Şərifin və Əliqulu Qəm kü­
sarın yazıları dərc olunmuşdu. Bu yazılar nə qədər 
üzüntülü olsa da, Azərbaycan teatrının gələcəyi ilə bağ lı 
nikbin notlarla bitirdi. Əziz Şərif öz yazısını bu sözlərlə 
tamamlayırdı: «… biz inanırıq ki, mərhum Ərəblinskinin 
bolca səpdiyi tərəqqi və sənayeyi­ nəfisə toxumu bizim 
cavanlarımızın ürəyində böyüyüb, gələcəkdə güclü bir 
mədaxil verər». 
Milli teatr sənətimizin müasir mənzərəsi deyiləni 
sübuta yetirir.
                                                                  
                                                                               2011
211
ABBASMİRZƏ  ŞƏRİFZADƏ 
Səhnəmizin korifeylərindən biri, görkəmli aktyor 
və rejissor, xalq artisti Abbasmirzə Şərifzadə Tiflis teatr 
mühiti, o cümlədən Tiflis Azərbaycan teatrı ilə ya­
radıcılıq əlaqələri saxlamış, buradakı Azərbaycan və 
gürcü   sənətkarları ilə dostluq etmişdir. Təbii ki, bu əla­
qələr Tiflis Azərbaycan teatrının formalaşmasına, akt­
yorların peşəkarlığının artırılmasına, yeni aktyor və re­
jis sorların yetişməsinə,  habelə Azərbaycan – gürcü teatr 
əlaqələrinin inkişafına müsbət  təsir göstərib.
O, tez­ tez Tiflisə qastrola gələr, eyni zamanda, yerli 
aktyorlarla birlikdə tamaşalar hazırlayar, özü də bu 
tamaşalarda aktyor kimi səhnəyə çıxardı. Abbasmirzə 
Şərifzadənin bu səfərləri sistemli şəkil aldığına görə, 
professor Abbas Hacıyevin yazdığı kimi, «hətta mətbuat 
onu yerli artist­ Tiflis səhnəsinin artisti adlandırırdı».
Mənbələrdən məlum olur ki, 1916­ cı ildə Üzeyir 
Hacıbəyli tərəfindən «Hacıbəyov qardaşlarının opera, 
operetta dəstəsi» adlı truppa təşkil edilmiş və truppanın 
rejissorluğu Üzeyir  bəy tərəfindən Abbasmirzə Şərif­
zadə yə tapşırılmışdır. Truppa 1917­ ci ilin aprel ayında 
Tiflisdə qastrolda olmuş və burada «Arşın mal alan», 
«O olmasın, bu olsun», «Şah İsmayıl», «Aşıq Qərib» ta­
maşaları nümayiş etdirilmişdir. Gürcüstanın xalq artisti 
İbrahim İsfahanlının xatirələrindən məlum olur ki, 
Abbasmirzə Şərifzadənin rejissorluğu ilə göstərilmiş bu 
tamaşalarda Üzeyir  bəy  özü dirijorluq etmiş, Bakıdan 
gəlmiş  aktyorlarla yanaşı yerli artistlər­ Nadir İbrahimov, 
Əli Şahsabahlı, Məmməd Cəfərli, o vaxtlar burada yaşa­
yan və Tiflis Azərbaycan teatrının tamaşalarında aktyor 
kimi çıxış edən Seyid Şuşinski iştirak etmişdir.. 
212
Abbasmirzə Şərifzadənin Tiflis teatr mühiti ilə 
əlaqələri 1920­ ci illərin əvvəllərində Tiflis Azərbaycan 
Döv lət Dram Teatrı rəsmi status aldıqdan sonra daha 
da intensivləşmiş və bu təmas aktyorun ömrünün so­
nunadək davam etmişdir.
O, 1923­ cü ilin iyun ayında sənət dostu Mərziyə 
Davudova ilə birlikdə Tiflisdə qastrolda olmuş və bu­
rada yerli aktyorlarla birlikdə böyük dramaturqumuz 
Hüseyn Cavidin «İblis» və «Şeyx Sənan» pyeslərində 
çıxış etmişdir. İyunun 19­ da Gürcü klubunda «İblis» 
tamaşası göstərilmişdir. Tiflis Azərbaycan teatrının rejis­
soru və aktyoru Mirseyfəddin Kirmanşahlının quru luş 
verdiyi bu tamaşada İblis rolunda Abbasmirzə Şərifza­
də, Rəna rolunda Mərziyə Davudova, Arif rolunda 
İbrahim İsfahanlı, İxtiyar rolunda Mustafa Mərdanov 
çıxış etmişdir. Digər rolları da Tiflis teatrının aktyorları 
oynamışlar. İyunun 22­ də isə dramaturqun başqa bir 
əsəri­  «Şeyx Sənan» pyesi göstərilmişdir.  Bu tamaşanı 
da Mirseyfəddin Kirmanşahlı hazırlamış, baş rolları 
Abbasmirzə Şərifzadə və Mərziyə Davudova,  digər 
rolları yenə Tiflis teatrının aktyorları oynamışlar. Hər iki 
tamaşa, xüsusən Abbasmirzə Şərifzadənin oyunu Tiflis 
mətbuatında yüksək qiymətləndirilmişdir.
Professor Abbas Hacıyevin  «Tiflis Azərbaycan te­
atrı» kitabından: «… Bakı və Tiflis (Tbilisi şəhəri 1936­ 
cı ilədək Tiflis adlanmışdır­ A.B.) artistlərinin birgə 
ta ma şaları daha təsirli, daha məzmunlu olurdu. Bir­
gə tamaşalar göstərmək üçün Mərziyə xanımla A. M. 
Şərifzadə 1923­ cü ildə Tiflisə gəlmişdilər. Onlar Rus­
taveli və Marcanişvili teatrlarında «Şeyx Sənan» «İblis» 
və «Aydın» pyeslərini tamaşaya qoyurdular. Əsərlərin 
səhnə quruluşunu M. Kirmanşahlı verirdi. Tama şaların 
hamısında A. M. Şərifzadə, Mərziyə xanım,  M. Kir­
213
manşahlı, M. Mərdanov, İ. İsfahanlı, M. Abbasov, P. 
Tanailidi, İsmət xanım, Tərlan xanım və İ. Hüseynov 
iştirak edir, tamaşaçı rəğbəti qazanırdılar». 
Aktyorun Tiflisə növbəti qastrolu 1926­ cı ildə ol­
muşdur. O bu dəfə Tiflis Azərbaycan teatrının aktyor­
larının iştirakı ilə «İblis» və «Şeyx Sənan»la yanaşı, 
«Oqtay Eloğlu», «Otello» və «Don Juan» pyeslərini də 
tamaşaçılara təqdim etmişdir.
Tiflis mətbuatında bu tamaşalar barədə çap olun­
muş  resenziyalarda  Abbasmirzə Şərifzadənin oyunu 
təhlil edilmiş, arı­ayrı müəlliflər onun «Şeyx Sənan 
rolu nu mümkün olduğu dərəcədə müvəffəqiyyətlə oy­
na dığını», «Don Juan rolunda bütün məharətini gös­
tərdiyini», «Oqtay rolunu xüsusi ruh yüksəkliyi ilə 
ifa etdiyini», «Otello rolunu oynamaqla birinciliyi 
qazandığını»  xüsusi vurğulamışdılar.
«Yeni fikir» qəzetinin 21 fevral 1926­ cı il tarixli 
sayında «Oqtay Eloğlu» tamaşası barədə verilmiş resen­
ziyada yazılmışdı. «… Oynayanlara gəldikdə qastrolçu 
Abbasmirzə Şərifzadənin Oqtay rolunu son dərəcə 
gözəl oynamasını birinci növbədə qeyd etmə liyik. Çək­
diyi əzablardan, işgəncələrdən, aldığı töhmətlərdən, 
yol daşlarının lazımi yüksəklikdə olmamasından yorul­
muş böyük aktyor­ Oqtay, özündə olan böyük qüvvənin 
köməyi ilə yaşayır. Bu qüvvə onu ən ümidsiz hallardan 
qurtarır. Oqtayın ümumi hisslərini Abbasmirzə böyük 
məharətlə göstərir və tamaşaçını müttəsil öz təsiri altın­
da saxlayır». 
Abbasmirzə Şərifzadənin səhnə fəaliyyətinin 20 
illiyi  1929­ cu ilin əvvəllərində Tiflisdə də geniş qeyd 
edil mişdir. Bu münasibətlə Gürcüstan hökumətinin İn­
cə sənət Şöbəsi tərəfindən xüsusi yubiley komissiyası 
yaradılmış və komissiyanın tərkibinə tanınmış döv lət 
214
və mədəniyyət xadimləri, teatr ictimaiyyətinin nüma­
yəndələri daxil edilmişdilər.  Bu barədə Tiflis mət buatında 
yazılmışdı: «Tiflis Dövlət Türk Dramının Bədii Şurası 
Azərbaycanın əməkdar aktyoru A. M. Şərifzadənin 20 
illik zəhmətini nəzərə alaraq onun bu günlərdə Bakı da 
bayram edilən yubileyini Tiflisdə təkrar etməyi qərara 
almışdır. Yubiley martın əvvəlində bayram ediləcəkdir. 
Yubiley komissiyonu bu qərarla tərtib edilib, Ali İncə­
sənət Şöbəsi tərəfindən təsdiq olunmuşdur». 
Yubiley ərəfəsində və yubileydən sonra Tiflis mət­
buatında, xüsusən «Dan yıldızı» jurnalında və «Yeni 
kənd» qəzetində ayrı­ ayrı müəlliflərin aktyorun fəaliy­
yətinə aid məqalələri dərc edilmişdir.
«Yeni kənd» qəzetində Abbasmirzə Şərifzadə haq­
qında dərc olunmuş məqalənin Ə. Ucarlı imzalı mü əllifi 
yazırdı ki, səhnəmizin bu əməkçi oğlunu tanı mayan 
yoxdur. O, türk teatrını yüksəltmək yolunda çox əmək 
sərf etmiş, sənət  onun ilə doğulmuş və onu aşılmaz 
dağlardan aşırmışdır.
Yubiley tədbiri 1929­ cu il martın 1­ də Ş. Rustaveli 
adına teatrın binasında keçirildi. Həmin tədbirdə Tif­
lis Azərbaycan Dövlət Dram Teatrının aktyorlarının 
ifa sında «Hamlet» tamaşası göstərildi. Hamlet rolunu 
Abbasmirzə Şərifzadə oynayırdı.
«Yeni kənd» qəzetində dərc edilmiş «Abbasmirzə 
Şərifzadənin yubileyi» adlı yazıdan: «Kafi dərəcədə ira də 
qüvvəsinə malik olmadığından əzablar içərisində məhv 
olan Hamlet tipini Abbasmirzə xırda detallarına qədər 
təhlil və onu dərin düşüncə ilə oynayaraq, unudulmaz 
bədii bir sima yaradır. Qocaman dramaturq Əbdürrə him 
bəy Haqverdiyevin dediyi kimi, «Dursunəli­ Hamlet! Nə 
böyük məsafə, nə ağır yollar, nə parlaq nailiyyət!» Bunu 
215
bu axşam tamaşaçılarımızın dəfələrlə qopan gurultulu 
və səmimi alqışları sübut etdi».
Ə. Seyfinin  «Dan yıldızı» jurnalında çap olunmuş 
məqa ləsində də aktyorun sənətinə böyük məhəbbətin 
şahidi oluruq. Məqalə müəllifinin fikrincə, Otello, Ham­
let, Karl Moor, Elxan, İblis, Şeyx Sənan, Aydın, Svenqali 
kimi məsul rolların Abbasmirzə tərəfindən bö yük 
bacarıq və müvəffəqiyyətlə oynanılması   sənət karın 
keçmiş olduğu yolu və onun bədii simasını müəy yən 
edən gözəl sübutdur.
Xüsusi olaraq qeyd edilməlidir ki, Abbasmirzə 
sənəti Tiflisdə yaşayan digər xalqların nümayəndələri 
tərəfindən də sevilmiş və yüksək qiymətləndirilmişdir. 
Tiflisdə rus dilində nəşr olunan «Zarya Vostoka» qəze ti­
nin 23 mart 1936­ cı il tarixli sayında dərc edilmiş «Türk 
teatrının böyük qələbəsi» adlı yazıda teatrın «Şekspir 
zirvələrinə yüksəlməyə qadir aktyor qüvvələrinə malik 
olduğu»  göstərilir və bu aktyorlar sırasında Abbasmirzə 
Şərifzadənin adı çəkilir. Məqalə müəllifinin fikrincə, 
«Abbasmirzənin Maqbeti (U. Şekspirin «Maqbet» faci­
əsindəki eyni adlı obraz nəzərdə tutulur­ A. B.) ­  Şekspir 
epoxasının ictimai keşməkeşlərindən doğmuş, daxilində 
ehtiraslar qaynayan bir irsan obrazı…, aktyorun böyük 
yaradıcılıq qələbəsidir».
Görkəmli gürcü  rejissoru və aktyoru, SSRİ xalq  ar tis­
ti İsaak Antadze ( o, teatr ictimaiyyətində Dodo Antadze 
adı və soyadı ilə tanınır) də aktyorun sənətini, xüsusən 
onun ifasında Hamlet obrazını yüksək qiymətləndirmiş 
və belə yazmışdır: «Tiflis tamaşaçıları öz sevimli aktyor­
ları olan A. M. Şərifzadə ilə son dəfə 1936­ cı ildə görüş­
dülər. Həmin ildə o, Hamlet rolunu oynadı və öz parlaq 
talantı ilə tamaşaçıları bir daha valeh etdi… »
Həmin qastrolun başqa bir şahidi, görkəmli gürcü 
216
şairi Sandro Şanşiaşvilinin xatirələrindən: «1936­ cı 
ilin isti yay günlərindən birində o (A. M. Şərifzadə­ 
A. B.), bizə gəlmişdi. Ona dedim ki, eşitdiyimə görə, 
Maqbet rolunda tüğyan edirsən. Bizim «Zarya Vostoka» 
qəzetində bu barədə məqalə dərc olunmuşdur. Məqalə 
müəllifi yazır ki, «Maqbet»i Şekspir yazıb, Abbasmirzə 
Şərifzadə yaradıb. Səni bu rolda görmək istərdim. Dedi 
ki, bu dəfə qastrolumda heyif ki, «Maqbet» yoxdur. 
Məni bu rolda görmək üçün, əziz dost, səni Bakıya dəvət 
edirəm… Ailənlə birlikdə bizə qonaq gəlsən, həm mən 
sevinərəm, həm də sən məni Maqbet rolunda görərsən. 
Dedim ki, sağlıq olsun, gələrəm…»
Təəssüf ki, dostların bu arzusu baş tutmadı. Bir 
müddət sonra Abbasmirzə Şərifzadə saxta ittihamla 
həbsə alındı, daha sonra «xalq düşməni» damğası ilə 
gül lələndi…
Bizə qalan onun böyük sənəti oldu. 
                                                                      2012
 
217
ALEKSANDR  TUQANOV
Aleksandr Tuqanov Azərbaycan teatr sənətində iz 
qoymuş simalardandır. O, 1871­ci ildə Moskvada do­
ğulub. Moskvada Korş teatrında, habelə Rusiyanın bir 
sıra şəhərlərində aktyor, sonradan Gürcüstanda, 1924­ 
cü ildən isə Azərbaycanda rejissor kimi fəaliyyət gös­
tərib. Aleksandr Tuqanovun fəaliyyətinin müəyyən 
dövrü Tiflis Azərbaycan Teatrı ilə bağlıdır.
Özünün yazdığına görə, Azərbaycan teatrı ilə ilk 
tanışlığı 1898­ ildə Moskva Korş teatrının Tiflis şəhərinə 
səfəri zamanı olmuşdur. 1912­ ci ildə isə o, daimi işləmək 
üçün Tiflisə gəlir və burada rus teatrında fəaliyyətə 
başlayır. Həmin vaxtlar burada Azərbaycan ziyalılarının 
yaratdığı «Müsəlman teatr cəmiyyəti»nin tamaşalarına 
baxır. Bu tamaşalar  Zubalov Xalq Evində, habelə digər 
teatrların səhnələrində göstərilirdi.  
Əlbəttə, o, bir mütəxəssis kimi imkan daxilində 
bü tün tamaşaları izləyirdi. Azərbaycan teatrına olan 
böyük maraq və bağlılıq, təbii ki, məhz o vaxtlar mey­
dana gəlib. Onun xatirələrindən: «Zubalov Xalq Evin­
də baxdığım tamaşalar, ekzotik Tiflisdə, başqa xalq ların 
milli tamaşaları ilə eyni səviyyədə, böyük bir məktəb 
təsiri bağışlayırdı. Burada (Zubalov Xalq Evi nəzərdə 
tutulur­ A. B.)  on bir bölmə işləyirdi. Hər millətin 
tamaşası öz doğma dilində qoyulurdu… Əsas – rus, 
gür cü,  Azərbaycan dram dərnəklərindən başqa, burada 
Ukrayna, yəhudi, osetin, yunan, aysor dram cəmyyətləri 
də fəaliyyət göstərirdi». 
Məlum olduğu kimi, 1912­ci ildə Tiflisdə–azər­
baycanlı artistlərin hazırladığı tamaşaları göstərmək üç
ün  şəhərin azərbaycanlılar yaşayan «Şeytanbazar» mə­
218
həlləsində teatr üçün xüsusi bina­ «Auditoriya» açılmışdı. 
Bundan sonra tamaşaların göstərilməsi ardıcıl xarak ter 
alır  və Tuqanov bu tamaşalara ardıcıl baxmaq imkanı 
qa zanır. «Bu tamaşalar məni Azərbaycan teatrı və onun 
ifaçıları ilə əsaslı şəkildə yaxınlaşdırırdı. Peşəkar teatr 
olmasa da, buradan sonralar böyük aktyorlar çıxmışdı: 
Sidqi Ruhulla, Mustafa Mərdanov, Əli Qurbanov, Mir­
seyfəddin Kirmanşahlı və başqaları».
O, 1922­ ci ildən başlayaraq azərbaycanlı aktyorların 
dəvəti ilə Azərbaycan dilində də tamaşalar hazırlayırdı. 
«O zamanlar ağlıma da gəlməzdi ki, Azərbaycan teatrı 
ilə belə yaxından bağlanacağam və yaradıcılığımın ən 
qaynar, hərarətli illərini ona həsr edəcəyəm». Azər­
baycanın xalq artisti Mustafa Mərdanov belə xatır­
lamışdır: «1922­ ci ildə öz benefisimə «Ədirnənin fəthi»ni 
(C. Cabbarlının pyesi­ A. B.) hazırlayırdım; əsərdə baş 
rolu­ Harisi özüm oynayırdım. Tamaşanın daha gözəl 
hazırlanması üçün Tiflis Dövlət Rus Teatrının baş re­
jis soru A. A. Tuqanovu «Ədirnənin fəthi»nin rejis sor­
luğuna dəvət etdik. Tuqanov əsəri gözəl surətdə ha zır­
layıb tamaşaya qoydu».
Nəhayət, Tiflis teatrının aktyorlarından Mustafa 
Mər danov və  Mirseyfəddin Kirmanşahlının, habelə in­
zibatçı  Əli Bayramovun təkidli xahişləri nəticəsində A. 
A. Tuqanov bu teatrda işləməyə razılıq verir. Beləliklə 
də o, 1923­cü il avqustun 23­ də Tiflis Azərbaycan Dram 
Teatrının baş rejissoru təyin edilir.
Qeyd etdiyimiz kimi, Tuqanov bu teatrın aktyor 
heyəti və tamaşaları ilə tanış idi və sənət yanğılı bu in­
sanları yüksək qiymətləndirirdi: «O vaxt Azərbaycan 
teatrının (Tiflis teatrı nəzərdə tutulur­ A. B.) Meydanda­
kı darısqal binasında rastlaşdığım aktyorların ürəyi işlə­
mək, tamaşa hazırlamaq həvəsi və yanğısı ilə dolu idi».
219
Məhz bunları nəzərə alan rejissor əsl teatr yaratmaq, 
güclü kadrlar yetişdirmək üçün bütün gücünü səfərbər 
edir. Tuqanov ayrı­ ayrı əsərlərin yalnız səhnəyə çıxarıl­
ması ilə kifayətlənmir, hazırladığı tamaşaların ümumi 
mədəni səviyyəsinin yüksəldilməsinə də xüsusi səy gös­
tərir və buna nail olurdu: «Bir sözlə, əsl teatr yaratmaq 
istəyirdik!»  
Bütün bu işlərdə onun ən yaxın köməkçisi Gür­
cüstanın xalq artisti İbrahim İsfahanlı idi. A. Tuqanov 
İbrahim İsfahanlını özünün müəllimi hesab edir, onun, 
habelə Gürcüstanın əməkdar artisti Mirzəli  Abbasovun, 
aktyorlardan Mirzəxan Quliyevin, Əşrəf  Yüzbaşovun 
və digər aktyorların səhnə fədakarlığını yüksək qiymət­
ləndirirdi.
Tiflis teatrında orijinal pyeslərin, habelə Azərbaycan 
səhnəsi üçün yeni olan klassik əsərlərin A. Tuqanov 
tərəfindən tamaşaya qoyulması aktyorların fərdi yara­
dıcılıq xüsusiyyətlərinin üzə çıxmasına şərait yaradır, 
onlara özlərinə məxsus cəhətləri göstərmək imkanı verir, 
tamaşaçıları teatra cəlb edirdi.
Onun bu teatrda ilk  işi Şəmsəddin Saminin «Gaveyi­
ahəngər» pyesinin tamaşası olub. Aleksandr Tuqano­
vun xatirələrindən: «Bu, yetkin tamaşa idi, aktyorların 
öz rollarına tamam yeni münasibətləri duyulurdu: bu 
tama şa bütün mövsümə müəyyən hava verdi».
Beləliklə, başlanğıc uğuru olur. Bunun ardınca 
tama şaçılara fransız yazıçısı J. B.  Molyerin «Jorj Dan­
den» komediyası təqdim olunur. Bu tamaşa da böyük 
uğur qazanır.   
Aleksandr Tuqanov teatrda baş rejissor kimi fəaliy­
yət göstərərkən «Uçurum», «İblis», «Şeyx Sənan», 
«Pə ri cadu», «Ölülər» pyeslərini yeni quruluşda ta ma­
şaya hazırlayır. İbrahim İsfahanlının fikrincə, onun 
220
ən maraqlı quruluşlarından biri «Müfəttiş» (N. V. 
Qoqol) komediyasının tamaşası olmuşdur. Səhnədə 
ilk addımlarını atan gənc aktyor Ülvi Rəcəb məhz Tu­
qanovun hazırladığı tamaşalarda uğurlu obrazlar ya­
rat mışdır. Onun yaratdığı Dərviş («Şeyx Sənan»), İx­
tiyar («İblis»), Məhkəmə rəisi («Müfəttiş») obrazları 
tamaşaçılar tərəfindən hərarətlə qarşılanmışdır.
Aleksandr Tuqanovun Tiflis teatrında hazırladığı 
«Dağılan tifaq», «Hacı Qara», «Qaçaqlar» (tərcümə 
edəni Həsən Səbri), «Məkr və məhəbbət» (tərcümə edəni 
Ələkbər Seyfi) və «Otello» (tərcümə edəni Həsən Səbri) 
tamaşaları da uğurlu olmuşdur.  
Məlumdur ki, Aleksandr Tuqanov Bakıda, Azər­
baycan Dövlət Dram Teatrında çalışarkən böyük dra­
maturq Cəfər Cabbarlı ilə yaradıcılıq əməkdaşlığı et­
mişdir. Yazıçının pyeslərinin quruluşları əsasən ona 
məxsusdur. Lakin onun Cəfər Cabbarlı ilə «ilk gö rüşü» 
Tiflis teatrında olmuşdur. Tuqanov bu teatrda dra­
maturqun «Ədirnənin fəthi» pyesindən sonra «Ay dın» 
və «Oqtay Eloğlu» pyeslərinə də quruluş ver mişdir. 
O, sonralar bu barədə belə yazmışdır: «Bu, xatirəsi 
mənim üçün müqəddəs olan, son dərəcə gözəl, bö yük 
dramaturqla ilk görüş idi».
Dövri mətbuat teatrın fəaliyyətini yüksək qiymət­
ləndirirdi. Aleksandr Tuqanovun xatirələrindən: «Dövri 
mət buat bizim işimizə dostcasına, nikbin baxırdı. Əm­
əyimz hədər getmirdi, birgə işimizin elə ilk çağları, ilk 
mövsüm göstərdi ki, müstəqil yolla irəliləyən Azər­
baycan teatrı yaşamağa qadirdir».
Həmin vaxtlar Tiflis Azərbaycan Teatrının uğurları 
Bakı teatr ictimaiyyətinin də diqqətini cəlb edir. Şüb­
həsiz, uğurlu tamaşaların meydana çıxması əsasən 
221
Aleksandr Tuqanovun adı ilə bağlı idi. Əlbəttə, bu işdə 
teatrın fədakar aktyorlarının əməyi də danılmazdır.
Tuqanov 1924­ cü ildə işləmək üçün Bakıya­ Azər­
baycan Dövlət Dram Teatrına dəvət edilir. O bu təklifi 
məmnuniyyətlə qəbul etmiş və sonralar belə yazmışdır: 
«Tifliçdə ilk mövsümün uğurları elə böyük idi ki, mən 
Azərbaycan teatrındakı bu təcrübəmi davam etdirmək 
üçün imkanı əldən verməmək qərarına gəldim».
 Beləliklə, Aleksandr Tuqanov 1924­ cü ilin yazında 
Tiflislə, oradakı rəssam, şair və aktyor dostları ilə vida­
laşıb yeni teatr yaratmaq, butün bilik və təcrübəsini sev­
diyi sənətə həsr etmək barədə qəlbində baş qaldıran çox­
dankı arzularını reallaşdırmaq üçün  Azərbaycana, yeni 
iş yerinə gedir…    
                                                                  2011
                              
                                     
222
ƏBÜLFƏT  VƏLİ 
 
Azərbaycan teatrının yaranmasında müstəsna 
əmə yi olan səhnə xadimlərindən biri də Əbülfət Vəli 
(Vəlizadə)  olmuşdur. O öz müasirləri arasında «Vəli 
əfən di» adı ilə də tanınmış, istedadlı rejissor və aktyor, 
habelə səriştəli teatr təşkilatçısı kimi məşhurlaşmışdır. 
Teatrşünaslar böyük faciə ustası Hüseyn Ərəblinskinin 
istedadının üzə çıxarılmasında və bir teatr xadimi kimi 
formalaşmasında Əbülfət Vəlinin xidmətlərini xüsusi 
qeyd etmiş, onun Azərbaycan teatrının ilk peşəkar 
aktyoru olduğunu göstərmişlər.
Əbülfət Vəli 1867­ ci ildə (bəzi mənbələrdə 1871­ 
ci ildə) Şuşada doğulub, 1918­ ci ildə Göyçayda dün­
yasını dəyişib.  Görkəmli teatrşünas, Azərbaycan Mil­
li Elmlər Akademiyasının müxbir üzvü, mərhum İn­
qilab Kərimovun araşdırmalarından məlum olur ki, 
Əbülfət Vəli əsasən faciə aktyoru olmuş, yaratdığı 
obrazlar rəngarəngliyi ilə seçilmişdir. O, Xəlil («Hacı 
Qara», Cahangir bəy («Müsibəti­ Fəxrəddin»), Şah 
Təh mas, Cavad, Ədhəm və Heydər («Nadir şah»), Hə­
kim və Heydər bəy («Bəxtsiz cavan»), «Şahmar bəy 
(«Ev tərbiyəsinin bir şəkli»), Dəli Şirin («Daldan atılan 
daş topuğa dəyər»), Həsən («Qəzavat»), Dobçinski 
(«Müfəttiş»), İkinci İrakli («Ağa Məhəmməd şah Qacar»), 
Gavə («Gaveyi­ ahəngər»),  Abdulla («Dağılan tifaq»), 
Fon Moor («Qaçaqlar») və bir çox başqa rollarda çıxış 
etmiş, M. F. Axundovun «Hacı Qara», N. B. Vəzirovun 
«Müsibəti­ Fəxrəddin», Ə. B. Haqverdiyevin «Dağılan 
tifaq» və «Bəxtsiz cavan» pyeslərinə «fikir gözəlliyi və 
mənalı aktyor oyunu ilə dövrünün qabaqcıl ziyalılarını 
maraqlandıran» quruluşlar vermişdir. 
223
O, 1908­ ci ildə Azərbaycan səhnəsində ilk dəfə 
olaraq «Gaveyi­ ahəngər» tamaşasında Gavə obrazını 
yaratmışdır. «O zamankı teatr tənqidinin etirafına gö rə, 
Əbülfət Vəli öz ağıllı və düşünülmüş oyunu ilə bö yük 
təsir bağışlamış və yaxşı bir «kasıb dəmirçi tipi» yarat­
mışdı» ( akademik Cəfər Cəfərov).  
Əbülfət Vəlinin 1911­ ci ildə N. Nərimanovun «Na­
dir şah» pyesi əsasında hazırladığı tamaşa da xüsusi 
maraq doğurmuşdur. 
Digər sənət dostları kimi, Əbülfət Vəli də Tiflis Az­
ər baycan teatrı və bu  teatrın aktyorları ilə yaradıcılıq 
əlaqəsində olmuş, əməkdaşlıq etmişdir. Gürcüstanın 
xalq artisti İbrahim İsfahanlının, digər sənət adamlarının 
xatirələrindən məlum olur ki, o, yerli ziyalıların və 
aktyorların dəvəti ilə dəfələrlə Tiflisdə tamaşalar hazır­
lamış, eyni zamanda, Tiflisdə, Gürcüstanın digər şəhər­
lərində qastrolda olmuşdur.            
Məlumdur ki, 1908­ci ildə Tiflisdə  Əbdürrəhim bəy 
Haqverdiyevin «Ağa Məhəmməd şah Qacar» faciəsi 
tamaşaya qoyulmuş və böyük uğur qazanmışdır. Tama­
şada Qacar  rolunu Hüseyn Ərəblinski, İrakli rolunu 
Əbülfət Vəli, digər  rolları  Tiflis Azərbaycan teatrının 
aktyorları oynamışlar. Tamaşanın rejissoru   Hüseyn Ər­
əb linski, onun köməkçiləri isə Əbülfət Vəli və Əbdür­
rəhim bəy Haqverdiyev özü olmuşdur.
Tiflis mətbuatı 1911­ ci ilin iyun ayında xəbər ve­
rir di  ki, Bakıdan  bir  qrup artist  şəhərə   gəlmişdir. 
«Bun lar,  «Ley li və Məcnun» operasında baş rolda 
çıxış edən Sarabski, qoca və təcrübəli artist Vəli, Ba kı 
tamaşaçılarının sevim lisi Mirzə Ağa Əliyev və baş­
qalarından ibarətdir. İyunun 14­ də Bakı artistləri 
ilə bərabər Tiflis həvəskarlarının iştirakı ilə Üzeyir 
Hacıbəyovun «O olmasın, bu olsun» operettası 
224
oynanacaqdır». (Q. Məmmədli. «Azərbaycan teatrının 
salnaməsi», Bakı, 1975, səh. 251­ 252). 
İyunun 22­ də «Kazyonnı teatr»da göstərilmiş hə min 
tamaşanın rejissoru Əbülfət Vəli, dirijoru müəllif  özü­ 
Üzeyir  Hacıbəyov idi. Mətbuatdan o da məlum olur ki, 
bu səfərin təşkilatçısı və rəhbəri Əbülfət Vəli olmuşdur.
Teatr tariximizin cəfakeş tədqiqatsçısı Qulam Məm­
mədlinin  həmin dövrə aid müxtəlif mənbələrdən top­
layıb «Azərbaycan teatrının salnaməsi»nə (Bakı, 1975) 
daxil etdiyi məlumatlardan sətirlər:«Qafqaz şə hər lərinə 
qastrola çıxmış müsəlman artistləri Əbülfət Vəlinin 
idarəsi altında Tiflisdə «Leyli və Məcnun», «O olmasın, 
bu olsun»u oynayıb Batuma yola düşmüşlər… Buraya 
(Batuma – A. B.) gəlmiş Bakı artistləri Əbülfət Vəlinin 
idarəsi altında «Vətən» dramını oynayıb Su xuma yola 
düşmüşlər… Buraya (Suxuma – A. B.) gəlmiş Bakı 
artistləri Əbülfət Vəlinin idarəsi altında «Köhnə Türkiyə» 
dramını və «Dursunəli və ballıbadı» məzhəkəsini 
oynayıb buradan Yaltaya, Sevostopola və Krımın başqa 
şəhərlərinə gedəcəklər». 
Əbülfət Vəli 1912­ ci ildə Tiflis Azərbaycan teatrının 
aktyorlarının iştirakı ilə  Əbdürrəhim bəy Haqverdi­
yevin «Bəxtsiz cavan» pyesini tamaşaya hazırlamış və 
bu tamaşa Tiflisdə bir neçə dəfə göstərilmişdir. Ta ma­
şada Tiflis teatrının  aktyorları­ Mirzəli Abbasov, Mir­
zəxan Quliyev, Məmmədtağı Ələsgərov və başqaları 
oynamışlar. 
Professor İnqilab Kərimovun araşdırmalarından 
mə lum olur ki, 1913­ cü ildə Tifliisdə «Bəxtsiz ca­
van» pyesi yenidən Əbülfət Vəlinin rejissorluğu ilə 
tamaşaya qoyulmuş və bu tamaşada Hacı Səməd ağa 
rolunda Əbdürrəhim bəy özü çıxış etmişdir. Tamaşada 
Sidqi Ruhulla, habelə Tiflis Azərbaycan teatrının akt­
225
yorlarından Panfiliya Tanailidi,  Mirzəxan Quliyev və 
başqaları oynamışlar.  (İnqilab Kərimov. «Ə. Haqverdiyev 
və teatr», Bakı, 1975, səh.115)
Professor Abbas Hacıyevin «Tiflis Azərbaycan teat­
rı» kitabından: «Y. Tahirovun (Yusif  bəy Tahirov həmin 
illərdə Tiflisdə azərbaycanlıların teatr cəmiyyətinin rəh­
bəri olmuşdur ­ A. B. ) təşəbbüsü ilə tamaşaçıların psi­
xologiyasını bilən bir aktyor­ Əbülfət Vəli Tiflisə də vət 
olundu. Bu böyük sənətkarın Tiflisə qastrolu aktyorların 
əhvali­ ruhiyyəsinə, tamaşaların səviyyəsinə ciddi təsir 
göstərdi. Əbülfət Vəlinin məsləhəti ilə yerli aktyorlar 
şəhərin müxtəlif teatrlarından intensiv surətdə istifadə 
edirdilər. Ayda dörd dəfə  Gürcü Əyanları teatrında, üç 
dəfə Zubalov adına Xalq Evində tamaşa göstərirdilər».
Tiflis mətbuatından məlum olur ki, Əbülfət Vəlinin 
həmin səfəri 1813­ cü ilə təsadüf edir. Rejissor həmin 
il bir neçə tamaşaya uğurlu quruluşlar vermiş, eyni 
zamanda, özü də həmin tamaşalarda çıxış etmişdir. 
Professor Abbas Hacıyevin fikrincə, bu tamaşaların 
uğ urlu çıxmasının səbəbi Tiflis Azərbaycan teatrının 
təcrübəli və istedadlı aktyorlara malik olması ilə yanaşı, 
həm də Əbülfət Vəlinin bu aktyorların fərdi psixoloji 
xüsusiyyətlərini , onların zövq və oyun üslubunu yaxşı 
bilməsi, əsərlərə zəngin və orijinal quruluş verməsi, in­
tensiv məşqlər aparması ilə bağlı olmuşdur. «Əbülfət 
Vəli Tiflisdə aydın ideyalı, mürəkkəb kompozisiyalı 
əs ər ləri tamaşaya qoyurdu. Çünki onun özü daha çox 
ehtiraslı, təkrarolunmaz faciə aktyoru idi…  Əbülfət Vəli 
səhnədə özünü «unudur», surətlə, onun hiss və arzusu, 
düşüncə aləmi ilə yaşayırdı».
Rejissorun həmin səfər vaxtı  verdiyi uğurlu quru­
luşlardan  biri də türk dramaturqu Namiq Kamalın «Ak
if  bəy» əsərinin tamaşası olmuşdur. Bu tamaşa barədə 
226
böyük şair və dramaturq Hüseyn Cavidin «İqbal» 
qəzetinin 9 oktyabr 1913­ cü il tarixli sayında «Müxbir» 
imzası ilə  «Tiflisdən teatr, yaxud sənəti­ tamaşada tə­
bəd dül və tərəqqi» adlı məqaləsi dərc edilmişdir. 
Hüseyn Cavid öz məqaləsində əsəri və tamaşanı təhlil 
etmiş, aktyorların oyununu yüksək dəyərləndirmişdir. 
Bu barədə «Mədəniyyət»in (“Mədəniyyət” qəzeti­red.) 
oxucularına məlumat vermişik. Ona görə də Hüseyn 
Cavidin tamaşanın rejissoru və əsas obrazlardan birinin 
yaradıcısı  Əbülfət Vəli barədə yazdıqlarını oxucuların 
diqqətinə çatdırırıq: «…Əbülfət Vəli cənabları isə hər bir 
təqdirin fövqündə idi. Almış olduğu ixtiyar vəziyyəti, 
baxüsus əlaimi­vəcihəyi və bütün hərəkatı çox az 
artistə nəsib olan xassələrdən idi… Rejissor vəzifəsi Vəli 
əfəndinin öhdəsində idi. Dekorasiya qayət mükəmməl 
və çalğı da Tiflisdəki Osmanlı musiqi dəstəsi tərəfindən 
çalınırdı. Bir sözlə, bu axşamkı səhnə qüsursuz deyilə­
cək dərəcədə gözəl idi». (H. Cavid. «Əsərləri», 1Y  cild, 
Bakı, 1985, səh. 227­ 228).
 Əlbəttə, böyük dramaturqumuz  Hüseyn Cavidin 
bu tamaşaya verdiyi yüksək qiymət təsadüfi deyildi. Bu, 
fədakar aktyor və rejissor Əbülfət Vəlinin istedadına və 
əməyinə verilən qiymət idi.
Əbülfət Vəli bu qiymətə  layiq idi…                                                                   
 
                                                                           2012
227
HÜSEYN  BƏY  MİRZƏCAMALOV  
Azərbaycan mədəniyyətinin inkişafında, milli­mə­
nəvi dəyərlərimizin toplanılmasında, qorunmasında və 
təbliğində yetərli fəaliyyət göstərmiş ziyalılardan biri 
də Hüseyn bəy Mirzəcamalov (Hüseyn Camal Yanar) 
olub. «Mədəniyyət»in (“Mədəniyyət” qəzeti­red.) oxu­
cuları onu ölkəmizdə ilk dövlət muzeyi­ Azərbaycan 
Xalq Cümhuriyyəti dövründə açılmış İstiqlal muzeyinin 
yaradıcılarından biri kimi tanıyırlar. O, eyni zamanda, 
ədəbi yaradıcılıqla məşğul olmuş, tərcümələr etmiş, 
teatr təşkilatçısı kimi də tanınmışdır. 
    Hüseyn bəy Mirzəcamalov  1878­ ci ildə Şuşada do­
ğulub. İlk təhsilini də Şuşada alıb. Daha sonra Xar kov uni­
versitetində oxuyub.  Mənbələrdən  məlum olur ki,  öt ən 
əsrin əvvəllərində Tiflisdə yaşayıb və Tiflis ədəbi­ mədə­
ni mühiti ilə çox bağlı olub. Məhz həmin illərdə Tiflisdə 
Cəlil Məmmədquluzadə, Əbdürrəhim bəy Haqverdiyev, 
Hüseyn Cavid, Ömər Faiq, Hüseyn Ərəblinski, Üzeyir 
Hacıbəyli və başqa yaradıcı ziyalılar yaşayıb­ yaradır, 
yaxud tez­ tez buraya gəlirdilər. Tiflisdə Azərbaycan 
teatr truppası formalaşmışdı. Azərbaycan yazıçılarının 
əsər lərini, dünya dramaturgiyasından nümunələri uğ­
ur la tamaşaya qoyan truppa öz ətrafında  Mirzəli Ab­
basov, Mirzəxan Quliyev,  Mirseyfəddin Kirmanşahlı, 
Məmmədtağı Ələsgərov, Mustafa Mərdanov, İbrahim 
İsfahanlı, Nadir İbrahimov, Həbib Köçərlinski, İsmayıl 
Həqqi, Yusif bəy Tahirov və başqa sənət fədailərini 
bir ləşdirmişdi. Əbdürrəhim bəy Haqverdiyev teatrın 
fəaliy yətində yaxından iştirak edir, Hüseyn Ərəblinski, 
Əbülfət Vəli, Sidqi Ruhulla bu aktyorların iştirakı ilə 
tamaşalar hazırlayır, onlarla birlikdə  tamaşalarda çıxış 
228
edirdilər. Artıq yetkin bir ziyalı kimi formalaşmış  Hüseyn 
bəy Mirzəcamalov  bu qaynar ədəbi­ mədəni mühitdən 
kənarda qala bilməzdi.  1912­ ci ildə Tiflisdə Azərbaycan 
teatrı üçün xüsusi binanın­  «Auditoriya»nın rəsmi açılışı 
mərasiminin hazırlanması və keçirilməsində başqa ziya­
lılarla birlikdə Hüseyn bəy Mirzəcamalov da fəal çalış­
mış və tədbirdə çıxış etmişdir.
«Auditoriya»nın rəsmi açılışı barədə «Zakavkazi ye» 
qəzetinin 3 aprel 1912­ ci il tarixli sayında yazılımışdır: 
«Müsəlman teatr cəmiyyətinin «Auditoriya» binasının 
açılışı olmuşdur. Şəhər qlavası Xatisov, generallardan 
Koxanovski və Əmir Kazım Mirzə, mətbuat, ictimai 
təşkilatların nümayəndələri, Axund Mollazadə, xəzi­
nədar M. M. Əhmədov, Y. Tahirov, H. Köçərlinski, Ə. 
Haqverdiyev, H. Mirzəcamalov, səhnə xadimi İ. Vol­
kov, knyaz Eristov, Baratov və Belyayev truppasının 
nümayəndələri təbrik nitqi söyləmişlər». (Sitat Q. Məm­
mədlinin «Azərbaycan teatrının salnaməsi» (Bakı, 1975, 
səh. 286­ 287) kitabından götürülmüşdür). 
Hüseyn bəy Mirzəcamalov bundan sonra da 
«Auditoriya» ilə əlaqədə olmuş, burada keçirilən təd­
birlərdə iştirak etmiş, maarifləndirmə işi aparmışdır. 
Professor Əziz Şərifin «Keçmiş günlərdən» kitabından: 
«Auditoriya»da və Zubalov teatrında tez­ tez tamaşa 
və konsertlər verilir, bəzən də pulsuz mühazirələr 
oxunurdu. Bu mühazirələrdən biri 1912­ ci il aprelin 29­ 
da   universitet tələbəsi Hüseyn bəy Mirzəcamalov və 
gim naziyanın yeddinci sinif şagirdi Həbib Köçərlinski 
tə rəfindən oxunmuşdu».
Hüseyn bəy Mirzəcamalov, qeyd etdiyimiz kimi, 
bədii yaradıcılıq və tərcümə ilə də məşğul olmuşdur. 
«Baku» qəzetinin 3 may 1912­ ci il tarixli sayında belə 
bir məlumat verilmişdir: «Tiflisdən verilən xəbərlərə 
229
görə, Qafqaz Mətbuat Komitəsi M. Əlibəyovun «Məh­
kəmələr qapısında tökülən göz yaşları» və Hüseyn 
Mirzəcamalovun birpərdəli «İşgilli Məmo» əsərlərinin 
Qafqaz səhnələrində oynanmasına icazə vermişdir». 
Təəssüf ki, həmin əsərin tamaşaya qoyulub­ qoyulmaması 
bərədə hələlik hər hansı bir məlumata rast gəlməmişik.
«Baku» qəzetinin məhz həmin il başqa bir sayın­
da Hüseyn bəy Mirzəcamalovun gürcü yazıçısı İ. 
Kedevanişvilinin «Xain» pyesinin Azərbaycan dilinə 
tərcüməsi üzərində işləməsi barədə də məlumat veril­
mişdir. Bu tərcümənin aqibəti barədə də məlumata rast 
gəlmədik. Onun gürcü dilindən tərcümə etdiyi başqa 
bir əsər­ V. Mçedlişvilinin «Qaçaq Kərəm» pyesi isə 
elə həmin illərdə Tiflis və Bakı teatrlarında tamaşaya 
qoyulmuşdur.     
V. Mçedlişvili bəzi mənbələrdə İ. Mçedlişvili ötən 
əsrin əvvəllərində Tiflisdə fəaliyyət  göstərmiş  mütərəq­
qi fikirli gürcü yazıçılarından biridir. Burada qəzet re­
dak toru­ naşir olmuşdur. O, məşhur qaçaq, əslən Qazax 
mahalından olan Kərəm haqqında «Qaçaq Kərəm» adlı 
pyes yazmışdır. Pye sin Hüseyn bəy Mirzəcamalovun 
tərcüməsində ilk tamaşası 1912­ ci il mayın 10­ da Tiflis 
Azərbaycan teatrı aktyorlarının iştirakı ilə Gürcü Əyan­
ları Teatrında olmuşdur. Həmin ərəfədə «Zakavkazskaya 
reç» qəzetində  belə bir məlumat verilmişdi: « Mayın 
10­ da Azərbaycan  Teatr Cəmiyyətinin artistləri Gürcü 
Əyanları Teatrında məşhur «Qaçaq Kərəm» dramını 
tamaşaya qoyacaqlar. Bu pyes üçün yeni dekorasiyalar, 
parik və kostyumlar alınmışdır. Əsas rolları ifa edirlər: 
Kərəm ­  Məmmədtağı Ələsgərov, Rəhim xan ­  Mirzəli 
Abbasov, Raxraxadze – Mirseyfəddin Kirmanşahlı, 
Xeço – məşhur komik, Tiflis tamaşaçılarının sevimlisi 
Mirzəxan Quliyev». (Sitat Adil Mişiyevin «Azərbaycan 
230
yazıçıları və Tiflis ədəbi­ ictimai mühiti» (Tbilisi, 1987, 
səh. 304) kitabından götürülmüşdür).  
Həmin tamaşada o vaxtlar Tiflisdə kommersiya 
mək təbində təhsil alan, sonradan görkəmli teatr xadimi, 
aktyor və rejissor kimi məşhurlaşan xalq artisti Rza 
Təhmasib Qaçaq Kərəmin silahdaşlarından birinin ro­
lun da ilk dəfə səhnəyə çıxmış və bu, professor Əziz 
Şərifin yazdığı kimi, onun «gələcək həyat və fəaliyyət 
yolunu müəyyənləşdirmişdir». Əsər Tiflisdə dəfələrlə 
göstərilmiş və hər dəfə tamaşaçılar tərəfindən razılıqla 
qarşılanmışdır.
«Qaçaq Kərəm» 1913­ cü ildə  Tiflis Azərbaycan te­
atrı aktyorlarının və yerli həvəskarların iştirakı ilə Gən ­
cədə tamaşaya qoyulmuşdur. Bu dəfə  Qaçaq Kərəm ro­
lunda teatrın tanınmış simalarından olan Mirseyfəddin 
Kirmanşahlı çıxış etmişdir.
Əsərin və tamaşanın bu cür şöhrət qazanması «Qa­
çaq Kərəm»in 1914­ cü ildə Bakıda səhnəyə çıxarılması 
ilə nətitcələnmişdir. Həmin dövrdə mətbuatın yazdığın­
dan məlum olur ki, tamaşanı böyük səhnə ustası Hüseyn 
Ərəblinski hazırlamış və onun özü  Qaçaq Kərəm rolunu 
oynamışdır. Bundan başqa, məlum olur ki, Bakıda «Qaçaq 
Kərəm»in ilk tamaşasında müəllifin özü­ V. Mçedlişvili 
də iştirak etmişdir. Əlbəttə, bu fakt Azərbaycan­ gürcü 
ədəbi­ mədəni əlaqələri tarixinin maraqlı səhifəsidir və bu 
sahədə Hüseyn bəy Mirzəcamalovun əməyini əks etdirir. 
Teatr tarixçisi və tədqiqatçısı Qulam Məmmədlinin 
verdiyi məlumata görə, Hüseyn bəy Mirzəcamalov 
baş qa bir gürcü yazıçısının­ İlya Çavçavadzenin də bir 
pyesini Azərbaycan dilinə çevirmişdir.
Bütün bunlarla yanaşı, Hüseyn bəy Mirzəcamalov 
vətənpərvər bir ziyalı, nəcib və xeyirxah bir insan ol­
muş dur. O, ehtiyacı olan ziyalılara əl tutmuş, mənəvi 
231
yardımını əsirgəməmişdir. Məhz bu cəhətlərinə görə o öz 
müasirləri və həmkarları tərəfindən sevilmiş və yüksək 
dəyərləndirilmişdir. Böyük sənətkarımız Hüseyn Cavid 
onu «aliqəlb və həssas arxadaşımız» adlandırmışdır. 
Görkəmli publisist, tənqidçi və ədəbiyyatşünas 
(1883­ 1912) Abdulla Sur Tiflisdə müalicə olunduğu xəs­
tə xanada dünyasını dəyişmiş və onun cənazəsi vətəni 
Gən cəyə gətirilmiş və burada torpağa tapşırılmışdır. 
Hüseyn Cavid həmin günlərdə öz qələm dostu haqqında 
böyük bir məqalə yazmış və «İqbal» qəzetinin 17 və 18 
may 1912­ il tarixli saylarında dərc etdirmişdir. Müəllif 
məqalədə Hüseyn bəy Mirzəcamalovun bir dost kimi 
Abdulla Sura göstərdiyi qayğı və ehtirama da xüsusi yer 
ayırmışdır. Məqalədə oxuyuruq: «Cənazəni Tiflisdən 
Gəncəyə gətirmək üçün gedən əfəndilərin dediyinə 
görə, dost olmaq münasibətilə yalnız Mirzəcamalov 
Hüseyn bəy əfəndinin, o aliqəlb və həssas arxadaşımızın 
bu müddətdə çəkdiyi zəhmətlər, mərhumun haqqında 
ibraz etdiyi insaniyyət və nəcabətlər Gəncə camaatını 
ixtiyar, gənc mühafizəkar təcəddüdpərəst (intelligent) 
hamısının mərhum Mirzə Abdulla haqqında olan etina 
və ehtimamatına min dəfə faiqdir». (Hüseyn Cavid. 
«Əsərləri». 1Y cild, Bakı, 1985, səh. 223)
Hüseyn bəy Mirzəcamalov Azərbaycan Xalq Cüm­
huriyyəti dövründə (1918­ 1920) Parlamentdə çalışmış, 
burada şöbə rəisi olmuşdur. Yuxarıda göstərdiyimiz 
kimi, məhz həmin dövrdə o, başqa bir vətənpərvər 
ziyalı Məhəmməd Ağayevlə birlikdə İstiqlal muzeyini 
yaratmışdır. 1920­ ci ilin aprelində Azərbaycan Xalq 
Cüm huriyyəti devrildikdən sonra Türkiyəyə mühacirət 
et miş və 1974­ cü ildə İstanbulda dünyasını dəyişənədək 
burada yaşamışdır.   
                                                                       2012
232
      
SEYİD  ŞUŞİNSKİ  
Ötən yazılarımızda XX əsrin əvvəllərində Tiflis 
Az ərbaycan teatrı ilə əlaqə saxlamış, tamaşaların ha­
zır lanmasında iştirak etmiş görkəmli ziyalılar və sə nət 
adamları ­ Hüseyn Ərəblinski, Əbdürrəhim bəy Haq­
verdiyev, Aleksandr Tuqanov, Əziz Şərif, habelə ilk 
sənət addımlarını burada atmış Mustafa Mərdanov, Əli 
Qurbanov, Panfiliya Tanailidi və Möhsün Sənaninin bu 
teatrla yaradıcılıq əlaqələri barədə oxucularımıza mə­
lumat vermişik.
1911­ 1919­ illərdə burada yaşamış məşhur xanəndə, 
Azərbaycanın xalq artisti Seyid Şuşinskinin Tiflis Azər­
baycan teatrı ilə əlaqələri teatr tariximizin maraqlı 
səhifələrini təşkil edir. Həmin illərdə Tiflisdə qaynar 
ədəbi­ mədəni mühit formalaşmışdı. Buraya müxtəliv 
millətləri təmsil edən ziyalılar, yazıçılar, teatr xadimləri, 
xanəndələr və musiqiçilər toplaşmışdı. Şəhərdə bir 
ne çə teatr binası, habelə klublar fəaliyyət göstərirdi. 
Bu mədəniyyət ocaqlarında teatr tamaşaları nümayiş 
etdirilir, konsertlər təşkil olunurdu. Seyid Şuşinski də 
burada konsertlər verir, eyni zamanda, tamaşalarda 
pərdələrarası fasilələr zamanı oxuyurdu. Daha sonra o, 
Tiflisdə tamaşaya qoyulan musiqili səhnə əsərlərində 
aktyor kimi iştirak etmişdir.
Tiflis Azərbaycan teatrının yaranmasında və təşki­
lat lanmasında yetərli xidmətləri olan Azərbaycanın xalq 
artisti Mustafa Mərdanov öz xatirələrində yazır: «Seyid 
Şuşinski qabaqlar səhnəyə çıxmazdı, ancaq tamaşadan 
əvvəl və fasilələrdə pərdə qabağında oxuyardı. Tama­
şaçılar onu sevirdi. Seyid teatrdan ayrılmazdı, boş 
saatlarını teatr məşğələlərinə həsr edirdi. Teatr işçiləri 
233
Seyidin inkişaf etməsi üçün ona kömək göstərirdilər. 
Beləliklə, o, opera və operettalarda çıxış etməyə başladı». 
 Seyid Şuşinski məhz həmin illərdə Tiflis Azərbaycan 
teatrında Üzeyir Hacıbəylinin «Leyli və Məcnun» ope­
rasında İbn Salam, «Arşın mal alan» operettasında 
Əsgər, «O olmasın, bu olsun» operettasında Sərvər rol­
larında səhnəyə çıxmış və müasirlərinin yazdığına görə, 
tamaşaçılar tərəfindən razılıqla qarşılanmışdır. 
1915­ ci il noyabrın 15­ də Tiflis Azərbaycan teatrı 
truppası Gürcü Əyanları Teatrının binasında öz uğurlu 
tamaşalarından olan «O olmasın, bu olsun» operettasını 
göstərmişdir. Tamaşanı görkəmli aktyor və rejissor 
Mirzəli Abbasov hazırlamışdı və o özü Məşədi İbad 
rolunda çıxış edirdi. Digər rollarda Məmmədtağı Ələs­
gərov (Rüstəm bəy), Mirzəxan Quliyev (Hambal), İsma­
yıl Həqqi (Rza bəy) və başqaları oynayırdılar. Seyid 
Şuşinski bu tamaşada Sərvər rolunda səhnəyə çıxmış­
dır. Cəlil Məmmədquluzadə öz ailə üzvləri ilə, Hüseyn 
Ca vid və digər ziyalılar tamaşaçılar arasında olmuşlar. 
Həmin tamaşaçılardan biri­ Əziz Şərif sonralar öz 
xatirələrində belə yazmışdır: «Seyidin bu tamaşadakı 
oyunu bu gün də mənim gözümün qabağındadır… Biz 
onu öz milli paltarında (arxalıq və çuxa), əlində qaval 
görməyə adət eləmişdik. İndi isə o, yüngülvari qrim 
edilmiş və tamam başqa paltar geymişdi… o qədər gözəl 
oxuyurdu ki, hər dəfə tamaşaçıların gurultulu alqışları 
ilə qarşılanırdı».        
Seyid Şuşinski  1916­ 1919­ cu illərdə Tiflis Azər­
baycan teatrının Batum, Mahaç­ Qala və Dərbənd şəhər­
lərində göstərdiyi opera və operetta tamaşalarında da 
uğurla çıxış etmişdir. 
234
Onu da qeyd etmək lazımdır ki, Seyid Şuşinski 
çıxışları üçün heç vaxt pul almamış, əksinə, teatr tama­
şalarının hazırlanmasına  və aktyorlara maddi yar dım 
göstərmişdir.
Seyid Şuşinski böyük səhnə xadimi Hüseyn Ərəb­
linski ilə də yaradıcılıq əlaqəsi saxlamış, eyni za man da, 
bu iki sənəkar yaxın dost olmuşlar. Hüseyn Ərəblinskinin 
Tiflisdə hazırladığı tamaşalarda fasilələr vaxtı Seyid 
Şuşinski oxumuşdur. Eyni zamanda, Hüseyn Ərəblinski 
Tiflisdə «Kazyonnı teatar»ın binasında (indiki Z. 
Paliaşvili adına Opera Teatrı) Seyid Şuşinskinin iştirakı 
ilə «Şərq konserti» təşkil etmişdir. Həmin konsertdə 
məhz Hüseyn Ərəblinskinin tövsiyəsi ilə Seyid Şuşinski 
səhnəyə avropasayağı geyimdə­ kostyum, ağ köynək və 
qara bantla çıxmışdır. 
Görkəmli tədqiqatçı­ musiqişünas Firidun Şuşins­
kinin «Seyid Şuşinski» (Bakı, 1991) kitabından: « O, (Se­
yid Şuşinski nəzərdə tutulur­ A. B.)…  İtaliyada mu si qi 
təhsilini yenicə bitirib Tiflis şəhərinə gələn, İran konsulu 
Məcid­əs­Səltənənin qızının fortepianoda müşayiətilə 
ayaq üstündə «Bayatı İsfahan» muğamını oxumuşdur. 
Seyiddən sonra səhnəyə çıxan Hüseyn Ərəblinski Ham­
letin «Olum, ya ölüm» monoloqunu söyləmişdir. Teatrın 
salonunda əyləşən min beş yüzdən artıq dinləyici 
ayağa qalxıb  Seyid Şuşinskini və Hüseyn Ərəblinskini 
dəfələrlə səhnəyə dəvət edərək onlara səmimi alqışlarla 
öz minnətdarlıqlarını bildirmişlər». 
1916­ cı ilin əvvəllərində Bakıda Cəlil Məm məd­
quluzadənin «Ölülər» pyesi tamaşaya hazırlanarkən 
Seyid Şuşinski və mollanəsrəddinçi­ şair Əliqulu Qəm­
küsar Tiflisdən buraya dəvət olunurlar. Tamaşada 
Əli qulu Qəmküsar Şeyx Nəsrullah obrazını (qeyd 
edək ki, Əliqulu Qəmküsar bu obrazın ən yaxşı ifa­
235
çılarından biri olmuşdur) yaradır, Seyid Şuşinski isə 
tamaşanın fasilələrində oxuyur. Bu, Seyid Şuşinskinin 
Bakı şəhərində ilk çıxışı idi və ona böyük şöhrət qazan­
dırmışdır. Həmin tamaşa və Seyid Şuşinskinin ifası 
barədə yazıçı Seyid Hüseynin və aktyor Cəlil bəy Bağ­
dad bəyovun xatirələrində ürəkaçan sətirlər vardır.
Həmin illərdə Tiflisdə yaşayan azərbaycanlı ziyalı ­
lar, aktyorlar, musiqiçilər bir yerə yığışar, müxtəlif 
məclislər keçirərdilər. Belə məclislərdən birini 1914­ cü il 
martın 11­ də Tiflisdə yaşayan mühərrir və aktyor İsma­
yıl Həqqi öz evində təşkil etmişdir. Həmin məclis barədə 
professor Əziz Şərifin gündəliyində və sonradan qələmə 
aldığı xatirələrində maraqlı məqamlara rast gəlirik. 
Həmin məclisdə Hüseyn Cavid və Hüseyn Ərəblinski, 
habelə Tiflisdə yaşayan ziyalı və aktyorlardan Mirzəli 
Ab basov, Əliqulu Qəmküsar, Mirseyfəddin Kirmanşah­
lı, Əşrəf Yüzbaşov, Nadir İbrahimov, Məmmədtağı 
Əl əs gərov və bir çox başqaları iştirak etmişlər. Seyid 
Şuşinski də burada olmuşdur. Əziz Şərifin həmin gün 
yazdığı «Gündəlik»dən: «Burada otuz beş­ qırx adam 
toplaşmışdı. Qabaqca Nadir (Tiflis Azərbaycan teatrının 
aktyoru Nadir İbrahimov­ A. B.) tar çaldı, qızlar oynadı. 
Sonra Seyid oxudu… Gecə saat on birə qədər beləcə 
yedik, içdik. Seyidin «Şur» muğamına heç söz ola 
bilməz. Onun oxumağı hamını valeh eləmişdi… Gecə 
yarıya işləyəndə biz böyük dəstə ilə evdən çıxdıq. Seyid 
şikəstəni başladı, nə başladı! Tarı da Nadir çalırdı. Bu 
musiqidən adamın ruhu təzələnirdi». 
Aradan 60 il keçdikdən sonra öz xatirələrini qələ mə 
alan Əziz Şərif bu hadisəni həyəcanla yada salmışdır: 
«O gecə çox şairanə gecəydi, çünki gənc Seyidin səsi və 
məktəbli Nadirin xüsusi ilhamla dindirdiyi tarı hamının 
qəlbini oxşayır, hamıya sonsuz ləzzət verirdi. Biz gənc 
236
idik, biz doğma xalqımıza, onun ədəbiyyat, incəsənət 
və mədəniyyətinə xidmətdə öz canından keçməyə hazır 
olan, öz ictimai vəzifə və məqsədini düzgün anlayan 
gənclər idik, biz xalqımızın gələcəyi idik».   
Həmin gənclərdən biri də milli musiqi mədəniy­
yətimizin inkişafında əvəzsiz xidmətləri olmuş Seyid 
Şuşinski idi…
                                                                            2012
237
ƏZİZ  ŞƏRİF  
Görkəmli ədəbiyyatşünas, filologiya elmləri   dok­
toru, professor, əməkdar elm xadimi Əziz Şərifin 
(1895­1988) ömrünün müəyyən illəri Tiflis şəhəri ilə 
bağlı olmuşdur. O, ötən əsrin əvvəllərində Tiflis gim­
naziyasında təhsil almış, daha sonra təhsilini Moskva 
şəhərində davam etdirmiş,  1920­ 1935­ ci illərdə Tiflisdə 
mət buat sahəsində çalışmış, Zaqafqaziya Mərkəzi İc­
raiyyə Komitəsində məsləhətçi işləmişdir.
 Əziz Şərif həm gimnaziyada təhsil aldığı illərdə, 
həm də əmək fəaliyyəti  dövründə Tiflis ədəbi mühiti, 
o cümlədən teatr mühiti ilə dərindən maraqlanmışdır. 
Ədib özü sonralar bu barədə belə yazmışdır: «Mənim 
həyatımda olduğu kimi, gündəlik və müxtəlif yazı­ 
pozularımda da teatr müəyyən yer tutur. Uşaq vaxtım­
dan, Tiflisdə gimnaziyada oxuduğum illərdən mən teatra 
və teatr yaradıcılarına yaxın olmuş,  Tiflisdə Azərbaycan 
teatrının fəaliyyətində iştirak etmiş və bütün ömrüm 
boyu teatr tamaşaları haqqında Tiflis mətbuatında, 
bəzən də Bakı mətbuatında yüzlərlə irili­ xırdalı məqalə 
və resenziya yazıb çap etdirmişəm».( Əziz Şərif. «Keçmiş 
günlərdən», Bakı, 1977, səh.148)
«Mədəniyyət»in (“Mədəniyyət” qəzeti­red.) oxu­
cularına məlumdur ki, 1912­ ci ilin aprel ayında Tiflisdə 
azərbaycanlıların yaşadığı «Şeytanbazar» məhəlləsində 
teatr tamaşaları göstərmək üçün Azərbaycan Xalq Evi­ 
Bundan sonra Tiflis Azərbaycan teatrı öz tama şalarını 
bu rada göstərməyə başlamışdır. Bununla yanaşı, Əziz 
Şə rifin  teatrla təması da canlanmış, o, məhz həmin vaxt­
dan tədricən suflyor, tərcüməçi və publisist kimi for­
malaşmışdır.  
238
Professor Abbas Hacıyevin «Tiflis Azərbaycan te atrı» 
kitabından: «Əziz Şərif cavan yaşlarından Tiflis ədəbi 
mühitinə bağlı idi … Tiflis Azərbaycan teatrı aktyorlarını, 
mühərrirləri tanıyırdı. Teatrın göstərdiyi tamaşaların 
çoxuna baxır, məşqlərdə, müzakirə, müsamirə və Şərq 
axşamlarında, xeyriyyə cəmiyyətlərinin yığıncaqlarında 
iştirak edirdi». 
Əziz Şərifin xatirələrindən məlum olur ki, o, gim­
naziyada oxuya­ oxuya Tiflis Azərbaycan teatrının 
bütün tamaşalarına baxmış, həm də teatrın işlərində 
ya xın dan iştirak etmişdir. «Gündəlik»dəki qeyd­
lərindən o da məlum olur ki, ədib 1912­ ci il aprelin 22­ 
də «Auditoriya»da göstərilən «Pəhləvanani­zəmanə» 
tamaşasında suflyorluq etmişdir.
Həmin il aprelin axırlarında tanınmış türk aktyoru 
Os man bəy Bektaşi həyat yoldaşı Mərziyə xanımla 
İstanbuldan Tiflisə gəlmişdir. Onlar  Əziz Şəriflə tanış 
ol muş, Tiflis aktyorları ilə   birlikdə tamaşa hazırlamaq 
və göstərmək arzusunda olduqlarını bildirmişlər. Yer li 
aktyorlar bununla razılaşmış və bu məqsədlə türk yazı­
çısı Namiq Kamalın «Zavallı cocuq»  pyesi seçilmişdir. 
Əziz Şərif tamaşanın məşqlərində suflyor kimi iştirak 
etmiş, nəhayət, may ayında «Auditoriya»da göstərilən 
tamaşada suflyor olmuşdur. Ədibin yazdığına görə. 
tamaşa uğurla keçmiş və tamaşaçılar tərəfindən razılıqla 
qarşılanmışdır.
Əziz Şərifin həmin illərdə Tiflis Azərbaycan teat­
rının tamaşaları barədə mətbuatda dərc etdirdiyi mə­
qalələr və gündəlikləri bu teatrın tarixi, aktyor və 
rejissor işi ilə bağlı araşdırmaların aparılmasında 
xüsusi əhəmiyyət kəsb edir. Əlbəttə, ədib bu trup­
panın problemlərini də unutmurdu. O, Nəcəf  bəy 
Və zirovun «Hacı Qəmbər» pyesinin tamaşası haq­
239
qında yazdığı məqalədə dramaturqun yaradıcılığını 
yüksək dəyərləndirir, aktyorların oyununu bəyənir 
və bununla yanaşı, azərbaycanlı qızların səhnədə gö­
rün mədiyinə təəssüflənirdi: «Keçən məqalələrimin 
birində mən müsəlman aktrisalarına aid çətin və incə 
bir mətləbə yüngülvari toxunmuşdum.Ancaq bu, az­
dır. Ümumiyyətlə, türk qadınlarından və xüsusilə 
aktrisalardan həmişə yazmaq, qızları olan ataları qızla­
rını səhnə üçün qurban verməyə çağırmaq lazımdır. 
Səhnə qadınsız yaşaya bilməz. Tutaq ki, bizə kömək 
edən rus qadınlarından bizim iki aktrisamız vardır, biz 
onlara çox minnətdarıq, lakin nə üçün bizim öz içimiz­
dən aktrisamız yoxdur» (Sitat professor Abbas Hacıyevin 
«Tiflis Azərbaycan teatrı» kitabından götürülmüşdür). 
Məlumdur ki, Əziz Şərif  ömrünün 75 ili müddətin­
də sistematik olaraq gündəlik yazmış, daha sonra isə 
bunların əsasında öz xatirələrini qələmə almışdır. Bunu­
la yanaşı, onun zəngin şəxsi arxivi olmuşdur. Ədib hələ 
sağlığında öz arxivini təmənnasız olaraq Azərbaycan 
Dövlət Ədəbiyyat və İncəsənət Arxivinə vermişdir. 
(Yeri gəlmişkən qeyd edək ki, bu barədə professor Ata­
xan Paşayevin «El» jurnalının son sayında maraqlı bir 
məqaləsi dərc edilmişdir). Təbii ki, ədibin arxivində 
Tiflis Azərbaycan teatrı ilə bağlı müxtəlif materiallar 
vardır.
«Gündəlik»lərdən məlum olur ki, görkəmli aktyor 
və rejissor, respublikanın xalq artisti, Dövlət mükafatı 
laureatı, professor Rza Təhmasib (1894­1980) Tiflisdə 
təhsil alarkən «Müsəlman Artistləri İttifaqı»nın teatr 
truppasına daxil olmuş və ilk sənət addımlarını burada 
atmışdır.
 Əziz Şərifin «Keçmiş günlərdən» kitabından: «Öz ilk 
rolunu hazırlayan Rza (Rza Təhmasib­ A. B.) dərin həyə­
240
can keçirirdi. Sözlərini yaxşı əzbərləmişdi və    dəfə lər lə 
bütün rolunu mənim yanımda və mənim replikalarım la 
ifa edir, səhnəyə çıxmağa hazırlaşırdı… Hər necə olursa­ 
olsun, bu ilk tamaşa («Qaçaq Kərəm» tamaşası nəzərdə 
tutulur­ A. B.) Qaçaq Kərəmin silahdaşlarından birinin 
rolunu ifa edən gənc Rza Təhmasibin gələcək həyat və 
fəaliyyət yolunu müəyynələşdirmişdi». 
Əziz Şərifin xatirələrində onunla birlikdə gim­
naziyada oxuyan və aktyor kimi tez­ tez səhnəyə çıxan 
Həbib Kərimov­ Köçərlinski və Nadir İbrahimovun fə­
aliy yəti ilə  bağlı maraqlı məqamlar vardır. Ədib hər 
iki gənc aktyorun istedadını xüsusi qeyd etmiş və eyni 
zamanda onların sənət sahəsində deyil, başqa sahələrdə 
fəaliyyət göstərdiklərinə təəssüflənmişdir.
Əziz Şərif  1912­ ci ildə fransız yazıçısı Melxior 
Lengelin «Tayfun» dramını rus dilindən Azərbaycan 
dilinə tərcümə etmişdir. Tərcümə Tiflis Azərbaycan 
teatrının aktyorları tərəfindən bəyənilmiş və tamaşaya 
qoyulması qərara alınmışdır. Sonradan Tiflisdə qastrol 
səfərində olan böyük səhnə xadimi Hüseyn Ərəblinski 
«Tayfun»u hazırlamağı öz öhdəsinə götürsə də, məlum 
olmayan səbəblərdən bu tamaşa hazırlanmamışdır.
Əziz Şərifin şəxsi arxivində Tiflis Azərbaycan teat­
rının tamaşalarının proqramları da toplanmışdır. Bu 
proqramlarda xüsusi bir məqam diqqəti cəlb edir. 
Belə ki,  Əziz Şərif baxdığı tamaşalarda iştirak et miş 
aktyorların oyununu qiymətləndirmişdir. Bu «qiy­
mət lər»  aktyorların adı və soyadı qarşısında yazıl mış 
«misilsiz dərəcədə gözəl», «gözəl», «çox yaxşı» «yaxşı», 
«ortabab», «pis» və s. sözlərlə ifadə edilmişdir.  
Əziz Şərifdən «yüksək qiymət almış aktyorlar 
sırasında  Mirzəli Abbasov, Mirzəxan Quliyev, Mirsey­
fəddin Kirmanşahlı, Əşrəf Yüzbaşov kimi ustad 
241
aktyor lar, habelə Nadir İbrahimov və Həbib Kərimov­ 
Köçərlinski kimi istedadlı gənclər vardır. 
Əziz Şərif «Keçmiş günlərdən» kitabında onun 
müasiri olmuş istedadlı gənc aktyor  Nadir İbrahimov 
haqqında danışarkən belə yazmışdır: «…Nadir İbra­
himov milli teatr və musiqi sahəsində görkəmli bir 
sima olmuş və incəsənətimizin inkişafında müəyyən 
rol oynamışdır… Mən arzu edərdim ki, milli səhnə və 
mu siqi tariximizdə onun da adı çəkilsin, çünki Nadir 
doğrudan da buna layiq bir sənətkar idi».
Bu sözlər  Ustadın özünə də aiddir.
                                                                   2012
                      
                              
242
KİTABLAR… RƏYLƏR
NEMƏTLƏRİN  TACI
«Çörəyə pərəstiş etməyi, onu göz bəbəyi kimi qoru­
mağı ulu babalarımızdan öyrənmişik. El­oba çörəyə 
bərəkət deyib, axı, bol çörək xoşbəxtlik, bəxtiyarlıq, 
əmin­amanlıq deməkdir.
İsti çörək xoş ovqatdır. Yaz vaxtı, gözəl təbiət mən­
zərələri insanda hansı duyğuları oyadırsa, çörəyin  ətri 
də adamlarda o cür hisslər yaradır.
Çörək bəşəriyyətin ən nadir, ən əziz nemətidir…».
Bu sətirlər jurnalist Nemət Veysəllinin  «Hər şeydən 
uca» kitabından götürülüb. «Gənclik» nəşriyyatının 
bu rax dığı kitabda müəllif bütün nemətlərin tacı olan 
çörək barədə fikir və mülahizələrini, eşitdiklərini və 
gözü ilə gördüklərini oxunalı bir dildə qələmə alıb. Bun­
lar  «Nemətlərin tacı», «Dəyirman yolu», «Sarı buğda 
zəmiləri», «Ağdamda Çörək muzeyi», «Yurdun sərvətinə 
elin qayğısı» sərlövhəli söhbətlərdə toplanmışdır.
«Dəyirman yolu» hissəsi əsasən jurnalistin uşaqlıq 
xatirələri əsasında qələmə alınıb. Bu uşaqlıq müharibədən 
bir az sonrakı dövrə təsadüf edib. Bu elə bir dövr idi ki, 
çörək dükanlarının qabağında uzun növbələr vardı. «Bir 
«kərpic» çörək təsəlliydi, ikisinə, üçünə sahib olmaq isə 
firavanlıq, xoşbəxtlik əlamətiydi».
Müəllif öz gənc oxucularına dəyirman, təndir, xəmir 
barədə elə şirin­şirin danışır ki… 
Fikrimizcə, bunlar çox vacibdir. Axı, Azərbaycan 
kən dindəki su dəyirmanlarının yalnız adı qalıb. İndiki 
243
tən dirlər də əvvəlkinə bənzəmir. Elə çörəyin dadı, tamı 
da…
Kitabda Ağdam Çörək Muzeyinə (bu muzey 1990­ 
cı illərin əvvəllərində Ermənistanın hərbi birləşmələri 
tərəfindən şəhərin bombardımanı zamanı yerlə yeksan 
edilmişdir ­ red.) xüsusi bölmə həsr edilib. Bu muzey 
ölkəmizdə həmin profildən olan ilk muzeylərdən 
biridir. Jurnalistin buradakı ayrı­ayrı eksponatlar barədə 
məlumatı məhz çörəklə bağlı olduğu üçün maraqlı dır. 
«Burada nələr yoxdur?  Xəmir kündələmək üçün duvaq, 
xəlbir, teşt, təh nə, çanaq, əkin­biçin, xırmanla bağlı 
məişət əşyaları da burada toplanıb: yaba, arpadöyən, 
çəltikdöyən alət lər…»
Müəllif müharibə illərində Leninqradda bişirilmiş 
125 qramlıq çörəyi eksponatlar arasında gördükdə da
ha çox təsirlənir və bizə nisbətən yaxın olan tarixi xa­
tırladaraq göstərir ki, mühasirə vaxtı aclıq 640 mindən 
çox leninqradlının ömrünü yarı yolda qoyub, aclığın 
boz üzü bu qədər əhalini tələf eləyib. Beləliklə, buna 
görə çörək nemətlərin tacı olmaqla bərabər,  həm də 
müqəddəsdir.
Müəllifin sonrakı söhbətləri Azərbaycanda taxıl­
çılığın inkişafı və bu sahədə qarşıda duran vəzifələr, ha­
belə problemlər haqqındadır. Uşaqlar, bu işdə sizin də 
üzərinizə müəyyən vəzifələr düşür. Axı, sizin aranızda 
elələri vardır ki, çörəyi yalnız hazır şəkildə görür, ona 
çəkilən zəhmətdən xəbəri yoxdur. Elə buna görə də 
müəllif belə bir fikir söyləyir ki, şagirdlərə məşhur 
taxılçıların həyatından, taxılı necə əkib­becərdiklərindən 
də «dərs» demək lazımdır.
Kitab hər bir məktəblidə çörəyə­ bu müqəddəs  ne­
mətə, bərəkətə gözəl hisslər tərbiyə edir. Taxılçı, çörək çi 
peşələrinə məhəbbət oyadır, qənaətçil olmağa çağırır.
244
Jurnalist deyir ki, qızmar günəş altında elin malını 
top lamaqda hər cür çətinliyə dözən kəndli, onun əziz­
ləyə­əzizləyə topladığı taxıldan hazırlanmış çörəyin 
çölə atıldığını, mal­qoyuna verildiyini bilsə, qol­qanadı 
qurumuş budaq kimi yanına düşər. «Evimizdə qurumuş 
və artıq çörəyi çölə, küçəyə atmazdan əvvəl, mala­qo­
yuna verməzdən əvvəl, haradasa qan­tər içində taxıl 
biçən kəndlini gözünüzün önünə gətirin…»
Müəllifin bu fikri də yerinə düşür ki, çörəyə qarşı 
hörmətsizlik elə insanın özünə, ailəsinə, övladlarına qar­
şı hörmətsizlik, biganəlikdir.
Çörək adlı nemətin meydana gəlməsində bir çox pe
şə sahibləri­maşınqayıranlar, melioratorlar, mexa ni za­
torlar,əkinçilər, biçinçilər,  çörəkbişirənlər iştirak edir lər. 
Deməli, ölkəmizdə elə bir peşə sahibi yoxdur ki, onun işi 
nəticə etibarı ilə çörəyə, çörək bolluğu kimi müqəddəs 
bir məqsədə xidmət etməsin. «Yer üzündə çörəyə sərf 
edilən əməkdən gözəl nə ola bilər?!»
Uşaqlar, inanırıq ki, siz də bu fikirdəsiniz. 
Onda  Nemət Veysəllinin «Hər şeydən uca» kitabını 
oxuyun.
                                                                                        1989
                                  
245
MƏNALI  ÖMÜR  YOLU
«Maarif» nəşriyyatı Fikrət Seyidovun «Qori semi­
nariyası və onun məzunları» adlı kitabını nəşr et miş­
dir. Kitabda Zaqafqaziya müəllimlər semi nariyası nın 
yaradılması tarixi, burada metodikaya aid aparılan iş lər, 
sinifdənxaric tədbirlər, gənc seminaristlərin 1905­ci il 
inqilabı ilə bağlı hərəkatda iştirakı, seminariya məzun­
larının elmi­pedaqoji və ədəbi­ictimai fəaliyyəti şərh ed­
il mişdir. Əsər arxiv materialları,  elmi əsərlər, xatirələr 
əsasında və həm də bunlar saf­çürük edilməklə qələmə 
alınmışdır.
Müəllif konkret materiallar əsasında semi nari ya nın 
Azərbaycan şöbəsinin yaradılması tarixini dəqiq ləş dir­
məklə bu barədə mövcud olan qarışıqlığa son qoymuş, 
şöbənin yaradılmasında, buraya ilk qəbul işinin təşkilin­
də seminariyanın direktoru D. D. Semyonovun və ins­
pektor A. O. Çernyayevskinin rolunu işıqlandırmışdır. 
F.Seyidov «Giriş»də yazır: «Azərbaycan xalqının 
mədəni inkişafı və tərəqqisində XIX əsrin 70­ci illərin­
də Qori şəhərində yaradılmış və mütərəqqi rus peda­
qoqlarının rəhbərliyi altında fəaliyyət göstərən semi­
nariyanın  Azərbaycan şöbəsi böyük rol oynamışdır. 
Mübaliğəsiz demək olar ki, bu şöbə Azərbaycan üçün 
M.B.Lomonosov adına Moskva Universitetinin  Rusiya­
ya göstərdiyi xidmət qədər əhəmiyyətli olmuşdur».
Bu doğrudan da belədir. Elə seminariyanın bir neçə 
mə zu nunu xatırlayaq: N. Nərimanov, C. Məm məd­
qu lu zadə, Ü. Hacıbəyli, F. Köçərli, S. S. Axundov, M. 
Maqomayev… Azərbaycan  mədəniyyətinin inkişafında, 
ümumən xalqımızın taleyində bu adamların rolu hamıya 
məlumdur. 
246
Seminariyanın Azərbaycan şöbəsinin məzunlarının 
ən böyük xidmətlərindən biri, kitabda qeyd edildiyi 
ki mi, onların vətənimizin müxtəlif guşələrindəki müəl­
limlik fəaliyyətidir. Bəli, bu adamlar ən çətin, dözülməz 
şəraitlərdə belə uzaq­yaxın obalara maarif işığı paylamış, 
görkəmli elm və mədəniyyət xadimlərinin yetişməsi 
üçün özül hazırlamışlar.
Kitabın əsas hissəsi məzunların elmi­pedaqoji, ədə­
bi, ictimai­siyasi fəaliyyətinin işıqlandırılmasına həsr 
olunmuşdur. Azərbaycan şöbəsini təxminən 250 nəfər 
bitirmişdir. Kitabda bunlardan bəzilərinin ömür yoluna, 
elmi­ pedaqoji fəaliyyətinə xüsusi səhifələr  ayrılmışdır. 
Bu məlumatlardan aydınlaşır ki, bu adam lar xalqın 
mənafeyi naminə çalışmış, məhz xalqın məhəbbətini 
qazanmışlar. Onlardan bəziləri 50­60 il ərzində gələcək 
nəslə savad, bilik verməklə məşğul olmuşlar.  Müəllifin 
gətirdiyi belə bir fakt maraqlıdır ki, seminariyanın 
məzunlarından Səməd ağa Mustafayev ömrü boyu 
kənd məktəblərində işləmiş, təkcə Salahlı kəndindən 
(Qa zax) Qori seminariyasına 30 nəfər müdavim ha­
zırlamışdır. Müəllif çox doğru olaraq onu da qeyd edir 
ki, Azərbaycanın uzaq kənd və qəzalarında məktəb 
açıb yeni dünyəvi təhsil uğrunda mübarizə aparan bu 
fadailərin xeyirxah işini çar məmurları izləmiş, onları 
təqib etmiş, xalq arasında nüfuzdan salmağa çalışmışlar. 
Lakin onlar əyilməmiş, öz xalqına işıq gətirmək yolunda 
heç nədən  qorxmamışlar.
Kitabda seminariyanın məzunları barədə məlumat, 
onların tutduğu mövqeyə görə verilməmişdir. Müəllif 
bunun səbəbini belə izah edir: «Məlum olduğu kimi, 
seminariyanı qurtaranların hamısı fəaliyyətə müəllim 
kimi başlamışlar. Çoxları sonralar sıravi müəllim, 
nəzəriy yəçi pedaqoq, ali məktəb müəllimi, yazıçı, döv­
247
lət xadimi və musiqişünas olmuşlar. Əsər pedaqoji 
səpgidə yazıldığı üçün söhbəti biz əvvəlcə seminariyanı 
qurtaran, ömrünün sonuna kimi sıravi ibtidai və orta 
məktəb müəllimi işləmiş məzunlarla başlayıb, sonra ali 
məktəb müəllimi, nəzəriyyəçi, pedaqoq, yazıçı, ictimai­
siyasi xadim, musiqişünas, bəstəkar və s. kimi davam 
etdirmişik».
Müəllif doğru olaraq məzunların elmi­pedaqoji 
fəaliy yətinə daha çox diqqət yetirmiş, həm də bu zaman 
oxucuya yeni söz deməyə çalışmışdır. Onun Cavad 
Cuvarlinski, Əli Hüseynov, Əli Qəmərlinski, Əhməd 
Seyidov, Firudin bəy Köçərli, Fərhad Ağazadə barədə 
söh bətləri maraqlıdır. Konkret faktlar əsasında şərh 
edilmişdir.
Məlumdur ki, seminariyanın məzunlarının taleyi 
Gürcüstanla sıx bağlıdır. Onlardan bəziləri təhsili başa 
vurduqdan sonra elə Gürcüstanda qalıb işləmişlər. Mə­
zun lar arasında əslən bu torpaqdan olanlar da vardı. 
Bu baxımdan Nəriman Nərimanov, Səməd bəy Aca lov, 
Hüseyn Minasazov, Əli və Hənəfi Terequlovlar… barədə 
qeydlər maraq doğurur.
Müəllif  S.Acalovun (1887­1969) inqilaba qədərki 
müəllimlik fəaliyyətindən danışır və göstərir ki, Azər­
baycanda ilk  «Ali cəbr», «Cəbr məsələləri» adlı riyaziyyat 
dərslikləri onun tərəfindən qələmə alınmışdır. S.Acalov 
ana dilində orijinal dərsliklər yaratmaqla yanaşı, hesab, 
həndəsə, coğrafiya və təbiətə aid dərslikləri dilimizə 
tərcümə etmişdir. Müəllifin dediyi kimi, S.Acalov elə 
bir ağac əkə bilmişdir ki,onun barından tək özü deyil, 
başqaları da faydalanmışlar. «Onun barı yüksək elm və 
mərifət sahibi olan tələbələri idi».
Tədqiqatçı Azərbaycan mədəniyyəti tarixinə gör­
kəm li publisist kimi daxil olmuş maarif və mədəniyyət 
248
carçısı Hüseyn Minasazovun fəaliyyətini işıqlandırarkən 
qeyd edir ki, onun yazılarının əsas mövzusunu maarif 
və mədəniyyət, qadın azadlığı və onların təhsili, ana 
dilinin  tədrisi və təmizliyi uğrunda mübarizə, müəllim 
və müəllim hazırlığı təşkil edir.  Kitabda publisistin bəzi 
yazıları təhlil edilmişdir. 
Müəllif N.Nərimanovun elmi­pedaqoji fəaliyyəti­
nin şərhinə xüsusi diqqət yetirmişdir. Onun fikrincə, bir 
mü əllim kimi Nərimanovu səciyyələndirən xüsusiyyət 
humanizm, qayğı, pedaqoji məharət və xalq balalarına 
bəslədiyi məhəbbət olmuşdur. Tədqiqatçı göstərir ki, 
ana dilinin təlim və tərbiyəvi əhəmiyyətini yüksək qiy­
mətləndirən N.Nərimanov dil uğrunda mübarizəni Az­
ər baycan xalqının azadlığı uğrunda mübarizənin tərkib 
hissəsi hesab etmiş, vətənpərvərliyi yalnız coğrafi ərazini 
qorumaqda deyil, həm də xalqın dilini, onun tə mizliyini 
qorumaqda görmüşdür.
Kitabda Əli və Hənəfi Terequlovların fəaliyyətinə də 
müəyyən yer ayrılmış, onların ömür yolunun səciyyəvi 
cəhətləri işıqlandırılmışdır. Qori seminariyasının bü­
tün məzunları barədə bir kitabda danışmaq, əlbəttə, 
müm kün deyil. Ona görə də burada məzunlardan 
bəzilərinin yalnız adları çəkilir. Bunların sırasında həm­
yerlilərimiz (məqalə ilk dəfə «Gürcüstan» qəzetində 
dərc edilmişdir- red.)  də çoxdur. «Xalq müəllimi, xalq 
səadəti uğrunda çalışan, öz izini qoyub getmiş mü­
bariz Azərbaycan ziyalılarının ən pak, təmiz və lə­
yaqətli nümayəndələrindən» həmyerlilərimiz Abbas 
Minasazov (seminariyanı 1892­ci ildə bitirmişdir), Ziyad 
Şərifov (seminariyanı 1900­cu ildə bitirmişdir) və başqa 
məzunların ömür yolunun vərəqlənməsinin, əlbəttə, bu 
gün böyük tərbiyəvi əhəmiyyəti olardı. Ümid etmək 
olar ki, bu vacib işi indi Gürcüstanda yetişmiş gənc 
249
tədqiqatçılar həyata keçirəcəklər. Qori seminariyasına 
aid sənədlər də elə Tbilisidə – Gürcüstan Xalq Maarif 
Muzeyindədir.
F.Seyidovun gərgin axtarışlarının nəticəsi kimi mey­
dana çıxmış «Qori semnariyası və onun məzunları» kitabı 
böyük əhəmiyyətə malik olmaqla gələcək tədqiqatlara 
da təkan verər.
                                                                                      1989
                     
                
                     
250
NARAHAT  ÜRƏYİN  NİKBİNLİYİ
«Bu dünyanı görə­görə». Şair Kamran Mehdi 
(Kamran Məmmədzadə son vaxtlar həmin imza ilə çıxış 
edir) «Yazıçı» nəşriyyatında buraxılmış yeni kitabını belə 
adlandırmışdır. Poetik misralara çevrilmiş şair qəlbinin 
hiss və həyəcanları, duyğu və düşüncələri kitabın üç 
bölməsində oxuculara təqdim olunmuşdur. 
İlk bölmə «Narahat bir ürək» adlanır. Haradan gəlir 
bu narahatlıq? Bu, «çaxmaqlı berdanqadan qanadlı pa­
ketə, lazer silahına, neytron bombasına» qədər  nəhəng 
addım atan dünyamızın özünün, onun insanlarının,  kör­
pə balaların taleyindən doğan narahatlıqdır. «Kəndimiz 
– ürək xəstəsi» şeirindən görünür ki, bu narahatlıq əbəs 
deyil:
Anadan
Ürək xəstəsi doğuldu
Çoban Cabbarın körpəsi. 
İkicə gün yaşadı.
Kəsildi nəfəsi.
22 yaşlı Əhməd­
anasının təkcəsi,
oturduğu yerdən
dura bilmədi.
Dedilər: ürək…
(Kəndimizin bəxtinə
nələr yazıbmış fələk!...)
Ağsaçlı Usuf müəllim
İki dəfə yatıb 
İnfarktdan.
«Qaldırma başını, dünya qaldırma», «Mən də düş­
251
mək istəyirəm» şeirlərində dünyanın özünü narahat ed
ən hisslər, duyğular verilmişdir.
Şair bu narahtlığa taleyimizin Araz  həsrətini də 
qovuşdurur. «Araz boyunda» olduğu kimi: 
Odur, iki qardaş durub üz­üzə,
Hərəsi bir mərmər heykələ bənzər,
Sanki iki tale baxar göz­gözə;
Amma hər ikisi dalğın, mükəddər…
Kamranın «Yanardağ» və «Təsəlli» şeirləri də 
Azərbaycan ədəbiyyatının əbədi mövzularından olan 
Cə nub mövzusundadır. Onun da özünün obyektə ya­
naşma üsulu var. «Təsəlli» şeiri müəllifin unudulmaz 
müəllimi, gözəl alimimiz Əhəd Hüseynovun xatirəsinə 
həsr edilmişdir. İlk dəfə tikanlı məftillər üstündən Ara­
zın o tayına baxan müəllimin gözləri yaşla dolur və 
kövrəklik onun yanındakılara da sirayət edir. Buna görə 
də o, üzlərdən kədəri dağıtmaq üçün yanındakılara 
təsəlli verir.
­Bizi qəmlə doyurub Araz
Axır, şimşək kimi, sıyrılıb gedir.
Düzdür, bir milləti ayırıb Araz.
Amma… altındakı torpaq ki, birdir!...
Torpaq bir… Bu sözlər Araz göynərtisinə məlhəm, 
Kamranın şeirinə nikbinlik gətirir: Torpaq birdirsə, 
deməli, ayrılıq da yoxdur, bir kök üstə ömür sürən xalq 
bölünməz. Elə budur, təsəllimiz, ümidimiz:
Torpaq bir… bu sözün ürəyə işıq,
Şad olsun, şad olsun  ruhun, müəllim.
Torpaq bir…  bu sözdən dözüm almışıq.
Torpaq bir… bu sözdü mənim təsəllim!
252
Qeyd edək ki, nikbinlik şairin əksər şeirlərinin ruhu­
na hopmuşdur. O, dünyanın taleyindən narahat olanda 
da nikbindir.
Bölmədə verilmiş bəzi şeirlər bu günümüzdən, nis­
bətən yaxın keçmişimizdən bəhs edir.  «Mərmili tarlada 
kotan çəkənlər» şeiri ötən davanın ürək göynədən bir 
səhnəsindən xəbər verir. Şair kotana qoşularaq yer 
əkən səkkiz qadının şəkli önündə xəyala dalır, öz əməyi 
ilə qələbəmizə yaxından kömək göstərmiş  qeyrətli 
analarımızın, bacılarımızın şərəfinə himn yazır.
«Torpağım… oylağım» bölməsində əsasən şairin 
Vətən və valideyn müqəddəsliyi, övlad sevgisi barədə 
şeirləri toplanmışdır. Bu şeirlərdə lirik qəhrəmanın 
«balaca dünyası» var. Onun «balaca dünyası»na öz 
obasına, aranına, yaylağına, binəsinə, hətta bu «balaca 
dünyanın» yağışına, bulağına, körpüsünə, palıd ağacına 
məhəbbəti birləşir və böyük Vətənə məhəbbətinə çevrilir. 
Bəzən şairin «balaca dünyası»nın ünvanları dəqiq ləş­
dirilir, öz adı ilə təqdim olunur. «Bu binə», «Dar daş», 
«Bu laq başında yanğı», «Borçalı» şeirləri bu cəhətdən 
diq qəti daha çox çəkir. Bu şeirlər öz səmimiliyi ilə yadda 
qalandır. Bəlkə bu səmimilik elə Kamranın «balaca dün­
yası»nın, buradakı adamların saflığı, təmizliyi ilə bağ­
lıdır:
Günlər  burda daşqın, qaynar, 
Baxışlarda ulduz oynar.
Nə müddətdi bu dünyanın 
Dərd­sərindən düşüb kənar.
Bu balaca dünyam mənim!...
                                                     («Bu binə»)
Bir qoca yaşardı bizim obada,
Qartək işıqlıydı saçı, saqqalı,
253
Eldə dağdan  ağır ad­sanı vardı,
Düyünlər açardı dərin kamalı.
                                                      («Körpü»)
Şairin «Üç Mehdi», «Ata, xoş gəlmisən», «Keçmiş 
cəbhəçiyə məktub» şeirləri ötən davadan «özü gəl­
məliykən şəkli gələn» atalar haqqındadır. İlk baxışda 
bu şeirlərdə atasızlıqdan doğan bir kədər sezilir. Axı, 
oğ ul atasız böyüdüyü kimi, nəvə də babasız böyüyür. 
Ev lərdə ata nəfəsi, ata baxışı hiss olunur. Ata indi şəklə 
dönüb divardan baxır nəvələrinə.
Bununla birlikdə Kamranın lirik qəhrəmanının nə­
zə rində ata sağdır. O, öz oğlunun evinə qədəm basır, 
onun baxışları evə nur ələyir, bərəkət gətirir:
Sən oğul evinə xoş gəldin, ata,
Bu evə nur düşdü birdən elə bil.
Bu evə nur düşdü…yanar bir odam,
Titrəyib ağızda söz tutmayır dil.
Eyni mövzuda yazılmış «Üç Mehdi» şeiri təsirlidir, 
həm də, orijinaldır. Bir evdə eyni adda üç şəxs var. 
Bunlardan biri babadır, daha doğrusu, onun «divardan 
baxan şəkli»dir. İkincisi «Ömrü boyu ata deyib inləyən» 
oğuldur. Atasının adını öz adı ilə qoşa yaşadan oğul. Üç­
ün cüsü nəvədir, babanın adı ona verilmişdir, hər üç ad 
şairin atasız günlərinin təsəllisidir, sevincidir. Bunların 
hər üçü (əslində bir olan üç) eyni qədər doğmadır, eyni 
dərəcədə əzizdir.
Yarımçıq qalmış bir ömür oğul adında, nəvənin 
ömründə yaşayır. Dünənki bədbinliyi nikbinliyə çevirən 
də elə budur:
Üç Mehdi  var bizim evdə:
Ata, oğul, bir də nəvə.
254
Üç Mehdinin baxışları
Bizim evdə bir­birini
Əzizləyər sevə­sevə!...
Kamranın məhəbbət mövzusunda yazdığı şeirlər 
«Bu nə oddu düşdüm belə» adlandırdığı bölmədə top­
lanmışdır. Bu şeirlər əslində iki cürdür: sevginin se­
vincindən yaranan şeirlər, ayrılığın ağırlığından doğan 
şeirlər.
«Sabaha qədər», «Qapına gəlmişəm», «En ki, sözü­
müz tutsun», «Ay inciyib gedənim» və s. şeirlərdə sə­
mimi sevgi duyğuları tərənnüm olunur. Lirik qəh­
rəmanın sevgisi təmizdir. Bu şeirlərdə vüsala dərin bir 
inam vardır, hiss edirsən ki, bu şeirlərdə rəsm olunan 
ayrılıq da, inciklik də, bəzən şıltaqlıq da müvəqqətidir. 
Bu sevginin vüsal ünvanlı bir sonluğu vardır:
Bu axşam təbəssüm bəxş etdin mənə,
Sevginə ümidim bir də doğuldu;
Sıyrıldı şübhədən sevən bir ürək,
Ötən hər dəqiqəm şirin nağıldır;
Yaşaram beləcə ümid içində, 
Yaşaram beləcə sabaha qədər –
Dodağında təzə təbəssümədək…
«Səni mənə qovuşdurmaz bu yollar», «Sinəndə», «Nə 
deyir ayaq səslərin», «Sən ki, öz ömrünü atdın tufana», 
«Gözləmə, geriyə dönən deyiləm» kimi şeirlərdə bəlkə 
də həsrət notları vüsal notlarından güclüdür. Bu da, 
şübhəsiz,  lirik  qəhrəmanın konkret vəziyyəti ilə bağ­
lıdır. Bəlkə də onun ülvi məhəbbəti qarşı tərəfdən ucuz 
tutulmuş, elə buna görə də bir səadət puç olmuşdur:
Bilməzdik ayrılıq asandı belə…
Qəlbin sevincdənmi usandı belə?!
Nə sözüm? Danışıb dinən deyiləm,
Gözləmə, geriyə dönən deyiləm!...
255
Amma bu şeirlərin özündə də ümid notları həsrəti, 
kədəri üstələyir, həsrətin, ayrılığın özündə bir nikbinlik, 
inam yaranır. Lirik qəhrəmanı yenidən vüsala yetirəcək 
bir inam:
Nə deyir ayaq səslərin?
həyatın
ağır sınaqlarından
yorğun düşən bir insanı,
ürəyini ötən günlərin
ağrıları­acıları dinən bir insanı
Yuxusundan silkələmək ­
ayaq səslərində nə həvəsdir? 
Bəlkə 
sinəmdə yuxuya getmiş
sevdalı duyğuları
təzədən oyatmaqdı,
ayaq səslərinin qəsdi?!
Elə bu inamdı lirik qəhrəmanı yaşadan, elə bu 
nikbinlikdir şeiri yaşadan, oxucuya sevidirən…
                                                                                                 1989
                   
                        
                      
256
YURD  TƏƏSSÜBLÜ  YADDAŞ
Namərd qonşularımızın məlum xəyanətinin ilk 
ilində ezamiyyə vaxtı Azərbaycanın qonşu respublika 
ilə həmsərhəd rayonlarının birindəki tarix­diyarşünaslıq 
muzeyinin direktoru çox hörmətlə yanaşdığımız Solmaz 
xanım ekspozisiyada Oktyabr inqilabına qədərki  dövrə 
aid bir xəritənin qarşısında həyəcanla demişdi:
­ Azərbaycanımızın başı üstündən əsən acı küləklər 
bizim yerlərdə də izini qoyub… Bağışlanan  torpaq­
larımızın xeyli hissəsi rayonumuzun payına düşüb. Bu 
da bizim beynəlmiləlçiliyimizin nişanəsidir?
Mən susmuşdum. Nə deyəydim, axı?!
Nəzərim üstündə «Azərbaycan SSR» yazılmış xəri­
təyə dikilmişdi. Borçalımız da «o tayda» qalmışdı.  Acı­
acı xatırlamışdım ki, bir vaxtlar Nadir şah yerli əhaliyə 
acığı tutduğu üçün (?) Borçalının Gəncə bəylərbəyindən 
alıb, Kartli­Kaxeti  çarlığına verib. Sən demə,  sonradan 
paydan da pay olub. Borçalının  bir hissəsi ikinci bir ələ 
keçib…
Gürcüstanda yaşayan həmkarımız, «Gürcüstan» 
qə zetinin əməkdaşı, filologiya elmləri namizədi Şurəd­
din Məmmədlinin (Şurəddin Məmmədli hazırda fi­
lologiya elmləri doktoru, professordur­ red. ) yenicə işıq 
üzü görmüş «Paralanmış Borçalı» (Bakı,Azərnəşr, 1991) 
kitabı qarşımdadır. 
Kitab 1918­1920­ci illərdə, habelə Zaqafqaziya res­
publikaları sovetləşdikdən sonra Borçalı ərazisinə sahib 
olmaq üstündə gedən mübahisələr və mübarizələr, qanlı 
toqquşmalar haqqındadır.
Müəllif kitabın ilk səhifəsində ictimai xadim, yazıçı 
və jurnalist İlya Çavçavadzedin 1890­ci ildə  «İveria» 
257
qəzetində dərc olunmuş «Borçalı qəzası» adlı mə qa­
ləsində adı çəkilən və həmin qəzaya daxil olan Loru 
nahiyəsi ilə maraqlanır. Məlum olur ki, Loru nahi­
yəsi Ermənistanın indiki Tumanyan (Allahverdi), No­
yemberyan, Stepanavan (Calaloğlu), Taşir (Kalinino) 
rayonlarının ərazilərindən ibarət imiş və Borçalının bir 
hissəsi olmuşdur.  Bu əraziyə el arasında Dağ Borçalısı 
deyiblər. 
«Bəs necə olub ki, Borçalı paralanıb? Borçalının yarı­
sı Ermənistana nə vaxt, niyə, kimlər tərəfindən verilib?» 
Müəllif bu suallara cavab vermək üçün mənbələrə­ 
Azər baycan və Gürcüstanın müxtəlif arxivlərindəki 
ma teriallara, 1918­1920­ci illərin mətbuat orqanlarına, 
digər qaynaqlara üz yönəltmiş və nəticədə xalqımızın 
tarixinin ağrılı səhifələrinin öyrənilməsi baxımından 
qiy mətli (həm də ürək ağrıdan), bir tədqiqat işi ərsəyə 
gətirmişdir. 
Borçalı haqqında iki müxtəlif mənbədən (Azərbay­
can və Gürcü Ensiklopediyalarından) götürdüyü bir sıra 
faktların bir­birinə uyğun gəlmədiyini görən müəllif 
çox haqlı olaraq gileylənir ki, bu ulu Yurdun tarixi 
doğru­düzgün öyrənilməmişdir. «Öyrənsək, yəqin 
bilərik ki, indiki anlamda nəzərdə tutulan Gürcüstan 
ərazisində türk tayfalarının çox­çox öncələrdən üzübəri 
yaşadıqlarını, 765­ci ildə Gürcüstanın şərqində ərəblərə 
qarşı qanlı savaşlarda türklərin gürcülərlə bərabər vu­
ruş duqlarını, XI­XIII yüzillərdə Gürcüstanın şərqinin 
«didi turkoba» (böyük türklük) adlandığını təsdiqləyən 
qaynaqlar vardır».
Bəs həmin tarixin bir hissəsi­ «Borçalının paralan­
ması» barədə qaynaqlar nə deyir?
Şurəddin mötəbər mənbələrə söykənərək acı bir 
həqiqəti çatdırır ki, bu gün Qarabağın dağlıq hissəsinin 
258
başına gətirilən müsibətlər bir vaxtlar Dağ Borçalısının 
başına gətirilib. Həm də eyni ssenari ilə. Elə müəlliflər də 
bir sıra xüsusiyyətləri ilə eyni adamlardır, yəni bir­biri­
nin davamçılarıdır, sonrakılar əvvəlkilərin nəvələridir, 
nəti cə ləridir… Amma çox təəssüf  ki, ermənilər o vaxtlar 
öz məqsədlərinə xeyli dərəcədə nail olmuşlar.
Vaxtilə Borçalı da «dənizdən dənizə böyük Ermə­
nistan» dövlətinin tərkibinə «daxil edilibmiş». «Gür­
cüstan, Ermənistan və Azərbaycan arasında mübahisəli 
ərazi» hesab olunan bu torpaq 1918­1920­ci illərdə qanlı 
toqquşmalar meydanına çevrilmişdi. Tədqiqatçının 
müxtəlif mənbələrə istinad edərək bu barədə qələmə 
aldığı sətirlər necə də indimizlə səsləşir! Kitabdan 
sətirlər: «Yazda və payızda (1918­ci il nəzərdə tutulur­ 
A.B.)  Borçalıda yerli ermənilər fitnəkarlıqlar törətməyə 
başladılar. Şüləvar kəndinin erməniləri yaxınlıqdakı 
azərbaycanlı kəndlərini atəşə tutdular, onları qarət et­
dilər, tikililərinə od vurdular.  İmir, Saraclı kəndlərinin 
zəmilərindən taxılı biçib oğurladılar.  Yuxarı Saral və 
Go rarxı kəndlərindən küləşi, mal­qaranı və təsərrüfat 
ləvazimatını apardılar. Avqustun ortalarında yenə 
ermənilər Aşağı Saral kəndindən 130 baş, Saraclıdan 30 
baş mal­qara  oğurladılar».  (Bu gün Qarabağın dağlıq 
hissəsində, Laçın  və Kəlbəcər rayonlarında ermənilərin 
törətdiyi oğurluqlar həmin hadisələrin təkrarı deyilmi?!).
Müəllif  belə bir həqiqəti də çatdırır ki, bədnam 
qonşularımız indi olduğu kimi, o zaman da bütün 
üsullara əl atmışlar. Dağ Borçalısına sahib olmaq üçün 
alman və ingilis hökumətlərindən, rus çarizmindən, 
habelə yeni qurulan Sovet hakimiyyətindən istifadə et­
mişlər. Onlar qəddarlıqdan, habelə lazım olan hallarda 
ağlayıb­sızlamaqdan da çəkinməmişlər. Müəllifin belə 
bir qənaəti də diqqəti çəkir ki, «Şura Rusiyasının həm 
259
Azərbaycanı, həm də Gürcüstanı ilhaq planının həyata 
keçməsini, istiqlalımızın məhvini təmin edən başlıca 
amillərdən biri Ermənistanın həm Azərbaycana, həm də 
Gürcüstana düşmənçiliyindən istifadə oldu». Qaynaqlar 
göstərir ki, 1920­ci ilin əvvələrində  Qarabağda erməni 
əhalisinin qiyamı, 1921­ci ilin fevralında Loruda erməni 
kəndlilərinin təşkil olunmuş qiyamı rus şura ordusunun 
Azərbaycana və Gürcüstana soxulması üçün bəhanə 
olmuşdur.
Kitabda Borçalı əhalisinin öz torpaqlarının müdafi­
əsi uğrunda mübarizələrinə, bu torpağın Əlimirzə Nəri­
manov, Ömər Faiq Nemanzadə və Emin ağa Acalov kimi 
oğullarının fəaliyyətinə də müəyyən yerlər ayrılmışdır. 
Müəllif göstərir ki, görülən bütün səylər, habelə Azər­
baycan Demokratik Respublikasının qəti mövqeyi Zaqaf­
qaziya respublikalarında Sovet hakimiyyətinin qələ bə­
si ilə puça çıxdı. 1921­ci il noyabrın 6­da Gürcüstan və 
Ermənistan hökumətlərinin imzaladıqları sənədə  əsas­
ən «Borçalının Loru zonası yığma Şura  Ermənista nı na 
qa tıl dı». 1922­ci ilin dekabrında isə Voronsovka bölgəsi 
də qonşuların malı edildi. «Beləliklə,  «beynəlmiləlçilik», 
«ümumi yekdillik» siyasəti nəticəsində Borçalı paralan dı. 
Borçalı parçalandı, Loru Ermənistanına peşkəş verildi».
Kitabın məziyyətlərindən biri də Borçalı ətrafında 
baş vermiş hadisələrin bu gün davam edən Qarabağ 
hadisələri ilə əlaqələndirilməsidir. Müəllif bildirir ki, on­
lar (erməni mafiyası) bədnam hərəkətlərindən əl çəkmək 
istəmirlər. Gürcüstanın Marneuli, Bolnisi, Dmanisi ra­
yon larında erməni kəndlərinin silahlandırılması, Mar­
neuli rayonundan keçən Tbilisi­Yerevan dəmir yo lun da 
fitnəkarlıqlar törədilməsi, Sadaxlı kəndində  cama atın 
hövsələdən çıxarılması, yerli əhalidən girovlar götü­
rülməsi bunu bir daha sübut edir.
260
Müəllifin tövsiyəsi çox aydındır.  «Ayıq olmalıyıq, 
xeyiri şərdən vaxtında seçməliyik, dumduruca suyu­
muzu bulandıranları gözdən qoymamalıyıq…»
Bu,  «Paralanmış Borçalı»nın harayıdır, öyüdüdür, 
nə ha yət, torpaqlarımızın tələbidir…
«Paralanmış Borçalı»ya «Borçalı ­ alınmaz qalam 
mə nim» adlı ön söz yazmış şair Abbas Abdullanın xeyir­
duası belədir: «Gəlin, birlikdə hər çür iddiadan  uzaq 
bu kitabçanı oxuyaq, var olan və var olacaq doğma Bor­
çalımızın yaddaşlarda yaşamasına, ömürlüyümüzə daxil 
olmasına sevinək».
                                                                                   1991
 
     
                                        
261
SƏNƏTKAR  ÖMRÜNÜN  ANLARI
Son illər muzeylərimizin nəşriyyat sahəsində 
fəaliyyəti xeyli genişlənib. Müstəqil bir elm sahəsi ola­
raq muzeyşünaslığın yaranması və müəyyən inkişaf 
yo lu keçməsi bu işə xüsusi təkan verir. İndi muzey ma­
te riallarından istifadə etməklə dissertasiyalar yazılır, 
kitablar, çoxsaylı məqalələr işıq üzü görür.  
Bu siyahıya yeni bir nəşr də əlavə olunub. Heydər 
Əliyev Fondunun, habelə Mədəniyyət və Turizm Nazir­
liyinin dəstəyi ilə nəşr olunmuş  kitab  «Qara Qa rayev: 
Həyat və yaradıcılığı Azərbaycan Musiqi Mədə niyyəti 
Dövlət Muzeyinin materiallarında» adlanır. Layihənin 
rəhbəri və kitabın elmi redaktoru Alla Bayramova, 
məsləhətçi Züleyxa Qarayeva­Bağırova, tərtib edəni Alla 
Fyodorovadır. 
Kitab böyük Azərbaycan bəstəkarı Qara Qarayevin 
həyat və fəaliyyətinin müəyyən məqamlarını əks et dirir. 
Heydər Əliyev Fondunun prezidenti  Mehriban Əli­
yevanın kitaba yazdığı ön sözdə oxuyuruq: “Qara Qa­
rayev yaradıcılığı Azərbaycan musiqi sənəti tarixinin 
özü nəməxsus və parlaq səhifələrini təşkil edir. Mədəni 
irsi mizin qorunmasında, inkişaf etdirilməsində, təb li­
ğin də, dünya miqyasında tanınmasında bəstəkarın xid­
mətləri danılmazdır”.
Kitabda toplanmış materiallar vasitəsilə Qara Qara­
yevin xalqımız və mədəniyyətimiz qarşısında gös tər diyi 
xidmətlərin müəyyən hissəsi ilə tanış ola bilirik.
Muzeyin fondunda 50 mindən artıq əşya vardır. Bun­
ların arasında Qara Qarayevə aid materiallar da mühüm 
yer tutur. Bunlar Qara Qarayevin və yaxınlarının, mü­
əl lim və tələbələrinin  fotoşəkilləri, məktublar, not və 
262
mətn lərin əlyazmaları,  afişalar, proqramlar, təsviri sənət 
nümu nələri, kitablar və s.  ibarətdir.
Məlumdur ki, profilindən asılı olmayaraq muzey 
işində fotoşəkillər mühüm yer  tutur və ekspozisiyanın 
əsasını da məhz fotoşəkillər təşkil edir. Ona görə ki, 
hər bir fotoşəkil özündə müəyyən tarix yaşadır. Kitabı 
ərsəyə gətirənlər də bu prinsipə  sadiq qalmışlar. Kitabı 
vərəqləyən oxucu həmin anlarda muzey seyrçisinə 
çevrilir və  elə bil, bəstəkarın  həyatını əks etdirən mu­
zeyin ilk  əşyaları ilə tanış olur. Qara Qarayevin 1920­
ci ildə çəkilmiş fotoşəkli təbii ki, oxucunu özünə cəlb 
edir. Daha sonra onun babası İsgəndər bəy Axundov 
və nənəsi Züleyxa Bayraməlibəyovanın, valideyinləri 
Əbülfəz Qarayev və Sona Axundovanın, ilk musiqi mü­
əl limləri Vladimir Kozlov və Georgi Şaroyevin foto­
şəkilləri təqdim olunur.
İllər keçir…Azərbaycan Dövlət Konservatoriyasının 
tələbəsi Qara Qarayev  öz müəllimləri və  tələbə qostları 
arasında. Daha bir fotoşəkildə  Qara Qarayev öz bö­
yük ustadı Üzeyir Hacıbəyli ilə birlikdə dərs zamanı 
əbədiləşmişdir.
Fotoşəkillərə baxdıqca Qara Qarayevin zirvəyə ge­
dən yolda inamla addımladığının şahidi olursan.
Fotoşəkillər bizi Qara Qarayevin müəllimləri, mü­
asirləri və tələbləri ilə tanış edir. Bu fotolarda o, həmin 
şəxslərlə bir yerdədir: Dmitri Şostakoviç, Niyazi, Bülbül, 
Fikrət Əmirov, Mirzə İbrahimov, Süleyman Rüstəm, 
Cövdət Hacıyev, Tofiq Quliyev, İsmayıl Hidayətzadə, 
Səid Rüstəmov, Rauf  Hacıyev və bir çox başqaları.
Kitabda başqa bir fotoşəkil də var. 1972­ci ildə res­
publikamızda Rusiya Federasiyasının ədəbiyyat və 
incəsənət günləri keçirilərkən çəkilib. Azərbaycan xal­
qının ümummilli lideri Heydər Əliyev böyük musiqi 
263
xadimləri ilə bir yerdədir. Qara Qarayev, Fikrət Əmirov, 
Niyazi, Şövkət Məmmədova, Rauf Hacıyev, Tofiq 
Quliyev, Elmira Abasova, habelə rus sovet bəstəkarı 
Serafim Turikov Ulu Öndərin əhatəsindədir. Bu fotoşəkil 
Heydər Əliyevin mədəniyyətimizə və mədəniyyət 
xadimlərimizə diqqət və qayğısının ifadəsidir.
Qara Qarayevi məşhurlaşdıran, təbii ki, onun əs ər lə­
ri olmuşdur. Bəstəkar bir sıra tamaşalara və kinofilmlərə 
də musiqi  bəstələmişdir. Kitabda yer almış afişa və 
proqramlar bu barədə geniş məlumat verir.
Bu materiallar sırasında müəllifin  müxtəlif  teatrlar ­
da tamaşaya qoyulmuş «Yeddi gözəl» və «İldırımlı 
yollarla» baletlərinin, habelə bəstəkarın musiqi  bəs­
tələdiyi teatr tamaşalarının, Azərbaycanda, habelə 
keçmiş SSRİ­nin müx təlif kinostudiyalarında çəkilmiş 
bir sıra filmlərin, bir çox konsertlərin afişa və proqramları 
vardır. Bunların ünvanları da müxtəlifdir: Bakı, Moskva, 
Sankt­Peterburq, Tbilisi…
Kitabda bəstəkarın müxtəlif təşkilatlara, ayrı­ayrı 
şəxslərə yazdığı məktublardan da  nümunələr veril­
miş dir. Biz bu məktubları oxuyarkən onu nəcib insan, 
qay ğıkeş ailə başçısı,  xeyirxah  müəllim və musiqi  təş­
kilatçısı kimi görür və bununla fəxr edirik.
Kitabda bəstəkarın öz həmkarı Tofiq Quliyevə 
Moskva şəhərindən  1969­cu ilin mart ayında yazdığı 
baş sağlığı məktubunun fotosurəti və mətni verilmişdir. 
Qara Qarayev öz məktubunda Tofiq Quliyevə baş ver­
miş itki ­anasının vəfatından kədərləndiyini bildirir. O 
yazır: «Təskinlik üçün üçün söz tapa bilmirəm. Ancaq 
onu demək istəyirəm ki, mən və mənim yaxınlarım bu 
ağır vaxtda Sizin ailədəki kədəri bölüşürlər…»
Bu məktubda muzey işində xüsusi maraq doğuran, 
diqqəti çəkən bir məqam var. Rus dilində  yazılmış mək­
264
tubun sonunda  bəstəkarın latın əlifbası ilə  Azərbaycan 
dilində belə bir qeydi var: «Mart gəldi­dərd gəldi…»
Məlumdur ki, «Mart gəldi­dərd gəldi», habelə «Mart 
çıxdı­dərd çıxdı» ifadələri  yayılmış deyimlərdir və Qara 
Qarayevin bu ifadəni işlətməsi onun milli xüsusiyyətləri 
dərindən bildiyini və  kökə bağlılığını bir daha əyani 
şəkildə əks etdirir.
Qara Qarayev öz müasirlərinə, həmkarlarına qar­
şı həmişə diqqətli olmuş, onlarla birlikdə sevinmiş, 
onlarla birlikdə kədərlənmiş, onların ağır günlərində 
öz köməyini əsirgəməmişdir. Onun 1970­ci ildə müalicə 
üçün Moskva şəhərinə getmiş dirijor Çingiz Hacıbəyova 
Bakıdan göndərdiyi məktub diqqəti cəlb edir:  «Sağal, 
müalicə ilə bağlı tələsmə, hövsələ et, başını uca tut. Hər 
şey yaxşı olacaq. Mən buna inanıram…Bakıya ­ evə xoş 
qayıdışını gözləyirik…»
1965­ci ildə Azərbaycan Musiqi Fondunun direk toru 
Ramazan Xəlilova Moskvadan yaradıcılıq işləri ilə əla­
qədar yazdığı məktubun sonunda belə bir qeyd vardır: 
«Bədbəxt Mehdi Hüseynə qarşı necə amansızlıq ediblər! 
Gör iş nə yerə çatıb…» (Azərbaycan Yazıçılar İttifaqının 
idarə heyətinin birinci katibi Mehdi Hüseyn 1965­ci 
il mart ayının 10­da iclas zamanı  ürək tutmasından 
dünyasını dəyişmişdi. Qara Qarayev də öz məktubunda 
bu hadisəni nəzərdə tuturdu.)
Mədəniyyətimizin, o cümlədən musiqimizin xü­
su si qayğı ilə əhatə olunduğu bir dövrdə Azərbaycan 
Mu siqi Mədəniyyəti Dövlət Muzeyinin ərsəyə gətirərək 
oxuculara təqdim etdiyi bu nəşr  Qara Qarayev irsinin 
təbliğinə sanballı töhfədir. Oxucular burada verilmiş 
müxtəlif səpkili materiallar vasitəsilə bəstəkarın həyat 
və fəaliyyətinin indiyədək məlum olmayan tərəfləri ilə 
tanış olacaqlar və bütün bunlar Qara Qarayev sənətinin 
265
və şəxsiyyətinin böyüklüyü barədə təsəvvürləri daha da 
genişləndirəcəkdir.
Belə hesab edirik ki, bu kitab gələcəkdə böyük 
bəstəkarımız Qara Qarayevin həyatı və fəaliyyəti, eyni 
zamanda, musiqi mədəniyyətimizin parlaq bir dövrü 
barədə tədqiqat işlərinin aparılmasında əvəzsiz bir mən­
bə rolunu onayacaqdır.  
                                         
                                                                              2011
                                   
                             
                         
266
BİR  KİTAB  HAQQINDA
Kəndimizdə orta məktəbdə oxuyarkən müntəzəm 
olaraq kolxozun kitabxanasına gedir, təzə çıxan kitabları 
aparıb evdə həvəslə mütaliə edirdim. Növbəti dəfə ki­
tabları dəyişmək üçün oraya gedəndə kitabxananın 
müdiri Gülşən xalanın və onun köməkçisinin bərk məş­
ğul olduqlarını gördüm.
Kitabxanaya yeni kitablar gəlmişdi. Köməkçi  həmin 
kitabların adlarını qarşısındakı jurnala yazır, sonra səliqə 
ilə kəsilmiş kiçik kağız parçalarına nə isə qeyd edir və 
onları həmin kitabların arasına qoyurdu.  Gülşən xalanın 
stolunun üstünə də xeyli kitab yığılmışdı. O da həmin 
kitabların adlarını qarşısındakı kağıza yazırdı.  Ancaq 
bu kitablar təzə deyildi. Bəzilərinin üz qabığı yox idi, 
bəzi kitabların isə vərəqləri tökülmüş, yarısı qalmışdı.
Gülşən xala həmin kitablara maraqla baxdığımı 
görüb dedi:
­ İndi gəlib bu kitabları aparacaqlar. Onlardan kağız 
hazırlayıb sonra yeni kitablar çap edəcəklər.
Mən isə həmin kitablara baxmaqda davam edir­
dim. Yenidən kağıza çevriləcək bu kitabların bir çoxu­
nu oxumuşdum. Birdən gözüm nazik üzlü bir kitaba 
sataşdı. Kitabın üzündə belə yazılmışdı: «Mirzə İbra­
himov. Azərbayan dili». Düzü, təəccübləndim. Mirzə İb­
rahimovun «Gələcək gün» və «Böyük dayaq» kitablarını 
elə bu kitabxanadan alıb oxumuşdum. Fikirləşdim: 
«Yəqin dərslikdir».
Kitabı əlimə almaq istəyəndə Gülşən xala: 
­Bu kitabı sənə bağışlayıram,­ dedi. 
267
Mən ona təşəkkür edib əlimdə həmin kitab evimizə 
qayıtdım.
Evdə kitabı vərəqləməyə, bəzi yerlərini oxumağa 
başladım. Belə qənaətə gəldim ki, kitabda müəllifin Azər­
bayan dili haqqında elmi məqalələri (cəmi dörd məqalə 
verilmişdi) toplanmışdır. Vaxtı gələndə oxu yaram.
Sonra aparıb kitab şkafına qoydum. 
Mən bu kitabı tam şəkildə tələbəlik illərində oxu­
dum. Elə o vaxtlar da eşitdim ki, bu kitaba görə ( xüsu­
sən, 1956­cı ildə mətbuatda dərc olunmuş, 1957­ ci ildə 
bu kitaba daxil edilmiş «Azərbayan dili dövlət idarələrin­
də» adlı məqaləyə və bu yöndə əməli fəaliyyətinə görə) 
Mir zə İbrahimovun başı ağrıyıb, o, hücumlara məruz 
qalıb, hətta, məsul vəzifədən­ Azərbayan SSR Ali Soveti 
Rəyasət Heyətinin cədri vəzifəsindən kənarlaşdırılıb. 
Ancaq hamı kimi, mən də çox şeyləri sonralar, şair­
publisist Aleksandr Qriçin 1989­ cu ildə «Literaturnıy 
Azerbaydjan» jurnalının 6­cı sayında dərc olunmuş «Ot
uz ildən sonra» adlı məqaləsi vasitəsilə bildim. A. Qriçin 
bu məqaləsi Mirzə İbrahimovun 1991­ ildə çap dan çıxmış 
«Ana dili­ hikmət xəzinəsi» kitabına da daxil edilmişdir. 
Aleksandr Qriç 1959­cu ildə keçirilmiş mötəbər bir 
yığıncağın stenoqramından bəzi parçaları da öz yazısına 
əlavə etmişdir… 
«Azərbayan dili» kitabına «Azərbayan dili dövlət 
idarələrində» adlı məqaləsi ilə yanaşı müəllifin müxtəlif 
illərdə qələmə aldığı daha üç məqaləsi­ «Dilimizin 
inkişaf yolları haqqında», «Dil və ədəbiyyat dərslərini 
nümunəvi təşkil edək» və «Azərbayan dili» məqalələri 
də daxil edilmişdir. Bu məqalələr onun dilçilik məsə­
lələrini, xüsusən Azərbayan dilinin tarixini lazımi səviy­
268
yədə bildiyini və bu sahədə də peşəkar olduğunu, eyni 
zamanda, dilimizi böyük bir məhəbbətlə sevdiyini 
nümayiş etdirir.
Mirzə İbrahimov yazırdı ki, dili də tarixi kimi qədim 
olan xalqımız müxtəlif müstəbid və işğalçılara qarşı 
mübarizə aparmış, bu mübarizənin alovları içərisində 
öz mənliyini, öz dilini ağır təhlükələrdən qorumuş, 
əsrlər boyunca dilimiz də torpağımız və xalqımız kimi 
min bir təcavüzə rast gəlsə də, aldığı yaralardan həlak 
olmamışdır. Yazıçı onu da vurğulayır ki, Azərbayan dili 
qüdrətli, ahəngdar, mənalı və gözəl dildir. «Hər xalqın 
dili uzun, əzablı tarixi bir şəraitdə yaranır. Onun adət 
və ənənələri ilə, bütün ruhi aləmi ilə üzvi surətdə bağlı 
olaraq sözlər, fikirlər, ifadələr, zərbi­məsəllər meydana 
çıxır. Azərbayan dili də xalqımızın keçirmiş olduğu ağır 
bir tarixi yolla bağlıdır. Dilimiz xalqımızın böyük və tü­
kən məz xəzinəsidir, onun dövlətidir, varıdır».
Mirzə İbrahimovun «Azərbayan dili dövlət ida­
rələrində» adlı məqaləsi ilk dəfə «Kommunist» qəzetinin 
26 oktyabr 1956­cı il tarixli sayında dərc olun muş, bir il 
sonra isə  müəllifin həmin kitabına daxil edilmişdir.
Müəllif bu məqalədə o dövrün təliminə əsas lana raq 
milli mədəniyyətlərin və dillərin qorunması və inkişaf 
etdirilməsinin vacibliyini vurğulayır və bu yöndə kon­
kret addımlar atılmasını məqsədəuyğun hesab edirdi. 
Bu da təsadüfi deyildi.  Mirzə İbrahimov qeyd edirdi 
ki, res publikamızda  Sovet hakimiyyətinin birinci on 
ili ərzində Azərbayan dilinin işlənməsinə xüsusi diqqət 
verilir, təhriflərin qarşısı alınırdı. Yazıçı daha sonra tə­
əs süflə bildirirdi ki, son on beş­iyirmi ildə bu sahədə 
kobud təhriflərə yol verilmişdir. «Bəzi idarələrdə və bə zi 
adamlarda  Azərbayan dilinə qarşı biganə, laqeyd mü­
269
nasibət yaranmışdır. Hələ onu demirik ki, vətən daşların 
azərbaycanca olan ərizələrinə, yaxud bu və ya digər az­
ərbaycanca olan yazılara ana dilində cavab ver məyən, 
ya da bunları tamamilə cavabsız buraxan bürokratlar da 
tapılır».
Mirzə İbrahimov bütün dövlət idarələrində Azər­
baycan dilinin işlənilməsini bir tələb kimi qarşıya qoyur, 
bunun guya mümkünsüzlüyü barədə səslənən bəzi 
fikirlərin əsassız olduğunu da sübuta yetirirdi. Bu nun­
la yanaşı, o, vacib bir məsələni də unutmurdu: «Dövlət 
ida rələrinin Azərbaycan dilində aparılması o demək de­
yildir ki, azərbaycanca bilməyən bir vətəndaşı cavabsız 
buraxasan, yaxud onun şikayətinə anlamadığı dildə ca­
vab verəsən. Təbiidir ki, bu da yanlış bir hərəkət olar. Be
lə vətəndaşlara rus dilində cavab vermək, yəni onu ba şa 
salıb təmin etmək lazımdır».
1956­cı il avqustun 20­də Azərbaycan Ali Sovetinin 
sessiyası məhz  Mirzə İbrahimovun təşəbbüsü ilə Azər­
baycan Konstitusiyasına belə bir bəndin əlavə olunması 
barədə Qanun qəbul etdi: «Azərbaycan SSR­in Dövlət 
Dili Azərbaycan dilidir».
Azərbaycan Konstitusiyasına  Azərbaycan dilinin 
döv lət dili olması barədə bəndin əlavə edilməsi ilə bağlı 
Qanun, habelə bu məqalə böyük mübahisələrə və Mirzə 
İbrahimova  qarşı hücumlara səbəb oldu.
Aleksandr Qriçin məqaləsindən: «Mirzə İbrahimov 
və onun Azərbaycan dilinin əhəmiyyətini təbliğ eləyən, 
bu dilin hər sahədə, o cümlədən dövlət müəssisələrində 
rolunu yüksəltməyin zəruriliyini sübut eləyən məqa­
ləsini qınamağa başladılar. Bir qədər sonra isə yazıçı 
Rəyasət Heyətinin sədri vəzifəsindən çıxdı, lakin dillə 
bağlı məsələ həll edilməmiş qaldı və bu məsələ çoxlarını 
həyəcanlandırırdı. Başqa qanunlardan fərqli olaraq bu 
270
Qanuna laqeyd yanaşan yox idi, onun hər kəsə dəxli 
vardı.Və əgər belə bir Qanun mövcud idisə, ya onu 
yerinə yetirmək, ona tabe olmaq, ya da ləğv etmək 
gərəkdi. Sadəcə, rəsmi səviyyədə hökmən açıq söhbət 
getməliydi. Bu söhbət Azərbaycan KP MK­nın 1959­cu il 
iyunun 16­da keçirilmiş plenumunda açıldı».
Aleksandr Qriçin məqaləsindən aydınlaşır ki, bu­
radakı məruzə və çıxışlarda (əslində isə yığıncağın gün­
dəliyinə tamam başqa məsələ çıxarılmışdı) «Mirzə İb­
rahimov yoldaşın dil məsələsindəki mövqeyi» tənqid 
olunmuş, «onun razılaşdırılmamış çap etdirdiyi kitab 
(«Az ərbaycan dili» kitabı­ A.B.) intizamın pozulması» 
kimi qiymətləndirilmişdir. Bundan sonra isə «Azər­
bay can dili» kitabı da, dilimizin Dövlət dili kimi rəs­
miləşdirilməsi ideyası da uzun illər «unudulmuşdur».
Mirzə İbrahimovun bu taleyüklü arzusunu 1977­ci 
ildə Azərbaycan xalqının ümummilli lideri Heydər Əli­
yev gerçəkləşdirdi. Məhz  Heydər Əliyevin təşəb bü sü 
və gərgin əməyi nəticəsində həmin il Azərbaycanın yeni 
Konstitusiyasına Azərbaycan dilinin Dövlət dili olması 
barədə xüsusi bənd daxil edildi.    
Gülşən xalanın bağışladığı «Azərbaycan dili» kitabı 
bu gün də mənim şəxsi kitabxanamdadır. 
                                                                                   2011
                                          
271
TƏRƏQQİ  ÜNVANLI  MƏDƏNİYYƏT
 
Muzeyşünaslıq müstəqil bir elm sahəsi olaraq 
respublikamızda son illərdə yaranmış və müəyyən in­
kişaf yolu keçmişdir. Ona görə ki, ötən  günlərə işıq 
tut maqda, özümüzə və başqalarına, ayrı­ayrı şəx siy­
yətlərə, tariximizdə baş vermiş hadisələrə mü nasi bə­
timizin formalaşmasında muzeylərin rolu əvəz sizdir. 
Muzey əşyaları vasitəsilə tariximizi, ağrılı­acılı və şanlı 
gün lərimizi görür, gələcəyimizə daha inamla baxı­
rıq. Məhz  buna görə də tariximizin müəyyən mər ­
hələlərini, mədəniyyətimizi, adət­ənənələrimizi və 
ümu mən varlığımızı özündə yaşadan «cansız əşyalar» 
qayğı ilə toplanılır, qorunur, öyrənilir və öyrədilir. Son 
dərəcə məsuliyyətli və nəcib işi muzeylər və muzey 
əm əkdaşları,habelə ayrı­ayrı tədqiqatçılar həyata keçi­
rirlər. Artıq bu sahədə dissertasiyalar müdafiə edilmiş, 
kitablar, çoxsaylı məqalələr işıq üzü görmüşdür.
Ötən ilin sonlarında bu siyahıya yeni bir nəşr də 
əlavə olunub. Bir çoxumuzun gəncliyimizin şəhəri olan 
Sumqayıtın 60 illiyi ərəfəsində oxuculara təqdim olunan 
bu nəşr – «Mədəniyyətin tərəqqi ünvanı ­ Sumqayıt» 
adlı kitab məhz şəhərin 60 illiyinə töhfədir və bu illərdə 
burada mədəniyyət sahəsində qazanılmış uğurlardan 
bəhs edir. Daha dəqiq desək, şəhərin mədəni həyatının 
salnaməsidir.
İlk əvvəl muzey işindən söhbət açmağımız təsədüfi 
de yil. Məsələ burasındadır ki, müəlliflərin ( layihənin 
rəh bəri Əməkdar mədəniyyət işçisi Oliya İslamova, nəş rə 
hazırlayanlar Sənurə Lazımova, Mətanət Hüseynova və 
Naləndə Fərəcullayeva, redaktor İbrahim İlyaslı)  kitabı 
qələmə alarkən  istifadə etdikləri materiallar bir ünvanda 
272
– Sumqayıt Şəhərinin Tarixi Muzeyində toplanmışdır. 
Bunlar ötən illərin qəzet­jurnalları, kitablar, fotoşəkillər, 
mədəniyyət işçilərinin şəxsi əşyaları, müxtəlif sənədlər, 
vəsiqələr, təltiflər, xatirələr, tədbir və tamaşaların afişa 
və proqramları, əlyazmaları … digər muzey əşyalarıdır. 
Bu əşyalar müxtəlif vaxtlarda muzeyin əməkdaşları 
tərəfindən  fədakarlıqla toplanılmış, qorunmuş və tama­
şaçıların sərəncamına verilmişdir. 
Göstərdiyimiz kimi,  kitabda Sumqayıt şəhərində 
mə dəni quruculuq, buradakı mədəniyyət ocaqlarının fə ­
aliy yəti işıqlandırılır,  bu müəssisələrin  əsası qoyu lan­
dan bu günə qədər keçdiyi yol izlənilir.
Müəlliflər bütün bunları ayrı­ayrı bölmələrdə top­
lamış və hər bölməni həmin  müəssisələrin adı ilə ad­
landırmışlar: «Mədəniyyət evləri, klublar», «Musiqi və 
incəsənət məktəbləri», «Sumqayıt Musiqi Texnikumu», 
«Mədəniyyət və istirahət parkları», «Sumqayıt Şəhə­
rinin Tarixi Muzeyi», «Sumqayıt Dövlət Rəsm Qale­
reyası», «Sumqayıt Dövlət Musiqili Dram Teatrı», 
«Mərkəzləşdirilmiş Kitabxana Sistemi».
Kitabın ilk səhifələrində muzeyin kolleksiyalarına 
əsaslanaraq Sumqayıtın qədim tarixinə nəzər yetirilir, 
məş hur  Sum­Ceyran  əfsanəsi (bəlkə də baş vermiş 
ha disə) xatırlanır, «Sumqayıt» sözünün etimologiyası 
üzərində dayanan müəlliflər unutmurlar ki, lap qədim­
lərdən bura türkdilli əcdadlarımızın yaşayış məskənı 
olmuşdur.
«Sumqayıt yaranır» adlanan bölmədə xüsusi vur­
ğulanır ki, şəhər elə ilk əvvəldən həm də  mədəniyyət 
mərkəzi kimi yaradılmışdır. Burada nəhəng zavodlar, 
iri sənaye müəssisələri ilə birlikdə mədəniyyət ocaqları 
– mədəniyyət evləri, kitabxanalar, musiqi məktəbləri, 
kinoteatr da inşa edilmişdir.
273
Sonrakı bölmələrdə bu müəssisələrin fəaliyyətin­
dən söhbət açan müəlliflər burada yaradılmış bədii kol­
lektivlərin uğurlarını, o dövrün gəncliyinin mənəvi və 
estetik tərbiyəsinin inkişafında rolunu konkret muzey 
əşyaları əsasında şərh edirlər. Sumqayıtın ədəbi­mədəni 
mühiti və teatr həyatı barədə yazılanlar,  ümüd edirəm ki, 
oxucuları məhz həmin illərə qaytaracaq, bu gün mədəni 
quruculuq sahəsində əldə olunan uğurların təməl daş­
larının o vaxtlar qoyulduğunu bir daha göz önünə 
gətirəcəkdir. Ötən illər ərzində Sumqayıtda yetişmiş 
qələm və fırça ustaları, teatr və musiqi xadimləri, klub, 
kitabxana və muzey işçiləri şəhərin mədəni həyatını 
dolğunlaşdırmış, ümumən Azərbaycan mədəniyyətinin 
və incəsənətinin inkişafına öz töhfələrini vermişlər.
Sumqayıt  gənclər şəhəridir, Sumqayıt gəncliyimi­
zin şəhəridir. Bu fikir kitabın hər səhifəsində qırmızı 
xətlə keçir. 
«Mədəniyyətin tərəqqi ünvanı – Sumqayıt» neçə 
illik gərgin əməyin məhsuludur (Mən burada muzeyin 
bü tün əməkdaşlarının əməyini də nəzərdə tutur və çox 
yüksək qiymətləndirirəm), Sumqayıtın 60 illik yubi­
leyinə layiqli töhfə olmaqla yanaşı, həm də Azər baycan 
muzeyşünaslığını zənginləşdirən layiqli bir tədqiqat 
işidir. 
Kitab maraqla oxunur. Ümid edirəm ki, oxucular da 
bu qənaətə gələcəklər. Sumqayıtı yaradanlar da, şəhərin 
indiki sakinləri də, qonaqları da…
                                                                                                  2010
                         
274
CAVİDŞÜNASLIĞA  LAYİQLİ  TÖHFƏ
Hüseyn Cavid Azərbaycan xalqının dünya mə­
dəniyyətinə bəxş etdiyi görkəmli şəxsiyyətlərdən biri­
dir. O, mədəniyyət tariximizə Azərbaycan ədəbiy ya­
tının klassiki, mütəfəkkir­şair və böyuk dramaturq, 
habelə filosof kimi daxil olmuşdur. Ədibin milli ruha 
söykənən və eyni zamanda, ümumbəşəri mahiyyət 
kəsb edən əsərləri ­ şeir və poemaları, poeziya və 
nəsrlə qələmə aldığı faciə və dramları geniş oxucu və 
ta maşaçi kütləsini cəlb etdiyi kimi, həmişə tənqid və 
ədəbiyyatşünaslığın da diqqət mərkəzində olmuş, bu 
mövzuda namizədlik və doktorluq dissertasiyaları, mo­
noq rafiyalar, çoxsaylı məqalələr yazılmışdır. Həmin ar­
aşdırmalarda yazıçının ümumi yaradıcılığı, onun ayrı­
ayrı sahələri, konkret  əsərləri və s. tədqiqat obyekti kimi 
qötürülmüşdür. Cavid  yaradıcılığı bu qün də ədəbi­
tənqidi və nəzəri­estetik fikirin diqqət mərkəzindədir. 
Bu zəngin irsin tədqiqatçıları arasında ədəbiyyatşünas 
və sənətşünaslarla yanaşı, filosoflar da vardır. 
Cavid sənətinin fəlsəfi dərinliyi və zənginliyinin 
öy rə nilməsi  istiqamətində də araşdırmalar aparılır. Bu 
da çox təbii və eyni zamanda, gərəklidir. Ona görə ki, 
sənətkarın fəlsəfi görüşlərini, xüsusən estetik idealını 
və bədii amalını öyrənmədən onun yaradıcılığı barədə 
ob yektiv fikir söyləmək çətindir. Daha dəqiq desək, 
estetik idealı və bədii amalı  tədqiq edilməyən sənətkar 
obyektiv­elmi qiymətini ala bilməz. Hər bir əsərin və 
ayrı­ayrı obrazların təhlili son nəticədə müəllifin sənət 
aləminin və fəlsəfi dünyasının müəyyənləşdirilməsinə 
xidmət  etməlidir.
Bu baxımdan Hüseyn Cavid yaradıcılığı zəngin 
275
material verir.  Əlbəttə, bu yöndə Cavid irsinə aid müəy­
yən araşdırmalar aparılmışdır. Azərbaycan MEA­nın 
müxbir üzvü  Səlahəddin Xəlilovun son illərdə Cavid 
fəlsəfəsinə aid apardığı tədqiqatlar xüsusi əhəmiyyət 
kəsb edir. 
Filologiya elmləri namizədi Rasim  Nəbioğlunun 
qələmə aldığı «Hüseyn Cavidin estetik idealı» monoq­
rafiyası da  (elmi redaktoru sənətşünaslıq doktoru, pro­
fes sor İsrafil İsrafilovdur) adından göründüyü kimi, 
məhz bu ideyaya xidmət edir.
Cavid yaradıcılığına aid sanballı  tədqiqatların mü­
əllifi, akademik Məmməd Cəfər yazmışdır: «Cavidin 
yaradıcılıq idealı konkret milli məzmunu, milli koloriti 
ilə yanaşı, həm də ümümbəşəri mahiyyətdədir və za­
manla bağlı olaraq, daim ziddiyyətli inkişafda, büllur­
laşmaq, aydınlaşmaq, əsrin qabaqcıl ideyalarına yaxın­
laşmaq prosesində olmuşdur». Rasim  Nəbioğlu öz 
monoqrafiyasında Cavidin estetik idealını məhz bu 
möv qedən tədqiq və   şərh etmişdir.
Monoqrafiya giriş,  üç fəsil və nəticə ilə əhatə edil­
mişdir.
Müəllif girişdə Cavid sənətinin bədii­fəlsəfi anla­
yışları və sosial­estetik problemlərinin xüsusi təhlil 
obyektinə çevrildiyini, ədibin yaradıcılığına  xas olan 
ideya­bədii xüsusiyyətləri vahid bir sistemə salmağa və 
estetik  ideal kateqoriyası işığında bütöv bir tam kimi 
öyrəndiyi bu sənətin mahiyyətindəki «kristal qəfəsi» 
üzə çıxarmağa çalışdığını xüsusi qeyd edir. 
İlk fəsil estetik ideal işığında Cavid yaradıcılığının 
tədqiqi tarixinin və mövzunun işlənilməsi səviyyəsinin 
araşdırılmasına həsr olunmuşdur. Estetik ideal kate qo­
riaysının məzmunu,  təbiəti və funksiyaları haqqında 
ma raqlı fikirlərin, elmi müşahidələrin, sanballı nəzəri 
276
üm u miləşdirmələrin mövcud olduğunu qeyd edən mü ­
əllif onu da bildirir ki, estetikanın bu kateqoriyası ət­
rafında hamı üçün ümumi olan fikirlərlə yanaşı, polemik 
mülahizələr və müxtəlif münasibətlər də vardır.
Müəllif  bunların hər birinə hörmətlə yanaşır və 
əsas məqamları süzgəcdən keçirir. Tədqiqatçı onun 
elmi­nəzəri mövqeyini və monoqrafiyada  rəhbər tut­
duğu ədəbi­estetik prinsipləri düzgün ifadə edən  mü­
lahizələrə üstünlük verir, eyni zamanda, estetik idealın 
xüsusiyyətlərini Cavid yaradıcılığından sintez etdiyi 
konkret estetik ideal nümunəsində şərh edir.
Monoqrafiyanın  ikinci fəsli  «Hüseyn Cavid sənə­
ti nin əsas bədii­fəlsəfi anlayışları» adlanır.  Müəllifin 
fik rincə, Cavid sənətinin əsas bədii­fəlsəfi anlayışları öz 
məz munu və həcmi etibarilə varisliyə malik olmaqla, 
ümumdünya ədəbi­estetik və Şərq   ictimai bədii fikri 
kon tekstində müəyyən məna daşıyır. Buna görə də 
Cavid sənətinin tədqiqi prosesində bu anlayışların  tət­
biqedilmə yönü və dairəsi məhz belə bir yanaşmanı və 
öyrənməni tələb edir.
Müəllif Cavid sənətinin əsas bədii­fəlsəfi anlayış­
larını bu şəkildə qruplaşdırır: Gözəllik, Məhəbbət, Uçur­
um, Nəfs (iblislik), Allah, Qəhrəmanlıq. 
Hüseyn Cavid gözəllik və məhəbbət anlayışlarını 
ay rılmaz vəhdətdə götürür, onun idealı gözəllik və mə­
həb bətin hakim olduğu bir səltənətdir. Şairin məşhur 
«Mənim Tanrım gözəllikdir, sevgidir» misrasına və  di­
gər nümunələrə istinad edən tədqiqatçı burada mə həb ­
bətin gözəllik yaratdığını, gözəlliyin isə məhəbbət do­
ğur duğunu, gözəllik və məhəbbətin həm də yaradıcı 
quvvə, bəşəriyyətin xoşbəxt gələcəyini təmin edəcək ali 
277
keyfiyyət olduğunu xüsusi vurğulayır, həmçinin, gözəl­
lik və məhəbbətin məna və məzmununu, funksiyalarını 
sənətkarın yaradıcılığı əsasında şərh edir.  
Gözəllik və məhəbbət səltənətini sabahın xoşbəxt 
aləmi, gələcəyin firavan cəmiyyəti kimi dəyərləndirən 
Cavid, eyni zamanda, həyatda və cəmiyyətdə uçurumun 
mövcudluğunu xüsusi vurğulamışdır. Monoqrafiyada 
«uçurum» bədii­fəlsəfi anlayışı Cavidin bir sıra şeirləri, 
habelə «Şeyx Sənan», «Şeyda», «Uçurum», «Knyaz» 
pyesləri əsasında üzə çıxarılır. Cavid personajları məz­
lum və hüquqsuz insanların ömür yolunu, zəmanənin 
və cəmiyyətin çirkinlik və ədalətsizliklərini  uçurum 
hesab edirlər. Monoqrafiya müəllifinin bu yöndə qə­
na əti belədir: «Hüseyn Cavid sənətində «uçurum» 
anlayışı haqsız, ədalətsiz, eybəcər, yaramaz bir həyatın 
məzmunundan xəbər verir. Uçurum – milləti və bütün 
bəşəriyyəti udan sosial­mənəvi bataqlıqdır. Uçurum ­ 
Cavidin anti­idealıdır».
Monoqrafiya müəllifi Cavid sənətinin digər bədii­ 
fəlsəfi anlayışı – Nəfs (iblislik) barədə danışmazdan 
əvvəl bu anlayış barədə Şərq, o cümlədən Azərbaycan 
fəl səfəsində mövcud fikirləri  araşdırır, böyük Azər­
bay can alimi N.Tusinin  Şərq ­ Qərb fəlsəfi­etik nəzəriy­
yələrindən çıxış edərək nəfs haqqında yaratdığı  kon­
sepsiyaya, eyni zamanda, klassik Azərbaycan ədəb­
iy yatında bu mövzuda poeziya  nümunələrinə nəzər 
yetirir.
Bu məsələni  Cavid  yaradıcılığı əsasında araşdıran 
tədqiqatçı belə bir qənaətə gəlir ki, nəfs  Cavid idealının 
əks qütbündə dayanan bir qüvvənin, daha doğrusu, 
anti­idealın  məğzidir. Cavidə görə, müxtəlif  növ nəfslər 
«xəyanət» adlı universal nəfsə daxildir və eyni zamanda, 
bu nəfsdən şaxələnir. Tamah, şan­şöhrət, sərvət,  şəhvət 
278
kimi nəfslər  xəyanətdən başlayır və xəyanətdə qurtarır.
Rasim Nəbioğlu öz araşdırmalarına əsaslanaraq 
belə hesab edir   ki, Cavid sənətində tez­tez  «xain» və 
«xəyanət» sözlərinin işlədilməsi, onlara müvafiq epi­
zod, hadisə və səhnələrin verilməsi daxili bir sistem 
səviyyəsindədir. Tədqiqatçı bu cür epizodlara «Ana», 
«Xəyyam», «Peyğəmbər» pyeslərində təsadüf olun du­
ğunu qeyd edir. Onun fikrincə, şairin  «İblis» faciəsi  şər 
ensiklopediyası olmaqla  başdan­ayağa «xəyanət» nəf­
sinin doğurduğu düşüncə və hərəkətlər silsiləsinə əsas­
lanır.
Müəllif onu da əsaslandırır ki, Cavid sənətində 
Allah­zaman və  məkanca mövcud «uçurum»ların föv­
qündə duran  cəmiyyətin daxili qanunlar məcəlləsinin 
yaradıcısıdır – burada bütün insanlar bərabər, azad və 
xoşbəxt bir  həyat yaşayırlar. Allah­ictimai  ədaləti bər­
qərar edən və onun keşiyində duran bir qüvvədir,  əxlaqi 
dəyərləri qoruyan  himayəçidir, insan kamilliyinin  tə­
şək kül və  təcəssümünün yaradıcısıdır.
Monoqrafiyanın sonuncu – ücüncü fəsli «Hüseyn 
Cavid sənətinin əsas sosial­etik problemləri» adlanır. 
Müəllif burada öz qarşısında belə bir sual qoyur: Cavi­
din gözəllik və məhəbbət səltənəti kimi təcəssüm edən 
estetik idealına hansı sosial­etik problemlər daxildir? 
Təbii ki, bu suala qəti cavab vermək çətindir. Buna görə də 
gələcək tədqiqatların Cavid sənətinin həm  bədii­fəlsə fi 
anlayışları, həm də sosial­etik problemləri istiqamətində 
çox düyünləri aça biləcəyinə əmin olan müəllif həmin 
problemləri bu  şəkildə qruplaşdırır: kamil insan, kamil 
insanların birliyi və yer üzündə əbədi sülhün olduğu 
həyat, azad qadın və xoşbəxt ailə. 
Tədqiqatçının fikrincə, göstərilən sosial­etik prob­
lemlər Cavidin estetik idealında struktur səviy yəsində 
279
və vəzifəsində olmaqla şairin estetik idealı ilə birlikdə 
onu təşkil edən ayrı­ayrı komponentlər arasında daxili 
dialektik əlaqə yaradır. Rasim Nəbioğlu Cavid sənətinin 
bədii­fəlsəfi anlayışları və sosial­etik problemləri isti­
qamə tində apardığı tədqiqat işi ilə şairin estetik idealını 
canlı  şəkildə görməyə, anlamağa, sintez etməyə və  gös­
tər məyə nail olmuşdur.
Monoqrafiya müəllifi yüksək elmi təfəkkürə malik 
olduğunu və Cavid irsinə dərin  bələdliyini nümayiş 
etdirmişdir.
Rasim Nəbioğlunun «Hüseyn Cavidin estetik idealı» 
monoqrafiyası  Cavidşünaslığa layıqli töhfədir.
                                                                                      2011
280
AZƏRBAYCAN  XALÇASI: MİLLİ  VƏ 
ÜMUMBƏŞƏRİ  SƏRVƏT
Bu gün Azərbaycanda xalça sənəti öz inkişafının 
yeni mərhələsini yaşayır, onun tarixi elmi əsaslarla öy­
rənilir, tədqiq olunur. Azərbaycan Milli Elmlər Aka­
demiyasının Memarlıq və İncəsənət İnstitutunda, Rəs­
samlıq Akademiyasının, Mədəniyyət və İncəsənət Uni­
versitetinin müvafiq kafedralarında bu sahədə araş ­
dırmalar aparılır, monoqrafiyalar nəşr olunur, nami­
zədlik və doktorluq dissertasiyaları müdafiə edilir.
Azərbaycan Xalçası və Xalq Tətbiqi Sənəti Dövlət 
Muzeyi ölkəmizin ən zəngin muzeylərindən biridir. 
Burada milli xalça sənətimizin ən qiymətli nümunələri 
toplanmışdır. Muzeydə Azərbaycan xalça sənətinin 
öyrənilməsi və təbliği ilə bağlı konfranslar, seminarlar, 
yaradıcılıq görüşləri və s. tədbirlər təşkil olunur. Mu­
zeyin bazasında 1983­cü, 1988­ci və 2003­cü illərdə Az­
ər baycan xalça sənətinə həsr edilmiş beynəlxalq sim­
poziumlar keçirilmişdir. Muzeyin kolleksiyalarından 
ibarət sərgilər dünyanın bir sıra ölkələrində uğurla 
nümayiş etdirilmişdir.
Bu muzeyə uzun illərdir ki, Röya Tağıyeva rəhbərlik 
edir.
Röya xanım Azərbaycan Dövlət Universitetinin 
filologiya fakültəsini bitirdikdən sonra əmək fəaliyyətinə 
məhz bu muzeydə başlamış, burada kiçik elmi işçi, 
böyük elmi işçi, elmi katib, şöbə müdiri  işləmiş, daha 
sonra muzeyin direktoru vəzifəsinə təyin edilmişdir. 
Röya Tağıyeva, eyni zamanda,  elmi tədqiqat işi ilə 
məşğul olur. Sənətşünaslıq doktorudur. Onlarla elmi 
məqalənin, «Azərbaycan dekorativ tət biqi sənəti», «Azər­
281
baycan süjetli xalçaları», «Nizami obrazları xalçalarda» 
monoqrafiyalarının, bir sıra tədris proq ramlarının və 
metodiki vəsaitlərin müəllifidir.
Onun «Azərbaycan xalçası» adlı fundamental 
mo noq rafiyası Azərbaycan və ingilis dillərində nəşr 
edilmişdir.
O, Azərbaycan mədəni irsinin qorunması sahəsin­
də fəal çalışır, səmərəli ictimai iş aparır. Beynəlxalq Mu­
zeylər Şurası (İKOM) Azərbaycan Milli Komitəsinin 
sədri, Azərbaycan Respublikası Prezidentinin sərən­
camı ilə yaradılmış «Hərbi münaqişələr zamanı mə­
dəni sərvətlərin qorunması haqqında» Haaqa Kon ­
vensiyasının (1954­cü il) müddəalarının yerinə yeti­
rilməsi üzrə komissiyanın üzvü, Azərbaycan Res­
publikası Prezidenti yanında Ali Attestasiya Ko mis­
siyasının eksperti, Azərbaycan Respublikası Mə dəniy­
yət və  Turizm Nazirliyi nəzdində ekspert ko mis si­
ya sının sədri, Azərbaycan Rəssamlar İttifaqının, bir 
sıra təşkilatların, o cümlədən beynəlxalq təşkilatların 
üzvüdür. Dəfələrlə elmi konfrans və simpoziumlarda, o 
cümlədən beynəlxalq elmi məclislərdə Azərbaycan xalça 
sənətinə aid məruzələrlə çıxış etmişdir.
Azərbaycan Dövlət Mədəniyyət və İncəsənət Uni­
ver sitetində mühazirələr oxuyur.
Azərbaycan Respublikası Prezidentinin sərəncamı 
ilə 2006­cı ildə ona «Əməkdar mədəniyyət işçisi» fəxri 
adı verilmişdir.
«Tutu» nəşriyyatı bu günlərdə Röya Tağıyevanın 
«Azərbaycan xalçası məişətdə» adlı yeni kitabını nəşr 
etmişdir. Müəllif öz yeni tədqiqatında Azərbaycan xal­
çasını etnomədəni tarixi kontekstdə araşdırmış, xal qın 
adət­ənənə və məişətində onun rolunu və əhəmiyyətini 
göstərmiş, eyni zamanda, xalça sənəti ilə bağlı termin­
282
ləri, folklor nümunələrini və xalq deyimlərini kitaba 
daxil edərək onların izahını vermişdir.
Tədqiqat işi ön söz, üç bölmə, xalça terminləri lüğəti 
və illüstrasiyalardan ibarətdir.
«Azərbaycan xalçası milli və ümumbəşəri sərvətdir» 
adlanan birinci bölmədə Azərbaycan xalçası mənsub 
olduğu xalqın, eyni zamanda, bütün bəşəriyyətin 
mədəni­mənəvi sərvəti kimi təqdim olunur və bu 
yöndə araşdırılır, xalçanın xalqımızın məişətində rolu 
və əhəmiyyəti barədə məlumat verilir. Müəllif apardığı 
araşdırmalar nəticəsində belə bir qənaətə gəlir ki, xal­
qımızın varlığının qürur hissinin göstəricisi olan Az­
ərbaycan xalçası məhz özünəməxsus milli bədii 
xüsusiyyətləri, həyat fəlsəfəsi ilə dünya mədəniyyəti­
nin inkişafına təsir göstərən bir amil kimi beynəlmiləl 
mahiyyətli hadisəyə, ümumbəşər mədəniyyətinin na­
iliy yətinə çevrilmişdir.
 Röya Tağıyeva dediklərini Azərbaycan xalçasının 
yaranması və inkişafı tarixini izləməklə şərh etmişdir. 
Müəllifin fikrincə, Azərbaycan  xalça sənəti, incəsənətin 
başqa sahələri kimi, özünün yüksəliş dövrünü yaşamış, 
bununla yanaşı, bu sənətdə ideya və obrazların bədii 
ifadə sisteminin əsl xalq ruhundan gələn əsaslarına 
sədaqəti qorunub saxlanılmışdır. Azərbaycan xalçasının 
zəngin bədii xüsusiyyətləri və forma əlvanlığı onun 
yaranma tarixindən müşahidə olunmuşdur.
İkinci bölmə «Azərbaycan xalçası xalqın etnomədəni 
tarixi kontekstində»  adlanır.
Bu bölmədə problemə münasibət  öz yeniliyi  və 
ori jinallığı ilə diqqəti cəlb edir. Tədqiqatçı göstərir ki, 
azərbaycanlıların etnomədəni ənənələri öz kökü eti ­
barilə çox qədim zamanlara ­ bəşəriyyətin İlkin Ənə­
nəsi ilə vahid  Avrasiya etnosu ənənələrinin bila­
283
vasitə təmasda olduğu  minilliklərə gedib çıxır. Müəl­
lif son vaxtlar meydana çıxmış etnomədəni və dil 
monogenezi konsepsiyası, daha doğrusu, dünya xalqları 
və mədəniyyətlərinin vahid bir kökdən əmələ gəlməsi 
ideyası ilə bağlı mülahizələrini də bildirir.
Tədqiqat işində qədim məxəzlərə isttinadən  mə­
dəniyyətlərin bir ­ birinə təsiri, ayrı­ayrı təriqət və 
inanclar, bunların simvol və motivlərinin Azərbaycan 
xalçlarında izləri araşdırılır və müəllif bütün bunlara 
çağdaş sənətşünaslığın qarşısında duran tələblər ba­
xımın dan yanaşır, Azərbaycan xalqının  etnomədəni 
tarixi kontekstində təhlil edir.
Sufizmin Azərbaycan xalça sənətinə təsiri barədə 
danışan müəllif onu da göstərir ki, sufizm həm də İslam 
dininin  daxili inkişaf xətti, bu dinin  nəzəriyyəsidir və 
müəllifin fikrincə, bu da şamanizm təcrübəsi ilə bağlı 
olan qədim  ənənəvi təsəvvürləri özünəməxsus  şəkildə 
dəyişərək öyrənirdi. Bütün bunlar barədə məlumat ve­
rən Röya Tağıyeva sufizmin xalça sənətinə  təsirinin 
xüsusən, XVI­XVII əsrlər Təbriz xalçalarında müşahidə 
olunduğu qənaətinə gəlmişdir.
Səfəvilər dövründə və ondan sonra süjetli xovlu 
xal çaların geniş yayıldığını, bu xalçaların yaradıl ma­
sına miniatürçü rəssamların, əlyazma kitabları tər ti­
batçılarının, xəttat  sənətkarların cəlb  olunduğunu qeyd 
edən tədqiqatçı bu xalçalardakı təsvirlərin əsasən sufi 
poeziyasının süjet və motivlərini özündə əks etdir diyini 
də xüsusi vurğulamışdır.
Müəllif belə bir fikri əsaslandırır ki, XVIII əsrdə Az­
ər baycan xanlıqlarının yaranması ilə əlaqədar saray xal­
ça toxuculuğu deyil, daha çox xalq xalçaçılıq mərkəz lə ri 
inkişaf etməyə başlamışdır. Tədqiqatçının fikrincə, məhz 
bu dövrdə xalq təfəkküründə yenidən etnik arxetiplərin 
284
arxaik qatları canlanmışdı ki, bu da müəyyən mənada 
İlkin Ənənəyə qayıdışın başlanğıcı olmuş, bu ənənələrlə 
əlaqələrin itirilməməsini təcəssüm etdirmişdir.
Üçüncü bölmə «Azərbaycan xalçası xalqın adət­
ənənəsi və məişəti kontekstində» adlanır.
Bu bölmədə məlum olur ki, sufi təriqətli xalça sə­
nət karları zahiri görüntüyə əsasən daxili məkanı aş­
kar lamağa və yeni əsər yaradaraq bildikləri gizli ma­
hiyyəti bədii forma halına salmağa cəhd etmişlər və bu 
gün sufizmlə bağlı sənət nümunələri bizi xalçaçılıq çər­
çivəsində əbədiyyət və müdriklik dünyasına apa rır ki, 
bundan  da məqsəd magik qoruyuculara və kainatın  Sə
ma qüvvələrinə nüfuz etməyə yönəldilməsidir. Beləliklə 
də simvollar vasitəsilə Kosmik Vəhdət ideyasının xalçaya 
köçürüldüyünü və onun naxışlarında öz əksini tapdığını 
əsaslandıran müəllif insanın Səma rəmzləri ilə əlaqə 
yaradıb kainatın harmoniyasına qoşulduqda böyük 
uğurlar və xeyir əldə etdiyindən xalçanın da mühüm rol 
oynadığı sufizm mahiyyətli mərasimlərin – Azərbaycan 
xalqının köklü adətlərinə çevrildiyi qənaətinə gəlmişdir.
Röya Tağıyeva daha sonra xalçaların ovsunlayıcı və 
qoruyucu funksiyaları barədə məlumat verir və xalçanın 
qədimlərdən başlayaraq indiyədək xalqımızın adət – 
ənənəsində və  məişətində oynadığı rolu geniş şərh edir, 
ondan istifadə olunması məsələlərinə aydınlıq gətirir, 
eyni zamanda, xalça naxışları, rəmzləri, hətta onun rəngi 
ilə bağlı daşıdığı mənaları açıqlayır, bəzi xalça adlarının 
etimologiyasına öz münasibətini bildirir.                                            
Məlumdur ki, Azərbaycanın «Şəddə» xalçalarında 
qır mızı rəng üstünlük təşkil edir. Müəllif bunu Ruh Alə­
mi və İlahi Qoruyucu qüvvələrlə əlaqələndirir və  qırmı­
zı rəngin başqa xalqlardan fərqli olaraq azərbaycanlılar­
da yalnız totem deyil, həm də bütövlükdə həyat 
285
fəlsəfəsini, mövcudluğu, həyatın özünü əks etdirməsi, 
xüsusi canlandırıcı enerji qüvvəsi kimi xalq təbabətində 
öz əksini tapması, bu rənglə bağlı inancların olması ilə 
əsaslandırır.
Kitaba «İzahlı xalça terminləri lüğəti» də daxil 
edilmişdir. Lüğətin ayrı – ayrı bölmələrində sənət və 
sənətkarlar, boyaqlar və rənglər, toxuculuq dəzgahları 
və alətləri, xalça və xalça məmulatları,  xalçaçılııq mər­
kəzləri və xalça məktəbləri ilə bağlı terminlərin geniş 
izahı verilmişdir. Həm lüğət, həm də xalçaçılıqla bağlı 
kitabda toplanmış  ənənəvi deyimlər, bayatılar, inianclar 
və adətlər nəşrin əhəmiyyətini və kütləviliyini xeyli 
artırmışdır.  
Sənətşünaslıq doktoru Röya Tağıyevanın «Azər­
baycan xalçası məişətdə» kitabı xalça sənətimizin təd­
qiqində yeni söz, sənətşünaslıq elminə dəyərli töh fədir.
Bu tədqiqat işindən sənətşünaslar, tarixçilər, etnoq raflar, 
folklorşünaslar və muzey işçiləri, eyni zamanda, bu 
sahələrlə bağlı müəllim, aspirant və tələ bələr   faydalana 
bilərlər.                                                                                                
                                                                                                          2007 
286
VERGİ  MƏDƏNİYYƏTİ 
Məlumdur ki, Azərbaycan yer kürəsində ibtidai in ­
san ların for malaşdığı bölgələr sırasına daxildir. Ən qə­
dim dövr lərdən başlayaraq bu ərazidə insanın tə şəkkülü 
və yaşaması  üçün əlverişli şərait olmuşdur.
Araşdırmalar nəticəsində məlum olmuşdur ki, Az ­
ər baycanda ən qədim zamanlarda müxtəlif sənət sahə­
ləri meydana gəlmiş, zaman keçdikcə inkişaf edə rək 
daha da təkmilləşmişdir. Ən qədim dövrlərdən baş­
layaraq zaman­zaman insanların bu və ya digər tə­
ləbatının ödənilməsi məq sə di lə yaradılan nümunələr 
son radan mədəniyyət sərvəti adını almış və beləliklə, 
xal qımız öz mədəniyyətinin də əsasını qoymuş, onu 
ya şatmış, daha da inkişaf etdirmişdir. Eyni zamanda, 
mə dəniyyətin inkişafı dövlətin yaranması dövrünə tə­
sadüf etmişdir. Dövlətin qüdrəti, tərəqqisi, əhalinin ya­
şayış səviyyəsi onun iqtisadi vəziyyətindən asılı dır. İq­
tisadiyyatın səviyyəsini isə xəzinəyə daxil olan gəlirlər 
mü əyyənləşdirir. Bu gəlirlərin mühüm hissəsini vergilər 
təş kil edir.
Ayrı­ayrı fəaliyyət sahələrinə aid mədəniyyət növ­
ləri, o cümlədən vergi mədəniyyəti mövcuddur. Bu gün 
döv rümüzün reallığına çevrilmiş «Vergi mədə niyyəti» 
an layışı nisbətən yenidir. İnkişaf etmiş ölkələrdə əha­
linin maddi rifahı ilə yanaşı mədəniyyətin, habelə vergi 
mədəniyyətinin səviyyəsi də durmadan yüksəlir.
Azərbaycan Milli Elmlər Akademiyasının müxbir 
üzvü Akif Musayev və tanınmış yazıçı, tədqiqatçı­alim 
Aslan Qəhrəmanovun ərsəyə gətirdikləri «Vergi mə­
dəniyyəti» (ll nəşr) kitabında bu, habelə cəmiyyət və 
287
döv lətlə bağlı bir sıra məsələlər geniş şərh edilmişdir. 
Kitabın məsləhətçisi Azərbaycan Respublikasının ver­
gilər naziri, 2­ci dərəcəli dövlət vergi xidməti müşaviri 
Fazil Məmmədov, elmi redaktoru akademik Teymur 
Bün yadovdur.   
Müəlliflər «Ön söz»də qeyd edirlər ki, mədəniy­
yətin, o cümlədən də vergi mədəniyyətinin səviyyəsi 
bir dən­birə yüksəlmir. Onlar bunun təkamül prosesi 
nəticəsində baş verdiyini və inkişaf etdiyini göstərirlər. 
Bu gün bir sıra ölkələrin vergi ödəməklə fəxr edən 
vətəndaşlarının əv vəllər bu işi çox çətinliklə, məcbur 
edilməklə gördüklərini misal gətirirlər.   Müəlliflər, eyni 
zamanda, vurğulayırlar ki, bu kitab respublikamızda 
vergi sahəsində aparılan islahatlar, əhalinin maddi və 
mənəvi səviyyəsinin yüksəlməsi ilə bərabər vergiyə aid 
biliklərin də vətəndaşların vergi mədəniyyətinə mühüm 
təsir göstərdiyi nəzərə alınaraq yazılmışdır. 
Kitab əsasən vergi mədəniyyətinə həsr edildiyinə 
görə, burada bu məsələ ilə əlaqədar cəmiyyət, döv lət, 
iqtisadiyyat, vergilərin təkamülü, vergi tarixi,  res pub­
likamızda və bəzi xarici ölkələrdə mövcud vergi sis­
temləri və digər problemlər də şərh edilmişdir. Müəl liflər 
bu məsələlərə aydınlıq gətirərkən tarixən inkişaf etmiş 
bir sıra dövlətlərin və dövlət xadimlərinin təcrübəsinə, 
Azərbaycan və dünya ədəbiyyatı klassiklərinin əsər­
lərinə, digər ədəbi abidələrə istinad edirlər. Bütün bunlar 
isə öz növbəsində kitabın əhəmiyyətini artırmış, onu 
daha oxunaqlı etmişdir.
Azərbaycanın vergi tarixindən söhbət açan müəllif­
lər eradan əvvəl və eranın ilk əsrlərində, ərəb xilafətində, 
Elxanilər dövründə, habelə Azərbaycan xanlarının və 
Azərbaycan Xalq Cümhuriyyətinin vergi növləri, eyni 
zamanda, Ağqoyunlu hökmdarı Uzun Həsənin əhalinin 
288
xeyrinə apardığı vergi islahatları  barədə maraqlı mə­
lumatlar vermişlər.  
Kitabın «Mədəniyyət» və «Azərbaycanda vergi 
mə də niy yətinin səviyyəsinin yüksəldilməsi tədbirləri» 
fəsilləri bilavasitə mövzunun şərhi ilə bağlıdır.  
Müəlliflər «Mədəniyyət» anlayışının insan fəaliy­
yə tinin müəyyən sahələrdə səviyyəsinin, inkişaf dərə­
cəsinin ölçüsü kimi başa düşüldüyünü qeyd edirlər. 
Bu ölçü isə insanın, cəmiyyətin, millətin, hətta bütün 
bəşəriyyətin fəaliyyətinə aid ola bilər. Buna görə də 
istehsal, idarəetmə, nitq, dövlətçilik, təfəkkür mə­
dəniyyətləri ilə yanaşı, vergi mədəniyyətindən də danış­
maq olar və bu, lazımdır.
Məlumdur ki, hər bir ölkənin iqtisadi gücü, əsasən, 
büdcəyə daxil olan vəsaitin həcmi ilə müəyyən edilir. 
Büdcənin formalaşmasında isə fiziki və hüquqi şəxslər 
tərəfindən ödənilən vergilər mühüm rol oynayır. Hər 
bir şəxs qazandığı vəsaitdən qanunla qəbul olunmuş 
qaydada vergi ödəməlidir. Kitabın müəllifləri çox doğru 
olaraq göstərirlər ki, vergi intizamı və vergi mədəniyyəti 
olmayan ölkədə buna nail olmaq çətindir.
Müəlliflər vergi yığımına inkişaf etmiş ölkələrdə 
daha ciddi yanaşıldığı və bu işdə günahkar şəxslərin cə­
zalandırıldığı barədə maraqlı faktlar söyləyirlər. Mə lum 
olur ki, dünyanın ən məşhur kino ulduzlarından biri­ 
italiyalı Sofi Loren, başqa bir italiyalı, məşhur müğənni 
Luçano Pavarotti, böyük kino rejissoru və aktyoru Çarli 
Çaplin vergi ödəmədiklərinə görə məsuliy yətə cəlb 
ediliblər. Sofi Loren vergiyə görə, hətta, həbs edilibmiş.   
Kitabda Azərbaycan Respublikasının vergi sis temi, 
habelə respublikamızda vergi mədəniyyətinin səviy­
yəsinin yüksəldilməsi üçün görülən tədbirlər barədə 
ətraflı məlumat verilir.
289
Akif Musayev və Aslan Qəhrəmanovun «Vergi mə­
dəniyyəti»  kitabı sanballı tədqiqat işidir, ixtisasından, 
peşəsindən asılı olmayaraq hər bir oxucu tərəfindən 
maraqla qarşılanır. Vergi və mədəniyyət işçiləri ilə 
yanaşı, tarixçilər, etnoqraflar, iqtisadçılar və təbii ki, ali 
məktəblərin müvafiq fakültələrinin müəllim və tələ­
bələri bu kitabdan faydalana bilərlər.
                                                                                         2011
                                                                           
290
İŞĞAL  OLUNAN  TORPAQLARIMIZ: 
MADDİ  MƏDƏNİYYƏTİMİZ…
Müəyyən bir bölgənin etnoqrafik tədqiqi ümumən 
xalqın tarixinin, mədəniyyətinin və etnoqrafiyasının öy­
rənilməsində mühüm rol oynayır. Bu baxımdan ta nınmış 
etnoqraf­alim, Əməkdar mədəniyyət işçisi Sol maz 
Məhərrəmovanın «Elm» nəşriyyatı tərəfindən buraxılmış 
«XIX –XX əsrin əvvəllərində Kiçk Qafqazın cənub­
şərq bölgəsinin maddi mədəniyyəti və təsərrüfatı» adlı 
monoqrafiyası xüsusi maraq doğurur. Monoqrafiyanın 
elmi redaktorları akademik T. Bünya dov və tarix elmləri 
namizədi Q. Rəcəblidir. 
S. Məhərrəmova həmin bölgənin (Laçın, Qubadlı, 
Zəngilan, Kəlbəcər, Cəbrayıl və Füzuli rayonları) maddi 
mədəniyyətini və təsərrüfat həyatını, digər bölgələrlə 
oxşar və fərqli cəhətlərini öyrənmiş, nəticədə çox maraqlı 
və gərəkli bir tədqiqat işini mütəxəssislərə və geniş 
oxucu kütləsinə təqdim etmişdir.
Nəzərə alsaq ki, müəllifin tədqiq etdiyi bölgə bu 
gün müvəqqəti də olsa, düşmən tapdağındadır, o zaman 
mo noqrafiyanın xüsusi əhəmiyyət kəsb etdiyini görərik.
S.Məhərrəmova mövzunu sistemli şəkildə şərh 
edərkən özündən əvvəlki tədqiqat işlərini öyrənmiş, 
bun ların hər birinin rolunu və əhəmiyyətini müəy­
yənləşdirmiş, habelə ənənəvi müşahidə metodun dan 
istifadə etməklə 2000­ci ildən başlayaraq Füzuli rayo­
nunun işğal olunmamış ərazisində, habelə bölgə əha­
lisinin müvəqqəti məskunlaşdığı Bakı və Sumqayıt şə­
hərlərində, Ağcabədi, Ağdam, Bərdə, Daşkəsən, Xan lar, 
İsmayıllı, Xızı rayonlarında, digər yaşayış yer lərində 
291
topladığı etnoqrafik materiallar əsasında uğurlu və eyni 
zamanda gərəkli bir elmi iş yazmışdır.
Monoqrafiya üç fəsildən ibarətdir. Birinci fəsil «Böl­
gənin təbii­coğrafi şəraiti və öyrənilməsi haqqında. Tarixi 
icmal» adlanır. Adından göründüyü kimi, bu fəsildə 
bölgənin təbii­coğrafi şəraiti və tarixi, habelə möv zunun 
öyrənilməsi dərəcəsi araşdırılmışdır.
Müəllif həmin fəslin «Tarixi icmal» bölməsində XIX 
əsrdə və XX əsrin əvvəllərində bölgədəki mövcud və­
ziyyət, habelə burada baş vermiş sosial­siyasi və tarixi 
hadisələr barədə məlumat vermişdir.
Məlumdur ki, XIX əsr Quzey Azərbaycanının, o 
cum lədən Qarabağ bölgəsinin rus qoşunları tərəfindən 
işğalı və xanlıq üsul­idarəsinin ləğvi ilə səciyyələnir. 
Məhz bu işğaldan sonra ölkə çar Rusiyasının qayda–
qa nun ları ilə idarə olunmuş, bütün bunlar isə əhalinin 
mad di mədəniyyətinə və təsərrüfatına da öz təsirini gös­
tərmişdir.
Monoqrafiyanın «Maddi mədəniyyət» adlanan bi­
rin ci fəslində bölgədə yaradılmış və istifadə olunmuş 
yaşayış məskənləri və yaşayış evləri, geyim və bəzəklər, 
yemək və içkilər, xalq nəqliyyat vasitələri və yollar 
araşdırılır, onların inkişaf yolu izlənilir. Müəllif öz araş­
dırmalarının nəticəsi olaraq belə  bir qənaətə gəlir ki, 
bölgənin maddi mədəniyyətinə aid xüsusiyyətlər başqa 
böl gələrdə də vardır. Bununla yanaşı, tədqiqatçı elə 
spe sifik cəhətləri üzə çıxarmışdır ki, bunlara yalnız bu 
bölgədə rast gəlmək mümkündür. Müəllif bunu ərazinin 
coğrafi şəraiti və təsərrüfat həyatı, xüsusilə əhalinin XX 
əsrin əvvəllərinədək köçmə maldarlıqla məşğul olması 
ilə əlaqələndirir.
S. Məhərrəmovanın fikrincə, bölgənin maddi mə­
də niyyəti ilə bağlı özünəməxsus bir sıra cəhətlər öz 
292
əksini, hər şeydən əvvəl, yaşayış məskənləri və yaşayış 
evlərinin tikintisində tapmışdır. Müəllif bölgə əhalisinin 
təsərrüfat həyatı, daha doğrusu, maldarlıqla məşğul 
olması ilə əlaqədar olaraq yaşayış məskənlərinin də 
daimi və müvəqqəti olmaqla iki qrupa bölündüyünü 
qeyd etmiş, burada qışlaq, yaylaq, oba, biçə, yurd kimi 
yaşayış məskənlərinin yaranmasını və bunların sonradan 
böyük kəndlərə çevrilməsinə zəmin yaratdığını xüsusi 
qeyd etmişdir. Müəllif öz müşahidələri nəticəsində 
müəyyən etmişdir ki, bölgənin topoqrafik quruluşundan 
asılı olaraq evlər həm dağınıq, həm koma­koma, həm də 
pərakəndə inşa edilmişdir.
Tədqiqatçının bölgənin geyim və bəzəkləri barədə 
araşdırmaları da xüsusi maraq doğurur. O göstərir ki, 
XIX əsrin sonu XX əsrin əvvəllərində mövcud şəraitə 
uy ğun olaraq bölgə əhalisinin geyimində bir sıra də­
yişikliklər baş vermiş, ənənəvi geyim nümunələri ilə 
yanaşı, fabrik istehsalı olan paltarlardan istifadə edilmiş, 
zaman keçdikcə saç düzümündə də müəyyən yeniliklər 
əmələ gəlmişdir. Bununla yanaşı, dövrün etik normala­
rına ciddi əməl olunmuş, bölgənin əksər kəndlərində və 
yaşayış məntəqələrində qız və gəlinlərin qısa qol, yaxası 
açıq paltar geyinməsi və yaşca böyüklərin qarşısına belə 
görünüşdə çıxması yolverilməz sayılmışdır. Müəllif bu
nu bölgədə milli xüsusiyyətlərin və ənənələrin ciddi şə­
kil də saxlanılmasının ifadəsi kimi xarakterizə etmişdir.
Monoqrafiyada bölgənin özünəməxsus yemək ləri 
və içkiləri, habelə nəqliyyat vasitələri barədə araş dır­
malar da diqqəti cəlb edir.
Monoqrafiyanın üçüncü fəslində bölgənin  təsər rü fat 
sahələri tədqiq olunmuşdur. Müəllif burada maldarlıq, 
əkinçilik, ipəkçilik, çəltikçilik, bağçılıq, arıçılıq, ovçuluq 
və balıqçılığın inkişafını bölgənin təbii­coğrafi şəraiti ilə 
293
əlaqələndirmiş, eyni zamanda, maldarlığın inkişafının 
toxuculuq, xalçaçılıq, keçəçilik, dəriçilik kimi sənət 
növ lərinin yaranmasına zəmin yaratdığını xüsusi qeyd 
etmişdir.
Tədqiqat işində Azərbaycanın digər  bölgələrindən 
fərqli olaraq bu bölgədə əhalinin təsərrüfat həyatında 
maldarlığın aparıcı rol oynadığı göstərilmişdir. Müəllif 
burada bəslənilən heyvan cinslərinin ətli olması, bol süd 
verməsi, keyfiyyətli yunu və sərt iqlimə uyğunlaşması 
ilə səciyyələndirmiş, bölgədə ayrı­ayrı şəxslərə məxsus 
at ilxılarının olduğunu, bu ilxılarda cins Qarabağ atları, 
habelə digər cinslər (Şahmar, Durnalar, Ağcadil və s.) 
yetişdirildiyini vurğulamışdır.
Bölgənin tarixi etnoqrafik tədqiqi nəticəsində burada 
yaşayan əhalinin məhz özünəməxsus cəhətləri olduğu nu, 
eyni zamanda, bütün bunların ümumazərbaycan səciy­
yəsi daşıdığını müəyyənləşdirmiş Solmaz Məhər rəmova 
çox maraqlı və gərəkli bir tədqiqat əsəri yazmışdır.
İnanırıq ki, bu gün müvəqqəti olaraq Azərbaycanın 
ayrı­ayrı guşələrində məskunlaşmış və burada da öz 
adət­ənənələrini, özünəməxsus milli xüsusiyyətlərini, 
müxtəlif mərasimlərin keçirilməsi qaydalarını qoruyub 
saxlayan və bütün bunlara əvvəllər olduğu kimi əməl 
edən soydaşlarımız yaxın zamanda öz maddi və mənəvi 
dəyərlərini doğma yurdlarında dirçəldəcək, daha da 
inkişaf etdirəcəklər…
                                                                                        
                                                                                             2010
           
                                    
294
TARİX   UNUTMUR
Həsən Əziz oğlu Həsənovun görkəmli dövlət xa­
dimi Nəriman Nərimanov haqqında ikinci kitabı çap ­
dan çıxmışdır. Kitab «Nəriman Nərimanovun tarixi 
mis siyası» adlanır. (Müəllif 2004­cü ildə nəşr edilmiş 
bi rinci kitabını «Nəriman Nərimanov ­ milli təmayüllü 
kommunist» adlandırmışdı).
Müəllif yeni kitabında xalqımız üçün həmişə əziz 
və doğma olan bir insanın ­ Nəriman Nərimanovun 
həyatı və fəaliyyəti ilə bağlı araşdırmalar aparmış, öz qə­
naətlərini, fikir və mülahizələrini şərh etmişdir.
Kitab ayrı­ayrı bölmələrdən ibarətdir və ilk böl­
mələrdən biri belə adlanır: «Kim idi Nəriman Nə­
rimanov?» Nəriman Nərimanovun kimliyinin açıl ması 
təkcə bu bölmə ilə məhdudlaşmır. Biz kitabı oxuduqca 
bu sualın əhatəli cavabını ala bilirik. Qeyd ed ək ki, bu 
bilgilərin çox hissəsini məhz Həsən Həsənovun təd­
qiqatından alırıq. Bunların çoxu yenidir, ilk dəfə Həsən 
Həsənov tərəfindən üzə çıxarılmış və tədqiqata cəlb 
olunmuşdur.
Nəriman Nərimanovun Azərbaycanın ərazi bütöv­
lüyü uğrunda mübarizəsi (son dərəcə çətin şəraitdə 
olsa belə!), Rusiyaya  və o vaxtlar  Mərkəz adlandırılan 
Moskvaya qarşı siyasəti, türkçülük mövqeyi və Türki yə­
yə münasibəti, milli­mənəvi dəyərlərimizin qorunması 
və inkişaf etdirilməsi naminə fəaliyyəti ilə bağlı məsələ­
lər professional tədqiqatçı səriştəsi ilə obyektiv şəkildə 
işıqlandırılmışdır.
Nəriman Nərimanovun milli­mədəni dəyərləri­
mi zin qorunması və inkişafı ilə əlaqədar fəaliyyətini 
295
ar aşdıran müəllif çox maraqlı faktlarla rastlaşır. Bakı 
şəhərində böyük satirik şair M.Ə.Sabirin ilk dəfə hey­
kəlinin ucaldılması (ətrafdakıların bəzilərinin etirazına 
bax mayaraq!), teatr işçilərinin hərbi xidmətdən azad 
edilməsi, müəllimlərin qurultayının keçirilməsi, uni­
versitetin müəllimlərinin əmək haqqının artırılması, 
in diki Milli Elmlər Akademiyasının bünövrəsi olan 
«Az ər baycan Tədqiq və Tətəbbö Cəmiyyəti»nin ya­
radılması, Pedaqoji İnstitutun, Politexnik İnstitutunun 
və Texnikumunun, Konservatoriyanın ( indiki Musiqi 
Akademiyası) təşkili... Bütün bunlar Azərbaycanın baş 
naziri Nəriman Nərimanovun şəxsi təşəbbüsü və əməli 
fəaliyyətinin nəticəsidir.
Kitabda Nəriman Nərimanovun ana dilimizin 
qo run ması ilə bağlı fikir və mülahizələri, bu yöndə 
əməli fəaliyyəti də işıqlandırılır. Azərbaycan dili məhz 
Nəriman Nərimanovun fərmanı ilə dövlət dili statusu 
almış, bütün idarələrdə yazışmaların rus dili ilə yanaşı 
Azərbaycan dilində də aparılması rəsmiləşdirilmişdir.
Biz Həsən Həsənovun tədqiqatında Nəriman Nə ri­
manovu öz xalqını sevən, onun gələcəyi naminə fəda­
karlıqla çalışan, yaxşı mənada «millətçi» kimi görürük.
Kitabdakı bölmələrdən biri «Nəriman  Nərimano ­
vun Bakının milli simasını itirməmək uğrunda mü­
barizəsi» adlanır. Buradan məlum olur ki, 1920­ci il ap­
rel çev rilişindən sonra Bakının erməniləşdirilməsi pla nı 
həyata keçirilməyə başlanıb və təbii ki, Nəriman Nəri­
manov buna qarşı ciddi mübarizə aparıb. Bu məsələ 
müəllif tərəfindən konkret faktlarla izah edilmişdir. 
Həsən Həsənov belə bir cəhəti də unutmur ki, Nəriman 
Nərimanovun bu hərəkəti Moskvanın xoşuna gələ 
bilməzdi və o, çox ciddi müqavimətə rast gəlirdi. Buna 
baxmayaraq Nərimanov bu yolda mübarizəsini davam 
296
etdirmişdir. Həsən Həsənovun «Nəriman Nərimanovun 
tarixi missiyası» kitabını oxuduqca fərəhlənir, Nəriman 
Nəri manovu yetirən bir xalqın nümayəndəsi olduğun 
üçün qürrələnirsən. Bununla yanaşı, bəzi səhifələri 
oxuyanda kədər notları üstün gəlir. Vətəni və xalqı üçün 
bəlkə də hamıdan çox yanan, ömrünü məşəl edən bir 
insana qarşı nə qədər ədalətsizliklər edilmişdir...
Həsən Həsənov yazır: «N.Nərimanov fenomeni 
ondan ibarət idi ki, həm çar Rusiyası, həm də bolşeviklər 
onu özlərinə siyasi opponent sayırdı. Çar Rusiyası onu 
həbs edərək Metex qalasında saxlayırdı və Sibirə sürgün 
etmək qərarına gəlmişdi. Hətta AXC hökumətinin daxili 
işlər naziri Xəlil bəy Xasməmmədov Şuşa və Gəncə 
qubernatorlarına sərəncam vermişdi ki, N.Nərimanov 
oralarda görünən kimi həbs edilsin. Üzv olduğu 
partiyadan olan ortodoks­bolşeviklər isə onu, el sözü 
ilə desək, gözümçıxdıya salır, xalqdan uzaqlaşdırır, 
xalq qarşısındakı xidmətlərini isə «millətçilik» kimi qiy­
mətləndirirdilər».
Ürək ağrıdan faktlardan biri  Nəriman Nərimanov 
Moskvada məsul vəzifədə  olarkən Bakıda yuxarı dai­
rələrin ona laqeyd münasibət göstərməsidir. Bu la qeyd 
münasibət Nərimanovun sağlığında da olmuş, dün ya sı­
nı dəyişəndən sonra da. 1925­ci ilin fevralında Moskva­
da Nəriman Nərimanovun ədəbi­ictimai fəaliyyətinin 
30 illiyinə həsr olunmuş tədbir keçirilib, «Malı teatr»da 
onun «Nadir şah» pyesi tamaşaya qoyulub. Yubiley 
tədbirləri Tiflisdə, habelə Nəriman Nərimanovun bir 
vaxtlar dərs dediyi Borçalının Qızılhacılı kəndində də 
keçirilib. Lakin Bakıda bu yubiley hər hansı bir şəkildə 
qeyd edilməyib.
O, 1925­ci ilin martında Moskvada dünyasını də­
yişib. Bu böyük azərbaycanlının Azərbaycanda  dəfn 
297
olun ması “məsləhət bilinməyib”. Moskvada keçirilən 
dəfn mərasimində Azərbaycan nümayəndələri iştirak 
et məyiblər. Matəm komissiyasının sədri gürcü, müavini 
isə erməni olub. Komissiyanın tərkibində azərbaycanlı 
olmayıb. Azərbaycanın nümayəndələri yalnız dəfndən 
bir neçə gün sonra mərhumun məzarını ziyarət ediblər.
Həsən Həsənovun toxunduğu daha bir ürəkağrıdan 
fakt: Nəriman Nərimanovun vəfatından bir neçə ay 
sonra SSRİ Şərqşünaslarının Elmi Assosiasiyası təklif 
edir ki,  Şərq xalqları arasında təbliğat və tədqiqat işlərini 
yaymaq üçün onun adına xüsusi kinostudiya təşkil ol­
unsun.  Bu təklif Dağıstan, Tatarıstan, Başqırdıstan, 
Krım, Qaraçay­Çərkəz respublikaları və İnquşetiya 
Mux tar Vilayəti tərəfindən dəstəklənir. Lakin həyata 
ke çiril məsi mümkün olmur. Səbəbi isə “Cənubi Qafqaz 
türklərinin”, yəni azərbaycanlıların bu məsələyə mü­
nasibət bildirməməsi olur.
Bütün bunlarla yanaşı, həmin illərdə də hakimiyyət 
dairələrindən fərqli olaraq Azərbaycan xalqı Nəriman 
Nərimanovu sevmiş, ona hörmət və ehtiramını müxtəlif 
vasitələrlə ifadə etmişdir.
Müəllif öz kitabında ümummilli liderimiz Hey dər 
Əliyevin Nəriman Nərimanov irsinə qayğısı, onun adı nın 
əbədiləşdirilməsi, yeni hücumlardan qorunması ilə bağlı 
əməyini yüksək qiymətləndirir. Məhz Heydər Əliyevin 
təşəbbüsü ilə Bakı şəhərində Nəriman Nərimanovun 
əzəmətli abidəsi ucaldıldı, xatirə muzeyi yaradıldı.
Həsən Həsənovun “Nəriman Nərimanovun tari­
xi missiyası” kitabı bu sözlərlə başlanır: “Mən çox xoş­
bəxtəm ki, Nəriman Nərimanovun doğulub, boya­başa 
çatdığı Tiflis şəhərinin Meydan (el arasında Şeytanbazar 
adlanır) məhəlləsində dünyaya gəlmişəm və yeniyetmə 
dövrümü orada keçirmişəm”. Müəllif daha sonra Tiflisdə 
298
hər gün məktəbə gedərkən yerlilərin “Nərimanov 
klubu” adlandırdığı binanın qarşısından keçdiyini, Ba­
kı da oxuduğu ali məktəbin və yaşadığı yataqxananın 
Nərimanov prospektində yerləşdiyini, 1960­cı ildə 
tələbə yoldaşları ilə yolüstü Moskvada olarkən Nəriman 
Nərimanovun məzarını ziyarət  etdik lərini bildirir və bü­
tün bunların onda Nərimanov şəxsiy yətinə böyük hör­
mət və ehtiram, yaradıcılıq irsinə və fəaliyyətinə xüsusi 
maraq yaratdığını göstərir.
Bəli, Həsən Həsənov öz dediklərində haqlıdır. 
Böyük zəhmətə qatlaşıb xalqımızın böyük oğlu Nəriman 
Nərimanov şəxsiyyətini daha da ucaldan, indiki nəslə 
daha yaxından tanıdan müəllif doğrudan da xoşbəxtdir...
                                                                                             2005
             
              
 
 
299
AZƏRBAYCANIN  QAYAÜSTÜ  İNCƏSƏNƏTİ 
HAQQINDA  TƏDQIQAT
Qobustanın qaya rəsmləri Azərbaycan ərazisində ən 
qədim sənət nümunələri hesab olunur. Tədqiqatçıların 
fikrincə, qayalar üzərində həkk olunmuş bu rəsmlərin ən 
qədimi eramızdan əvvəl VIII­VI əsrlərə aiddir. Əlbəttə, 
bu təsvirlərin hamısı eyni vaxtda meydana gəlməmiş, 
ayrı­ayrı dövrlərdə yaradılmışdır.
Qobustan qayalarına insan fiqurları, müxtəlif hey­
vanların təsvirləri, ovçuluq səhnələri və s. həkk edil­
mişdir. Burada tək dayanmış insan rəsmləri, qrup halında 
«Yallı» oynayan adamların təsvirləri mövcud dur.
Qobustan təsvirləri barədə tədqiqatçıların müxtəlif 
fikirləri vardır. Tədqiqatçıların əksəriyyəti bu rəsmləri 
sənət əsəri kimi qiymətləndirirlər. Qobustanın qaya 
təsvirləri daş dövründən XIX əsrə qədər olan dövrün 
təsviri sənətini və yazı mədəniyyətini özündə yaşadır.
Məhz buna görə də bu qədim sənət nümunələri ilə 
bağlı araşdırmaların aparılması, obyektiv elmi qəna­
ət lərin əldə edilməsi xüsusi əhəmiyyət kəsb edir.  Bu 
baxımdan tarix elmləri namizədi Məlahət Fərəcovanın 
oxuculara təqdim edilmiş «Azərbaycan qayaüstü in­
cəsənəti» kitabı maraq doğurur. Bəri başdan qeyd edək 
ki, kitab müəllifin uzun illər apardığı elmi­tədqiqat işinin 
uğurlu nəticəsi olaraq meydana çıxmışdır.
Kitab Azərbaycan Respublikası Mədəniyyət və Tu­
rizm Nazirliyi tərəfindən üç dildə­ Azərbaycan, rus və 
ingilis dillərində nəfis şəkildə nəşr edilmişdir. Mövzu ilə 
bağlı çoxsaylı illüstrativ materialların kitaba daxil edil­
məsi onun dəyərini xeyli artırmışdır.
300
Müasir dövrdə qayaüstü təsvirlərin­ petroqliflərin 
arxeoloji abidə kimi xüsusi əhəmiyyətini vurğulayan 
müəllif, eyni zamanda, onu da qeyd edir ki, bu mühüm 
tarixi mənbələr uzun müddət xüsusi tədqiqat mövzusu 
olmamaş, nəşr edilmiş əsərlərin əksəriyyətində əsas 
diqqət petroqliflərin ümumi təsvirinə yönəldilmiş, 
onların dəqiq və sistemli öyrənilməsi kənarda qalmışdır. 
Məlumdur ki, qayaüstü təsvirlərin öyrənilməsi qə­
dim insanların mədəniyyəti, incəsənəti və dünya görüşü 
ilə əlaqədar bir sıra məsələlərin həllinə imkan verir. 
Azərbaycan qayaüstü təsvirlərinin arxeoloji cəhətdən 
yetərincə öyrənilmədiyini nəzərə alsaq, Məlahət Fərə­
covanın «Azərbaycan qayaüstü incəsənəti» tədqiqat 
işinin bu sahədə mövcud boşluğun aradan qaldırılmasna 
müsbət təsiri öz­özünə aydınlaşar.
Tədqiqat işinin əsasını  Qobustan qayaüstü təsvir­
ləri, daha dəqiq desək, bu təsvirlərin dövrlərə bölünməsi 
təşkil edir. Müəllifin fikrincə, bu mürəkkəb prosesin 
şərhi müxtəlif elmlərin, o cümlədən antropologiya, ge­
ologiya, paleontologiya, arxeologiya, etnoqrafiya və ta­
rix elmlərinin məlumatlarına əsaslanan araşdırmalar 
nəti cəsində mümkündür.
Müəllif onu da qeyd edir ki, Qobustan, Abşeron, 
Gəmiqaya və Kəlbəcərdə arxeoloqların apardığı tədqiq­
atlar əcdadlarımızın keçdiyi tarixi inkişaf mərhələlərinin 
müəyyənləşdirilməsi, onların mədəniy yətinin, xüsusən 
qayaüstü incəsənətinin takamülü haqqında təsəvvür ya­
radır, Avropa və Asiyanın mədəniyyət tarixləri ilə kon­
tekstdə Azərbaycan qayaüstü təsvirlərinin yerini və əhə­
miyyətini düzgün anlamağa imkan verir.
Tədqiqatın geniş xronoloji sərhədləri, müəllifin 
qeyd etdiyi kimi, petroqliflərdə müxtəlif tarixi dövrlərə 
aid kompleks təsvirlərin mövcudluğu ilə şərtlənir. Mü­
301
əllifin apaşdırmaları ayrı­ayrı  komplekslərin geniş iza­
hı ilə yanaşı, qayaüstü  təsvirlərin xronologiyası, on­
ların semantik təhlili və bədii dəyəri ilə bağlı bir sıra 
məsələlərə aydınlıq gətirir.
Kitab ön söz, dörd fəsil və nəticədən ibarətdir. 
Birinci fəsil «Azərbaycan qayaüstü təsvirlərinin 
ta rixi­coğrafi icmalı» adlanır. Azərbaycan petroqlif­
lərinin tədqiq edilməsinin tarixi icmalını şərh edərkən 
müəllif bu işin əsasının görkəmli arxeoloq İ. Cəfərzadə 
tərəfindən qoyulduğunu xüsusi vurğulayır, digər arxe­
oloqların tədqiqatlarına nəzər yetirir. Məlahət Fərəcova 
hər bir tədqiqatçının əməyini qiymətləndirir, onların 
fikir və qənaətlərinə hörmətlə yanaşır, eyni zamanda, 
öz qənaətlərini də əsaslandırır. O, belə bir qənaətə gəlir 
ki, hazırda qayaüstü təsvirlərin tədqiqi davam etdirilir 
və iş prosesində yeni kəşflər meydana çıxır. Müəllifin 
fikrincə, bütün bunlar bu qiymətli abidələrə yeni baxışla 
nəzər salmağa imkan verir və o öz tədqiqatını bu yöndə 
qurur.
M. Fərəcova kitabın ikinci fəslini «Azərbaycan pet­
roqliflərinin mövzu və işlənilmə texnikasına görə təs­
nifatı» adlandırmışdır. Müəllif Azərbaycan qayaüstü 
təsvirlərini insan və heyvan, hərəkət vasitələrinin təs­
virlərinə, habelə antropomorf və zoomorf təsvirlərə, 
işarələr, damğalar və su çalalarına bölmüşdür. Ayrı­ayrı 
təsvirlər üzərində arxeoloji və etnoqrafik müşahidələr 
aparan müəllif  onların səciyyəvi cəhətlərini üzə çıxarır, 
bu barədə öz fikir və mülahizələrini şərh edir.
Üçüncü fəsil  Azərbaycan qayaüstü təsvirlərinin 
dövr ləşdirilməsinə həsr olunmuşdur. Müəllif petroq­
liflərin tarixinə dair əldə edilmiş son dəlillərə əsas la­
naraq mövcud xronologiyaya müəyyən düzəliş və də ­
yişik liklərin edilməsini məqsədəuyğun sayır. O, ey ni 
302
zamanda, petroqliflərin dövrləşdirilməsi ilə bağlı özü­
nün konkret təkliflərini təqdim edir.
Müəllif sonuncu­ dördüncü fəsildə Azərbaycan qa­
ya üstü incəsənətinin semantikasını şərh etmişdir.
Məlahət Fərəcovanın qənaətinə görə, Azərbaycan 
pet roqliflərinin təhlili belə bir nəticə çıxarmağa imkan 
verir ki, qayaüstü təsvirlər bölgənin qədim insanlarının 
tarixi keçmişi ilə bağlı özünəməxsus cəhətlərə malikdir. 
Qobustan, Gəmiqaya, Kəlbəcər və Abşeronun qayaüstü 
təsvirləri sübut edir ki, həmin dövrün mədəniyyəti 
təcrid olunmuş deyil, qonşu əyalətlərin mədəniyyətləri 
ilə qarşılıqlı əlaqədə inkişaf etmişdir.
Müəllif onu da unutmur ki, Azərbaycan qayaüstü 
incəsənətinin öyrənilməsində bir sıra məsələlər hələ də 
aydınlıq tələb edir. Qafqaz və Avropa mədəniyyətlərinin 
inkişafında Qobustanın rolu müəyyənləşdirilməli, bu 
məqsədlə də Qobustanda, habelə Gəmiqayada, Kəl­
bəcərdə və Abşeronda geniş tədqiqatlar aparılmalıdır.
Tədqiqat işi ilə bağlı müəllifə bir arzumuzu da 
bildirmək istərdik. 
Məlumdur ki, Azərbaycan qayaüstü təsvirləri arxe­
oloji abidə olmaqla yanaşı, həm də sənət əsərləridir. 
Az ərbaycan incəsənəti öz qaynaqlarını onlardan götü­
rür. Ona görə də bu təsvirlər həm də bədii cəhətdən öy­
rənilsəydi, tədqiqat işi bundan qazanardı.
Güman edirik ki, Məlahət xanım gələcək tədqi qat­
larında bunu nəzərə alacaqdır… 
                                                                             2010
303
ZƏNGİN  XƏZİNƏ: 
BU  GÜN  VƏ  GƏLƏCƏK  ÜÇÜN
Sənətşünaslıq doktoru, professor Tariyel Məm­
mə dovun yeni kitabı – «Koroğlu aşıq havaları» mono­
qrafiyası işıq üzü görmüşdür. Müəllifin belə bir  qeydi 
kitaba epiqraf kimi verilmişdir: «Azərbaycanın görkəmli 
musiqi xadimlərinə – ənənəvi musiqimizi toplayıb nota 
yazaraq, onu gələcək nəsillər üçün qoruyanlara, maarifçi 
və tədqiqatçılara ithaf olunur».
Doğrudan da qeyri­maddi mənəvi irsimizi, o cüm­
lədən aşıq musiqisinin notlaşdırılması bu zəngin xə­
zinənin qorunmasına, öyrənilməsinə və gələcək nəsil­
lərə çatdırılmasına şərait yaradır. Kitabın müəllifi Tariyel 
Məmmədovun özünün də qeyd etdiyi kimi, artıq otuz 
ildir ki,  onun elmi tədqiqatlarının mənbəyini qeyri­
mad di mənəvi irsin notlaşdırılması təşkil edir. Müəllifin 
fikrincə, bu sahə Azərbaycan musiqi mədəniyyətinin 
məhz kökündən, mayasından tədqiq olunmasını tə­
min edən və şifahi ənənəli xalq musiqisinin dinamik in­
kişafının təkamül yolunu izləməyə imkan verən, milli 
irsimizin ən mükəmməl xüsusiyyətlərini səciyyələndirən 
müstəqil bir sahədir. 
Tariyel Məmmədovun əvvəllər nəşr olunmuş «Ko­
roğlu mahnıları», «Azərbaycan ənənəvi aşıq hava­
ları», «Aşıq sənəti», «Azərbaycan klassik aşıq havaları» 
kitablarında, başqa tədqiqat işlərində də  bu və ya digər 
dərəcədə həmin məsələlər dururdu. «Koroğlu aşıq 
havaları» müəllifin əvvəlki kitablarında praktiki şəkildə 
nümayiş etdirilən problemləri metodoloji cəhətdən 
elmi şəkildə açıqlayan və əsaslandıran fundamental 
304
təd qiqat işidir. Bu məsələni müəllif özü çox obyektiv 
şəkildə bir cümlə ilə ifadə etmişdir: «Burada diqqət 
mərkəzində ömrünü şifahi ənənəvi professional milli ir­
sin toplanılmasına, tədqiqinə və notlaşdırılmasına həsr 
et miş etnomusiqişünasın elmi mövqeyinin şərhi durur» 
(Yeri gəlmişkən, qeyd edək ki, Tariyel müəllim bu yöndə 
səmərəli fəaliyyətinə görə Əməkdar incəsənət xadimi 
fəxri adına layiq görülmüşdür). Bununla yanaşı, müəllif 
unutmur və xüsusi olaraq qeyd edir ki, onun bu gün əldə 
etdiyi nəticələr donub qalmış elmi sənədə çevrilməyə cək. 
Klassik aşıq havaları tarix boyunca çoxsaylı variantda  öz 
həyatını davam etdirir, öz ifaçılarının – aşıqların iştirakı 
ilə daim yeniləşən bir prosesə çevrilir, eləcə də, bu ha­
valar haqqında yazılanlar da hər dəfə zənginləşəcək, 
aşıq havalarının notlaşdırılması, müəllif tərəfindən 
orijinal şəkildə transkripsiya olunan hər bir nümunəsi 
isə xalq mədəniyyətinin və dünyaduyumunun dünənini 
və bu gününü səciyyələndirən kamil örnəklər olaraq 
qalacaqdır. 
Kitab giriş və üç hissədən ibarətdir. 
«Metodologiya» adlanan birinci hissədə kitabda 
qeyd edildiyi kimi, müəllifin metodoloji platforması 
açıqlanır. Burada müəllif şifahi ənənəyə söykənən pro­
fessional musiqinin səciyyəvi cəhətlərinin, musiqi folk­
lorşünaslığı axarında özəl xüsusiyyətlərinin araş dırıl­
ması ilə bağlı özünün metodoloji prinsiplərini şərh edir. 
Qeyd edək ki, müəllifin bu yöndə problemə yanaşma 
prinsipi yeniliyi ilə diqqəti cəlb edir.
«Tədqiqat» adlanan ikinci hissə üç fəsildən ibarətdir: 
«Tarixin səhifələri», «Poetika» və «Tipologiya».
Azərbaycan xalqının bədii təfəkkürünün məhsulu 
olan «Koroğlu» dastanı ilə bağlı ayrı­ayrı tədqiqatlara 
münasibət bildirən müəllif, eyni zamanda göstərir ki, 
305
dastan burada ifadə olunan xalq epik yaradıcılığı hə­
qiqətini bədii ənənə çərçivələrində özünəməxsus şəkil də 
modelləşdirir, çoxəsrlik təcrübə xalqın idealları, iradəsi 
və baxışları ilə birləşir.
Tədqiqatçı bu hissədə dastanın aşıq tərəfindən 
söy lənilməsi, dinləyicilərə çatdırılması məsələləri üzə­
rində xüsusi dayanır, bu barədə öz müşahidələrini, fikir 
və mülahizələrini şərh edir. Müəllif məlum həqiqəti 
xatırladır ki, aşıq dinləyicilərin tələb və zövqlərinə 
uy ğun olaraq dastanın mətnini dəyişdirə, uzada və 
qısalda bilər, yeni epizodlar əlavə edə bilər, yaxud 
ayrı­ayrı epizodları inkişaf etdirə bilər. Məsələyə bu 
yöndən işıq salan tədqiqatçı belə hesab edir ki, zaman 
hüdudu «Koroğlu» dastanı üçün bir çərçivədir; onun 
qəhrəmanı Koroğlunun ağlasığmaz sərgüzəştləri və 
şüca ətləri bu çərçivə daxilində baş verə bilər; qalan 
bütün əhvalatlar Koroğlunun ətrafında cərəyan edir və 
bununla qəhrəmanın xarakteri açılır. Müəllif bu hissədə 
belə hesab edir ki, «Koroğlu»  dastanının epik havaları 
qəhrəman Koroğlunun öz dostlarına, yaxın adamlarına 
və düşmənlərinə olan münasibətini əks etdirir, qəh­
rəmanın qüdrətini, rəşadətini obrazlı şəkildə ifadə edir 
və Azərbaycan xalqının genetik cəhətdən əsasən XV 
əsrdən sonra formalaşan qəhrəmanlıq nəğmələrinə 
gedib çıxır. 
Müəllif «Tədqiqat» hissəsinə yekun vuraraq be lə 
bir qənaətə gəlir ki, «Koroğlu» dastanı fəlsəfi ümu­
miləşdirmələrin dərinliyi, istiqaməti, vətəndaşlıq pafosu 
səlis musiqi  ­ poetik bir dillə, zəngin təsvir vasitələri 
və bədii ümumiləşdirmələrlə birləşərək, Azərbaycan 
xalqının qəhrəmanlıq ənənələrinin zəngin salnaməsinə 
çevrilmişdir. Bu hissənin sonunda kitabın üçüncü his­
səsində not yazıları verilmiş aşıq havalarının aid olduğu 
306
«Koroğlunun Dərbənd səfəri», «Durna teli», «Ko­
roğlunun Toqat səfəri», «Koroğlu və Bolu bəy» qollarının 
qısa məzmunları verilmişdir ki, bu da nəşrin oxucu 
dairəsinin genişlənməsinə və daha oxunaqlı olmasına 
müsbət təsir göstərir. 
Müəllif «Antologiya» hissəsində dastanın ayrı­ayrı 
qollarında yer alan «Koroğlu» aşıq havalarının – «Misri 
Koroğlu», «Təbl­Cəngi Koroğlu», «Qanlı Koroğlu», 
«Cən gi Koroğlu», «Misri», «Koroğlu gözəlləməsi», «Dö­
şəmə Koroğlu», «Dəli Koroğlu» və başqa məşhur aşıq 
havalarının not yazılarını vermiş və bununla da həmin 
havaların gələcək nəsillərin də sərvəti olmasını təmin 
etmişdir. Bundan başqa, tədqiqatçı müxtəlif vaxtlarda 
nota alınmış Koroğlu aşıq havalarını arxivlərdən üzə 
çıxararaq öz kitabına daxil etməklə daha bir xeyirxah iş 
görmüşdür.
Məlumdur ki, «Koroğlu» dastanı bütün türk dün­
yasında geniş yayılmışdır. Buna görə də Koroğlu türk 
aşıq havalarından nümunələrin daxil edilməsi nəşrin 
qiymətini daha da artırır. 
Qeyd edək ki, kitabda verilmiş Koroğlu aşıq hava­
larını müəllif böyük ustadların – Aşıq Hüseyn Saraclının, 
Aşıq Mikayıl Azaflının, Aşıq Əkbər Cəfərovun, Aşıq 
İmran Həsənovun ifalarından nota almışdır. 
Biz Tariyel müəllimin bu yöndə əməyini yüksək 
də yərləndirir və ona Azərbaycan aşıq sənətinin profes­
sional səviyyədə tədqiqi işində daha böyük yaradıcılıq 
uğ urları diləyirik. 
                                                                                         2010
                     
307
MİSRALAR…  RƏNGLƏR… CİZGİLƏR
 
Tanınmış sənətşünas, Əməkdar incəsənət xadimi 
Ziyadxan Əliyevin «Sabir təsviri sənətdə» adlı yeni 
kitabı Azərbaycan Respublikası Mədəniyyət və Tu­
rizm Nazirliyinin dəstəyi ilə işıq üzü görmüşdür. Ki­
tabda, annotasiyada da qeyd edildiyi kimi, bənzərsiz 
«Hophopnamə»si ilə Azərbaycan ədəbiyyatında dərin 
iz salmış böyük şairimiz Mirzə Ələkbər Sabirin həyat 
və yaradıcılığına həsr olunmuş təsviri və dekorativ­ 
tətbiqi sənət əsərlərindən söz açılır. Burada xüsusi ola­
raq vurğulanır ki, sənət adamlarının  M. Ə. Sabir ya­
radıcılığına bədii münasibəti şairin əsərlərinin kitab ha­
lında ilk nəşrindən (1914) başlayaraq indiyədək davam 
edir.
Rəssamlardan Əzim Əzimzadə, Mikayıl Abdul­
layev, Səttar Bəhlulzadə, Nəcəfqulu İsmayılov, İsmayıl 
Axundov, Ələkbər Rzaquliyev, Asəf  Cəfərov, Yusif Hü­
seynov,  Elçin Məmmədov, Arif  Hüseynov, Adil Rüs­
təmov, Bayram Hacızadə, heykəltəraşlardan Cəlal Qar­
yağdı, İbrahim Zeynalov, Tokay Məmmədov, Ömər 
El darov, Fuad Salayev, Xanlar Əhmədov, Akif  Əs­
gərov və bir çox başqaları şairin əsərləri əsasında də­
yərli bədii nümunələr, habelə sənətkarın əzəmətli 
ob razını yaratmışlar. Bu gün böyük şairin xatirəsini 
əbədiləşdirən və özündə yaşadan həmin nümunələr bağ 
və xiyabanların, muzey və sərgi salonlarının bəzəyinə 
çevrilmişdir.
Ziyadxan Əliyev bu bədii nümunələri mövzusuna 
və müəlliflərinə uyğun olaraq «M. Ə. Sabirin rənglərlə 
«yazılan» poeziyası», «Hophopnamə»yə  Əzim Əzimza­
308
də münasibəti»,  «Hophopnamə»yə yeni rəssam ba xış ­
ları», «Şairin uşaqlara hədiyyəsi», «M. Ə. Sabir yara­
dıcılığı əbədi ilham mənbəyidir», «Sabir ünvanlı «Daş 
nağılları»,  «M. Ə. Sabirə həsr olunmuş  dekorativ­ tətbiqi 
sənət nümunələri» adlandırdığı ayrı­ ayrı bölmələrdə 
təhlil etmişdir.
Hər şeydən əvvəl qeyd edək ki, Ziyadxan Əliyev bu 
kitabda özünü səriştəli tədqiqatçı­ sənətşünas olmaqla 
yanaşı, həm də Sabir poeziyasının incəliklərinə dərindən 
bələd olan Sabirşünas­ ədəbiyyatşünas kimi təsdiq edə 
bilmişdir. O, çox haqlı olaraq yazır ki, poetik irsinin «Milli 
brilliantı» olan «Fəxriyyə»sində özümüzü özümüzə 
tanıdan M. Ə. Sabir ömrünün yarımçıq qırılmasına razı 
olsa da, ömrünün sonuna qədər həqiqəti söyləməkdən 
imtina etməmiş, yaradıcılığı cəmiyyətin təlatümlü döv­
rünə təsadüf edən şair zəmanəsində gördüklərini əks 
etdirməklə, xalqını çox sevdiyindən köhnəlikləri rədd 
etdiyini gizlətməyərək mübariz bir şair olduğunu təs­
diqləmişdir.
Ziyadxan Əliyev bu tədqiqat işində belə bir fikri 
əsaslandırır ki,  M. Ə. Sabir «Hophopnamə»sində özü­
nün həm də böyük şair­ rəssam olduğunu sübut etmişdir. 
Müəllifin fikrincə, şairin dərdlərimizə şaşırdıcı işıq 
salan poeziyası sanki mürəkkəblə yox, əlvan rənglərlə 
yazılıb. Doğrudan da Sabirin hər bir şeirində deyilənləri, 
göstərilənləri asanlıqla göz önündə canlandırmaq olar. 
«Sabir təsviri sənətdə» kitabından: «Heç şübhəsiz, 
M. Ə. Sabir şeirlərinin rəssam təxəyyülünün və fırçasının 
qüdrəti ilə yaddaqalan sənət əsərlərinə çevrilməsi on­
lardakı dramaturji məziyyətlərin çox böyük ustalıqla 
hadisələrə və obrazlara «köçürülməsindən» keçib. Bu 
mənada tədqiqatçı­ alim Akif  Əlinin «…M. Ə. Sabirin 
istedadının bu cəhəti məhz onun xüsusi «dramaturji» 
309
qabiliyyəti ilə bağlıdır. «Hophopnamə»dəki dialoqlar, 
səh nəciklər, oyun elementləri və s. fikrimizi təsdiq edən 
nümunələrdir» qənaətini vurğulamaq istərdik».
Məlumdur ki, M. Ə. Sabirin şeirləri ilk dəfə «Molla 
Nəsrəddin» jurnalında dərc edilsə də, onun yaradıcılığına 
rəssam münasibəti yalnız şairin vəfatından sonra, 1914­ 
cü ildə «Hophopnamə»nin ikinci nəşrində özünü gös­
tərmişdir. Bu zəngin irsə ilk bədii münasibət bildirən 
fırça ustası isə görkəmli xalq rəssamı Əzim Əzimzadə 
olmuşdur.
Ziyadxan Əliyevin araşdırmasından məlum olur 
ki,  «Hophopnamə»nin bu nəşrinə Əzim Əzimzadənin 
şairin əsərləri əsasında çəkdiyi iyirmi dörd rəngli 
illüstrasiya daxil edilmişdir. Bu illüstrasiyalar böyük 
Sabirin «A şirvanlılar», «Millət necə tarac olur olsun, 
nə işim var?!», «Tərpənmə, amandır bala, qəflətdən 
ayılma», «Küpəgirən qarının qızlara nəsihəti», «Uşaqdır 
uşağım», «Fəhlə, özünü sən də bir insanmı sanırsan?», 
«Bir belə…», «Məsləhət», «Ey dad­ bidad Ərdəbil» və 
digər məşhur şeirləri əsasında ərsəyə gəlmişdir.
Rəssamın fırçasından çıxmış təsviri sənət nümu­
nələrini təhlil edən sənətşünas belə hesab edir ki, Əzim 
Əzimzadənin bu gün də yüksək bədii­ estetik dəyərini 
itirməyən Sabir ünvanlı əsərlər yaratmasının kökündə 
onun Azərbaycan həyatına və tarixinə, etnoqrafiyasına, 
adət­ ənənələrinə, maddi mədəniyyət nümunələrinə 
kifayət qədər bələd olması durur . Ona görə ki, həqiqi 
təsviri sənət nümunələri yalnız rəssamın müraciət 
etdiyi mövzuya əhatəli münasibətindən, onu hərtərəfli 
öyrənməsindən və mahiyyətinə dərindən nüfuz et mə­
sin dən sonra yaranır. Məhz buna görə də Əzim Əzim­
zadənin yaratdığı obrazlar Sabirin misralarında olduğu 
kimi, koloritli və yaddaqalandır.
310
Ziyadxan Əliyev bu fikri belə şərh edir: «Reallıqla 
bədii ümumiləşdirmənin qovşağından «yoğrulmuş» 
be lə obrazlar «Hophopnamə» oxucusunun ən müxtəlif 
təbəqəliləri üçün anlaşılandır. Bu bədii görüntülər nə 
qədər rəssamın şair misralarına nüfuz etməsidirsə, bir 
o qədər də şairin yaşadığı mühitin, bütünlükdə isə cə­
miyyətin əksidir. Bu bütün mənalarda mövcud olanın, 
sadəcə «əks»idir; ona görə də, şeirlərdə olduğu kimi, 
rəsmlərdə də çoxları özlərini görə bilirlər». 
M. Ə. Sabirin «Məktub» şeirini və bu əsərə Əzim 
Əzimzadənin çəkdiyi illüstrasiyanı təhlil edən Ziyadxan 
Əliyev doğru olaraq qeyd edir ki, əgər şair burada 
insanların istismarından zövq alan tüfeylinin xarakterini 
sözlə açmağa nail olubsa, rəssam həmin misraları 
rəng və cizgilərin köməyi ilə bədiiləşdirməklə daha 
təsirli etmişdir. Müəllifin fikrincə, Əzim Əzimzadənin 
təqdimatında saqqalı və əlləri xınalı, beli qurşaqlı, bar­
mağı üzüklü  obraz görkəminə görə nə qədər «ba­
halı»dırsa, təkcə elə baxışları ilə öz kütlüyünü nümayiş 
etdirir. Beləliklə, rənglərin və cizgilərin yığ camlığından 
ustalıqla istifadə edən rəssam məlum şeirin yaddaqalan 
«obrazını» yaratmışdır.
Bununla yanaşı, müəllif unutmur ki, Əzim Əzim­
zadənin «Hophopnamə»yə çəkdiyi illüstrasiyalar , ilk 
növbədə, süjetlərin çoxfiqurlu olması ilə səciyyələnir. 
Müəllif bu xüsusiyyəti rəssamın şeirin daşıdığı məzmun 
yükünün əhatəliliyini göstərmək istəyi ilə əlaqələndirir 
və Əzim Əzimzadənin «Hophopnamə»ni zənginləşdirən 
rəsmlərini bütünlükdə qədim ənənələri olan Azərbaycan 
kitab qrafikası sənətinə layiqli töhfə hesab edir.
Yuxarıda qeyd etdiyimiz kimi,  «Hophopnamə»yə 
digər fırça ustaları da müraciət etmişlər. 1962­ ci ildə 
şairin 100 illik yubileyi münasibətilə nəşr edilmiş 
311
«Hophopnamə»yə xalq rəssamı Nəcəfqulu İsma yılovun 
çəkdiyi illüstrasiyalar daxil edilmişdir. Ziyadxan Əliyev 
belə hesab edir ki, bu illüstrasiyalar  ruhən Əzim 
Əzimzadənin işlədiyi rəsmlərə yaxın olsa da, burada 
özünəməxsusluq da vardır. Müəllif  öz fikrini şairin «A 
şirvanlılar», «Avropada Məmdəlinin eşqbazlığı», «Bakı 
pəhləvanlarına», «Qorxuram» və başqa şeirlərinə çəkil­
miş rəsmlərin təhlili ilə əsaslandırır.      
«Sabir təsviri sənətdə» kitabından: «Rəssamın (Nə­
cəf qulu İsmayılov nəzərdə tutulur­A.B.) «A şirvanlılar» 
şeirinə çəkdiyi illüstrasiya ruhən Əzim Əzimzadənin 
işlədiyi rəsmə yaxın olub, onun davamı kimi qəbul 
olunur. Belə ki, əgər əvvəlki əsərdə şairin bədxahları 
qəzəbli görkəmdədirlərsə, Nəcəfqulunun təqdimatında 
onlar artıq şairi daşlamaq ərəfəsindədirlər. Rəsmin 
daha realist­ gerçəkçi, işıq­ kölgə təzadları ilə həllinin 
təsvirdəkilərin daha cəlbedici görünməsində yardımçı 
olduğu da duyulandır…»
Məlumdur ki, «Hophopnamə» dəfələrlə nəşr ol­
unmuş və hər nəşr yeni tərtibatda oxuculara təqdim 
edilmişdir. Təbii ki, hər bir nəşr yeni illüstrasiyalarla 
zən ginləşdirilmişdir. Ziyadxan Əliyev xatırladır ki, 
«Hop hopnamə»nin 1980­ ci il nəşri Azərbaycan ki tab 
məkanında birmənalı qarşılanmamış, müəyyən mü­
bahisələrə səbəb olmuşdur. «Buna səbəb gənc rəssam 
Arif Hüseynovun həmin kitaba verdiyi çox fərqli tərtibat 
idi. Həmin mübahisələrin nəticəsi bu oldu ki, Sabirin 
başqa cür də «oxunuşu» mümkündür və bunu «top­ 
tüfəng»lə qarşılamaq əvəzinə alqışlamaq lazımdır». Sə­
nətşünas bunu rəssamın uğuru sayır və öz fikrini    Arif 
Hüseynovun Sabirin əsərlərinin süjet və ideyasından 
başqa, şairin yaradıcı üslubuna tapınaraq yaratdığı ağ­ 
qara rəsmlərin özündə həm də bu poeziyanın fəlsəfi 
312
yozumunu hifz etdiyinə görə çox düşündürücü olması 
ilə əsaslandırır. Sənətşünasın fikrincə, xalq rəssamı  Arif 
Hüseynovun  şairin «İstərəm ölməyi mən, leyk qaçır 
məndən əcəl…», «Şairəm, çünki vəzifəm budur..», «Daş 
qəlbli insanları neylərdin, İlahi?!», «Nə bərəldirsən böylə, 
a qare gözünü», «Adəmi adəm eyləyən paradır», «Bu 
çərxi fələk tərsinə dövran edir indi» və başqa şeirlərinə 
sonralar çəkdiyi eyni adlı illüstrasiyalar da ümumi 
kompozisiya həllinə görə orijinal olduqlarından yeni və 
cəlbedicidir.         
«Sabir təsviri sənətdə» kitabında şairin poeziyasına 
müraciət etmiş digər rəssamların, habelə heykəltəraşların 
əsərləri də təhlil edilmişdir. 
Bu nəşr böyük şairimiz Mirzə Ələkbər Sabirin 150 
illik yubileyinə layiqli töhfədir.  
                                                                                      2012
                                  
                             
313
SÖZƏ  HƏSSAS  MÜNASİBƏT  
Rasim Nəbioğlu elm aləmində tənqidçi­ ədəbiy yat­
şünas, mədəniyyətşünas, estetik, eyni zamanda, tər cü­
məçi kimi tanınır. Mütəxəssislər onun «Hüseyn Cavidin 
estetik idealı» monoqrafiyasını  Cavidşünaslığa layiqli 
töh fə hesab edirlər. Doğrudan da monoqrafiya müəllifi 
burada özünün yüksək elmi təfəkkürə malik olduğunu 
və Cavid irsinə dərin  bələdliyini nümayiş etdirə bil­
mişdir. 
Filologiya üzrə fəlsəfə doktoru Rasim Nəbioğlu bu 
dəfə özünü oxuculara şair və nasir kimi təqdim etmişdir. 
Onun yeni nəşr olunmuş «Dərəzarat» kitabına müxtəlif 
vaxtlarda qələmə aldığı bədii yaradıcılıq nümunələri­ 
«Dərəzarat» və «Xatəmül­ Ənbiya» poemaları, şeir və 
hekayələri, etüd və esseləri, habelə ingilis dilindən etdiyi 
bədii tərcümələrdən nümunələr daxil edilmişdir.
Öncə Dərəzarat kəndi və  «Dərəzarat» poeması haq­
qında.
Dərəzarat kəndi qədim Xızı­ Bərmək mahalının ən 
qədim kəndlərindən biridir. Ötən əsrin ikinci yarısından 
başlayaraq mahalın bir sıra kəndləri ilə yanaşı, bu kəndin 
də boşalması Rasim Nəbioğlunu kədərləndirmiş, onun 
şair qəlbini riqqətə gətirmişdir. Ona görə ki, Dərəzarat 
şa irin doğma obası, şairin öz dili ilə desək, «hər neməti­ 
duzu, suyu, çörəyi, ürəyidir».  Dərəzaratlıların ulu 
babalarının bir vaxtlar tərk etdiyi kəndin vəziyyəti daha 
acınacaqlıdır. Poemanın proloqundakı misralar ürəkləri 
göynədir: 
Babadağın tuşundakı zirvədə­
Viranə kənd… qartalların məskəni…     
314
Babamızın binə daşı var burda,
Əfsuslar ki, heç kim dönmür bu yurda.
Daha sonra şair ötənləri xatırlayır:
Bu dağları qarış­qarış gəzmişəm, 
Kəklikotu, turşəng, nanə üzmüşəm
Allah! Necə ayrılığa dözmüşəm?..
 
Sakinləri başqa yerlərə köç etmiş, demək olar ki, 
ad amsız qalmış bu kəndin indiki vəziyyəti şairi kədər­
ləndirir.
Hər bir sənətkarın doğulduğu, boya­başa çatdığı 
yerlərdən məhəbbətlə danışması, öz əsərlərində doğma 
yurdu xatırlaması çox təbiidir. Mənsub olduğu xalqın 
tarixinə, dilinə, mədəniyyətinə, tanınmış şəxsiyyətlərinə, 
adət­ənənələrinə hör mətlə yanaşan qələm sahibinin gö­
zünü ilk dəfə açanda gördüyü yerlərə, eşitdiyi laylalara, 
doğma adamlara məhəbbəti də qanunauyğun bir haldır. 
Biz belə hesab edirik ki, qələm əhlinin «kənd həsrəti», 
doğma yerlərə məhəbbəti onun ümumən Azərbaycana 
məhəbbətinin tərkib hissəsidir. Bunu Rasim Nəbioğlu­
nun kitaba daxil etdiyi poema, şeir və hekayələrində də 
görmək mümkündür. 
Rasim Nəbioğlu üçün «Vətən» «Babadağın tuşun­
dakı zirvədən», meyvəsini yediyi tut və yemşandan, 
kə kotu, turşəng, nanə dərdiyi dağdan, düzdən,  un üy­
ütdüyü dəyirmandan, mal­ qara otardığı örüşdən, xəşil, 
yarpaq xəngəli yediyi halal kənd süfrəsindən başlayır. 
İndi isə bunlar həzin bir xatirəyə dönüb, qan yaddaşına 
çevrilib:
Qan yaddaşım məni bura çağırdı 
Gəldim, gördüm­ lap ürəyim ağrıdı,
Səni belə hansı düşmən qarğadı?!. 
315
Poemanın hər bəndində şairin doğma kəndinə bö­
yük məhəbbəti və real vəziyyətdən doğan təəssüf və 
kədəri paralel verilmişdir. Şair bir tərəfdən əvvəllər 
gördüyü yerləri bir də görür, vəsf edir, növbəti misralarda 
isə kədər notları bu xoş ovqatı üstələyir. Ona görə ki, 
adamsızlıq ucundan burada bulaqları ot­ əncər basıb, 
cığırlarda ot bitib. Yemlik, şomu, quzqulaq, yarpız dərən 
yoxdur, şanapipik, kəklik, bülbül seyrəlib. Lakin bütün 
bunlar şairin böyük kədərinə çevrilmir və o, poemanı 
nikbin notlarla, bu günümüzə olan böyük ümidlə bitirir:
Xızı­ Bərmək mahalının gözəli…
Keçəcəkdir ömrümün bu xəzəli!
Onda mən də dönə­ dönə qoy deyim:
Dərəzarat, kəndim mənim, ürəyim!
Poema 1985­ ci ildə qələmə alınıb və burada Dərə­
zarat kəndinin həmin ildəki real vəziyyəti öz əksini 
tapıb. Rasim Nəbioğlunun həmin ildə nikbinliklə qə­
ləmə aldığı bu son misralardan doğan arzu indi hə­
qiqətə çevrilməkdədir. Məlumdur ki, bu gün müstəqil 
Azərbaycanımızda nəhəng quruculuq işləri gedir. Kənd­
lərimizin abadlaşdırılması, boşalmaqda olan obalarımıza 
qayıdış hiss olunur. Dərəzarat kəndi də bu sıradandır. 
Doğrudur, Rasim Nəbioğlu bu fərəhi hələlik poeziya 
dilinə çevirməsə də, kitabda poemanın epiloqu kimi 
yazdığı şərhdə bildirmişdir. İnanırıq ki, Dərəzaratın yeni 
günləri yazarın yeni bir əsərinin mövzusu olacaq və o 
vaxt Rasim daha inamla deyəcək:  «Dərəzarat, kəndim 
mənim, ürəyim!»
Poema etnoqrafik lövhələr yaradılması baxımından 
da xüsusi maraq doğurur. Burada kənd əhalisinin məş­
316
ğuliyyəti, maddi və mənəvi mədəniyyəti ilə bağlı maraqlı 
mə qamlara, deyimlərə  rast gəlirik. Poemada təsa düf 
olu nan «nehrə yağı» «xəşil», «yarpaq xəngəli», «cığır», 
«ot­əncər», «qanqal», «yorğa at», «kəmənd atmaq»,  «ök
üz arabası», «tövlə», «pəyə»,  «nohur», «səhəng», «xana», 
«daraq», «cəhrə», «əlçim», «dəryaz» və başqa söz və 
ifadələr müəllifin xalq həyatına bələdliyini əks etdirir.
Yuxarıda qeyd etdiyimz kimi, kitaba Rasim Nə­
bioğlunun şeir və hekayələri, etüd və esseləri də daxil 
edilmişdir. Müəllifin bu yazıları da maraq doğurur, 
oxucunu özünə cəlb edə bilir. Onun kitabda verilmiş 
hekayələrindən biri­  «Ağ gün» ötən il Azərbaycan 
yazıçılarının Amerika Birləşmiş Ştatlarında ingilis di­
lində nəşr olunmuş hekayələrindən ibarət topluya da 
daxil edilmişdir. Qeyd edək ki, görkəmli  Azərbaycan 
yazıçılarının həmin topluda verilmiş hekayələrinin bir 
qismini ingilis dilinə məhz  Rasim Nəbioğlu çevirmişdir. 
Rasim Nəbioğlunun kitabda verilmiş «Mən in­
sanam», «Mən özümə qayıdıram», «Yüksəliş», «Can­
lıların ən alisi», «Göz yaşları», «Əbədiyyət», «Etiraf və 
ya bir qəlbin hıçqırıqları», «Ada» və «Kamillik» poetik 
etüd və esseləri öz orijinallığı, fikir təzəliyi ilə diqqəti 
cəlb edir. Bunlar yazar­ estetikin qələmindən çıxmışdır 
və ayrıca söhbətin mövzusu ola bilər. Bu etüd və esselər 
lirik qəhrəmanın dilindən söylənilsə də, bədii­ fəlsəfi 
ümumiləşdirmələrə meyl göstərən və öz etik­ estetik 
plat formasından çıxış edən tədqiqatçı yazarın şəxsi 
qənaətləridir. Bu əsərlərdə müəllifin insanlıq, şəxsiyyət, 
özünüdərk və özünəqayıdışla bağlı mülahizələri ilə tanış 
oluruq.                                  
Professor Məhərrəm Qasımlı öz qələm qardaşının 
«Dərəzarat» kitabına «Ruhunu danışdıran adam» adlı 
yığcam və maraqlı bir ön söz yazmışdır. Burada oxu­
317
yuruq: «Rasim Nəbioğlu sözə, illah da ki poetik sözə qarşı 
çox həssasdır, istər yazdığı bədii əsərlərdə, istərsə də 
tərcümə işlərində sözü yerli­ yerində işlətməyə, lakonik, 
yığcam ifadə tərzinə xüsusi diqqət yetirir… Orasını da 
deyim ki, Rasim  Nəbioğlunun yazı üslubu özünün can­
lılığı ilə də seçilir. Səbəbi odur ki, o, elə danışdığı kimi 
yazır, yazdığı kimi də danışır. Səmimiyyət, ədəbi mehr­ 
məhəbbət üçün bundan doğru yol yoxdur. Rasimin 
hekayələri bu mənada gözəl bir söhbətdir. O öz oxucusu 
ilə söhbət eləməyi bacarır».
Belə hesab edirik ki, məhz sözə həssas münasibət 
Rasim  Nəbioğluna bədii yaradıcılıq sahəsində də uğurlar 
qazandırmışdır. «Dərəzarat» kitabında toplanmış bədii 
nümunələr deyilənləri sübuta yetirir.
  
                                                                        2014                      
                                                               
318
ETNOQRAFİK 
MÜŞAHİDƏLƏR*
 TALISTAN  KƏNDİ
Azərbaycanda qədim adət­ənənələrin qorunub sax­
landığı və etnoqrafik cəhətdən xüsusi maraq doğuran 
yaşayış məntəqələrindən  biri də İsmayıllı rayonunun 
Talıstan kəndidir. Bu kənd İsmayıllı şəhəri yaxınlığında, 
dağ ətəyində səfalı bir yerdədir. Sərin bulaqları, sıx 
meşələri, təbii gözəlliyi ilə diqqəti cəlb edir. 
Böyük Səməd Vurğun hələ 1935­ ci ildə  özünün 
«Talıstan» adlı poemasını qələmə almış və bu yerlərin 
gözəlliyini tərənnüm etmişdi:
                
                  Ormanlar içində durur Talıstan,
                  Ona bir baxışda vurulur insan.
                  Günəş bu yerlərdə qalxır atına,
                  Yüksəlir göylərin yeddi qatına.
                  Bu yurdun havası, suyu sərindir,
                  Keçdiyim dərələr göydən dərindir.
Əvvəllər kəndin adı Marraş (Marraş kəndi) olmuş, 
sonradan Talıstan adlandırılmışdır. Kənd bir neçə 
məhəllədən ibarətdir. Bu məhəllələrin içərisində Əbilli, 
Koxalı,  Əhmədli, Dərəməhəllə, Yuxarı məhəllə, Aşağı 
məhəllə, Dəlləkli, Yolçulu məhəllələri kəndin ən böyük 
* Bu bölmə etnoqraf-alim Solmaz Məhərrəmova ilə birlikdə 
yazılmışdır 
319
məhəllələri hesab edilir. Kəndin qəbristanlıqlarındakı 
məzar daşlarının üstündəki daş kitabələr, nəbati , 
həndəsi, simvolik məna daşıyan təsvirlər,  svastika, 
klassik şeirlərdən beytlər, ibrətamiz kəlamlar, «Qurani­
Kərim»dən ayələr o qədər bacarıq və məharətlə  oyul­
muşdur ki, bunların hər birini bir sənət əsəri , həmçinin 
qədim tarix hesab etmək olar. Bu maddi­mədəniyyət 
nümunələrinin ciddi arxeoloji araşdırmalara ehtiyacı 
vardır. Bu qəbristanlıqlarda Talıstan camaatının böyük 
ehtiramla yad etdiyi müqəddəslər uyuyurlar. Həmin 
qəbirlər ziyarətgahlara çevrilmişdir. 
Talıstanda əhalinin əsas məşğuliyyəti əkinçilik, mal­
darlıq, çəltikçilik, arıçılıq, ipəkçilik olmuş, sonradan 
kənddə tütünçülük təsərrüfatı da yaradılmışdır. Kəndin 
əhalisi əkinçilikdə taxılçılığa, maldarlıq təsərrüfatında 
isə qoyunçuluğa daha çox üstünlük vermişdi. Əhalinin 
qoyunçuluqla məşğul olan hissəsi yarımköçəri həyat 
tərzi sürmüş, yayda sürülərini Babadağın ətəklərində 
yerləşən Səlimsoltan yaylağında, qışda isə Kürdəmir 
rayonunun qış yataqlarında bəsləmişdir. Kənddə su 
dəyirmanı da mövcud olmuşdur. Əvvəllər Talıstan 
kəndində böyük tut çəkilliklərinin olması ipəkçiliyin 
inkişafına zəmin yaratmış, əhalinin böyük əksəriyyəti 
baramaçılıqla məşğul olmuşdur. Talıstanda toxuculuq, 
sərraclıq, ağacişləmə, arabaçılıq sənətləri geniş yayıl­
mışdı. Kənd sakinləri indi də məşhur araba ustaları Cəlal 
Rəşidovu, Abdulhəlim Balakişiyevi, Bəhəl Rəşidovu 
yaxşı xatırlayırlar. Onlar, həmçinin ev tikililərində 
ağac materiallarının, xış, boyunduruq, vəl  kimi kənd 
təsərrüfatı alətlərinin hazırlanmasının mahir ustaları ol­
muşlar. Sərrac Novruz  Abbasovun düzəltdiyi yəhər və 
yüyənlərin  şöhrəti Talıstandan kənarda da məşhur idi.
Bütün Azərbaycanda olduğu kimi, burada da toy 
320
mərasimi bir neçə mərhələdən­ «qızbəyənmə», «elçilik», 
«nişan», «paltarbiçmə», «xınayaxdı», toy şənliyi və 
«gəlingörmə»dən ibarətdir.
Adətən, qızı oğlanın valideynləri və yaxın qohumları 
görüb bəyənər, sonra elçilik edilərdi. Adət üzrə elçilər 
şirniyyat, çay, qəndlə doldurulmuş zənbil və bir xoruz 
ap armaqla elçiliyə gedərdilər. Elçiləri qarşılayan qız evi 
bu şeyləri evlərində müəyyən müddət  saxlayar, lakin 
əl vurmazdılar. Bu həm də sınaq müddəti adlanırdı. 
Həmin müddət ərzində qız evi də oğlanın ailəsi haq­
qında məlumat toplayar, bu barədə yaxın qohumları 
ilə  məsləhətləşərdilər. Əgər  qız evində razılıq olardısa, 
zənbil açılar, xoruz kəsilərdi. Razılıq olmadıqda isə 
oğlan evindən bir nəfəri çağırar, zənbil və xoruzu geri 
qaytarardılar. (Yəqin ki,  «xoruzunu qoltuğuna vermək» 
məsəli də buradan yaranmışdır.) 
 Hər iki ailə arasında razılıq əldə edildikdən sonra 
nişan mərasimi həyata keçirilərdi. Nişan məclisi üçün 
oğlan evindən ərzaq göndərilər, qıza yaylıq və nişan 
üzüyü, şirniyyat xonçası aparılardı. Gənclərin nişanlı 
olduğu müddətdə oğlan evindən qız evinə bayram 
günlərində (Ramazan, Qurban bayramları) bayramlıq 
xonçaları göndərilərdi. Qız evindən də oğlan evinə 
xonça gətirilərdi.
«Paltarbiçmə» mərasimi qız evində keçirilirdi. Bu 
məclisin iştirakçıları yalnız qadınlar olurdular. Məclisin 
ərzaq və şirniyyatını oğlan evi göndərərdi.
Məclis iştirakçılarına yemək verildikdən sonra 
oğlan evindən qız üçün gətirilən paltarlar və zinət 
şeyləri nümayiş etdirilərdi. Bunu oğlan evinin nü­
mayəndələrindən biri həyata keçirirdi. O, əvvəlcə par­
çalardan birini götürərək «qayçı kəsmir» deyər və 
bununla da ona xələt verilməsinə işarə edərdi. Qızın 
321
anası həmin qadına xələt (hədiyyə, pul)  verdikdən 
sonra qadın paltarları oturanlara nümayiş etdirərdi. 
Qadın bu  əşyaları nümayiş etdirərkən (məsələn,  “Bu, 
qızın sırğası “) uca səslə çağırar, yerdə oturanlar isə 
«Allah mübarək eləsin» deyərək alqış edərdilər. Qız 
üçün gətirilən hədiyyələr nümayiş etdirildikdən sonra 
valideynlər, qardaş­bacılar və yaxın qohumlar üçün gə­
tirilən hədiyyələr göstərilərdi. Bundan sonra, məclisə 
dəvət olunan qadınlar öz hədiyyələrini, yaxud pul 
verərdilər. Qadın həmin hədiyyələri və pulun miqdarını 
uca səslə elan edər və «Subaylarınıza qismət olsun» 
deyərdi. Hədiyyələrin arasında elə əşyalar da olurdu ki, 
qız bunları cehiz kimi ər evinə apara bilərdi. Bunların 
arasında xalça­palaz, süfrə, yorğan, döşək, yastıq, parça 
və s. olurdu ki, bunu da «cehizüstü» adlandırırdılar. 
Məclisin sonunda evlərinə qayıdan qadınlara parçadan 
tikilmiş kiçik torbalarda oğlan evindən göndərilmiş 
şirniyyat paylanardı.
«Xınayaxdı» mərasimi də qız evində keçirilən qadın 
məclisi hesab edilirdi. Adətən, həmin məclisdə cavan 
qız və gəlinlər iştirak edirdilər. Çox zaman xınayaxdı 
məclisini musiqiçilərin iştirakı ilə keçirirdilər. Lakin 
buradakı musiqiçilər də mütləq qadınlar olmalı idi. 
Xınayaxdı məclisində qız və gəlinlər şənlənər, yemək 
yeyər, sonra isə oğlan evindən qız evinə göndərilən 
xınadan əllərinə yaxardılar. Xınayaxdı məclisində də 
qız üçün hədiyyələr  yığılardı. Xınayaxdı məclisində 
gəti rilən xınanı oğlan evinin nümayəndəsi  böyük bir 
qabda isladar və gəlinin, habelə iştirakçıların əllərinə ya­
xardı. Xınanı isladan nümayəndəyə qız evindən hə diy­
yə verilərdi. İsladılmış xınanın bir hissəsi də oğlan evinə 
göndərilər, orada da hər kəs əlinə xına yaxardı.
Toyun sonrakı mərhələsi gəlinin bəy evinə aparıl­
322
ması idi. Bu zaman oğlan evinin ağsaqqalları qız evinə 
gələr, toy üçün lazım olan ərzaq və şirniyyatın miqdarını 
müəyyənləşdirərdilər. Bu «kəsəmət»  adlandırılırdı. Çox 
zaman kəsəmət kəsilərkən oğlan evi tələb olunan ərzaq 
və şirniyyatın dəyərini pulla qız evinə ödəyir, qız evi 
bu ərzaqların alınmasını öz öhdəsinə götürürdü.  Toy 
mərasimi toya dəvətlə başlanırdı. Dəvəti «çağırışçı» 
edirdi. Adətən çağırışçını uca səsli adamlardan seçirdilər. 
Çağırışçı qoluna qırmızı yaylıq bağlayaraq bütün 
kəndi gəzər və toyun tarixini çatdırardı. Toy sahibinə 
qohum olan dəvətlilər  isə çağırışçıya pul verib qoluna 
kəlağayıdan xələt bağlayar, yaxud dəsmal, köynək, 
corab hədiyyə edərdilər.
Toyun başlanmasını isə musiqiçilər kəndin uca bir 
yerinə çıxıb çalmaqla bildirirdilər.
Gəlinin bəy evinə aparılması ərəfəsində  icra edilən 
adətlər də maraq doğurur. Gəlini bəzəyən qadın onun 
örpəyinin altından başına bir hədiyyə qoyurdu. Bu 
hədiyyə gəlinin belini qırmızı yaylıqla bağlayana (bəyin 
qardaşı, atası, dayısı) çatırdı. Adətə görə gəlinin belini 
bağlayan şəxs hədiyyəni götürər, əvəzində isə pul verər­
di. Gəlini evdən çıxaran zaman başının üstündə şirin 
çörəyi kəsib iki yerə bölür, bir hissəsini gəlinə verir, 
bir hissəsini isə evdə saxlayırdılar. Bu, gəlinə «sənin 
payın verildi, ruzini ər evində qazanmalısan» məna 
yozumu kəsb edirdi. Gəlin bəyin evinə daxil olarkən su 
ilə bağlı ayin icra edərdi. Bəzi bölgələrdən fərqli olaraq 
Talıstanda qapının kandarına saxsı əşya yox, su ilə dolu 
qab qoyulardı. Əgər başqa bölgələrdə gəlin saxsıdan 
olan əşyanı ayağı ilə vurub sındırırdısa, bundan fərqli 
olaraq Talıstanda gəlin kandardakı su ilə dolu qabı 
ayağı ilə vurub dağıtmalı, bununla da öz «hökmünü 
göstərməli» idi. Gəlin evə daxil olanda isə onu qayın at­
323
ası qarşılayar, imkanı daxilində  ona ya  inək, qoyun,  və 
yaxud bağındakı bar ağaclarının birindən hədiyyə boyun 
olardı. Gəlinin qucağına oğlan uşağı otuzdurmaqla çoxlu 
oğlan övladı olmasını arzulayardılar.
Gəlinin cehizinə sandıq, yorğan­döşək, xalça­pa­
laz, yastıq, qab­qacaq, hətta inək, qoyun da daxil idi. 
Ce hizlə  bərabər bəy evinə xonçalarda yağlı şirin fətir 
göndərilərdi. Fətir üç gündən sonra ər evində keçirilən 
«gəlin görməsi» mərasimndə kəsilib süfrəyə qoyulurdu. 
Bu məclisdə də fətiri doğrayana hədiyyə verilərdi. 40 
gündən sonra gəlinin atası evi onu əri və digər ailə 
üzvləri ilə birlikdə qonaq çağırıb «ayaqaçdı» edər və 
hədiyyələrlə yola salardı.Talıstandakı toy məclislərini 
musiqisiz və aşıqsız təsəvvür etmək qeyri­mümkündür. 
Musiqi və aşıq məclisi ilə keçən toylar hətta üç gün 
davam edərdi. 
Sonradan yaranmış bəzi adətlər istisna olmaqla 
Talıs tanda toy mərasimləri indi də ənənəvi toylar kimi 
keçirilir.
                                                                          2010
324
BASQAL  QƏSƏBƏSİ
İsmayıllı rayonunun Basqal qəsəbəsi qədim xalq 
sə nət karlığını qoruyub saxlayan və bu gün də inkişaf 
etdirən yaşayış məntəqələrindəndir. Onu da qeyd edək 
ki, Basqal yurdumuzun qədim guşələrindəndir. XIII əsrə 
aid bir sıra mənbələrdə onun adı çəkilir. 
Basqalda qədim tarixə malik kanalizasiya şəbəkəsi, 
daş döşənmiş küçələr, bazar, hamam və məscidlər vardır. 
Burada ağacişləmə, xalçaçılıq, kömürçülük, kəlağayı is­
teh salı, boyaqçılıq sənəti qədim sənətlərdən hesab olu­
nur və bu gün də yaşayır.   
Basqalda Qoşabulaq, Dərəməhəllə, Dəmirçibazar, 
Qə lib gah, Xarabiyan, Qalabaşı adlı məhəllələr vardır. 
Hər məhəllənin adı isə orada yaşayanların məşğuliyyəti, 
tarixi keçmişi, etnik tərkibi ilə bağlı yaranmışdır. Basqalın 
yaşlı sakinlərinin verdiyi məlumata görə, Də mir çibazar 
məhəlləsində dəmirçi Hacı Məhərrəm və onun övladları, 
nəvə­nəticələri yaşamış, dəmirçiliklə məş ğul olmuşlar.
Qəlibgah məhəlləsində kəlağayı üçün qəlib basan 
rəng sazlar yaşamışlar. Qoşabulaq məhəlləsi orada olan 
qoşa gözlü bulağın adından, Dərəməhəllənin adı mə­
həllənin hər iki tərəfindən palıd və qoz ağaclarının əhatə 
etdiyi dərədən ibarət olması, Xarabiyan məhəl ləsinin 
adı isə məhəllənin başında uçqun yerin olması ilə bağlı 
yaranmışdır.
Kələküçə Basqalın baş küçəsidir. Bu məhəllənin 
sa kin ləri əsasən boyaqçılıq və toxuculuqla məşğul ol­
muşlar.
Basqalda evlərin hamısı üzü cənuba doğru tikilmiş­
dir. Evlərin tikintisində hər 6­7 daş cərgədən bir ağac 
kətil (yastıq) atılmışdır ki, bu kətillər ərazinin seysmikliyi 
325
nəzərə alınaraq qabaqlayıcı tədbir rolunu oynamış, həm 
də tikiliyə xüsusi yaraşıq vermişdir. Evlərin üstün cəhəti 
ondan ibarətdir ki, bütün evlərdə hamam vardır. Yaşlı 
məlumatçıların söhbətlərindən məlum oldu ki, hələ XVII 
əsrdə Basqalda hər evin hamamı olmuşdur.
Basqal özünün qədim abidələri ilə də məşhurdur. 
Qəsəbədə indiyədək qorunub saxlanmış tağlı hamam 
XVII əsrdə inşa edilmişdir. Yerli sakinlərin məlumatına 
görə bu hamamdan 1994­cü ilə qədər istifadə edilmişdir. 
 Hamamdan bir az aralıda başı göylərə ucalan qol­
lu­budaqlı çinar ağacı vardır. Ağacın diametri 4 metrdir. 
Yaşlı sakinlərin məlumatına görə bu ağacın 500­dən 
çox yaşı var. Tarixi abidə kimi qorunur. Ağacın aşağı 
hissəsində olan koğuş adam boyundan da hündürdür. 
Sakinlərin dediyinə görə, burada müxtəlif vaxtlarda 
çayxana, bərbərxana fəaliyyət göstərmişdir. 
Basqalın kanalizasiya şəbəkəsinin tarixi XIII­XIV 
əsr lərdən hesablansa da, bu günə qədər salamat qalmış­
dır. Yağış və çirkab suları üstü sal daşlarla örtülmüş daş 
qanovlarla axıb gedir.
Hacı Bədəl məscidi, Əl fəqir Şeyx Səfayi ibn Şeyx 
Məhəmməd məscidi xüsusi maraq doğuran tarixi 
abidələrindəndir. Hacı Bədəl məscidi hazırda fəaliyyət 
göstərir. Məsciddə qadınlar və kişilər eyni vaxtda namaz 
qılırlar. Lakin məscidin qadınların ibadət etməsi üçün 
olan otağı elə tikilmişdir ki, qadınların məscidə daxil 
olmasını belə kişilər görə bilməzlər. Ayrıca bir kompleks 
olmaqla ikinci mərtəbədə yerləşir.
Basqal Şirvanın böyük toxuculuq və sənətkarlıq 
mər kəzlərindən hesab olunmuşdur. Müxtəlif çeşidli 
kə la ğayılar, yorğanüzü, qanovuz, kişmir, tafta, darayı, 
mov, cecim və s. xarici bazarlarda və beynəlxalq sər­
gilərdə yüksək qiymətləndirilmişdir. 
326
1862­ci ildə Azərbaycan ilk dəfə Londonda ke­
çirilən ümumdünya sərgisində iştirak etmiş, həmin 
sər gidə basqallı Nəsir Abduləziz oğlunun toxuduğu 
kəlağayı və qanovuz parça gümüş medal və diplomla 
mükafatlandırılmışdır. Bu gün Basqalda kəlağayı sexi 
fəaliyyət göstərir. Basqal kəlağayıları indi də məşhurdur 
və sexin məhsulları xarici ölkələrə ixrac olunur. 
Basqalın şöhrəti olan kəlağayıların toxunması bir 
neçə mərhələdən keçir. Birinci mərhələ kəlağayının 
sapının(ipək sap) istehsalıdır. Kəlağayı üçün çox nazik 
ipək sap tələb olunur. Bir qram nazik sap 10­12 barama­
dan alınır. 429 metr nazik sap 1 qram çəkisindədir. Daha 
keyfiyyətli kəlağayı  310 metrlik  və 1 qram çəkisində 
olan sap ilə toxunur . Adətən 429 metrlik  sap kəlağayının 
ərişinə, 310 metrlik sap isə arğacına işlənir.
Kəlağayının hazırlanması bir neçə mərhələdən keç ­
məklə uzun zaman tələb edir. Əl dəzgahında gün ər­
zində üç kəlağayı toxumaq olardı. Hazırda sexdə av­
tomat dəzgahlardan istifadə olunur. Gün ərzində 8 kə­
lağayı istehsal edilir. Kəlağayılıq məhsul  dəzgahda to­
xun duqdan sonra 150­160 sm. ölçüdə qayçı ilə doğ ra nır. 
Sonra onu soda qatılmış suda 20­30 dəqiqə qaynadırlar. 
Kəlağayını suda bişdikdən sonra sıra ilə düzülmüş 2­3 
vannada  növbə ilə, yəni  2­3 dəfə soyuq suda  yaxalayır, 
yüngülcə sıxır, asaraq qurudurlar. Qurutduqdan sonra 
naxışlama işi başlanır. Kəlağayını armud, qoz, cır alma 
ağacından hazırlanan, üzəri böyük ustalıqla oyulmuş 
nəbati, həndəsi və kosmoqonik təsvirlərdən ibarət qə­
liblərlə naxışlayırlar. Qəliblər naxışlarına görə müx təlif 
adlarla adlandırılır. Bu naxışların içərisində «günəş», 
«pullu qəlib», «simayi­şəms», «haşiyə», «şax» (böyük 
buta), «buta» (kiçik buta), «göbək», «mədahil», «xarı 
bülbül», «xətayi», «kəpənək», «heyratı», «çobanyastığı», 
327
«çiyələk», «aypara», «tikəş», «ispirəy» daha məşhurdur. 
Etnoqrafik səfər zamanı bu qəliblərdən ən qədimi  sayılan 
«ispirəy»lə tanış olduq. Sexin işçilərinin məlumatına 
görə, bu qəlibi hazırda orada usta işləyən Abbasəli 
Talıbovun ulu babası Talıb düzəltmişdir. Qəlib 200 il 
əvvəl Basqalda palıd ağacından hazırlanmışdır.
Kəlağayının naxışlanması üç mərhələdə aparılır. 
Birinci mərhələdə konifol, parafin, solidor (araba yağı) 
bir­birinə qarışdırılaraq bişirilir. Alınmış qatışıqla 
kəlağayının naxışları və haşiyəsi basılır. İkinci və  üç­
üncü mərhələlərdə rənglərə batırılmış qəliblərlə işi başa 
çatdırırlar.
Kəlağayı naxışlandıqdan sonra  onun boyanması  işi 
başlanır. Boyama boyaqçılıq emalatxanasında görülür. 
Boyaqçılıq emalatxanası «küp damı» adlandırılır. 
Yaşlıların məlumatına görə, küp damı əhali arasında 
müqəddəs yer sayılmışdır. Adətən, oraya şikəstləri, 
yeriməyən uşaqları ziyarətə gətirərdilər. Günah etmiş 
adamları tövbə etmək və ya and içdirmək üçün də küp 
damına aparardılar.
Boyağı sarağan, vələs, narınc ağaclarından, həyət 
süpürgəsinin kötüyündən, cır alma ağacının qabığından 
əldə edirlər. Cır alma ağacının qabığından sarı rəngi 
alırlar. Rəngləri əldə edərkən daha tünd və açıq rəng 
almaq üçün turşudan da istifadə edilir. Bu məqsədlə 
məhlula turşu əlavə edib müəyyən müddət saxlayırlar. 
Adətən, 20­30 litr məhlula  bir stəkan turşu əlavə edirlər. 
Məsələn, qırmızı rəngi almaq üçün sarağanı küt balta ilə 
kötüyün üstündə döyüb əzir və içərisindən çıxan ağac 
tellərini suda qaynadırlar. Boyama işinə başlamazdan 
əvvəl basılmış naxışların rənglərinin qarışmaması üçün 
parafinlə örtür, sonra boyağın içərisinə salırlar. Boyama 
işi başa çatdıqdan sonra parafin örtüklər götürülür. 
328
Kəlağayını boyadıqdan sonra soda və paltar sabunu ilə 
qarışdırılmış 70­80 dərəcə istiliyi olan suda bir neçə dəfə 
yaxalayırlar. Beləliklə, onun üzərindəki yağ təbəqəsi 
təmizlənir. Bu əməliyyatdan sonra kəlağayını yenidən 
soyuq su ilə üç dəfə, ən sonda isə sabunlu soyuq suda 
ya xalayır və ipdən asaraq qurudurlar. Qurutduqdan 
son ra məngənədə sıxırlar. Bu əməliyyat  «ütüləmə» ad­
lanır. Ütülənmiş kəlağayılar kitab şəklində qatlanaraq 
üst­üstə yığılır və yenidən məngənədə sıxılır. Bu  prosesi 
«kitab eləmə» adlandırırlar.
Kəlağayı ustaları boyaqçılıq və qəliblə naxışlama 
sə nətini muğamlarımızla müqayisə edirlər. Onlarla ap­
ar dığımız söhbət zamanı bunu ata­babalarından eşit­
diklərini, kəlağayının boyanmasında  yeddi rəngdən 
istifadə etdiklərini, hətta qəlib naxışlarının adlarının 
muğamlarımızla eyni adda olmasını («Heyratı», «Si­
mayi­şəms» və s.) söylədilər.
Bütün bunlar xalqımızın qədim və zəngin mədəniy­
yətə malik olduğunu bir daha təsdiq edir.
                                                                                                  2010
                                  
                                               
329
MÜNDƏRİCAT
                                    
Milli dəyərlərimiz
Tariximiz… Mədəniyyətimiz…(Mülahizələr)..................3
Milli və ümumbəşəri sərvət (Azərbaycan xalçası haq­
qında düşüncələr)...............................................................10
Azərbaycan xalçası poeziyada (Xalq şairi Səməd 
Vurğunun yaradıcılığı əsasında)....................................19 
Muzeylərimizin tarixinə qısa səyahət.......................... 36
Eksponatlarda yaşayan tarix………..........................…41
Ədəbi­xatirə muzeyləri ………………....................…51
Cansız  əşya  yaddaşa   çevriləndə..............................57 
Tablolarda yaşayan ömürlər ……….........................…68
Fotoşəkillər önündə düşüncələr..................................74 
Təqdimatda  yadıma düşənlər …........................……80 
Sənət məbədi­müqəddəs məkan ..............................86
Xatirələrdə yaşayan sənətkar ……………...........…91
Müqəddəs sənət məbədləri ……...........................…95
 
Muzey qurucularımız 
Ağakərim Şərifov…..........................................................99 
Əhməd  Əfəndi  Çələbizadə............................................105
Unudulmaz  Kazım  müəllim..........................................111
Xalis müəllim ­ Xalis əmi.................................................115
             
 Səhnə ustalarımız: sənət fədailəri 
Mirzəli Abbasov................................................................120 
Mirzəxan  Quliyev ….......................................................124
Nadir  İbrahimov ……………………….........................130
330
Əşrəf  Yüzbaşov ………………………………………...136
Həbib  Köçərlinski ………………………………….......142 
İbrahim  İsfahanlı ……………………………................146   
İsmayıl Həqqi………………………………………........150
Abbas Qurbanov ……………………………………......156 
Bir qastrol haqqında …………………………………....161
Onlar  ilk addımlarını Tiflis  
Azərbaycan teatrında atmışlar                                                 
                  
Möhsün  Sənani ……………………………….……….. 167 
Mustafa  Mərdanov …………………….........................172 
Mirseyfəddin  Kirmanşahlı.............................................178
Əli  Qurbanov ……………………….…..........................184 
Panfiliya Tanailidi …………............................................189 
Ələkbər Seyfi ……………………....................................194
Onlar Tiflis Azərbaycan teatrı ilə bağlı olmuşlar
Əbdürrəhim bəy Haqverdiyev.......................................199 
Hüseyn Ərəblinski............................................................205
Abbasmirzə  Şərifzadə......................................................211
Aleksandr Tuqanov..........................................................217 
Əbülfət Vəli.......................................................................222
Hüseyn bəy Mirzəcamalov..............................................227
Seyid Şuşinski...................................................................232  
Əziz Şərif...........................................................................237 
Kitablar… Rəylər 
Nemətlərin tacı………………………………………......242
Mənalı ömür yolu…………………………………….....245
Narahat ürəyin nikbinliyi……………………………....250
331
Yurd təəssüblü yaddaş………………………….............256
Sənətkar ömrünün anları…………………………….…261
Bir kitab haqqında ………………………………….......266 
Tərəqqi ünvanlı  mədəniyyət …………………….........271
Cavidşünaslığa layiqli töhfə …………………………...274
Azərbaycan xalçası: milli və ümumbəşəri sərvət.........280
Vergi mədəniyyəti ……...................................................286
İşğal olunan torpaqlarımız: maddi mədəniyyətimiz...290
Tarix unutmur …………………......................................294 
Azərbaycanın qayaüstü incəsənəti haqqında 
tədqiqat...............................................................................299 
Zəngin xəzinə: bu gün və gələcək üçün …...................303
Misralar…  Rənglər… Cizgilər ………………..............307
Sözə həssas münasibət ……………................................313
Etnoqrafik müşahidələr
Talıstan kəndi ……………...............................................318
Basqal qəsəbəsi …………….............................................324
    
332
ADİLXAN BAYRAMOV
Tənqidçi, ədəb iy yat şü­
nas, sənətşünas, pub lisist, 
tər cü məçi. Filo logiya elm­
ləri doktoru.
1949­cu il fevralın 19­
da Gürcüstanın Marneuli 
rayo nunun (Borçalı bölgəsi) 
Sadaxlı kəndində anadan 
olmuşdur.
1966­cı ildə Sadaxlı 
kənd orta məktəbini gümüş 
medalla bitirmişdir. 1966­
1971­ci illərdə Azərbaycan 
Döv lət Universitetinin (indiki Bakı Dövlət Universiteti) 
filologiya fakültəsində ali təhsil almışdır.
1971­1979­cu illərdə Sadaxlı 2 saylı kənd orta mək­
təbində tərbiyə işləri üzrə direktor müavini, Azərbaycan 
dili və ədəbiyyatı  müəllimi, 1979­1980­ci illərdə Sə məd 
Vurğunun ev­muzeyində elmi işçi, şöbə müdiri işlə­
mişdir.
1980­2007­ ci illərdə Azərbaycan  Respublikası Mə­
dəniyyət Nazirliyində (indiki Mədəniyyət və Turizm 
Nazirliyində) böyük inspektor, aparıcı inspektor, baş 
inspektor, baş idarənin rəis müavini, baş idarənin rəisi, 
aparatın rəhbəri vəzifələrində çalışmışdır.
2007­ci ilin oktyabr ayında doktorluq dissertasiyası 
müdafiə etmiş və həmin vaxtdan  Azərbaycan Res pub­
likası Mədəniyyət və Turizm Nazirliyi Mədəniy yət şü­
333
naslıq üzrə Elmi­Metodiki Mərkəzinin direktor mü avini 
vəzifəsində çalışır.
Azərbaycan Aşıqlar Birliyi İdarə Heyətinin, Bey­
nəlxalq Muzeylər Şurası Azərbaycan Milli Komitəsi 
Rəyasət Heyətinin, Azərbaycan Jurnalistlər Birliyinin, 
Az ər baycan Rəssamlar İttifaqının üzvü, «Müasir mə­
dəniy yətşünaslıq» jurnalının baş redaktorunun  müa­
vini, «Qarapapaqlar» (Gürcüstan) dərgisi redaksiya he­
yə tinin üzvüdür.   
Adilxan Bayramov elmi­tədqiqat işi ilə fəal məşğul 
olur. Əsasən xalq şairi Səməd Vurğunun yaradıcılığını 
tədqiq edir. 1990­cı ildə «Səməd Vurğun yaradıcılığında 
xalqlar dostluğu» mövzusunda namizədlik, 2007­ci 
ildə «Səməd Vurğun yaradıcılığında insan: millilik və 
ümumbəşərilik» mövzusunda doktorluq dissertasiyası 
müdafiə etmişdir.
Ədəbiyyatşünaslıq, mədəniyyət və incəsənət mə ­
sə lələri ilə bağlı 6 kitabın müəllifi, 3 kitabın müş­
tərək müəllifidir. Çoxsaylı elmi və elmi­metodiki mə­
qalələri, habelə bədii və bədii­publisistik yazıları çap 
olunmuşdur.  Mətbuatda vaxtaşırı «A.Bayramqullu» və 
«A.Bayramquluoğlu» imzaları ilə bədii yazılarla çıxış 
edir.  
QEYD ÜÇÜN
QEYD ÜÇÜN
ADİLXAN  BAYRAMOV
(Adilxan Hüseynəli oğlu Bayramov)
SƏNƏT, SƏNƏT MƏBƏDLƏRİ,
SƏNƏT FƏDAİLƏRİ
Bakı - 2015
Yığılmağa verilmişdir: 13.01.2015
Çapa imzalanmışdır: 24.02.2015
Ofset kağızı. Format 60Х84 1/16
Şərti çap vərəqi 21. Tiraj 300
Kitab “VƏTƏNOĞLU” Nəşriyyat və Poliqrafiya 
Şirkəti MMC­nin mətbəəsində hazır deopozitivlərdən 
istifadə olunmaqla ofset üsulu ilə çap edilmişdir.
Ünvan: Bakı şəhəri, Dərnəgül qəsəbəsi, Ə.Əliyev küçəsi 108
Direktor: Cəfər Əziz oğlu Bağırov
Tel: 563­02­94
