 1
 
 
 
 
 
 
 
 
 
 
 
 
 
 
 
Qismət 
 
MEQAPOLİS 
HÜZNLƏRİ 
 
 2
 
 3
 
 
 
 
 
 
 
 
Kitabdakı şeirlər sürətlə meqapolisə çevrilən Ba-
kının yeni kodlarını, şifrələrini nişan verir. Böyük 
şəhərdəki həkimi, polisi, müəllimi, sürücünü, süpür-
gəçini, səfili, ayaqqabı boyayan uşaqları, siqaret satan 
kişini, fahişəni, tələbəni – hamını və hər şeyi yazmaq 
kimi qeyri-mümkün cəhd kitabın əsas özəlliyidir.  
Şəhər sürətlə böyüyür, adamlar getdikcə tənha-
laşır. Bu konfliktin arasına Qismət öz şeirlərilə girir. 
Kitabda müəllifin forma baxımından eksperimen-
tal və vizual şeirləri də yer alıb. 
 
 
 
 
 
 
 
 
 4
 
Аз 2 
 
 
 
Qismət 
MEQAPOLİS HÜZNLƏRİ 
Bakı, “Qanun Nəşriyyatı”, 2011 
168 səhifə. 1000 tiraj. 
 
 
 
 
 
 
Fotonu Elmin Həsənli çəkib 
 
 
 
 
 
 
 
 
 
 
 
ISBN – 978-9952-26- 
 
 
© “Qanun Nəşriyyatı”, 2011 
 
Бакы, АЗ 1102, Тбилиси прос., ЫЫ Алатава 9 
Тел: (+994 12) 431-16-62; 431-38-18 
Mobil: (+994 55) 212 42 37 
е-маил: инфо@ганун.аз 
www.qanun.az 
 5
 
 
 
 
 
 
 
 
 
 
 
 
 
I bölüm 
 
ÇARƏSİZLİK 
 
 
 6
 
 
 
 7
 
 
 
 
 
 
 
 
 
 
1. Uçurum 
 
Qapının ağzında bir cüt darıxmaq. 
Əlimi üzmüşəm ən doğma yerdən... 
Bakı medalyonu çevirdi birdən 
əlimi buraxdı. Üzümə baxdı, 
qaşları çatıldı, yavaşca dedi: 
Çatdıq. Düş. Bu da uçurum. 
 
Baxışlar ümidsiz, köynəklər tərli... Ürəklər daş 
deyil, dəmirdi, dəmir. 
Hamı borc istəyir on-on beş manat. Heç kimin 
cibində səxavət yoxdur. 
Görəsən, azadlıq yoxdur Bakıda, yoxsa azadlıq 
var, ədalət yoxdur? 
 8
Kimsə reklamların diliylə hər gün, qədim bir 
gerçəyi təkrar eləyir: 
Çatdıq. Düş. Bu da uçurum. 
 
Buğdalı içkilər içdim bir gecə, havanı öskürüb 
nikotin uddum. 
O gecə mahnılar kədər dadırdı, o gecə axır ki, 
ağlaya bildim. 
O gecə yorulub, taqətdən düşüb, birtəhər 
dünyanın sonuna gəldim 
yorğun gözlərimi qaldırıb yerdən, sonuncu 
ümidin üzünə tutdum: 
Çatdıq. Düş. Bu da uçurum.  
 
Acıb nağıl yedim yuxuya gedim, olmadı... gecəyə 
düşdüm, yox oldum. 
Bir taksi saxladım köhnə jiquli, sür dedim 
benzinin bitənə qədər. 
Üç cibim varıydı, 10 manat pulum, bir də 
gözlərimdə qoca bir kədər. 
Taksist hər cibimə bir kağız atdı. Susdum. 
Eynəyimi taxdım, oxudum: 
Çatdıq. Düş. Bu da uçurum. 
 
Başımı götürüb getdi ayağım, şüşə külqabılar 
dolmuş şəhərə... 
 9
Hamının saçında bəyaz varıydı, hamının üzündə 
“qismət beləymiş...” 
Qədəhlər doluydu, limonlar hazır, hamının 
dilində “iç, qardaşım, iç...” 
Getdim, qarşıdakı yollar qurtardı, arxamda 
dilləndi keçmiş mənzərə: 
Çatdıq. Düş. Bu da uçurum.  
 
 
 10
 
 
 
 
 
 
 
 
 
 
2. Sevginin gözləri Vanqa 
 
Beşinci mərtəbədə yaşayan  
ərgənlik qız  
hər səhər qarşı binanın  
doqquzuncu mərtəbəsindən düşən işıqla açar 
gözünü. 
Elə ki qalxdı və yudu əl-üzünü,  
çayı qaynatdı, süfrəni açdı, elə ki  
tələsik çayını içə-içə, yağ-balını yeyə-yeyə  
guya otağın havası dəyişsin deyə 
pərdələri çəkər, 
pəncərələri açar üzü doqquzuncu mərtəbəyə. 
Otağın havasından çox öz havası dəyişər 
Qızın içinə bir işıq düşər 
işıq düşər doqquzun eyvanındakı siqaret 
közündən... 
 11
Maqnit kimi dartar qızı doqquzuncu mərtəbə. 
Dartılar doqquza tərəf  
ürəyi, saçları, əlləri, gözləri… 
az qalar qanadlanıb uçsun. 
Birdən qızı  
atası-anası çağırar, qardaşı çağırar. 
Bax onda mıxlanar,  
elə həmin eyvana mıxlanar 
qızın ürəyi, saçları, əlləri, dizləri… 
 
Doqquzuncu mərtəbədə siqaret çəkən cavan  
beşinci mərtəbədə gördüyü qıza baxar, düşünər, 
arvadını səsləyər, deyər:  
“beşinci mərtəbədə qalan qız kor deyil ki?“ 
“Bilmirəm”, – deyər arvadı, “Nə olub ki?“ 
“Hər səhər bizim eyvana elə baxır, elə bil, heç nə 
görmür…“ 
 
 
 12
 
 
 
 
 
 
 
 
 
 
3. Eskalatorun  altındakı  qadına 
 
Kişilərin repressiyaya 
qadınların depressiyaya düşdüyü 
illərdə yazılan  
məktublara bənzəyir bu qadın. 
Soyuq, əsəbi və kədərli… 
 
Gözlərindəki təqvimdə yoxdur sabah, 
dünənlər isə bugünə oxşar…   
 
Düşənləri daha çox sevir bu qadın  
çünki uzaqlaşmaqla məşğul 
bütün çıxanlar. 
 
Dost xəyanəti kimi acıdır səsi. 
Elə bil, 
 13
evlərə qarğış deyir 
zəlzələ dilində. 
Bilmirəm 
onu uzaqlara aparacaq  
qatarı gözləyir, yoxsa ölümü  
öz şüşə kabinəsində?.. 
 
Gözləri eynəkli,  
əlləri  daim  kitablı  oğlanların  yanında 
axmaq  qızları  görəndə   
yəqin  düşünür  ki,  
metro  relsləri  heç  vaxt  qovuşmaz... 
 
 
Kişilərin  repressiyaya 
qadınların depressiyaya düşdüyü 
illərdə yazılan  
məktublara bənzəyir bu qadın. 
Soyuq, əsəbi və kədərli… 
 
Gözlərindəki təqvimdə yoxdur sabah. 
Dünənlər isə bugünə oxşar…   
 
 
 
 14
 
 
 
 
 
 
 
 
 
 
4. Exchange 
 
Xoşbəxtlik endirimli dükanlarda,  
“Azercell”in kampaniyalarında yoxdu. 
Çay puluna  
bulvarda öpüş satır polislər, 
“İdiot”da tum çırtlayır adamlar.... 
 
Bu şəhərdə  
uşaqların  
alınmayan oyuncaqlarda  
əlləri yox, 
gözlərinin izi qalır... 
 
Təklik qəpik-quruş olsa 
xərcləməyə nə vardı ki... 
 
 15
Nə Milli, 
nə İsveçrə banklarına sığmaz 
içimdəki təklik.  
Bir ömürlük və bir ürəklik 
 xırdalayın bu təkliyi nooolar... 
Çətindir  
dünyanın  
ən ağır daşınmaz əmlakı 
təkliklə yaşamaq. 
Mən inflyasiya istəyirəm! 
Qardaş, bu şəhərdə  
heç kimin bu təkliyə xırdası yoxmu? 
 
 16
 
 
 
 
 
 
 
 
 
 
5. Ümid və Penelopa 
 
Yorğun olanda, 
halsız olanda, 
pulsuz olanda, 
işıq pulu yığanlar qapını döyməkdən yorulanda, 
hansısa jurnalist 
blokda vurulanda, 
su gəlməyəndə, 
kəsiləndə qaz, 
içimdə dingildəyəndə 
alkoqol nəfəsli etiraz, 
futbol-proqnozu yandıranda, 
özümü “eybi yox...”lara inandıranda, 
uzanıb tavana baxanda key kimi, 
bu adamyeyən darıxmağın 
 17
təpəsindəki gözü 
çıxartmaq istəyirəm Odissey kimi... 
 
Penelopa, tikdiyini bu gecə də sök 
Troya artıq yoxdu... 
 
 
 
 18
 
 
 
 
 
 
 
 
 
 
6. Başıbəlalı 
 
Ürək dəyirman kimi işləyir. 
Hər gün min əzab üyüdürəm… 
Bir başıbəlalı zəifliyim var ki, 
xırda şeyləri ürəyimə salıb 
çox  böyüdürəm. 
 
Niyə o qız istehzayla gülümsədi 
şerimi eşidəndə, 
saçlarımmı çox dağınıqdır 
yoxsa çox şair görünürəm? 
Niyə o oğlan dedi ki, 
şeir yazırsansa acından öləcəksən... 
 
 
 19
Niyə diplomlar bitirmək haqqında sənəddir, 
başlamaq haqqında yox? 
Niyə başlamaq üçün  
bitirmək haqqında sənəd lazım? 
Deyəsən fəlsəfə sual verməkdən başlayırdı axı, hə? 
 
 
 
 
 
 
 
 20
 
 
 
 
 
 
 
 
 
 
7. Getməyin qeyri-mümkünlüyü 
 
Bəzən  
heç nəyə əl vurmadan 
çıxıb getmək istəyir adam. 
Darıxıb bir gün 
evdən başını götürüb, 
bir az qonşu pəncərədəki qızı, 
bir az qızın gözlərindəki özünü götürüb, 
şkafdan əlcəyin əllərini, 
eynəyin gözünü götürüb 
getmək istəyir. 
 
Güzgülər üzün üçün darıxacaq deyə, 
arxanca ancaq işıqlar baxacaq deyə, 
özündən qabaqdakı  kölgəsini 
ötmək istəyir adam. 
 21
Bəzən dünyadakı  
təkrar səhərlərdən, 
yorğun axşamlardan bezib, 
bütün, bütün adamlardan bezib  
dəli bir axtarılmaq həsrətilə  
itmək istəyir adam. 
 
Həmişə harasa getmək... 
Məsələn, 
Parisə, 
Londona, 
İstanbula, 
açıq kosmosa, 
Marsa,  
Aya... 
Bəzən istəmədən gedir adam, 
məsələn, 
dərsə, 
işə,  
görüşə – o dünyaya... 
 
 
 22
 
 
 
 
 
 
 
 
 
 
8. Aydınlıq 
 
Yağış səhərəcən yağsın şəhərə, 
Hamının  dərdini yusun  aparsın. 
Quşlar qonaq gəlsin mavi Xəzərə, 
Balıqlar evinə yosun aparsın... 
 
Ölüm qapımıza elə gəlsin ki, 
Birini alanda, biri qayıtsın... 
Uşaqların üzü elə gülsün ki, 
Mərmilər utanıb geri qayıtsın. 
 
Yağış səhərəcən yağsın şəhərə, 
Titrəsin evlərin navalçaları.... 
Yağmur mələkləri enmişkən yerə, 
Verək aparsınlar tapançaları... 
 
 23
Bir qızın eyvanda əlləri donsun, 
Qız durub boylansın küçəyə bir də... 
Çətirsiz bir oğlan islanıb dursun, 
Qız gözü küçədə darıxan yerdə... 
 
Oğlan o küçəyə çəkdikcə keşik, 
Səkidə  titrəyən kölgə islansın. 
Asfaltdan  su içən  qonur  bir pişik, 
Çətirsiz oğlanla birgə islansın. 
 
Bir gün hamımıza elə gəlsin ki, 
Yağışlar  yağırsa hər şey düzələr... 
Sinoptiklər çıxıb xəbər versin ki, 
Sabahdan adamlar sevinə bilər. 
 
Yağış səhərəcən yağsın şəhərə... 
 
 
 
 24
 
 
 
 
 
 
 
 
 
 
9. Yağmurda gəzinti 
 
       /             /             /           /             /            / 
Ax/şam  təkba/şıma  / təşvi/şlə /   / əl-ələ  / 
tutuşub                    
Şəhə/rdə, yağı/şda, n/imdaş pla/şda    /     /              
/       /            / 
Öpü/şənl/ərin /  tə/laşıyla / siqa/ret ç/əkir, /  
g/əzişirəm.  / 
Ax/şam/  şəhər /  kond/uktor / çəkməsi / qədər 
bulaşıq      /      /         /               / 
və çəti/rsiz bir  / eynə/klin/in eynəyi / qəd/ər ya/ş.  
/        /      /     /           / 
Məl/əklər / ordusu /  şəh/ərə tərəf / damcı-damcı 
az/almada, /          /         / 
şüt/üməd/ə maş/ınlar,/ qaçış/ma/da uşa/qlar.         
/                  /                  /     /             / 
 25
Ağ/aclar saçlarını,  / binalar qırışlarını /  yumaq / 
yarışında... /         /       / 
/şəhərin hər / qarışında     /    /    /    /    /  
g/özləri / yaş/ar/ır  kü/çə/lərin.     /       /        /      /             
darı/xıram... /       /      /          /      /        /          / 
     /      /        /     /        /          / 
Bu/ axşa/m   /         /       /             /         /         /                 
keçm/işi düş/ünürəm.    /      /             /                  / 
ya/dıma nə/sə /düşü/r...  /        /        /     /  /               
/ü/şüyü/rəm...        /          /       /           /       /         /         
  /       /       /         /       /         /        /           /   /         /        
/İç/imdə / bir şeir,      /     /     /   /       /           /         /         
/baş/ımda bir eşq,  /   /   /    /      /     /      /        /        
p/laşım /  ya/ş,    /  /  /     /      /    /   /      /      /               
qarş/ımda b/ir yo/l...  /      /        /     /   /       /           /         
/çətirli / cütlü/klərə / baxı/b isl/anır/am / ya/vaş-
yav/aş...   /  /  / 
 26
 
 
 
 
 
 
 
 
 
 
10. Mifologiya 
 
Evə  işığı   
birbaşa  günəşdən  çəkmək, 
suyu  Atlantik  okeandan. 
Əbədi  suyumuz  gəlsin, 
işığımız  yansın. 
Adam  bəzən  istəyir  inansın… 
 
Hədiyyə  istəmək 
Parisdən  Eyfeli, 
Romadan  Pizanı  xatirə  kimi. 
Nyu-Yorkdan  Azadlıq  heykəlini 
oğurlamaq.  
Dinamit  qoymaq  nəzir  qutularına, 
pirləri  yıxmaq, dağıtmaq  
baxmadan  ağına-bozuna. 
 27
Bakının köynəyini  açmaq  ki, 
şəhər  nəfəs  alsın. 
Adam  bəzən  istəyir  inansın… 
      
“Eh...” – demək 
dünya  boyda  bir  “Eh...” 
Nə  sən  ona, 
nə  o sənə, 
nə  külək  Bakıya, 
nə  Bakı  küləyə 
olmasa da  cavabdeh 
yağışlı  havalarda 
papaqsız, çətirsiz 
qaçmaq  küçələr  boyunca. 
İctimai  yerlərdə 
heç  kimi  düşünmədən 
öpüşmək   dəlicə. 
Adam  bəzən  istəyir  inansın... 
 
Bu şeri  oxuyub 
bəyənməyənlərlə, 
razılaşmayanlarla 
razılaşmamaq. 
Susmaq  və  düşünmək  ki, 
“əşşi, nə  isə  qalsın...” 
Adam  bəzən istəyir  inansın... 
Adam bəzən istəyir inansın... 
 28
 
 
 
 
 
 
 
 
 
 
11.  Manekenin saçları 
 
Şampun reklamındakı 
Manekenin saçından başlayır 
Gözəllik salonlarının cibi. 
 
O saç mətbəxlərdə “açıq qalan” qaz... 
Özündən savayı hamının olan, 
Yorğanlar altında qarımış qızın, 
Özgə gəlinlərin toyundan qabaq – 
Yorğan-döşək yunu sırımış qızın, 
Tavanda yellənən aqibətidi. 
 
Aqibətin xeyir, ay qonşu qızı 
Maneken saçından asılmış gözəl, 
Məzarı mətbəxdə qazılmış gözəl,  
Kədərli bir alın yazısı kimi – 
 29
Tavanın alnına yazılmış gözəl. 
Aqibətin xeyir, sonun mübarək 
Döşəməyə düşən yaşıl tərliyin, 
Kəndir boyunbağın, bərəlmiş gözün 
Kəfənin mübarək, donun mübarək. 
 
Mavi ekranların üfüqlərində 
Bakirə gözünlə gördüyün hər şey 
Təpədən-dırnağa sabun köpüyü... 
 
Sinifdə qalmadın, Allaha şükür, 
Bu taydan o taya ip atıb keçdin, 
İndi tətilindi, ay qonşu qızı. 
 
Bu “yeni ulduzlar”, bu “çal-çağırlar”, 
İçi fahişələr, üzü fağırlar 
Sənin qatilindi, ay qonşu qızı. 
 
Reklamlar başını yaman yedilər, 
Qismətin olmadı yuva, ev-eşik. 
Sənin şkafından – o gün dedilər, – 
Boş şampun qabları çıxıb – bir yeşik... 
 
 
 30
 
 
 
 
 
 
 
 
 
 
12. Qadın  və  onun  qərarı 
 
Qadın.  
Kirayə  ev. 
Və  pəncərəsi... 
Yenə  dirsəklənib  boylanır  yola. 
Küçədə  cütləşən  itlərin  səsi, 
Otaqda  oyanmış  şirin  bir  bala. 
 
Bomboşdur   qadının  baxdığı  səki, 
Çəkdiyi  “ah”lardan   tərləyib  şüşə. 
Tilov gözlərini  yola atıb  ki, 
Bəlkə, gözlərinə bir  ümid  düşə... 
 
Birdən  ağlamağa  başlayar  uşaq, 
Qadın diksinərək ətrafa baxar. 
Dartıb  küçədəki  tilov gözləri, 
 31
Tələsik  o  saat  yerinə  taxar. 
Gedər  qucağına  alar  uşağı, 
Qışqırıb deyər ki:  sus, səsini kəs! 
Nə  tənbeh, nə  isti  ana  qucağı 
Qarnı ac  körpənin  səsini  kəsməz. 
 
Qadın  söyər, söyər  öz  körpəsinə 
Gedər  itlərəcən  söyüş  xətləri. 
İtlər  susmayanda  insan  səsinə, 
Qadın  itə  dönüb  söyər  itləri... 
 
Bir  söz  də  saxlamaz  qadın  sabaha, 
Sabah  lazım  olar  söyərəm  deyə. 
İtlərdən  qurtarıb  keçər  Allaha, 
Başlayar  Allaha  qarğış  deməyə... 
 
İtlər hürüşdükcə  körpə  ağlayar, 
Ağlayar, az  qalar  gözləri  çıxsın... 
Qadınsa  Allahı  belə  qarğıyar: 
“Allah, bu Allahın  evini  yıxsın!“ 
 
Əsəbdən itirər  qadın  özünü, 
Axar  dodağına  içindən  keçən. 
İtlər  eşidəndə  “Allah”  sözünü, 
Qorxudan  susarlar  axirətəcən... 
 
Boşalar  qadının  qəzəb  kisəsi, 
 32
Min  dəfə  təkləşər  o  tək  otaqda. 
Küçədə  kəsilər  itlərin  səsi, 
İtlər  susan  kimi  susar  uşaq  da... 
 
Allah  qəzəbindən  sıxar  dişini, 
Şimşəyin səsilə  qışqırıb, gedər 
İtlərin yarımçıq qalan işini, 
O  gecə qadına tapşırıb, gedər... 
 
 
 33
 
 
 
 
 
 
 
 
 
 
13. Şəhərin ən qoca  fahişəsinə 
 
Görmüsən dünyanın min cür üzünü, 
Hansıdı qardaşın, atan, gözəlçə? 
Bir qarın çörəkçün hər gün özünü, 
Qucaqdan-qucağa atan gözəlçə – 
Tulla o qədəhi, saxla gülməyi 
Gülmə ağlamağı, ağla gülməyi... 
 
Hardandı boyalı dodaqlarında, 
Bu oğraş qəhqəhə, fahişə gülüş? 
Sırğa olmayıbmı qulaqlarında, 
Sərxoş kişilərin söydüyü söyüş? 
 
Bəlkə, nə vaxtsa sən də sevmisən,  
Səni də yandıran odun olubdu, 
Yaxının olubdu, yadın olubdu? 
 34
Nikotin qoxulu, şampan köpüklü 
Gümüş bilərzikli, qızıl üzüklü 
Sənintək, bəlkə də, milyonlarca qız, 
Ana yox, birbaşa “qadın“ olubdu. 
 
Çirkli  çarpayıda ləkəli işıq... 
Sənin dünyandakı həsrət başqadı. 
Təcrübəqarışıq, şəhvətqarışıq 
Müştəri başqadı, qiymət başqadı. 
 
Üzüyü kim taxıb o barmağına? 
Əmidi, yoxsa ki, dayı, bilinmir. 
Açarı pul olan “eşq otağına”, 
Girib-çıxanların sayı, bilinmir. 
 
Gəlib müştərilər yüz cür biçimdə, 
Lənət həm ağına, həm qarasına... 
Kişi ah-ufları sənin içində, 
Qarışıb çarpayı cırıltısına.   
 
Ölsən deyəcəklər günahı çoxdu, 
Qadınsan, özünü diri satırsan. 
Sən namus satmırsan xəbərin yoxdu, 
Dünyaya gəldiyin yeri satırsan... 
 
Saqqızın şirindi, dilinsə zəhər, 
Canınla görürsən gördüyün işi. 
 35
Min kişi dadmısan indiyə qədər, 
Bananlı, vişnəli, almalı kişi... 
 
Küçələr  tökülür danışığından, 
Küçələr dilinə qurdtək daraşıb. 
Nikotin, alkoqol qarışığından, 
Səsin kişiləşib, üzün qırışıb 
Keçmiş zamandasan qoca Fahişə. 
Hər gecə bir kişi altında qalan, 
Döşəmə Fahişə, xalça Fahişə. 
 
Adamlar üstünə çıxıblar, ancaq 
Kədərinə ortaq  çıxmayıb heç kim. 
Çılpaq bədəninə baxıblar, ancaq 
Dərdli gözlərinə baxmayıb heç kim. 
 
Gözəl gözlərini yorğun eləyib, 
Quduz kişilərə yoldaş səkilər. 
Axxx! Bilsən kimləri pozğun eləyib, 
Bu qəddar səkilər, oğraş səkilər... 
 
Ümid öldürmüsən, sevgi boğmusan, 
Əzbər öyrənmisən tənha qalmağı. 
Bütün səkilərdə ölü doğmusan, 
Qismətin olmayan ANA olmağı. 
 
 
 36
Səkinin bacısı, küçənin qızı 
Gündoğmaz ölkənin sönmüş ulduzu, 
Hər gecə başına uçulur damlar. 
 
Göyərmiş üzündə, al  yanağında, 
Yaşıl boyadığın dodaqlarında – 
Üçrəngli bayrağı “öpür” adamlar. 
 
Çoxundan  millisən azəri qızı... 
 
 37
 
 
 
 
 
 
 
 
 
 
14. Bakı üçün elegiya 
 
Bakıya toxundum... əsdi ürəyim, 
Toxunmaz  olaydım,  Bakı  dəyişib. 
Geyinib  əyninə  dekolte  geyim, 
Burnu  kiçilibdir,  dodağı  şişib... 
 
Burdan  milyardlarla  qonaq  ötürüb, 
İndi  öz-özünə qonaq şəhərim. 
Röyadan  plastik  burun  götürüb, 
Aygündən silikon  dodaq, şəhərim. 
 
Açıb  yarıyacan  öz  sinəsini, 
Biabır   eləyib məni  bu  şəhər. 
Kəsib, qayçılayıb  gödəkcəsini 
Geyinib  əyninə  mini, bu  şəhər. 
 
 38
Götür  bu  dəsmalı, sil  o  boyanı, 
Səndən  olmayana daha  qoyma  qol. 
Tulla  geyindiyin  o  dikdabanı, 
Bir  az  balaca  ol,  amma  Bakı  ol. 
 
Hər  küçən, hər  evin  qürbət  kimidi 
Hüznün, yalqızlığın  paytaxtı  şəhər. 
Bəlkə  də,  Bakı  bir  qədim  gəmidi, 
Dayanıb  Bakını  gözləyir  Xəzər?.. 
 
Şirinlik qalmayıb  şirinliyindən, 
Qadınlar  soyunub  çıxır  şəhərə. 
Mavi  ekranların  dərinliyindən, 
Masmavi  “kişilər”  axır  şəhərə... 
 
Axır  mavi-mavi bəyaz  yalanlar, 
Utanır, qızarır  bəyaz  qalanlar, 
Qırmızı-qırmızı  mavi  olanlar, 
Gündə  bir  boyanı  yaxır  şəhərə... 
 
Bakının  yəhəri  özündə  deyil, 
Dolanır  özgənin  atında  Bakı. 
Bir  günə  Dubayda kökələnlərin, 
Həm  özü,  həm  cibi  “göy” gələnlərin, 
Dikdaban  geyinmiş   göydələnlərin, 
Qalıb  ayağının  altında  Bakı. 
 
 39
Bitib  iqtidarı,  qurtarıb  gücü, 
Səsini  itirmiş  yalquzaq  kimi. 
Dilənçi  uşağın  pul  yığmaq  üçün, 
Asfalta  qoyduğu boş  papaq  kimi – 
Kimdənsə  mərhəmət umur  bu  şəhər. 
 
Çırpmır  üstündəki  torpaqdı,  gildi, 
Qanmır  ki, o   əvvəl  belə  deyildi, 
Bir  Allah  bilir  ki,  son  neçə  ildi 
Xəzərdə  üzünü   yumur  bu  şəhər... 
 
Hər  tində  ümidə  bir  qəbir  qazan, 
Adama  xəcalət  çəkdirən  şəhər. 
Şairi  acından  şeirlər  yazan, 
Mollası  villalar  tikdirən  şəhər 
Neyləyim  sevməyə  bilmirəm  səni... 
 
Bir  ömür  gözünü  yollara  dikən, 
Tənha  qadınların  möhnəti  Bakı. 
Pullu  kişilərə  baxıb  “ah”  çəkən, 
Pulsuz  kişilərin  qisməti  Bakı – 
Bu  şeri  sənə  ağlamışam... 
 
 40
 
 
 
 
 
 
 
 
 
 
15. Qəzəb 
 
Ay başıqapazlı, taleyi acı – 
Hər tini, dalanı əndişə ölkə, 
Kolbasası halal, pivəsi hacı 
Artisti, ulduzu fahişə ölkə, 
Bəsdi sən danışdın, növbə mənimdi... 
 
Bir gecə gəzişsən sən öz içində, 
Ev-ev, küçə-küçə olarsan dəli. 
Qadınlar görərsən kişi cildində, 
Kişilər görərsən qadın kölgəli... 
 
Şəhərin  gözləri qara deyilmiş, 
Gecələr bu şəhər ayrı göz taxar. 
Paytaxta gecələr dodağı şişmiş, 
Yerişi dəyişmiş kişilər çıxar. 
 41
 
Təzə körpü kimi namusdan keçib, 
Dünəni olmayan sabahsızlar var. 
Ucuz kafelərdə araqdan içib, 
İnqilab axtaran allahsızlar var. 
 
Kəsib doğradılar səni min tikə,  
İtdi çörəyinin, suyunun dadı. 
Ümidlər varıydı, ay yazıq ölkə, 
Bəs niyə olmadı, niyə olmadı? 
 
Su kəsən divlərin nə yaman çoxdu,  
Hər yerdən boylanır evləri  dam-dam.  
Səndə adamların bir üzü yoxdu, 
Bilmir ki, hansına tüpürsün adam. 
 
Sevgisiz olduqca yabanlaşmısan, 
Bu sərhəd-taleyi kim çəkdi sənə? 
Yaman ruslaşmısan, iranlaşmısan 
Osmanlı şilləsi gərəkdi sənə! 
 
Uduzdun özünü kəndlə, şəhərlə 
Ev-ev, küçə-küçə ancaq azaldın. 
Dərsini bu dəfə yaxşı əzbərlə, 
Bəsdi xəritədən sinifdə qaldın. 
 
 
 42
 
 
 
 
 
 
 
 
 
 
16. Vitrin 
Mişel Uelbekə 
 
Dünyanın bakirə çağları getdi... 
Daha oksigen də saxtadır, saxta. 
Dünya-dünya deyil, supermarketdi, 
Hamı satıcıdır, hər yan piştaxta... 
 
Burda şüarlar var, endirimlər var 
Sevinclər bahadı, qəmlər ucuzdu. 
Məsələn, necədir görün bu şüar: 
“Üç əclaf istəsən biri pulsuzdu”. 
 
Vitrinlər önündə donub qalarsan, 
Şüarlar çığırar: “Məni al!“ – deyə. 
Yüz metr Nəsimi dərisi alsan, 
Bir şüşə Lorkanın qanı hədiyyə. 
 43
Burda sədaqətlər düzülüb rəfə, 
Yazılıb: toxunmaq qətiyyən olmaz! 
Xoruz banınacan gündə üç dəfə, 
Pyotr yüz Məsihi danar, yorulmaz... 
 
Vitrində tozlanır  namuslu olmaq, 
Vitrində tozlanır qeyrətli ürək. 
Neyləyək, namusa sponsor tapaq, 
Neyləyək, ürəyə klip çəkdirək?!   
 
Ay dünya, hər yanı piştaxta dünya, 
Ay yalançı dünya, ay saxta dünya, 
Ay qərəz dünyası, ay kin dünyası, 
Ay market dünyası, vitrin dünyası, 
Sən şair qətlinə möhür bassan da, 
Şerin kitabını bağlasan da sən. 
Milyon il şairi qandallasan da, 
Şeri zirzəmidə saxlasan da sən, 
Bir şair nəfəsi gedib-gəlirsə, 
Bir uşaq bircə bənd şeir bilirsə, 
Şairlər qazacaq sənin qəbrini. 
 
Bir gecə şairlər küçəyə çıxıb, 
Sənin mərsiyəni oxuyar, market. 
Bizə uzatdığın çekləri yığıb, 
Sənin kəfənini toxuyar, market. 
 
 44
Bezib, qəzəblənib, hirslənib, doyub 
Mən səni Eyfeldən asdıracağam. 
Sənə kassalardan başdaşı qoyub, 
Səni vitrinlərdə basdıracağam. 
 
Nəyi almısansa qaytaracaqsan, 
Sinənin üstünə çıxacam sənin. 
Əlimin altında yalvaracaqsan, 
Alnına bir şeir sıxacam sənin. 
 
Dükanlar hamısı batacaq yasa, 
Bu market dünyası iflas olacaq. 
Elə çığıracaq ağrıdan kassa, 
Obama eşidib bəyaz olacaq. 
 
Yağacaq başına şeir-raketlər, 
Vitrinlər söz altda dağılacaqlar. 
Yetim qalacaqlar mini-marketlər, 
Gəbərib qurd-quşa yem olacaqlar. 
 
Ay pozğun dünyanın pozğun qarısı, 
Dollar dodağınla heç bir şey demə. 
Sənə bağlanıbdı cənnət qapısı, 
Yeri, cəhənnəm ol, düz cəhənnəmə. 
 
 
 
 45
 
 
 
 
 
 
 
 
 
17. Mükafat 
 
    Vətən haqda şeir müsabiqəsi keçirilirdi. Birinci yerə 100 
manat verirdilər. Tələbəydim, pula ehtiyacım vardı. İlk dəfə 
vətən haqda şeri onda yazdım. Bu da şeir... 
 
Yaxşı danışıram maşından, qızdan 
Söz sənə gələndə susuram, vətən. 
Qoy yazım, qurtarsın şeir, bir azdan, 
Yenə sanacağam cəsuram, vətən. 
 
Sənə “can” deməyə taqətim yoxdur, 
Mənim bayramım yox,  adətim yoxdur, 
Şuşaya getməyə qeyrətim yoxdur, 
Bulvara getməyə hazıram, vətən. 
 
Mən səni yaşaya bilmirəm hələ, 
Pul olsa qaçıram tez, gülə-gülə... 
Bax sənə yazdığım bu şeri belə, 
Mükafat naminə yazıram, vətən. 
 46
 
 
 
 
 
 
 
 
 
 
18. Bomj, Füzuli və ölü  siçanlar 
 
Həyat 
onun  gözlərində  
zibillikdən  tapdığı 
almanın dişlək  yeri  qədər  boş… 
O hər  gün  tapdığı  almalar  qədər  tox, 
diləndiyi qəpiklər  qədər  sərxoş. 
Saqqalı   
qızların  mini  ətəklərindən uzun, 
ümidsizliyindən  qısa... 
 
O  
yağmurda çimər, 
günəşdə  qızınar. 
Saçında  bitlərin  marşrut darısqallığı, 
metro  basabası  var. 
 47
Onun  üçün  fərqi  yoxdu 
mənim, sənin, onun 
Obamanın, Klintonun 
gəlməsi,  getməsi, 
Azərbaycanın Fransaya  uduzması, 
Albaniyayla heç-heçə etməsi, 
fərqi  yoxdu  qəti. 
O bu şəhəri, bu məmləkəti 
zibil  yeşiklərilə  tanıyar. 
Ümid  
onun  üçün 
bir  zibil  yeşiyindən   
o  birinə  qədər  məsafə...  
Mikrodalğada fırlanan qrilləri  görəndə düşünər 
ki, 
toyuqlar da məndən üz çevirir.  
 
... çiçək dükanın önündə  dayanıb  
qızılgüllərə  baxan bomjun  
gözlərində Füzuli  şeir   yazır. 
Nəsə  düşünür  bomj... 
Əllərini  ciblərinə  salır. 
Cibindən   
oynamaqdan  yorulub ölən siçanlar  çıxır... 
 
 
 48
 
 
 
 
 
 
 
 
 
 
19.  Veranın  yuxusu 
 
Səkinin  üstündə bir qarı yatır 
Saçları bulaşıb vaxtın qarına. 
Parkda 10 qəpiyə tum büküb satır, 
Nazimin şerinin misralarına... 
 
Veradan tum alır qoca kişilər, 
Tumlar bu dəfə də bir azca çiydi... 
Çiy tumdan çırtlayıb fikirləşirlər, 
“Ölmüş cavanlıqda çox gözəliydi...” 
 
Fikirli kişilər uzaqlaşarkən, 
Keçmişi düşünüb kövrəkləşirlər. 
Deyingən qocalar uşaqlaşarkən, 
Parkdakı adamlar seyrəkləşirlər... 
 
 49
Elə ki müştəri azalır parkda, 
Torbada get-gedə tum da qurtarır – 
Qarı böyrü üstə uzanır parkda, 
Yorğun gözlərini yuxu aparır... 
 
Hər gün yuxusuna bir kişi girir, 
Uzunboy, mavigöz, bığlı bir adam... 
Hər dəfə qarıya bir vərəq verir, 
Baş əyib deyir ki, hoşca qal, balam. 
 
Vera o yazıya gülmür,  
nə də ki, – 
Oturub ürəkdən ağlaya bilmir. 
Çünki illərdi ki, o vərəqdəki 
Yazını  yadında saxlaya  bilmir. 
 
Dünən tum satanda,   
kitablarının 
içindən bir vərəq cırdı rus qızı. 
Gözü kəlləsinə çıxdı Veranın, 
“a... mənim yuxuda gördüyüm yazı” 
 
“ VERAYA 
 
Gəlsənə – dedi mənə, 
Qalsana – dedi mənə, 
 50
Gülsənə – dedi mənə, 
Ölsənə – dedi mənə. 
 
Gəldim. 
Qaldım. 
Güldüm. 
Öldüm.” 
 
Adını şeirdə görəndə Vera, 
Güldü xısın-xısın bu işə bir yol. 
Bükdü 10 qəpiklik tum tökdü sonra, 
Verdi müştəriyə, dedi: “çox sağ ol, 
Cibin dolu olsun!”  
 
 
 51
 
 
 
 
 
 
 
 
 
 
20. Mono adamın gündəliyi 
 
 “İyirmi bir  ildir  ki, güzgüyə  baxıram və həmişə eyni  
sifəti     görürəm. Darıxmaqdan  adamın  ulamağı  gəlir”. 
 (Məşhur  top-model Klaudia Şifer) 
 
 
I. Səhər 
 
Yeddidə  durmaq  hər  səhər   
sabunlu  əllərlə öpmək 
güzgüdəki  dünənki üzü...   
çaydanı  beynindən  
tüstü  çıxanacan əsəbiləşdirmək. 
stəkandakı  şirinçayla  öpüşmək, 
əsnəmək, 
ağzı havada bir qarış açıq qalmaq, 
 52
Pavarottiyə oxşamaq  uzaqdan... 
 Təkrardı 
evin hər bucağında  əsnəmələr,  
güzgüdəki dünənki  üzlər, 
pasportlardakı  dünənki  adlar, 
beyni  tüstülənən  çayın  dünənki  dadı 
hamısı  təkrar. 
bircə  fincanlarımız  fərqli... 
 
8-ci  mərtəbədəki  mənzilimiz 
Nuhdan bəri  küsülüdü  suynan. 
Hər  səhər  
suya həsrət binamızın  önündəki   zibillikdən  
“yeni ulduz”  pişiklər, “azəristar” itlər 
kədərli  zəngulələr   vurur 
və aclığın bu heyvani səsindən 
adamı ağlamaq  tutur... 
  
Çoxdandı   bu  şəhərdə  bütün  səhərlər  
dünənin  uğursuz  və  kədərli kopyasıdı... 
– Qapını  bağlayın  mən  getdim... 
 
 
 
 
 
 
 53
II. Metroda 
 
“Biz  metro  relslərinə  bənzəyirik. 
 Qovuşmağımız qeyri-mümkündür”. 
(bir  filmdən)                
       
Hərdən  düşünürəm 
kassir  qadın  metrodan  qocadı. 
bir də,  sanki,  bu  şəhərdə  
adamlar  öz ÜMİDlərindən  balacadı. 
Kassir  qadın, məsələn, 
ümidlərinin  yanında   
kisəsindəki  qəpiklər  boyda. 
Ümidlərisə  güman  ki, 
pulun  kağız  formasında. 
“Məşədi Əzizbəyov” stansiyasında 
vaqondasansa,  
neçə  illərdi olursansa o stansiyada 
vaqonun  içində 
bilməlisən ki, 
kimsə bir-birinə baxmaz, görməz 
bir-birini. 
Çünki  korluğumuz 
nə Homerlə qohum, 
nə Borxeslə dost... 
Çünki dünya 
adam korluğu çəkir! 
 54
Vaqonlarda böyüyür  dilənçi  uşaqlar,  
vaqonlarda  qocalır  kitabsatan  kişilər. 
mənim kimi, 
sənin  kimi, 
onun  kimi, 
bizim  kimi... 
oksigensiz  tunellərdə  keçir  ömür. 
Ömür  dedikləri   ölümə qədərki  tunel, 
Ölüm – depoya  gedən  qatardan düşməmək  
kimi  bir  şey... 
– Qardaş, düşmürsənsə, icazə  ver, düşək... 
  
 
III. Dərsdə 
 
 “Mən  çox  kiçik  yaşlarımdan  məktəbə  getməli  
olduğum  üçün  təhsilimə  ara   verdim“. 
 (Bernard Şou) 
 
mühazirə dinləmək zamanı keçmiş adamlardan,  
həyata  hazırlaşmaq, həyata... 
xarici bir film kimi baxmaq 
24 at gücüylə qaçan qolundakı saata. 
birinci  dərs bitdimi 
tələbələr ayıldımı və 
yuxulu professor  getdimi 
bufetin  önündə  dərd, 
 55
siqaret və xəcalət çəkmək. 
Dərdi qıza, 
siqareti  dərdə, 
xəcaləti isə cibindəki siçanlara, 
mədəndəki sükuta bağlamaq. 
Köhnə şeirlərdəki kimi 
üzdə gülüb, içdə ağlamaq...  
Təklik  yersiz  reklam  kimi zəhləni  tökəndə 
aşiq  olmaq, aşiq  olmağı  arzulamaq, 
aşiqlik  uydurmaq özündən... 
Tez-tez, sürətlə qızlar sevmək    
popkornlu, dönərli,  fantalı  qızlar. 
hər gün ədalı, hər gün dünənki  
hər gün  yeni  bir  çantalı  qızlar... 
sevmək və mütləq  ayrılmaq 
ayrılmağı  öyrənmək üçün  sevirmiş  kimi... 
 
adamlardan  daha  işıqlı  dəhlizləri 
qara əllərə bulaşan ağ təbaşirləri, 
alınlarında  “MADE  in  SSRİ“ yazılı  
müəllimləri, 
dost-tanışları, 
tanış  dostları, 
boğazdan  yuxarı  tostları, 
boğazdan aşağı avamlığı, 
gəncliyi, cavanlığı  
universitetlə  birgə  bitirmək.   
 56
almadığın  təhsilin  haqqını  verib 
diplom almağı  düşünmək... 
Savadsız alilərin 
ali  savadlıları vurub keçdiyi  bu  şəhərdə 
bütün  günortalar  
ucuz  siqaret və  çay  qoxulu  kafelərdə  axşamı  
gözlər  yenə. 
– Hansı  kafeyə  gedirik? 
– Həmişəkinə.... 
                            
 
IV. Günorta  və  kafedə 
 
“... bir  insanın  ölümü – ölümdür, 
 iki  milyonun  ölümü  isə statistika“. 
(E.Remark, “Qara abidə“ əsərindən)     
 
 
Ofisiantların  toylarına   
dəvət  olunacaq  qədər olmuşuq  əksər  
kafelərdə. 
Sifariş  verməsək  də,  gətirə  bilərlər  lazım  
olanı. 
Çay içə-içə siqaretləri  basdırırıq  külqabında. 
Çəkilənlər öldürür  və  ölüdür  bir növ.... 
çəkilmiş siqaretlərə  bənzəyirik 
kafe-külqabılara  basdırılmışıq. 
 57
Kim çəkir bizi? 
Kimin  sinəsinə  düşürük görəsən? 
Bilmirəm... 
 
Kafelərdə  bütün  cümlələr  belə  başlar: 
 “məhləyə quş gəlib“ 
 və  belə  bitər: 
 “bir manatım  var, atışaq” 
 və beləcə hər gün atəşkəs pozular... 
 Bəlkə,  quşlar  adamlardan daha  xoşbəxtdi? 
 
    Beləcə  bitir   günortalar 
    beləcə   bütün  “siqaretlər”  çıxıb “külqabıdan” 
 gedir  üzü  axşama – “Kurtlar  Vadisi”nə  tərəf 
axmaq-axmaq. 
– Qaqaş,  sağ  ol,  mən  getdim. 
– Tələsmə, gedərik də... 
– Yox, film başlayacaq. 
                                      
 
V. Axşam  evdə 
                                        
“Sahib olacağın  şey  budur, sahib olmayacağın  şey bu...” 
(“Kurtlar  vadisi” teleserialından) 
 
Axşamlar 
əksər evlərdə  
 58
məğlub, yarımçıq  kişilər 
Polad  Alemdarı  əzbərləyir. 
Əhməd də, Məmməd də, Hüseyn də 
dükanı  olan da, olmayan da 
ağıllı  da, kütbeyin  də  əzbərləyir. 
Axşamlar 
əksər  evlərdə  “aşka  sürülür”  qadınlar 
anası keçəni keçənlərin, 
atası  seçəni seçənlərin,  
 “yarpağı  tökülür”  “dodaqdan qəlbə”cən... 
Axşamlar 
əksər  evlərdə 
qara, acı bir həqiqəti  işıqlandırır  ekran 
ƏRLƏR   BİBİOĞLUDUR 
ARVADLAR  DAYIQIZI... 
“Bədbəxtlik  nədir” sualının 
ən  gözəl  cavabıdır  bu: 
birdən  yatağındakının   
ən yaxın  qohum  olduğunu  anlamaq 
və anlamaq  ki, evsizlər ölkəsində  ömürlük  
evlisiniz... 
    
Axşamlar  əksər evlərdə 
birnəfərlik  olur ikinəfərlik çarpayılar. 
Çarpayılarda  belləri  ilə danışır 
evlilərin çoxu. 
qadın  sol, 
 59
kişi  sağ böyrüynən danışır. 
Çarpayının ortasındakı  uçurum elə dərin ki, 
dünyagörmüş bir  qocanın gözləri daha dayaz... 
Axşamlar  belə  sağollaşıb  yatırlar   
bu “Mister”lə bu “Missis”:               
– Gülşənin  əri  təzə  maşın  alıb, mersedes... 
O, oğraşdı! 
 
 
VI. Nəticə 
                                                  
 “Sən  özün ol! Başqalarından  onsuz  da  var“. 
(Oskar  Uayld) 
   
 Olubmu  ki, 
 yuxudan  duranda  elə  bilmisiniz  ki, dünəndir. 
 eşitmisiniz   ananız  atanızı  mətbəxdə danlayır   
 nəyisə  süfrəyə  dağıtmaq  üstündə?  
görmüsünüz  ki, tualetin  qabağında  növbədir  
yenə? 
 Məndə  olub... 
 
 Olubmu  ki, 
 metroda  elə  bilmisiniz ki, düşəcəyiniz  stansiya  
yoxdur. 
 Eşitmisiniz  ki, kassir  qadın  nə  vaxtsa  xoş  bir  
söz  desin? 
 60
Görmüsünüz  ki, eskalatorun  dibindəki  qadının  
üzündə  işıq  olsun? 
Məndə  olmayıb... 
 
Olubmu  ki, 
müəllimə  “qayıb”  yazmaq keçsin  içinizdən? 
Eşitmisiniz  ki,  müəllim  tələbəsinə  vurulsun? 
Görmüsünüz  ki, müəllimənin  geyimi dərsdən  
daha  maraqlıdır? 
Məndə  olub... 
 
 Olubmu  ki, 
düşünəsiz ki,  bütün ucuz  kafelərdə  sizi  
tanıyırlar? 
Eşitmisiniz  ki, hansısa  kafedə   menyular şeirlə  
yazılsın? 
Görmüsünüz  ki, ofisiant  hesabı  əyməsin? 
Məndə  olmayıb... 
 
Olubmu ki, 
ən  yalandan  yazdığınız  şeirlər  
ciddi saydıqlarınızdan  çox  sevilsin? 
Məndə  olub...  
 
P.S. Gündəliyin bundan sonrakı səhifələri  oxunmaz 
halda olduğu üçün oxuya bilmədik. 
 
 61
 
 
 
 
 
 
 
 
 
 
21. Tənasüblük 
 
Qızlar 
atanın maaşı qədər  
dodaq boyası yaxar. 
Atalar  
belə bölər maaşlarını: 
250 manat = (qaz, su, işıq pulu)+(çörək, siqaret, 
yol pulu)+(bir kilo ət, bir toyuq, kontur)+ 
iki dodaq boyası...  
 
 
 62
 
 
 
 
 
 
 
 
 
 
22. Böyük Ben üçün qol və divar 
 
Cumar üstümüzə hər gün 
saatların əqrəbləri zəhərli  iynələriylə. 
Ömür keçər beləcə  
zəhərlənmiş bədənin qanını təmizləməklə. 
Qaçmaq olmur 
divarlarımız və qollarımız əqrəb yuvası. 
 
Əqrəblər, iynələr  
və iri, xırda saatlar. 
Zəhərlənmiş həyatlar... 
 
Saat  əqrəbinin  çaldığı adamlar 
qum saatının qumunda 
itər, yoxa çıxar. 
  
Nə qədər ki, Big Ben var, 
əqrəblərin zəhəri bitməyəcək 
və adamlar öləcək 
 63
saat zəhərlənməsindən. 
 
 Ax Big Ben, Big Ben, 
kaftar əqrəb, zəhərin anası 
saatların ulu nənəsi! 
Həyatımızın divarlarından yığışdır özünü, 
qollarımızın başından açıl. 
Sənin həyatımızı təftiş etməyin, 
Şerlok Holmsluğun, müstəntiqliyin 
nə bilim böyüklüyün, “big”liyin 
Kamelota and olsun ki, 
müvəqqətidi, ötəridi. 
Zəhərli quyruğunda nə Ekskalibur yeri var... 
 
Sənin bu Şekspir möhürlü, 
Oksford məzunu məğrurluğun, 
aristokrat duruşun,  
məni əsəbiləşdirir. 
Kaftar saat, qoca iblis 
çox səsləndirmisən 
günahsızların qanı tökülən saatları. 
günahın yuyulmaz 
Trafalqar boyda vanna, 
Temza qədər su olsa. 
 
Nə forslanırsan, 
bəlkə, elə  
bizim nağılların almasını cəzb eləyib 
Nyutonun başı? 
 
 64
 
 
 
 
 
 
 
 
 
 
23. Pessimizm 
 
Adamlar nə qədər ümidlidi,  
nə qədər xəbərsiz... 
ümidlərinə yazığım gəlir. 
 
Viktorina dünya, yarışma-dünya 
sualların  ömür uzunluğunda 
hamımız məğlub. 
 
cana gəldik ölümlərdən... 
deyin,  hansıdı AZADLIQ?  
 
a) Heç biri 
b) Heç biri 
c) Heç biri 
d) Heç biri 
            
 65
                                                                   
 
 
 
 
 
 
 
 
 
 
 
 
 
 
 
II bölüm 
 
HÜZNTÜ 
 
 
 66
 
 67
 
 
 
 
 
 
 
 
 
 
1. Tuneldə 
 
(A) metroda dişlərim. 
 
Adam nə qədər  özüylə danışırsa içində 
o qədər darıxır, sıxılır. 
dünən də, bu gün də, sabah da 
olmuşlar, olanlar, olacaqlar 
kiçilir, bölünür,  bir sükuta yığılır... 
 
İdi tunel işıqlarını pəncərəboyu ötüb keçən 
vaqon 
duracaq növbəti stansiyada, 
kimlərsə girəcək içəri 
təklik bir neçə adamlıq çoxalacaq... 
Bir azdan düşəcəm 
pəhləvan tək  bağlayıb dişlərimə 
 68
arxamca çəkəcəm 
vaqonlar dolusu təkliyi  yazı masama... 
 
bayaq metroda  
o 
mən düşdüyüm stansiyada mindi. 
Ya da əksinə 
mən 
onun mindiyi stansiyada düşdüm...  
Hansı düzdü, dəqiqdi? 
Bilmirəm... 
O mindi,  
mən düşdüm, 
mən düşdüm, 
o mindi deyə 
gözüm tunel qaranlığında itən qatarda 
və dişlərim qanayır...  
  
(B) Təəssüf 
  
Sol əli üçnəfərlik oturacağın tutacağında 
qucağında qara Şanel çanta, 
sağ əlində  yarım içilmiş fanta 
qafiyələndi gözlərimiz... 
böyüdü içimdə 
istifadə olunmamış bir ümid. 
Gözləri işıqforun “keçin!” yaşılı, 
 69
dodaqları “dayanın!“ qırmızısı. 
ən pisi oydu ki, şeriydi 
yazmaq istəyirdim onu. 
Sonra  
qatar nəfəsini dərdi hardasa. 
Birdən O gəldi 
gözləri  gözlərimdən eynəksiz... 
Salamlaşdılar.  
Ağzını dilinin bitdiyi yerəcən açıb güldü 
yer boşaldı, oturdu. 
Ümid həqiqəti görüb 
ayağa durdu, 
qafiyədən çıxdı gözlərimiz. 
Bitdi arzunun istifadə müddəti, 
arabir gözləri şeir olmaq istədi 
olmadı... 
o gün şeirsiz qaldım. 
O gün çıxan kimi metrodan 
bir təəssüf  tüstülətdim evəcən... 
 
 70
 
 
 
 
 
 
 
 
 
 
2. Rekviyem 
 
Əgər  gülüş  əvvəlkitək  yaraşmırsa  dodağına   
sabahların  qiyməti artıb  olursa dünəndən  baha  
ciblərinin  gücü  çatmırsa   
o biri günə, o biri sabaha,  
barmaqlarının  gözləri  baxmaqdan qorxursa    
mətbəxdəki  bıçağa,  
şkafdakı babadanqalma  silaha 
bax,  onda   
ölə  bilməmək  ölməkdən  daha  çox  ölməkdir.... 
 
Elə  ki ümidlər, arzular, istəklər  
çamadanı  toplayıb  getdi, 
yəni  ki,  daha  burdakı  işin  bitdi, 
 71
çoxdandır  ki, pəncərələr pərdəylə  qapalı 
və  çoxdandır  ki, 
güzgüdəki  üzü  tüklü  adam  təkdir 
bax  onda 
ölə  bilməmək  ölməkdən  daha  çox  ölməkdir... 
 
 
 72
 
 
 
 
 
 
 
 
 
 
3. Heç nə, heç nə... 
 
Hər  gecə kədər  
Ekskalibur  itiliyində bir  iynəylə 
venama düşər. 
Tavanla  üzbəüz qalaram, 
saatım  hamıdan  geri. 
Qolum  çarpayıdan  sallanar... 
Hər  gecə  
qan  verərəm  ayrılığa 
“Təklik”  adlı  hospitalda... 
 
Rəngim  payızlaşar  
5 metr soldakı çarpayıda 
ayrılıq ətə-qana dolar. 
Yanağımın qırmızılığı  
onun yanaqlarına kopyalanar. 
 73
Hər gecə  
beləcə 
Prometeyləşərəm və 
ayrılıq  qartallaşar. 
365 gün Esxil qəhrəmanı olaram 
 “Təklik” adlı hospitalda... 
 
Hər  gecə  
qoltuğumun  altında   
termometrin  qızdırmasını  ölçərəm. 
Belimdəki  şüşə təpəciklərdə  qızarar  ətim 
havanı  üfləyib içərəm qaşıq-qaşıq... 
Beyin ölümü  düşündükcə 
başlar  ürəyin  qorxaqlığı.  
Rəngli  ümid  həbləri  
rəngsiz  ömrə   dodaq  boyası, sadəcə... 
Sonrası... sonrası... sonrası 
Heç nə, heç nə. 
Sağlığınız. 
3,2,1... 
 
 74
 
 
 
 
 
 
 
 
 
 
4. Paranoikin gündəliyindən 
 
Evdə tək olanda gündüz ya gecə, 
Otaqlar cibimtək bomboş olanda – 
Boşalır qəfildən ev, bina, küçə 
Sanıram bir yekə yalandır ömür, 
Mən də yaşayıram bax bu yalanda... 
 
Elə oturduğum yerdəcə birdən, 
Elə bilirəm ki, qapım döyülür. 
Qapıya cumuram onda qəfildən, 
Açıram boşluqdur... 
Ev mənə gülür. 
 
Gülür onda mənə ev, divar, qapı 
Ağ şalvar, göy köynək, boz ayaqqabı 
 75
Yarımçıq siqaret, dolmuş külqabı 
Gülməyə başlayır üzümə Hər Şey. 
 
Yerimdə donuram mən uzun-uzun, 
Ölür içimdəki ümidim, arzum 
Birdən qışqırıram deyirəm: susun! 
Gülür qəhqəhəylə sözümə Hər Şey. 
 
Qapı cırıldayıb deyir  –  sev – mənə, 
Piano görünür qara div mənə, 
Cəhənnəm görünür bütün ev mənə, 
Başqa cür görünür gözümə Hər Şey. 
 
Birdən masamdakı telefon qalxır, 
Çığırır, qulağı deşir fəryadı. 
Ürəyim deyir ki, dəstəyi qaldır! 
Qorxuram... 
Dilaltı deyirəm: qarabasmadı. 
 
Səslər qulağıma eləyir hücum, 
Fikrimi bir şeytan daşlayır yenə. 
Götürüb deyirəm: “alo, buyurun...” 
O taydan bir gülüş başlayır yenə. 
 
Kimdir belə gülən? Deyirəm gülmə! 
Şeytandır, yoxsa ki, mələkdir gülən? 
Qəfil görürəm ki,  elə sən demə, 
Əlimdə tutduğum dəstəkdir gülən. 
 76
 
Kəsməsə bu dəstək gülüş səsini, 
Eşitsəm qapının döyülməsini, 
belə olmayacaq, 
gərəkdir mütləq 
səslər  qulağımı dəng eləməsin, 
telefon dəstəyi mənə gülməsin, 
əşyalar halıma sevinməsinlər, 
qapılar adamsız döyülməsinlər, 
dəli olacağam yoxsa bu evdə... 
 
 77
 
 
 
 
 
 
 
 
 
 
5. Bir Hitchcock ssenarisi… 
 
Beynimə  qan  sızsa  yıxılsam,  ölsəm, 
Bir  gecə  qəfildən  yuxuna  gəlsəm, 
Qorxudan  oyansan,  için  darıxsa… 
Açsan  çəkməcəni  dərman  atasan, 
Ordan  sənə  aid  bir  şerim  çıxsa, 
Bunu  təsadüfə  bağlama  qəti. 
Özünə  bir  fincan  su  tökəcəksən, 
Pərdələr  başına  açacaq  oyun. 
Gedib  cəftələri  bərkidəcəksən, 
Gəlib  görəcəksən  içilib  suyun… 
 
Çaşıb  qalacaqsan, ürəyin, beynin, 
Şübhə şərbətini içəcək  onda. 
Qorxudan  dizlərin tir-tir əsəcək, 
Tavandan  bir  kölgə  keçəcək  onda… 
 78
Otağın  qapısı  aralanacaq, 
Ürəyin  qorxudan  paralanacaq. 
Əvvəl  küçənizdə  kimsə  güləcək, 
Sonra  yan  otaqdan  səsim  gələcək, 
Pərdəndə  kölgə tək  görünəcəyəm. 
 
Birdən  içindəki  hissi  bitirib, 
Qorxunu  o  saat   donduracaqsan. 
Tez  gedib  mətbəxdən  kibrit  gətirib, 
Şəklimi, şerimi  yandıracaqsan. 
Bax  onda  ürəkdən  sevinəcəyəm…   
 
 79
 
 
 
 
 
 
 
 
 
 
6. Azalma 
 
Ölüb  azalmır  adam, 
Azalıb  ölür. 
 
Ata-ananı  itirib 
zibil  qabını  doldurmağa başladıqca 
istifadə olunmuş  ümidlərlə 
evdən, işdən, küçədən, 
qohumundan, qonşusundan 
dostundan  tanışından   
hər  şeydən, 
hamıdan  azalır  adam. 
 
Səndən  sonra 
heç  kim   onun  yoxluğundan  
filan  qədər  keçir  deməyəcək… 
 80
saat  həmişəki  kimi  ya  nəyəsə  işləyəcək, 
ya  nəyəsə  qalacaq… 
evin  hər  küncü  
xəyanət  etməyə  başlayacaq  sahibinə 
 bir evdən bir  adam  azalacaq… 
 
sonra  adamlar yaşayacaq 
sən  olmamış  kimi… 
 
Yolüstü  qəzet  aldığın  kişinin 
sənə qəzet  satmamağıyla  
dəyişməyəcək heç nə… 
qonşu binada Qəni, 
binanın  altındakı dükanda  Şirin…   
unudulacaqsan hamı üçün… 
Ölüb  azalmayacaqsan 
azalıb öləcəksən... 
   
 81
 
 
 
 
 
 
 
 
 
 
7. Vəba xəstəsinin son günlərindən 
 
Yetim və bədgüman bir öskürəklə təhlükəliykən 
hamıya, 
həkim xələtlərini bayraq edib təslim olmuşkən 
həyata 
hərarətim qırxıncı otağa çatmışkən 
az qalmışkən üç almanın düşməyinə 
yanıma gəlməyin dərd keçər sizə… 
 
Vaxtın getməyindən zəhləmin getdiyi vaxt 
kimsə saat unudub otağımın divarında??? 
Kimin vaxtı varsa gəlib götürsün 
bu raket sürətli vaxtı divardan. 
 
Sizi  qınamıram, qınaya bilmirəm 
mən bu zəhrimara mübtəla ikən 
 82
yanıma gəlsəniz bir qutu ümidlə 
dərdə yoluxma ehtimalınız var. 
Ən cəsarətlinizin yanımda olması özünə ziyan 
yanıma gəlməyin dərd keçər sizə. 
 
Halbuki hamınız gəlsəniz yanıma 
bir yerdə çıxartsaq saatları divardan 
qoymasaq üç almanı düşməyə 
üzümüzü və günümüzü həkim xələti rəngində 
boyasaq 
qandallasaq özümüzü azadlığa 
nə gözəl olardı... 
amma siz  
azadlığa yoluxmaqdan qorxan adamlar 
kürəkləri çarpayı, üzləri yorğan adamlar 
siz mənim öskürəyimə də dəymirsiz. 
Yanıma gəlməyin... 
 
 
 83
 
 
 
 
 
 
 
 
 
 
8. Məlikməmmədin quyudan üçüncü qıza 
yazdıqları 
 
Zalım qardaşların yamanlığından, 
İçimi yeyirəm gün boyu, ay qız. 
Bir qadın bətninin qaranlığından, 
Daha qaranlıqdı bu quyu, ay qız. 
 
Divi almalıqda güddüyüm təki, 
Yuxulu gözlərlə açılır səhər. 
İndi mən yarama duz basıram ki, 
Səni fikirləşim səhərə qədər. 
 
Bu quyu kəsilmiş kəndir qoxuyur... 
Qanayır köksümə batan xəyanət... 
Sükut bu quyuda zildən oxuyur... 
Burda ümidsizlik hər gün nəqərat... 
 84
İndi yorğun canım özümə sərhəd, 
Yalandan deyirəm vecinə alma. 
Mənə deyən lazım, ay Məlikməmməd, 
Sevməli yaşında nə div, nə alma?..  
 
“Qu” – dedim, quyuya atdılar məni, 
“Qa” – dedim, qardaşlar qayıtmadılar... 
Gedib yuxu kimi yatdılar məni, 
Sonra bir-birini ayıltmadılar. 
 
Burda sənsizlədim, gümanım  itdi... 
Adamlar quyunu daşladı, ay qız. 
Cavanlıq içimdə çürüdü getdi, 
Qocalıq içimdən başladı, ay qız. 
 
Quyuya hər gecə gümüş ay qonaq... 
Hər gecə quyuya ulduzlar axır...  
Quyu-durbiniylə münəccim torpaq, 
Mənim gözlərimdən göylərə baxır... 
 
Qara xatirələr ağlanan kimi, 
Çoxaldı quyuda sənin azlığın... 
Ümidin gözləri bağlanan kimi, 
Açıldı gözləri adamsızlığın... 
 
Kaş külək olaydım, adam yox, külək 
İndi mənim üçün külək – azadlıq... 
 85
Nə vaxtsa demişdin ağ qoç gələcək, 
Min ilmi keçibdi? 
Bilmirəm artıq... 
 
Qaranlıq, tənhalıq, soyuq və gecə... 
Biryolluq gediblər bütün gedənlər... 
Ədalət kəsilmiş kəndirdi məncə, 
İndi padşahdılar kəndirkəsənlər... 
 
Burda can verirəm, ölmürəm, ay qız, 
Bu quyu ümiddən, ölümdən kasıb... 
Min ildi anlaya bilmirəm, ay qız, 
Mənim bu nağılda nə divim azıb?! 
 
Yaman üşüyürmüş adam adamsız,  
Adamsız duyurmuş adam zamanı... 
Canı şüşədəymiş divlərin, ay qız, 
Bu quyu şüşədi, mənsə div canı... 
 
Bir simurq lələyi yandır bu gecə, 
Yoxdu bu quyuya gedib qayıdan... 
Bu şüşə quyunu sındır bu gecə, 
Mənim div canımı çıxart quyudan. 
 
Göylərə baxıram ulduz sürüşmür... 
Ölmürəm, uzanır bu dəhşət, ay qız. 
Mənə üç almadan bir alma düşmür, 
Yoxmuş bu nağılda ədalət, ay qız... 
 86
 
 
 
 
 
 
 
 
 
 
9. Absurd 
 
Yolumu  gözləyir  hər  səhər  bir  iş, 
Bir  yolu  yüz  dəfə  keçirəm  hər  gün. 
Səhərlər  harasa  durub  getməmiş, 
Payızı  dəmləyib  içirəm hər  gün. 
 
Çörəyin  üstünə  həsrət  yaxıram, 
Bir  az  gülüşündən  qatıram  çaya. 
Bir  az  içimdəki  sənə  baxıram, 
Bir  az  da  çöldəki  sənsiz  dünyaya... 
 
Baxıram...  oluram  hamıdan  küsən, 
Küsürəm...  küsməyim  qəzəbim  olur. 
Bəhanə gəzirəm  ağlayım  bəzən, 
Köhnə mesajlardan  gözlərim  dolur. 
 
 87
Getməsən  qoluma  girərdin  yenə, 
Mənə  nəfəsim tək  yaxın  olardın. 
Getməsən  dondurma  alardım  sənə, 
Yenə  köynəyimə  ləkə  salardın... 
 
Payızdır. Siqaret,  bir  də  dörd  divar... 
Rədifdən  sonrasan. NÖQTƏ.  Bitmisən. 
Görəsən, bu  şerin  nə  mənası  var, 
Getməsən  getməzdin,  amma  getmisən... 
 
 88
 
 
 
 
 
 
 
 
 
 
10. Bilmək  istəmirəm… 
Alikə 
 
Səni  mənim  kimi  qəmli, 
Görmək  istəmirəm, dostum. 
Burax  gözüm  qalsın  nəmli, 
Silmək  istəmirəm, dostum. 
 
Deyirsən: qurtar  içməyi, 
Çaydan  arağa  keçməyi. 
Elə  bezmişəm  heç  nəyi, – 
Bilmək  istəmirəm, dostum. 
 
Keçilmişi  keçə-keçə, 
Bina-bina, küçə-küçə 
Çəkə-çəkə, içə-içə 
Ölmək  istəmirəm, dostum… 
 89
 
 
 
 
 
 
 
 
 
 
11. Bir mesaj qədər 
 
Sən  samanı çox  saxladın 
zamanı  keçdi. 
Artıq  gecdi... 
 
“Olacağam” – dediyin  kimi 
ola  bilmədin 
ya  da  olmadın. 
Heç  vaxt  dəqiq  anlaya  bilmədim   
necəsən... 
gecələrimə  gündüzsən 
ya  gündüzlərimə  gecəsən... 
anlaya  bilmədim  heç  vaxt. 
 
Bu  gecə   
yoxluğunun  ilk  sevgililər  günü 
anladım  səni. 
 90
“sən  istəyən  kimi  olacağam” – deyib 
ola  bilməməyin  
əslində  olmağınıydı... 
bu  gecə 
telefonumda  bir  mesaj  qədər  az, 
içimdə  bir  şeir  qədər  çoxsan. 
Sən  olduğun  kimiydin. 
elə  ona  görə  də 
yanımda   
həmişəlik YOXSAN. 
 91
 
 
 
 
 
 
 
 
 
 
12. Gecənin   melanxoliyası 
 
Divarda əriyir 
stoldakı şamın kölgəsi. 
 
Şam işığı boyunca qaranlıqdı 
işığın çatmadığı yerlər. 
 
Masadakı adamlar üzü qara, susmuş... 
 
Əsəbdən əlindəki alışqanı oynadır kişi 
alışqanın gücü çatmır qaranlığa. 
kişi masaya atır alışqanı 
divarda əriyən kölgədə alışdırır 
dodağındakı darıxmağı. 
kişi bir tüstü darıxmaq çəkir içinə, 
bulud üfürür qaranlığa, 
 92
alışır qanı 
götürür alışqanı... 
 
Qadın  şamda bişirir baxışlarını... 
  
Qaranlıq  melodiyasının zilində 
susur iki nəfər. 
 
Sonra kişi darıxmağını çəkib bitirir 
qadın yandırıb qurtarır şamda baxışlarını... 
 
Əriyir divarda  
stoldakı şamın kölgəsi. 
Azalan şam kölgəsi boyunca uzanır gecə 
kişi alışqanı oynadır yenə 
qadın baxışlarını atır şamın içinə 
və beləcə 
gecə nəqəratlanır. 
 
 
 93
 
 
 
 
 
 
 
 
 
 
13. Olmamalıydı 
 
Bu  qədər  asan  olmamalıydı  hər  şey... 
 
Tanışlardan telefon  nömrəni  götürmək, 
əlini tutmaq, 
evə  ötürmək, 
əvvəl  dodaqlarına, 
sonra  xətrinə  dəymək 
bu  qədər  asan  olmamalıydı... 
 
İkimiz  də  istədiyimizə  çatan  kimi tükəndik. 
İkimiz  də  olduğumuzdan  
artıq  olduq, görünür. 
 
Bu  qədər  asan  olmamalıydı... 
 
 94
Nəyisə,  nələrisə yarım  saxlamalı, 
tam  paylaşmamalı, 
tam  bölüşməməliydik... 
Az zəngləşməli,  
mesajların  sayını azaltmalı, 
və  bəlkə  də, heç  öpüşməməliydik... 
Bizə  aid   hər  dərdi özümüz,   
ancaq  özümüz çəkməliydik. 
Yersiz  incimələrin, 
küsmələrin  arasına gülüş  səpməliydik. 
 
Bu  qədər  asan  olmamalıydı... 
 
Binaları,  maşınları,  küçələri, 
telefonda səhəri  açdığımız  gecələri 
unutmaq, 
şəkillərini silmək, 
sonra  adını  telefondan  pozmaq 
və  bu  gecə 
bu  şeri belə birnəfəsə  yazmaq 
asan  olmamalıydı. 
MƏNİ  BAĞIŞLAMA!               
 
 95
 
 
 
 
 
 
 
 
 
 
14. Qürub 
 
Səndən öncə çatdı çəkmələrinin səsi qapıya... 
sonra  günəş doğdu  pilləkəndə 
təngnəfəs, gülümsəyən. 
  
Heca vəznində səliqəliydi otaq, 
susduq əruz vəznində... 
 
Gülüşdük 
çıxdı qafiyədən  gözlərinlə köynəyin, 
bağladıq qapını üzü çölə... 
 
İçimdəki vaşağın gözləri elektrikləndi, 
qamçı saçlarının şimşəyi düşdü çiynimə 
dodaqlarımız şeirləşdi. 
 
 96
Auta atdıq köynəklərimizi, 
mərkəzdən başladıq oyuna... 
 
Ayrıydı bədənindəki xəritənin coğrafiyası, 
başqaydı hava durumun, iqlimin. 
Göbəyində batan qadınlığın 
iki dəfə çıxmaq istədiyi  yerdən 
şeirlər içdim süd qoxulu. 
Qulağına nəfəsimi pıçıldadım... 
Yazılmamış şeirlərin sözlərini 
köçürdüm dodağından 
eynəyim masadan bizə baxdıqca... 
 
Sonra, 
iki saatmı, üç saatmı sonra 
çiçək istədin qəfil, 
mən pul oğurladım öz cibimdən... 
çəkmələrinin səsini götürüb  
batdıq uzaqlarda günəş kimi... 
indi xatırlayıram 
gözəl qürubuydu... 
 
      
 97
 
 
 
 
 
 
 
 
 
 
15. Olmur 
 
Daha  son  ümidə  ümid  qalmayıb, 
Qalsa  yollarına baxardım, olmur... 
Soyuq  əllərimi  üzük  yerinə, 
Qaynar  əllərinə taxardım, olmur... 
 
Yanında, elə  bil,  yersiz  qonağam, 
Mən  sənə  günaham, suçam, yasağam. 
Sən  güllə  deyilsən, mənsə  qorxağam... 
Səni  öz  başıma  sıxardım, olmur... 
 
Neyləyək  olmadı,  çatmadı  gücüm, 
Elə bil, tutmadı  bürcünlə  bürcüm. 
Səni  ürəyimdən  çıxarmaq  üçün, 
Gərək  ürəyimi  çıxardım, olmur... 
 
 98
 
 
 
 
 
 
 
 
 
 
16. Saxla... 
 
Bilsəm ki, görüşlər, gülüşlər əbəs, 
Dodaqlar sevgini yalan deyirsə, 
Sevdiyin deyilsə axtardığın kəs, 
Üfüqdə ayrılıq gözə dəyirsə, 
Saxla göz yaşını lazım olacaq... 
 
Qara gün gələcək gözləməsən də, 
Susub, ağ gününü bitirəcəksən. 
Bir gün istəsən də, istəməsən də, 
Atanı, ananı itirəcəksən, 
Saxla göz yaşını lazım olacaq... 
 
Nə vaxtsa alacaq səni bir kişi, 
Nə vaxtsa sənin də üzün güləcək. 
Övlad qayğısıyla, ev-eşik işi, 
 99
Nə vaxtsa sənə də çətin gələcək, 
Saxla göz yaşını lazım olacaq... 
 
...Günü yola salıb qayıdır axşam, 
Durub gözləyirsən gün geri gələ... 
Bizim küçəmizdə ağlayan adam, 
Sən də sevinərsən darıxma hələ 
Saxla göz yaşını lazım olacaq... 
 
 
 100
 
 
 
 
 
 
 
 
 
 
17. Unutmaq, tərgitmək  və  öldürmək 
 
Əvvəl  səni, 
sonra  kent  səkkizi, 
vodkanı, 
sevməyi, 
yazmağı  unutmaq. 
Sonra... 
Sonra  isə  unutmağı... 
 
Hər  şeyi –  
səni, 
siqareti, 
içkini, 
yazmağı,   
sevməyi  tərgitmək. 
Sonra... 
 101
Sonra  isə  tərgitməyi ... 
 
Hamısını: 
sonuncu  kent  səkkizi, 
araq  şüşəsini, 
səni  sevməyi, 
şeir  yazmağı, 
unutmağı  və  tərgitməyi öldürmək. 
Sonra... 
Sonra  isə   öldürməyi... 
 102
 
 
 
 
 
 
 
 
 
 
18. Bağışlanma 
 
Özünə  məhkum olduqca, 
özün cavablar verdikcə öz suallarına 
çəpərlərin böyüyər, hasarların ucalar, 
adamlar o tayda qalar,  
sən eynəklərinin arxasında... 
 
mən tütünlər çəkib şərablar içmiş, 
dənizlərdə günəşlər batırmış adamam.  
özündən yaxşı heç kim aldatmır adamı... 
 
Hara gedirəm, gedim, 
harda gizlənirəm, gizlənim, 
elə hey arxamca düşür 
yeni günün axşamı. 
Amma bilirəm 
 103
gün gələcək, uduzacaq eynəklər gözlərə,  
şairlər sözlərə uduzacaq gün gələcək, 
səslər qulaqları bağışlayacaq, 
yollar ayaqları. 
Allah uşaqları... 
 
 
 
 
 
 104
 
 
 
 
 
 
 
 
 
 
19. Nikbinlik 
 
Nöqtə kimi gələcəksən, 
Bitdiyimi bildirəcək. 
Sənə vaxtsız deyəcəklər, 
Bu da məni güldürəcək. 
 
Nə vay-şivən, nə göz yaşı, 
Nə qorxu, nə can təlaşı, 
Barmaqların uzaqbaşı, 
Gözlərimi söndürəcək. 
 
Bitəcəksə bir gün yolum, 
Üzmü cırım, saçmı yolum? 
Ölmə, ölüm, qurban olum, 
Bəs məni kim öldürəcək? 
 
 105
 
 
 
 
 
 
 
 
 
 
20.  Adam 
 
Gecələrin gec gəlib,  
tez bitməsinə alışmışkən, 
barışmışkən telefonun  
bülbül səsindən də gözəl sükutuyla... 
(Ximenes haqlıydı) 
 
Baharda – 
hə, hə, 
baharda 
ümid gözlərinə bənzəməyə çalışarkən, 
alışarkən çiçəkçi vitrinində qızılgüllər, 
sms-lərə yay endirimi  varkən 
siqaret kötüklərindən ürək şəkli çəkən  
okean ürəkli aysberq adam. 
soyuq, qürurlu, məğrur... 
bilməzsən    
 106
nə qədər üşüyüb, 
nə Titaniklər batıb içində bilməzsən... 
 
Qızlar sevib 
nivea saçlı, 
colgate gülüşlü 
dupont ətirli, gucci öpüşlü, 
tez-tez reklamlara ayrılıb 
serial göz yaşları tökən, 
qızlar deyirəm sənə 
ucuz yerini tapıb 
topdan  romantizm alan, 
kədər geyinən, ağlağan qızlar. 
 
Qızlar sevib ki, 
hobbiləri bədbəxtlik. 
Çərşənbədə ölüblər ki, 
səhər cümə axşamı. 
13-ü cüməyə düşəndə doğulublar ... 
  
Bilməzsən 
tutub əllərindən  kiminsə 
keçmək istərkən sevda yolunu  
qara pişiklərin tıxacına düşən, 
polislərinin fiti, pişiklərinin miyoltusu tək səbri 
olan  
illər olub... 
 107
 
Amma üşütməz səni 
bu adam, bu aysberq adam, 
içi xarabalıq adam, 
balıq adam 
adam... 
 
 
 108
 
 
 
 
 
 
 
 
 
 
21. Darıx-an-tik 
 
Bu kömürgözlü gecə borc kimi  ağır 
küçəyə yağış yağır. 
Binalar yuyunur, ağaclar su içir. 
Adamın ağlından min fikir keçir...  
 
Saat üç tamam. 
qonşunu oyadıb soruşmaq istəyir adam: 
bəlkə,  bir az hənirtiniz ola? 
 
 
 109
 
 
 
 
 
 
 
 
 
 
22.Çarəsizlik 
 
Danışdıqca adamlar 
ağızlarından töküldülər, 
çilikləndilər. 
göründü sözlərinin  altından  
içlərindəki  diktator, 
qəlblərindəki  bölgü. 
ürəkləri yaltaqlığa döyündü, 
sözlər  boylarını 
daha dəqiq göstərdi şəxsiyyət vəsiqəsindən.  
 
Susdum. 
 
Siqareti siqaretə caladım, 
tüstü uddum, tüstüsüz yandım 
adamlar danışdıqca. 
 110
 
Danışdıqca adamlar 
yetimin tapdığı çörək kimi 
didildim, parçalandım. 
Söz-söz böyüdüm,  
Cümlə-cümlə yaşlandım. 
Gözlərimi yummağa, 
əllərimi qulağıma tıxmağa utandım. 
Yapmacıq gülüşlərlə gülümsündüm. 
Susmağın yalanını danışdım. 
 
Gülümsünən sükutuma baxıb 
danışdılar adamlar. 
Çıxıb gedə bilmədim. 
Axı kimsəm yoxuydu onlardan başqa... 
 
 
 111
 
 
 
 
 
 
 
 
 
 
 
 
 
 
 
 
 
III bölüm 
 
NO COMMENT 
 
 
 
 
 
 112
 
 113
 
 
 
 
 
 
 
 
 
 
1. Yalan 
 
Əsir düşüb 
susuzluqdan ölən əsgərin  
evdən çıxanda dalınca su atmışdılar. 
Onu aldatmışdılar... 
 
 
 114
 
 
 
 
 
 
 
 
 
 
2. Analiz 
 
Adamlar, 
səhər  acqarına 
bir  kibrit  qutusu  ürək  verin  analizə. 
Görəcəksiz  ki, 
günahınızın  atası  şeytandı. 
Görəcəksiz ki, 
siz  günaha  hamiləsiz... 
 
Ağaclar, 
səhər  acqarına 
bir  kibrit  qutusu  yarpaq  verin  analizə. 
Görəcəksiz  ki, 
yarpaqlarınızın  atası  buluddu. 
Görəcəksiz  ki, 
siz   ucalığa  hamiləsiniz... 
 115
 
Dənizlər, 
səhər  acqarına 
bir  kibrit  qutusu  mavilik  verin  analizə. 
Görəcəksiz   ki, 
maviliyin  atası  səmadı. 
Görəcəksiz ki, 
siz  qağayılara  hamiləsiniz. 
 
Şairlər, 
səhər  acqarına  
bir  kibrit  qutusu  SÖZ  verin  analizə. 
Görəcəksiz  ki, 
ALLAH  var. 
Görəcəksiz  ki, 
Hər şey dəqiqdi, düzdü. 
Görəcəksiz  ki, 
dünya  SÖZDÜ... 
 
 
 116
 
 
 
 
 
 
 
 
 
 
3. Qorxu 
 
Olacaq, olacaq onsuz da olacaq 
Hamı öləcək. 
Hamı biləcək hər şeyi... 
Elə  buna görə də 
məni daha  
nə yaslardakı samovar çayı,  
nə halva, nə dovğa 
mərhum arxasınca 
başlanan mübahisə, qovğa maraqlandırmır. 
Məni daha nə məzarlıq, 
nə də torpaq qorxudur. 
Məni bu dünyada bir gün 
şeirsiz, dostlarsız, 
sevgisiz qalmaq qorxudur... 
İlahi, şükür bu uzun, bəstəboy 
 117
eynəkli, eynəksiz, 
ürəkli, ürəksiz, 
kök, arıq dostların varlığına, şükür!   
gedənlərin qoyduqlarına, 
qalanların sağlığına şükür!   
 
 118
 
 
 
 
 
 
 
 
 
 
4. Edison üçün silsilə 
 
(A) Nəsə elə... 
 
Kompyuter yanında kaktus kimisənsə çoxdandı, 
telefonun susursa Qraham Belin səsiylə, 
teleseriallar ağlada bilmirsə daha 
saatlı bomba ürəyilə döyünürsə 
divar saatında vaxt 
darıxma, sıxılma, üzülmə... 
 
nəsə elə, dostum, nəsə elə... 
 
pəncərələri aç, pəncərələri 
burax günəş ayaqqabılı keçsin içəri 
pencəyini küləyə bağışla  
çətirini yağışa... 
 119
sərçələrin səsi öpsün divarların dodaqlarını, 
uşaqların gülüşü öpsün. 
 
Bu gün yeməyi özün qızdır, 
çayı özün dəmlə 
ütünü köynəyin bağrına özün sıx bu dəfə, 
səninlə getsin bu dəfə ütü 
şalvarın ayağına düşməyə... 
Gülümsə hamıya, gülümsə! 
Darıxma, sıxılma, üzülmə... 
 
Bir  şeir yaz, əzbərlə, 
dənizə get, 
şeir pıçılda dənizin qulağına, şeir pıçılda... 
Hərəniz bir siqaret yandırın 
sən və dəniz. 
Sən burnundan burax tüstünü, 
dəniz uzaqlardakı gəmilərin borularından. 
işığında şeir yazmağa bir-iki ulduz al gecədən. 
Bir mahnı saxla həmişə dilinin altında 
zümzümə elə, 
gülünməmiş lətifələr tap dostlarınla gülməyə. 
 
Nəsə elə dostum, nəsə elə... 
Darıxma, sıxılma, üzülmə... 
 
 
 120
(B) Şükranlıq 
 
 Səlim Babullaoğluna 
 
Əlləri kirli 
çəkməsi toz 
gecəsi, gündüzü bomboz bu şəhərdə 
səni anlayan olmasa da 
o məlum ünvanda  
ventilyatorun yanındakı masada 
bir Bakı gecəsində 
bir iftar süfrəsində 
istiqanlı, ağzıdualı bir stəkan suyu, 
qəhvəyi gözlü bir xurmanı, 
sarı saçlı, mübarək üzlü bir çörəyi bölmək varsa 
günəş varsa, dostlar varsa, gülmək varsa 
şükür olsun, şükür olsun, GÜLÜMSƏ! 
 
darıxma ki, qüssələr var,  
iztirablar var. 
axı bu dünyada dostlar var, 
kitablar var... 
şükür olsun, axı hələ sağlar var, 
axı hələ uşaqlar var... 
axı hələ gəziləcək şəhərlər, 
üzülməli mavi gözlü dənizlər, 
qızınmalı sünbül saçlı günəş, 
 121
yazılmalı şeirlər, 
içilməli çaylar, 
bölünməli çörək var. 
Axı hələ Sona var, Mübarək var. 
Şükür ki, var, şükür ki, var, şükür ki... 
 
 Bu dünyada kədər qədər xeyir varsa, 
Gözlərində işıq varsa, 
ürəyində şeir varsa 
sevgi varsa, 
axmaqlarla, əclaflarla, avamlarla  
küsüşdüyün, barışdığın adamlarla maraqlıdır 
məncə həyat. 
Maraqlıdır, maraqlıdır, maraqlıdır şükür ki... 
 
Hər namazın səcdəsində  
alnına nə yazılıbsa pak torpağa yaxınlaşar. 
Ana torpaq öpər onda bir gün geri qayıdacaq 
övladının alnındakı yazılanı. 
Namaz bitər  
ürəyində bahar olar, 
görərsən ki, yanağında güllər açır. 
Sən Tanrıya addım-addım yol gedərsən, 
Görərsən o tərəfdən sənə tərəf qaçır Tanrı... 
Şükür olsun, şükür olsun, min  şükür! 
 
 122
(C) Dekabr səhərində ümid 
 
Çöldə cilvələnərkən dekabr günəşi, 
çıxıb getməyə yer varkən, 
evdə oturmaq vasvası adamlar kimi   
sevgi məcəlləsinə görə cinayət. 
Dünya həbsxana zatən 
qutu evlər içrə kibrit olmağa nə hacət. 
Bu günəşdən od almaq, 
yanmaq, alışmaq, sevmək... 
İnsanları sev, dostum. 
 
Siqaretini ver zibil qutuları çəksin, 
Ayaqqabının öpüşü qalsın  
yolların yanağında, 
uşaqlardan bir çimdik oğurla,  
göz vur bir gözələ dodaqları qaçsın. 
Gözlərini yum, dərin bir nəfəs çək! 
pıçılda ki, şükür sənə ilahi! 
Dodaqları qaçan qızın dodaqlarına çatıb 
götür dodaqlarını.  
qayıt 
de ki, buyurun dodaqlarınız. 
Qıvırcıq saçları altında gizlənən qulağına 
İki söz üfür: səni sevirəm. 
  
 
 123
Başını çəkmənə sürtən pişiyi oynat, 
tüklərinin 
ağlığına, 
bozluğuna, 
qaralığına, 
sənin,  
pişiyin,  
dekabrın 
birgəliyinə, 
o saatın 
o anına yaxşı bax! 
Gözəldi, elədirmi? 
Sevmək, dostum, sevmək... 
Allahı, sevmək, Allahı... 
 
 
 124
 
 
 
 
 
 
 
 
 
 
5. Şillə 
 
Ucuz, sığortasız bir qəbir qazın, 
O qızın qəlbimi qırdığı yerdə. 
Üstünə adicə bir cümlə yazın, 
Bu oğlan ölməyib durduğu yerdə.  
 
Qəlbini qırmadım ürəkqıranın, 
Aldım salamını aravuranın, 
Əli qırılaydı saat quranın, 
Vaxtı sənsizliyə qurduğu yerdə. 
 
Çıxırıq, sonuncu pillədi ölüm, 
Şamda öləziyən şölədi ölüm, 
Atadan övlada şillədi ölüm, 
Gül bitər atanın vurduğu yerdə...  
 
 125
 
 
 
 
 
 
 
 
 
 
6. Üzü işığa 
 
Solğun bənizimdə yox idi işıq, 
Hər tərəf bir dəli zülmətdə idi. 
Sənsiz hər nə varsa qatmaqarışıq, 
Sənsiz hər nə varsa həsrətdə idi. 
 
Qıfıllar qapıda toz bağlamışdı, 
Cəftələr, elə bil, daş olmuşdular. 
Baxışım tavanı qucaqlamışdı, 
Gözlərim it kimi yorulmuşdular. 
 
Sən uzaq gəzəndə könüldən, gözdən 
Ürəklər hər şeyi boşlamışdılar. 
Bir acı baxışdan, bir acı sözdən, 
Adamlar ölməyə başlamışdılar. 
 
 126
Gecə istəmirdim səhər açılsın, 
Ölmək istəyirdim yatdığım yerdə. 
Deyirdim cəsədim qoy basdırılsın, 
Hər səhər zibili atdığım yerdə. 
 
Təkliklə yüklənmiş, dərdlə yüklənmiş 
Hər şeyi bitirmiş bir adamıydım. 
Saçları uzanmış, üzü tüklənmiş 
Səsini itirmiş bir adamıydım. 
 
Ölü siqaretlər, dolmuş külqabı 
Qəzaya uğramış ev telefonu... 
Ömür sualının buymuş cavabı, 
Dünyanın sonuymuş ümidin sonu. 
 
Günbəgün güzgüdə əksim itirdi, 
Sakitcə ölürdü adamın biri... 
İşıqsız ömrümə işıq gətirdi, 
Ümid nə yaxşı ki, qayıtdı geri. 
 
 
 127
 
 
 
 
 
 
 
 
 
 
7. Döymək 
 
Səndən xəbərsizcə mənim gözlərim, 
Səni sizə qədər ötürdü, gəldi. 
Səni qabaqlayıb ayaq izlərim, 
Sizdən gözlərini götürdü, gəldi. 
 
Düşdü aralığa tətil – ayrılıq, 
Dinamit ucunda fitil – ayrılıq, 
Səssiz tapançayla qatil – ayrılıq, 
Ümidin işini bitirdi, gəldi. 
 
Mən cavan, can verən ümidim qoca… 
Bir dostdan bir ümid istədim borca. 
Tutdum ayrılığı döydüm yaxşıca, 
Getdi böyüyünü gətirdi, gəldi. 
 
 128
 
 
 
 
 
 
 
 
 
 
8. Qış gecəsi – 2005 
 
İşıqlar keçəndə qış gecələri, 
Yorğanım soyuqdan tir-tir əsəndə. 
Şaxtanı geyinmiş buz küçələri, 
Dostlarsız gəzəndə, yalqız gəzəndə 
Səni düşünürəm donmamaq üçün... 
 
Səni düşünürəm, buzlar əriyir, 
Göz yaşı tökməyə başlayır küçə. 
Səni düşünürəm, qızlar əriyir, 
Əriyir bu parkda hər şey bu gecə. 
 
Bir günə saçları ağarmış parkda, 
Şaxta köynəyimdən, canımdan keçir, 
Yolum kafelərin yanından keçir. 
Çay içib qızınan adamlar olur, 
 129
Gözlərdə yaşamaq, sevmək həvəsi... 
Qəfildən nəfəs tək içimə dolur, 
Kafedən küçəyə axan qız səsi. 
 
Bu kimdir oxuyan sənin səsinlə? 
Bu səsdə mən səni tapıb, gedirəm. 
Açıq kafelərin pəncərəsindən, 
İsti bir hərarət qapıb, gedirəm. 
 
Şirin gülüşlərdən, haydan-haraydan 
Kafedən görünən yarımçıq aydan, 
Bir az masadakı qəhvədən, çaydan, 
Bir az siqaretdən dartıb gedirəm... 
 
Əllərim titrəyir, yaman titrəyir... 
Səni düşünəndə qızışır içim, 
onda gərək olmur siqaret çəkib, 
yoxsul kafelərdə isti çay içim... 
 
Səni düşünəndə vulkan oluram, 
Ən məğlubedilməz insan oluram. 
Onda bilirəm ki, dəyərin nədir 
Onda bilirəm ki, işsiz olmağım, 
 
Həyatın içimdə dərd tikməyi də, 
Metronun həddindən artıq dolmağı, 
Elə  avtobusun gecikməyi də 
Hamısı, hamısı bəhanələrdi 
Çünki sən yanımda deyilsən mənim... 
 130
 
 
 
 
 
 
 
 
 
 
9. Şaxta babanı gözləmək 
 
Qara  bəxtimizə  qar  da  yağmadı, 
Təqvim  təzələndi, biz  köhnə  qaldıq. 
Saat  on  ikidə  heç  nə olmadı, 
Fişənglər  atdılar, yenə  qocaldıq... 
 
On  iki. Yeni  il. Bitdi. Bu  da  son... 
Tullanıb-düşdük  ki, il  təzə  ildi. 
Təbrikdən  yoruldu  yazıq  telefon, 
Yenə  keçənilki  mesajlar  gəldi... 
 
Bu  il  də  eyniydi  toyuğun  dadı, 
Acıydı  araqlar,  acı,  yenə  də. 
“Kədər  ayağımın  tozu  olmadı, 
Sevinc  də  başımın tacı  yenə  də... “ 
 
 131
Saat  on  ikidə  eyvanda  durduq, 
Şəhrə  qar  yerinə  fişənglər  yağdı... 
Biz  “yolka”  qurmadıq laqeyid  olduq, 
Guya  ki,  qursaydıq  nə  olacaqdı? 
 
Yüngül  mahnılardan, boş  zarafatdan – 
Bezdim. Bu  kanallar  düzələn  deyil. 
Əqrəblər  asıldı  qaldı  saatdan, 
Köhnə  arzularla  gəldi  təzə  il... 
 
Keçdik  növbəti  il, növbəti  günə 
İllər  də, günlər  də  hamısı  əkiz. 
On  iki...  əqrəblər  qovuşdu  yenə, 
Ən xırda ümidə qovuşmadıq biz. 
 
Bu il də  arzumun  üzü gülmədi, 
Bu  il  də çıxmadı  arzum  ağ  günə. 
Bakını  axtardı  tapa  bilmədi, 
Bu  il  Şaxta  baba  gəlmədi  yenə... 
 
 132
 
 
 
 
 
 
 
 
 
 
10. Qar 
 
 
        *                *                                **               *        
* 
                         *     *         *          *             *      *      *           
*     * 
*            *               *                *          *       *       * 
                       *              *          ** *                *       *        
*           *        
*       *        *    *              *        * 
 Bir  Pam*uk rom*anın*dan *             *            *         
*                *       
şe*ir ayaqlı qa*r yağı*r şəh*ərə. *           *            *            
*            *  
*    *        *               *                       *                     * 
Küç*ə fən*ərinin eynə*yi torla*nır...*                    *                  
 133
* 
               *         *         *       *              *             *                
*            *       * 
*Düny*asa yen*ə sərxo*şdu,*                     *  
Ba**şı* fır*lanır...*                             *                    *                
* 
*            *      *                  *                 *                *               
*        * 
Bi*z kü*çələr*in b*uzdola*bına atı*lmış ada*mla*r  
*               *           * 
*əlc*əkləri*miz*ə əl ge*yin*mişi*k,*         *       *             
*          *           * 
Şa*rfım*ıza boğ*az ba*ğlamı*şıq. *        *                 
*        *               * 
S*axla*mışıq*  təbi*ətlə da*vamızı*            *             
*                  *   * 
*İn*di ş*əhər ö*zü bo*yda təs*lim bayra*ğıdı.*           
*     *     *          *  
*            *        *        *            *     *      *         *       *         
*         *   
Çör*ək düka*nları*nı nənə*mə bən*zədi*b qar* 
İşıq*lı*, ə*tirli v*ə saç*ları tə*başir...*            *          
*            *         * 
*         *    * *            *          *       *           *           *          
*       *      * 
Ha*rda*sa bir* qar*ğa “qa*rrrr” e*ləy*ir   *       *       
*        *       * 
 134
E*lə b*il, p*əlt*ək b*ir u*şağ*ın *        *               *         
*        * 
*ağ*zın*ı əy*ir.*        *           *        *         *           *        
*          * 
M*ən Sü*leym*an ol*madı*ğımı* bi*lir*əm  *   *     
*       *     *     * 
*qa*rğa* di*limi*zi ha*rdan* bi*lir *???*    *    *     *      
*      *   * 
*      *        *     *       *         *           *              *          *         
* 
B*ir uş*aq bulu*dları vu*rmaq is*təyir 
qa*rtopuyla***  *   *   *           * 
təkə*mse*yrək bul*udla*rı. *           *            *        *    
*  
Tu*m kimi xır*da gözl*əri va*r,*         *                *               
*        * 
Batı*q ovu*rdları*. *     *        *               *          *          
* 
Bay*aq*kı qar*ğa qarı*lda*yır ye*nə*        *               
*           * 
Uşağ*ın ata*sı  kiş*ilənir *: *             *             *           
*        * 
“öz* başı*nı yeyə*sən*...” *   *         *         *            *           
* 
*At*ası*nın y*aşı* ot*uz*            *         *              *             
*          * 
“*merse*des”i* də v*ar, bı*ğl*arı d*a.           *              
 135
*           *        *   * 
üstəl*ik adı İs*may*ıldı.*         *           *               *               
*         * 
Şa*h o*ğlu şah*dı.      *          *           *        *         *            
*         * 
Xoşbaxt*dı. *           *            *               *                  *              
*              * 
Mə*n or*dan uzaq*laşı*ram,*        *                *             
*                *         * 
*vax*tdı.*     *             *              *           *              *             
*                 *              * 
*     *              *                    **   *           *           * **  *               
*                *           * 
*           *                  *                    **               *                
*               *               *  
Şax*ta öp*ür üzü*mdən* *         *           *           *             
*           *         * 
Ma*rç-mar*ç  *       *               *          *           *           
*         *             *        * 
Ad*dım*larımı*n dilin*də ey*ni nəğ*mə :* *          
*           *         *             *        * 
xa*rç*-xa*rç. *           *           *         *            *         *           
*         *        *         * 
*    **  *             *              *            *            *           *           
*          *   *          *  
N*ə qə*ribə*di q*ar!* *            *             *          *               
*            *            *        * 
 136
Bi*lmi*rsən* *           *           *         *         *          *         
*   *   *    *       *    *   *     * 
şə*h*ər gə*lin*lik ge*yin*ib,  *   *       *         *           
*          *         *            .*        * 
yo*xsa* kəf*ən?*        *             *                 *              *            
*           *            *    
*         *           *                   *            *         *        *            
*          *        *        * 
... *qar*dan* ada*m düzəl*dir u*şaq*lar* *           *               
*             *           *     * 
əri**yəcə**k, *əfsus.* *     *          *           *           *  *    
*        *            *             * 
 
 
 137
 
 
 
 
 
 
 
 
 
 
11. Axtarış 
 
Hərdən qalib olursan, 
Söz güləşdirməyin yunan-roma növündə. 
Qoç bürcünü yamsılayır baxışların, 
əllərin göyərçinləri bir az... 
 
sözlərinlə çarmıxlayırsan məni 
gecənin divarına. 
Mel Gibsondan xəbərsiz bir filmdə 
İsanı oynayıram, 
plastik zəncirlər içində Prometey oluram 
universitet  tiyatrosunda. 
 
Səni istəyirəm, səni axtarıram 
altından xətt çəkilmiş kitab cümlələrində. 
 
 138
Sənsə elə burdasan, bax burda 
Sol tərəfimdə, 288 nömrəli avtobusda, 
 işdə, yolda, güzgüdə, 
“Prins” şadlıq sarayına qonşu bir evdə 
və həm də bunların hamısında, 
heç birində. 
 
Gecələr, 
bəzi gecələr 
məni bıçaqlayır 
dodağından çıxan 
qara maskalı cümlələr. 
Axşam xəbərlərində adım “mərhum” sözündən 
sonra... 
Şahid kimi dindirilən qapılar danışıblar: “ 
Xəbərimiz yoxdu”.  
Polis iki vergül tapıb, bir də nida 
Və belə təsbit edilib cinayət silahı: 
“Səsboğucu taxılmış son model ƏLVİDA“. 
 
İndi mənim üzümdə göz, 
sinəmdə söz izi var. 
İndi  nə bilsinlər  kim necə baxıb, 
İndi nə bilsinlər söz kimdən çıxıb, 
Nə bilsinlər sən hardasan? 
Sənsə elə burdasan, bax burda 
288 nömrəli avtobusda, “Karl Marks” küçəsində, 
 139
tədbirdə, marketdə, internetdə, atanın evində 
və əlbəttə, bunların hamısında 
və əlbəttə, bunların heç birində. 
 
Mən  səni sevdim,  
çünki  bezmişəm  ürəyin 
həbs-müvəqqəti imkan tədbirlərindən... 
çünki küçələrin adamsız vaxtı 
ulduzları parıldadana, 
fikrimizi quş kimi qanadlı qılana, 
həmişə olacaq olana inanıram. 
çünki  sənin gözlərin dənizdi, 
çünki mən balıqlar bürcündə çırpınıram... 
 
 140
 
 
 
 
 
 
 
 
 
 
12. Eros üçün 
 
Sən gəlib çatanda getmişdi hamı, 
Qaldıq ikilikdə, qaldıq azlıqda. 
Köhnə öpüşlərin o şirin tamı, 
İçimi göynətdi çıxılmazlıqda. 
 
Otaq geniş idi, zaman darıydı, 
Bir az sərxoşuydum, bir az dəliydim... 
Soldakı gözündə “gəldim” varıydı, 
Sağdakı gözündə “gəlməməliydim”. 
 
Sürüşüb ayaqlar altına düşdü, 
Ürəyin, əllərin, tərəddüdlərin. 
Sonra gözlərindən utanc sürüşdü, 
Sonrasa köynəyin, şalvarın  sənin... 
 
 141
Susdu maşın səsi, lal oldu küçə, 
Günəş ayrı yerə doğdu özünü. 
Ulduz gözlərini bərəltdi gecə, 
Divarlar utanıb yumdu gözünü. 
 
Sonra zaman keçdi, saatlar ötdü, 
Yorulduq, dayandıq, oğrunca güldük. 
Dəli bir məhəbbət oyunu bitdi, 
Bir az razı qaldıq, bir az üzüldük... 
 
Otaq geniş idi, zaman darıydı, 
Güldüm, alnındakı tərini sildim. 
Soldakı gözündə “gəldim” varıydı, 
Sağdakı gözündə “yaxşı ki, gəldim”. 
 
 142
 
 
 
 
 
 
 
 
 
 
13. Tənbəlin şeri 
 
Nikotinli  dodaqlarla 
axmaq  zarafatlara  gülümsəmək, 
eynəkli  gözlərlə   
ağlamaq  adamların  təkliyinə... 
bir  az  dəyişmək  lazımdı 
 
Eyni  kafedə 
dünənki  kimi   ümidlənmək  nəyəsə... 
dünənki üzlə gülmək, 
dünənki dişlərlə yemək, 
vaxt öldürmək dünənki cümlələrlə 
sonda eyni sözü demək: 
bir  işə  girişmək  lazımdı... 
 
 143
 
 
 
 
 
 
 
 
 
 
14. Blok 
 
Kilidləmək  hər  şeyi... 
Eskalatorun  dibinə 
basdırılmış  qadının 
gözlərindəki  yorğunluğu,   
ümidsizliyi, kədəri. 
İllərdi  çayı  şəkərsiz içənlərin  
qonşularının  qanında  tapılan  şəkəri   kilidləmək. 
 
Kilidləmək  hər  şeyi... 
ərsiz  və  ümidsiz 
qadının  ikinəfərlik 
yatağının boş  yerini. 
Qaz, su, işıq  pulundan   
qaçan  kişilərin  qüssəsini  kilidləmək... 
 
 144
Bir  azdan  aldanacaq  
və  bir  azdan  qadın  olacaq 
qızın  qızlığını, 
yalqızlıqdan  şerə hamilə  şairin 
şeirdən  öncəki  şeir  boyda  yalqızlığını  
kilidləmək... 
   
Sonra  bütün  kilidlərə   
bir  kilid  vurub  
tolazlamaq dənizə. 
 
 145
 
 
 
 
 
 
 
 
 
 
15. Şablon bir ayrılıq 
 
Günü  bu  gün 
hansısa  küçədə, 
hansısa  qızla 
nə  cürsə  tanış  olmalı. 
 
O  qızla   
nəyəsə  görə  bir-birimizi  sevməli, 
nə  cürsə  sevirəm  deməli, 
haralardasa  gəzməli, 
hansısa  bir  yerdə, 
hansısa  adi  bəhanəylə  bir-birimizə sarılmalı. 
 
Günü  sabah 
kiminsə  sözünə  inanıb, 
nədə  isə  bir  şübhə  tapıb, 
 146
bir-birimizə  söz  atıb, 
özlüyümüzdə  düşünərək  ki, 
bu  eşqin  sonu  çatıb 
küsüşüb  ayrılmalı. 
 
 147
 
 
 
 
 
 
 
 
 
 
16. Gecə zəngləri 
 
Madam  ki, yığmısan  niyə  susursan? 
Dillən, ağzını  aç, danış,  nəsə  de. 
Bəxtin  var, dəstəkdə  məni tutmusan, 
Dəstəyi  asıram... Çalış  nəsə  de. 
 
Susursan... Arabir  nəfəs  alırsan, 
Səni  nəfəsindən  tanımaq  olmur. 
Əzizim, görünür  qız  xeylağısan, 
Yəqin, utancaqsan  qınamaq  olmur. 
 
“Əzizim” – deyirəm,  əzizimmisən? 
Bu  söz  dodağıma  hardan  yapışdı... 
Sən Allah, de görüm,  nəçisən, kimsən? 
Elə  bil,  susmağın  mənə  tanışdı. 
 
 148
Yoruldum, qurtaraq  bu  oyunu,  kəs, 
Maraqdan  çatladım, kimsən  axı  sən? 
Bəlkə  də,  sən  “o”-san? Yox! Ola  bilməz, 
“O”  olsan  susmazdın, bəs  onda  kimsən? 
 
Qoy  baxım  saata...  Saat  düz  iki! 
Susursan, adamın  acığı  gəlir. 
Arabir  sən  elə  “ah”  çəkirsən  ki, 
Adamın  lap  sənə  yazığı  gəlir. 
 
“Ah”  çəkdin...  Nə  deyim  bu  təəssüfə, 
Qulaq  as, deyəsən  yoxdur  ayrı  yol – 
Qızsansa,  dəstəyə  öskür  bir  dəfə, 
Əgər  oğlansansa  işim  var, sağ  ol. 
 
Öskürdün. Deməli,  qız  xeylağısan, 
Gecənin  bu  vaxtı   buna  da şükür. 
Denən   adın  nədir? Harda  qalırsan? 
İncimə, susursan,  yuxum  tökülür... 
 
Susursan, vaxtımız  ötüşür  hədər, 
Ay  qız, çox  danışdın,  yaman  dillisən! 
Nə  isə... bugünlük  bəsdir  bu  qədər, 
Gecdir, davamını  sabah  deyərsən... 
 149
 
 
 
 
 
 
 
 
 
 
17. Müqəddəs yalanlar 
 
Bir  gün  getməyib  ömürdən  hədər, 
Nə  olsun  küsmüşük, barışmışıq  biz. 
Görüş  xatirinə  düşün  nə  qədər, 
Müqəddəs  yalanlar  danışmışıq  biz. 
 
Azmı  demisən  ki:  “ universitetdə – 
Tədbir  var,  ay  ana” – görüşmüşük  biz. 
Azmı  demişəm  ki:  “mən  internetdə, 
Bir  az  ləngiyəcəm “– gəzişmişik   biz. 
 
Azmı  demisən  ki: “ müəllim  saxladı” 
Mənimlə  bir  yerdə  olmusan,  fəqət. 
Azmı  demişəm  ki: “dekan  yoxladı” 
Amma  görüşmüşük  hardasa  xəlvət. 
 
 150
Azmı  demisən  ki:  “telefondakı, 
Qrup  yoldaşımdır, yaxın  rəfiqəm” 
Fəqət  anlamayıb anan  onda  ki, – 
Xətdən   o  ucdakı “rəfiqən”  mənəm. 
 
Bir  gün  də  getməyib  ömürdən  hədər, 
Nə  olsun  arabir  dalaşmışıq  biz. 
Görüş  xatirinə  düşün  nə  qədər, 
Müqəddəs  yalanlar  danışmışıq  biz. 
 
 151
 
 
 
 
 
 
 
 
 
 
18. Cehiz məsələsi (bir zarafat) 
 
Əzizim, bu  söhbət  açılmır  gündə, 
Get  ordan  qələmi, dəftəri  gətir. 
İndidən  deyirəm  sən  cehizində, 
Nələri  gətirmə, nələri  gətir. 
 
Yağ  gətir, bal gətir,  unutma  qəndi, 
Yumurta  qalibmi  bax  gör  hində  sən?! 
Sənin  qaşqabağın  yer  süpürəndi, 
Tozsoran  gətirmə  cehizində  sən. 
 
Vallah  istəmirəm  qulluqçu, kəniz, 
Alarsan  “kenzo”dan  ətir  mənimçün. 
Gətirmə  qab-qacaq,  bagema,  servis, 
MP3  pleyer  gətir  mənimçün. 
 
Gətirmə, alaram  vedrə,  ya  səbət, 
Bizdə  hər  tərəfdə  dükan, bazardı. 
 152
“Jiquli” gətirsən  pis  olmaz, fəqət – 
“BMV”  gətirsən  əla  olardı. 
 
Bir az ərköyünsən, bir  az  uşaqsan, 
Nöqtə qoy bunlara, biryolluq bitir. 
Hələ  çox  başımı  ağrıdacaqsan, 
Mütləq  cehizində  analgin  gətir. 
 
Bitsin  bu  zarafat  gülmə,  gülüm, sus, 
Səndən  bir  kibrit  də  gözləmirəm  mən. 
Qəlbində  eşq  olsun, qanında  namus, 
Özün  gəl  heç  bir  şey  istəmirəm  mən. 
 
 153
 
 
 
 
 
 
 
 
 
 
19. Başlamaq 
 
Günəşimi gecələrdə gizlətdim, 
neçə sevgi soyundum ürəyimdən, 
neçə adam itirdim, 
amma ümidimi üzmədim, 
yaşadım, sənəcən, yaşadım. 
 
Tez-tez qaçdım bu şəhərdən 
vannalarda kağız gəmilərlə, 
içində getmək sözü olan şeirlərlə qaçdım... 
Ayaqqabılarımı  atdım əjdaha yolların ağzına 
amma sən  başını qaldırıb saçlarını oynatdın, 
gülümsədin... 
Bitdim mən 
Başladıq Biz. 
Səsində tərbiyəli kitablar, 
 154
susmağında oxunmamış cildlərin ağırlığı, 
gözlərin dənizlərlə əkiz... 
 
Dənizgözlüm, səndə doğuldum 
bürcüm balıqlar. 
 
 155
 
 
 
 
 
 
 
 
 
 
20. Şairlər 
 
Yazmaq zibillikdə eşələnməkdi, 
Sözü tapanacan əllər  kir olur. 
Hər zibil qabının dərinliyində, 
Nəsə yazılası bir fikir olur. 
 
Zibillik gəzirik fikirli üznən, 
Pişiklər siçanı pusurlar biznən... 
Qumar oynayırıq min ildi söznən, 
Kim yaxşı uduzsa o şair olur. 
 
Yazırıq ürəyi hey yeyə-yeyə, 
Çıxır hər təzənin kökü köhnəyə. 
Ömür dedikləri qara lövhəyə, 
Ağarır saçımız təbaşir olur. 
 
 156
Dodaqlar silikon, sifətlər boya 
Ürəklər qayadır, qayadır, qaya... 
Yazırıq yenə də bir olmur dünya, 
Amma ki axırda hamı bir olur. 
 
 157
 
 
 
 
 
 
 
 
 
 
21. Metaforasid 
 
17-yəcən   
oxuduğum  kitablara  əsasən 
fikirləşirdim ki, 
nəslimizdə nə  gözəl  qadın  var, 
nə  yaraşıqlı  kişi... 
əşşi,  
çünki  bizdə heç  bir  qızın 
gözləri  ahu, yerişi  sona, 
saçları  ilan, 
kirpiyi  müjgan, 
dişləri  sədəf  deyildi. 
Kişilərin  də   
nə  baxışları  şimşək  idi, 
nə  qamətləri  çinar. 
Nəslin  
 158
ən  uzundrazı  Kiçikxanımıydı, 
ən  liliputu  Vüqar. 
Sonralar, 
lap  sonralar  
19 yaşımda  anladım  ki, 
zooparkların  və  qoruqların 
qapısını  taybatay  açmaq  və 
təşbehləri azadlığa  buraxmaq  gərəkdi. 
Eşidin! 
İnsan –  
nə ilan, 
nə ceyran, 
nə çinar, 
nə də ördəkdi. 
İnsan – 
iki gözlük göz  yaşı, 
iki  dodaqlıq  öpüş, 
bir  udumluq  ciyər və 
ölənədək  sevgiyə  abunə  ürəkdi. 
 
 
 
 
 159
 
 
 
 
 
 
 
 
 
 
22. Aşka sürgün 
 
Niyə  ağlayırsan,  başına  dönüm? 
Bəsdir  qurtaraq  da  bu  ağlamağı.... 
Ağlama,  öldürmə,  qoy  rahat  ölüm, 
Ağlayıb  öldürmə  ölümqabağı... 
 
Ağlama,  elə  bil,  kitabxanada, – 
Könlünü  sən  mənə  açmamısan  heç. 
Ağlama,  fərz  elə  dərs  olanda  da, 
Mənimlə  bufetə  qaçmamısan  heç. 
 
Əvvəlcə  adımı  sil  telefondan, 
Sonra  şəklimizdən  qayçıla  məni. 
Təki  çıxardasan  məni  yadından, 
Did  məni, kəs  məni,  parçala  məni... 
 
 160
Nə  bilim,  rəqs  elə,  ya  mahnı  oxu, 
Unut... heç  qoyma  ki,  yadına  düşüm. 
Jurnallar  vərəqlə,  corab-zad  toxu, 
Çıxsın  yaddaşından  səsim,  gülüşüm... 
 
Zəng  elə  ən  yaxın  bir  rəfiqənə, 
Soruş   “Aşka  sürgün“  nə  vaxt  başlayır? 
Danışın kiminsə  dalınca  yenə, 
Deyin:  o qız  onun  nəyin xoşlayır? 
 
Danış  o  filmdən,  bu  serialdan, 
Həyatdan  bir  an  da  üzmə  əlini. 
Axırda  yorulub  düşəndə  haldan, 
Soruş  itirdiyin  dərs  cədvəlini... 
 
Qoyma   gözlərindən   qəti  yaş  düşə, 
Mənim  xatirəmi   əziz  saxlama. 
İçindən  keçəni  elə  həmişə, 
İçindən  keçəni...  bircə  ağlama... 
 
 161
 
 
 
 
 
 
 
 
 
 
23. Təkologiya 
 
Mən  
Təkologiya elmləri namizədi, təkoloq Qismətəm. 
Nə maşınım var, nə evim. 
Amma istəyirəm bu şeirdəcə kimisə sevim. 
Axxxxx, bu təklik, axxxxxx!!!!! 
Nə isə, əşşi,  
gəlin namizədlərə  baxaq: 
 
Namizəd  № 1 
 
Həmişə rəfiqəsiylə gəzir. 
Deyəsən mənimki bu qızla alınan deyil. 
 
Bizim binadan üzü  metroya tərəf baxanda 
sağdakı binada, dördüncü mərtəbədə  
 162
incəsənət muzeyi kimi təmirsiz eyvanlarında 
arabir paltar sərərkən görürəm onu. 
Dəftərimə  belə qeyd eləmişəm: 
“Türkan Şoray gözlü qız”. 
Əfsus ki, heç yoxdu tanışlığımız. 
Axx, onun gözləri, gözləri.... 
için sıxılır, 
uzanırsan, olmur, 
qalxırsan, olmur, 
radionu açırsan, 
televizora baxırsan, 
gəzməyə çıxırsan, olmur. 
Darıxır, darıxır, darıxır adam. 
Dünyadakı bütün güzgüləri 
o gözlərlə barter etməyə  hazıram. 
nə bilim vəziyyət  qəlizdi hələ ki... 
 
Namizəd № 2 
 
Universitetdəki uzun, eynəkli, iri dodaqlı, 
qarayanız qız. 
Bir az var aramız. 
Həmişə saçını sol gözünün üstünə tökür, 
Mühazirə zalının  qapısına söykənir,  
gülümsəyir. 
bacısı var əkiz. 
Bacısı  onun  yanında  
 163
 Cakondanın reproduksiyası qədər gözəldi 
ancaq. 
Axx onun dodaqları, dodaqları... 
Yuxularıma girən, beynimi məşğul eləyən 
dərsə gəlib ya gəlməyib  yoxladığım, 
qaçıb, tutub öpməməkdən  özümü  güclə  
saxladığım  
Odissey  tək  bədənimi  dirəklərə  bağladığım  o 
dodaqlar,  
o dodaqlar... 
ümid yoxdu heç... 
 
Namizəd № 3 
 
Kafedəki   
uzun, gözəl ayaqlı ofisiant qız. 
aramız hesab yazılan çek boydadı. 
harda qalır,  
ailəsi varmı, 
oxuyurmu, 
nədir adı? 
bilmirəm...  
Axx onun ayaqları, ayaqları.... 
Hər  kafeyə  gedəndə 
 Hər  dəfə  ayaqları  gözümə dəyəndə  
öz-özümə deyirəm ki, Qismət, 
bu ayaqların altında deyilsə cənnət, bəs hardadı? 
 164
Fikirləşirəm, 
bu  ayaqlara  daha yaxın olmaq üçün 
çəngəlimi  əlimdən  salsam, 
ya əyilib ayaqqabımı bağlasam, olmazmı? 
Bənzətmə köhnə olmasaydı  
diz  çökmək, 
yaş  tökmək də mümkündü. 
Dərddi  o kafeyə getmək, şirin bir  dərd. 
Nə isə... 
 
Namizəd № 4 
 
msn-də  danışdığım ləqəbi “gözəlçə”  qız. 
Aramızda   
maus, klaviatura və monitor. 
Şəklini göndərib: 
sambreroda, yarımqol ağ köynəkdə, 
mavi cins şalvarda – gülümsəyir yelləncəkdə... 
gözəl deyil  nə gözləri, nə dodaqları, 
nə  ayaqları... 
Amma yaxşı həmsöhbətdi. 
Birincinin gözlərini, 
ikincinin dodağını, 
üçüncünün ayağını, 
dördüncünün söhbətini qarışdırmaq istəyirəm. 
Axxxx Epimetey, Epimetey! 
 
 165
 
 
 
 
 
 
 
 
 
 
24. Səndən sonra 
 
avtobusda  bir  qız  oturdu 
sənin  yerində  səndən  sonra 
amma  yerin  boş  qalmışdı.... 
  
 166
МЦНДЯРИЖАТ 
 
I bölüm. ÇARƏSİZLİK 
1. Uçurum ......................................................................... 7 
2. Sevginin gözləri Vanqa ............................................. 10 
3. Eskalatorun  altındakı  qadına ................................. 12 
4. Exchange ..................................................................... 14 
5. Ümid və Penelopa ..................................................... 16 
6. Başıbəlalı ..................................................................... 18 
7. Getməyin qeyri-mümkünlüyü ................................. 20 
8. Aydınlıq ...................................................................... 22 
9. Yağmurda gəzinti ...................................................... 24 
10. Mifologiya ................................................................ 26 
11.  Manekenin saçları ................................................... 28 
12. Qadın  və  onun  qərarı ........................................... 30 
13. Şəhərin ən qoca  fahişəsinə ..................................... 33 
14. Bakı üçün elegiya ..................................................... 37 
15. Qəzəb ......................................................................... 40 
16. Vitrin ......................................................................... 42 
17. Mükafat ..................................................................... 45 
18. Bomj, Füzuli və ölü  siçanlar .................................. 46 
19.  Veranın  yuxusu ..................................................... 48 
20. Mono adamın gündəliyi ......................................... 51 
21. Tənasüblük ............................................................... 61 
22. Böyük Ben üçün qol və divar ................................. 62 
23. Pessimizm ................................................................. 64 
 
II bölüm. ÜZÜNTÜ 
1. Tuneldə ....................................................................... 67 
2. Rekviyem .................................................................... 70 
 167
3. Heç nə, heç nə... ......................................................... 72 
4. Paranoikin gündəliyindən ........................................ 74 
5. Bir Hitchcock ssenarisi… .......................................... 77 
6. Azalma ........................................................................ 79 
7. Vəba xəstəsinin son günlərindən ............................ 81 
8. Məlikməmmədin quyudan üçüncü  
qıza yazdıqları ............................................................... 83 
9. Absurd ........................................................................ 86 
10. Bilmək  istəmirəm… ................................................ 88 
11. Bir mesaj qədər ........................................................ 89 
12. Gecənin   melanxoliyası .......................................... 91 
13. Olmamalıydı ............................................................ 93 
14. Qürub ........................................................................ 95 
15. Olmur ........................................................................ 97 
16. Saxla... ....................................................................... 98 
17. Unutmaq, tərgitmək  və  öldürmək .................... 100 
18. Bağışlanma ............................................................. 102 
19. Nikbinlik ................................................................. 104 
20.  Adam ...................................................................... 105 
21. Darıx-an-tik ............................................................ 108 
22.Çarəsizlik ................................................................. 109 
 
III bölüm. NO COMMENT 
1. Yalan .......................................................................... 113 
2. Analiz ........................................................................ 114 
3. Qorxu ........................................................................ 116 
4. Edison üçün silsilə ................................................... 118 
5. Şillə ............................................................................ 124 
6. Üzü işığa ................................................................... 125 
7. Döymək.....................................................................  127 
 168
8. Qış gecəsi – 2005 ...................................................... 128 
9. Şaxta babanı gözləmək ........................................... 130 
10. Qar ........................................................................... 132 
11. Axtarış ..................................................................... 137 
12. Eros üçün ................................................................ 140 
13. Tənbəlin şeri ........................................................... 142 
14. Blok .......................................................................... 143 
15. Şablon bir ayrılıq ................................................... 145 
16. Gecə zəngləri..........................................................  147 
17. Müqəddəs yalanlar ................................................ 149 
18. Cehiz məsələsi (bir zarafat) .................................. 151 
19. Başlamaq ................................................................. 153 
20. Şairlər ...................................................................... 155 
21. Metaforasid ............................................................ 157 
22. Aşka sürgün ........................................................... 159 
23. Təkologiya .............................................................. 161 
24. Səndən sonra .......................................................... 165 
 
 
 
 
 
 
 
