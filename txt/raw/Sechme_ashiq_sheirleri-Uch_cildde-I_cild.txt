 
 
 
 
DÜNYA GƏNC TÜRK YAZARLAR 
BĠRLĠYĠ (DGTYB) 
www.dgtyb.org, www.bizimyazi.com 
 
 
 
 
 
 
 
SEÇMƏ AġIQ ġEĠRLƏRĠ 
(3 cilddə. I cild) 
 
 
 
 
 
 
 
 
 
 
Bakı – “Nurlan” - 2011 
 
 
Seçmə aşıq şeirləri 
 2 
 
 
Rəyçi:                    prof.dr.  Nizami CƏFƏROV 
     
Məsləhətçilər:      xalq şairi   Zəlimxan YAQUB 
  prof.dr. Məhərrəm QASIMLI 
 
 
Layihə rəhbəri:    Əkbər QOġALI, DGTYB başqanı  
 
Tərtib və redaktə: Ġlqar ĠLKĠN, “Birlik” jurnalının baş redaktoru 
 
 
“Seçmə aşıq şeirləri”. DGTYB yayını.   
Bakı, “Nurlan”, 2011. 
 
 
 
 
Topluda klassik və çağdaş aşıqların, saz şairlərinin (habelə bir 
sıra digər ünlü şairimizin) şeirləri verilmişdir. Növbəti cildlərində 
bütün Türk Dünyası üzrə aşıq və saz şairlərinin əhatə edilməsi 
nəzərdə tutulan üçcildliyin I cildində Azərbaycanla yanaşı Anadolu 
sənətçiləri də yer alıb.  
“Seçmə aşıq şeirləri”ndə türk aşıq şeirinin tarixi gəlişimini ünlü 
isimlərin yaradıcılığı misalında xronoloji ardıcıllıqla izləmək müm-
kündür. Çağdaş türkcəmizə uyğunlaşdırılması tələb olunan mətn-
lərdə orijinal halın mümkün olduqca qorunmasına çalışılıb. 
Kitabın yeni nəsil aşıqları, aşıq sənətinə yeni başlayan gənclər, 
ümumən saz-söz maraqlıları üçün diqqətçəkici olacağına inanırıq.   
 
 
 
© Dünya Gənc Türk Yazarlar Birliyi, 2011. 
 
 
 
 
 3 
 
 
 
 
 
 
 
 
 
Bu kitab Azərbaycan Respublikasının Prezidenti yanında 
Qeyri-hökumət TəĢkilatlarına Dövlət Dəstəyi ġurası tərə-
findən maliyyələĢdirilən “Yazarlardan milli sənətə töhfə” 
adlı layihə çərçivəsində nəĢr olunub 
 
 
 
Seçmə aşıq şeirləri 
 4 
 
 
 5 
AġIQ SƏNƏTĠNƏ LAYĠQLĠ TÖHFƏ 
 
Aşıq sənəti, qədim tarixə və zəngin ənənələrə malik mədəniyyə-
timizin qollarından biridir. Saz bizim qan yaddaşımız, tariximizdir. 
Xalq şairi Zəlimxan Yaqub demiş: 
 
Millətimi saz anladar, saz anlar, 
Saza baxsın tariximi yazanlar. 
 
Mədəniyyət və Turizm naziri hörmətli Əbülfəs Qarayev isə çı-
xışlarının birində belə demişdir: “Aşıq sənəti nə qədər sadə, xəlqi 
olsa da, özündə olduqca zəngin, mən deyərdim ki, mürəkkəb ifaçılıq 
mədəniyyəti strukturunu birləşdirir. Bir aşıq sanki bir ansamblı 
əvəz edir. Eyni zamanda o, mizrab vurur, oxuyur, danışır və rəqs 
edir. İş bununla bitmir. Aşıq sadəcə ifaçı deyil, o, həm də bəstəkar-
dır, havalar qoşur, o həm də şairdir, kamil poeziya nümunələri ya-
radır. Aşıq eyni zamanda salnaməçidir, şahidi olduğu həyat hadisə-
lərini eldən elə daşıyır. Nağıl, dastan, atalar sözü, bayatılarımızın 
yaşadılmasında, yayılmasında da aşıqların xidməti əvəzsizdir”. 
Bu sənətə və onun daşıyıcılarına hər zaman böyük hörmət və 
rəğbət olub. Haqqın carçısı və nəğməkarı olan aşığa xalqımız 
“haqq aşığı”, “el anası” deyib.  
Azərbaycan öz müstəqilliyini əldə etdikdən sonra isə bu sənətə 
qayğı və diqqət daha da artıb, unikal milli sərvətimiz olan aşıq 
sənətinin dünyada tanıdılması, onun qorunması və yeni şəraitdə 
inkişaf etdirilməsi istiqamətində bir sıra önəmli tədbirlər həyata 
keçirilib.  
Ulu öndər Heydər Əliyevin xalq yaradıcılığına bəslədiyi həssas 
münasibətin nəticəsidir ki, aşıq sənətinin inkişafına geniş imkanlar 
açılmaqdadır. Böyük qürur hissi ilə deyə bilərik ki, bu gün aşıq 
sənətinin inkişafı yeni mərhələyə qədəm qoyub. Bu sahəyə dövlət 
qayğısının artması, muğam sənətindən sonra Azərbaycan aşıq 
sənətinin də YUNESKO-nun Qeyri-maddi irs siyahısına daxil edil-
məsi, üç il öncə Aşıqlar Birliyinin yenidən qurulması və məq-
sədyönlü çalışmalara başlaması da bu sənətin gələcəyinə olan 
ümidləri artırır.  
 
 
Seçmə aşıq şeirləri 
 6 
Ustad aşıqlarımızın kitablarının nəşr edilməsi, onların yubi-
leylərinin qeyd olunması, 2010-cu ilin oktyabrında Bakıda böyük 
uğurla I Uluslararası Aşıq Festivalının keçirilməsi, dünyasını də-
yişmiş aşıqlarla bağlı “Ozan-aşıq dünyası” adlı kitab-albomun işıq 
üzü görməsi, “Ozan dünyası” jurnalının nəşrə başlaması, Azər-
ıbaycan Aşıqlar Birliyinin yeni internet saytının istifadəyə 
verilməsi və s. məhz son illərdə bu sənətə dövlət səviyyəsində 
göstərilən qayğı və diqqətin sayəsində mümkün olmuşdur.  
Sevindirici haldır ki, son illərdə gənclər və yeniyetmələr ara-
sında aşıq sənətinə meylin güclənməsi ilə yanaşı, onlarda bu sə-
nətin tədqiqinə, təbliğinə də maraq artıb. Özəlliklə, gənc tədqi-
qatçılar, yeni nəsil yazarları bu sahəyə daha çox maraq göstərirlər. 
Oxucuların  ixtiyarına verilən “Seçmə aşıq şeirləri” adlı bu kitabın 
Azərbaycan Prezidenti yanında Qeyri-hökumət Təşkilatlarına Döv-
lət Dəstəyi Şurası tərəfindən maliyyələşdirilən “Yazarlardan milli 
sənətə töhfə” adlı layihə çərçivəsində Dünya Gənc Türk Yazarlar 
Birliyi (DGTYB) tərəfindən araya-ərsəyə gətirilməsi də bu sənətə 
dövlət qayğısı ilə yanaşı həm də gənclərin sonsuz məhəbbət və ma-
rağının əyani sübutu, aşıq sənətinə gənclərin, yeni nəslin layiqli 
töhfəsidir.  
Burada Türk Dünyasının ünlü ozanlarının şeirləri öz əksini tapır. 
Kitabın Yunus İmrə ilə başlayıb zəmanəmizin böyük söz ustadı, 
xalq şairi Zəlimxan Yaqubun şeirləri ilə tamamlanmasının isə 
məncə, ayrıca bir özəlliyi var. Yunus İmrə, Aşıq Veysəl və digər-
lərinin yaradıcılıq örnəklərinin olduğu kimi – orjinal halı ilə veril-
məsi də təqdirolunasıdır.    
Bu gün demək olar ki, kalssik ustad-şəyird ənənəsi aradan qal-
xmaq üzrədir, sənətə yeni gələn gənclər ya musiqi məktəblərindəki 
saz siniflərində dərs alır, ya da müstəqil olaraq öyrənməyə üstünlük 
verirlər. Belə bir məqamda bu kitabın gənclərin klassikləri öy-
rənmələri, onların yaradıcılıqları ilə daha yaxından tanış olmaları 
baxımından böyük önəmi vardır.  
Kitabda şeirlərindən örnəklər verilmiş aşıq və şairlərin hamısı 
Azərbaycan oxucusuna yaxşı tanışdır, hər birinin ayrı-ayrılıqda 
kitabları nəşr olunsa da, Türk Dünyasının tanınmış aşıq və şair-
 
 7 
lərinin seçmə şeirlərinin bir yerdə cəmləndiyi bu kitab aşıqlarımız, 
özəlliklə də bu sənətə yeni gələn gənclər üçün qiymətli ərməğandır.   
Sirr deyil ki, ustaddan dərs almadan kamil sənətçi olmaq çə-
tindir. Bu səbəbdəndir ki, bəzən aşıqlar klassiklərin sözlərini 
oxuyarkən təhrifə yol verirlər ki, bu da şeirin məna tutumuna xələl 
gətirir, dinləyicilərin haqlı narazılığına səbəb olur. Bəzən hətta bu 
təhriflərə kitablarda da rast gəlmək olr. Bu kitab isə sənətə yeni 
gələnlərə imkan verəcək ki, klassiklərin şeirlərini yazıldığı kimi 
oxuya bilsinlər. Onlar burada “Yol odur ki doğru vara” deyən 
Yunus İmrənin, “Namərd ilə yoldaş olma” öyüdünü verən Miskin 
Abdalın, heç yerdə “bənövşəni düz görməyən” Qurbaninin, ”Dosta 
gedən yolda izim var mənim” deyən Qaracaoğlanın, “Bir məclisə 
varsan, özünü öymə” söyləyən Xəstə Qasımın, “Dünya, sənsən 
etibarsız” deyən Abbas Tufarqanlının, “Əlif qəddini  hicran məlalı 
əyən” Sarı Aşığın, “Mən görmüşəm bu qürbətin dadını” deyən 
Molla Vəli Vidadinin, Azərbaycan aşıq sənətinin əlçatmaz zirvəsi, 
“hər elmdən halı” olan Aşıq Ələsgər və digər ustad aşıqların, eyni 
zamanda Almas Yıldırım, Əhməd Cavad, Səməd Vurğun, Hüseyn 
Arif, Zəlimxan Yaqub və digər görkəmli şairlərin seçmə şeirləri ilə 
tanış olmaq imkanı qazanacaqlar.  
Bu kitab DGTYB-nin həyata keçirdiyi layihə çərçivəsində nə-
zərdə tutulan üçcildliyin birinci cildidir. Sonrakı cildlərin də daha 
geniş əhatəli, yüksək səviyyədə tərtib olunacağına böyük ümidlər 
bəsləyərək bu layihənin həyata keçirilməsində zəhməti olan hər 
kəsə minnətdarlığımı bildirirəm. 
 
Musa NƏBĠOĞLU 
Azərbaycan Aşıqlar Birliyinin katibi, 
“Ozan dünyası” jurnalının baş redaktoru 
  
 
 
 
 
Seçmə aşıq şeirləri 
 8 
YUNUS ĠMRƏ 
(1238 - 1321)   
 
ÇAĞIRAYIM MEVLAM SƏNĠ 
 
Dağlar ilə, daşlar ilə 
Çağırayım, Mevlam, səni.  
Səhərlərdə quşlar ilə,  
Çağırayım, Mevlam, səni. 
 
Su dibində mahi ilə,  
Səhralarda ahu ilə,  
Abdal olup “yahu” ilə,  
Çağırayım, Mevlam, səni.  
 
Göy üzündə İsa ilə,  
Tur dağında Musa ilə,  
Əlimdəki əsa ilə,  
Çağırayım, Mevlam, səni.  
 
Dərdi öküş Əyyub ilə,  
Gözü yaşlı Yəqub ilə,  
Ol Mühəmməd məhbub ilə,  
Çağırayım, Mevlam, səni.  
 
Bilmişim dünya halını,  
Tərk etdim qilü qalını;  
Baş açıq, ayaq yalını,  
Çağırayım, Mevlam, səni.  
 
Yunus oxur dillər ilə,  
Ol qumru bülbüllər ilə,  
Haqqı sevən qullar ilə,  
Çağırayım, Mevlam, səni. 
 
 
 9 
 
BĠR KƏZ  
KÖNÜL YIXDIN ĠSƏ 
 
Bir kəz könül yıxdın isə,  
Bu qıldığın namaz deyil!  
Yetmiş iki millət dəxi  
Əlin üzün yumaz deyil!  
 
Xan ərənlər gəldi keçdi, 
Ruhu qaldı, canı köçdü, 
Pərvaz edib haqqa uçdu, 
Hüma quşudur, qaz deyil. 
 
Bir könülü yapdın isə,  
Ər ətəyin tutdun isə,  
Bir kəz xeyir etdin isə,  
Mində bir isə az deyil.  
 
Yol odur ki doğru vara,  
Göz odur ki Haqqı görə,  
Ər odur alçaqda dura,  
Yücədən baxan göz deyil.  
 
Ərdən sana nəzər ola,  
İçin dışın pür nur ola,  
Beli qurtulmuşdan ola,  
Şol kişi kim qammaz deyil.  
 
Yunus bu sözləri çatar,  
Sanki balı yağa qatar,  
Xalqa matahların satar,  
Yükü gövhərdir duz deyil. 
 
 
 
Seçmə aşıq şeirləri 
 10 
GƏL GÖR MƏNĠ EġQ NEYLƏDĠ 
 
Mən yürürüm yana-yana, 
Eşq boyadı məni qana,  
Nə aqiləm, nə divana,  
Gəl gör məni eşq neylədi!  
 
Gah əsərim yellər gibi,  
Gah tozarım yollar gibi,  
Gah axarım sellər gibi,  
Gəl gör məni eşq neylədi! 
 
Axar sularam çağlaram,  
Dərdli ciyərim dağlaram,  
Şeyxim anuban ağlaram,  
Gəl gör məni eşq neylədi! 
 
Ya əlim al qaldır məni,  
Ya vəslinə erdir məni.  
Çox ağlatdın, güldür məni,  
Gəl gör məni eşq neylədi! 
 
Mən yürürüm eldən-elə  
Şeyx anaram dildən-dilə,  
Qürbətdə halim kim bilə,  
Gəl gör məni eşq neylədi! 
 
Məcnun oluban yürürüm,  
O yari düştə görürüm,  
Oyanıb məlul olurum,  
Gəl gör məni eşq neylədi! 
 
Miskin Yunus biçarəyim,  
Baştan ayağa yarəyim,  
Dost elindən avarəyim,  
Gəl gör məni eşq neylədi!
 
 11 
 
 
MƏNƏ SƏNĠ GƏRƏK SƏNĠ 
 
Eşqin aldı məndən məni,  
Mənə səni gərək səni.  
Mən yanarım dün ü günü,  
Mənə səni gərək səni...  
 
Nə varlığa sevinirim, 
Nə yoxluğa yerinirim; 
Eşqin ilə avunurum, 
Mənə səni gərək səni...  
 
Eşqin, aşiqlər öldürür,  
Eşq dənizinə daldırır.  
Təcəlli ilə doldurur,  
Mənə səni gərək səni... 
 
Sofilərə söhbət gərək,  
Ahilərə ahrət gərək;  
Məcnunlara Leyla gərək,  
Mənə səni gərək səni... 
 
Yunus durur mənim adım,  
Gün keçdikcə artar odum.  
İki cihanda maksudum,  
Mənə səni gərək səni...
 
 
Seçmə aşıq şeirləri 
 12 
 
KAMĠL MÜRġĠDƏ  
VARMASAN OLMAZ 
 
Gəl ey qardaş Haqqı bulayım dersən,  
Bir kamil mürşidə varmasan olmaz,  
Rəsulun cəmalın görəyim dersən,  
Bir kamil mürşidə varmasan olmaz.  
 
Necələr gittilər mürşid arayı,  
Arayanlar buldu dərdə dəvayı,  
Min kəz oxusan da ağdan qarayı,  
Bir kamil mürşidə varmasan olmaz.  
 
Gəl şimdi, qardaşlar, gidəlim belə,  
Necə aşıqların bağrını dələ,  
Cəbrail dəlildir, Əhmədə belə,  
Bir kamil mürşidə varmasan olmaz.  
 
Kadılar mollalar cümlə gəldilər,  
Kitabların həp bir yerə qoydular.  
Sən bu elmi kimdən aldın dedilər  
Bir kamil mürşidə varmasan olmaz.  
 
YUNUS İMRƏ bunda məna var dedi,  
Bir kamil mürşidə sən də var şimdi,  
Həzrəti Musaya, Xızra var dedi,  
Bir kamil mürşidə varmasan olmaz. 
 
 
 13 
MĠSKĠN ABDAL  
(Hüseyn Məhəmməd oğlu – 1430-1535) 
 
BAġIN 
 
Namərd ilə yoldaş olma, 
Uzun ağrı çəkər başın, 
Halal ilə ərsəyə çat, 
Daş qalalar sökər başın. 
 
Xain baxma yaradana, 
Qibləgahdı ata-ana, 
Arxalanma bəyə, xana, 
Qoy sağ olsun nökər başın. 
 
Haqdan istə bəxti-iqbal, 
Yaradanı yadına sal, 
Söz gövhərdi, Miskin Abdal, 
Saxla, dürdü, tökər başın. 
 
 
Seçmə aşıq şeirləri 
 14 
 
DAĞLAR 
 
Məğribdən məşriqə səf çəkif duruf, 
Qüdrətdən çəkilif baş-başa dağlar. 
İtaət boynuna həmayıl vuruf, 
Misli-pəsənd, xotkar, xan, paşa dağlar. 
 
... 
 
Ağ çeşmən sərinnən car eylər seli, 
Yaşıl tirmə qurşar alaca beli, 
Zabitə kölgəsi, Dağıstan yeli, 
Sədrin səfaıdı həmişə dağlar. 
 
Bəd illərdən satın aldın nəs günü, 
Çağırıf dumanı, tökdün çiskini, 
Gözü yaşlı qoydun cüda Miskini, 
Eylə gülə-gülə tamaşa, dağlar. 
 
 
 
 15 
 
BĠLMƏRƏM 
 
Ey dost, sənin bağın cənnət, narın üzə bilmərəm, 
Ha silkinsəm, dəryan dərin, narın üzə bilmərəm. 
Qırxlar piri özü düzüb ayağıma atəşi, 
Alışıram Səməndərtək, narın üzə bilmərəm. 
   
Dərviş gərək bu meydanda qurban olsun baş-başa, 
Mürşüdümnən üzüm dönməz, dünya gəlsə baş-başa, 
Ayaq olan uzaq olsun, yetsin gərək baş-başa, 
Fələk nə vaxt söykər üzüm, narın üzə bilmərəm. 
   
Miskin Abdal, eşq əhlisən, ömrü vermə badə hey, 
Özün haqsan, haqq əlindən götür nuş et badə hey, 
Məhşər günü tab etməzsən, salxum-salxım badə hey, 
Nə tutmusan özün dərviş, narın üzə bilmərəm. 
 
 
 
 
Seçmə aşıq şeirləri 
 16 
 
OLMUSAN 
 
Yazıq könül, nə sızlarsan, bülbülə tay olmusan, 
Haçan yardan yarımısan, sevilib bay olmusan? 
Sən dərvişsən haqq yolunda haqqı istə, haqqı sev, 
Nə olsun ki, bel bükülüb, kamana tay olmusan. 
 
Yar olsan da incimə gəl, Ulu Tanrı bağışlar, 
Dərgahında apaydındı bu cizgilər, naxışlar. 
Qoy didəndən sel-sel olub, axsın qara yağışlar, 
Axır məhşər görəsən ki, köpüklü çay olmusan. 
 
Çay olmağın paklığındı, durma yuyun paka çıx, 
Doğru-düzə yol açıqdı, nə qar-boran, nə palçıx, 
Miskin Abdal, dolansan da ayaqyalın, baş açıx, 
Zər qədrini zərgər bilər, zaylara say olmusan. 
 
 
 
 
 
 
 
 
 
 17 
ġAH ĠSMAYIL XƏTAĠ 
 
(1487-1524) 
 
 
*** 
Könül, nə gəzirsən seyran yerində, 
Aləmdə hər şeyin var оlmayınca?! 
Оlura-оlmaza dоst deyib gəzmə, 
Bir əhdinə bütün yar оlmayınca. 
 
Yürü, sufi, yürü, yоlundan azma, 
Elin qeybətinə quyular qazma, 
Yоrulma bihudə, bоşuna gəzmə, 
Yanında mürşidin var оlmayınca. 
 
Qalxdı, havalandı könülün quşu, 
Qоvğa, qeybət etmək kötünün işi, 
Ustadın tanımaz bunda hər kişi, 
Оnun kim mürşüdü ər оlmayınca. 
 
Varub bir kötüyə sən оlma nökər, 
Çərxinə dəgər də, dоlunu dögər, 
Nə xudadan qоrxar, nə hicab çəkər, 
Bir kötüdə namus, ar оlmayınca. 
 
Şah Xətayim edim bu sirri bəyan, 
Kamilmidir cahil sözünə uyan? 
Bir başdan ağlamaq ömrədir ziyan, 
iki başdan mühibb, yar оlmayınca. 
 
 
 
 
Seçmə aşıq şeirləri 
 18 
 
 
 
*** 
Aqil, gəl bəri, gəl bəri, 
Gir könülə nəzər eylə. 
Görür göz, eşidir qulaq, 
Söylər dilə nəzər eylə. 
 
Başdır gövdəyi götürən, 
Ayaq mənzilə yetirən, 
Dürlü məsləhət bitirən 
İki ələ nəzər eylə. 
 
Sufi isən, alıb satma, 
Hilalına haram qatma, 
Yоlun əyrisinə getmə, 
Dоğru yоla nəzər eylə. 
 
İki əlin qızıl qanda, 
Çоx günahlar vardır məndə, 
Ya ilahi, kərəm səndə, 
Düşgün qula nəzər eylə. 
 
Xətayi aydır: – Ya ğəni, 
Verən mövla alır canı, 
Əvvəl kəndi-kəndin tanı, 
Sоnra elə nəzər eylə. 
 
 19 
*** 
Qırxlar meydanına vardım, 
Gəl bəri, ey can, dedilər. 
İzzət ilə salam verdim, 
Gəl uş də meydan dedilər. 
 
Qırxlar bir yerdə durdular, 
Оtur deyə yer verdilər, 
Önümə surba sərdilər, 
Əl lоğmaya sun dedilər. 
 
Qırxların qəlbi durudur, 
Gələnin qəlbin arıdır, 
Gəlişin hardan bəridir, 
Söylə, sən kimsən? – dedilər. 
 
Gir simayə, belə оyna, 
Silinsin, açılsın ayna, 
Qırx il qazanda dur, qayna, 
Daha çiy bu tən dedilər. 
 
Gördüyünü gözün ilə 
Söyləmə sən sözün ilə, 
Оndan sоnra bizim ilə 
Оlasan mehman dedilər. 
 
Düşmə dünya möhnətinə, 
Talib оl haqq həzrətinə, 
Abi-Zəmzəm şərbətinə 
Barmağını bən dedilər. 
 
Şeyx Xətayi, nədir halın? 
Haqqa şükr et, qaldır əlin. 
Qeybətdən kəsə gör dilin, 
Hər qula yeysən dedilər. 
 
 
 
Seçmə aşıq şeirləri 
 20 
 
*** 
Gövhərin keçməyən yerdə, 
Satma, qardaş, kərəm eylə. 
Ləl daşını çay daşına 
Qatma, qardaş, kərəm eylə. 
 
Gördün bir yerdə aşina, 
Hər nə dersən öz başına, 
Yоl daşını yоl quşuna 
Atma, qardaş, kərəm eylə. 
 
Gördünsə bir yerdə rəqib, 
Neylərsən yüzünə baxıb, 
Münkiri qatara çəkib 
Getmə, qardaş, kərəm eylə. 
 
Xətayim çağırır, irə, 
Dünya belə gəlmiş zirə*, 
Arif, оxun əbəs yerə, 
Atma, qardaş, kərəm eylə. 
 
 
 
 
 
 
 
* zirə (zira) – çünki, ona görə  
 
 21 
DĠRĠLĠ QURBANĠ 
(XV yüzilin  sonları - XVI yüzil) 
 
OLMAZ 
 
Fənd eləmə felli dərviş, 
Belə kar eyləmək olmaz! 
Yıxıbsan könlüm evini, 
Mürğü zar eyləmək olmaz! 
 
Söylə dərdin bilənlərə, 
Dərd başına gələnlərə. 
Hər üzünə gülənlərə, 
Etibar eyləmək olmaz! 
 
Qurbaniyə gətir məzə, 
Dərd üstündə dərdim təzə. 
Dərdbiləni dərdbilməzə, 
Giriftar eyləmək olmaz! 
 
 
 
Seçmə aşıq şeirləri 
 22 
 
 
 
 
***  
 
Girdim yarın bağçasına, 
Dedim, dərim gülə-gülə. 
Mən ona elə müştağam, 
Necə bülbül gülə-gülə. 
 
Naşı bağban satma gülü, 
Haramdı axçası, pulu, 
Küsdürdün şeyda bülbülü, 
Daha gəlməz gülə-gülə. 
 
Qurbaniyəm, erməmişəm, 
Yar qəsrinə girməmişəm, 
Belə cəllad görməmişəm, 
Aldı canım gülə-gülə. 
 
 
 
 23 
 
 
 
ALDIĞIM 
 
Səhərin dan yeli kimi, 
Əsmə, qadasın aldığım! 
Mənim səbrü-qərarımı 
Kəsmə, qadasın aldığım! 
 
Bizim bağda gül dərginən, 
Sıx könlümə, tel hörgünən, 
Ağ üzdən busə verginən, 
Əsmə, qadasın aldığım! 
 
Qurbani aşiq üzünə, 
Qurbandı ala gözünə, 
Baxma yadların sözünə, 
Küsmə, qadasın aldığım! 
 
 
 
 
Seçmə aşıq şeirləri 
 24 
 
 
 
 
DEYĠLƏM 
 
İxtiyar sənindir, vəfalı dilbər, 
Mən sənin xətrinə dəyən deyiləm, 
Səbəb nədi, məndən kənar gəzirsən, 
Sirr sözün yadlara deyən deyiləm. 
 
Hər gecə vayğamda görürəm səni, 
Sən Allah, sən Tanrı, sən də gör məni, 
İlqarından dönən olsun erməni, 
Mən ki ilqarımdan dönən deyiləm. 
 
Qurbani der, gülü tutasan dəstə, 
Dəribən verəsən, vəfalı dosta, 
Üzümü qoysam da üzünün üstə, 
Qorxma, incitmərəm, yeyən deyiləm. 
 
 
 
 25 
 
BƏNÖVġƏNĠ 
 
Başına döndüyüm, ay qəşəng Pəri, 
Adətdir, dərərlər yaz bənövşəni! 
Ağ nazik əlinlə bir dəstə bağla, 
Tər buxaq altına düz bənövşəni. 
 
Tanrı səni xoş camala yetirmiş, 
Səni görən aşıq ağlın itirmiş, 
Mələklərmi dərmiş, göydən gətirmiş, 
Heyif ki, dəriblər az bənövşəni. 
 
Başına döndüyüm, bağa gəl, bağa, 
O gözəl hüsnündən bağa nur yağa, 
Dəstə-dəstə dərib taxar buxağa, 
Bənövşə qız iylər, qız bənövşəni. 
 
Səhər olcaq şeyda bülbül oxuşdu, 
Hökm olundu, süleymanlar yerişdi, 
Sərt qış gəldi, gülün vaxtı sovuşdu, 
Daha iyləmərik biz bənövşəni. 
 
Qurbani der: könlüm bundan sayrıdı, 
Nə etmişəm yarım məndən ayrıdı? 
Ayrılıqmı çəkib boynu əyridi, 
Heç yerdə görmədim düz bənövşəni. 
 
 
 
 
Seçmə aşıq şeirləri 
 26 
PĠR SULTAN ABDAL  
(XVI yüzil) 
 
GƏL BƏRĠ 
 
Açıldı cənnət qapısı 
Ləli gövhərdir yapısı. 
Qıldan incədir körpüsü 
Keçə bilirsən, gəl bəri! 
 
Mən xocama qul olmuşam, 
Ustaddan öyüd almışam, 
Mən qanadım bağlamışam, 
Çözə bilirsən, gəl bəri! 
 
Pir Sultanam Heydər həmən 
Dağları bürüdü duman. 
İştə İncil, iştə Quran – 
Seçə bilirsən, gəl bəri! 
 
 27 
 
 
MƏNĠ 
 
Alçaqda, yüksəkdə yatan ərənlər, 
Yetişin imdada, aldı dərd məni. 
Başım alıb hankı yerə gedəyim? – 
Getdiyim yerlərdə buldu dərd məni. 
 
Oturub mənimlə ibadət qıldı, 
Yalan söylədi də üzümə güldü, 
Yalın qılın olub üstümə gəldi, 
 Çaldı bölük-bölük, böldü dörd məni. 
 
Üstümüzdən gələn boran qış kimi 
Yavru şahin pəncəsində quş kimi 
Səhərdə, sabahda gələn duş kimi, 
Çığırda-bağırda aldı dərd məni. 
 
Abdal Pir Sultanam, könlüm xəstədir, 
Kimsəyə deyəməm, könlüm yasdadır, 
Bilməm dəli oldu, bilməm ustadır, 
Böylə bir sevdaya saldı dərd məni. 
 
 
 
 
 
 
 
Seçmə aşıq şeirləri 
 28 
QARACAOĞLAN 
 
(1606 – 1674)  
 
ALA GÖZLÜM,  
MƏN BU ELDƏN GEDƏRSƏM 
 
Ala gözlüm, mən bu eldən gədərsəm, 
Zülfü pərişanım qal, məlul-məlul. 
Kərəm et, ağlından çıxarma məni, 
Ağla göz yaşını sil, məlul-məlul. 
 
Yəqin ey sevdiyim, sən səni düzet, 
Qarayı bağla da, bəyazı çöz, at, 
Doldur ver badeyi, bir daha uzat, 
Ayrılıq şərbətin ver, məlul-məlul. 
 
Əlvan çiçəklərdən taxma başına, 
Qudrət qələmini çəkmə qaşına, 
Məni unudursan doyma yaşına, 
Gəz mənim eşqimlə yar, məlul-məlul. 
 
Qaracoğlan der ki, ölüb ölüncə, 
Mən də gözəl sevdim kəndi halımca; 
Varıp qürbət elə vasil olunca, 
Dostlardan xəbərim al, məlul-məlul. 
 
 
 
 
 29 
 
ALA GÖZLƏRĠNĠ SEVDĠYĠM DĠLBƏR 
 
Ala gözlərini sevdiyim dilbər, 
Sana bir tənhada sözüm var mənim. 
Qumaş yüküm dost köyünə çezildi 
Bir zülfü siyaha nazım var mənim. 
 
Ağ əllərə al xınalar yaxınır, 
Ala gözə siyah sürmə çəkinir, 
Dostu olan dost yoluna baxınır, 
Dosta gidən yolda izim var mənim. 
 
Yigit olan gizli sirri bildirməz, 
Gözəl olan gül bənzini soldurmaz, 
Hər olur-olmaza meyil aldırmaz, 
Bir şahan avlar da bazım var mənim. 
 
Qaracoğlan derki qonanlar köçməz, 
Bu ayrılıq biznən arasın açmaz, 
Bir kötü könlüm var gözəldən keçməz, 
Nə gözələ doymaz gözüm var mənim. 
 
 
 
Seçmə aşıq şeirləri 
 30 
 
 
 
KEÇĠLMƏZ 
 
Bahar gəlib ormanlarım oyanıb, 
Sular daşıb, bu sulardan içilməz. 
Aramızda qarlı dağlar dayanıb, 
Nə Vətəndən, nə də yardan keçilməz. 
 
Çuxuroba, ünüm çatmaz daşına, 
Mən gedəli nələr gəldi başına? 
Yazıq canım düşdü qürbət qaşına, 
Ömür keçər, qəm-qubardan keçilməz. 
 
Qaracoğlan, düşdüm qara yellərə, 
Yağmur yağdı, köçüm düşdü sellərə. 
Qazandığım qismət oldu ellərə, 
Kim deyir ki, dövlət-vardan keçilməız?..
 
 31 
 
MƏNƏ QARA DEYƏN DĠLBƏR 
(şeirdən bir parça) 
 
Mənə qara deyən dilbər, 
Gözlərin qara deyilmi?  
Üzünü sevdirən gəlin,  
Qaşların qara deyilmi?  
... 
 
Utanırım axar tərim,  
Gözəllikdə yox bənzərin;  
Ən sevgili məqbul yerin – 
Saçların qara deyilmi?  
... 
 
Göllərə qonan kuğunun,  
Qanadı bəyaz çoğunun.  
Çöldəki ərəb bəyinin,  
Çadırı qara deyilmi?  
... 
 
Qaracoğlan der maşallah,  
Bir gün görürüm inşallah,  
Qara donludur Beytullah,  
Örtüsü qara deyilmi?
 
 
Seçmə aşıq şeirləri 
 32 
AġIQ ÖMƏR 
(1630 - 1707) 
 
XƏBƏRĠN VARMI? 
 
Ala gözlü, nazlı dilbər, 
Halından xəbərin varmı? 
Səni məndən ayırdılar, 
Zülümdən xəbərin varmı? 
 
Bu gün dersən, yarın dersən, 
Əğyara yardım edərsən. 
Ayrılığa zülüm dersən 
Ölümdən xəbərin varmı? 
 
Ala gözlərin süzülmüş 
Ləbindən şəkər əzilmiş. 
Əbrişim qurşan çözülmüş 
Belindən xəbərin varmı? 
 
Ömər edər gülüşmüşlər 
Aşiqlərin yanılmışlar. 
Bağçanda gülün dərmişlər 
Bağından xəbərin varmı? 
 
 
 33 
 
 
DEDĠM-DEDĠ 
 
Dedim: Dilbər, yanaqların qızarmış, 
Dedi: çiçək taxdım, gül yarasıdır. 
Dedim: danə-danə olmuş bənlərin*, 
Dedi: zülfüm dəydi, tel yarasıdır. 
 
Dedim: Dilbər, sənə yazıldı qanım, 
Dedi: neçin dersən, mənim sultanım? 
Dedim: kimlər sarmış incə miyanın? 
Dedi: kəndim sardım, qol yarasıdır. 
 
Dedim: bu Ömərin ağlını aldın, 
Dedi: sevdiyinə peşmanmı oldun? 
Dedim: Dilbər, neçin saralıb soldun? 
Dedi: həp çəkdiyim dil yarasıdır. 
 
 
 
 
 
 
 
 
 
 
 
 
 
 
* bənlərin - xalların
 
 
Seçmə aşıq şeirləri 
 34 
AġIQ ABBAS TUFARQANLI 
 
(XVI yüzilin sonları – XVII yüzilin əvvəlləri) 
 
 
OLMAZ 
 
Bir gözəl oxladı məni, 
Belə əbru-kaman olmaz. 
Göydən huri-mələk ensə, 
Onun kimi qılman olmaz. 
 
Kabab yanar gözü ilə, 
Danış yarın özü ilə, 
Müxənnətlər sözü ilə, 
Yar ha yardan yaman olmaz. 
 
Aşıq Abbas, yana-yana, 
Yandı bağrın döndü qana, 
Bir namə yaz Tufarqana, 
Daha səndən aman olmaz. 
 
 
 
 35 
 
GƏLMƏDĠ 
 
Oğrun yollara baxmaqdan, 
Bağrım qan oldu, gəlmədi. 
Ağlamaqdan eynim yaşı, 
Bir ümman oldu, gəlmədi. 
 
Mənim yarım boyu bəstə, 
Dərdindən olmuşam xəstə, 
Gözüm qalıbdı yol üstə, 
Yenə dan oldu, gəlmədi. 
 
Dağların qarı söküldü, 
Axdı, çaylara töküldü, 
Abbas deyər, bel büküldü, 
Qədd kaman oldu, gəlmədi. 
 
 
Seçmə aşıq şeirləri 
 36 
 
YANDIRAR 
Bəd övladı əzəl başdan tanıram, 
Çör-çöp yığar, yad ocağın yandırar. 
Səhər durar ar-namusun gözləməz, 
Suyu tökər, öz ocağın söndürər. 
Ulğun cuşa gəlsə, köpük yağ olmaz, 
Söyüd bar gətirsə, bağça, bar olmaz, 
Zibil təpə olsa, güllük dar olmaz, 
Yel əsəndə alçaqlara endirər. 
Abbas bu sözləri deyər sərindən, 
Arxı vurun, suyu gəlsin dərindən, 
El bir olsa, dağ oynadar yerindən, 
Söz bir olsa, zərbi kərən sındırar. 
 
 37 
 
OLMAZ 
Özündən kiçiyi işə buyurma, 
Sözün yerə duşər, heç miqdar olmaz. 
Hər nə ki, kar görsən öz əlinlə gör, 
İnsan öz işində cəfakar olmaz. 
Özündən böyüyün saxla yolunu, 
Düşən yerdə soruş ərzi-halını, 
Amanat, amanat qonşu malını, 
Qonşu yox istəyən, özü var olmaz. 
Soruşun, Qul Abbas, halın necədir? 
Gündüzlərim ay qaranlıq gecədir. 
Sərv ağacı hər ağacdan ucadır, 
Əsli qıtdır, budağında bar olmaz. 
 
 
 
 
Seçmə aşıq şeirləri 
 38 
BƏYƏNMƏZ 
 
Ay həzərat, bir zamana gəlibdir, 
Ala qarğa şux tərlanı bəyənməz. 
Oğullar atanı, qızlar ananı, 
Gəlinlər da qaynananı bəyənməz. 
 
Adam var ki, getməyəsən işinə, 
Adam var ki, dolanasan başına, 
Adam var ki, ayran tapmır aşına, 
Dindirərsən, yağlı nanı bəyənməz. 
 
Adam var, dağları gəzər sərsəri, 
Adam var, geyinər pustinən dəri, 
Adam var, mərfətdən yoxdur xəbəri, 
Adam var, sultanı, xanı bəyənməz. 
 
Adam var, dolanar səhranı, düzü, 
Adam var, döşürər gülü-nərgizi, 
Adam var, geyməyə tapammaz bezi, 
Adam var, al geyər, şalı bəyənməz. 
 
Adam var, çox işlər eylər irada, 
Adam var ki, yetə bilməz murada, 
Adam var ki, çörək tapmaz dünyada, 
Adam var, yağ yeyər, balı bəyənməz. 
 
Adam var ki, adamların naxşıdı, 
Adam var ki, anlamazdı, naşıdı, 
Adam var ki, heyvan ondan yaxşıdı, 
Dindirərsən, heç insanı bəyənməz. 
 
Adam var dəstinə verərsən güllər, 
Adam var, gözünə çəkəsən millər, 
Tufarqanlı Abbas, başına küllər, 
Nə günə qalmısan, qarı bəyənməz.
 
 39 
SARI AġIQ 
(XVII yüzil) 
 
 
GÖZLƏRĠN 
 
Əyibdi qəddimi qaşların tağı, 
Qəsd eləyib şirin cana gözlərin. 
Bu qədər şux baxıb aşiq öldürmə, 
Heyifdi batmasın qana gözlərin. 
 
Camalın şöləsi günəşdən əla, 
Səni görən necə olmaz mübtəla? 
Qəmzeyi-cəlladın, xədəngin bəla, 
Rəhm eyləməz heç insana gözlərin. 
 
Gözəllikdə sənsən bu gün yeganə, 
Canım qurban olsun sən tək cananə. 
Yıxar Aşiq evin, elər viranə, 
Dolananda hər bir yana gözlərin. 
 
 
 
 
Seçmə aşıq şeirləri 
 40 
 
 
 
 
 
*** 
Şikar edib tutdum bir şahi-tərlan, 
Sən etdin ağlımı zail, a Yaxşı! 
Səni sevən keçər can ü sərindən, 
Olar camalına mail, a Yaxşı! 
 
Məhəbbəti olan istər sazını, 
Mən çəkərəm hər dəm sənin nazını. 
Şəms ü Qəmər kimi görkəz üzünü, 
Gün təki aləmə yayıl, a Yaxşı! 
 
Qaşların bir oxdu, kirpiyin almaz, 
Haramdan oxlasan, oram sağalmaz. 
Gedər bu gözəllik sənə də qalmaz, 
Əgərçi sərxoşsan, ayıl, a Yaxşı! 
 
Məni sənə aşiq etdi yaradan, 
Seyrağıbı haqq götürsün aradan. 
İstəyirsən xəbər tutgil Sarıdan, 
Yollarında mənəm sail, a Yaxşı! 
 
 
 
 41 
 
BAYATILAR 
*** 
Mən Aşığam, ya dəli, 
Ya divanə, ya dəli. 
Bağrım od tutub yanar, 
Sənə dəysə yad əli. 
 
*** 
Gün aydın, gözəl ayaz, 
Qaş qara, göz ala, yaz. 
Əlinə qurban, Aşıq, 
Gözəli gözələ yaz. 
 
*** 
Aşığı tərsinə qoy, 
Tər təni tərsinə qoy. 
Yaxşının qibləsinə, 
Məni də tərsinə qoy. 
 
*** 
Mən Aşıq yara baxar, 
Bayquşlar yara baxar. 
Bir göz ki, kiprik çala, 
O necə yara baxar?.. 
 
*** 
Gözəllik say iləndi, 
Şahmar da, soy ilandı. 
Nəsimitək yolunda 
Bu Aşıq soyulandı. 
 
 
 
Seçmə aşıq şeirləri 
 42 
 
*** 
Aşığam od apara, 
Ay doğdu, o da para. 
Varmı bir odu sönmüş, 
Canımdan od apara. 
 
*** 
Aşığam, yüz ha sarı, 
Qalanın yüz hasarı. 
Mərdin bir əl kölgəsi, 
Namərdin yüz hasarı. 
 
*** 
Aşığın dalda yeri, 
Meh vurar dalda yeri. 
İki könül bir olsa, 
Tez tapar dalda yeri. 
 
*** 
Ağlatma gəl, didəmi, 
Mey içdik, gəldi dəmi. 
Yar başına dönməyin, 
Aşıq, dur, gəldi dəmi. 
 
*** 
Aşıq minayə dəyər, 
Xalın minayə dəyər. 
İl var bir günə dəyməz, 
Gün var min ayə dəyər. 
 
 
 
 
 
 
 43 
 
 
*** 
Mən Aşığam, yala gəz, 
Ala yaylaq, ala gəz. 
Getmə gözüm önündən, 
Canım ala-ala gəz. 
 
*** 
Mən Aşıqam qanlı gül, 
Qanlı seviş, qanlı gül, 
Yemiş bülbül bağrını, 
Çıxmış ağzı qanlı gül… 
 
*** 
Qarşıda yaxşı dağlar, 
Köçməyə yaxşı dağlar, 
Hər kəsin bir dağı var, 
Aşığı Yaxşı dağlar. 
 
*** 
Aşıq Qaramanlıdı, 
Xalın qaramanlıdı, 
Yaxşının tənəsindən 
Yenə qar amanlıdı.
 
 
Seçmə aşıq şeirləri 
 44 
XƏSTƏ QASIM  
 
(1684-1760) 
 
 
DƏLI KÖNÜL,  
MƏNDƏN SƏNƏ ƏMANƏT 
 
Dəli könül, məndən sənə əmanət: 
Demə bu dünyada qalım yaxşıdı. 
Bir gün olar, qohum, qardaş yad olar 
Demə ulusum var, elim yaxşıdı. 
Bir məclisə varsan özünü öymə, 
Şeytana bac verib, kimsəyə söymə, 
Qüvvətli olsan da yoxsulu döymə, 
Demə ki, zorluyam, qolum yaxşıdı. 
Qoçaqdan olubsan, qoçaq olgunan, 
Qadadan, baladan qaçaq olgunan, 
Aşıq ol, comərd ol, alçaq* olgunan, 
Demə varım çoxdur, pulum yaxşıdı. 
Xəstə Qasım, kimə qılsın dadını? 
Canı çıxsın, özü çəksin odunu, 
Yaxşı igid yaman etməz adını, 
Çünki yaman addan ölüm yaxşıdı. 
 
 
* alçaq – burada: alçaqkönüllü, sadəqəlbli, təvazökar
 
 45 
 
 
EYLƏR-EYLƏR 
Bir elə kişinin tut ətəyindən, 
Bil sənə imdadı ol eylər-eylər. 
Zərrəcə üstündə olsa nəzəri 
Yerdən daş götürsən, ləl eylər-eylər. 
Böhtan demə, böhtan tutar adamı, 
Qul eylər, bazarda satar adamı, 
Cəhənnəm odundan betər adamı, 
Yoxsulluq yandırar, kül eylər-eylər. 
Aqil insan deməz hər gördüyünü, 
Daldalar düşməndən vay dərdiyini, 
Görməzsən nakəsin pay verdiyini, 
Versə də, töhmətin bol eylər-eylər. 
Xəstə Qasım deyər sözün bu başdan, 
Pay umma qohumdan, yaddan, qardaşdan, 
Özün əmək çəksən, su çıxar daşdan, 
Əridər dağları yol eylər-eylər... 
 
 
Seçmə aşıq şeirləri 
 46 
 
OLMAZ 
Dəli könül, nə divanə gəzirsən, 
Bivəfa dilbərdən sənə yar olmaz. 
Düz çıxmaz ilqarı, əhdi-peymanı, 
Hərcayıda namus, qeyrət, ar olmaz. 
Üz vermə nadana, sirr vermə pisə, 
Axır qəlbin ya inciyə, ya küsə, 
Ot bitər kök üstə, əsli nə isə, 
Yovşan bəsləməklə çəmənzar olmaz. 
Vəfalıya əmək çəksən itirməz, 
Bədəsil nəsihət, öyüd götürməz. 
Qabaq tağı tər şamama bitirməz, 
Göy söyüddə heyva olmaz, nar olmaz. 
Təklif olunmamış bir yerə varma, 
Nər olmaz meydanda hər bığıburma, 
Seyraqub adama sən yaxın durma, 
Xain çıxar, onda düz ilqar olmaz. 
Xəstə Qasım günü keçmiş qocadı, 
Gələn bəzirgandı, gedən xocadı, 
Sərv ağacı hər ağacdan ucadı, 
Əsli qıtdı, budağında bar olmaz. 
 
 47 
 
DEYƏRLƏR 
Ay ağalar, gəlin sizə söyləyim, 
Yalqız daşdan olmaz, divar deyərlər. 
Bəzirgansan, aç mətahın, xırd eylə, 
Ararlar: yükündə nə var? – deyərlər. 
Ovçu olan bəslər alıcı quşu, 
Sərraflar tanıyar qiymətli daşı, 
Bir oğul atadan artırsa işi, 
El içində ona tavar deyərlər. 
Qızıl gülü dəstə-dəstə dərginən, 
Dəribən də yaylıq üstə sərginən. 
Hər nə versən öz əlinlə verginən, 
Yüz qadanı başdan sovar deyərlər. 
Neynirəm bir bağı, barı olmasa, 
Alması, heyvası, narı olmasa. 
Bir igidin dövlət-varı olmasa, 
Yeləksiz ox kimi çovar deyərlər. 
İsgəndər atlandı, çıxdı zülmətdən, 
Qasım, Xızır içdi abı-həyatdan. 
Bəhsə duşsə igiddən, qılıncdan, atdan, 
Süfrəni hamsınnan kübar deyərlər. 
 
 
 
Seçmə aşıq şeirləri 
 48 
MOLLA VƏLĠ VĠDADĠ 
 
(1709 - 1809) 
 
 
HƏSRƏTĠNĠ ÇƏKƏRDĠM 
 
Aylar, illər həsrətini çəkərdim, 
Şükür yеtdim vüsalına, sеvdiyim! 
Müştaqinəm, canı qurban еylərəm, 
О хəttinə, о хalına, sеvdiyim! 
 
Еşqin еlə bu könlümə fənd еlər, 
Danışdıqca göftarını qənd еlər, 
Zülfün ilə hüsnün birdən bənd еlər, 
Хəyalımı хəyalına, sеvdiyim! 
 
Səndə vardır bеlə şanü-şövkətlər, 
Həsrətini çəkər mahi-tələtlər, 
Sən bir хоş bеhiştsən, qəmzən zinətlər, 
Nə fərq еlər əhvalına, sеvdiyim! 
 
Еşqin məni gündən-günə qеyr еlər, 
Səni sеvən əlbəttə ki, хеyr еlər. 
Baх, çıхarmış şükufələr sеyr еlər 
О yaşıla, о alına, sеvdiyim! 
 
Səni mənə bəхş еlədi zamana, 
Yaхşı оlan nəsib оlmaz yamana. 
Vidadiyəm sinəm gəldi nişana, 
Bir ох atdın iqbalına, sеvdiyim! 
 
 
 49 
 
AY AĞALAR, 
BĠR NĠGARIN ОDUNA 
 
Ay ağalar, bir nigarın оduna 
Dəli könül yana-yana düşübdür. 
Mən ki, düşüb bu hal ilə yanaram, 
Nə səməndər, nə pərvanə düşübdür. 
 
Açılıb cənnət tək camalın gülü, 
Ötər çеvrəsində şеyda bülbülü. 
Bu gülşənin yasəməni, sünbülü 
Nə bir bağa, nə bоstana düşübdür. 
 
Ləli-ləbi bənzər gövhər kanına, 
Düzülüb gövhər tək dür dəhanına, 
Siyah tеllər ağ buхağın yanına, 
Хırda хallar zənəхdanə düşübdür. 
 
Könül dоst kuyinə еtdikcə güzər, 
Qanlı qəmzəsindən еtməzmi həzər? 
Çıхdı gözüm birdən еylədi nəzər, 
Gör nеcə kəsilməz qanə düşübdür. 
 
Qaşı, gözü durub qanın almağa, 
Zülf tökülmüş din, imanın almağa, 
Vidadi хəstənin canın almağa 
Хət bir yanə, хal bir yanə düşübdür. 
 
 
 
 
 
 
Seçmə aşıq şeirləri 
 50 
 
ЕY DƏHANĠ ġƏKƏR, 
LƏBLƏRĠ BADƏ! 
 
(Təcnis) 
 
Еy dəhanı şəkər, ləbləri badə, 
Gün camalın еşq əhlinə ayinə. 
Üzün gördü şеyda könül məst оldu, 
Nə hacət ki, həşr оlunca ayinə. 
 
Səni məndən, məni səndən sanaram, 
Tanrı üçün uzaq tutma sən aram. 
Vüsalından ayrılalı sanaram, 
Yеtə bilməm həftəsinə, ayına. 
 
Sənsiz mənə dоlandıqca sal sənə, 
Əşkim dərya, cismim оldu sal sənə. 
Nоlur niqabını üzdən salsənə 
Günəş göydə səcdə qıla, ay еnə. 
 
Nеçin kəsdin sinəm üstən ayaqlar, 
Üzün göstər, sərməst оlsun ayıqlar. 
Həsrət çеşmim, qan-yaş tökər, ay ağlar, 
Gördüm оla bir də üzün, ayə, nə? 
 
Vidadiyi-хəstə охu miyandır. 
Qur sən tər sadağın охumu yandır, 
Kim hüsnün kitabın охumayandır, 
Nə bilir ki, hədis nədir, ayə nə? 
 
 
 
 51 
 
***  
Səba, əhvalımı bir-bir 
Varıb ol yarə ərz eylə. 
Qəmü dərdi-dilim şərhin 
Deyib, dildarə ərz eylə! 
 
Gedərsən kuyinə yarın, 
O qəddi-sərv rəftarın, 
Fəğanın bülbüli-zarın 
Güli-gülzarə ərz eylə! 
 
Desən mən zarü giryandan, 
Vüsudi, bağrı büryandan, 
Dəmadəm tiği-hisrandan 
Siyər sədparə, ərz eylə! 
 
Səba, gəl seyri-gülzar et, 
Gülü reyhanı bidar et 
Təbibə dərdim izhar et, 
Qəmi qəmxarə ərz eylə! 
 
Vidadi xəstə bimarın, 
Bəlayi-eşqdən zarın, 
Sözün müştaqi-didarın 
Yetir Sananə, ərz eylə! 
 
 
 
 
 
Seçmə aşıq şeirləri 
 52 
MOLLA PƏNAH VAQĠF 
 
(1717-1797) 
 
 
DEYĠLƏM 
 
Bahənə tutuban, bizdən gen gəzmə, 
Sirr sözün yadlara deyən deyiləm, 
Könül rəva görməz səni yad görə, 
Səni özgəsinə qıyan deyiləm. 
 
Arzum budur gözüm tikəm gözünə, 
Danışasan qulaq asam sözünə, 
Ta ölüncə baxım günəş üzünə, 
Arzum canda qalıb doyan deyiləm. 
 
Vaqif deyir, doymaz sevən sevəndən 
Ta ölüncə əl götürmənəm səndən, 
Əbəs-əbəs neçün qaçırsan məndən, 
Mən ki, zalım, adam yeyən deyiləm?!. 
 
 
 53 
 
 
BƏRĠ BAX 
 
Ala gözlü, sərvi boylu dilbərim, 
Həsrətin şəkdiyim canan, bəri bax. 
Gecə-gündüz fikrim-zikrim, əzbərim, 
Üzüldü taqətim, aman, bəri bax! 
 
Kim dözər mənim tək belə firqətə, 
Rəncü-məşəqqətə, bari-möhnətə? 
Haçandır düşmüşəm tari-zülmətə, 
Çəkilsin üstümdən duman, bəri bax! 
 
Payibəndəm qəmi-eşqə giriftar, 
Hicran həsrətindən can oldu bimar. 
Razi-dilim edə bilməm aşikar, 
Çəkərəm dərdini pünhan, bəri bax! 
 
Günbəgün könlümün artır qubarı 
Pərişandır, tapmaz o qəm küsarı. 
Ölsün, itkin olsun belə əğyarı, 
Gəzməsin arada yaman, bəri bax! 
 
Çox çəkər hicrini Vaqifi-xəstə, 
Leylü-nahar, şamü-səhər peyvəstə, 
Ey yanağı lalə, ləbləri püstə, 
Ağzı nabat, şəkkər zəban, bəri bax! 
 
 
 
 
Seçmə aşıq şeirləri 
 54 
 
 
 
EYLƏYƏM 
 
Harda gördüm bir şux, kaman qaşlını, 
İstərəm canımı qurban eyləyəm. 
Tutam zülfün ucun, dönəm başına, 
Bağrımı oduna büryan eyləyəm. 
 
Mən bilirəm qədrin sərxoş cavanın,  
Həlqə-həlqə zülfün, tər zənəxdanın. 
Bu gül əndamlının sərvi - rəvanın,  
Durum yerişinə seyran eyləyəm. 
 
Mən onun dərdinə oldum mübtəla, 
Şəmi xiyalıma o verir ziya, 
Xublardan ki, mənə gəlsə hər bəla, 
İstəməm ona mən dərman eyləyəm. 
 
Xublara vermişəm din-imanımı, 
Şövkətü-şanımı, adü-sanımı, 
Cəllad tək gözləri alsa canımı, 
Namərdəm mən əgər aman eyləyəm. 
 
Vaqifə rəhm eylə bari, ilahi, 
Agah et dərdimdən ol üzü mahi, 
Qədəm basıb bizə gəlsin nagahi, 
Bir gecə mən onu mehman eylərəm. 
 
 
 
 
 
 
 
 55 
 
ƏFƏNDĠ 
 
Siyah telli bir sənəmin ucundan 
Badə getdi din-imanlar, əfəndi! 
Ol oda ki, mən düşmüşəm yanıram, 
Düşməsin heç müsəlmanlar, əfəndi! 
 
Könül deyil sən gördüyün havada, 
Dərdim olur gündən-günə ziyada, 
Hər zaman düşəndə ləbləri yada 
Tökülür gözümdən qanlar, əfəndi! 
 
Bilməm nə nəhs gündə çıxdım bu dağa, 
Bir lalə üzündən düşdüm irağa, 
Yana-yana qaldım belə fərağa, 
Bərbad olsun ol zamanlar, əfəndi! 
 
Mənim meylim yoxdur sultandan, xandan, 
Yarımın arzusun saxlaram candan. 
Xalq da bilir, mənim könlümdür andan 
Olsa yüz min növcavanlar, əfəndi! 
 
Molla odur hər nə görsə kitabda, 
Onu şərh eyləyə haqda-hesabda, 
Vaqif deyir sənə, mənə bu babda, 
Hələ azdır bu divanlar, əfəndi! 
 
 
 
Seçmə aşıq şeirləri 
 56 
AġIQ VALEH  
(Kərbalayi ġəfi – 1729-1822) 
 
 
EYLƏ 
 
Alçaqlı, ucalı dağlar, 
Halal eylə, hümmət eylə. 
Qarşı qarşı duran bağlar, 
Halal eylə, hümmət eylə. 
 
Köçüm gedir düzlərinən, 
Dövran sürdüm sizlərinən, 
Neçə gəlin, qızlarınan, 
Halal eylə, hümmət eylə. 
 
Valeh gedir bir murada, 
Sığınıbdı min bir ada, 
Ya gələ, ya gedə bada, 
Halal eylə, hümmət eylə. 
 
 
 
 
 57 
 
 
DĠLBƏR 
 
Durum, dolanım başına, 
Aşığından küsən dilbər! 
Üzüm sürtüm göz-qaşına, 
Nə mən dinim, nə sən, dilbər! 
 
İtirmişəm maralımı, 
Bir sinəsi yaralımı, 
Gündüz səbrü qərarımı, 
Gecə yuxum kəsən dilbər! 
 
Bu nə adətdi insanda – 
İxtiyar qoymadı canda. 
Bu zülm olmaz, müsəlmanda – 
Kafərmisən, nəsən, dilbər?! 
 
Görmədim mən, sən tək yağı, 
Sinəmə çəkmisən dağı, 
Qara geyim mən, sən ağı, 
Görən desin usan, dilbər! 
 
Valeh əzəldən bəy idi, 
Qaşların qəddini əydi, 
Mən nə dedim sənə dəydi? 
Bu mən, dilbər, bu sən, dilbər! 
 
 
 
 
 
Seçmə aşıq şeirləri 
 58 
 
 
MƏNDƏDĠ 
 
Bir qız ilə bir gəlinin bəhsi var, 
Gəlin deyər, bu gün meydan məndədi. 
Qız da deyər, açılmamış qönçəyəm, 
Fəsli-bahar, baği-reyhan məndədi. 
 
Gəlin deyər, ördəyim var, qazım var, 
Şirin-şirin söhbətim var, sazım var, 
Sallananda yüz qız qədər nazım var, 
Həya, iman, ədəb, ərkan məndədi. 
 
Qız deyər, mən oxşamışam anama, 
Ləlü-mərcan düzülübdü tanama, 
Əl vursalar tağdan qopar şamama, 
Əl dəyməmiş taği-bostan məndədi. 
 
Gəlin deyər, gəl, qız, düşmə araya, 
Gər mən ölsəm, aləm batar qaraya, 
Bəzənərəm, sallam səni bəlaya, 
Şövqə salan, camalü-can məndədi. 
 
Valeh deyər ikinizə mən qurban, 
Yolunuzda mən qoymuşam başla can, 
Əyləməyin bu qəribi bağrı qan, 
Sizdən ötrü çeşmi-giryan məndədi. 
 
 
 
 
 59 
 
 
SEVDĠYĠM 
 
İllərilən həsrətini çəkdiyim, 
Döndü əlif qəddim yaya, sevdiyim. 
Neçə hicrət, bəla, cövrü cəfadan, 
Heyf ömrüm getdi zaya, sevdiyim. 
 
Eşqar deyil, mənim dərdim pünhandı, 
Firqətindən eşqi-çeşmim rəvandı, 
Malım, mülküm, cümlə canım qurbandı, 
Sənin təki məhliqaya, sevdiyim. 
 
Lütf elə aşiqə vəfa qıl, vəfa, 
Ay qəmzəli yağı, gözləri şəhla, 
Səni məndən hər kim qılarsa cida, 
Görüm düşsün yüz bəlaya, sevdiyim. 
 
Ağlamaqdan çeşmim qaldı ziyadan, 
Bizə meyl et, kəs ülfətin riyadan, 
Tanrı səni hifz eləsin bəladan, 
Qail ol, sən, bu Mövlaya, sevdiyim. 
 
Valehəm, eşqindən ey şuxu leyla, 
Səni sevdim, oldum aləmə risva, 
Aşiqəm, yolunda çəkmişəm cəfa, 
Yarın qıyma bu cəfaya, sevdiyim.
 
 
Seçmə aşıq şeirləri 
 60 
QASIM BƏY ZAKĠR 
(1734 - 1857) 
 
***  
Bəhri-bəlayə ğərq oldum, 
Dişi dürdanədən ayrı. 
Yanmaqda məni bilməyin 
Oda pərvanədən ayrı. 
 
Saqi, məni-namuradə 
Dərdi-sər vermə ziyadə. 
Hərgiz içərəmmi badə 
Çeşmi məstanədən ayrı? 
 
Xəbər alsan mürğ-canı, 
Tari-mudur aşiyanı: 
Bir-bir zülfü pərişanı 
Dolanır şanədən ayrı. 
 
Sevdiyim məni dağ eylər, 
Qeyr ilə ittifaq eylər, 
Hər zaman seyri-bağ eylər 
Məni-divanədən ayrı. 
 
Öləndə Zakiri-xəstə 
Növcavanlar dəstə-dəstə 
Gəlməsin qəbrimin üstə, 
Deyin, cananədən ayrı. 
 
 61 
 
***  
 
Cəfa çəkdim bağ yetirdim, 
Gülşəni xarə tapşırdım. 
Bunca fikrü xəyal etdim, 
Tapmadım çarə, tapşırdım. 
 
Ölsəm qoyun, sizi tarı*, 
Yönümü dilbərə sarı. 
Özüm öz əlimlə yarı 
Bu gün əğyarə tapşırdım. 
 
Nə qədər eylədim minnət, 
Vəslinə vermədi fürsət: 
Lailac olub aqibət 
Gənci şahmarə tapşırdım. 
 
Qaldım misali-pərvanə, 
Eşq oduna yanə-yanə: 
Canı göndərdim cananə, 
Dili dildarə tapşırdım. 
 
Xəstə Zakir kimi hanı 
könlü olan ğəm məkanı? 
Mən öldüm, ahü əfğanı 
Bülbülü-zarə tapşırdım. 
 
 
 
 
 
 
* sizi tarı – Siz Tanrı, Sizi Tanrıya and verirəm 
 
 
Seçmə aşıq şeirləri 
 62 
AĞ AġIQ  
(AĢıq Allahverdi – 1754 - 1860) 
 
SƏNĠN 
 
Alçaqlı, ucalı dağlar, 
Xub əsir yellərin sənin. 
Bəlli deyil yayın, qışın, 
Qar qucar bellərin sənin. 
 
Yay olanda gülün qaynar, 
Ağır ellər səndə yaylar. 
Bir cüt yaşılbaş oynar, 
Bulanır göllərin sənin. 
 
Güllərin solğun olmasın, 
Süsən-sünbülün solmasın. 
Yad yerdən ovçu gəlməsin, 
Bağlansın yolların sənin. 
 
Allahverdi, budur yurdun, 
Nə bir yerdə məskən qurdun. 
Xub gözləyib, dürüst vurdun, 
Qurusun qolların sənin... 
 
 
 
 63 
 
 
 
 
***  
 
Cəsədim möhnətə, narə qalandı 
Yandırıb döndərib küllərə məni. 
Dərdim dərya kimi coşub bulanır 
Qərq edir ümmana, sellərə məni. 
 
Əyibdi işimi qəzavü qədər, 
Dolandım dünyanı tamam sərasər, 
Gedər bu dərdi-qəm mənlə bərabər 
Axıdar çaylara, göllərə məni. 
 
Ağ Aşıq həsrətdi biçarə yarə, 
Görəsən olarmı dərdimə çarə? 
Müddətdir düşmüşəm qürbət diyarə 
Fələk saldı qərib ellərə məni. 
 
 
Seçmə aşıq şeirləri 
 64 
BAYATILAR 
 
Əzizim oyan yeri, 
Arazın o yan yeri. 
Yüz min loğman neyləsin, 
Qəm qüssə oyan yeri. 
 
Əzizinəm ələndi, 
Günüm-gündən ələndi, 
Vətən deyib qocaldım, 
Ömrüm-günüm ələndi. 
 
Əzizinəm dağlara, 
Oba köçdü dağlara. 
Sərdar, öyün dağılsın, 
Həsrət qaldım dağlara. 
 
Eləmi sazım ağlar, 
Huy çəkib sazım ağlar. 
Oğlu ölmüş aşığam, 
Kərəm tək sazım ağlar. 
 
Aşığam, şana qaldı, 
Saçında şana qaldı. 
Busə aldım üzündən, 
O da nişana qaldı. 
 
Eləmi sona gözəl, 
Gəlməz oysana gözəl. 
Baxdım, ağlım apardın, 
Vuruldum sana, gözəl. 
 
Əzizim Göyçəyə mən, 
Qurbanam, Göyçəyə mən. 
Viran qalsın Urumu, 
Həsrətim Göyçəyə mən. 
 
 65 
DADALOĞLU  
 
(1785 -1865) 
 
BĠZĠMDĠR 
 
Qalxdı, köç eylədi Əfşar elləri, 
Ağır-ağır gedən ellər bizimdir. 
Ərəb atlar yaxın eylər irağı, 
Uca dağdan aşan yollar bizimdir. 
 
Belimizdə qılıncımız girmani, 
Daşı dələr mizrağımın təmrəni! 
Haqqımızda dövlət vermiş fərmanı,  
Fərman padşahındı, dağlar bizimdir. 
 
Dadaloğlu, yarın qovğa qurulur, 
Ötər tüfəng, davlçular vurulur, 
Neçə qoç igidlər yerə sərilir, 
Ölən ölür, qalan sağlar bizimdir! 
 
 
 
Seçmə aşıq şeirləri 
 66 
OLAR 
 
Aşağıdan Yusif paşam, bax, gəlir, 
Düşməninə qarşı gedən mərd olar. 
Şahin qocalsa da verməz ovunu, 
Əsli qurd olanın özü qurd olar. 
 
Ərəb atlar yağma oldu arada, 
Fitillər işləyir azğın yarada. 
Mənə derlər, nə gəzirsən burada, 
Ölənəcən ürəyimdə dərd olar. 
 
Ərəbatın yedim-yedim yedərlər, 
Olanca malımı talan edərlər. 
Ölüm-zülüm yapdırdığım odalar 
Qorxuram ki, düşmən qonar yurd olar. 
 
Dadaloğlu der ki, göründü dağlar, 
Axirət qovğasın görənlər ağlar. 
Mən öz öldüyümə yanmıram, bəylər, 
Zalım düşmən üstümüzə mert* olar. 
 
 
 
 
 
 
 
 
 
 
* mert – böyük, başçı, yönətən 
 
 
 
 67 
 
ÇĠÇƏK DAĞI 
 
Alaydım da cürə sazım dizimə, 
Sürmələr çəkəydim ala gözünə. 
Cahan gözəl olsa –girməz gözümə, 
Səndə gümanım qaldı, Çiçək dağı. 
 
Bu qarşıki dağda yanar bir işıq, 
Aldırmış sevdiyin, ağlar bir aşiq, 
Bir ceyran baxışlı, zülfü dolaşıq, 
Səndə gümanım qaldı, Çiçək dağı. 
 
Dadaloğlu söylənməyir boradan, 
Yıxılsın bu dağlar, qalxsın aradan. 
Elbəylidən gəldim, qurtar, Yaradan, 
Səndə gümanım qaldı, Çiçək dağı. 
 
 
 
Seçmə aşıq şeirləri 
 68 
AġIQ ALI 
 
(1801 - 1911) 
 
 
OLDU 
 
Yar yanında gunahkaram, 
Doğru sözüm yalan oldu. 
Yeriş etdi qəm ləşkəri, 
Könlüm şəhri talan oldu. 
 
Bax bu qaşa, bax bu gözə, 
Yandı bağrım döndü közə, 
Keçən sözü çəkmə üzə, 
Keçən keçdi, olan oldu. 
 
Aşıq Alı sənə qurban, 
Gəl eylə dərdimə dərman. 
Əldən uçdu tülək tərlan, 
Sar da kəklik alan oldu. 
 
 
 
 69 
 
 
 
NƏ QALDI 
 
Gəşt eylədim, bu dünyanı dolandım, 
Əllini aşırdım, yüzə nə qaldı?! 
Ayaq getdi, əl gətirdi, diş yedi, 
Baxmaqdan savayı gözə nə qaldı?! 
 
Ölüm haqdı, çıxmaq olmaz əmirdən, 
İpək tora həlqə salma dəmirdən; 
Aydı, gündü gəlib gedir ömürdən, 
Tələsirik, görən yaza nə qaldı?! 
… 
 
Eşiyə çıxıram, hava məxşuşdu, 
Gəzdiyim oylaqlar yadıma düşdü. 
Bir gün eşidərsiz: Alı da köçdü, 
Sındı telli sazı, təzanə qaldı. 
 
 
 
 
 
 
 
 
 
 
 
 
 
Seçmə aşıq şeirləri 
 70 
 
 
KÖNÜL 
 
Bahar fəsli, yaz ayları gələndə, 
Uca sərt dağlardan qar istər könül. 
Gozəllər sallanıb sıra vuranda 
Xəstəyəm, onlardan nar istər könül. 
 
Bu dunyada mərdimazar çox olub, 
Mərd iyidin gözü, könlü tox olub. 
Qonşu yox istəyən özü yox olub, 
Onunçün elləri var istər könül. 
 
Mən gələli xeyli qəddin ucalıb, 
Sənin dərdin məni çöllərə salıb, 
Fikr etmə ki, Aşıq Alı qocalıb, 
Gen tuman, çəpgəni dar istər könül. 
 
 
 71 
 
 
GƏRƏK 
 
Yaxşı yerdə düşdün mənim cəngimə, 
Cəngimdən cıxmağa bir hünər gərək. 
Maya dura bilməz nər qabağında, 
Meydana girməyə nərə nər gərək. 
 
Saxla dilin, özün üçün qadağa, 
Əlimdən gedərsən arana, dağa. 
Şahin kimi göydə qanad açmağa, 
Havada süzməyə balu-pər gərək. 
 
Camalın şövqündən dilim oldu təng, 
Çayda balıq olar, dəryada nəhəng. 
Mahalım Göyçədi, kəndim Qızılvəng, 
Aşıq Alı birdir, birə-bir gərək. 
 
 
 
Seçmə aşıq şeirləri 
 72 
 
 
GÖRMƏDĠM 
 
Viranə bağlara mən oldum bağban, 
Almasın, heyvasın, narın görmədim. 
Bivəfa sözündən çox cəfa çəkdim, 
Bəslədim budağın, barın görmədim. 
 
Vəfasız fələkdə etibar olmaz, 
Ağlayan kimsədə kiridar olmaz, 
Hər sevən kimsədə düz ilqar olmaz, 
Çoxu çox danışdı, karın görmədim. 
 
Alıyam, mətləbim veribdi xudam, 
Bütün ölkələrə yayılıb sədam. 
Hərcayı gözəli məhv olsun tamam, 
Namusun, qeyrətin, arın görmədim. 
 
 
 73 
 
 
AY ÜZƏ-ÜZƏ 
 
Hicranım, möhnətim, dərd ilə qəmim 
Az qalıb canımı ay üzə, üzə. 
Namərdin fitnəsi alır canımı, 
Heç demir canımı ay üzə-üzə. 
 
Qəvvas kimi dəryalara dalmışam. 
Şirin canım kəməndinə salmışam. 
Qərq olmuş gəmiyəm, burda qalmışam, 
Sonalar çalxanır ay üzə-üzə. 
 
Alıyam, axtarram həqiqi dostu, 
İlqarın bütünü həqiqi dostu. 
Müxənnət olmasa həqiqi dostu, 
Dost deyər sözünü ay üzə, üzə. 
 
 
 
Seçmə aşıq şeirləri 
 74 
 
AġIQ PƏRĠ 
(XIX yüzil) 
 
***  
Çanaqçı mülkündən səfər eylədim, 
Mənə qənim oldu yollar, ağlaram. 
Şəcər gəldi, vurdu, şikar eylədi, 
Tökər didələrim sellər ağlaram. 
 
Nagahandan düşdüm böylə dərdə mən, 
Necə çəkim eşq üzünə pərdə mən? 
Gözü yaşlı gəldim Tağavurda mən, 
Pərişan olubdu tellər, ağlaram. 
 
Bir şah əndaz şux nigarım gedibdi, 
Kəsilibdi ixtiyarım, gedibdi, 
Köysü dağlı bir tavarım gedibdi 
Quruyub, lal olub dillər, ağlaram. 
 
Bir dilbər pəriyə Pəri qan ağlar, 
Çəkilib sinəmə düyünlü dağlar, 
Ölübdü bülbülüm, lal olub bağlar, 
Saralıb, savrılıb güllər, ağlaram. 
 
 
 75 
 
***  
(Məhəmməd bəy Aşiqə) 
 
Ruşən gecəsində, xoş bir saatda, 
Namə gəldi bu səhraya sevdiyim. 
Yaxşılıq yazılsa yaman dəftərə, 
Nə deyərsən bu binayə, sevdiyim. 
 
Hər qul öz yerinin büryadı olu, 
Oxuyan kəslərin savadı olu, 
Dərdlinin fələkdən amadı olu, 
Minnət elər bu dünyayə, sevdiyim. 
 
Ərzi tulanidi, bu müxtəsəri, 
Çoxları eşqdən olub sərsəri. 
Anlayıb əhli-dil olandan bəri, 
Ömür baqi getdi zayə, sevdiyim. 
 
Ey Pəri, müxtəsər bir cavab elə, 
Şayəstədi rücu edən aqilə, 
Rəqiblər danışır inqilab ilə, 
Qoşulmuram mən hərcayə, sevdiyim. 
 
 
Seçmə aşıq şeirləri 
 76 
 
 
EYLƏDĠN 
 
Zalım Şəcər, dad əlindən, 
Sən ha nahaq qan eylədin! 
Zülmilə könlüm şəhrini, 
Gör necə viran eylədin! 
 
Saymadın sultanı, xanı, 
Eyləyibsən nahaq qanı, 
Badam kimi nocavanı, 
Yer ilə yeksan eylədin! 
 
Necə qıydın gülzarına, 
Pünhan keçən iqrarına, 
Saldın yollar kənarına, 
Dörd yanın alqan eylədin! 
 
Pərinin dərdi tuğyandı, 
Sakin yeri Maralyandı, 
Gülün qönçəsində yandı, 
Bülbüllər əfqan eylədi! 
 
 77 
AġIQ HÜSEYN ġƏMKĠRLĠ 
 
(1811-1891) 
 
***  
Bir adam ki, sənlə ülfət eyləsə, 
Yəqin onun əsl zatı yaxşıdır. 
Namərd sənə quzuplov yedirsə, 
Mərdin quru məhəbbəti yaxşıdır. 
 
Dərd, hazar çəkərəm pərkarsız sazdan, 
Ver, qurtar əlindən – nəzir-niyazdan, 
Söyləyən qarıdan, gəzəyən qızdan, 
Güləyən gəlindən lotu yaxşıdır. 
 
Aşıq olan sözün söyləyər başdan, 
Sallabaş adamdan, ürəyi daşdan, 
Bədnəzər qonşudan, bədcins yoldaşdan 
Qədir bilənlərin iti yaxşıdır. 
 
Aşıq Söyün söylər kəlməni teydən, 
Dərsimi almışam əlifdən, beydən, 
Çörəksiz otaqdan, gözəlsiz evdən, 
Çölün, biyabanın otu yaxşıdır. 
 
 
 
 
 
 
Seçmə aşıq şeirləri 
 78 
 
 
 
 
 
*** 
Yari-vəfadarım, gəl halallaşaq, 
Hökm gəlib Naxçıvana mən gedim. 
Bir uzax səfərdi, gedən qayıtmaz, 
Dolubdu peymanam cana, mən gedim. 
 
Yar olan yar ilə gəzər vəfadar, 
Dost, düşmən içində etmə məni xar, 
Fikir çəkib olma məndən intizar, 
Qaranlıxdı, ol dumana mən gedim. 
 
İş qatma sən Aşıq Söyün işinə, 
Hərcayı söz haçan gələr guşuna, 
Naxçıvanda ağkeşişin qızına, 
Gədəlik eyliyim xana, mən gedim. 
 
 
 79 
 
 
 
 
***  
Yarın bağçasında üç gül açılıb, 
Ağ gül, qırmızı gül, bir də sarı gül.  
Hər üçü də bir-birindən öyməli, 
Ağ gül, qırmızı gül, bir də sarı gül. 
 
O ağ gülün qapısından baxmalı, 
Qızılgülü al yanağa taxmalı, 
Sarı gülü dəstə tutub qoxmalı,  
Ağ gül, qırmızı gül, bir də sarı gül.  
 
Ağ gülü bənzətdim göy göyərçinə, 
Şəkər əzib dəhanının içinə, 
Söyün müştaq olub gülün üçünə - 
Ağ gül, qırmızı gül, bir də sarı gül.
 
 
Seçmə aşıq şeirləri 
 80 
AġIQ ƏLƏSGƏR 
 
(1821-1926) 
 
XOġ GƏLDĠN 
 
Qədəm qoyub asta-asta, 
Sən bu diyara, xoş gəldin! 
Süzdürüb ala gözləri, 
Qaşları qara, xoş gəldin! 
Oğrun durub, qıya baxdın, 
Müjganın sinəmə çaxdın, 
Cismimi yandırıb yaxdın, 
Alışdım nara, xoş gəldin! 
Qaynayıb, peymanım dolub, 
Gül rəngim saralıb solub, 
Həsrətin çəkməkdən olub, 
Sinəm sədpara, xoş gəldin! 
Dostun vəfasını gördüm, 
Sevib, seçib könül verdim, 
Təzələndi köhnə dərdim, 
Dərdimə çarə, xoş gəldin! 
Sinəmdə eşqin dəftəri, 
Sənsən dilimin əzbəri, 
Yazıq Aşıq Ələsgəri, 
Çəkməyə dara, xoş gəldin! 
 
 
 
 81 
 
 
EYLƏMĠġƏM 
Ala gözlüm, səndən ayrı düşəli, 
Hicranın qəmiylə kef eyləmişəm, 
Ahu vaynan günüm keçdi dünyada, 
Dərd alıb, qəm satıb nəf eyləmişəm. 
Səndən ayrı şad olmuram, gülmürəm, 
Canımdan bezmişəm, ölə bilmirəm, 
Nə müddətdi qulluğuna gəlmirəm; 
Bağışla təqsirim, səf* eyləmişəm. 
Həsrət qoyma gözü gözə, amandı, 
Yandı bağrım, döndü közə, amandı! 
Keçən sözü vurma üzə, amandı, 
Hədyan danışmışam, laf eyləmişəm. 
İnsafdımı, gülə həmdəm xar ola? 
Tülək-tərlan ovlağında sar ola? 
Ələsgər istəyir bir bazar ola, 
Əridib gövhəri, saf eyləmişəm. 
 
 
 
* səf - səhv 
 
 
 
Seçmə aşıq şeirləri 
 82 
 
 
 
 
 
AY SĠNƏ, SĠNƏ 
İbtida ustaddan dərsimi aldım, 
Oxuyub yetişdim ay “sin”ə, “sin”ə. 
Nəkreyin sualın yadıma saldım, 
Nə deyim gedəndə ay sinə, sinə? 
Ovsunçular əllərinə mar alı, 
Zənbur qonar şaqayıqdan mar alı, 
Kamil ovçu yəqin görüb maralı, 
Gedir bərəsinə ay sinə-sinə. 
Ələsgərəm, sənə ərzim budu, ağa, 
Yuyar qəssal, qəddim bükər budu, ağa… 
Məcnun könlüm-məskən salıb bu dağa, 
Müştaqdı Leylinin ay sinəsinə… 
 
 83 
 
 
 
 
YÜKÜM 
 
Ələstidən bəli dedim, nə xoş kamaldı yüküm, 
Bir gözəlin aşiqiyəm, vəsfi-camaldı yüküm. 
Həm dərindi, həm dayazdı, həm acıdı, həm şirin, 
Həmi dürdü, həmi gövhər, həm şəhdi-baldı yüküm. 
Nütfəsindən əyri olan tez göstərər isbatın, 
Hər ağac kökündə bitər, hər meyvə gözlər zatın. 
Hərcayı hədyana sayar, naşı bilməz qıymatın, 
Əhli-urfan məclisində gövhər misaldı yüküm. 
Gəl, ey biçarə Ələsgər, sığın şahi-Heydara, 
Onun damənindən tutan yəqin ki, yanmaz nara. 
Pirim özü nüsrət verdi, bu gün çıxdım bazara, 
Sərrafısan, aç baxgınan, gör nə cəlaldı yüküm. 
 
 
Seçmə aşıq şeirləri 
 84 
 
 
GÖRDÜM 
Gedirdim güzarım düşdü bulağa, 
Ovçu bərəsində maralı gördüm. 
Yatıb inildəyir, durub boylanır, 
Bir neçə yerindən yaralı gördüm. 
Zalım ovçu onu alıb nişana, 
Dəlib ürəyini, boyayıb qana, 
Yıxılib çevrilir o yan, bu yana, 
Kəsilibdi səbri-qəralı gördüm. 
Təbib olsam, yaraların bağlaram, 
Sinəm üstün düyünlərəm, dağlaram, 
Ələsgərəm, ol səbəbdən ağlaram, 
Ananı baladan aralı gördüm. 
 
 
 
 
 
 
 85 
YƏHYA BƏY DĠLQƏM 
 
(1830 – 1865) 
 
 
 
MƏNƏM 
 
Seyri-məskənimdi viranə bağlar, 
Canan fərağında qovrulan mənəm. 
İllər xəstəsiyəm, könlüm qan ağlar 
Zəhməti zay olub sovrulan mənəm. 
 
Könlümün sonası göldən gedəli 
Dəhanın ləzzətı dildən gedəli 
O tülək tərlanım əldən gedəli 
Məhşərdə divanı qurulan mənəm. 
 
Dilqəməm, əridim dərd kürəsində 
Bivəfa dilbərin dörd dövrəsində 
Şikar sevdasıyla ov bərəsində 
Gözləyib gözləyib yorulan mənəm. 
 
 
 
 
 
 
 
 
 
 
 
 
 
Seçmə aşıq şeirləri 
 86 
 
 
 
GÖRÜġÜRMOLA 
 
Bir namə yolladım səba yelindən 
Görən, sevdiyimə yetişirmola!? 
Fələk məni tərki-vətən eyləli, 
Nazlı yar əhvalım soruşurmola!? 
 
Əzəldən aşığam tuti dillərə, 
Müsəlsəl saçlara, siyah tellərə, 
Axdı eynim yaşı döndü sellərə, 
Yar içən sulara qarışırmola!? 
 
O qızıl gülləri dərməyən Dilqəm, 
Dərib pünhan yerə sərməyən Dilqəm, 
Bu dünyada yarı görməyən Dilqəm, 
Yarəb, o dünyada görüşürmola!? 
 
 
  
 
 
 
 
 87 
 
 
 
YADIMA DÜġDÜ  
 
Dilbər ehtiramla, mərhəmət ilə, 
Yanıma gəldiyi yadıma düşdü. 
Bir şirin söz ilə, qaşü-göz ilə, 
Dərdimi bildiyi yadıma düşdü. 
 
Əndəlib güllünnən, kəmər belinnən, 
Ülfət qıl qullunnan, danış dilinnən, 
Zülfünnən, telinnən, nazik əlinnən, 
Göz yaşım sildiyi yadıma düşdü. 
 
Dilqəm tərlanısan, uyma sar ilə, 
Qızıl gül bülbülə uymaz xarı ilə 
Bir şirin dil ilə, xoş gövtar ilə 
Ucadan güldüyü yadıma düşdü. 
 
 
Seçmə aşıq şeirləri 
 88 
AġIQ BƏSTĠ   
(Bəsti Kərbəlayi Bayramalı qızı – 1836-1936) 
 
 
EYLƏR-EYLƏR 
 
Ay camaat, xəstə düşüb ölürəm, 
Dərdimə dərmanı yar eylər-eylər. 
Həsrət qaldım yarın uca boyuna, 
Yanar canım ahu-zar eylər-eylər. 
 
Anam gəlib kəsdirəydi yanımı, 
Yar demərəm, şaxta vurar canımı. 
Yay dolusu döyər bağ-bostanımı, 
Alçaq dağlarımı qar eylər-eylər. 
 
Fələk, sənlə çox eylərəm savaşı, 
Ahımdan dumandı dağların başı. 
Üzümü yandırır gözümün yaşı, 
Ağlamaq Bəstini kor eylər-eylər. 
 
 
 
 89 
 
 
TAPILMAZ 
 
Üzülübdü canım el tənəsindən, 
Hamı deyər: Bəsti öydə tapılmaz. 
Bir sazıdı, bir sözüdü, bir özü,  
Bir beləsi daha Löydə tapılmaz. 
 
Bu qınağa vallah mənəm dözürəm, 
Usanmışam, ölməyə də hazıram. 
Dərdimi deməyə divan gəzirəm, 
Yerdə axtarıram, göydə tapılmaz. 
 
Hanı Xançobanım, a qoca dağlar, 
Tutulub gözlərim, görməyir, ağlar. 
Nə tez viran oldu bağçalar, bağlar, 
Barlı bağlarımda meyvə tapılmaz. 
 
 
 
Seçmə aşıq şeirləri 
 90 
 
 
 
LALƏ 
 
Yarın qanlı köynəyitək, 
Qızarır yol üstə lalə. 
Xançobanı gətir dilə, 
Bir şirin can istə, lalə. 
 
Dərdim dönüb hekayətə, 
Canım dözmür bu zillətə. 
Yar məzarın ziyarətə 
Gəlib dəstə-dəstə lalə. 
 
Hara getsən gələrəm mən, 
Ahu kimi mələrəm mən. 
Bəsti deyər: ölərəm mən, 
Bu dağlardan getsə lalə. 
 
 
 91 
 
 
DAĞLAR 
Dağ üstündən çəkdin dağı, 
De, nəydi günahım, dağlar, 
Sən mənə kəsildin yağı, 
Tutsun səni ahım, dağlar. 
Qara gəlibdi dövranım, 
Əl vurma, tökülər qanım, 
Hanı mənim Xan Çobanım, 
Oydu qibləgahım, dağlar. 
Niyə belə yazdı fələk? – 
Ayrılığa dözmür ürək, 
Bəsti kimi sən də qal tək, 
Olmasın pənahın, dağlar. 
 
 
 
Seçmə aşıq şeirləri 
 92 
AġIQ ġENLĠK 
 
(1853 – 1912) 
 
ÇƏKƏR 
 
Sevda sitəmindən cismim səd parə, 
Qəm ləşkəri bu hicrana mil çəkər. 
Loğman-təbib olub sağaltsa yaram, 
Kim bilir, müddəti neçə il çəkər!?. 
 
Hicran alayları doymaz qanımdan, 
Görən ibrət alar Nuh tufanımdan. 
Cəllad kimi tutub gireyvanımdan*, 
Nə alar canımı, nə də əl çəkər. 
 
Şenliyin fəryadı yeksan-xak kimi, 
Salıbdı lərzəyə qəm əflakımı. 
Məndə olan dərdin hicran yükünü 
Nə kirədar daşır, nə də fil çəkər... 
 
 
 
 
 
 
 
 
 
 
 
* gireyvanımdan - yaxamdan  
 
 93 
 
 
GÜNÜ-GÜNƏ CALASAN DA... 
 
Keçən günə günlər çatmaz 
Günü-günə calasan da! 
Dərdli adam gecə yatmaz, 
Şirin layla çalasan da! 
 
Öz dərdini özün üyüt, 
Alma, heyva verməz söyüd. 
Anlamazlar almaz öyüd – 
Şahmar olub çalasan da. 
 
Səfil Şenlik ağlar, gülməz, 
Nanəciblər dostu bilməz. 
Fani dünya sənə qalmaz, 
Altun verib alasan da. 
 
 
 
 
 
Seçmə aşıq şeirləri 
 94 
MOLLA CÜMƏ 
(1854 – 1920) 
 
 
MƏN DÖNƏRƏM,  
KÖNÜL DÖNMƏZ  
 
Bir gözələ gözüm düşdü, 
Mən dönərəm könül dönməz. 
Ruhum getdi, əqlim çaşdı, 
Mən dönərəm, könül dönməz. 
 
Dərdimi söylərəm başdan, 
Ay qabaqdan, qələm qaşdan, 
Şirin dilli bir ölmüşdən, 
Mən dönərəm, könül dönməz.  
 
Molla Gümə, eylə dastan, 
Mail baxan gözü məstan, 
Bir vəfalı, sevən dostdan 
Mən dönərəm, könül dönməz.
 
 95 
 
DOST MEHRĠBAN YA BĠR OLAR,  
YA ĠKĠ 
 
İsmi pünhan, niyə məndən küsübsən? 
Yaxşı-yaman ya bir olar, ya iki. 
Bu gün ölsəm hamı deyər yazıqdır, 
Canı yanan ya bir olar, ya iki. 
Sən şöləsən dörd yanında fanaram, 
Bülbülünəm, gülşənindən kənaram, 
Hər məclisdə od tutuban yanaram, 
Dərdim qanan ya bir olar, ya iki. 
Hilal qaşa nə layiqdir o sürmə, 
Meylin qırıb, üzün məndən çevirmə. 
Cümə deyər, hər yetənə sirr vermə, 
Dost mehriban ya bir olar, ya iki. 
 
 
Seçmə aşıq şeirləri 
 96 
 
ĠSMĠ PÜNHAN,  
NEÇĠN BELƏ SINIQSAN?  
 
İsmi pünhan, neçin belə sınıqsan? 
Zülflərin görürəm şanadan qalmış. 
Sən allah, bu qədər çəkmə yanıq sən, 
Tək cana nügbarsan anadan qalmış.  
 
Tanrı qədərinə səbr eylə, dildar,  
Növbətdir hərlənir, hamıya, bil, var.  
Birində görünən iş deyil, dilbər, 
Zülm də ta əzəl binadan qalmış. 
 
Dost-düşmən içində gəzmə pozuq sən, 
Dağlama ciyərim sızıq-sızıq sən. 
Topla ver Cüməyə dərdin, yazıqsan, 
Əziz yadigarsan sonadan qalmış. 
 
 97 
AĞDABANLI QURBAN   
(Qurban MəĢədi Məmmədalı oğlu – 1859 -1935) 
 
 
 
GETMƏ 
  
Gözəllər karvanı yola düzüldü, 
Kəpəzin kəkliyi, maralı, getmə. 
Gözlərin süzüldü, canım üzüldü, 
Qoyub məni dərdli, yaralı, getmə... 
 
Bir dərd ürəyimdə var, üzdü canım, 
Bir də qəsd eylədi yar üzdü canım. 
Bülbüləm gül üstə xar üzdü canım,  
Bir qönçəsən səni xar alı, getmə. 
 
Qurbanam dərd qoydun azarım üstə, 
Bir də güzar eylə güzarım üstə. 
Mən öləndə bir gəl məzarım üstə  
Sən Allah, yar, ötüb aralı getmə. 
 
 
 
 
Seçmə aşıq şeirləri 
 98 
 
 
NƏDƏNDĠ 
 
Tuti dilli, gül əndamlı canalan, 
Götürmürsən o yaşmağı, nədəndi? 
Gözlərin gözümə baxır mehriban, 
Qaşların qəsd eylər, yağı, nədəndi? 
 
Könül mail oldu sən kimi cana, 
Camalın bənzəyir mahi-təbana. 
Eşqin atəşinə yanır pərvana, 
Gəzdirirsən bu çırağı, nədəndi? 
 
Göz yaşımdan xidmətinə bir namə, 
Dedim yazım şərhi gəlmir tamama. 
Sədrin üstə bəslədiyin şamama, 
Gərdəndə zülflərin tağı nədəndi? 
 
Yoxsulam yanında varı görəndə, 
Xəstəyəm bağında narı görəndə. 
Tərlan iqbalında sarı görəndə, 
Könlüm olur qəm otağı, nədəndi? 
 
Qurban, bu dünyada gözəl çoxdu, çox, 
Hər birindən dəyib sinənə min ox. 
Sızıldar yaralar, eylərəm ox-ox! 
Demirsən 
sinənin dağı nədəndi?.. 
 
  
 
 
 99 
 
 
 
KÖNLÜM 
 
Nə qalıbsan qəm əlində, 
Üstü duman olan könlüm. 
Su üzündə gəmi kimi, 
Gəşt eyləyib dolan könlüm. 
 
El köçüb dalda qalıbsan, 
Özünü oda salıbsan. 
Xaraba tək boşalıbsan, 
Nədən oldun talan, könlüm? 
 
Sinəndəki kaman oxdu, 
Dövran zalım, cəfan çoxdu. 
Qurban deyir, yerin yoxdu, 
Ay sərgərdan qalan könlüm. 
 
 
 
Seçmə aşıq şeirləri 
 100 
 
 
YOXDU, YOX 
 
Ağa, şikayətim var qulluğuna, 
Zərrəcə sözümdə yalan yoxdu, yox. 
Göstərdim cərraha, təbib-loğmana, 
Dedilər: bu dərdə dərman yoxdu, yox. 
 
Yardan ayrı dözə bilməm, neyliyim, 
Alışır dəhanda, odlanır dilim. 
Bu dərdin dərmanı ölümdür, ölüm, 
Sağlığıma daha güman yoxdu, yox. 
 
Kərəm qılıb mətləbləri bitirən, 
Həsrətləri bir-birinə yetirən; 
Ay Qurbanı qulluğuna gətirən, 
Görərsən ki, bir də Qurban yoxdu, yox. 
 
 101 
AġIQ HÜSEYN BOZALQANLI 
(1863-1941) 
 
YAXġI AD 
 
Səyyad olub ov bərəsin kəsəndə, 
Yaxşı yerdə yaxşı gözlə, yaxşı yat. 
Ovun gəlib bərəsinə çatanda 
Sərvaxt dayan, dürüst tuşla, yaxşı at. 
 
Bekar arvad cavan əri qocaldar, 
Əsli olsa çox dərdini azaldar. 
Üç şey deyim, insan başın ucaldar: 
Yaxşı səxa, yaxşı süfrə, yaxşı ad. 
 
Arsız qohum xalqı sənə güldürər, 
Pis qardaşın dərdi adam öldürər. 
Hüseyn deyər, yıxılsan da qaldırar: 
İgid düşmən, ilqarlı dost, yaxşı yad.
 
 
Seçmə aşıq şeirləri 
 102 
 
 
ĠNDĠ 
 
Müxənnət zamana, beymürvət fələk, 
Qoymadı mətləbim bir alam indi. 
Gözüm açdım, qərinələr dolandım, 
Görünür gözümə bir aləm indi. 
 
Kamil bağban bağçasını suvara, 
Plan çəkə, qanov vura, su vara, 
Bir şah gördüm səməndini suvara, 
Tutmuşdu dəstində bir ələm indi. 
 
Hüseynəm, əlimdən uçdu tərlanım, 
Qırdı şikar bəndin, qaçdı tərlanım, 
Uca dağ başından aşdı tərlanım, 
Getdi qürbət eldə bir ələ mindi. 
 
 
 
 103 
 
YERĠDĠ 
 
Çərşənbə günündə, xas axşamında, 
Sallandı qarşımdan sona yeridi. 
Başını oynatdı, gözüylə güldü, 
Bir ox vurdu, şirin cana yeridi. 
Gərdəni minadır, əndamı nazik, 
İncə barmaqlarda qızıldan üzük, 
Boynunda həmayil, qolda bilərzik, 
Guşunda guşvara, tana yeridi. 
 
Təəcüb eylədim, bu necə candı, 
Belə bəşər olmaz, alah, amandı! 
Huridi, mələkdi, yoxsa qılmandı, 
Soalar səfində sona yeridi. 
 
Quba qaz yerişli, maral baxışlı, 
İnnabı dodaqlı, mirvari dişli, 
Ucu güləbatın, xurmayı saçlı, 
Telində şirmayı şana yeridi. 
 
Yoxdur gözəlliyə qüsur, bəhana, 
Camalın şöləsi düşüb cahana, 
Hüseyni eylədi dəli-divana, 
Məcnun kimi biyabana yeridi. 
 
 
Seçmə aşıq şeirləri 
 104 
 
 
YA DƏYƏ 
 
Nə lazımdır naqabilə söz deyəm, 
Xatirinə ya dəyməyə, ya dəyə? 
Sizin olsun, eyvan, otaq, alaçıq, 
Bizə bəsdir ya kölgəlik, ya dəyə. 
 
Pis övlada öyüd verər yaxşı ata, 
Yaxşı igid, süvar olar yaxşı ata. 
Kamil ovçu bərəsində yaxşı ata, 
Keçirəndə ya dəyməyə ya dəyə. 
 
Hüseyn deyər mail oldum Gülxara, 
Geyinmişdir atlas, ziba, gülxara, 
Qorxuram ki, qismət ola gül xara, 
Bağban ölə, dal budağı yad əyə. 
 
 105 
 
GEYĠNDĠ 
 
Bahar oldu, çiçək açdı, 
Güllər qırmızı geyindi. 
Çırtıq dəydi, üz qanadı, 
Xallar qırmızı geyindi. 
 
Yarım yuxudan oyandı, 
İncidi, küsdü, oysandı. 
Barmaq buxağa dayandı, 
Əllər qırmızı geyindi. 
 
Mailəm mina gərdana, 
Ağ bədənə, gül əndama. 
Zülfünə qoyubdu xına, 
Tellər qırmızı geyindi. 
 
Qaş oynatdı, qıya baxdı, 
Könlümün evini yıxdı. 
Al geyindi, seyrə çıxdı, 
Çöllər qırmızı geyindi. 
 
Yanaqları güldən təzə, 
Ağzı qaymaq, dili məzə, 
Hüseyn, canan gəldi bizə, 
Yollar qırmızı geyindi.
 
 
Seçmə aşıq şeirləri 
 106 
XƏYYAT MĠRZƏ 
(Mirzə Abbasqulu oğlu Mirzəyev – 1885 - 1922) 
 
AYIRMA 
 
Sənə qurban olum, fələk, 
Dağları qardan ayırma! 
Bülbüllər oxusun bağda, 
Heyvanı nardan ayırma! 
 
Göyçəkdi yarın gözləri, 
Şirindi lətif sözləri. 
Cəmi əhli-mərəzləri 
Sən xoş xəbərdən ayırma! 
 
Axır ciyərmin qanı, 
Çağırıram dərd loğmanı. 
Mirzə kimi növcavanı 
Zülfü şahmardan ayırma! 
 
 
 107 
 
DEGĠNƏN 
 
Ana, sənə bir söz deyim, 
Sən də o yara deginən. 
Çox çəkirəm intizarın, 
Sinəm sədparə, deginən. 
 
Öpmədim onun üzündən, 
Doymadım ala gözündən. 
Namərd, hərcayı sözündən 
Uymasın sara, deginən. 
 
Yazıq Mirzə mükərrəri, 
Yazıb doldurub dəftəri. 
Bülbülü güldən ötəri 
Çəkirlər dara, deginən. 
 
 
 
Seçmə aşıq şeirləri 
 108 
 
GÖZƏL QIZ  
 
Sallana-sallana gedən gözəl qız, 
Ay qız, bu güzarın bulağadırmı? 
Niyə gec gəlirsən, tez qayıdırsan, 
Tez gəlib, gec getmək qadağadırmı? 
 
Mən qurban sən təki aynaqabağa, 
Zibi-zənəxdana, gülgəz yanağa. 
O bəyaz bədənə, o ağ buxağa, 
Şəkkərin şərbəti dodağadırmı? 
 
Ölməyib tapaydın həyat, ay Mirzə, 
Olmaz sənin kimi xəyyat, ay Mirzə, 
Bərələri pusan səyyad, ay Mirzə, 
Canın yar yolunda sadağadırmı? 
 
 
 109 
 
XOġ XƏBƏRDĠMĠ  
 
Ağrın alım, namə, söylə eşidim, 
Bizə gətirdiyin xoş xəbərdimi? 
Ağ nazik əllərlə, incə barmaqla, 
Səni yazan görüm o dilbərdimi? 
 
Görünmür çoxdandı, halım pərişan, 
Bu qədər cəfaya dözərmi insan?! 
Söylə, açıq söylə, sevdiyim canan 
Mənim bu dərdimdən xəbərdardımı? 
 
Nə vaxtdı gözlərəm sənin yolunu, 
Gəl, sevindir Mirzə kimi qulunu. 
Gizlətmə yarımın xoş əhvalını, 
Yoxsa gətirdiyin dərdi sərdimi? 
 
 
 
Seçmə aşıq şeirləri 
 110 
 
 
QALMIġAM 
 
Ay ariflər, nə bəlalı qul oldum, 
Gecə-gündüz ahu-zara qalmışam. 
Sahibsiz otaqda qəribə mehman, 
Meyvəsiz bağçaya, bara qalmışam. 
 
Yalan olmaz şairlərin dilində, 
Şivəsində, əməlində, felində. 
Leyli yarım qalıb Yəmən elində, 
Məcnun təki mən avara qalmışam.  
 
Qürbət eldə bağrı qan olan Mirzə, 
Əğyarnan cananı can olan Mirzə, 
Arif məclisində xan olan Mirzə – 
Nə olub, keçələ, kora qalmısan?!  
 
 111 
QARAÇÖPLÜ AġIQ MUSA 
 
 
(1885-1965) 
 
 
 
OLMASA 
 
İgidin saçı ağarmaz, 
Gər, yarı nadan olmasa, 
Kimsə baş əyməz fələyə, 
Qəm suyu dadan olmasa. 
 
Bürcü hasarlar sökülər, 
Qatlanmaz qollar bükülər. 
Gündə yüz yol qan tökülər, 
Acı söz udan olmasa. 
 
Musa eldən aralanmaz, 
Mərddir, qəlbi qaralanmaz. 
Yüz ox dəysə yaralanmaz, 
Xatası dostdan olmasa. 
 
 
 
Seçmə aşıq şeirləri 
 112 
 
NƏ DEYƏR-DEYƏR 
 
Dərdini söyləynən dərd bilən kəsə, 
Özü anlıyandı nə deyər-deyər. 
Sirrini verməynən hər müxənnəsə, 
Söyləyər yadlara, nə deyər-deyər. 
 
Eşqin fərağından üzüldü canım, 
Gərdiş vurur hər bir zaman dövranım, 
Dağlardan yüksəkdi günah üsyanım, 
Haqq özü məhşərdə nə deyər-deyər. 
 
Bu dünyada sənə əziz vətəndi, 
Hərcayılar nəhs yolu tutandı, 
Ağılda böyüyün atan-anandı, 
Dinlə nəsihətin, nə deyər-deyər. 
 
Çoxları aləmdə qurdular binə, 
Axır yetişməyib bircə xoş günə. 
Mənim də məskənim o, turi-Sinə* 
Min bir kəlməsində nə deyər-deyər. 
 
Bizə şəfaətçi Xatəmən-Nəbi, 
On iki imam həm yanda əsabı. 
Yüz on dörd surədi ayətin babı, 
Dinlə mənasını, nə deyər-deyər. 
 
Dünyanı anladı axırda Musa, 
Yaxşılıq qalacaq axırda, Musa, 
Beyvəfa yar sevdi axırda Musa, 
Şaynına dastanı nə deyər-deyər. 
 
 
* Turi-Sinə - Sina dağı (Turi-Sina) 
 
 113 
 
 
 
 
 
GƏTĠRDĠM 
 
Ay ağalar, gəlin sizə söyləyim, 
Dərdim əlli ikən yüzə gətirdim. 
Qış gününü xoş keçirdim bir babat, 
Açılanda bahar, yaza gətirdim. 
 
Eşqin dəryasına giribən daldım, 
Bu Məcnun könlümü çöllərə saldım. 
Əzəlindən söydüm-seçdim* dul aldım, 
Sonundan döndərib qıza gətirdim. 
 
Könlüm dərin həm bəhrdən, dəryadan, 
Dilər mətləbini, istər xudadan. 
Musada bir eşqi vardı binadan, 
Meylini söhbətə, saza gətirdim. 
 
 
 
 
 
 
 
 
 
 
* söydüm-seçdim  -  sevdim-seçdim
 
 
Seçmə aşıq şeirləri 
 114 
 
 
DAĞLAR 
 
Sənə on dördünnən bəri, 
Səni görmür gözüm, dağlar 
Gedib köysündə yaylayır, 
Mənim oğlum-qızım, dağlar. 
 
Ağır ellər tökülərdi, 
Alaçıqlar tikilərdi, 
Sürülərin çəkilərdi, 
Yola düzüm-düzüm, dağlar. 
 
Hanı sənin o çağların, 
Gəzməli solu-sağların, 
Sahibsizdi bulaqların, 
Hanı gəlnim-qızım, dağlar? 
 
Qışda bir böyük qalasan, 
Yayda açan gül-lalasan. 
Yəqin behiştdən əlasan, 
Söyləmən nə lazım, dağlar? 
 
Çox gəzmişəm bu cahanda, 
Görmüşəm yaxşı-yaman da. 
Musa yayda çalışanda, 
Könlü istər buzun, dağlar. 
 
 115 
ƏHMƏD CAVAD 
 
(1892-1937) 
 
YENĠLƏRƏ 
 
Mən bir aşiqəm ki, bu çaldığım saz 
Dumanlı dağlara səs salacaqdır. 
Ağlatdım teldə inləyən avaz 
Elin xatirində çox qalacaqdır. 
 
Doğrayacaq səsim dağda dumanı, 
Dinləyəcək məni dağın çobanı. 
Mən sorduğum zaman: sevdiyim hanı? 
Təbiət dəyişib yaz olacaqdır. 
 
Qorxutmayır məni bu anmayanlar, 
İsrafil surindən oyanmayanlar. 
Göstərdiyim yola inanmayanlar, 
Bu yeni dünyada ad alacaqdır. 
 
 
 
Seçmə aşıq şeirləri 
 116 
AZƏRBAYCAN, AZƏRBAYCAN! 
 
(Şeirdən bir parça) 
 
Dağlarının başı qarlı, 
Sinəsi yaşıl ormanlı! 
Dərələrin şirin barlı, 
Azərbaycan, Azərbaycan! 
 
Səhraların sünbüllüdür, 
İl müdam üstü güllüdür! 
Bağçaların bülbüllüdür, 
Azərbaycan, Azərbaycan! 
 
Durna gözlü bulaqların, 
Cənnət kimi yaylaqların! 
Geniş-geniş oymaqların, 
Azərbaycan, Azərbaycan! 
 
…Qayaların əlvan mərmər! 
Belində var qızıl kəmər! 
Bir yanında Bəhri-Xəzər! 
Azərbaycan, Azərbaycan! 
 
Sinən odu şölə salır! 
Dünya səndən işıq alır! 
Verməyəndə, zülmət qalır! 
Azərbaycan, Azərbaycan! 
 
…Yer üzündə yoxdur tayın! 
Gur-gur axan neçə çayın! 
Bol veribdir, fələk payın! 
Azərbaycan, Azərbaycan! 
 
Laçının var, tərlanın var! 
Çoxlu şirin dastanın var! 
Qorxun yoxdur, düşmanın var! 
Azərbaycan, Azərbaycan! 
 
 
 117 
 
 
AZƏRBAYCAN BAYRAĞINA 
 
Türküstan yelləri öpüb alnını 
Söylüyor dərdini sana, bayrağım! 
Üçrəngin əksini Quzğun dənizdən 
Ərməğan yollasın yara, bayrağım! 
 
Gedərkən Turana çıxdın qarşıma, 
Kölgən dövlət quşu, qondu başıma! 
İzn ver gözümdə coşan yaşıma -  
Dinlətsin dərdini aha, bayrağım! 
 
Qayı Xan soyundan aldığın rəngi, 
Qucamış Elxanla, müsəlman bəgi. 
Elxanın övladı, dinin dirəgi, 
Gətirdin könlümə səfa, bayrağım! 
 
Köksümdə tufanlar gəldim irəli, 
Öpüm kölgən düşən mübarək yeri! 
Allahın yıldızı, o gözəl pəri, 
Sığınmış qoynunda Aya, bayrağım!
 
 
Seçmə aşıq şeirləri 
 118 
AġIQ ġƏMġĠR 
(ġəmĢir Qurban oğlu Qocayev – 1893 - 1980) 
 
KƏLBƏCƏR 
 
Xəstələrə dərman olan, 
Təbib bulaqlı Kəlbəcər 
İstisuyu səda salan,  
Səsli-soraqlı Kəlbəcər. 
 
Qədir bilən, yol saxlayan, 
Dostlar üçün gül saxlayan. 
Yayda ağır el saxlayan, 
Sərin yaylaqlı Kəlbəcər. 
 
Gözündə var əhdi-vəfa, 
Eyşi-işrət, zövqü-səfa. 
Gələn burda tapar şəfa, 
Boyük sınaqlı Kəlbəcər. 
 
Yaxşı keçir hər əhvalı, 
Yadındadı dost xəyalı. 
Çaylar kimi axır balı, 
Sarı qaymaqlı Kəlbəcər. 
 
Murov, Qonur, Dəlidağa, 
Xəstə gələn çıxır sağa. 
Tamam beş ay yaylanmağa  
Olur qonaqlı Kəlbəcər. 
 
Şəmşir üçün yandırdı şəm,  
Qoymadı ki, haldan düşəm. 
Döşlərindən süd əmmişəm, 
Ana qucaqlı Kəlbəcər. 
 
 119 
 
 
KĠMĠ 
 
Namərd sənin qulluğunda qul olar, 
öz işi düzəlib bitənə kimi. 
İrişə-irişə üzünə gülər, 
əli bir tərəfə çatana kimi. 
 
Dostunu tanımaz nadan sərsəri, 
Bu, elin sözüdür nə vaxtdan bəri. 
Qoy sellər aparsın nanəcibləri, 
Bax dalınca gözdən itənə kimi. 
 
Xoryatın ox sözü qəlbimə dəydi, 
Büküb qamətimi qəddimi əydi. 
Bildirçin də bir ay payızda bəydi, 
Darı sünbülündə yetənə kimi. 
  
Şəmşir gərək mərd ocağın qalasın, 
Hər kəs çəkər öz dilinin bəlasın. 
Qoy səni şir yesin, şir parçalasın, 
Tülkü kölgəsində yatana kimi. 
 
 
 
 
 
Seçmə aşıq şeirləri 
 120 
 
 
OĞLUYAM 
 
Qartal düşüncəli, şair xəyallı, 
Tərlan yuva salan dağlar oğluyam. 
Anam İstisudu, atam Dəlidağ, 
Murov, Lülpar, Qonur, Qoşqar oğluyam. 
 
Lalədi, nərgizdi evim, eşiyim, 
Köynəyim sıx meşə – qoymur üşüyüm. 
Qərənfildi, qızılgüldü beşiyim, 
Buz bulaqlı göy yaylaqlar oğluyam. 
 
Bədənim Ərgünəş, Gülüstan, Çilgəz, 
Vüqarım Şah dağı – əl çata bilməz. 
Məkanım Çalbayır, oylağım Kəpəz, 
Min çiçəkli bir laləzar oğluyam. 
 
Cəvahirdi Azərbaycan torpağı, 
Qızıl, gümüş – hər sərvətin yatağı. 
Uca zirvələrin lalə bayrağı, 
Şəmşirəm, nə gözəl diyar oğluyam. 
 
 
 
 
 121 
 
 
BEH MƏNƏ 
 
Bugün çəmənzara qonaq gəlmişəm, 
Nərgiz verdi yarpağında şeh mənə. 
Yelpik çaldı dan yerinin qanadı, 
Sərin-sərin əsdi səhər meh mənə. 
 
Öpdüm yasəməni, sevdim lalanı, 
Göy meşəli, gül bulaqlı talanı. 
Dedim arılarım sizdən bal alı, 
Gülümsünüb süsən dedi: bəh mənə. 
 
Məni el yetirib, elə aşiqəm, 
Dərd bilənə, əhli-hala aşiqəm. 
Bilirsənmi niyə gülə aşiqəm, 
Bunlar çoxdan vermişdilər “beh” mənə. 
 
Bu səbəbdən vurulmuşam çiçəyə, 
Torpağının qəhrin unudum niyə? 
Bağça bəsləmişəm can deyə-deyə, 
Nə lazımdı ayaq basım lehmənə?! 
 
Təbim bülbül kimi bağa bağlıdı, 
Elin meyli yaz yaylağa bağlıdı. 
Şəmşirəm, çox sözüm dağa bağlıdı, 
Kim deyər ki, bu nə sözdü, eh, mənə. 
 
 
 
 
Seçmə aşıq şeirləri 
 122 
 
MƏNĠ 
(təcnis) 
 
Olmadı qismətim ata-anadan, 
Gəzmədi ya bibi, ya xala məni. 
Ürəyimi yaralama, a nadan, 
Az yapış sinəmdən yaxala məni. 
 
Qoy işləsin, nə çərximi dayandır, 
Əlin saxla, insaf eylə, dayan, dur. 
Ya rəhmə gəl, yandırırsan da yandır, 
Alışdır odlara yax ala məni. 
 
Nə gözəldir bu dağlarda mənzərə, 
Ver naməni sizin mələk Mənzərə. 
Sərrafısan müştəri ol mən zərə, 
Sal qızıl teştinə, yaxala məni. 
 
Yollarında var uçurum yarğanım, 
Söylə nədir sənin meylin yar, qanım. 
Müjganınla az axıtsan, yar, qanım, 
Həna et ya ələ, ya xala məni. 
 
Şəmşirəm, sevirəm mərdi, mən əri, 
Gözləyirəm namus, qeyrət, mən arı. 
Sən çiçəkdə şirin balsan, mən arı, 
Qondur yanağına, ya xala məni... 
 
 123 
AġIQ VEYSƏL  
(1894-1973) 
 
 
AĞLAR VEYSƏL  
ÇIKMAZ SƏSĠ  
 
Ah çəkdikcə ərir gidər, 
Yürəyimin yağı bənim. 
Səni görsəm durur gidər, 
Dillərimin bağı bənim. 
 
Qam ləşkəri saf saf oldu, 
Həp sözlərim boş laf oldu, 
Sənin yolunda mahv oldu, 
Gəncliyimin çağı bənim. 
 
Ah belimi bükən oldu, 
Qurbət bana dikən oldu, 
Altı aydır məkan oldu, 
Dibi Kırkkız dağı bənim. 
 
Sənsin dərdinə düştüyüm, 
Hayal oldu konuştuğum, 
Hər gün yediyim içtiyim, 
İçərimdə ağu bənim... 
 
Ağlar Veysəl, çıxmaz səsi, 
Ginə coşdu qam dəryası, 
Qarip gönlümün yaylası, 
Güzəl hüsnün bağı bənim. 
 
 
 
 
Seçmə aşıq şeirləri 
 124 
ALA GÖZLÜ BƏNLĠ DĠLBƏR  
 
Ala gözlü, bənli dilbər, 
Bir gün gəlsən bizə doğru!..  
Səni sevdim can u dildən,  
Çəkmə kəndin naza doğru.  
 
Nə pərvam var, nə də pərdəm,  
Sanma bəni hali bir dəm,  
Söylər səni tellər hər dəm, 
Kulak versən saza doğru. 
 
Aşıka zülfüqar isən 
Gülsən də gülə zar isən, 
Həqiqətli bir yar isən, 
Bən gələyim sizə doğru. 
 
Gönülləri bir edəlim, 
Gayriləri biz nidəlim.!? 
İkimiz də bir gidəlim, 
Yürüyəlim izə doğru. 
 
Bir gün için fəryadı zar, 
Bülbül edər hər dəm səhər; 
Aç sinəmi, gəl gör nə var? – 
Arttı dərdim yüzə doğru. 
 
Kafi dərdim, bir dərd qatma, 
Veysəli yabana atma. 
Kərəm eylə çox uzatma, 
Qavuşalım yaza doğru. 
 
 
 125 
 
ASLIMA KARIġIP  
TOPRAK OLUNCA  
 
Aslıma karışıp toprak olunca 
Çiçək olur məzarımı süslərim. 
Dağlar yeşil giyər bulutlar ağlar, 
Gök yüzündə dalğalanır səslərim. 
 
Nə zaman toprakla birləşir cismim, 
Cümlə mahluk ilə bir olur ismim. 
Nə hasudum kalır, nə də bir hasmım, 
Əski düşmanlarım olur dostlarım. 
... 
 
Aləmlər aləmi ölçər biçərlər, 
Hamının hasını ellər seçərlər. 
Bu dünya fanidir, qonar göçərlər, 
Veysəl der ki, gəl barışaq, küslərim. 
 
 
 
Seçmə aşıq şeirləri 
 126 
 
BƏNDƏN SƏLAM SÖYLƏN 
VƏFASIZ YARƏ  
 
Bəndən səlam söylən vəfasız yarə, 
Qürbət bənim olsun, sıla kəndinə. 
Çəkilmədik dərdimizi bölüşək, 
Yadı bən alayım, sıla kəndinə. 
 
Dökək dərdimizi, ölçək, bölüşək, 
Nə el bizə nə biz elə qarışaq, 
Fələk bizə gül deməz ki, gülüşək, 
Cəfa bənim olsun, çilə kəndinə... 
 
Çəktiyim cəfalar, yar, səndən gəldi, 
Bana bu sitəmlər, kar səndən gəldi, 
Başımdakı duman, qar səndən gəldi, 
Bən qara bağlayım, ala kəndinə... 
 
Əvvəldən hastadır yaralı gönlüm, 
Sevdayı mahbuba erəli gönlüm, 
Eşqin gömləyinə girəli gönlüm, 
Hicranı Veysəldən nola* kəndinə. 
 
 
 
 
 
 
 
* nola – nə ola
 
 127 
 
 
UZUN ĠNCƏ BĠR YOLDAYIM 
 
Uzun incə bir yoldayım, 
Gidiyorum gündüz-gecə. 
Bilmiyorum nə haldəyim, 
Gidiyorum gündüz-gecə. 
 
Dünyaya gəldiyim anda, 
Yürüdüm aynı zamanda. 
İki kapılı bir handa, 
Gidiyorum gündüz-gecə. 
 
Uykuda dahi yürüyom, 
Kalmaya səbəp arıyom. 
Gidənləri həp görüyom, 
Gidiyorum gündüz-gecə. 
... 
 
Şaşar Veysel iş bu hale, 
Gah ağlaya, gahi gülə, 
Yetişmək üçün mənzilə, 
Gidiyorum gündüz-gecə...
 
 
Seçmə aşıq şeirləri 
 128 
XƏSTƏ BAYRAMƏLI 
 
(1899-1952) 
 
 
YAXġIDIR 
 
Nadan söhbətindən, gəda sözündən, 
Bir qanan üzümə söysə yaxşıdır. 
Binamusun minnətini çəkincə, 
Cəlladlar dərimi soysa yaxşıdır. 
 
Əzəldən bağlıyam sədaqətə mən, 
Amansız düşmənəm xəyanətə mən, 
Əgər möhtac olsam müxənnətə mən, 
Əzrayıl qapımı döysə yaxşıdır. 
 
Bayraməli hər yetənə dost demə, 
İnsan oğlu gərək halal süd əmə. 
Namərd məlhəm eyləyincə sinənə, 
Mərd əlindən güllə dəysə yaxşıdır. 
 
 
 129 
 
 
OXUMAQLA  
BÜLBÜL OLMAZ SƏRÇƏLƏR 
 
Oxumaqla bülbül olmaz sərçələr, 
Budaq kölgəsində daldalansa da. 
Aslanın hər yerdə öz hünəri var, 
Tülkülər yekəlib lovğalansa da. 
 
Yüz də qürrələnsə, tox dura bilməaz 
Elə gərdən çəkib, şax dura bilməz 
İtirər ağlını, çox dura bilməz, 
Qartal qayasına qarğa qonsa da. 
 
Bayraməli, batma qəm dəryasında, 
Gədanı görsən da bəy libasında. 
Hər kəsin adı var el arasında, 
Nadanlar arifi naşı sansa da. 
 
 
Seçmə aşıq şeirləri 
 130 
ƏLĠMƏRDANLI AġIQ NƏCƏF  
(Nəcəf Alı oğlu Hüseynov – 1900-1946) 
 
 
HƏMĠġƏ  
 
Qafil olma, diqqətinən fəhm eylə, 
Yaxşını, yamanı tanı həmişə.  
İstəsən ki, murazına çatasan, 
Abad istə, sən, dünyanı həmişə. 
 
İcazəsiz bir gül üzmə butadan, 
Gen gəz qalmaqaldan, gen gəz xatadan. 
İgid oğul törər əsil atadan, 
Qoymaz olsun nahaq qanı həmişə. 
 
Mərd igid meydanda qoyar sərini, 
Yada salar ustadını, pirini. 
Axtarar dayazı, gəzər dərini, 
Qoyar dost yolunda canı həmişə. 
 
Şamama bitirməz namərdin tağı, 
Yığılmaz başına ağır yığnağı, 
Mərdin qaydasıdır əylər qonağı, 
Açar süfrə, tökər nanı həmişə. 
 
Dilində zikr elə, Əli - İmranı, 
Odur qiyamətdə haqqın divanı. 
Nəcəf, mərifətlə dolan dünyanı, 
Sən ol xalqın mehribanı həmişə. 
 
 
 131 
 
 
 
DÜNYADA  
 
Vəzifə bir atdır, hər minən çapar, 
Nəcabəti olan bilər dünyada. 
Atalar sözüdür, axtaran tapar, 
Gəzən bəlasını bular dünyada.  
 
Övlada vəfa yox, ömrə etibar, 
Lazımsa, cənnəti özünlə apar. 
Simuzər toplayıb, vurasan anbar, 
Əli boş gedərsən, qalar dünyada.  
 
Alçaqda oturub, hündürdən vurma, 
Şərə fitnə verib, hiylə də qurma, 
Çox alçaq dolanma, lovğa da durma, 
Lovğalıq insanı salar dünyada.  
 
Nəcəf, xaliq sənə bəxş eyləyib sur, 
Ucaltma özünü, bir havada dur. 
Dağlardan uca da olsa təkəbbür, 
Çox ucalmaz, tez alçalar dünyada.   
 
 
 
 
Seçmə aşıq şeirləri 
 132 
 
 
 
 
QADASIN ALDIĞIM  
 
Səhər səhər əsən yellər, 
Əsmə, qadasın aldığım. 
Əl mənimdir, ətək sənin, 
Kəsmə, qadasın aldığım. 
 
Səhərin əsən yelləri, 
Yana dağıdır telləri, 
Dəstində qızıl gülləri, 
Məsmə qadasın aldığım. 
 
Alt yanımız bağça-bağdı, 
Üst yanımız qarlı dağdı, 
Nəcəfin də ərki vardı, 
Küsmə, qadasın aldığım. 
 
        
 
 133 
 
 
 
AY GÖZƏL-GÖZƏL 
 
Yer var ki, yol düşüb, karvan işləməz,  
Dost dərməz güllərin, ay gözəl-gözəl.  
Meylim səndən qeyri yarı istəməz, 
Sevmişəm xalların, ay gözəl-gözəl.  
 
Aşıq, cananına xanə sin də bax, 
Zər-ziba qumaşa xanəsində bax, 
Əcayib əyləşmiş xanəsində, bax, 
Darayıb tellərin, ay gözəl-gözəl.  
 
Seyraqubun əli yardan boş qala, 
Divansız eşq görməmişəm, boş qala. 
İnsafdırmı, sən gedəsən, boş qala. 
Sonalı göllərin, ay gözəl-gözəl.  
 
Nəcəf deyər, gözüm ay rövşən olsun. 
Gün doğub aləmə ay rövşən olsun. 
Sən bizə gələndə Ay rövşən olsun, 
O cada yolların, ay gözəl-gözəl. 
 
 
 
Seçmə aşıq şeirləri 
 134 
 
 
QOCALMIġAM  
 
Ey dost, soruşursan ağarıb başım, 
Qoy deyim səbəbin, yaz – qocalmışam. 
Dağ da əriyərdi mən çəkən dərdə 
Hələ mən dözmüşəm, az qocalmışam. 
 
Sənət bağçasında barsız deyiləm, 
Sinəm xəzinədir varsız deyiləm, 
Tənə söz götürən arsız deyiləm 
Salıb ürəyimə, tez qocalmışam.   
 
Yapalaq kor baxır qızıl çələngə, 
Canavar lağ edir arıx nəhəngə, 
Tülkü şirə gülür, çaqqal pələngə. 
Sar satır tərlana naz, qocalmışam. 
 
Elə gətirir ki, dünyanın işi, 
Namərdə əyilir əyilməz kişi, 
Zamanın “sağ ol”u, dünya gərdişi, 
Bağlayıb sinəmə buz, qocalmışam. 
 
Nəcəfəm əlimə düşə cavanlıq, 
Qatıb qocalığa edəm yavanlıq, 
Günahkar fələkdir, odur divanlıq, 
Büküb ətəyimə bez, qocalmışam. 
 
 
 
 135 
HÜSEYN NĠHAL ATSIZ 
 
(1905-1975) 
 
 
*** 
 
Dumanlı gözlərim bir xəyal arar, 
Tan vaxtı üfüqdə günəş yanmadan. 
Hər gözəl dəqiqəm keçər çabucaq, 
Dadını içib də könül qanmadan. 
 
Mənim də çox dadlı bir dünüm vardı, 
Bir 
     ala gözləri süzgünüm vardı. 
Ömrümdə bir gecəm, bir günüm vardı, 
Onu da usandım artıq anmadan. 
 
Gün olur, üfüqlər könlümü sıxar, 
Gün olur ki, könlüm ahımdan bıxar. 
Bu yollar həmişə qürbətə çıxar, 
Bir bulaq başında durub qonmadan. 
 
Ömründə gülmədin, rahat bulmadın, 
Ölsən də nola ki, anılmaz adın… 
Hey Atsız! İyirmi beş ildə qocadın, 
Başında saçların bəyazlanmadan. 
                                                     1931 
 
 
Seçmə aşıq şeirləri 
 136 
 
 
 
*** 
 
Qılıc da, xəncər də yaralar, amma, 
O kəskin baxışın yarası deyil. 
Məni bir kəz yerə çalan bu fələk, 
Bir daha torpağa vurası deyil. 
 
Hey  
    bu nə dənizdir, görünməz dibi, 
Bu dağlar dumanlı başımız kibi. 
Üstündə əssə də qasırğa, tipi*, 
Neyləyim, könlümün borası** deyil. 
 
Könüllər vermişdir sənə varını, 
Deyəməm: “A yosma, düşün yarını”, 
Sən böylə gözəlkən günahlarını, 
Qorxarım, Tanrı da sorası deyil. 
 
Demişsin ki: “Mənə yaraşmır Atsız, 
Özü çox qabadır, sözləri dadsız”. 
Mən Sənin haqqından gələrdim, a qız, 
Neyləyim, indilik sırası deyil!                           
                                                
    1932 
 
 
 
 
 
 
* tipi – qar fırtınası, 
** bora – adətən arxası ilə yağmur gətirən sərin yel 
 
 137 
 
*** 
 
Bu dünyada qərar olmaz, 
Gəlib keçər bahar dəmi. 
Yaman olsa zalım fələk, 
Çiyin atıb güləməmmi? 
 
Günlər mənə tuzaq olsa, 
Geri dönmək yasaq olsa, 
Yollar necə uzaq olsa, 
Bir gün geri dönəməmmi? 
 
Dünya məni saysın heçə, 
Varsın olsun dağlar uca. 
Fələkdə var minbir gecə, 
Bir təkini çalamammı? 
… 
 
Qırğız atım yağız olsa, 
Yol göstərən yıldız olsa. 
Bəxtiyarlıq bir qız olsa, 
Silah çəkib alamammı? 
 
Bəxtiyarlıq mənim tasam, 
Fəqət o bir zəhərli sam*. 
Bir şey belə yapamasam, 
Ərcəsinə öləməmmi?           
 
 
 
 
 
 
* sam –çöldən əsən rüzgar, sam yeli 
 
 
Seçmə aşıq şeirləri 
 138 
OSMAN SARIVƏLLĠ 
 
(1905 - 1990) 
 
SÖYLƏ 
 
Dərdim çoxdur, dərdin alım, ay aşıq, 
Al sazı, bu dərdi hər yana söylə. 
Əqildən kəm olan duymaz, anlamaz, 
Mənim sözlərimi qanana söylə. 
 
Adamı oynatmaq insanlıq deyil, 
Eşqi hiss etməmək cavanlıq deyil, 
Mənim şikayətim divanlıq deyil, 
Nə sultana söylə, nə xana söylə. 
 
Həmişə əlində saxla cilovu, 
Yalnız ovçu bilər oylağı, ovu. 
Kim oda düşməyib duymaz alovu, 
Məhəbbət oduna yanana söylə. 
 
Haqq olur… - mən hara, bu ilqar hara, 
Düşmüşəm nə edim, yoxdur bir çara. 
İşdir, yolun düşdü qarlı dağlara, 
Haray çək, ahımı dumana söylə. 
 
Tapılmaz eləsi bizim zamanda, 
O təkdir, heç misli yoxdur cahanda. 
Bəlkə bir gün gördüm toyda, nişanda 
Unutma ərzimi bir mana söylə.  
 
El ağzı fal olar, bunu sal yada, 
Sirri dosta vermə, söyləmə yada. 
Xeyir xəbər olsa eldə, obada, 
Qayıdıb gələndə Osmana söylə. 
 
 
 139 
 
DƏRDĠN ALIM 
 
Çiçəklərdən səni könlüm, 
Dilər keçər, dərdin alım. 
Xəyalın tez-tez yanımdan 
Gülər keçər, dərdin alım. 
 
Dağ başını aldı duman, 
Körpə quzu anasından 
azıb ayrı düşsə, bir an 
Mələr keçər, dərdin alım. 
 
Demə: dünya bir qəfəsdir, 
Mahnılarım quru səsdir, 
Eşq, sevda bir həvəsdir, 
Gələr keçər, dərdin alım. 
 
Bahar çağı səhər erkən, 
Göy çəməndə gəzəndə sən, 
Bilirsənmi ürəyimdən 
Nələr keçər, dərdin alım?!. 
 
 
 
 
Seçmə aşıq şeirləri 
 140 
SƏMƏD VURĞUN 
 
(1906 - 1956) 
 
AZƏRBAYCAN  
(şeirdən bir parça) 
 
Çox keçmişəm bu dağlardan,  
Durna gözlü bulaqlardan;  
Eşitmişəm uzaqlardan  
Sakit axan Arazları;  
Sınamışam dostu, yarı...  
 
El bilir ki, sən mənimsən,  
Yurdum, yuvam, məskənimsən,  
Anam, doğma vətənimsən!  
Ayrılarmı könül candan?  
Azərbaycan, Azərbaycan!  
 
Mən bir uşaq, sən bir ana,  
Odur ki, bağlıyam sana;  
Hankı səmta, hankı yana,  
Hey uçsam da yuvam sənsən,  
Elim, günüm, obam sənsən!  
 
Fəqət səndən gen düşəndə,  
Ayrılıq məndən düşəndə,  
Saçlarıma dən düşəndə,  
Boğar aylar, illər məni,  
Qınamısan ellər məni…  
 
Dağlarının başı qardır,  
Ağ örpəyin buludlardır.  
Böyük bir keçmişin vardır,  
Bilinməyir yaşın sənin,  
Nələr çəkmiş başın sənin.  
 
 141 
 
Düşdün uğursuz dillərə,  
Nəs aylara, nəs illərə;  
Nəsillərdən nəsillərə  
Keçən bir şöhrətin vardır;  
Oğlun, qızın bəxtiyardır...  
 
Hey baxıram bu düzlərə,  
Ala gözlü gündüzlərə;  
Qara xallı ağ üzlərə  
Könül istər şeir yaza,  
Gəncləşirəm yaza-yaza...  
… 
 
Könlüm keçir Qarabağdan, 
Gah bu dağdan, gah o dağdan; 
Axşam üstü qoy uzaqdan, 
Havalansın Xanın səsi, 
Qarabağın şikəstəsi. 
 
Gözəl Vətən! Mənan dərin, 
Beşiyisən gözəllərin! 
Aşıq deyər sərin-sərin, 
Sən Günəşin qucağısan, 
Şeir-sənət ocağısan. 
… 
 
Ölməz könül, ölməz əsər,  
Nizamilər, Füzulilər!  
Əlin qələm, sinəm dəftər,  
De gəlsin hər nəyin vardır,  
Deyilən söz yadigardır. 
 
 
Seçmə aşıq şeirləri 
 142 
 
 
ġAĠR,  
NƏ TEZ QOCALDIN SƏN..!  
 
Nemətsə də gözəl şeir,  
Şair olan qəm də yeyir.  
Ömrü keçir bu adətlə,  
Uğurlu bir səadətlə.  
Görən məni, nədir deyir – 
Saçlarına düşən bu dən?  
Şair, nə tez qocaldın sən!?  
 
Dünən mənə öz əlində  
Gül gətirən bir gəlin də,  
Gözlərində min bir sual  
Heykəl kimi dayandı lal…  
O bəxtəvər gözəlin də  
Mən oxudum gözlərindən:  
Şair, nə tez qocaldın sən!?  
 
Ovçuluğa meyil saldım,  
Gecə-gündüz çöldə qaldım,  
Dağ başından enib düzə,  
Bir ox kimi süzə - süzə  
Neçə ceyran nişan aldım,  
Cavab gəldi güllələrdən:  
Şair, nə tez qocaldın sən?  
 
 
 
 
 
 
 
 143 
 
 
Bəzən uca, bəzən asta,  
Ötür sazım min sim üstə.  
Andı yalan, eşqi yalan,  
Dostluğu da rüşvət olan,  
Ürək yıxan bir iblis də  
Üzəvari deyir hərdən:  
Şair, nə tez qocaldın sən!  
 
Saç ağardı,  
ancaq ürək  
alovludur əvvəlki tək!  
Saç ağardı,  
ancaq nə qəm.!?  
Əlimdədir hələ qələm…  
Bilirəm ki, deməyəcək  
Bir sevgilim,  
bir də Vətən:  
- Şair, nə tez qocaldın sən!  
 
 
Seçmə aşıq şeirləri 
 144 
 
ALA GÖZLƏR 
 
Yenə qılıncını çəkdi üstümə,  
Qurbanı olduğum o ala gözlər.  
Yenə cəllad olub durdu qəsdimə,  
Qələm qaş altında piyalə gözlər!  
 
Başımdan getmişdi sevdanın qəmi,  
Xəyalım gəzirdi, bütün aləmi.  
Bu dustaq könlümü 
deyin  
yenəmi, 
Çəkdiniz sorğuya, suala gözlər?  
 
Sevda yolçusuyam əzəl yaşımdan,  
Könlüm ayrı gəzir, can sirdaşımdan.  
Dağıdır huşumu, alır başımdan  
Süzülüb gedəndə xəyala gözlər!  
 
Gərdənin minadır, boyun tamaşa,  
Ay da həsəd çəkir o qələm qaşa!  
Bir cüt ulduz kimi verib baş-başa  
Yanıb şölə salır, camala gözlər!   
 
 
 145 
 
YADA SAL MƏNĠ 
 
Aşıq Şəmşir, Dəlidağdan keçəndə, 
Kəklikli dağlardan xəbər al məni. 
Ceyran bulağından qızlar içəndə, 
Saz tutub, söz qoşub yada sal, məni. 
 
Hay vurub, qıy vurub, səs sal dağlara, 
Gözəllər oylağı göy yaylaqlara. 
Mənim bu dərdimi de oylaqlara – 
Sinəmdən oxladı bir maral məni. 
 
O ceyran baxışlı baxdı uzaqdan, 
Canımı odlara yaxdı nahaqdan. 
Yüz il də dolanıb keçsə o vaxtdan, 
Unutmaz aləmdə əhli-dil məni. 
 
Gəlmişəm gəzməyə sizin dağları, 
Baxım yaylaqlara doyunca  
  barı… 
Bu yerə şairin düşdü güzarı, 
Gözəl qarşıladı xoş iqbal məni. 
 
Bəxt məni bu yerə qonaq göndərdi, 
Gedirəm, 
yamandır ayrılıq dərdi. 
Demə, Səməd Vurğun gəldi-gedərdi, 
Unutmaz bu oba, bu mahal məni…  
 
 
Seçmə aşıq şeirləri 
 146 
ALMAS YILDIRIM  
 
(1907-1952) 
 
ƏSĠR AZƏRBAYCANIM 
 
Nerdə məni gül qoynunda doğuran, 
Xəmirimi göz yaşıyla yoğuran, 
Beşiyimdə “layla, balam” çağıran, 
Azərbaycan, mənim baxtsız anam, oy, 
Neçə ildir həsrətinlə yanam, oy?!. 
 
Salam desəm, rüzgar alıb götürsə, 
Ağrı dağdan Alagözə ötürsə, 
Gur səsimi göy Xəzərə yetirsə, 
Xəzər coşub zəncirimi qırsa, oy!.. 
Hökm etsə, bu sərsəm gediş dursa, oy!.. 
 
Xəbər alsam Muğanımdan, Milimdən, 
Nazlı Bakım, o neft qoxan gülümdən, 
Kim demiş ki, düşmüş adı dilimdən… 
Azərbaycan, mənim eşsiz* yurdum, oy!.. 
Ölməz eşqim, içimdəki dərdim, oy! 
 
Könlümə tək Kəbə etdim səni mən, 
Sənsiz neynim qürbət eldə günü mən, 
Sənsiz neynim Allahı mən, dini mən? 
Azərbaycan, mənim tacım, taxtım, oy! 
Oyanmazmı kor olası baxtım, oy?! 
 
 
 
* eşsiz – burada: tayı-bərabəri olmayan, əvəzsiz 
 
 147 
QARA DASTAN 
 
Kimsə bilməz Tanrıdağın yaşını 
Duman almış Altayların başını. 
Uçurtmuşlar başdan dövlət quşunu 
Qismətinə üz çevirmiş zaman hey, 
Qoca türkün düşdüyü dərd yaman hey…  
 
Dörd bir yana dağılmış Türk soyları 
Sönmüş ocaq, köçüb getmiş bayları. 
Dərdli-dərdli axar bozqır çayları, 
Saxlar içdən gizli ümid, güman hey, 
Qoca türkün düşdüyü gün yaman hey…  
 
Xarab olmuş Buxarası, Başkəndi, 
Matəm olmuş Səmərqəndi, Daşkəndi. 
Kəndi söylər, tökər gözdən yaş kəndi… 
Nə ozan var, nə yazan, nə Şaman hey, 
Qoca türkün düşdüyü dərd yaman hey…  
 
Qazan, Başqurd batmış, Krım sürülmüş, 
Mənim çəkikgözlü yavrum sürülmüş. 
Qonum-qonşum, bütün varım sürülmüş, 
Bulunurmu Sibiryada iman hey? 
Qoca türkün düşdüyü hal yaman hey…  
 
Türk elləri bir-birinə yadlanır,  
Qazax, Qırğız, Türkmən, Özbək adlanır. 
Azəri Türk yanır, içdən odlanır, 
Ana yurdun içdən halı duman hey, 
Qoca türkün düşdüyü dərd yaman hey…  
 
Azərbaycan dərd içində boğulmuş 
Sevənləri diyar-diyar qovulmuş. 
Ağla, şair, ağla, yurdun dağılmış 
Nerdə qopuz, nerdə qırıq kaman hey? 
Nerdə böyük Vətən, nerdə Turan hey?.. 
 
 
Seçmə aşıq şeirləri 
 148 
BORSUNLU MƏZAHĠR DAġQIN  
 
(1908 - 1979) 
 
QALDI 
 
O gün ki, ayrıldım ana vətəndən, 
Yarımın bağbansız bağları qaldı. 
Alagöz çiçəkli, tər bənövşəli 
Sevgi bostanının tağları qaldı. 
 
Köç başlandı, karvan yola düzüldü, 
Şəhla gözdən qanlı yaşlar süzüldü. 
Haray, ellər, əlim yardan üzüldü, 
Sinəmdə hicranın dağları qaldı. 
 
Yaz kağıza, söylədikcə 
   qələm 
      mən, 
Dərdim çoxdur, gərək sənlə böləm mən, 
Müşkül olar innən belə güləm mən, 
Sevib-sevilmənin çağları qaldı. 
 
Çal, aşıq, dinlənsin sazın telləri, 
Aparsın naləsin Qərbin yelləri. 
Səfalı Qafqazın gözəl elləri, 
Sərin yaylaqları, dağları qaldı. 
 
Könül deyir: Daşqın, harayla yarı, 
Həsrətəm, ölməmiş bir görüm barı. 
Baxmaqdan gözlərim Vətənə sarı, 
Qarası əriyib, ağları qaldı... 
 
1942, Polşa 
 
 149 
DAĞLAR 
 
Ürəyimdə kədər, başımda tufan, 
Gəzirəm dərdimə çaranı, dağlar. 
Siz sual eyləyin, nə üçün qoymur 
Fələk düz yolunda duranı, dağlar? 
 
Mənzilim – qəfəslər, yollarım – incə, 
Qara yoxuşlardan çıxmıram dincə. 
Tapmadım könlümə bircə əyləncə, 
Arayım, axtarım haranı, dağlar? 
 
Dönün Şərqə tərəf, diqqətlə baxın, 
Qafqaz silsiləsi uzaqdır, yaxın; 
Yenə görünürmü buluddan axın? 
Onlar uzaq salıb aranı, dağlar. 
 
Od tutub sinəsi bax, yerin, göyün, 
Matəmə çevrilib hər şənlik, düyün. 
Hər gözdə bir xəyal, ürəkdə düyün, 
Könüldə qışların boranı, dağlar. 
 
Deyin pərilərə xananı qursun, 
Zümrüd tellərindən yaylıq toxusun. 
Marallar açdıqca yağışlar yusun, 
sinəmdən göz açan yaranı, dağlar. 
 
Min belə işgəncə, yüz belə hicran 
Məni Vətənimdən ayırmaz, inan! 
Çox da fəxr etməsin amansız zaman, 
Uzun sürməz onun dövranı, dağlar. 
 
Düşünsəm də sonsuz göylərdən dərin, 
Ana müqəddəsdir, Vətənsə şirin!.. 
Daşqınam, oğluyam qoca Azərin, 
Tale nəsib etsin oranı, dağlar... 
1943, Almaniya 
 
 
Seçmə aşıq şeirləri 
 150 
MĠKAYIL AZAFLI 
 
(1924-1990) 
 
 
OLMAYA 
 
Aman dostlar, bu dünyada, 
İnsan ömrü az olmaya. 
Nə ayrılıq, nə də zindan, 
Tərsə dönən yaz olmaya. 
 
Adamlıq döy* duymamazlıq, 
Qəm-hicrana uymamazlıq, 
İgidlərdə saymamazlıq, 
Gözəllərdə naz olmaya. 
 
Ola dostun sədaqəti, 
Azaflıya məhəbbəti, 
İstəmirəm o cənnəti, 
Orda söhbət, saz olmaya. 
 
 
 
 
 
 
 
 
 
 
* döy - deyil 
 
 151 
 
 
QURBAN OLUM 
 
Harda varsa insanlığın, 
Kamalına qurban olum. 
Ahal qanan cavanlığın, 
Xəyalına qurban olum. 
 
Harda varsa etibarın, 
Təmiz eşqin, namus, arın, 
Vəfası düz olan yarın, 
Halalına qurban olum. 
 
Harda varsa qananların, 
Aşiqiyəm o canların. 
Vətən üçün yananların, 
Məlalına qurban olum. 
 
Harda varsa haqq-divanın, 
Adamlığı düz qananın, 
Yaranmışı yaradanın, 
Cəlalına qurban olum. 
 
Harda varsa haqqa hörmət, 
Odur mürvət, odur qiymət, 
Azaflıyam  
   səmimiyyət 
amalına qurban olum. 
 
 
 
 
Seçmə aşıq şeirləri 
 152 
 
 
GÖZLƏRĠM 
 
Səbrim tükənibdi səbr eləməkdən, 
Yoruldu baxmaqdan yola gözlərim. 
Bir səni arayır, bir də gəncliyi, 
Boylandıqca sağa, sola gözlərim. 
 
Əzəldən olmusan əhdə ilqarsız, 
Məhəbbəti soyuq, eşqi baharsız, 
Biz belə demədik, ay etibarsız, 
Necə qıydın qanla dola gözlərim. 
 
Könlümü vermədim özgə birinə, 
Dünya sərvətinə, simü-zərinə, 
Əgər mən olsaydım sənin yerinə, 
İstəsən deyərdim: “ala gözlərim”. 
 
Nə ulduz deyilsən, nə də ay, günəş, 
Nədənsə görəndə eyləyirəm qəşş! 
Dodağımda alov, qəlbimdə atəş, 
Çəkib bəla üstən bəla gözlərim. 
 
Azaflı əhdini başa yetirdi, 
Hicran gəncliyini aldı, itirdi, 
Şöləsi qaraldı, sarı gətirdi, 
Sənə həsrət qala-qala gözlərim. 
 
 
 
 
 153 
 
 
YARALAR 
 
Heç bilmirəm kimə deyim dərdimi, 
Nə yamandı ürək yeyən yaralar. 
Xəncəri hicrandan, həsrətdən deyib, 
Sağalmaz qəddimi əyən yaralar. 
 
Könül, Tanrı verdi sənə qəm-qəhər, 
Nə mollanı çağır, nə qulu-Qənbər, 
İstər imam gəlsin, istər peyğəmbər, 
Heç sağalmaz fələk döyən yaralar. 
 
Azaflı, min oxun bir şikar vurmaz, 
Qaldın tənəzzüldə, taleyin durmaz, 
Dilin yarasını dərman qurtarmaz, 
Bir də  
məhəbbətdən dəyən yaralar… 
 
 
 
 
Seçmə aşıq şeirləri 
 154 
 
AĞARMAYIN,  
A SAÇLARIM, AMANDI 
 
Cavanlığın, məhəbbətin eşqinə, 
Ağarmayın, a saçlarım, amandı. 
Əhdi-peyman, sədaqətin eşqinə, 
Ağarmayın, a saçlarım, amandı. 
 
Haqq aşığı yaranıbdı qəm çəkə, 
Ürəyimə saldın qara xal, ləkə, 
And verirəm saf vicdana, məsləkə, 
Ağarmayın, a saçlarım, amandı. 
 
Olmazmı ki, qəm çəkincə güləsən, 
Nədən oldu, yanıb döndün külə sən. 
Qırx yaşına çatmamısan hələ sən, 
Ağarmayın, a saçlarım, amandı. 
 
Elə bildim dağ başını qar alıb, 
Ayaz vurub, çiçəkləri saralıb, 
Görən deyir, aşıq daha qocalıb, 
Ağarmayın, a saçlarım, amandı. 
 
Baş titrəyər, əl uçunar, zar ağlar, 
Ney inildər, saz sızıldar, tar ağlar, 
Həsrət ilə baxar, baxar, yar ağlar, 
Ağarmayın, a saçlarım, amandı. 
 
Azaflıyam, ağ saçlarım bir yana, 
Gənclik getdi, könül oldu virana. 
Deyəcəklər, dözəmmədi zindana, 
Ağarmayın, a saçlarım, amandı. 
 
 
 
 155 
 
MƏNĠM 
 
Qocayam, cavanam, el aşığıyam, 
Neynirsən soruşub yaşımı mənim? 
Ovub ürəyimi hıçqırıqlarım 
Töküblər gözümdən yaşımı mənim. 
 
Düşdüm min böhtana, düşdüm min şərə, 
Şeytan mömin olub pir deyir zərə, 
Ədalət qananım vurulur yerə, 
Çəkirlər yuxarı naşımı mənim. 
 
Qoca Azaflıyam, dilim var, lalam, 
Təbrizdə qardaşım, Sibirdə balam, 
Elə bir dərd varmı çəkməmiş olam, 
Bax, onlar ağardıb başımı mənim! 
 
 
 
 
 
 
 
Seçmə aşıq şeirləri 
 156 
HÜSEYN ARĠF 
 
(1924-1992) 
 
  
VAR MƏNĠM 
 
Yığılmır yollardan fikrim, xəyalım, 
Görən bu yollarda kimim var mənim? 
Sazda Kərəmiyə qoşulan səsim, 
Kamanda inləyən simim var mənim. 
 
Kəsilib qapıdan gedib-gələnim, 
Yox mətləb qananım, qədir bilənim. 
Dumanlar içində yorğun köhlənim, 
Tufanlar qoynunda gəmim var mənim. 
 
Hüseyn, nə oldu qönçə niyyətim? 
Daşlara toxundu ilk məhəbbətim. 
Özgəni güldürən sözüm-söhbətim, 
Özümü ağladan qəmim var mənim. 
 
 157 
 
 
YAġ 60-A ÇATANDA 
 
Dağ başına qar gəlir,  
Yollar izlər dar gəlir. 
Dünən düşündüklərin 
Bu gün sənə dar gəlir, 
Yaş 60-a çatanda. 
 
Dərədən duman keçir, 
Keçir, nə yaman keçir. 
Dünən “gəl-gəl” deyənlər 
Bu gün səndən yan keçir – 
Yaş 60-a çatanda. 
 
Ağrılar cana keçir, 
Baхmayır, qana keçir. 
Хəyalından uşaqlıq, 
Könlündən ana keçir – 
Yaş 60-a çatanda... 
 
 
 
Seçmə aşıq şeirləri 
 158 
 
 
ANALAR 
 
Elə ki, balalar gəlir dünyaya, 
O gündən hey ölçüb-biçir analar. 
Mahnı da oxuyur, şeir də deyir, 
Bəstəkar analar, şair analar. 
 
Dözür hər əzaba o bilə -bilə. 
Yaşayır, sirrini salmadan dilə. 
Vaxt olur, qaldırıb ağını belə, 
Şərbət əvəzinə içir analar. 
 
Unudub illərin yorğunluğunu, 
Həyatda dincliyi, evdə yuxunu: 
Sevincin azını, qəmin çoxunu, 
Yükün ağırını seçir analar. 
 
Özüm də bilmirəm, Hüseyn, niyə? 
Başımın tüstüsü çəkilir göyə. 
Torpağım anasız qalmasın deyə 
Torpağın qoynuna köçür analar.  
 
 159 
 
 
 
SƏNĠ UNUDA BĠLMƏRƏM 
 
Ay dolanar, il dolanar 
Səni unuda bilmərəm. 
Könül yanar, can odlanar 
Səni unuda bilmərəm. 
 
Yaz üzülə, payız keçə, 
İstər gündüz, istər gecə, 
Neçə gözəl gəlib keçə, 
Səni unuda bilmərəm. 
 
Gözün saxladı sözümü, 
Gözün ovladı gözümü; 
Unutmayınca özümü, 
Səni unuda bilmərəm... 
 
 
 
Seçmə aşıq şeirləri 
 160 
 
ġEĠR DEYĠLMĠ? 
 
Məndən təzə şer xəbər alan dost, 
Bəs yazın gəlməsi şer deyilmi?! 
Gəzməyə çıxanda - çölün, çəmənin 
Üzünə gülməsi şer deyilmi?! 
 
Yenə gözüm qalıb bağçada, bağda, 
Min-min gül açıldı aranda, dağda. 
Eyvana əyilən çarpaz budaqda 
Bülbülün nəğməsi şer deyilmi?! 
 
Seyr elə hüsnünü göydə durnanın. 
Qayada kəkliyin, göldə sonanın. 
Aynabənd otaqda gəlin anamın 
Şirin laylay səsi şer deyilmi?! 
 
Dərədə moruq dər, döşdə çiyələk. 
Gah yağış xoş gəlir, gah sərin külək. 
Yaş ötür, doymayır dünyadan ürək, - 
Yaşamaq həvəsi şer deyilmi?! 
 
Kim deyir şerin meydanı dardır? 
Sonu görünməyən bir ilk bahardır. 
Neçə ki, həyat var şer də vardır,- 
Həyatın nəfəsi şer deyilmi?! 
 
 161 
NƏRĠMAN HƏSƏNZADƏ 
 
(1931) 
 
TƏLƏSMƏ 
 
Dedim mən sevirəm, dedi sevginən, 
Dedim qoşa gəzək, dedi tələsmə. 
Dedim bağ içidi, dedi seyr elə, 
Dedim bir gül üzək, dedi tələsmə. 
 
Dedim bir vədə ver, xəyala varma,  
Dedi zəhmət çəkib özünü yorma. 
Dedim, qadan alım, dedi yalvarma, 
Dedim onda küsək, dedi tələsmə.  
 
Dedim mən aşiqəm al yanağına, 
Dedi bülbül qonar gül budağına,  
Dedim,  
   üzük taxım qoy barmağına, 
əhdi-peyman kəsək,  
  dedi tələsmə.   
 
 
Seçmə aşıq şeirləri 
 162 
 
MƏNĠ BAYRAQ KĠMĠ  
TUTUN YUXARI 
 
Mənim həyatımın nə mənası var, 
sizin üzünüzdə gülüş olmasa. 
Babamın yadigar bir duası var: 
səngər nəyə gərək döyüş olmasa. 
 
Həyatın əzəli qanunu budur, 
bağı dolaşırlar bağ bağ olanda. 
Hər torpaq dünyada 
                          məmləkət olmur, 
parça var – yaşayır bayraq olanda. 
 
İnsanlar olubdu dünyada bir vaxt, 
kimidən ad qalıb, kimidən əsər. 
Dibçəkdə bəslənən palıdlara yox, 
çöldə – ağaclara meşə deyiblər. 
 
Çətindir keçilən ömür yolları, 
yaşamaq özü də istəyir hünər.  
Məni bayraq kimi tutun yuxarı, 
sizə lazım olsam… o parça qədər.
 
 163 
 
HAYANDA DURUM KĠ,  
GÖRƏSƏN MƏNĠ? 
 
Elə dayanırsan, elə baxırsan, 
Elə bil qarşında quru bir daşam. 
İpək saçlarını bir vaxt oxşayan 
Elə bil hardasa mən olmamışam. 
 
Səni dostlarımla, tanışlarımla, 
Mən tanış edərdim nə vaxtsa bir-bir. 
İndi özgələri yad ehtiramla, 
Deyirlər tanış ol... – 
                                 Nə qəribədir?! 
 
Yuxuda görərdin nə vaxtsa hər dəm, 
Yolumu gözlərdin yollardan uzaq. 
Mən sənin yuxundan çıxıb gəlmişəm, 
Bu da bir yuxudur,  
   gəl, tanış olaq. 
 
Qoluna girərdim... bu, yadındadır, 
gedərdik... yolumuz , arzumuz şərik. 
Qolum qollarının lap yanındadır, 
toxunsa... biz indi üzr istəyərik. 
 
Hayanda oldumsa səhər, ya axşam, 
Aradın sən məni, gördün sən məni. 
İndi gözlərinin qabağındayam, 
Hayanda durum ki, 
                               görəsən məni?!. 
 
 
 
 
 
Seçmə aşıq şeirləri 
 164 
 
*** 
Bir yol ayrıcına bənzəyir həyat, 
Yaramaz həyatın üstündə əsmək. 
Cəsarət istəyir, bir də ehtiyat, 
Nə ləngimək olar, nə də tələsmək. 
Ehtiyat elədim orda ki, bir vaxt, 
Cəsarət hər şeyə, məncə, dəyərdi. 
Cəsarət göstərdim orda ki, ancaq, 
Adi bir ehtiyat bəs eləyərdi. 
Bu dünya qəribə bir əyləncədir, 
Dünya sərt, mən bəzən uşaqxasiyyət. 
Yaşadım, bilmədim bu dünya nədir, 
Bilmədim, dünyada nədir səadət. 
Kədərim dünyanın vecinə deyil, 
Sevincim necə bəs, düşürmü yada? 
Bəlkə dünya üçün, bu – heç nə deyil, 
Nə qədər sevinc var, qəm var dünyada. 
Dünya sərgisində göründüm, yetər, 
Həqiqət dedim mən ”yalan dünya”ya, 
Dünyanı əyləncə hesab edənlər, 
Əylənib baxsınlar bir an dünyaya. 
 
 165 
 
BƏHMƏN VƏTƏNOĞLU 
(Bəhmən KalıĢ oğlu Abbasov – 1932 -2004) 
 
 
BƏHMƏN  
 
Bu mənəm, a qardaş, tanımadınmı? 
Könlü dərdli, dili nalalı Bəhmən.  
İndi yurdsuz qalıb, yuvasız qalıb, 
Gördüyün o yurdlu-yuvalı Bəhmən. 
 
Qəzalar, qədərlər əyibdi məni, 
Dərdim öz içimdən yeyibdi məni. 
Zaman zindanında döyübdü məni, 
Yoxdu o əzəlki havalı Bəhmən. 
 
Gələcək nəsilə şirin nağılam, 
Bir də bu dünyaya çətin doğulam. 
Daha nə vətən var, nə də oğulam, 
İndi mən olmuşam Bəlalı Bəhmən. 
 
 
 
 
Seçmə aşıq şeirləri 
 166 
 
 
 
 
 
BĠLƏR 
 
Nədir yar həsrəti, vüsal həsrəti, 
Həsrətdən titrəyən dodaqlar bilər. 
Ülvi məhəbbəti, nurlu isməti, 
Həyadan qızaran yanaqlar bilər. 
 
Bülbülsüz şöhrəti olmaz gülün də, 
Çəmənsiz bəzəyi yoxdu çölün də. 
Alışan, közərən şair əlində, 
Qələm nələr çəkir varaqlar bilər. 
 
Bəhmən, nə gəzirsən itən çağında, 
Min bir xatirə var ötən çağında. 
Ömrün yetmişinə yetən çağında, 
Sən niyə cavansan? – O dağlar bilər. 
 
 
 167 
 
 
ÇƏTĠNDĠ 
 
Allahın evinə yol tapıb iblis, 
İnsanların dolanmağı çətindi. 
Bir arxın başını yüz div kəsibdi, 
Bostanların sulanmağı çətindi. 
 
Daha rüşvət alır o fələk kişi, 
O da öz vaxtında görməyir işi. 
Qalıb qiyamatə yazın gəlişi, 
Axarların bulanmağı çətindi. 
 
Qışda qar tapılmır, yayda qış girir, 
Vaxtın qaş-qabağı yeri süpürür. 
Biz kibrit çəkirik şeytan üfürür, 
Ocaqların qalanmağı çətindi. 
 
Dəbə minib gədə-güdə peşəsi, 
Bu dərd olub qəlbimizi deşəsi. 
Arzuların, ümidlərin şüşəsi, 
Elə sınıb calanmağı çətindi. 
 
Dost aranı kəsdi getdi, a Bəhmən 
Xəzan yeli əsdi getdi, a Bəhmən. 
Şadlıq, sevinc küsdü getdi, a Bəhmən 
Qəm evinin talanmağı çətindi. 
 
 
 
Seçmə aşıq şeirləri 
 168 
 
 
 
 
DARIXDIM 
 
Axşam da qəribdi, mən də qəribəm, 
Nələr ürəyimdən keçdi, darıxdım. 
Zalım ayrılığın kamil ovçusu, 
Ox atdı sinəmi deşdi, darıxdım. 
 
Nə kövrək saatdı, nə kövrək andı, 
Nəfəsim təngidi, ürəyim yandı. 
Kəpəzdən bir çəngə bulud boylandı, 
Xəyal uzaqlara uçdu, darıxdım. 
 
Qoy yazım varağı qalmasın ağı, 
Kim çəkər həsrəti Bəhmən sayağı. 
Çox da müqəddəsdi Gəncə torpağı, 
Kəlbəcər yadıma düşdü, darıxdım. 
 
 
 169 
 
 
 
MƏN OLMALIYAM 
 
Qartal o zirvədən belə en, belə, 
İnsanam, zirvədə mən olmalıyam. 
Günəş yandıranda ana torpağı,  
Duman olmalıyam, çən olmalıyam. 
 
Zirvədən salıbdı yolu babalar,  
fikri kamal ilə dolu babalar. 
Müqəddəs yaşayıb ulu babalar, 
Mən də fitnələrdən gen olmalıyam. 
 
Kədər toy gətirməz, düyün gətirməz, 
Sükunət dünyaya bir ün gətirməz. 
Ağlamaq heç kimə ağ gün gətirməz, 
Nə qədər həyat var, şən olmalıyam. 
 
 
 
Seçmə aşıq şeirləri 
 170 
 
 
 
 
*** 
 
Zahirdə üzümə dost deyə-deyə, 
Yağı düşmən saldı məni nə qala. 
Dərdimi göylərə bülənd eylədi, 
Belə yüksək nə bürc olar, nə qala.  
 
Bu vətəndir torpağından el əmən, 
Mən elinəm, qurban olum elə mən. 
Öz-özümə od tutdum ki, elə mən, 
Ocağıma nə kösöv qoy, nə qala.  
 
Bəhmən, dərdi ürəyindən at, ayə, 
Kədərini ilə qoyma, at aya. 
Fərsiz övlad göz dağıdır ataya, 
Şüursuzdan nə qalıbdı, nə qala.!?  
 
 
 
 171 
MƏMMƏD ARAZ 
(1933-2004) 
 
 
ƏLVĠDA, DAĞLAR! 
 
Bəlkə bu yerlərə bir də gəlmədim, 
Duman, salamat qal, dağ, salamat qal. 
Dalımca su səpir yoxsa buludlar? - 
Leysan, salamat qal, yağ, salamat qal! 
  
Qıy vuran qartallar yox oldu çəndə, 
Nərgizlər saraldı şehli çəməndə. 
Ey qaragöz pəri, dalımca sən də 
Boylan, salamat qal, bax, salamat qal! 
  
Gəldim, qarşıladı güllər-çiçəklər, 
Gedirəm, əl edir boz biçənəklər. 
Nidamı çaylara dedi küləklər: 
Bulan, salamat qal, ax, salamat qal! 
  
Dağların pələngi, şiri də sənsən, 
Şairi də sənsən, şeri də sənsən. 
Varı, bərəkəti, xeyri də sənsən, 
Çoban, salamat qal, sağ-salamat qal! 
 
 
 
Seçmə aşıq şeirləri 
 172 
 
MÜBARƏKDĠ, MÜBARƏK! 
 
Andım yoxdu - bu urvadı, bu duzdu. 
Andın varsa - quruşdan da ucuzdu. 
Bir uduşda bir taleyi, uduzdun, 
Qumarına: Mübarəkdi! - deyirəm. 
 
Söz süfrəmdə Günəş dilim, Ay dilim, 
Dərələrə qol paylayan çay dilim. 
Çox güvənib, çox ötüşdün, ay dilim, 
Qabarına: Mübarəkdi! - deyirəm. 
 
Dəli dalğa necə öpür qayanı! 
Eşqi öpür, hirsi çapır qayanı. 
Məhəbbətin donqar, çopur qayanı, 
Tumarına: Mübarəkdi! - deyirəm. 
 
Yenimlər də, dönümlər də yel atlı, 
Öz adından öz əhdinə yol atdın, 
Bir ürəkdə iki hökmə qol atdın, 
Qərarına: Mübarəkdi! - deyirəm. 
 
Bir də ömür o dəmlərə tuş olmaz, 
Səma olar, bulud olmaz, quş olmaz. 
Haray çəkib haraylara qoşulmaz 
Havarına: Mübarəkdi! - deyirəm. 
 
Pitsunda, 5 oktyabr 1983 
 
 
 
 173 
 
QARA DƏNĠZ ġƏRQĠSĠ 
 
Yer əlimdən, göy telimdən öpürkən, 
Mən Koroğlu, 
                    Vaxt dəyirman, 
                                             Ömür dən... 
Bir doyumluq möhlət umdum ömürdən, 
Qara dəniz, heç şərqindən doymadım. 
 
Kimsə demiş: ağ yalmanlı göy atdı, 
Ürgə bilib boğazına ip atdım, 
Daş sahili sahilindən qopartdım, 
Qara dəniz, heç şərqindən doymadım. 
 
Bu məqamda çarpanaq daş kimiyəm, 
Qaşsız üzük, 
                   üzüksüz qaş kimiyəm, 
Ağlıma yad, yada yaddaş kimiyəm, 
Qara dəniz, heç şərqindən doymadım. 
 
Şərqi doğar bu damazlıq dalğalar, 
Veysəl gözlü, 
                    Şəmşir sazlı dalğalar, 
Ömründə bir şüar yazdı dalğalar, 
Qara dəniz, heç şərqindən doymadım! 
 
Qucduğum qum, 
                         itirdiyim dağ ləpə, 
Öz içimdə “olmaz” adlı bir çəpər, 
Öz içimdə “yox” doğacaq bir təpə... 
Qara dəniz, heç şərqindən doymadım. 
Pitsunda, 1983
 
 
Seçmə aşıq şeirləri 
 174 
 
 
 
 
DOST 
 
Hər çətin anımda kəsin yanımı, 
Axın ürəyimə gülüşlə, sözlə. 
Mən oz varlığımı, öz ünvanımı 
Tapıram hər yeni gəlişinizlə. 
 
Bəzən hamarda da büdrəyir adam, 
Oxuyun üzümə nə günahım var. 
İttiham etsəniz günah sanmaram, 
Güzəştə getsəniz, ittiham olar. 
 
Gözümdə, könlümdə bir qönçə kimi 
Hərəniz bir duyğu bəxş edər mənə. 
Ömrüm çox dolaşıq düyünçə kimi 
Həmişə möhtacdır dost əllərinə.
 
 175 
MƏMMƏD ĠSMAYIL 
 
(1939) 
 
 
BELƏ DEYĠB AġIQ QARA 
 
Uduz, insaf zərə qalsa 
Çay soğulub dərə qalsa. 
Ay doğub səhərə qalsa 
Gəlmə, ay batandan sonra. 
 
Ölüm haqsa, yalan kimdi, 
Can satan biz, alan kimdi? 
De alınmaz qalan kimdi 
Anandan, atandan solnra?! 
 
Doğma yurdda gəzəndə yad 
Məzhəb ögey, məzəndə yad 
İnad olma, gəl, sən də yat, 
İqbalın yatandan sonra. 
 
Hələ candan can çıxacaq 
Neçə nahaqq qan çıxacaq. 
Hər şey yadından çıxacaq 
Arzuna çatandan sonra. 
 
 
 
 
Seçmə aşıq şeirləri 
 176 
 
ÜRƏYĠMCƏ 
 
Kökü nizam, simi tarım 
Sazım ola ürəyimcə. 
Dilə düşə misralarım 
Yazım ola ürəyimcə. 
 
Çiçək aça alın tərim 
Qorxub qaça dərdi-sərim. 
Bu əllərim, bu gözlərim 
Lazım ola ürəyimcə. 
 
Bir yar ola qəmə qənim, 
Doğa günüm, boğa çənim 
Axşam-sabah naz çəkənim, 
Nazım ola ürəyimcə. 
 
Məmməd, nədir bu uzaqlıq? 
Qalsa qalar üzü ağlıq. 
İnsanlara xeyirxahlıq 
Arzum ola ürəyimcə. 
 
 
 
 177 
 
GÖZƏLDĠR 
 
Gözlərin çağlayan sevgi dənizi, 
Görənin açılar bəti-bənizi. 
Qalxız kirpiyini gülsün dan üzü, 
Ağ-qara üstündən halə gözəldir. 
 
Səhərin şehində gəz ayaqyalın, 
Meh əssin, çiyninə sürüşsün şalın. 
Ayrı ləzzəti var yaşılla alın, 
Zəmilər içində lalə gözəldir. 
 
Çəkməzsən qəhrini varın, yoxun sən, 
Şirin bir nəğməsən əgər oxunsan. 
Dönüb qızıl olar daşa toxunsan 
Sənə sayə salan tale gözəldir. 
 
Həsrət dənizinin adası mənəm, 
Sən eşqin özüsən, sədası mənəm. 
Qara gözlərinin qadası mənə, 
Gözəldən gələcək bəla gözəldir. 
 
Yar ola dərd bilənə, yar olanda da, 
Yoluna göz diksin yorulanda da. 
Eləsinə vurul vurulanda da, – 
Desinlər, ay Məmməd, əla gözəldir. 
 
 
Seçmə aşıq şeirləri 
 178 
 
 
 
GĠZLĠ MƏHƏBBƏT 
 
Dağların başına düşən qardımı, 
Dumandan xəbərsiz, çəndən xəbərsiz?! 
Sinəmi göynədən intizardımı 
Qəlbimdən xəbərsiz, məndən xəbərsiz?! 
 
Qırdım öz əhdimi mən bilə-bilə, 
Haqqın var, yanımdan keç gülə-gülə, 
Əriyim oduna mən gilə-gilə, 
Mən səni sevmişəm səndən xəbərsiz. 
 
Gör mənim qismətim nələr-nələrmiş, 
Sən uzaq saydığın yaxın gələrmiş!? 
Sən demə, dağlara qar ələnərmiş, 
Dumandan xəbərsiz, çəndən xəbərsiz. 
 
 
 
 179 
 
 
VƏTƏN 
 
Dostu bu dünyada seçib taparlar, 
Dost-düşmən seçilər, Vətən seçilməz. 
Qayanı yararlar, dağı çaparlar, 
Dağ-qaya kiçilər, Vətən kiçilməz. 
 
Neçə taleyimdən, ömrümdən keçər, 
Qovuşmaz karvana, yovuşmaz köçə. 
Köçsə qürbət eldə qəlbinə köçər, 
Ağır elli-günlü Vətən köçülməz. 
 
Ürəyin Vətənin önündə - zərrə, 
Adını dəyişməz qızılla, zərlə. 
Vətənin yolunda candan keçilər, 
Keçilməz qaladı, Vətən, keçilməz! 
 
 
Seçmə aşıq şeirləri 
 180 
 
SÜCAƏT  
(Sücaət Yunus oğlu Əhmədov – 1946-2002) 
DAĞLAR 
Mən gedirəm qürbət elə, 
Sağ-salamat qal, a dağlar. 
Halallıq ver, qoy qalmasın 
Ürəyimdə xal, a dağlar. 
Hanı məndə dözüm sənsiz, 
Sönəcəkdir közüm sənsiz. 
Qan tökəcək gözüm sənsiz 
Olacağam lal, a dağlar. 
Dostum - yarım keçir gendən, 
Dərdim artır günü-gündən. 
Məni qəmdən, qəmi məndən, 
Al, a dağlar, al, a dağlar. 
Günəş gəzib yorulanda, 
Sazın simi qırılanda, 
Göydə qartal vurulanda, 
Məni yada sal, a dağlar. 
Qayaları ələ döndər, 
Cığırları telə döndər, 
Sücaəti külə döndər, 
Bir “Kərəmi” çal, a dağlar. 
 
 
 
 181 
 
KĠMĠ 
Kaş rəssam olaydım, elə rəssam ki, 
Çəkəydim bəxtimi olduğu kimi. 
Yazmaqla nə olsun, onda görəydim, 
Arzumu-eşqimi olduğu kimi. 
Eşqimin tufanın, boranın, yazın, 
Solmuş çiçəklərin, yox olmuş izin. 
Çəkəydim gözlərin sevdiyim qızın, 
Süzülüb xəyala daldığı kimi. 
Sücaət, mənalı yaşa, yarat, an, 
Vəfasıza ağrı gizlət, yara dan. 
Salmasın heç kəsi bir də yaradan, 
Məni nəzərindən saldığı kimi. 
 
 
 
 
Seçmə aşıq şeirləri 
 182 
 
ANAMIN 
 
Deyin, dustaqları buraxacaqlar, 
qoy qəm bozartmasın üzün anamın. 
Deyin, qırılacaq zülmün zənciri, 
birtəhər başını yozun anamın. 
 
Zəhər gizlənibmiş aşımın altda, 
Bir dərya var imiş qaşımın altda… 
Yastıq daşa dönür başımın altda, 
Burda hardan alım dizin anamın? 
 
Taleyi şil-şikəst, fikri sağ oldum, 
Sevinci bir zərrə, dərdi dağ oldum. 
Gah əsir, gah xəstə, gah dustaq oldum, 
Qoymadım quruya gözün anamın. 
 
Talanmış ömürdü, gündü, neyləyim, 
Baxtımın çırağı söndü neyləyim. 
Sevinci fəğana döndü, neyləyim, 
Söhbəti nəğmədən həzin anamın. 
 
Sücaət, etdilər talan ömrümü, 
Kor olsun daşlara çalan ömrümü. 
Talanan talanıb, qalan ömrümü 
Ömrünün üstünə yazın anamın. 
 
 
 
 
 
 
 
 183 
AġIQ MAHMUD ƏLƏSGƏROĞLU  
(NĠFƏTLĠYEV – 1946-2002)  
 
 
TƏCNĠS 
 
Gözlərini elə süzmə, qadası, 
Çarə olmaz süzdüyünün dərdinə. 
Mehman olub vüsalına yetənin, 
Deyərəm ki, bu dünyada dərdi nə?! 
 
Ağ buxağın aldı canım, a zalım, 
İnsafdımı ondan busə az alım, 
Yanım qətrə-qətrə eşqdən, azalım, 
Qoy desinlər tapdı sevgi, dərdi nə?! 
 
Tamaşadı bəyaz gərdən, tər sinə, 
Mən qurbanam gözəllərin tərsinə, 
Heyif, hərdən tale yazır tərsinə, 
Əlac olmur sevənlərin dərdinə. 
 
 
 
 
 
Seçmə aşıq şeirləri 
 184 
 
CIĞALI TƏCNĠS 
 
Qəvvas olub ləl topladım dəryadan, 
Qiymət verən misgər ayağa saldı. 
 
Aşıq ayağa saldı, 
Sözüm ayağa saldı, 
Mərd yanında baş oldum 
Nadan ayağa saldı 
 
Halal ömür sürüb təmiz ad aldım, 
Haramlar güc gəlib ayağa saldı. 
 
Acı sözdən bağrım başı yaradı, 
Heç görmədim namərd işə yaradı. 
 
Aşıq deyər yaradı, 
Pünhan sözüm yaradı. 
Dərd ilə əkiz canım 
Min bir yerdən yaradı. 
 
Mən qorudum namus, qeyrət, yar adı 
Çoxu şöhrət üçün ayağa saldı. 
 
Heç soruşma bu küskünlük nədəndi, 
Üzə, başa erkən düşən nə dəndi?! 
 
Aşıq deyər nədəndi, 
Zülfün üzdə nədəndi, 
Məni kədər qocaldıb 
Səndə çallıq nədəndi? 
 
Mahmud, de, əzəldən fələk nədəndi, 
elə yaxşıları ayağa saldı.?! 
  
 
 
 
 185 
 
 
DÜġƏR 
 
Camalını görən batıb sevincə 
Bir an gözlərini qoyarmı dincə. 
O qədər gözəlsən, o qədər incə 
Gül toxunsa yanağına iz düşər. 
 
Dodaqların nə qaymaqdı, nə baldı, 
Elə gendən dadı damaqda qaldı, 
Heç bilmirəm buxağında nə xaldı, 
Hər kim görsə ürəyinə köz düşər. 
 
Daha ötüb şimşək kimi çaxışım, 
Gözəllərlə bozalaşmır naxışım, 
Baxışınla qoşalaşdı baxışım, 
Qırpındım ki, bir-biriylə öc düşər. 
 
 
 
 
 
 
Seçmə aşıq şeirləri 
 186 
 
BĠLĠNMƏZ 
 
Elə dəyişib ki, insanlar, Allah, 
Namərddi, ya mərddi, düzü, bilinməz. 
Geyilmiş, üzülmüş paltar kimidi, 
Astarı bilinməz, üzü bilinməz. 
 
Baxışı qeybdən, yerişi asta, 
Bıçağı arxadan saplanar dosta, 
Çörəyi çıxıbdı dizinin üstə, 
Nə verər əlinin duzu bilinməz. 
 
Dinər yastı-yastı, danışar ögəc, 
Qəlbində xəyanət, fikirləri kəc, 
Qabaq keçi kimi əyriyə erkəc, 
Hara istər çəkər izi bilinməz. 
 
 
 
 
 187 
 
 
 
DƏRDĠ 
 
Dərdli olub dərd çəkənin 
İstər həddi aşa dərdi. 
Sığal çəkib üz-gözünə 
Çox da çəkmə başa dərdi. 
 
Onsuz qısadı ömrümüz, 
Fələkdən görmədik bir üz, 
Barı şad olsun könlümüz –  
Al talağın, boşa dərdi. 
 
Demə, Mahmud nə arsızdı, 
Sirdaşlığa yararsızdı; 
Həmdəmsiz qəlb baharsızdı, 
Yüngülləşər qoşa dərdi. 
 
 
 
 
Seçmə aşıq şeirləri 
 188 
AġIQ ƏLĠ ÜRFAN (QULĠYEV) 
(1949) 
 
ÖLMÖRƏMMĠ 
 
Haxdan gələn naxış-naxış 
Sözdən ötrü, ölmörəmmi.!?  
Xal düşmüyən al yanaxlı 
Üzdən ötrü, ölmörəmmi.!?  
 
Hanı Əsli kimi canan, 
Kərəm təki oda yanan. 
Bir baxışdan mətləb qanan 
Gözdən ötrü, ölmörəmmi.!? 
 
Məni yada salan dostlar, 
Küsgün könlüm alan dostlar, 
Köçən köçüf, qalan dostlar, 
Sizdən ötrü ölmörəmmi.!?  
 
Aşıq Əli deməz yalan, 
Eşqə düşüf oldum talan. 
Malım-mülküm, varım olan 
Sazdan ötrü, ölmörəmmi.!? 
 
 
 189 
 
 
 
ARZULAR  
 
Gözüm rahinində, ey kamil usta, 
Maraqlı özünü könlüm arzular. 
Ucadan, gah pəstən xırd eylədiyin, 
Şəkər tək sözünü könlüm arzular. 
 
Ah çəkif, üz yırtıf etmə günahı, 
Göylər də götürməz bu qədər ahı, 
Sinəndə quruluf haqqın dərgahı, 
Kəlamlar düzünü könlüm arzular. 
 
Əliyəm, saralıf solan, ay Səlim, 
Bulud tək boşalıf dolan, ay Səlim, 
Ağçallı, göyçallı olan, ay Səlim 
Mübarək üzünü könlüm arzular. 
 
 
 
Seçmə aşıq şeirləri 
 190 
 
 
GÜLƏ MƏN 
 
Eşq əhlini qəmli gördüm həmişə, 
Görmədim ki, bir ürəkdən gülə mən. 
Yandım naləsinə şeyda bülbülün 
Baxıf gördüm xar qonufdu gülə mən. 
 
İstəməzdim qönçə açıf gül olsun, 
Bülbül gülə, gül bülbülə gül olsun, 
Güllər açıf xalçalara gül olsun, 
Heyran qalım hər naxışa, gülə mən. 
 
Aydır, Əli, gözüm düşüf Gülgəzə, 
Baxdım vuruf, bir yanağı gülgəzə. 
Seyrə çıxıf çəmənimdə gül gəzə 
Könül verəm, o sevdiyim Gülə mən. 
 
 191 
 
 
AZ ADAM ĠNDĠ 
 
Ələk-vələk etsən əhli dünyanı 
Axtarıf taparsan az adam indi. 
Düşsən dəryalara itif-batarsan, 
Çalış damla-damla aza dam indi. 
 
Nişangah qalıfdı mərd iyid dəri, 
Könlümün bağını mərd iyid dəri. 
Namərd dünyasında mərd iyidləri, 
Yada salan olar az adam indi. 
 
Gəl, Əliyə dil oxuma min cür, ə, 
Tay olarmı tavar saza min cürə? 
Tanrının hökmü var hələ min cürə, 
Kim deyir həyatda azadam indi!?. 
 
 
 
 
 
Seçmə aşıq şeirləri 
 192 
ZƏLĠMXAN YAQUB 
 
(1950) 
 
ÇƏKƏR 
 
Görüş var bir ömrü versən də azdır, 
Görüş var getməyə adam can çəkər. 
Görüş var şadlığı sığmır illərə, 
Görüş var fərəhi bircə an çəkər. 
 
Yaşasan ən şirin arzuyla, kamla, 
Sevincin sel olar, dərdinsə damla. 
Ürəkdən verilən xoş bir salamla 
Əli əl isidər, qanı qan çəkər. 
 
Ayrılıq həyatda hər şeydən çətin, 
Min bir əzabı var bir məhəbbətin. 
Gəlməsən yandırar məni həsrətin 
Gələrsən nazını Zəlimxan çəkər. 
 
 
 
 193 
 
 
 
AĞRI 
 
Nələr çəkdik, dünya, sənin əlindən, 
Sinəmizin düyünü çox, dağı çox. 
Bəxtimizin ağlığına inanma, 
Saçımızın qarası çox, ağı çox. 
 
Canımızı dərdin odu yandırır, 
Zodduların gücü, zodu yandırır. 
Dilimizi dedi-qodu yandırır, 
Ömrümüzə qənim çoxdu, yağı çox. 
 
Su istədi yananların bağrı, su, 
Ağrı Vətən, ağrı Torpaq, ağrı Su, 
Qananların ürəyinin ağrısı, 
Nadanların ürəyinin yağı çox!
 
 
Seçmə aşıq şeirləri 
 194 
 
 
 
 
 
QALARDIM 
 
Dağlar mənə gəl-gəl desə ürəkdən,  
Gəlib elə bu yerlərdə qalardım.  
Təbiətlə sevincimi, dərdimi  
Bölüb, elə bu yerlərdə qalardım.  
 
Nəfəsimdə yaşadardım ətrini,  
Əzizlərdim çiçəklərin xətrini.  
Ömrün-günün qiymətini, qədrini  
Bilib, elə bu yerlərdə qalardım.  
 
Nə gözəldi bu dağların lalası,  
Mən getsəm də, könlüm burda qalası.  
Sevsə məni bir zalımın balası,  
Ölüb elə bu yerlərdə qalardım.  
 
 
 195 
 
GÖZƏL DÜNYA,  
GÖZƏLLƏRĠN VAR OLSUN! 
 
Gülüşündə güllər açdı könlümüz,  
Gözəl dünya, gözəllərin var olsun!  
Vurğunu da, yorğunu da biz olduq,  
Gözəl dünya, gözəllərin var olsun1  
 
Ürəyi var – ürəklərin nəşəsi,  
Toxunarsan, pul-pul olar şüşəsi,  
Könül verib könül almaq peşəsi,  
Gözəl dünya, gözəllərin var olsun!  
 
Fərhadına yetişməsə Şirinlər,  
Qartal susar, pələng ağlar, şir inlər.  
Dayaz olmaz məhəbbəti dərinlər,  
Gözəl dünya, gözəllərin var olsun!  
 
Neçə dəfə pəncərədən daş gəlib,  
Neçə dəfə xumar gözdən yaş gəlib,  
Sevən kəslər Allaha da xoş gəlib,  
Gözəl dünya, gözəllərin var olsun1  
 
Qız çiçəkdir, o çiçəkdə şeh mənəm,  
Qız çəməndir, o çəməndə meh mənəm,  
Gözəlliyə beş-on günlük mehmanam,  
Gözəl dünya, gözəllərin var olsun!  
 
Əcəl ömrü zəmi kimi biçsə də,  
Bir qurtuma şərbət bilib içsə də,  
Vaxtlı-vaxtsız Zəlimxanlar köçsə də,  
Gözəl dünya, gözəllərin var olsun!
 
 
Seçmə aşıq şeirləri 
 196 
 
 
 
 
BÜTÖV AZƏRBAYCAN  
DÜNƏNDƏ QALDI 
 
Bütün yaralılar baş-başa versə, 
Yoxdu mənim kimi yaralanmışı. 
Allahın özü də ovuda bilməz, 
Yurdundan, elindən aralanmışı. 
 
Qara günlərimin rəngi ağ olmaz, 
Belə düyün olmaz, belə dağ olmaz. 
Yazıyla, pozuyla yaşatmaq olmaz 
Fələk dəftərində qaralanmışı. 
 
Xoşbəxtlik nə səndə, nə məndə qaldı, 
Nə candan sevinən bir bəndə qaldı, 
Bütöv Azərbaycan dünəndə qaldı, 
Bu gün mənə çatıb paralanmışı. 
 
 
 
 
 197 
 
 
 
 
 
QAÇQINLIQ 
 
Bu necə ömürdü, bu necə gündü, 
Köhləndən aralı, yəhərdən qaçaq. 
Meh başa həsrətdi, şeh də ayağa, 
Düşmüşük axşamdan, səhərdən qaçaq. 
    
Hanı o gülyanaq, o gül dostlarım, 
Mənim can dostlarım, könül dostlarım. 
Yanağı kül olmuş, a kül dostlarım, 
Qaçaq, bu tüstüdən, zəhərdən qaçaq. 
 
Hərəmiz bir səmtə, bir yerə qaçdıq, 
Gah xeyrə qurşandıq, gah şərə qaçdıq. 
Kənddən baş götürüb şəhərə qaçdıq, 
Qorxuram indi də şəhərdən qaçaq. 
    
   02.11.2007 
 
    
 
 
 
Seçmə aşıq şeirləri 
 198 
 
 
 
 
MƏNĠMKĠ SÖZ QƏSRĠ,  
SÖZ QALASIDI 
 
Yoxdu yaş qorxusu sevilənlərə, 
Doxsanın içində, yüzün içində. 
Ürəyin nə qədər arzuları var, 
Nə qədər istək var gözün içində. 
    
Nə naxış gərəkdi, nə zər, daşıma, 
Tale yazdığını yazar daşıma. 
Söz olsun yaraşıq məzar daşıma, 
Siz məni basdırın sözün içində, 
Mənimki söz qəsri, söz qalasıdı, 
Söz Babək qalası, Bəzz qalasıdı. 
Qalsa Zəlimxandan söz qalasıdı, 
Yatanda kəfənin, bezin içində. 
 
 199 
 
ĠÇƏRĠK 
 
Aşıq sənətinə layiqli töhfə (Musa Nəbioğlu) .................................5 
 
Yunus İmrə .................................. ......................................................8 
Miskin Abdal  .................................. ................................................13 
Şah İsmayıl Xətai .................................. ..........................................17 
Dirili Qurbani .................................. ................................................21 
Pir Sultan Abdal  .................................. ...........................................26 
Qaracaoğlan ......................................................................................28 
Aşıq Ömər .........................................................................................32 
Aşıq Abbas Tufarqanlı  ...................................................................34 
Sarı Aşıq ............................................................................................39 
Xəstə Qasım ......................................................................................44 
Molla Vəli Vidadi ............................................................................48 
Molla Pənah Vaqif ...........................................................................52 
Aşıq Valeh ........................................................................................56 
Qasım Bəy Zakir ..............................................................................60 
Ağ Aşıq .............................................................................................62 
Dadaloğlu ..........................................................................................65 
Aşıq Alı .............................................................................................68 
Aşıq Pəri  ...........................................................................................74 
Aşıq Hüseyn Şəmkirli .....................................................................77 
Aşıq Ələsgər .....................................................................................80 
Yəhya Bəy Dilqəm ..........................................................................85 
Aşıq Bəsti  .........................................................................................88 
Aşıq Şenlik ........................................................................................92 
Molla Cümə ......................................................................................94 
Ağdabanlı Qurban ............................................................................97 
Aşıq Hüseyn Bozalqanlı ...............................................................101 
Xəyyat Mirzə .................................................................................106 
Qaraçöplü Aşıq Musa ...................................................................111 
Əhməd Cavad ................................................................................115 
Aşıq Şəmşir ...................................................................................118 
 
 
Seçmə aşıq şeirləri 
 200 
Aşıq Veysəl .....................................................................................123 
Xəstə Bayraməli .............................................................................128 
Əlimərdanlı Aşıq Nəcəf ................................................................130 
Hüseyn Nihal Atsız ........................................................................135 
Osman Sarıvəlli ..............................................................................138 
Səməd Vurğun ................................................................................140 
Almas Yıldırım ..............................................................................146 
Borsunlu Məzahir Daşqın .............................................................148 
Mikayıl Azaflı ................................................................................150 
Hüseyn Arif ....................................................................................156 
Nəriman Həsənzadə .......................................................................161 
Bəhmən Vətənoğlu .......................................................................165 
Məmməd Araz ...............................................................................171 
Məmməd İsmayıl ..........................................................................175 
Sücaət    ..........................................................................................180 
Aşıq Mahmud Ələsgəroğlu  .........................................................183 
Aşıq Əli Ürfan (Quliyev) .............................................................188 
Zəlimxan Yaqub ............................................................................192 
 
 
 201 
 
 
 
 
 
SEÇMƏ AŞIQ ŞEİRLƏRİ 
 
I cild (3 cilddə) 
 
 
                                            
Nəşriyyatın direktoru: prof. Nadir Məmmədli 
 
 
 
 
 
 
 
Yığılmağa verilmiş 15.04.2011. 
Çapa imzalanmış 25.04.2011. 
Şərti çap vərəqi 27,5. Sifariş № 115. 
Kağız formatı 60x84 1/16. Tiraj 600. 
 
