Azərbaycan Respublikası Prezidentinin 
2008-ci il “6” oktyabr  tarixli 3072 nömrəli  
Sərəncamı ilə təsdiq edilmişdir. 
                                                                               
Azərbaycan Respublikasında kitabxana - informasiya 
 sahəsinin 2008-2013-cü illərdə inkişafı üzrə 
 
Dövlət Proqramı 
 
1. Ümumi əsaslar 
 
1.1. Mövcud vəziyyət 
 
Tarixi-mədəni, ədəbi-bədii və elmi-fəlsəfi irsin toplanıb saxlanılmasında, nəsildən-
nəslə çatdırılmasında və cəmiyyətin intellektual, mənəvi potensialının inkişafında əvəzsiz rol 
oynayan kitabxanaların fəaliyyətinin təkmilləşdirilməsi bu sahədə əsaslı islahatların 
aparılmasını,  fondların müasir informasiya daşıyıcıları ilə zənginləşdirilməsinı, dünyanın 
qabaqcıl kitabxana-informasiya müəssisələrinin təcrübəsindən istifadə edilməsinı, elektron 
məlumat banklarının yaradılmasını, kitabxanaların maddi-texniki bazasının 
möhkəmləndirilməsini zəruri edir və bütün bunlar mədəniyyət sahəsində dövlət siyasətinin 
əsas prioritetlərindəndir.  
Azərbaycan Respublikasının Mədəniyyət və Turizm Nazirliyinin kitabxana 
şəbəkəsində müxtəlif formada 40 milyon nüsxəyə yaxın informasiya daşıyıcıları  və digər 
ənənəvi  sənədlər  qorunub saxlanılır. Son illər ərzində ölkədə kitabxana işinin inkişafı 
sahəsində bir sıra mühüm sənədlər qəbul edilmişdir. Azərbaycan Respublikası Prezidentinin 
“Azərbaycan dilində latın qrafikası ilə kütləvi nəşrlərin həyata keçirilməsi haqqında” 2004-cü 
il 12 yanvar tarixli 56 nömrəli və “2005-2006-cı illərdə Azərbaycan dilində latın qrafikası ilə 
çapı nəzərdə tutulan əsərlərin siyahısının təsdiq edilməsi haqqında” 2004-cü il 27 dekabr 
tarixli  562 nömrəli sərəncamları ilə təsdiq edilmiş siyahı üzrə latın qrafikası ilə nəşr olunmuş 
kitablar ölkənin bütün kitabxanalarına hədiyyə edilmişdir. Hazırda bu istiqamətdə işlər 
davam etdirilir. “Azərbaycan Respublikası regionlarının sosial-iqtisadi inkişafı Dövlət 
Proqramı (2004-2008-ci illər)”, “Bakı şəhərinin qəsəbələrinin sosial-iqtisadi inkişafının 
sürətləndirilməsinə dair tədbirlər Proqramı”, “Azərbaycan Respublikasında rabitə və 
informasiya texnologiyalarının inkişafı üzrə 2005-2008-ci illər üçün Dövlət Proqramı 
(Elektron Azərbaycan)”, “Azərbaycan Respublikası ümumtəhsil məktəblərinin informasiya və 
kommunikasiya texnologiyaları ilə təminatı Proqramı (2005-2007-ci illər)” kimi mühüm 
sənədlərdə  kitabxana-informasiya sahəsinin inkişafı və modernləşdirilməsi üzrə tədbirlərin 
həyata keçirilməsi də nəzərdə tutulmuşdur.  
Ötən əsrin 90-cı illərinin əvvəllərində ölkədə baş verən hadisələr kitabxanaların da 
fəaliyyətinə mənfi təsir göstərmiş, kitab nəşri və kitab təchizatı  sistemi tamamilə iflic 
vəziyyətinə düşmüş, onların maddi-texniki bazasının olduqca zəifləməsinə gətirib 
çıxarmışdır. Bütün bunlar kitabxana sahəsinin tənəzzülünə səbəb olmuşdur. Nəticədə 
kitabxanalar real və potensial oxucularını itirmiş, xeyli sayda kitabxanalar bağlanılmış, 
əksəriyyəti oxucu tələbatını ödəyə bilməmiş, mövcud ştat vahidləri  ixtisar edilmişdir. 1990-cı 
ildə respublika üzrə kütləvi kitabxanaların kitab fondu 45,3 milyon, 2002-ci ildə 36,9 milyon, 
2003-cü ildə 36,8 milyon nüsxəyə enmişdir. 2004-cü ildə isə bu göstərici  36,5. milyon, 
nüsxə təşkil etmişdir. Bunun əsas səbəbi Ermənistan silahlı qüvvələri tərəfindən respublika 
ərazisinin 20 faizinin işğal olunması nəticəsində 9 Mərkəzləşdirilmiş Kitabxana Sisteminin, 
927 kitabxananın tamamilə məhv edilməsi, kitabxanaların yeni nəşrləri almaq üçün vəsaitlə 
təmin edilməməsi, habelə kitabxana fondlarından məzmunca əhəmiyyətini itirmiş və mənəvi 
cəhətdən köhnəlmiş kitabların çıxarılması olmuşdur.  
Azərbaycan Respublikasında 12 mindən çox müxtəlif tipli kitabxananın daxil olduğu 
geniş kitabxana-informasiya şəbəkəsi mövcuddur. Bu şəbəkəyə yalnız kütləvi kitabxanalar 
deyil, həm də elmi-texniki, uşaq, gənclər, musiqi məktəblərinin, muzey və digər mədəniyyət 
və tədris müəssisələrinin, eləcə də müxtəlif təşkilatların tabeliyində olan kitabxanalar, o 
cümlədən 6 respublika əhəmiyyətli kitabxana, Bakı şəhərində 84 kitabxana və filialı, 72 
şəhər və rayon Mərkəzləşdirilmiş Kitabxana Sistemi (MKS) daxildir. Azərbaycanın erməni 
işğalçıları tərəfindən zəbt olunmuş ərazilərində 927 kitabxana və kitabxana filialını özündə 
birləşdirən 9 rayon  Mərkəzləşdirilmiş Kitabxana Sistemi, 4 milyondan artıq kitab fondu 
məhv edilmişdir.  
Azərbaycanşünaslığa dair qiymətli əsərlərin böyük hissəsi XIX əsrin əvvəllərindən 
Rusiyanın Moskva, Sankt-Peterburq, Kazan və digər şəhərlərinin kitabxanalarına 
aparılmışdır. Həmin əsərlərin əslinin, yaxud surətlərinin Azərbaycan kitabxanalarına 
qaytarılması zəruridir.  
Respublikada ən mühüm sənəd və digər çap əsərlərinin sığorta fondunun 
yaradılmasına ehtiyac vardır. Belə fondlar sözügedən çap məhsullarının müxtəlif dövrlərdə 
sosial və təbii təsirlər nəticəsində tamamilə məhv olmasının qarşısının alınmasına, millətin 
tarixi yaddaşının qorunub saxlanılmasına xidmət edir. 
Dünyanın qabaqcıl ölkələrində olduğu kimi (Fransada Pompidu, ABŞ-da Kennedi, 
Vaşinqton və s.), Azərbaycanda yaradılacaq Heydər Əliyev Mərkəzinin nəzdində də Heydər 
Əliyev Milli Kitabxana-İnformasiya Kompleksinin təşkili zəruridir.  
Azərbaycan Respublikasında kitabxana-informasiya şəbəkəsinə daxil olan 
kitabxanaların 90 faizi müasir tələblərə cavab vermir. Bir neçə kitabxana istisna olmaqla, 
kitabxanaların əksəriyyəti yararsız vəziyyətdədir. Kitabxanaların bir çoxu qəza vəziyyətində 
olan uyğunlaşdırılmış və yardımçı binalarda fəaliyyət göstərir. Respublikanın rayonlarında 
kənd kitabxana filiallarının bir hissəsi şəxsi evlərdə yerləşir. Kənd və qəsəbə kitabxana  
filiallarının 79,2 faizinin sahəsi darısqal olduğundan, oxu  zalları təşkil etmək qeyri-
mümkündür. Bu səbəbdən əhalinin 66,8 faizi kitabxanalardan istifadə edə bilmir. Mingəçevir, 
Şəki, Naftalan, Sumqayıt, Yevlax, Şirvan şəhər, Ağcabədi, Astara, Beyləqan, Bərdə, Qazax, 
Qobustan, Zaqatala, Yardımlı, Lerik, Neftçala, Biləsuvar, Samux, Xaçmaz, Cəlilabad, Ucar, 
Kürdəmir və digər rayon kitabxanalarının müxtəlif sahələrə aid yeni nəşrlərlə təminatına, 
fondlarının mühafizəsinə, binalarının əsaslı təmirinə, avadanlıqla təmin edilməsinə və 
kitabxana-biblioqrafiya proseslərinin avtomatlaşdırılmasına ciddi ehtiyac vardır.  
Azərbaycan Respublikasının Mədəniyyət və Turizm Nazirliyinin kitabxana şəbəkəsinə 
daxil olan cəmi 29 müəssisədə orta hesabla 1-5 ədəd kompyuter vardır, 14 kitabxana 
(0,19%)  İnternet xidmətindən istifadə edə bilir ki, bu təchizat da daimi və sürətli deyildir. 
Mədəniyyət və Turizm Nazirliyinin kitabxana şəbəkəsinə daxil olan cəmi 4 kitabxanada 
(0.07%) kitabxana-biblioqrafiya proseslərinin avtomatlaşdırılması işinə başlanılmışdır. 
Tabeliyindən asılı olmayaraq, digər kitabxanalarda da (səhiyyə, təhsil, həmkarlar və s.) 
informasiya təminatı aşağı səviyyədədir. 
Kitabxana-informasiya sahəsində həll olunmamış əsas problemlərdən biri də 
kitabxana fondlarının mühafizəsi və bərpası məsələsidir. Respublikada kitab fondlarının 
bərpa mərkəzləri yaradılmadığından, xüsusi əhəmiyyətli nəşrlər sıradan çıxır və mövcud 
fondlarda qoruna bilmir. Latın  qrafikası ilə buraxılan yeni nəşrlərin elektron daşıyıcılara 
köçürülməsi vacib və təxirəsalınmaz məsələlərdəndir. Fondlarda saxlanılan nadir kitabların 
rəqəmli daşıyıcılara köçürülməməsi səbəbindən sözügedən kitablar alim və tədqiqatçılar, 
geniş oxucu kütləsi tərəfindən az istifadə edilir, digər tərəfdən isə qiymətli nəşr 
nümunələrinin və nadir kitabların saxlanılma şəraiti müvafiq normalara uyğun 
gəlmədiyindən, onlar təhlükə altındadır. Belə kitablar M.F.Axundov adına Azərbaycan Milli 
Kitabxanasında, Milli Elmlər Akademiyasının Mərkəzi Elmi Kitabxanasında, BDU-nun Elmi 
Kitabxanasında, Milli Arxiv İdarəsinin kitabxanalarında və digər kitabxanalarda saxlanılır.  
Kitabxanaların beynəlxalq əlaqələr sahəsindəki fəaliyyəti müasir tələblərə cavab 
vermir. Ölkədə milli biblioqrafiyanın, milli formatın, elektron kitabxananın, toplu kataloqun, 
korporativ kitabxana şəbəkələrinin olmaması dünya informasiya məkanında layiqli təmsil 
edilməyə imkan vermir. 
Bu gün elektron kataloqlar Azərbaycan Respublikası Prezidentinin İşlər İdarəsinin 
“Prezident Kitabxanası”, M.F.Axundov adına Azərbaycan Milli Kitabxana, AMEA-nın Mərkəzi 
Elmi Kitabxanası, Bakı Dövlət Universitetinin Elmi Kitabxanası, Rabitə və İnformasiya 
Texnologiyaları Nazirliyinin Mərkəzi Aparatının kitabxanası, Azərbaycan Dillər 
Universitetinin kitabxanası, “Xəzər” Universitetinin Elmi kitabxanası, Qərb Universitetinin 
kitabxanası,  F.Köçərli adına Respublika Uşaq Kitabxanası, Şamaxı rayon və Gəncə şəhər 
mərkəzi kitabxanaları istisna olunmaqla, digər kitabxanalarda yoxdur.  
Kitabxana fondlarının tələbata uyğun, sistemli və məqsədli komplektləş-dirilməməsi 
daim yeniləşən informasiya axınında oxucu kontingentinin itirilməsinə, bütövlükdə əhalinin 
mütaliəyə marağının azalmasına səbəb olur. Respublikanın ən böyük kitabxanalarında belə 
kitabsaxlayıcıların vəziyyəti (istilik, siqnalizasiya, ventilyasiya və s. kommunikasiyalar) 
mövcud normalara cavab vermir. 
Kitabxanaların maddi-texniki bazasının zəifliyi, əksəriyyətinin binalarının yararsız və 
qəza vəziyyətində olması, xidmət və komplektləşdirmə işinin lazımi səviyyədə olmaması, 
kadrların peşə hazırlığının aşağı olması, kitabxana işinə dair ədəbiyyatın və dövri nəşrlərin 
kifayət qədər çap etdirilməməsi, beynəlxalq əlaqələrin zəifliyi bu sahənin inkişafına 
maneçilik törədən əsas amillərdir. Bütün bunlar ölkə əhalisinin informasiya təminatı 
sistemində ciddi problemlər yaradır. 
“Azərbaycan Respublikasında kitabxana - informasiya sahəsinin 2008-2013-cü illərdə 
inkişafı üzrə Dövlət Proqramı” (bundan sonra - Dövlət Proqramı) Azərbaycan 
Respublikasında kitabxana-informasiya sahəsində mövcud problemləri sistemli həllinə 
yönəldilmişdir.  
  
1.2. Dövlət Proqramının məqsəd və vəzifələri 
 
Dövlət Proqramının əsas məqsədi “Kitabxana işi haqqında” Azərbaycan 
Respublikasının Qanununda, habelə digər müvafiq hüquqi aktlarda nəzərdə tutulmuş 
müddəalara uyğun olaraq, kitabxana işi sahəsində dövlət siyasətinin həyata keçirilməsini, 
ölkədə tarixi-mədəni, ədəbi-bədii, elmi-fəlsəfi sərvətlərin toplanılmasını, mühafizəsini və 
onlardan istifadə imkanlarının artırılmasını təmin etməkdən ibarətdir. Bundan başqa 
kitabxana-informasiya sahəsində yeni texnologiyaların tətbiqi və istifadəsi nəticəsində 
müasir kitabxana-informasiya infrastrukturunun yaradılması, istifadəçilərə göstərilən 
kitabxana-informasiya xidmətinin dünya standartları səviyyəsinə çatdırılması, əhalinin 
intellektual potensialının və bilik səviyyəsinin inkişafı, habelə fasiləsiz təhsilin təmin edilməsi 
üçün şəraitin yaradılmasından ibarətdir.  
Bu məqsədə nail olmaq üçün aşağıdakı əsas vəzifələrin həyata keçirilməsi xüsusi 
əhəmiyyət kəsb edir:  
- informasiya cəmiyyəti quruculuğu şəraitində beynəlxalq standartlar, hüquqi 
qanunvericilik aktları, milli informasiyalaşdırma siyasəti əsasında ölkədə fəaliyyət göstərən 
kitabxanaların modernləşdirilməsi; 
- köklü islahatların aparılması, kitabxana - informasiya resurslarının dünya məkanına 
inteqrasiyasının təmin edilməsi, beynəlxalq təcrübənin öyrənilməsi və tətbiqi, idarələrarası 
koordinasiyanın təşkili;  
- “İnformasiya cəmiyyəti”, “Biliklər cəmiyyəti” Azərbaycan modelinin qurulması 
prosesinə yardım göstərilməsi; 
-  kitab nəşri, yayımı və fond komplektləşdirmə işini tənzimləyən, maraqlı tərəflərin 
mənafeyini ifadə edən “müəllif-nəşriyyat-kitabxana-oxucu” mexanizminin və 
infrastrukturunun təkmilləşdirilməsi; 
- elektron informasiya fondlarının formalaşdırılması və virtual kitabxanaların inkişaf 
etdirilməsi, “Azərbaycan ədəbiyyatının virtual kitabxanası”nın oxucuların istifadəsinə 
verilməsi; 
-  elektron kataloq və elektron kitabxanaların yaradılması işinin təmin edilməsi,  
onların müasir  standartlar səviyyəsinə çatdırılması; 
- kompyuterləşdirilmiş kitabxana infrastrukturunun qurulması, kitabxanaların yeni 
informasiya texnologiyaları ilə təchiz edilməsi; 
- kitabxana fondlarının zənginləşdirilməsi, onların mühafizəsi və təhlükəsizliyinin 
təmin edilməsi; 
- “Azərbaycanın kitab abidələri” dövlət reyestrinin hazırlanması, milli informasiya 
resurslarının elektron daşıyıcılara köçürülməsi; 
- əhalinin bütün təbəqələrinə kitabxana-informasiya xidməti səviyyəsinin 
yüksəldilməsi; 
- kitabxanaların kadr təminatının yaxşılaşdırılması, bu məqsədlə fasiləsiz peşə 
təhsilinin təşkili və ixtisasartırma sisteminin təkmilləşdirilməsi; 
- kitabxana-informasiya işinin təkmilləşdirilməsi üçün müasir idarəetmə sisteminin 
tətbiqi; 
- maliyyələşmənin təkmilləşdirilməsi, sahə üzrə ayrılan  vəsaitlərdən   səmərəli 
istifadəni təmin edən yeni iqtisadi münasibətlər sisteminin tətbiqi; 
- kitabxana-informasiya sahəsində idarəetmənin müasir iqtisadi münasibətlərə və 
sosial iqtisadi şəraitə uyğunlaşdırılması; 
- kitabxana-informasiya sahəsinə ardıcıl olaraq müxtəlif mənbələrdən əlavə maliyyə 
vəsaitlərinin cəlb edilməsi, yeni xidmət növlərinin inkişafı, xüsusən də onların regionlarda 
təşkili, kitabxanalarda təsərrüfat fəaliyyətinin həyata keçirilməsi, büdcədənkənar gəlir və 
xərclərin bərpa olunması, onların həcminin artırılması, kitabxanaçıların əməyində 
stimullaşdırıcı tədbirlərin müəyyənləşdirilməsi; 
- Beynəlxalq Kitabxana Assosiasiyaları Federasiyası, Avropa Milli Kitabxanaları 
İttifaqı, ABŞ Kitabxana Assosiasiyası, Elektron Kitabxanalar istifadəçilərinin Beynəlxalq 
Assosiasiyası və digər beynəlxalq təşkilatlarla əməkdaşlığın  genişləndirilməsi; 
- kitabxana işi sahəsində elmi-tədqiqat və elmi-metodiki fəaliyyətin stimullaşdırılması, 
sahəyə aid ədəbiyyat nəşrinin genişləndirilməsi; 
-  kitabxana binalarının təmiri, müasir tipli yeni kitabxana binalarının inşası; 
- respublika kitabxana-informasiya şəbəkəsinin yeni dislokasiya xəritəsinin işlənilməsi 
və müasir tələblərə cavab verməyən kitabxanalarla bağlı müvafiq tədbirlərin görülməsi; 
- Azərbaycanda kitabxana-informasiya şəbəkəsinin modernləşdirilməsini təmin edən 
layihələrin işlənilməsi üçün  dövlət və donor təşkilatların  cəlb edilməsi; 
- kitabxana-informasiya sahəsində dövlət siyasətinin prioritet istiqamətləri üzrə elmi 
araşdırmaların genişləndirilməsi və müvafiq nəşrlərin hazırlanması; 
- kitabxanaların ictimai statusunun yüksəldilməsi, kitabxana-informasiya sahəsinə 
dövlət qayğısının gücləndirilməsi, habelə müxtəlif ictimai qurumlar, beynəlxalq təşkilatlar 
tərəfindən bu sahəyə diqqətin artırılması. 
 
1.3. Dövlət Proqramının icrasının əsas istiqamətləri 
 
Dövlət Proqramında nəzərdə tutulan vəzifələrin yerinə yetirilməsi üçün aşağıdakı 
istiqamətlərdə işlərin aparılması nəzərdə tutulur: 
- kitabxana fondlarının müasir komplektləşdirmə mexanizminin yaradılması, inkişafı və 
müasir informasiya daşıyıcıları ilə təmin edilməsi; 
-  kitabxanaların kompyuter və informasiya-proqram təminatı, respublika üzrə 
kompyuterləşdirilmiş kitabxana-informasiya şəbəkəsinin yaradılması və inkişafı;  
- respublikanın milli–mədəni irsinin və informasiya ehtiyatlarının   
qorunması və gələcək nəsillərə çatdırılması;  
- kitabxana xidmətinin əhatə dairəsinin genişləndirilməsi, onun forma və məzmunca 
yeniləşdirilməsi; 
- kitabxana şəbəkəsinin idarəetmə strukturunun təkmilləşdirilməsi, şəbəkənin 
optimallaşdırılması və kadr islahatlarının həyata keçirilməsi; 
-  kitabxana işi sahəsində elmi tədqiqatların aparılması, kitabların hazırlanması və 
nəşri; 
- yeni kitabxana binalarının tikilməsi, onların, eləcə də  fəaliyyət  göstərən 
kitabxanaların maddi-texniki bazasının müasir dövrün tələblərinə uyğun 
möhkəmləndirilməsi; 
- kitabxanaların beynəlxalq əlaqələrinin inkişafı, genişləndirilməsi və beynəlxalq 
tədbirlərin təşkili; 
 - M.F.Axundov adına Azərbaycan Milli Kitabxanasının modernləşdirilməsi, müasir 
informasiya texnologiyaları ilə təmin edilməsi və maddi-texniki bazasının 
möhkəmləndirilməsi. 
1.4. Dövlət Proqramının maliyyə mənbələri 
 
Proqramın maliyyə mənbələri aşağıdakılardır: 
 dövlət büdcəsindən ayırmalar və qanunvericiliklə qadağan olunmayan digər 
mənbələr. 
 
1.5. Gözlənilən nəticələr 
 
Dövlət Proqramında nəzərdə tutulan tədbirlərin yerinə yetirilməsi aşağıdakı nəticələri 
əldə etməyə imkan verəcək: 
- Azərbaycanda fəaliyyət göstərən kitаbхаnаların fоndlаrının ənənəvi və müasir 
informasiya daşıyıcıları ilə tаm kоmplеktləşdirilmə mexanizminin yaradılması və bu işin 
davamlı şəkildə inkişaf etdirilməsi; 
- xüsusilə dəyərli, nadir və əhəmiyyətli kitab və sənədlərin surətlərindən rеspublikа 
sığorta fоndunun və Azərbaycan kitabının toxunulmaz fondunun təşkil edilməsi; 
- respublikanın milli-mədəni irsinin qorunması, elektron informasiya daşıyıcılarına 
köçürülməsi və nəsillərdən-nəsillərə çatdırılması, qiymətli və nadir nəşrlərin dövlət 
reyestrinin hazırlanması; 
   - kitabxana fondlarında saxlanılan müxtəlif  qrafikada nəşr olunmuş qiymətli əsərlərin 
əlifbalarının konvertizasiya olunaraq  oxucuların istifadəsinə verilməsi, azərbaycanşünaslığa 
aid fondların zənginləşdirilməsi; 
- fövqəladə hallara hazırlığın yaxşılaşdırılıması; 
- dünya informasiya sistemlərində Azərbaycan kitabxana resurslarının təbliği və 
beynəlxalq informasiya mübadiləsinin həyata keçiriliməsi; 
- əhalinin bütün təbəqələrinə kitabxana xidmətinin yaxşılaşdırılıması, bu xidmətin 
əhatə dairəsinin genişləndirilməsi, səmərəliliyinin artırılması, informasiya qıtlığının və 
rəqəmsal uçurumun aradan qaldırılıması; 
- mövcud ştat vahidləri çərçivəsində, respublika kitabxana-informasiya şəbəkəsinin 
təkmilləşdirilməsi, kitabxanaların birləşdirilməsi və yenidən təşkili prosesinin həyata 
keçiriliməsi, qənaət edilmiş vəsait hesabına əhaliyə səyyar xidmətin göstəriliməsi; 
-  kitabxana sisteminin maliyyələşdirilməsinin təkmilləşdirilməsi məqsədi ilə bu 
sahəyə ayrılan vəsaitin yeni iqtisadi münasibətlərə uyğun rasionallaşdırılması, subyektiv 
amillərin aradan qaldırılması, təminat normativinin maliyyələşdirmə prinsipi ilə müəyyən 
edilməsi,  büdcədənkənar gəlirlərin artırılması; 
- respublikada fəaliyyət göstərən kitabxanaların maddi-texniki bazasının 
möhkəmləndiriliməsi və kitabxanaların  müasir informasiya texnologiyaları ilə təmin edilməsi. 
 
 
Azərbaycan Respublikası Prezidentinin 
2008-ci il “6” oktyabr  tarixli 3072 nömrəli  
Sərəncamı ilə təsdiq edilmişdir. 
 
Dövlət Proqramının həyata keçirilməsi üzrə 
Tədbirlər Planını 
 
Sıra 
№-si 
 
Tədbirlərin adı 
İcra 
müddəti  
(illər üzrə) 
İcraçı 
təşkilatlar 
1 2 3 4 
 2.1. Kitabxana fondlarının müasir komplektləşdirmə mexanizminin yaradılması, 
inkişafı və müasir informasiya daşıyıcıları ilə təmin edilməsi 
2.1.1. “Kitabxana işi haqqında” Azərbaycan Respublikası 
Qanununun 15-ci maddəsində qeyd edilən kitabxanaların 
məcburi nüsxələrlə təmin edilməsi mexanizminin 
yaradılması (ənənəvi və müasir) 
2008-2009 NK,  
MdTN, 
AMEA,  
TN, 
VN 
2.1.2. Azərbaycanşünaslığı inkişaf etdirmək məqsədi ilə fondların 
ölkəşünaslığa və diyarşünaslığa dair materiallarla 
zənginləşdirilməsi 
2008-2013 MdTN, 
AMEA, 
AO 
2.1.3. Gözdən əlil insanların informasiya tələbatını ödəmək 
məqsədi ilə kitabxana fondlarının xüsusi nəşrlərlə 
komplektləşdirilməsi 
2008-2009 NK,  
MdTN, YİHO, 
ƏƏSMN,  
AO 
2.1.4
. 
İşğal altında və cəbhə bölgəsində olan rayonların kitabxana 
fondlarının (onların müvəqqəti məskunlaşdığı ərazilərdə) 
bərpası  
2009-2010 MdTN, 
 QMKİDK 
İİN,  
YİHO,  
AO 
2.1.5
. 
Bakı şəhərində mövcud kitabxanaların bazasında 9 
mərkəzləşdirilmiş kitabxana sistemlərinin yaradılması, şəhər 
və rayonlarda isə bir çox kitabxana filiallarının birləşdirilməsi 
2009 NK, 
MdTN, 
YİHO 
2.1.6
. 
Ölkəşünaslığa (Azərbaycanşünaslığa) dair Rusiya Dövlət 
Kitabxanasında, Rusiya Milli Kitabxanasında, Kazan, Tbilisi 
şəhər və digər milli kitabxanalarda saxlanılan ədəbiyyatın (o 
cümlədən dövrü mətbuatın) müəyyənləşdirilməsi və onların 
çatışmayan nüsxələrinin Azərbaycan Respublikasına 
gətirilməsi məqsədi ilə layihələrin həyata keçirilməsi 
2010-2011 MdTN, 
 TN,  
XİN, 
AMEA,  
AO 
2.1.7
. 
Oxuculara verilən ədəbiyyatın tematik – tipoloji uçotunun 
təşkili, fəal və qeyri-fəal istifadə edilən nəşrlərin 
müəyyənləşdirilməsi, oxucuların informasiya tələbatının 
ödənilməsinə yönəldilmiş sorğuların keçirilməsi və əldə 
edilmiş nəticələr əsasında fondların komplektləşdirilməsi 
2008-2009 MdTN, 
AMEA, 
TKNDK 
2.1.8
. 
Respublikanın bütün kitabxanalarının  pasportlaşdırılması, 
respublika üzrə statistik göstəricilərin hazırlanması və nəşri, 
kitabxanalarda fondların komplektləşdirilməsinə dair 
monitorinqlərin keçirilməsi  
2009 MdTN, 
DSK,  
TKNDK 
 2.2. Kitabxanaların kompyuter və informasiya-proqram təminatı, respublika üzrə 
kompyuterləşdirilmiş kitabxana-informasiya şəbəkəsinin  
yaradılması və inkişafı 
2.2.1. “Azərbaycan ədəbiyyatının virtual kitabxanası”nın 
yaradılması və oxucuların istifadəsinə verilməsi 
2009 NK, 
MdTN, RİTN, 
TN, AMEA 
2.2.2. Ulu öndər Heydər Əliyevin unikal dövlət və mədəni 
quruculuq təcrübəsinin, intellektual və mənəvi irsinin 
respublikanın və dünyanın rəqəmsal irs fondlarına daxil 
edilməsi 
2008-2009 NK, 
MdTN, 
AMEA 
2.2.3. Kitabxanalarda müasir informasiya texnologiyalarının tətbiqi, 
kompyuterləşdirilmiş kitabxana infrastrukturunun, elektron 
informasiya resurslarının və müxtəlif sahələr üzrə elektron 
kitabxanaların yaradılması 
2009-2010 MdTN, 
RİTN, 
AMEA, 
TKNDK 
2.2.4. “Biliklər cəmiyyətinin Azərbaycan modeli” konsepsiyasının 
hazırlanması 
2009 MdTN, 
RİTN,  
AMEA, AO 
2.2.5. Bakı şəhərində fəaliyyət göstərən kitabxanaların veb-
saytlarının yaradılması, onların İnternetlə təchiz edilməsi, 
telefon xətti olmayan kitabxanalara telefon xəttinin çəkilməsi 
2008-2009 MdTN, 
RİTN, 
YİHO, 
AO 
 
2.2.6. Azərbaycan kitabxanalarının informasiya cəmiyyəti və 
vətəndaş cəmiyyəti institutları ilə birgə əməkdaşlığının 
həyata keçirilməsi 
2009-2010 NK,  
MdTN, 
TKNDK 
2.2.7. Mərkəzi kitabxanaların nəzdində əhalinin bütün təbəqələrinə 
pulsuz xidmət göstərən, müasir informasiya texnologiyaları 
ilə təmin olunmuş hüquq-informasiya mərkəzlərinin 
yaradılması (kitabxanaların mövcud ştat vahidləri 
çərçivəsində, ictimai əsaslarla) 
2008-2009 MdTN, 
YİHO,  
AO 
2.2.8. Yetkinlik yaşına çatmayan şəxslər üçün tərbiyə 
müəssisələrinin kitabxanalarında müasir kompyuter 
texnologiyaları ilə təmin olunmuş informasiya resurs 
mərkəzlərinin yaradılması (kitabxanaların mövcud ştat 
vahidləri çərçivəsində, ictimai əsaslarla) 
2009 MdTN, ƏN, TN, 
AQUPDK, 
YİHO 
2.2.9. “Azərbaycan ədəbiyyatı”, “Azərbaycan tarixi”, “Azərbaycan 
muzeyləri”, “Qobustan”, “Azərbaycanın turizm gözəllikləri” 
adlı elektron kitabxanaların yaradılması (mövcud 
kitabxanaların bazasında şəbəkə və ştat sayı dairəsində) 
2009-2010 MdTN, 
RİTN, 
AMEA 
2.2.10. Bir sıra rayon uşaq kitabxanalarında “Uşaq hüququ” 
informasiya mərkəzlərinin yaradılması (kitabxanaların 
mövcud ştat vahidləri çərçivəsində, ictimai əsaslarla) 
2008-2009 MdTN, 
AQUPDK,  
YİHO 
2.2.11. Azərbaycanın elektron kitabxanaları üçün Rusiyanın LİBNET 
Mərkəzindən rus və digər xarici dillərdə olan yeni 
ədəbiyyatların biblioqrafik təsvirlərinin alınması 
2009 MdTN, 
XİN, 
AMEA, 
TKNDK 
2.2.12. Gözdən əlil insanların intellektual səviyyəsinin yüksəldilməsi 
məqsədi ilə respublika əhəmiyyətli və mərkəzi kitabxanaların 
nəzdində fəaliyyət göstərən informasiya mərkəzlərində 
xüsusi proqramlı kompyuterlərin quraşdırılması 
2009-2010 MdTN, 
  ƏƏSMN, 
YİHO,  
AO 
 
2.2.13. “Kitabxana fondları-regionun inkişafının əsas informasiya 
resursu kimi” mövzusunda dəyirmi masaların keçirilməsi 
2010-2011 MdTN, 
AMEA, 
TKNDK 
2.2.14. “Milli ədəbiyyat” müasir informasiya daşıyıcıları fondlarının 
yaradılması 
2008-2011 MdTN, 
YİHO, 
AO 
2.2.15. İnternetin mövcud veb-saytlarında Azərbaycanın tarixi, 
ədəbiyyatı, mədəniyyəti və incəsənəti haqqında informa-
siyaların monitorinqi 
2010 MdTN, 
RİTN, 
AMEA, 
TKNDK 
2.2.16. Azərbaycan kitabxanalarının dünyanın ən böyük 2009-2010 MdTN,  
RİTN, 
kitabxanalarının məlumat bazalarına daxil olmasının və 
onların resurslarından istifadənin təmin edilməsi 
AMEA, 
TKNDK 
2.2.17. İşğal olunmuş rayon kitabxanalarının vəziyyəti haqqında 
“Dağıdılmış sərvətlər, məhv olmuş kitabxanalar” adlı 3 dildə 
(Azərbaycan, rus, ingilis) materialların çap və elektron 
nəşrinin hazırlanması, veb-saytın yaradılması və internetdə 
yerləşdirilməsi 
2010 MdTN,  
RİTN, 
QMKİDK, 
YİHO, 
AO 
 
2.2.18. Rusiya Dövlət Kitabxanasının dissertasiya mərkəzinə daxil 
olmaq üçün virtual oxu zalının təşkili 
2009 MdTN,  
AO 
2.2.19. “Azərbaycan kitabxanaları” veb-portalının yaradılması 2009 MdTN, 
RİTN, 
TKNDK 
2.2.20. Hüquq-informasiya mərkəzlərinin veb-portallarının 
yaradılması və onların informasiya təminatının təşkili 
2010 MdTN, 
RİTN, 
TKNDK 
2.2.21. Lerik və Yardımlı rayon mərkəzi kitabxanalarında “Ətraf 
mühit”, “Uzunömürlülər” məlumat bazalarının yaradılması və 
kitabxanaların veb-saytına əlavə edilməsi 
2010 MdTN, 
ETSN, 
ƏƏSMN, 
AO 
2.2.22. Azərbaycanın regionları üzrə “Qədim Bakı və bakılılar”, 
“Qədim Şuşa və şuşalılar”, “Qədim Bərdə və bərdəlilər”, 
məlumat bazalarının yaradılması və internet şəbəkəsində 
yerləşdirilməsi 
2011 MdTN, 
YİHO, 
AO 
2.2.23. Şəki-Zaqatala regionunda əhaliyə səyyar kitabxana 
xidmətinin göstərilməsi məqsədi ilə pilot layihələrinin həyata 
keçirilməsi 
2009 MdTN, 
RİTN, 
YİHO, 
AO 
2.2.24. Əhalinin operativ informasiya təminatı üçün tabeliyindən 
asılı olmayaraq, Bakı şəhəri və respublikanın digər şəhər və 
rayon mərkəzi, uşaq və gənclər kitabxanalarında yeni 
informasiya texnologiyalarının, habelə avtomatlaşdırılmış 
kitabxana-informasiya sistemlərinin tətbiqi və Azərbaycanda 
ən çox yayılan İRBİS-64 Avtomatlaşdırılmış Kitabxana-
İnformasiya Sisteminin sərlöhvə və sərlövhəaltı 
məlumatlarının Azərbaycan dilinə tərcüməsi 
2009 MdTN,  
TN,  
İİN, 
MN,  
RİTN,  
AMEA, 
TKNDK 
2.2.25. Respublika kitab fondunun, elektron sənədlərin toplu 
kataloqunun yaradılması, sənədlərin tammətnli bazaya 
birbaşa keçid texnologiyasının tətbiq edilməsi 
2011 MdTN,  
RİTN, 
AO 
2.2.26. “Azərbaycan ədəbiyyatı antologiyası: XIX-XX əsrlər” elektron 
məlumat bazasının və elektron nəşrinin hazırlanması  
2010 MdTN 
 
2.2.27. Şəki şəhərinin Mərkəzi Kitabxanasında “Azərbaycanın ipək 
diyarı” məlumat bazasının yaradılması 
2010 YİHO, 
MdTN, 
AO 
2.2.28. Bakı Musiqi Akademiyasının nəzdində mövcud ştat vahidləri 
çərçivəsində ictimai əsaslarla müasir multimedia tədris 
metodiki kompyuter mərkəzinin təşkili 
2009 TN, 
RİTN, 
MdTN 
2.2.29. Şəhər (rayon) mərkəzi kitabxanalarında, iri yaşayış 
massivlərində və qəsəbələrdə fəaliyyət göstərən 
kitabxanalarda elektron kitabxanaların, elektron kataloqların 
məlumat və təhsil portallarının yaradılması və internetdə 
yerləşdirilməsi 
2009-2010 MdTN,  
RİTN,  
TN,  
TKNDK, 
AO 
2.2.30. “Azərbaycan dilində latın qrafikası ilə kütləvi nəşrlərin həyata 
keçirilməsi haqqında”  Azərbaycan Respublikası 
Prezidentinin 2004-cü il 12 yanvar tarixli və “2005-2006-cı 
illərdə Azərbaycan dilində latın qrafikası ilə çapı nəzərdə 
2008-2009 MdTN, 
AO 
tutulan əsərlərin siyahısının təsdiq edilməsi haqqında” 2004-
cü il 27 dekabr tarixli sərəncamlarına əsasən nəşr olunan 
kitabların elektron kitabxanasının təşkili və İnternetdə 
yerləşdirilməsi 
2.2.31. Azərbaycan-Türkiyə, Azərbaycan-Rusiya ilə birgə elektron 
kitabxanalarının yaradılması və “Sərhəddə görüş” layihəsinin 
həyata keçirilməsi 
2009-2010 MdTN, 
XİN, 
AO 
2.2.32. “Milli İnternet şəbəkəsinin hamisi-hifzedicisi (qoruyucusu)” 
simvolunun seçilməsi üzrə respublika müsabiqəsinin təşkili 
2009 MdTN, 
RİTN, 
TN, 
AO 
2.2.33. Kitabxanalarda kitabxana-biblioqrafiya proseslərinin 
avtomatlaşdırılması sahəsində kiçik qrantlar müsabiqəsinin 
təşkili 
2009-2010 MdTN,  
TN, RİTN,  
AMEA, 
TKNDK 
2.2.34. Regionlardakı kitabxanalar arasında “Ən yaxşı ictimai 
internet mərkəzi”, “Ən maraqlı veb-sayt” mövzusunda 
respublika müsabiqəsinin keçirilməsi 
2008-2013 MdTN, 
TN, 
RİTN, 
TKNDK 
2.2.35. Elektron kitabxanaların respublika müsabiqəsinin keçirilməsi 2009-2012 MdTN,  
AMEA, 
RİTN,  TN,  
TKNDK 
2.2.36. “Kitabxana-bələdiyyə informasiya mərkəzi kimi” layihələrinin 
həyata keçirilməsi 
2008-2013 NK, 
MdTN, ƏN 
(bələdiyyələrin 
iştirakının 
təşkilinə kömək 
göstərməklə) 
AO 
2.2.37. Gözdən əlillərin  informasiya təminatını yaxşılaşdırmaq 
məqsədi ilə xüsusi proqramların hazırlanması 
2008-2009 MdTN, RİTN, 
ƏƏSMN, YİHO, 
AO 
2.2.38. Azərbaycan kitabının milli biblioqrafiyasının hazırlanması və 
nəşri, dövlət kitabxanalarında mühafizə edilən XIX əsrin 20-
ci illərində nəşr olunmuş ədəbiyyatın (kitab, qəzet və 
jurnalların) əlifbasının kiril qrafikasından latın qrafikasına 
çevrilməsinin həyata keçirilməsi və informasiya 
daşıyıcılarına köçürülməsi  
2009-2010 MdTN, 
AO 
2.2.39. Kitabxana fondlarında saxlanılan qramofon vallarının 
“Azərbaycanın səs irsi” adı ilə informasiya daşıyıcılarına 
köçürülməsi 
2011 MdTN, 
AMEA 
2.2.40. Azərbaycan Xalq Cümhuriyyətinin 90 illiyi ilə əlaqədar 1918-
1920-ci illərdə nəşr edilən “Azərbaycan” qəzetinin 
mikrofilmləşdirilməsi və əlifbasının kiril qrafikasından latın 
qrafikasına çevrilməsinin həyata keçirilməsi 
2008-2009 MdTN, 
AMEA, 
MAİ, 
AO 
2.2.41. Azərbaycan Milli Avtomatlaşdırılmış Kataloqlaşdırma 
Formatının (AZMARC) yaradılması və ölkə kitabxanalarında 
tətbiqi 
2010 MdTN, 
RİTN, 
TKNDK 
2.2.42. UNİMARC formatının Azərbaycan dilinə tərcüməsi  və nəşri 2009-2010 MdTN, TN, 
SMPDA, 
AMEA, AO 
2.2.43. Azərbaycan Respublikasının kitab abidələrinin müəyyən 
edilməsi, informasiya daşıyıcılarına köçürülməsi və 
“Azərbaycanın kitab abidələri” adlı məlumat bazasının 
yaradılması 
2010 MdTN, 
TN, 
AMEA, 
YİHO, 
TKNDK 
2.2.44. Regionlarda kiçik və orta biznesin informasiyaya olan 
tələbatını ödəmək üçün mərkəzləşdirilmiş kitabxana 
sistemlərinin bazasında kitabxanaların mövcud ştat vahidləri 
çərçivəsində və ictimai əsaslarla informasiya mərkəzlərinin 
yaradılması  
2010-2011 MdTN, 
RİTN, MN, 
İİN, YİHO, 
AO 
2.2.45. Yaradılan milli elektron resurslarının qeydiyyatı üçün AMEA-
nın İnformasiya Texnologiyaları İnstitutunda “İnformasiya 
registri” bölməsinin yaradılması (kitabxanaların mövcud ştat 
vahidləri çərçivəsində, ictimai əsaslarla) 
2009 AMEA, 
MdTN,  
RİTN, 
AO 
 
2.2.46. “Heydər Əliyev Mərkəzi”ndə təşkil olunacaq kitabxanaya 
“Milli Kitabxana-İnformasiya Kompleksi” statusunun 
verilməsi 
2009 NK,   
MdTN 
2.2.47. Dünyanın böyük kitabxana mərkəzlərində saxlanılan 
diyarşünaslıq (ölkəşünaslıq) xarakterli qiymətli və nadir 
kitabların (əsli, yaxud surəti və elektron variantı) “Heydər 
Əliyev Mərkəzi”ndə toplanması ilə bağlı zəruri tədbirlərin 
təşkili 
2009 NK, 
MdTN, 
XİN 
2.2.48. 2009-cu ili kitabxanaların avtomatlaşdırılması ili elan 
edilməsi 
2008-2009 MdTN 
2.3. Azərbaycan Respublikasının milli–mədəni irsinin və informasiya ehtiyatlarının   
qorunması və gələcək nəsillərə çatdırılması 
2.3.1. Xüsusi əhəmiyyətli çap sənədlərini, nadir kitabları, 
diyarşünaslığa aid nəşrləri qoruyub saxlamaq və nəsillərdən-
nəsillərə ötürmək məqsədi ilə onların informasiya 
daşıyıcılarına köçürülməsi 
2011-2012 NK,  MdTN,  
RİTN,  AMEA, 
TKNDK 
2.3.2. “Ədəbiyyat” qəzetinin bütün nömrələrinin informasiya 
daşıyıcılarına köçürülməsi və qəzetin 1934-1950-ci illər üzrə 
çatışmayan nömrələrinin bərpası 
2008-2010 MdTN, 
AMEA, AYB-
nin, 
“Ədəbiyyat 
qəzeti” 
redaksiyasının 
tövsiyələri 
nəzərə 
alınmaqla 
2.3.3. Azərbaycanın kitab mədəniyyətinin qorunması və dünyaya 
tanıdılması məqsədi ilə layihələrin həyata keçirilməsi 
2009-2012 MdTN, 
TN, AMEA, 
XİN, AO 
2.3.4. Nazirlik, komitə və idarələrin kitabxanalarında saxlanılan 
Azərbaycan kitab abidələrinin inventarizasiyasının 
aparılması və uçotunun təşkili 
2009-2010  
MdTN, 
MAİ, 
AO 
2.3.5. Tarixi əhəmiyyət kəsb edən milli nəşrlərin mühafizəsini təmin 
etmək məqsədi ilə böyük kitabxanalarda depozitar fondların 
yaradılması 
2010-2012  
MdTN, 
TKNDK 
2.3.6. “Kitab irsi Azərbaycanın milli sərvətidir” adlı layihənin həyata 
keçirilməsi, Sankt-Peterburq, Moskva, Kazan, Tbilisi, Paris, 
London, Drezden kitabxanalarının arxivlərində mühafizə 
olunan Azərbaycanla bağlı diyarşünaslıq nəşrlərinin 
müəyyən edilməsi və surətlərinin Azərbaycana gətirilməsinin 
təşkili 
2009-2012  
MdTN, 
XİN,  
AO 
2.3.7. Naxçıvan Muxtar Respublikasının kitab fondunun elmi 
ekspertizası və monitorinqi 
2008-2009 MdTN, 
AO 
2.3.8. Respublikanın regionlarında nəşr edilən yerli qəzetlərdə 2008-2013  
MdTN, 
diyarşünaslığa dair materialların toplanması, qorunması 
məqsədi ilə onların biblioqrafik uçotunun aparılması, 
Əlifbanın kiril qrafikasından latın qrafikasına çevrilməsi, 
informasiya daşıyıcılarına köçürülməsi və zəruri materialların 
istifadəsinin təmin edilməsi 
RİTN, 
YİHO, 
AO 
2.3.9. “Kitab xəzinəsi: qədim kitablar  əlyazmaların uçotu və 
bərpası” adlı layihənin həyata keçirilməsi  
2008-2009 MdTN, 
TN, 
AMEA, MAİ, 
AO 
2.3.10. “Azərbaycanın kitab yaddaşı” adlı layihənin həyata 
keçirilməsi və müvafiq məlumat bazasının yaradılması 
2009-2011 NK, MdTN, 
AMEA, 
TKNDK, AO 
2.3.11. Nadir, qiymətli və aktual nəşrlərin informasiya daşıyıcılarına 
köçürülmə proqramının işlənib hazırlanması 
2009 MdTN, 
TN, 
MAİ, AMEA, 
RİTN, AO 
2.3.12. “Dirçələn fondlar” şüarı ilə milli kitab irsimizin mühüm tərkib 
hissəsi olan fondların aktivləşdirilməsi, kiril qrafika-sından 
latın qrafikasına çevrilməsinin həyata keçirilməsi və 
informasiya daşıyıcılarına köçürülməsi 
2008-2012 MdTN, 
 AMEA,  
TN, 
RİTN,  
YİHO, 
AO 
2. 4. Kitabxana xidmətinin əhatə dairəsinin genişləndirilməsi,  
onun forma və məzmunca yeniləşdirilməsi 
2.4.1. Respublikanın uşaq kitabxanalarında uşaqların informasiya 
tələbatı probleminin həlli məqsədi ilə monitorinqlərin 
keçirilməsi 
2008-2010 MdTN, 
RİTN, 
TN, YİHO 
2.4.2. İslam Konfransı Təşkilatı dövlətlərinin kitabxanaları ilə 
informasiya mübadiləsinin həyata keçirilməsi 
2008-2012 MdTN, 
XİN, 
 AO 
2.5. Kitabxana şəbəkəsinin idarəetmə strukturunun təkmilləşdirilməsi,  
şəbəkənin optimallaşdırılması və kadr islahatlarının həyata keçirilməsi 
2.5.1. Kitabxana işini tənzimləyən normativ hüquqi bazanın 
təkmilləşdirilməsi 
2008-2009 NK, MdTN, 
AMEA, 
AO 
2.5.2. F.Köçərli adına Respublika Uşaq Kitabxanasına Milli Uşaq 
Kitabxanası statusunun verilməsi 
2009 NK, 
MdTN 
2.5.3. Kitabxanaçıların təhsili, o cümlədən ixtisaslarının artırılması 
ilə bağlı zəruri tədbirlərin təşkili 
2009-2013 MdTN, 
TN, 
YİHO, 
AO 
2.5.4. “2007-2015-ci illərdə Azərbaycan gənclərinin xarici ölkələrdə 
təhsili üzrə Dövlət Proqramı” çərçivəsində xarici ölkələrin ali 
məktəblərinin magistratura şöbələrində milli kitabxanaçı 
kadrların hazırlığının təşkili məqsədi ilə müvafiq tədbirlərin 
həyata keçirilməsi 
2008-2013 NK, 
MdTN, 
TN, 
XİN 
2.5.5. “Kitabxanalar milli mədəniyyətin dirçəliş resursudur” 
mövzusunda respublika müşavirəsinin keçirilməsi 
2009 MdTN, 
TN, AMEA, 
TKNDK 
2.5.6. Bakı şəhərində ilk kitabxana-qiraətxananın 115 illiyinə həsr 
edilmiş “İlk kütləvi kitabxanalar-tarixdən müasirliyə qədər” 
mövzusunda tədbirin keçirilməsi 
2008 MdTN, 
YİHO, 
TKNDK 
2.5.7. Naxçıvan MR-da  “Gənc peşəkarlar cəmiyyətə xidmət edir” 
mövzusunda gənc kitabxanaçıların forumunun keçirilməsi 
2011 MdTN,  
AO 
2.5.8.  Tabeliyindən asılı olmayaraq kitabxanalar arasında müxtəlif 
nominasiyalar üzrə  müsabiqələrin keçirilməsi (“İlin 
nümunəvi Mərkəzləşdirilmiş Kitabxana Sistemi”, “Ən yaxşı 
2008-2013 MdTN, 
YİHO, 
AO 
kitabxanaçı”,  “Yaradıcı təkamül müəssisəsi”, “İçərişəhər 
Azərbaycan mədəniyyətinin incisidir”, “İlin ən yaxşı 
kitabxanası” və s.)  
 
2.5.9. Azərbaycan Respublikasının kitabxana mütəxəssisləri 
haqqında məlumat bazasının yaradılması və internetdə 
yerləşdirilməsi 
2008-2013 MdTN, 
 TKNDK 
2.5.10. Azərbaycan Respublikasında kitabxanaçı kadrlara tələbatın 
öyrənilməsi və məzunların yerləşdirilməsi sisteminin 
yaradılması 
2008-2013 MdTN, 
TN, 
YİHO, 
AO 
2.6. Kitabxana işi sahəsində elmi tədqiqatların aparılması,  
kitabların hazırlanması və nəşri 
2.6.1. Respublika kitabxana şəbəkəsinin pasportlaşdırılması ilə 
əlaqədar illik statistik məlumat toplularının hazırlanması və 
nəşr edilməsi 
2008-2013 MdTN, 
TN, YİHO 
TKNDK,  
AMEA 
2.6.2. Dünya kitabxana standartlarının tərcüməsi və onların 
əsasında Milli Kitabxana standartlarının hazırlanması 
2008-2013 MdTN,  
SMPDA, TN,  
AMEA, 
 TKNDK 
2.6.3. Avropa Şurasının sənədləri əsasında “Mədəniyyət siyasəti 
bu gün: strategiyanın seçilməsi və Avropa Birliyinin 
istiqamətləri” adlı materialların nəşr edilməsi  
2009 MdTN,  
XİN 
AO 
2.6.4. Kitabxana-informasiya sahəsinə və kitabxanaşünaslığa dair 
elmi araşdırmaların aparılması və sosioloji sorğuların 
keçirilməsi  
2008-2013 MdTN, 
TN, 
AMEA 
2.6.5. Milli kataloqlaşdırma qaydalarının, təlimatlarının tərtibi və 
nəşr edilməsi 
2008-2009 MdTN, TN,  
SMPDA, 
AMEA, 
AO 
2.6.6. “Ədəbiyyat qəzeti”nin biblioqrafik göstəricisinin tərtib 
edilməsi (qəzetin 75 illik yubileyi ilə əlaqədar) 
2008-2009 AMEA, AYB-
nin, 
“Ədəbiyyat 
qəzeti”  
Redaksiyasının 
tövsiyələri 
nəzərə alaraq 
2.6.7. Kütləvi kitabxanalar üçün Universal Onluq Təsnifatının 
uyğunlaşdırılmış variantının hazırlanması 
2010 MdTN, 
TN, 
SMPDA, 
AMEA 
2.6.8. Respublika əhəmiyyətli kitabxanaların veb-saytlarında 
Azərbaycanın turizm gözəlliklərinin təbliği və bu sahədə 
dünya kitabxanaları ilə informasiya mübadiləsinin həyata 
keçirilməsi 
2008-2013 MdTN, 
 TKNDK 
2.6.9. Ümummilli lider Heydər Əliyevin “Müstəqilliyimiz əbədidir” 
çoxcildli kitabının biblioqrafik göstəricisinin və elektron 
nəşrinin hazırlanması 
2008-2010 MdTN, 
TN, 
AMEA, 
AO 
2.6.10. “Azərbaycan kitabxanaları XXI əsrin əvvəllərində” adlı 
sənədli filmin hazırlanması 
2009 MdTN,  
TKNDK, AO 
 
2.6.11. Azərbaycanın mədəniyyəti, incəsənəti, ədəbiyyatı haqqında 
ən çox istifadə edilən kitabların elektron nəşrinin 
hazırlanması və internetdə yerləşdirilməsi 
2009-2010 MdTN,  
TN, 
RİTN, 
TKNDK 
 
2.6.12. Ümummilli lider Heydər Əliyev haqqında ən çox soruşulan 
kitabların informasiya daşıyıcılarına köçürülməsi 
2008-2009 MdTN, 
RİTN, 
TKNDK, 
AO 
2.6.13. Azərbaycanın  klassik musiqi əsərləri yazılmış qramofon 
vallarının informasiya daşıyıcılarına köçürülməsi 
2009-2011 MdTN, 
AO 
2.6.14. İşğal olunmuş ərazilərdə məhv edilmiş kitabxanalar 
haqqında ətraflı məlumatların  hazırlanması və onların 
beynəlxalq təşkilatlara göndərilməsi 
2008-2009 MdTN, 
TN, 
QMKİDK, 
AO 
2.6.15. Kitabxana-informasiya terminlərinin izahlı lüğətinin nəşr 
edilməsi 
2009 MdTN,  
RİTN, 
TKNDK 
2.6.16. Kitabxana Ensiklopediyasının Azərbaycan dilinə tərcümə 
edilməsi 
2008-2009 MdTN 
2.6.17. Kitabxana fəaliyyətinin monitorinq sisteminin təşkili 2008-2013 MdTN, 
YİHO,  
TKNDK, AO 
 
2.7. Yeni kitabxana binalarının tikilməsi, yeni və  fəaliyyət  göstərən kitabxanaların maddi-
texniki bazasının müasir tələblərə uyğun möhkəmləndirilməsi 
Respublika əhəmiyyətli kitabxanalar üzrə 
2.7.1. C.Cabbarlı adına Respublika Gənclər Kitabxanasının əsaslı 
təmiri, modernləşdirilməsi, avadanlıqla və avtomatlaşmış 
kitabxana-informasiya sistemi (AKİS) ilə təchiz edilməsi 
2008-2010 MdTN 
2.7.2. Gözdən Əlillər üçün Respublika Kitabxanasının müasir 
avadanlıqla təchiz edilməsi 
2010 NK, 
MdTN 
Respublikanın şəhər və rayonları, Naxçıvan MR üzrə 
2.7.3. Qəza vəziyyətində olan və şəxsi evlərdə yerləşən 
kitabxanalar üçün yeni binaların tikilməsi  
2010-2013 NK, 
MdTN, 
YİHO 
2.7.4. Təmiri zəruri hesab edilən kitabxanaların əsaslı təmiri, 
modernləşdirilməsi, inventar və avadanlıqla təchiz edilməsi  
2008-2013 NK, 
MdTN, 
YİHO 
2.7.5. Mərkəzi kitabxanaların avtomatlaşmış kitabxana-informasiya 
sistemi (AKİS) ilə təchiz edilməsi 
2008-2013 NK, 
MdTN, 
YİHO 
2.7.6. Yeni dislokasiya xəritəsi əsasında (kitabxanası olmayan yeni 
salınmış qəsəbə, kənd və digər yaşayış massivlərində) 
kitabxanalar üçün binaların tikilməsi 
2010-2013 NK, 
MdTN, 
YİHO 
2.8. Kitabxanaların beynəlxalq əlaqələrinin inkişafı 
və beynəlxalq tədbirlərin təşkili 
2.8.1. YUNESKO-nun “İnformasiya hamı üçün” Proqramının 
Azərbaycan komitəsinin təşkili 
2008-2009 NK, MdTN, 
XİN, 
TKNDK 
2.8.2. Ümummilli lider Heydər Əliyevin anadan olmasının 90 illik 
yubileyi ilə əlaqədar “Heydər Əliyev Mərkəzi-Milli 
yaddaşımızın Mərkəzidir” mövzusunda Bakıda 
kitabxanaçıların beynəlxalq simpoziumunun təşkili 
2013 NK, 
MdTN, 
AMEA 
2.8.3. Dünyanın böyük kitabxanalarında və informasiya 
mərkəzlərində Azərbaycan guşələrinin yaradılması, kitab 
sərgilərinin və təqdimatlarının keçirilməsi 
2008-2013 MdTN, 
XİN, 
XÖYAİDK 
 
2.8.4. Rusiya Federasiyasının Moskva şəhərindəki “Puşkin 
Kitabxanası” meqalayihəsinin iş təcrübəsinin öyrənilməsi və 
Azərbaycanda kitabxanaların zəruri ədəbiyyat və elektron 
informasiya daşıyıcıları ilə təmin etmək məqsədi ilə “Nizami” 
layihəsinin təşkili 
2008-2009 MdTN, 
TKNDK 
2.8.5. Kitabxana sahəsinin zəruri istiqamətləri üzrə keçirilən 
konfranslarda Azərbaycan kitabxanaçılarının iştirakının 
təmin edilməsi (Krım, İFLA-nın illik, LİBKOM, Anapa, Soçi və 
s. konfransları) 
2008-2013 MdTN, 
XİN, TN,  
AMEA, 
TKNDK 
2.8.6. ABŞ, Avropa və MDB ölkələri kitabxanalarının 
avtomatlaşdırma, fondların bərpası və mühafizəsi,  habelə 
UNİMARC formatının tətbiqi sahəsində təcrübələrin 
öyrənilməsi  
2013 MdTN, 
XİN, 
TN, 
AMEA 
TKNDK 
2.8.7. Azərbaycan və Rusiya kitabxanaçılarının qarşılıqlı təcrübə 
mübadiləsinin təşkili. Azərbaycan kitabxanaçılarının 
Buryatiya Respublikasına və digər regionlara ezam 
olunması 
2008-2013 MdTN,  
XİN, 
AO 
2.8.8. Ölkədə Kitabxanalararası Abonement Sisteminin 
optimallaşdırılması 
2008-2012 MdTN,  
AO 
2. 9. M.F.Axundov adına Azərbaycan Milli Kitabxanasının 
modernləşdirilməsi, müasir informasiya texnologiyaları ilə  
təmin edilməsi və maddi-texniki bazasının möhkəmləndirilməsi  
2.9.1. Modernləşdirilmə məqsədi ilə maddi-texniki bazanın 
möhkəmləndirilməsi və müasir (yeni) informasiya 
texnologiyaları ilə təchizat 
2008-2010 MdTN 
2.9.2. Mövcud elektron kataloq və elektron kitabxana sistemlərinin 
təkmilləşdirilməsi 
2008-2009 MdTN 
2.9.3. Kitabxana fondunun, oxu zallarının, xidmət bölmələrinin və 
mətbəənin müasir tipli inventar və avadanlıqlarla təchizatı 
2008-2009 
 
MdTN 
2.9.4. Zəruri nəqliyyat vasitələri ilə təchizat 2009-2010 MdTN 
2.9.5. Kitabxana binasının müasir standartlar səviyyəsində yenidən 
qurulması  
2008-2010 MdTN 
2.9.6. Kitab fondlarının bərpası və konservasiyasının həyata 
keçirilməsi 
2008-2010 MdTN 
 
 
 
  
Akronimlər 
 
Ailə, Qadın və Uşaq Problemləri üzrə Dövlət Komitəsi AQUPDK 
Azərbaycan Milli Elmlər Akademiyası  AMEA 
Aidiyyəti orqanlar AO 
Azərbaycan Yazıçılar Birliyi AYB 
Dövlət Statistika Komitəsi DSK 
Ekologiya və Təbii Sərvətlər Nazirliyi ETSN 
Əmək və Əhalinin Sosial Müdafiəsi Nazirliyi   ƏƏSMN 
Ədliyyə Nazirliyi ƏO 
Xarici İşlər Nazirliyi  XİN 
Xarici Ölkələrdə Yaşayan Azərbaycanlılarla İş üzrə Dövlət Komitəsi XÖYAİDK 
Beynəlxalq Kitabxana Assosiasiyası İFLA 
İqtisadi İnkişaf Nazirliyi  İİN 
Qaçqınların və Məcburi Köçkünlərin İşləri üzrə Dövlət Komitəsi QMKİDK 
Azərbaycan Respublikasının Nazirlər Kabineti NK 
Mədəniyyət və Turizm Nazirliyi  MdTN 
Milli Arxiv İdarəsi MAİ 
Maliyyə Nazirliyi MN 
Nəqliyyat Nazirliyi NN 
Rabitə və İnformasiya Texnologiyaları Nazirliyi RİTN 
Standartlaşdırma, Metrologiya və Patent üzrə Dövlət Agentliyi SMPDA 
Tabeliyində kitabxanalar olan nazirlik və dövlət komitələri TKNDK 
Təhsil Nazirliyi  TN 
Beynəlxalq Avtomatlaşdırılmış Kataloqlaşma Formatı UNİMARC 
Vergilər Nazirliyi  VN 
Yerli icra hakimiyyəti orqanları YİHO 
 
 
 
 
