PRESIDENTS
OF THE UNITED STATES OF AMERICA
Amerika prezidentləri
Ciddi məsələlərə heç zaman rişxənd etməyin.
Corc Vaşinqton
Mənim vətənim azadlıq olan yerdir.
Tomas Cefferson
Xalqım bir hissəsini həmişə və bütün xalqı bir 
müddət aldatmaq olar, lakin, bütün xalqı həmişə 
aldatmaq qeyri-mümkündür.
Avraam Linkoln
Kişinin uduzmağı hələ onun məğlubiyyəti deyil, o, 
yalnız təslim olanda məğlub olur.
Riçard Nikson
Elshan Bayramzadeh
PRESIDENTS
OF THE UNITED STATES OF 
AMERICA
Elşən Bayramzadə
Amerika
prezidentləri
Bakı
2012
Elşən Bayramzadə
Amerika prezidentləri
KitabKlubu.org, 2012, 248 səh.
Kitab ABŞ-ın prezidentlik institutu, prezidentlərin 
tərcümeyi-halı və onların siyasi fəaliyyətindən bəhs edir. 
ABŞ-ın superdövlətə çevrilməsində, Konstitusiya və de-
mokratiya prinsiplərinə sadiqlik böyük rol oynayıb. Bu 
prinsiplərin pozulması bəzi prezidentlərin impiçmentinə 
gətirmişdir. Kitabda bu haqda da geniş məlumat verilmiş-
dir. Əhatəli şəkildə ABŞ-ın siyasi quruluşu və onun birinci 
şəxslərinin fəaliyyətinə həsr olunmuş, maraqlı faktlar və 
məlumatlarla zəngin, illüstrasiyalı belə bir kitab Azərbaycan 
dilində ilk dəfədir nəşr olunur. Kitab geniş oxucu kütləsi 
üçün nəzərdə tutulmuşdur.
Qiyməti 5 manat
Əlaqə nömrələri: 012/492-12-38, 050/404-91-13
ISBN 978-9952-812-57-2
© Elşən Bayramzadə və Kitab Klubu MMC
5
Ön söz
Müstəqil Azərbaycan Respublikası öz sosial institut-
larının qurulmasının elə bir mərhələsindədir ki, bu dövrdə 
dünya təcrübəsi böyük dəyərə malikdir. Ən geniş yayılmış 
belə dövlət quruluşu institutlarından biri, artıq 200 ildən 
çox bir müddətdə ABŞ-da bütün digər dövlət institutları-
nın fəaliyyətini əlaqələndirən prezidentlik institutudur. 
Prezidentlik institutu öz mahiyyətinə görə hakimiyyət ins-
titutu, daha doğrusu dövlət idarəetmə sistemində prezident 
hakimiyyəti səlahiyyətlərinin məcmusu kimi nəzərdən 
keçirilməlidir.
Rus tədqiqatçısı V.E.Çirkin qeyd edir ki, prezidentli 
respublikanın, tez-tez nazir böhranlarının alovlandığı və 
hökumət dəyişmələrinin adi hala çevrildiyi parlamentli 
respublikadan əsas üstünlüyü onun icraedici hakimiyyətin 
sabitliyinə təminat verməsidir; əsas qüsuru isə demokra-
tik institutların inkişaf etməməsi şəraitində avtoritarizmə 
meyllənməsidir.
«Prezident» termini hərfən «irəlidə əyləşən» mənası 
verən latın sözü «praesidens»dən götürülüb və yəqin ki, an-
tik dövr məclislərində sədrlik edənin tutduğu yerlə əlaqəli 
olmuşdur. Sonralar senat başçılarını prezident adlandırma-
ğa başladılar. «Prezident» termini öz müasir məzmununu 
XVIII əsrin sonlarında, ABŞ-da prezidentlik institutu təsis 
edildikdə almışdır. Prezidentlik vəzifəsinin təsis edilməsi 
ilk dəfə 1787-ci ildə Filadelfi yada, ABŞ-ın yeni Konstitu-
siyasının hazırlandığı Konstitusiya Konventində müzakirə 
edilmişdir. 
Maraqlıdır ki, o zamanlar ölkənin şəriksiz siyasi li-
deri müharibə qəhrəmanı, general Corc Vaşinqton idi və 
təsis ediləcək dövlət başçısı vəzifəsi (kral) «ona uyğun-
laşdırılır», dövlət quruluşu kimi monarxiya təklif edi-
lirdi. C.Vaşinqtonun nəhəngliyi təkcə onun monarx ol-
6
maq istəməməyində yox, sonralar, üçüncü dəfə prezident 
seçkilərində iştirakdan könüllü imtina edərək, ABŞ-ın de-
mokratik inkişafında misilsiz ənənənin başlanğıcını qoy-
masında idi.
Beləliklə, ABŞ-da respublika idarəetmə formasının 
bərqərar olması olduqca çətin məsələ idi, çünki, ABŞ-
ın nə lazımi siyasi təcrübəsi, nə də uyğun tarixi ənənələri 
yox idi. İcraedici hakimiyyətin başçısı – prezidentin həm 
fəaliyyət müddəti, həm də seçilməsi qaydaları haqqında 
ciddi müzakirələr getmiş, nəticədə, C.Medisonun təklif 
etdiyi, müəyyən düzəlişlərlə bu gün də davam edən plan 
qəbul olunmuşdur. Prezident vəzifəsinin unikallığı onda 
idi ki, o, həm dövlət başçısı, həm də icraedici hakimiyyətin 
rəhbəri idi.
Xatırladaq ki, ABŞ dövlət quruluşu modeli, hakimiyyət 
bölgüsü ideyasını ilk yaradanlardan biri, fransız mütəfəkkiri 
Ş.L.Monteskyönün konstitusiya hüququ nəzəriyyəsinə 
əsaslanırdı. Məhz bu məqam ABŞ-da güclü prezident 
hakimiyyətinin ölkədə avtoritar rejim yaratmasına imkan 
verməmişdir.
Yeri gəlmişkən, Latın Amerikası ölkələrində ABŞ nümu-
nəsinə uyğun olaraq prezidentlik institutu təsis edilsə də 
(XIX əsrin birinci yarısında), bu təhlükədən yaxa qurtarmaq 
mümkün olmamışdır. Bundan əlavə, prezidentlik vəzifəsi 
ABŞ modelindən «köçürülmüş», 1848-ci ildə Avropanın ilk 
prezidentli respublikası olan Fransanın (digəri İsveçrə) prezi-
denti seçilmiş Lui-Napoleon öz səlahiy yət lə rin dən monarxi-
yaya qayıtmaq və özünü III Napoleon adı ilə imperator elan 
etmək üçün istifadə etmişdi. Burdan görünür ki, uğurlu siyasi 
sistem təkcə kağızda yazılmış qanun və konstitusiyalardan 
asılı deyil, bu sistemi yaşadan konkret insanlardan, onların 
keyfi yyətlərindən, malik olduğu dəyərlərdən asılıdır. Məhz 
buna görə ABŞ konstitusiyasını yaşadan siyasi liderlər – 
prezidentlər bizim üçün çox maraqlıdır.
7
Azərbaycan oxucusunun diqqətinə təqdim olunan 
«Amerika prezidentləri» kitabı ABŞ prezidentləri və onla-
rın fəaliyyət tarixinə həsr olunmuşdur ki, bu da onun ABŞ-
ın bütün uğur və uğursuzluqları, nailiyyət və böhranları ilə 
birlikdə demokratik inkişaf təcrübəsindən söhbət açdığın-
dan xəbər verir. Amerika tarixinin «əsas» personajlar qale-
reyası ilə tanışlıqdan sonra, oxucu özü onların fəaliyyətini 
müstəqil şəkildə dəyərləndirə bilər. Belə ki, kitabın müəllifi  
Elşən Bayramzadə təfsirlərə az yer verərək, daha çox fakt-
lara əsaslanmaqla uğurlu praktika seçə bilmişdir. Bundan 
əlavə, kitabın sonunda göstərilmiş geniş ədəbiyyat siyahısı 
oxucuya ABŞ-ın – bu gün dünyanın yeganə superdövlətinin 
siyasi sistemi və o sistemi yaşadan mədəniyyəti haqqında 
öz biliklərini müstəqil şəkildə artırmağa imkan verəcək. 
Əli Abasov,
Fəlsəfə elmləri doktoru, professor, AMEA-nın «Müasir 
fəlsəfə problemləri» şöbəsinin müdiri
8
Mündəricat
Giriş.............................................................................. 10
Corc Vaşinqton (1789-1797) ........................................ 21
Con Adams (1797-1801) .............................................. 30
Tomas Cefferson (1801-1809) ..................................... 35
Ceyms Medison (1809-1817) ...................................... 43
Ceyms Monro (1817-1825) .......................................... 49
Con Kuinsi Adams (1825-1829) .................................. 54
Endrü Cekson (1829-1837) .......................................... 58
Martin Van Buren (1837-1841) .................................... 65
Uilyam H.Harrison (1841-1841) .................................. 70
Con Tayler (1841-1845) ............................................... 73
Ceyms N.Polk (1845-1849) ......................................... 77
Zakari Teylor (1849-1850) ........................................... 81
Millard Fillmor (1850-1853) ........................................ 85
Franklin Pirs (1853-1857) ............................................ 89
Ceyms Bükenen (1857-1861) ...................................... 93
Avraam Linkoln (1861-1865) ...................................... 97
Endrü Conson (1865-1869) .......................................... 104
Uills S.Qrant (1869-1877) ........................................... 109
Razerford B.Heys (1877-1881) .................................... 115
Ceyms Qarfi ld (1881-1881) ......................................... 120
Çester Artur (1881-1885) ............................................. 124
Qrover Klivlend (1885-1889) və (1893-1897) ............ 128
Bencamin Harrison (1889-1893) ................................. 133
Uilyam Mak-Kinli (1897-1901) ................................... 137
Teodor Ruzvelt (1901-1909) ........................................ 142
Uilyam H.Taft (1909-1913) ......................................... 150
Vudro Vilson (1913-1921) ........................................... 155
Uorren Hardinq (1921-1923) ....................................... 162
Kalvin Kulic (1923-1929) ............................................ 167
9
Herbert Klark Huver (1929-1933) ............................... 172
Franklin Delano Ruzvelt (1933-1945) ......................... 177
Harri S.Trumen (1945-1953) ....................................... 184
Duayt Eyzenhauer (1953-1961) ................................... 189
Con Fitscerald Kennedi (1960-1963) ........................... 194
Lindon Conson (1963-1969) ........................................ 200
Riçard Milhauz Nikson (1969-1974) ........................... 204
Cerald Ford (1974-1977) ............................................. 209
Cimmi Karter (1977-1981) .......................................... 213
Ronald Reyqan (1981-1989) ........................................ 218
Corc Buş (1989-1993) .................................................. 223
Bill Klinton (1993-2001) ............................................. 228
Corc Buş (oğul) (2001-2009) ....................................... 233
Barak Obama (2009- ) ................................................. 237
İstifadə edilmiş ədəbiyyatın siyahısı ............................ 243
10
Amerika prezidentləri
GİRİŞ
Müasir dünyada prezident üsul-idarəsi geniş tətbiq olu-
nur. Dünyanın müxtəlif inkişaf səviyyəsinə malik bir çox 
ölkələrində bu institut uzun tarixi dövr ərzində fəaliyyət 
göstərməkdədir. Bu idarəetmə formasının konkret məzmununu 
müəyyənləşdirən prezident seçkiləri, onun səlahiyyətləri, 
hakimiyyətdə olma müddəti və digər xüsusiyyətləri heç də 
bütün ölkələrdə eyni deyil. Onlar əsasən tarixi şərait, siya-
si ənənə, prezident və hakimiyyətin digər qolları arasında 
münasibətlər və digər amillərlə müəyyənləşir.
Dünya miqyasında prezidentlik üsul-idarəsi tarixinə 
nəzər yetirsək görmək olar ki, o heç də demokratiyanın me-
yarı deyil. Prezidentlik üsul-idarəsi örtüyü altında gizlənmiş 
diktatura və totalitar rejimlərə çoxlu misallar göstərmək 
olar. Lakin bununla yanaşı prezidentlik üsul-idarəsi daha 
çox demokratiya ilə əlaqələndirilir.
Bu mövzuda ABŞ-ın tarixi təcrübəsi xüsusi maraq do-
ğurur. Bu maraq Böyük Britaniyanın Şimali Amerikadakı 
13 koloniyasının 1775-1783-cü illərdə müstəqillik uğrunda 
apardığı inqilabi müharibənin alovlarından ABŞ-ın doğulması 
ilə müəyyənləşir. XVIII əsrin böyük inqilabi hadisəsi sayılan 
müstəqillik uğrunda müharibəni bəzən bəşəriyyət tarixində 
nəhəng rol oynamış 1789-1794-cü illər Böyük Fransa inqilabı-
na proloq da hesab edirlər. Amerika kontinentində ilk müstəqil 
dövlətin yaradılması və onun dövlət quruluşu üçün respublika 
formasının seçilməsi bütün dünyadakı demokratik qüvvələr 
üçün mühüm sosial-siyasi nümunə olmuşdur. Lakin liberal-
demokratik prinsipləri, insan hüquqlarını əsas amalı elan etmiş 
dövlətin qurulması heç də asanlıqla gerçəkləşməmişdir. Xarici 
düşmənə qarşı vahid mövqedən çıxış edən qurucular, daxili 
problemlərin həllində bəzən rəqiblərə çevrilmişlər.
Hələ müstəqillik uğrunda mübarizənin başlandığı ilk 
illərdə gələcək dövlətin quruluşu, idarəetmə forması çox-
11
Amerika prezidentləri
larını düşündürürdü. Müharibənin gedişində artıq özlərini 
Amerika Birləşmiş Ştatları adlandıran koloniyalar onları bir 
ölkə tərkibində birləşdirəcək müqavilə yazıb hazırlamışdı-
lar. «Konfederasiya və əbədi ittifaq maddələri» kimi tərtib 
edilən bu müqavilə 1777-ci ildə on üç ştatın nümayəndəsinin 
iştirak etdiyi Kontinental Konqres tərəfi ndən qəbul edil-
miş, 1778-ci ilin iyulunda rəsmən imzalanmışdır. 1781-ci 
ilin martında 13-cü ştat – Merilend tərəfi ndən ratifi kasiya 
edildikdən sonra müqavilə qüvvəyə minir. 
Lakin çox keçmir ki, müqavilənin səmərəsizliyi aşkar 
olur və ittifaq idarəetmə qabiliyyətini tamamilə itirir. Belə 
ki, ağır müharibə dövründə Konfederasiya ştatların üzərinə 
vergilər qoya bilmir, yalnız onlardan kömək diləyirdi: o 
qoşun yığmaq, onu maliyyələşdirmək, ticarət və sənayeni 
tənzimləmək, xarici siyasət yürütmək imkanından da 
məhrum idi. Yeni yaradılan ölkə siyasi, iqtisadi cəhətdən 
xaos vəziyyətinə düşmək həddinə gəlir. Sonralar ölkənin ilk 
prezidenti olacaq Corc Vaşinqtonun sözləri ilə desək 13 ştat 
bir-birinə yalnız «qum kəndiriylə» birləşdirilmişdi.
1786-cı ildə beş ştat Konqresə Konfederasiya haqqın-
da Əsasnaməyə düzəliş vermək tələbiylə müraciət etdi. 
Məqsəd daha səmərəli idarəetmə formasını tapmaq idi. 
Federasiyanın – daha sıx ittifaqın yaradılması tərəfdarları, 
başda Vaşinqton olmaqla ölkə konstitusiyası üzərində işə 
başladılar. Layihə üzərində işə, gələcəkdə ABŞ-ın dördün-
cü prezidenti olmuş Ceyms Medison rəhbərlik edirdi. 
Dövrün məşhur liderlərinin də daxil olduğu 55 nəfər 
nümayəndənin hazırlayacağı konstitusiya ilk növ bədə güc-
lü icraedici hakimiyyət yaratmalı, lakin bu hakimiy yə tin 
səlahiyyətləri də hüdudsuz olmamalı idi. Digər tə rəf dən itti-
faqın işlək qanunverici orqanını və vahid məhkəmə sistemini 
yaratmaq lazım idi. Bütün deyilənləri gerçəkləşdirmək üçün 
ölkə qurucuları XVIII əsr fransız maarifçilərinin, xüsusilə 
fi losof və tarixçi Ş.Monteskyönün yaratdığı «hakimiyyətin 
12
Amerika prezidentləri
bölüşdürülməsi» nəzəriyyəsindən bəhrələnmişlər. Onun 
nəzəriyyəsinə görə düzgün qurulmuş dövlətdə vahid haki-
miyyət ola bilməz, əksinə bir-birindən asılı olmayan üç 
haki miyyət – qanunverici hakimiyyət, icra hakimiyyəti və 
məhkəmə hakimiyyəti olmalıdır. Bu hakimiyyət növlərinin 
bir orqanın, və yaxud şəxsin əlində birləşdirilməsi mütləq 
ümumi mənafenin unudulmasına, sui-istifadə təzahürlərinə 
aparıb çıxarır və şəxsiyyətin siyasi azadlığı ilə bir araya sığmır. 
Monteskyö yazırdı ki, qanunverici və icra hakimiyyətinin bir 
əldə cəmlənməsi Qanunun aliliyini pozur: əgər hakimlər təkcə 
mühakimə etməklə kifayətlənməyib həm də qanunvericiliklə 
məşğul olsalar məhkəmə özbaşınalığı labüddür. Onun sxe-
mi hakimiyyətin bütün növlərini birləşdirən hər hansı orqa-
nın varlığını istisna edirdi. Monteskyöyə görə qanunverici 
hakimiyyət parlamentə, icra hakimiyyəti monarxa məxsus 
olmalı, məhkəmə hakimiyyəti andlı iclasçılar məhkəməsində 
təcəssüm tapmalıdır.
Medison qarşıda duran vəzifənin öhdəsindən ustalıqla 
gəldi. O, Monteskyönun «hakimiyyətin bölüşdürülməsi» 
ideyasından səmərəli istifadə etməklə «əyləclər və balans-
lar» (checks and balances) və ya «qarşılıqlı nəzarət və əks 
təsir» prinsipinə əsaslanan siyasi quruluş yaratdı.
1787-ci ilin mayında öz işinə başlayan konstitusiya 
Konventi sentyabrın 17-də Konstitusiya layihəsini qəbul 
etdi. İki il ərzində ştatlarda ratifi kasiya edilən konstitusiya 
4 mart 1789-cu ildə qüvvəyə minmişdir. 
Konstitusiya Konventindəki müzakirələrin gedişində 
Tomas Cefferson başda olmaqla bir qrup nümayəndə kons-
titusiyanın mətninə dövlətin məhdudlaşdıra bilməyəcəyi 
insan hüquqlarının siyahısını daxil etmək tələbini irəli sü-
rürdü. Əvvəlcə etirazla qarşılanan bu təklif 1789-cu ilin ya-
zında Konqresdə ciddi müzakirə edilir. Ceffersonun təklif 
etdiyi düzəlişlər siyahısı dərhal qəbul edilərək ratifi kasiya 
üçün ştatlara göndərilir. 1791-ci ilə qədər düzəlişlərin 10-u 
13
Amerika prezidentləri
təsdiqlənir və o vaxtdan ABŞ Konstitusiyasının Hüquqlar 
haqqında Billi kimi tanınır. Bu Billə əsasən Konqres vic-
dan, söz və dinc yığıncaqlar azadlığını məhdudlaşdıran qa-
nunlar qəbul edə bilməz.
Hüquqlar haqqında Billin qəbul edildiyi 1791-ci ildən 
indiyə qədər Konstitusiyaya daha 17 düzəliş edilib. Bu 
düzəlişlər əsasən vətəndaş hüquqlarını (quldarlığın ləğvi, 
seçki hüquqlarının genişləndirilməsi və s.) artırmış və 
vətəndaşların dövlət üzərindəki nəzarətinin güclənməsinə 
kömək etmişdir.
ABŞ Konstitusiyasına əsasən icra hakimiyyətini prezi-
dent həyata keçirir. «Köhnə dünyadakı» böyük dövlətlərin 
əksəriyyətində monarxiya üsul-idarəsinin hökmran olduğu 
bir dövrdə məhdud müddətə seçilən prezident ideyasının 
özü inqilabi hadisə idi. Geniş səlahiyyətlərə malik olan pre-
zidentlik institutunun yaradılması Konstitusiya Kon ven-
tində bəzi mübahisələrə səbəb olmuşdu.
Sonralar Ceyms Medison yazırdı ki, 1 iyun 1787-ci 
ildə pensilvaniyalı nümayəndə Ceyms Uilson Konventin 
gündəliyinə gələcək «icra hakimiyyəti» haqqında məsə-
lənin daxil edilməsini təklif edərkən zala sükut çökür. 
55 nümayəndənin hər biri başa düşürdü ki, onlar haki-
miyyət sisteminin ağrılı məqamına toxunmuşlar: onların 
əksəriyyəti 1777-ci ildə qəbul edilən «Konfederasiya və 
əbədi ittifaq maddələri» ilə müqayisədə icra hakimiyyətinin 
gücləndirilməsinin zəruri olduğunu başa düşürdülər. Lakin 
belə icra hakimiyyətinin forması, onun əhali tərəfi ndən 
necə qarşılanacağı haqqında konkret heç nə məlum deyil-
di. Konvent bir çox, o cümlədən A.Hamiltonun təklif etdiyi 
əbədi prezident seçilməsi, respublika prinsiplərinə daha çox 
uyğun gələn kollegial rəhbərliyi həyata keçirən orqanın ya-
radılması kimi modelləri nəzərdən keçirir.
Ceyms Uilson elə ilk çıxışındaca bildirmişdi ki, «icra-
edici hakimiyyət bir nəfərdən ibarət olmalıdır». Virçiniyalı 
14
Amerika prezidentləri
nümayəndə Edmond Rendolf bu təklifə inamsız yanaşa-
raq onda «Monarxiya rüşeymlərinin» olduğunu bildirsə 
də, müzakirələrdən sonra Uilsonun təklifi  qəbul edilir. La-
kin məsələ bununla bitmir: bu qərar kim və hansı müddətə 
prezident seçiləcək, Konstitusiya ona hansı səlahiyyətləri 
verməlidir kimi sualları cavablandırmırdı. Bu sualların 
müzakirəsi həftələr, aylar boyu davam etmişdir. Xüsusilə pre-
zidentlik müddəti ətrafında aparılan müzakirələr gərgin keçir. 
Burada əsas iki təklif gündəlikdə olub: bir dəfə seçilməklə 
yeddi illik və yenidən namizədliyi irəli sürmək hüququna 
malik olmaqla dörd illik müddətə seçilmək. İkinci variantın 
seçilməsinə əsas səbəb yeddi illik müddətdə vəzifə sahibinin 
sui-istifadə ehtimalının daha böyük olması idi.
ABŞ-da prezident və vitse-prezident seçkiləri, onların 
səlahiyyətləri və s. Konstitusiyanın II maddəsində əksini ta-
pıb. Konstitusiyanın II maddəsi və məhz onunla bağlı edil-
miş dəyişiklikləri aşağıda oxuya bilərsiniz. 
II MADDƏ
(icra hakimiyyəti)
1-ci bölmə. İcra hakimiyyətini Amerika Birləşmiş Ştat-
larının Prezidenti həyata keçirir. O öz vəzifəsində dörd illik 
müddətdə qalır və onun, eləcə də eyni müddətə seçilən Vit-
se-prezidentin seçkiləri bu cür keçirilir:
Hər ştat özünün Qanunverici yığıncağının müəyyənləş-
dirdiyi qaydada, ştatın Konqresə göndərmək hüququ olan 
Senatorların və Nümayəndələrin sayı qədər seçimçilər təyin 
edir, ancaq Senatorlar, Nümayəndələr və Birləşmiş Ştatla-
rın xidmətindəki fəxri, yaxud maaşlı vəzifələri tutan şəxslər 
seçimçi təyin edilə bilməzlər.
Seçimçilər öz ştatlarında toplaşır və gizli səsvermə ilə 
heç olmasa biri bu ştatın sakini olmayan iki şəxsi seçirlər. 
Sonra onlar səs yığmış bütün şəxslərin siyahısını tərtib edir, 
15
Amerika prezidentləri
burada onların hər birinə verilmiş səslərin sayını göstərirlər. 
Seçimçilər siyahini imzalayır və təsdiqləyir, sonra o, möhür-
lənmiş halda Birləşmiş Ştatlar Hökumətinin olduğu yerə, 
Senatın Sədrinin adına göndərilir. Senatın Sədri Senatın və 
Nümayəndələr Palatasının iştirakı ilə bütün təsdiqlənmiş si-
yahıları açıb götürür, bundan sonra səslərin hesabı aparılır. 
Ən çox sayda (bu say bütün seçimçilərin yarısından çoxu-
nu təşkil edirsə) səs toplamış şəxs Prezident olur. Səslərin 
əksəriyyətini bir neçə adam topladıqda və onlara eyni 
sayda səs verildikdə Nümayəndələr palatası birbaşa gizli 
səsvermə ilə onlardan birini Prezident seçir; əgər heç bir 
şəxs səslərin əksəriyyətini toplamazsa, Nümayəndələr pala-
tası daha çox səs yığmış beş şəxsin içərisindən yenə həmin 
qayda ilə prezident seçir. Bu halda prezident seçilərkən 
səslər ştatlar üzrə verilir və hər ştatın nümayəndəliyinin bir 
səsi olur; bu məqsədlər üçün seçilmənin yetərsayı ştatla-
rın üçdə ikisinə bərabərdir, seçilmək üçünsə bütün ştatların 
əksəriyyəti zəruridir. Prezidentin seçilməsindən sonra ən 
çox səs toplamış şəxs bütün hallarda Vitse-prezident sayılır. 
Bir neçə şəxs bərabər sayda səs topladıqda Senat onlardan 
birini gizli səsvermə yolu ilə Vitse-prezident seçir.
Konqres seçimçilərin seçilmə vaxtını və onların öz 
səslərini verdikləri günü təyin edə bilər; həmin gün Birləş-
miş Ştatların bütün ərazisində eyni olmalıdır.
Doğulduğu zaman Birləşmiş Ştatların vətəndaşı olma-
yan, yaxud bu Konstitusiyanın təsdiq edildiyi vaxt Birləşmiş 
Ştatların vətəndaşı olmayan şəxs Prezident vəzifəsinə seçilə 
bilməz; bu vəzifəyə eləcə də otuz beş yaşına çatmamış və 
birləşmiş Ştatlarda on dörd il daimi sakin olmamış şəxs 
seçilə bilməz.
Prezident vəzifəsindən kənarlaşdırıldıqda, yaxud 
öldükdə, istefa verdikdə, ya da vəzifəsi ilə bağlı hüquq və 
borclarını yerinə yetirməyə qabil olmadıqda həmin hüquq 
və borclar Vitse-prezidentə keçir; prezident və vitse-prezi-
16
Amerika prezidentləri
dent kənarlaşdırıldıqları, öldükləri, istefa verdikləri, yaxud 
qabiliyyəti itirdikləri təqdirdə Konqres hansı vəzifəli şəxsin 
Prezident kimi fəaliyyət göstərməli olduğunu qanunla 
müəyyənləşdirə bilər və o, prezidentə öz borclarını həyata 
keçirməyə mane olan səbəblər aradan götürülənədək, ya-
xud yeni Prezident seçilənədək onu əvəz edəcək.
Prezident öz xidmətinə görə, müəyyən edilmiş vaxtlar-
da haqq alır və bu haqq onun seçildiyi müddətdə artırıla, 
yaxud azaldıla bilməz; bu müddətdə o, Birləşmiş Ştatlar-
dan, yaxud hər hansı ştatdan pul şəklində heç bir haqq ala 
bilməz.
Vəzifəsinə başlamazdan öncə Prezident bu cür and 
içir, yaxud təntənəli vəd verir: «Mən təntənəli şəkildə and 
içirəm (söz verirəm) ki, Birləşmiş Ştatların Prezidenti 
vəzifəsini şərəfl ə yerinə yetirəcək, Birləşmiş Ştatlar Kons-
titusiyasını var gücümlə qoruyacaq, müdafi ə edəcək və 
dəstəkləyəcəyəm».
2-ci bölmə. Prezident Birləşmiş Ştatlar ordusu və do-
nan masının, ayrı-ayrı ştatların Birləşmiş Ştatların həqiqi 
xidmətinə çağırılmış xalq qoşunlarının ali baş koman-
da nıdır; o, hər bir icra departamentinin başçısından onun 
səlahiyyətinə aid istənilən məsələ haqqında yazılı fi kir 
bildirməyi tələb edə bilər; onun hökmlərin yerinə yetiril-
məsini təxirə salmaq, impiçment qaydasında ittiham hal-
ları istisna olunmaqla, Birləşmiş Ştatlara qarşı törədilmiş 
cinayətləri bağışlamaq hüququ var.
Onun Senatın məsləhəti və razılığı ilə beynəlxalq 
müqavilələr bağlamaq (onları iştirak edən Senatorların 
üçdə ikisi bəyənməlidir), Senatın məsləhəti və razılığı ilə 
səfi rləri, başqa səlahiyyətli Nümayəndələri və konsulları, 
ali Məhkəmənin hakimlərini, eləcə də Birləşmiş Ştatla-
rın, təyinatları haqqında bu Konstitusiyada başqa göstəriş 
olmayan və vəzifələri qanunla müəyyənləşdirilən, bütün 
vəzifəli şəxslərini təyin etmək hüququ vardır, ancaq Konq-
17
Amerika prezidentləri
res lazım bildiyi aşağı vəzifəli şəxslərin təyin edilməsini 
qanunla şəxsən Prezidentin özünə, hakimlərə, yaxud depar-
tamentlərin başçılarına həvalə edə bilər.
Prezidentin Senatın sessiyaları arasındakı dövrdə ya-
ranan bütün boş yerlərə Senatın ən yaxın sessiyası qurta-
ran müddətədək vəzifə səlahiyyətləri verməklə adam təyin 
etmək hüququ vardır.
3-cü bölmə. Prezident vaxtaşırı Konqresə ittifaqın vəziy-
yəti haqqında hesabat verir və baxılmaq üçün ona özünün 
zəruri və faydalı saydığı tədbirləri təqdim edir; təcili lazım 
olduqda o, hər iki Palatanı, yaxud onlardan birini çağırır, 
sessiyaların təxirə salınması vaxtı haqqında Palatalar ara-
sında fi kir ayrılığı yarandıqda onları özünün münasib bildiyi 
vaxta keçirir; səfi rləri və başqa səlahiyyətli Nümayəndələri 
qəbul edir, qanunlara dəqiq riayət edilməsini təmin edir 
və Birləşmiş Ştatların vəzifəli şəxslərinin səlahiyyətlərini 
müəyyənləşdirir.
4-cü bölmə. Prezident, Vitse-prezident və Birləşmiş 
Ştatların bütün mülki vəzifəli şəxsləri impiçment qaydasın-
da ittiham edilərkən xəyanətdə, rüşvətxorluqda, başqa ağır 
cinayətlərdə və əməllərdə təqsirli bilinərlərsə vəzifədən 
kənarlaşdırılırlar.
XII DÜZƏLİŞ (1804)
Seçimçilər öz ştatlarında toplaşır və ən azı biri həmin şta-
tın sakini olmayan Prezidentə və Vitse-prezidentə bülleten-
lərlə səs verirlər; onlar öz bülletenlərində prezident kimi səs 
verdikləri şəxsi, ayrıca bülletenlərdə isə vitse-prezident kimi 
səs verdikləri şəxsi göstərirlər; elə onlar da Prezident kimi 
səs verdikləri bütün şəxslərin və vitse-prezident kimi səs 
verdikləri bütün şəxslərin ayrıca siyahılarını onlardan hər 
birinə verilmiş səslərin sayını göstərməklə tərtib edirlər; on-
lar bu siyahıları imzalayır, təsdiqləyir və möhürlənmiş halda 
18
Amerika prezidentləri
Birləşmiş Ştatların hökumətinin olduğu yerə Senat Sədrinin 
adını göndərirlər. Senatın sədri Senatın və Nümayəndələr 
Palatasının iştirakı ilə bütün təsdiqlənmiş siyahıları açıb gö-
türür, bundan sonra səslərin hesabı aparılır. Prezidentliyə ən 
çox sayda (bu say bütün təyin edilmiş seçimçilərin yarısın-
dan çoxunu təşkil edirsə) səs toplamış şəxs Prezident olur; 
heç kəs səslərin belə əksəriyyətini toplaya bilməzsə, daha 
çox səs toplamış şəxslərdən (prezidentliyinə səs veril mişlərin 
içərisindən üç nəfərdən artıq olmamaqla) Nümayəndələr Pala-
tası gecikdirmədən, bülletenlərlə səs verərək Prezident seçir. 
Ancaq Prezident seçkisində səslər ştatlar üzrə verilir, özü də 
hər ştatın nümayəndəliyinin bir səsi olur; belə halda yetərsayı 
Nümayəndələr palatasının ştatların üçdə ikisindən olan üzvləri 
təşkil edir; bu vaxt Prezidentin seçilməsi üçün bütün ştatların 
səslərinin əksəriyyəti zəruridir (Nümayəndələr Palatası, seçmə 
hüququ ona keçərkən, növbəti martın dördüncü gününədək 
Prezidenti seçməzsə, onda Vitse-prezident Prezidentin öl-
düyü, yaxud başqa konstitusiya iqtidarsızlığı halında olduğu 
kimi Prezident sifətində hərəkət edəcək). Vitse-prezidentliyə 
ən çox sayda (bu say bütün təyin edilmiş seçimçilərin yarı-
sından çoxunu təşkil edirsə) səs toplamış şəxs Vitse-prezident 
olur; heç kəs səslərin əksəriyyətini toplaya bilməzsə Senat 
siyahıdakı bütün namizədlərin içərisində ən çox səs toplamış 
iki şəxsdən birini Vitse-prezident seçir; bu zaman Vitse-prezi-
dentin seçilməsi üçün bütün Senatorların səslərinin əksəriyyəti 
zəruridir. Ancaq Konstitusiya tələblərinin gücü ilə prezident 
vəzifəsinə seçilə bilməyəcək heç kəs Birləşmiş Ştatların Vitse-
prezidenti vəzifəsinə seçilə bilməz. 
XX DÜZƏLİŞ (1933)
1-ci bölmə. Prezidentin və Vitse-prezidentin səlahiyyət 
müddətləri yanvarın 20-də günorta, Senatorların və 
Nümayəndələrin səlahiyyət müddətlərisə yanvarın 3-də 
19
Amerika prezidentləri
günorta o illərdə qurtarır ki, bu maddə ratifi kasiya edilmiş 
olsaydı, həmin müddətlər başa çatardı; elə bu vaxtdan da 
onların varislərinin səlahiyyət müddətləri başlanır.
2-ci bölmə. Konqres ildə ən azı bir dəfə toplaşır və bu 
sessiya, konqres qanunla başqa vaxt müəyyənləşdirməzsə, 
yanvarın 3-də günorta başlanır.
3-cü bölmə. Seçilmiş Prezident Prezidentin səlahiyyət 
müddətinin başlanğıcı kimi müəyyənləşdirilmiş vaxtadək 
ölərsə, seçilmiş Vitse-prezident Prezident olur. Əgər 
Prezident onun səlahiyyət müddətinin başlanğıcı kimi 
müəyyənləşdirilmiş vaxtadək seçilməsə, yaxud seçilmiş 
Prezident bu vəzifəyə namizədlər üçün müəyyən edilmiş 
tələblərə cavab vermirsə, onda seçilmiş Vitse-prezident 
Prezident bu tələblərə cavab verincəyədək Prezident kimi 
fəaliyyət göstərir, seçilmiş Prezident də, seçilmiş Vitse-
Prezident də bu vəzifələrə namizədlər üçün müəyyən edil-
miş tələblərə cavab vermədikdə Konqres kimin Prezident 
kimi fəaliyyət göstərəcəyinin qeyd olunduğu, yaxud Pre-
zident kimi fəaliyyət göstərməli olacaq şəxsin seçilməsi 
qaydasının müəyyənləşdirildiyi qanun qəbul edir; həmin 
şəxs Prezident və Vitse-prezident bu vəzifələrə namizədlər 
üçün müəyyən edilmiş tələblərə cavab verincəyədək uyğun 
vəzifəni yerinə yetirir.
4-cü bölmə. Konqres Nümayəndələr Palatasının seçki 
hüququ ona keçdiyi zaman Prezident seçə biləcəyi şəxslərdən 
birinin ölümü halı üçün və Senatın seçki hüququ ona keçdiyi 
zaman Vitse-prezident seçə biləcəyi şəxslərdən birinin ölüm 
halı üçün qanunda öncədən tədbirlər nəzərdə tuta bilər.
5-ci bölmə. 1-ci və 2-ci bölmələr bu maddənin ratifi kasi-
yasından sonrakı ilk oktyabrın 15-ci günündə qüvvəyə minir.
6-cı bölmə. Bu maddə təqdim edildiyi gündən sonrakı 
yeddi il ərzində ayrı-ayrı ştatların dörddə üçünün Qanun-
verici yığıncaqları tərəfi ndən Konstitusiyaya düzəliş kimi 
ratifi kasiya edilməyincə qüvvəyə minmir.
20
Amerika prezidentləri
XXII Düzəliş (1951)
1-ci bölmə. Heç bir şəxs Prezident vəzifəsinə iki 
dəfədən artıq seçilə bilməz və Prezident vəzifəsini tutmuş, 
yaxud Prezident seçilmiş başqa şəxsin müddətində iki 
ildən artıq Prezident kimi fəaliyyət göstərmiş heç bir şəxs 
Prezident vəzifəsinə bir dəfədən artıq seçilmir. Ancaq bu 
maddənin qüvvəsi Konqres bu maddəni təklif edərkən pre-
zident vəzifəsini tutmuş şəxsə şamil edilmir və bu maddənin 
qüvvəyə mindiyi müddət ərzində Prezident vəzifəsini tutan, 
yaxud Prezident kimi fəaliyyət göstərən heç bir şəxsə həmin 
müddətin qalan vaxtında da Prezident vəzifəsini tutmağa, 
yaxud Prezident kimi fəaliyyət göstərməyə mane olmur.
2-ci bölmə. Bu maddə Konqresin onu ştatların bəyənməsi 
üçün təqdim etdiyi gündən keçən yeddi il ərzində, Konsti-
tusiyada nəzərdə tutulduğu kimi, ayrı-ayrı ştatların dörddə 
üçünün Qanunverici yığıncaqları tərəfi ndən Konstitusiyaya 
düzəliş kimi ratifi kasiya edilməzsə, qüvvəyə minmir.
XXIV Düzəliş
1-ci bölmə. Birləşmiş Ştatlar vətəndaşlarının Preziden-
tin, yaxud Vitse-prezidentin, Prezidentin, yaxud Vitse-pre-
zidentin seçimçilərinin, ya da Senatorların və Konqresdəki 
Nümayəndələrin hər hansı ilkin, yaxud başqa seçkilərində 
səsvermə hüququnu Birləşmiş Ştatlar, yaxud hər hansı ştat 
hansısa seçki vergisinin, yaxud başqa verginin ödənilməsi 
ilə bağlı danmamalı, yaxud məhdudlaşdırmamalıdır.
2-ci bölmə. Konqres bu maddəni uyğun qanunların 
qəbulu yolu ilə yerinə yetirə bilər. 
21
Amerika prezidentləri
CORC VAŞİNQTON
(GEORGE WASHINGTON)
 (1789-1797)
Corc Vaşinqton adı Amerika tarixinə böyük hərfl ərlə 
yazılmış şəxsiyyətlərdəndir. O, on üç koloniyanın əvvəl 
suveren respublikalar ittifaqına, sonra dünyada ilk fede-
22
Amerika prezidentləri
ral dövlətə çevrilməsində mühüm rol oynamışdır. Vir-
ciniyada keçirilən ilk Kontinental konqresdə qətiyyətlə 
İngiltərənin müstəmləkə siyasətinə qarşı çıxanlardan ol-
muşdur. Amerika hərbi qüvvələrinin Ali Baş Komandanı 
kimi hərbi müqaviməti təşkil və ona rəhbərlik etmiş, səkkiz 
il davam edən müharibə Amerikanın tam müstəqilliyi ilə 
nəticələnmişdir.
C.Vaşinqton 11 fevral 1732-ci ildə artıq dördüncü nəsli 
Virciniyada yaşayan varlı plantator Avqustin Vaşinqtonun 
ailəsində dünyaya gəlmişdir. 1752-ci il təqvim islahatın-
da tarix 11 gün irəliyə çəkilmiş, elə o vaxtdan 22 fevral 
C.Vaşinqtonun doğum günü hesab edilmişdir. İlk uşaqlıq və 
yeniyetməlik dövrü, aldığı səthi təhsil onun gələcəkdə par-
laq karyera edəcəyindən xəbər vermir. 1743-cü il 12 apreldə 
ailəyə bədbəxtlik üz verir. 11 yaşlı Corcun atası vəfat edir. 
O vaxtkı ənənəyə görə mirasın böyük bir hissəsi onun ögey 
qardaşları (A.Vaşinqtonun birinci nikahdan olan) Lourens 
və Avqustin arasında bölüşdürülür. Lakin Lourensin övla-
dı olmadan vəfat edəcəyi təqdirdə Corc onun varisi kimi 
göstərilir.
Atasının vəfatından üç ay sonra Lourens varlı qonşu-
ları Uilyam Ferfaksın qızı Anna ilə evlənir. Vaşinqtonun 
dünyagörüşünün formalaşmasında U.Ferfaksın böyük rolu 
olur. Elə onun məsləhəti ilə 1748-ci ildə Corc yerölçən kimi 
fəaliyyətə başlayır.
1752-ci ildə Lourens vərəm xəstəliyindən vəfat edir 
və onun bütün varidatı, eyni zamanda Aleksandriya ya-
xınlığındakı Maunt Vernon malikanəsi C.Vaşinqtona qalır. 
Elə bu vaxtdan o, Virciniya milisində mayor rütbəsində 
fəaliyyətə başlayır. Çox keçmir ki, 22 yaşlı Corc polkov-
nik rütbəsində fransız-hindu müharibəsinə cəlb edilir. Bu-
rada o, özünü bacarıqlı hərbçi kimi göstərir. Amma ingilis 
ordu zabitlərindən fərqli olaraq onlara ikinci dərəcəli, ögey 
münasibət bəslənilir və demək olar ki, onun rəhbərlik etdiyi 
23
Amerika prezidentləri
milis dəstəsindən yalnız sərhədləri qorumaq üçün istifadə 
edilir. Bu, gənc Vaşinqtonun qəlbində ingilis ağalığına 
dərin nifrət oyadır. Bu hisslərin təsiri altında 1759-cu ildə 
istefaya gedir.
Hərbi xidmətdən istefa verən C.Vaşinqton böyük sərvətə 
malik olan, varlı, dul və iki uşaq anası olan Marta Dendric 
Kastislə ailə həyatı qurur. Məhz indi, özü də Virciniya par-
lamentinin üzvü olan Vaşinqton üçün müstəmləkənin plan-
tator aristokratiyasına gedən yolda yaşıl işıq yanır. Marta 
ilə nikah Vaşinqtona böyük var-dövlət gətirməklə yanaşı, 
onun üçün dəbdəbəli və qayğısız həyatın rəhninə çevrilir. 
Aristokrat həyatının bütün incəliklərinə bələd olan Marta-
nın sayəsində Maunt Vernon malikanəsi tezliklə Virciniya 
plantatorlarının qeyri-rəsmi görüş yeri olur. Vaşinqtonun öz 
övladı olmasa da, Martanın birinci nikahından olan övlad-
larının tərbiyəsini öz üzərinə götürür. 
C.Vaşinqtonun 1759-1775-ci illərdəki həyat və fəaliy-
yəti Amerika plantatorları ilə metropoliya arasında ziddiy-
yət lərin yaranma səbəblərini tam şəkildə özündə əks etdirir. 
Amerika müstəmləkələrinə xammal və satış bazarı kimi 
baxan ingilis burjuaziyası, burada iqtisadi inkişafı ləngidir, 
sənaye yüksəlişinə imkan vermirdi. Özlərini Böyük Britani-
ya kralının sadiq təbəələri hesab edən plantatorlar bir çox si-
yasi hüquqlardan, məsələn parlamentə öz nümayəndələrini 
seçmək hüququndan məhrum idilər. Onlar istehsal etdikləri 
məhsulların satılmasında ingilis ticarət evlərindən tam asılı 
idilər. Qaydalara görə Avropaya göndərilən tütün və digər 
xammal məhsullarının daşınma və digər xərclərini özləri 
ödəyirdilər.
Adətən yüklərin daşındığı gəmilər Amerikaya qayı dar-
kən, plantatorlar tərəfi ndən sifariş edilmiş hazır məhsulları 
gətirirdilər. Bu zaman plantatorlar istədikləri malın keyfi y-
yətinə baxmaq, qiymətində razılaşmaq kimi imkanlardan 
məhrum idilər. Bəzən tütünə qoyulan aşağı qiymətlər, 
24
Amerika prezidentləri
göndərilən malların dəyərini və yol xərclərini ödəyə bilmir-
di. Buradan əmələ gələn borc isə yüksək faizlərlə növbəti 
mövsümə saxlanılırdı.
Hər bir plantator kimi Vaşinqton da bu problemlərlə 
üzləşirdi. Vəziyyətdən çıxış yolunu öz plantasiyalarında 
aqrar islahatlar aparmaqda görən Vaşinqton 1763-cü ildən 
etibarən taxıl yetişdirməyə başlayır. Beş il müddətində taxıl 
plantasiyalarda becərilən əsas məhsul olur. Böyük dəyirman 
tikdirməklə 60-cı illərin sonuna yaxın Vest-Hində un ixra-
cında uğurlar qazanır. Beləliklə o, plantasiyalarında nisbi 
iqtisadi sərbəstlik əldə edir. Bu Vaşinqtonun müstəqillik uğ-
runda apardığı mübarizənin Maunt Vernon çərçivəsində ilk 
qələbəsi idi.
1763-cü ildə İngiltərə və Fransa arasında yeddi il-
lik müharibə sonuncunun Şimali Amerikadakı əsas tor-
paq sahələrini itirməsi ilə başa çatır. Tezliklə müharibə 
nəticəsində İngiltərənin çoxlu borclarının yığıldığı aşkar 
olur. Bu borcların ödənilməsi üçün C.Qrenvill kabinetinin 
təklifi  ilə müstəmləkələrə qoyulan vergilər artırılır. Kral 
xəzinəsinin doldurulması üçün yeni-yeni vergi növləri («Mö-
hür qanunu», «Mənzil təminatı qanunu») tətbiq edilir. 1763-
cü ildə verilmiş fərmana görə müstəmləkəçilərə Qərbə tərəf 
köçmək, yeni torpaq sahələri əldə etmək qadağan edilir.
Bütün bunlar getdikcə müstəmləkələrlə metropoliya 
arasındakı münasibətləri daha da kəskinləşdirirdi. Nyu-
York və digər iri şəhərlərdə mitinqlər keçirilir, vergi veril-
mə sindən boyun qaçırılır, kral hakimiyyətinə itaətsizlik 
gös tərməyə çağırışlar səslənirdi. Digər tərəfdən ingilis mal-
larına boykot elan edilirdi. 1773-cü ildə çay yüklənmiş bir 
neçə gəminin Boston limanında batırılması etirazların kul-
minasiyası oldu. Tarixə «Boston çay qonaqlığı» adı ilə da-
xil olmuş bu aksiya bir daha göstərdi ki, müstəmləkələrdə 
ingilis ağalığını əvvəlki qaydada davam etdirmək mümkün 
deyildir.
25
Amerika prezidentləri
1774-cü ildə on üç ştatın iştirakı ilə Birinci Kontinen-
tal Konqres çağırılır. Konqres iştirakçıları kral III Georqa 
müraciət edərək, onları qəddar nazirlərdən qorumağı xahiş 
edirlər. Lakin Kral nəinki bu xahişləri qəbul etmir, əksinə on-
ları qiyamçı elan edərək cəza dəstələrinə müstəmləkələrdə 
qayda-qanun yaratmaq əmri verir. Beləliklə Amerika 
müstəmləkələrinin İngiltərə ilə aparacağı səkkiz illik İstiq-
laliyyət müharibəsi başlayır.
10 may 1775-ci ildə Filadelfi yada İkinci Kontinental 
Konqresin açılışı olur. Bu konqresdə Corc Vaşinqton Şima-
li Amerika Hərbi qüvvələrinin Ali Baş Komandanı seçilir. 
İlk döyüşlərdən uğur qazanan Vaşinqton ordusu 1776-cı 
ildə Bostonu azad edir. Müstəmləkələr bir-birinin ardınca 
öz müstəqilliklərini elan edirlər. Bu hadisələrin məntiqi 
yekunu olaraq 1776-cı il iyulun 4-də Filadelfi yada Konq-
res «İstiqlaliyyət bəyannaməsi» qəbul edir. T.Cefferson 
tərəfi ndən yazılmış bu sənəd, yeni bir dövlət yarandığını 
elan etməklə yanaşı dünyada ilk dəfə insan azadlıqlarının 
şərhini verir.
Müharibə ərzində Vaşinqtonun ən böyük problemi ordu-
nun silah və digər hərbi ləvazimatla təmin edilməsi olmuş-
dur. Bəzən o özünü Konfederasiya Konqresi tərəfi ndən unu-
dulmuş hiss etsə də qətiyyən ruhdan düşməmişdir. Eyni za-
manda o heç vaxt mülki rəhbərliklə qarşıdurmaya getməmiş, 
vacib hərbi qərarları da ətrafl ı müzakirələrdən sonra qəbul 
etmişdir. Onun daim məsləhətləşdiyi şəxslər arasında Alek-
sander Hamilton və Markiz de Lafayet xüsusi yer tuturdu-
lar. Vaşinqton bir çoxlarının təklif etdiyi partizan müharibəsi 
ideyasını rədd edərək yalnız açıq döyüşlər aparılmasına üs-
tünlük verirdi. Onun fi krincə yalnız belə döyüşlərdə qazanı-
lan qələbələrlə düşməni danışıqlara getməyə məcbur etmək 
olar. Bu strategiya özünü Virciniya ştatının Yorktaun şəhəri 
ətrafında gedən döyüşlərdə təsdiq etdi. 1781-ci il 19 oktyabr-
da General Kornuollisin 7.000 əsgərlə təslim olması danı-
26
Amerika prezidentləri
şıqlar üçün stimul yaratdı və iki il sonra rəsmi olaraq sülh 
müqaviləsinin imzalanması ilə nəticələndi.
Müharibə başa çatdıqdan sonra ordu komandanların-
da öz gələcək taleləri üçün bir inamsızlıq var idi. Zabitlər 
müharibədən sonra Konqresin onlara hansı münasibəti 
göstərəcəyindən narahat idilər. Bu baxımdan Vaşinqton-
dan mülki rəhbərliyi öz əlinə almağı tələb edirdilər. La-
kin 1783-cü il mart ayında Vaşinqton zabit heyətinə şəxsi 
müraciətində ordunun siyasi rəhbərliyə tabe olmasının 
zəruriliyini bildirirdi.
1783-cü il dekabr ayının 23-də Vaşinqton Ali Baş Ko-
mandanlığı təntənəli surətdə Konqresə qaytarır. Bununla 
yanaşı güclü, mərkəzləşmiş hakimiyyətin yaradılmasının 
zəruriliyi haqqında hər bir ştat rəhbərliyinə məktub imza-
layır. Lakin ayrı-ayrı ştatların rəhbərliyi bu təklifə soyuq 
münasibət göstərir. Onlar ştatlara daha geniş sərbəstlik 
verən Konfederasiya tərəfdarı olduqlarını bildirirlər.
İstefaya çıxdıqdan sonra C.Vaşinqton yenidən Maunt 
Vernona qayıdır. Burada o, rahat və qayğısız həyat sürsə 
də, ölkə daxilində gedən prosesləri diqqətlə izləyirdi. Ştat-
lar arasında əlaqələrin düzgün qurulmaması, bir çox iqti-
sadi problemlərin öz həllini tapmaması ittifaqın gələcəyini 
şübhə altına salırdı. 1786-cı ilin payızında istefada olan ka-
pitan Şeysin başçılığı ilə yoxsul fermerlərin üsyanı isə təcili 
tədbirlər görülməsini vacib etdi. Bu səbəbdən 1787-ci ilin 
mayında yeni Konstitusiya hazırlanması üçün Konstitusiya 
Konventi yaradılır. Xüsusən A.Hamilton və C.Medisonun 
təkidi ilə Vaşinqton Konventə sədr seçilir. Yeni hazırlanmış 
Konstitusiya özündə federal dövlət quruluşunu əks etdirir-
di. Uzun müzakirələrdən sonra Konstitusiya qəbul edilir.
Artıq C.Vaşinqtonun prezident olacağı heç kimdə 
şübhə doğurmurdu. Hətta 1788-ci il 4 iyul Konstitusiya 
bayramı şənliklərində «Vaşinqton-Prezident» kimi şüarlar 
səsləndirilirdi.
27
Amerika prezidentləri
Nəhayət 1789-cu il fevral ayının 4-də keçirilən prezi-
dent seçkilərində Corc Vaşinqton ABŞ-ın ilk prezidenti 
seçilir. Səslərin sayına görə ikinci yeri tutan Con Adams 
Konstitusiyanın müvafi q maddəsinə əsasən vitse-prezident 
olur. Vaşinqtonun Maunt Vernondan Nyu-Yorka gəlişi bay-
ram kimi qeyd olunur. O, 30 aprel 1789-cu ildə inauqurasi-
ya nitqi söyləyir.
Prezident olaraq ilk gördüyü iş hakimiyyətin icraedici 
orqanlarını yaratmaq olur. Bunun üçün o, ətrafına intel-
lektual və bacarıqlı şəxsləri toplayır. Aleksandr Hamilton 
maliyyə, Tomas Cefferson beynəlxalq əlaqələr, Henri Noks 
hərbi məsələlər, Edmund Rendolf ədliyyə naziri təyin edilir.
Bəzi tədqiqatçılar C.Vaşinqtonu başqalarının plan və 
layihələrini həyata keçirdiyi üçün yalnız simvolik rəhbər 
hesab edirlər. Əslində belə deyil. Məhz onun prezidentlik 
dövründə ölkənin gələcək müqəddəratında mühüm rol oy-
namış bir çox qərar və qanunlar qəbul edilərək həyata ke-
çirilmişdir. Milli Bankın yaradılması, Hüquqlar haqqında 
Billin qəbul edilməsi bu dövrə təsadüf edir.
Cəmiyyətdə olan böyük nüfuzuna baxmayaraq o, ikin-
ci dəfə prezident seçilmək istəmirdi. Hətta, ilk prezidentlik 
müddətinin sonuna yaxın C.Medisonun köməyi ilə Ame-
rika xalqına vida müraciəti hazırlamışdı. Maunt Vernona 
qayıdıb sakit həyat sürmək onun başlıca arzusu idi. Lakin 
nazirlər arasındakı hərc-mərclik onu çox narahat edirdi. 
Nazirlər bir fi kirdə tam həmrəy idilər: Vaşinqton yenidən 
seçilməlidir. Yeri gəlmişkən qeyd edək ki, nazirlər və digər 
siyasi xadimlər arasındakı fi kir ayrılıqları, xüsusən Ha-
milton-Cefferson qarşıdurması tezliklə siyasi rəng alır və 
kabinet çərçivəsindən kənara çıxır. Hamilton tərəfdarları 
özlərini federalistlər adlandırır, ceffersonçular isə ad qay-
ğısına qalmayıb antifederalist sözü ilə kifayətlənirlər. La-
kin onların Fransa Burjua İnqilabının təsiri altına düşməsi 
özlərini demokrat respublikaçılar və ya sadəcə respublika-
28
Amerika prezidentləri
çılar adlandırması ilə nəticələnir. Beləliklə ABŞ prezident-
lik institutunun yaradılması, siyasi qüvvələrin partiyalaş-
ması prosesinin bünövrəsini qoyur. 
Nəhayət Vaşinqton, xüsusən T.Ceffersonun ciddi təkid-
lərindən sonra öz namizədliyini irəli sürür və 1792-ci il 
seçkilərində ikinci dəfə ABŞ-ın prezidenti seçilir. 
C.Vaşinqtonun ikinci prezidentlik dövrü Avropada 
müharibələrlə müşayiət edilir. Onun əsas məqsədi ABŞ-ı bu 
müharibələrdən kənarda saxlamaq idi. Bu istiqamət ölkənin 
Amerika kontinentində mövqeyini daha da möhkəmlədir, 
iqtisadi yüksəlişinə rəvac verirdi. 
O, tərəfdaşlarına birmənalı şəkildə bildirir ki, növbəti 
prezident seçkilərində iştirak etməyəcək. Xatırladaq ki, o 
vaxt bir şəxsin iki dəfədən artıq prezident seçilməsinə hələ 
məhdudiyyət qoyulmasa da, o bu imkandan sui-istifadə 
etməmiş, öz xələfl ərinə böyük nümunə göstərmişdir. 
F.D.Ruzvelt istisna olmaqla heç bir prezident üçüncü dəfə 
seçilməmişdir. 1796-cı ilin yazından, Vaşinqton xalqa vida 
müraciətini hazırlayır. O, 1792-ci ildə yazılmış müraciəti 
A.Hamiltonun köməyi ilə yenidən işləyir və bu müraciət 
1796-cı il 19 sentyabrda qəzetlərdə çap olunur.
İstefaya çıxdığı 15 mart 1797-ci il tarixindən sonra Ma-
unt Vernon malikanəsində yaşamağa başlayır və Filadel-
fi yaya etdiyi qısamüddətli səfərləri nəzərə almasaq buranı 
heç vaxt tərk etmir. 1798-ci ilin yayında ABŞ-ın Fransa ilə 
münasibətləri kəskinləşəndə, müharibə olacağı təqdirdə Ali 
Baş Komandanlığı öz üzərinə götürəcəyini elan etsə də, 
hadisələr müharibəyə qədər inkişaf etmir.
Maunt Vernonda təsərrüfatla məşğul olan Vaşinqton 
gündəlik yazmışdır. Bu gündəlikdəki sonuncu qeyd 13 
dekabr 1799-cu ildə edilmişdir. Həmin gün o, fermalarına 
baş çəkir və yağan sulu qar onu tamamilə isladır. Axşam 
evə qayıdarkən boğazında bərk ağrılar hiss edir. Səhəri gün 
yüksək hərarət içərisində olan Vaşinqtonu müalicə etmək 
29
Amerika prezidentləri
üçün, qonşu fermada praktika keçən üç həkimi çağırırlar. 
Onların etdiyi müalicə yalnız qanalma olur. Bu isə sonu 
sürətlə yaxınlaşdırır. Axşam saat 10-a yaxın bu böyük insan 
əbədi olaraq gözlərini yumur.
Corc Vaşinqton vəsiyyətnaməsində ona məxsus olan 
bütün qulların azad edilməsini yazırdı. O, Müstəqillik haq-
qında Bəyannamənin prinsiplərini əsas tutaraq quldarlığı 
qəbul etmir, lakin quldarlığın tam şəkildə ləğv edilməsini 
də o dövr üçün qeyri-mümkün hesab edirdi. Onun vəsiyyəti 
Marta Vaşinqton tərəfi ndən həyata keçirilmişdir.
 
 
30
Amerika prezidentləri
CON ADAMS 
(JOHN ADAMS)
(1797-1801)
Vaşinqtondan sonra ölkəyə rəhbərlik etmək olduqca 
çətin iş idi. 1796-cı il seçkilərində qalib gəlmiş Con Adams 
üçünsə ikiqat çətindi. Balaca boylu, dolu bədənli Adams, 
təkcə öz xarici görünüşü deyil, həm də ideya və dünyagörüşü 
31
Amerika prezidentləri
ilə Vaşinqtonun tam əksi idi. Aristoteldən Monteskyöyədək 
əksər dahi müəllifl ərə dərindən bələd olmuşdu. 
Con Adams 1735-ci il 30 oktyabrda Massaçusets ştatı-
nın Breyntri yaşayış məntəqəsində, nüfuzlu fermer ailəsində 
dünyaya gəlmişdi. Ailənin kənd şəraitində yaşamasına bax-
mayaraq təhsilə xüsusi meyli ilə digərlərindən fərqlənirdi. 
Gələcək prezident Harvardda təhsilini bitirdikdən sonra 
vəkil kimi fəaliyyətə başlayır və tezliklə böyük uğurlar qa-
zanır. Çox keçmir ki, onun adı Bostonun tanınmış vəkilləri 
ilə bir sırada çəkilir. 1764-cü ildə pastor qızı Abigeyl Smitlə 
ailə həyatı qurur. Bu Amerika müstəmləkələrinin metropo-
liyaya qarşı mübarizəsinin başlandığı dövrə təsadüf edir. 
Öz karyerası haqqında düşünən gənc Adams bu mübarizədə 
iştirak etməkdən çəkinir. Hətta o, 1770-ci ildə Bostonun 
mülki əhalisinə qarşı qanunsuz əməllərinə görə mühakimə 
edilən ingilis əsgərlərini müvəffəqiyyətlə müdafi ə edir. 
Lakin tezliklə əmisi oğlu Samuel Adamsın təsiri altın-
da mübarizəyə qatılır. Kontinental konqresin nümayəndəsi 
kimi, istiqlaliyyət qazanılmasında mühüm rol oynayır. 
Konqresdə İstiqlaliyyət Bəyannaməsini hazırlayacaq ko-
missiyanın beş üzvündən biri olur. 1778-ci ildə oğlu Con 
Kunsi ilə birgə diplomatik danışıqlar aparmaq üçün Avro-
paya göndərilir. Diplomatik nümayəndə heyətinə «birinci 
amerikalı» adını almış Bencamin Franklin başçılıq edirdi. 
Bu səbəbdən onun fəaliyyəti kölgədə qalmışdı.
1779-cu ildə vətənə qayıdan Adams Massaçusets ştatı-
nın konstitusiyasını hazırlayır. Bu konstitusiyanın başlıca 
xüsusiyyəti – güclü icraedici hökumət, ikipalatalı qanun verici 
orqan və müstəqil məhkəmə sistemi – onun ideal hesab etdiyi 
qarışıq və məhdud idarəetmə forması idi. Lakin o, 1787-1788-
ci illərdə yeni konstitusiya layihəsinin müzakirələrində bir o 
qədər fəalıq göstərmirdi. Bəzən hakimiyyətin bölünməsinə 
etirazlarını bildirən antifederalistlərlə razılaşır, qeyri-ardıcıl-
lığı ilə özünü çətin vəziyyətə salırdı.
32
Amerika prezidentləri
1788-ci il prezident seçkiləri ilə əlaqədar Massaçusetsə 
qayıdır. Adams Vaşinqtona alternativ qismində özünü bu 
vəzifəyə şanslı hesab etmirdi və vitse-prezidentliklə razı-
laşmaq onun üçün elə də çətin deyildi.
Vitse-prezident kimi Adamsın ölkənin idarə edilməsində 
kifayət qədər böyük xidmətləri olmamışdır. Belə ki, prezi-
dent C. Vaşinqton onunla təsadüfi  hallarda məsləhətləşərdi. 
Konstitusiyanın müvafi q bəndinə görə o, həmçinin senatın 
sədri hesab olunurdu. Səsvermələrdə səslərin sayı bərabər 
olduqda həlledici səsə malik idi. 
Adams özünü respublikaçı hesab etsə də, gələcəkdə 
Birləşmiş Ştatların İngiltərə kimi monarxiyalı respublika-
ya çevriləcəyinə olan inamını gizlətmirdi. 1791-ci ildə çap 
etdirdiyi «Davil haqqında düşüncələr»i Fransa Burjua inqi-
labının təsiri altında olan amerikalılar arasında öz nüfuzunu 
itirməsinə səbəb olur. Başlıcası isə, bu yazı onun Ceffer-
sonla olan dostluq münasibətlərinə son qoyur. Lakin Şimal 
ştatlarında o, hələ böyük hörmətə malik idi və 1792-ci il 
seçkilərində yenidən vitse-prezidenti seçilir. 
1795-ci ildə Vaşinqton bir daha prezident seçilməyə-
cəyini bəyan etdikdə Konqresin federalist üzvləri Adamsın 
namizədliyini irəli sürməyi qərara alırlar. Növbəti ildə 16 
ştatda keçirilən seçkilər (bu zaman Kentukki, Tennesi və 
Vermont da ittifaqa daxil olmuşdular) partiyalı sistemin yeni 
inkişaf mərhələsi olur. Seçkilər artıq özlərinin təkmil ideolo-
giya və proqramları olan partiyaların yarışına çevrilir. Res-
publikaçılar isə T.Cefferson və Aron Burrun namizədliyini 
irəli sürürlər. Gərgin keçən seçkilərdə, Adams yalnız iki səs 
üstünlüyü ilə qalib gəlir. T.Cefferson vitse-prezident seçilsə 
də, bu vəzifəni ciddi qəbul etmir və özünün Montiçellodakı 
malikanəsinə çəkilir. Partiyalı seçkilərdə, vitse-prezidentin 
uyğun Konstitusiya maddəsi ilə müəyyənləşdirilməsi özü-
nü doğrultmur və bu çatışmazlıq 1804-cü ildə Konstitusiya-
ya edilən 12-ci düzəlişlə aradan qaldırılır.
33
Amerika prezidentləri
1797-ci il 4 martda İnauqurasiya nitqi söyləyən Con 
Adams siyasi qruplaşmalar arasında barışdırıcı mövqe tu-
tacağını vəd edir. Öz sələfi nə sadiq olduğunu göstərərək 
kabinetdə ciddi dəyişiklik etmir. Və tezliklə səhv etdiyi-
ni anlayır. Əslində Adamsın mükəmməl fəaliyyət proq-
ramı olmamışdır. Bu səbəbdən o, vaxtının çox hissəsini 
Massaçusetsdəki malikanəsində keçirir. Digər tərəfdən o, 
qarşıya çıxan hər hansı problemi qətiyyətlə həll etmək ba-
carığına malik idi. 
Adamsın yeritdiyi xarici siyasi kurs əsasən ABŞ-ın 
beynəlxalq aləmdə bitərəfl iyinə hesablanmışdı. İngiltərə 
ilə münasibətlər Cey tərəfi ndən bağlanmış müqavilə ilə 
tənzimlənirdisə, artıq 1796-cı ilin payızından Fransa ilə 
münasibətlər korlanmağa başlayır. 1797-ci ilin mayında 
prezident ekstremist federalistlərin etirazına baxmayaraq 
münasibətləri qaydaya salmaq üçün Fransaya nümayəndə 
heyəti göndərir. Altı aydan sonra nümayəndələr, danışıqla-
rın baş tutması üçün Fransa Xarici İşlər Naziri Taleyranın 
onlardan böyük miqdarda pul tələb etdiyini bildirirlər.
Bu hadisə tarixə «XYZ fırıldağı» kimi düşmüşdür. 
Problemin bu yolla həlli Adamsı razı salmır və 1799-cu 
il 18 fevralında Parisə yeni nümayəndə heyəti göndərilir. 
Nəhayət danışıqlar öz səmərəsini verir. 1800-cü ilin oktyab-
rında Napoleon Fransası ilə ABŞ üçün əlverişli müqavilə 
imzalanır və hələ onun prezidentliyi dövründə senatda rati-
fi kasiya edilir.
 Bu proseslər Adamsın nüfuzuna böyük zərbə vurur. 
Çünki, onun tərəfdarları arasında da Fransa ilə müharibənin 
başlanmasını istəyənlər vardı. Bəzi federalistlərin, xüsu-
silə A.Hamiltonun Luiziana və Floridanı işğal etmək 
barədə fi kirləri özünə tərəfdarlar toplaya bilmişdi. Hamil-
ton və onun bir sox tərəfdarlarının kabinetdən kənarlaş-
dırılması federalistlər arasındakı ziddiyyətləri daha da 
kəskinləşdirirdi. Cavab olaraq Hamilton Adamsın daha 
34
Amerika prezidentləri
prezidentliyə yaramadığını bəyan edir. Bu isə növbəti 
seçkilərə öz təsirini göstərməyə bilməzdi.
Prezidentliyinin son aylarını Adams Vaşinqtonda da-
vam etdirir. 1790-cı ildə paytaxt haqqında qəbul edilmiş 
qərara əsasən Vaşinqton şəhərinin tikilməsi yekunlaşırdı. 
Hökumətin buraya köçməsi 1800-cü ilin yazına təsadüf 
edir. Köçürmə prosesi çətin olmur və qısa müddətdə həyata 
keçirilir. Nazirliklərin bütün sənədləri yeddi iri qutuya 
asanlıqla yerləşirdi. Abigeyl Adams prezident sarayının ilk 
«sahibəsi» olur.
Con Adamsın prezidentlik kürsüsündəki son fəaliyyəti, 
bir çox gələcək konfl iktlərin əsasını qoyur. Bu çoxsaylı ha-
kim vəzifələrinə federalistlərin təyin edilməsi ilə həyata 
keçirilir. Ən başlıcası isə, xarici işlər naziri Con Marşallın 
ABŞ Ali Məhkəməsinə sədr təyin edilməsi olur. 1801-ci il 
4 martda Ceffersonun prezidentlik fəaliyyətinə başlamasına 
bir neçə saat qalmış Adams ikinci müddətə seçilməmiş ilk 
eks-prezident kimi nəzərə çarpmadan paytaxtı tərk edir.
65 yaşlı eks-prezident özünü vəkilliyə və ya yenidən 
siyasi mübarizəyə həsr etmək üçün çox yaşlı hesab edir-
di. Onun tarixin gedişi, Amerika inqilabı vaxtında həll edə 
bilmədiyi problemlər haqqında fi kir yürütməyə çoxlu vaxtı 
vardı. Bu düşüncələr onun ədəbi-fəlsəfi  yaradıcılığında öz 
əksini tapmışdır. 1811-ci ildən başlayaraq, öz köhnə rəqibi 
T.Ceffersonla yazışmaları ona bir növ məğlubiyyət acısını 
unutdurur. Ömrünün son günlərini Boston yaxınlığındakı 
Kuinsi malikanəsində keçirir.
Con Adams oğlu C.K.Adams 1824-cü ildə prezident 
seçildikdən sonra, 1826-cı il iyulun 4-də 90 yaşında vəfat 
edir. Bu gün Con Adams ABŞ tarixində görkəmli dövlət 
xadimlərindən biri hesab edilir. Bu dəyərləndirmə, onun 
prezidentlik fəaliyyəti yox, bütün həyat və yaradıcılığı 
kontekstində götürülür.
35
Amerika prezidentləri
TOMAS CEFFERSON 
(THOMAS JEFFERSON)
(1801 -1809)
Tomas Ceffersonun həyat və fəaliyyəti bəşər tarixində 
dərin iz qoymuşdur. Onun ABŞ-ın, Yeni Dünyada ilk bur-
juaziya respublikasının, yaradılmasında əvəzsiz xidmətləri 
36
Amerika prezidentləri
olmuşdur. O, tarixə təkcə böyük dövlət və siyasi xadimi 
kimi deyil, eyni zamanda fi losof-humanist, maarifçi, lin-
qivist, botanik, arxitektor, etnoqraf, paleontoloq kimi düş-
müşdür. Bəzi bioqrafl arı onu Amerikanın Leonardo da Vin-
çisi adlandırırlar. T.Ceffersonun həyat və yaradıcılığı bir 
çox tədqiqatçıların diqqətini özünə cəlb etmiş, haqqında 
çoxlu sayda kitablar, məqalələr yazılmışdır.
T.Cefferson 13 aprel 1743-cü ildə Virciniya ştatının Albe-
marl qrafl ığında, varlı plantator ailəsində dünyaya gəlmişdir. 
Yaşlı vaxtında yazdığı memuarlarda, əcdadlarının Şimali 
Amerikaya ilk müstəmləkəçilərlə birlikdə Uelsdən gəldiyini 
bildirir. Uşaqlığı atası Piter Ceffersona məxsus Şedvil 
malikanəsində keçmişdir. Ailənin böyük oğlu olduğundan, 
atası onun təhsilinə ciddi fi kir vermişdir. Çünki, Virciniya 
plantatorları feodal Avropa ənənələrinə sadiq qalaraq böyük 
oğlu əsas varis hesab edirdilər. Balaca Tomas beş yaşından 
xüsusi müəllimlər yanında sistemli təhsil alırdı.
1757-ci ildə Tomas çox sevdiyi atasını itirir. Bu ona 
böyük zərbə olur. Atasının vəsiyyətnaməsinə əsasən, 
ona 3.000 hektar torpaq sahəsi və 60 qul miras qalır. La-
kin Cefferson təhsilini davam etdirmək niyyəti ilə Şedvili 
tərk edərək Uilyamsburqa gəlir. Burada o, virciniyalıların 
fəxri sayılan nüfuzlu «Uilyam ənd Meri» kollecinə daxil 
olur. Bu kollec din, hərb, tibb və hüquqşünaslıq sahələrində 
mütəxəssislər hazırlayırdı. Tomas tərəddüd etmədən vəkil 
olmağı qərara alır.
1763-cü ildə təhsilini bitirən Cefferson dostu və 
müəllimi, professor Corc Uaytın hüquq kontorunda 
fəaliyyətə başlayır və tezliklə böyük uğur qazanır. Virci-
niyanın varlı plantatorları onun müştərilərinə çevrilirlər. 
Cəmiyyətdə böyük nüfuz qazanan gənc Tomas 26 yaşında 
Virciniya qanunvericilik məclisinin üzvü seçilir. 
1770-ci ildə Şedvil malikanəsində yanğın baş verir. 
Yanğın onun evi ilə birlikdə, zəngin kitabxanasını da məhv 
37
Amerika prezidentləri
edir. Bu ərəfədə o, gənc dul qadın Marta Skeltonla tanış 
olur. 1772-ci il yanvarın 1-də onlar evlənirlər. Bu nikahdan 
beş övladları olsa da, onların yalnız ikisi sağ qalır.
Ceffersonun siyasi fəaliyyətə başlaması müstəmləkələrdə 
antiingilis əhval-ruhiyyələrinin gücləndiyi dövrə təsadüf 
edir. O, müstəmləkələrin azadlıq hərəkatında fəal iştirak 
edərək, 1775-ci ildə Virciniyada əlaqələndirici Komitənin 
yaradıcılarından olmuşdur. Artıq belə komitələr əksər ştat-
larda da yaradılmışdı və metropoliya qanunlarına tabe ol-
madığı üçün buraxılmış Müstəmləkə Assambleyasını əvəz 
edirdi. Cefferson 1775-ci ildə Kontinental Konqresə üzv 
seçilir. Qeyd edək ki, natiqlik bacarığının olmaması ona 
«qaradinməz deputat» imici qazandırmışdı. Lakin geniş 
erudisiya və dərin elmi biliklərə malik olması qərar və qa-
nun layihələrinin hazırlanmasında onu əvəzsiz edirdi.
1776-cı ilin iyun ayında Kontinental Konqresdə 
İstiqlaliyyət haqqında bəyannamə hazrlamaq üçün B.Frank-
lin, C.Adams, C.Dikkinson, E.Livinqston və Ceffersondan 
ibarət komissiya yaradılır. Komissiya üzvləri tərəddüd 
etmədən bu işi Ceffersona həvalə edirlər. O, layihə üzərində 
on yeddi gün gərgin işləyərək Adams və Franklinin xırda 
düzəlişlərindən sonra onu Konqresə təqdim edir. Layihə 
uzun sürən müzakirələrdən sonra 4 iyul 1776-cı ildə qəbul 
edilir. Bu, T.Ceffersonun siyasi arenada ilk böyük qələbəsi 
idi. Şedvildə baş vermiş yanğından sonra öz layihəsi 
əsasında tikilmiş Montiçello malikanəsinə qayıdan Ceffer-
son Virciniya parlamentində fəaliyyətini davam etdirir.
1779-cu ildə Tomas Cefferson yenidən fəal siyasi 
mübarizəyə başlayır. Bu dəfə o, Virciniya ştatının quber-
natoru vəzifəsinə – ştatın ali siyasi hakimiyyətinə iddialı 
olduğunu bildirir. Gərgin keçən seçkilərdə dostu Peynə 
qalib gələrək qubernator olur. Bu vəzifəni tutmaqda onun 
əsas istəyi bir çox sahələrdə islahatlar keçirmək idi. Onun 
başlıca arzusu azadlıq uğrunda dinc mübarizəni davam 
38
Amerika prezidentləri
etdirərək, seçki hüququnu təkmilləşdirmək, təhsil sistemi-
ni yaxşılaşdırmaq idi. Bu niyyətlə o, dini azadlıq haqqın-
da qanun layihəsi hazırlasa da, bu layihə Virciniya ştatının 
qanunverici məclisi tərəfi ndən yalnız yeddi ildən sonra – 
1786-cı ildə C.Medisonun səyləri nəticəsində qəbul olundu. 
Bu günə qədər həmən qanun Virciniya ştatının Konstitu-
siyasının dini azadlıq haqqında müddəasının əsasını təşkil 
edir. 
Lakin, İstiqlaliyyət uğrunda gedən müharibənin Şi-
maldan Cənuba keçirilməsi təəssüf ki, maarifçilik deyil, 
onda olmayan hərbçilik bacarığı tələb edirdi. Bəzi hərbi 
problemlərin həllində qətiyyətsizliyi, ştatın müdafi əsini 
yaxşı təşkil edə bilməməsi onu 1781-ci ildə istefaya get-
məyə məcbur edir. Növbəti il, ona daha bir bədbəxtlik üz 
verir, həyat yoldaşı Marta vəfat edir.
İstefaya çıxdıqdan sonra Cefferson Montiçello 
malikanəsinə qayıdır. 1782-ci ilin axırlarında Filadelfi yadan 
gələn kuryer, Konqresin onu diplomatik missiya ilə Fransa-
ya göndərmək fi krində olduğunu çatdırır. Lakin bu ərəfədə 
Fransadan İngiltərə və ABŞ arasında razılıq əldə edildiyi 
xəbəri gəlir. Səfər yalnız 1784-cü ilin yayında baş tutur. 
Səfərin əsas məqsədi, Ceffersonun bu zaman Avropada olan 
C.Adams və səfi r B.Franklinlə birlikdə 19 Avropa ölkəsi 
ilə siyasi və ticarət müqavilələri imzalaması idi. 1785-ci 
ilin yazında Franklin onun səfi rlik fəaliyyətinə son qoyul-
ması xahişi ilə Konqresə müraciət edir. Konqres tərəddüd 
etmədən Ceffersonu ABŞ-ın Fransada səfi ri təyin edir. O, 
Fransadakı fəaliyyəti müddətində Fransa maarifçiləri ilə 
dostluq əlaqələri saxlamışdı.
23 noyabr 1789-cu ildə Cefferson Parisdən vətənə qayı-
dır. Burada ona gözləmədiyi bir xəbər çatdırırlar: prezident 
Vaşinqton onu Dövlət katibi təyin etmək istəyir. Dekab-
rın 11-də o, bu məzmunda Vaşinqtonun şəxsi məktubunu 
alsa da, qəti cavab vermir. Nəhayət 1790-cı ilin fevralında, 
39
Amerika prezidentləri
xüsusən dostu Medisonun təkidlərindən sonra Cefferson 
dövlət katibi təyin edilməsinə razılıq verir.
Dövlət katibi kimi çalışdığı dövrdə, o, ABŞ-ın xarici 
siyasət kursunun müəyyənləşdirilməsində başlıca rol oy-
namışdır. Ceffersonun əsas məqsədi bütün müharibələrdən 
kənarda qalmaq, bir sözlə ABŞ-ın bitərəfl iyini təmin 
etmək idi. O, yazırdı: «Yeni Dünya Köhnə Dünyanın 
səfehliyindən mənfəət götürməlidir. Onlar vuruşurlarsa, biz 
möhkəmlənməliyik». Onun müəyyənləşdirdiyi yeni xarici 
siyasi kurs, ölkənin bir çox Avropa dövlətləri ilə qurduğu iq-
tisadi-ticari əlaqələrə də öz təsirini göstərməyə bilməzdi. Bu 
əlaqələrdən ölkənin daha çox qazanc götürməsi məqsədini 
güdən maliyyə naziri A.Hamiltonla uzun müddət davam 
edən qarşıdurmalar öz mənbəyini məhz buradan götürürdü.
1796-cı ilin əvvəllərində C.Vaşinqton bir daha prezi-
dent seçilmək arzusunda olmadığını bildirdi. Respubli-
kaçılar bu vəzifəyə Ceffersonu namizəd göstərdilər. İlin 
axırında keçirilən seçkilərdə federalistlərin namizədi Con 
Adams kiçik üstünlüklə (71:68) prezident seçilir. Cefferson 
vitse-prezident olur. Lakin, Adamsla aralarında ciddi fi kir 
ayrılığı olduğu üçün, ölkənin idarə edilməsində onun rolu 
nəzərəçarpacaq olmur.
1800-cü il prezident seçkiləri, artıq liderlər yox, yaxşı 
təşkil edilmiş, konkret fəaliyyət proqramlarına malik par-
tiyalar arasında gedən mübarizə kimi xarakterizə edilir. Bu 
seçkilərə respublikaçılar böyük əhəmiyyət verirdilər. Hətta 
T.Cefferson onu 1776-cı il inqilabı ilə eyniləşdirirdi.
Prezident seçkilərində T.Ceffersonun ilk atdığı addım, 
partiya daxilində həmrəyliyə nail olunması məqsədi güdür-
dü. Bunun üçün Şimal ştatlarında böyük nüfuza malik Aa-
ron Burrla bir mövqedən çıxış etməyi qərarlaşdırır. Belə ki, 
Burr Şimal ştatlarında onun, o isə Cənub ştatlarında Bur-
run federalistlərlə mübarizəsinə yardımçı olmalı idi. Belə 
taktikanın seçilməsi, onların hər ikisinin federalistlərin 
40
Amerika prezidentləri
nümayəndəsi Adamsdan çox səs toplaması ilə sonucla-
nır. Lakin səslər bərabər olduğundan, seçkilər Konqre-
sin Nümayəndələr Palatasına keçirilir. Burada hər ştat, 
nümayəndələrinin sayından asılı olmayaraq bir səslə təmsil 
olunur. Gərgin keçən seçkilərdə T.Cefferson prezident seçi-
lir. Aaron Burr vitse-prezident olur.
4 mart 1801-ci ildə T.Cefferson inauqurasiya nitqi 
söyləyir. Bəziləri gözləyirdi ki, o, siyasi rəqiblərinə hücum 
edəcək, onların siyasətini tənqid edəcəkdir. Lakin bunun 
əvəzində o, ölkənin bütün siyasi qüvvələrini əməkdaşlığa 
çağırdı.
Tomas Ceffersonun prezident kimi gördüyü ilk iş ka-
bineti formalaşdırmaq olmuşdur. Onu ən çox narahat edən 
iki əsas nazirin: maliyyə naziri və dövlət katibinin təyin 
edilməsi idi. O, bu vəzifələrə əvvəlcədən nəzərdə tutduğu 
şəxsləri təyin edir. Beləliklə C.Medison Dövlət katibi, əslən 
isveçrəli olan Albert Qallatini isə maliyyə naziri təyin edi-
lir. Maraqlı bir faktı qeyd edək ki, prezident digər nazirləri 
təyin edərkən də onların intellektual bacarıqları ilə yanaşı, 
regional mənsubluğunu da əsas götürmüşdür. Bununla o, 
ştatlar arasındakı birliyi gücləndirmək məqsədi güdmüşdür. 
Tomas Ceffersonun ilk prezidentlik dövründə əldə etdiyi 
ən böyük uğuru şübhəsiz ki, Luiziananı ABŞ-a birləşdirməsi 
olmuşdur. ABŞ dövləti 80 milyon frank ödəməklə Fransa-
nın nəzarəti altında olan Luiziananı əldə edir. Bu isə ABŞ 
ərazisinin təqribən iki dəfə böyüməsi demək idi.
1804-cü ilin ortalarından respublikaçılar partiyası 
növbəti prezident seçkilərinə hazırlaşmağa başlayır. Cef-
ferson yenidən respublikaçılar partiyasının namizədi kimi 
göstərilsə də, vitse-prezidentliyə A.Burrun deyil, Corc 
Klin tonun namizədliyi irəli sürülür. Bu halda Burr federa-
list lərlə koalisiya yaratmaq istəsə də, federalistlərin lideri 
A.Hamilton buna razılıq vermir. Burr və Hamilton arasın-
dakı düşmənçilik iyul ayında duellə nəticələnir. Hamilton 
41
Amerika prezidentləri
dueldə öldürülür. Bu, Aaron Burrun da siyasi ölümü demək 
idi. Müxalifət partiyası olan federalistlər Pinkni və Kinqin 
namizədliyini irəli sürürlər. Əvvəlki prezident seçkisində 
verdiyi vədlərin heç də hamısını yerinə yetirə bilməməsi 
Ceffersonun qalib gəlməsinə mane olmur. Luiziananın əldə 
edilməsi öz işini görmüşdü.
İkinci müddətə prezident seçilən Cefferson kabinetində 
ciddi dəyişikliklər etmir.
Avropada başlamış Napoleon müharibələri ABŞ ticarət 
donanmasının Atlantik okeanında və Avropa limanlarında 
hərəkət etməsinə mane olurdu. Buna görə də ticarət hüquq-
larının qorunması ikinci prezidentlik müddətində «bitərəf» 
Ceffersonun başlıca problemi olur. İngiltərənin hərbi do-
nanması ABŞ ticarət gəmilərini müsadirə etməkdən belə 
çəkinmir. Problemi diplomatik yolla həll edə bilməyən 
prezident Avropa ölkələri ilə ticarət əlaqələrinə embarqo 
tətbiq edir. İngilislərə təzyiq kimi nəzərdə tutulan bu qərar, 
nəticədə ABŞ-ın özünə böyük ziyan vurur. Sonralar Ceffer-
son bu qərarı özünün böyük səhvi olduğunu etiraf etmişdir.
Hələ 1807-ci ildə respublikaçılar partiyasının liderləri 
Ceffersona üçüncü dəfə namizədliyini irəli sürməyi təklif 
etmişdilər. Lakin respublikaçıların lideri buna qəti etirazı-
nı bildirir. O, əsası Vaşinqton tərəfi ndən qoyulmuş ənənəni 
pozmaq istəmir. İstefaya çıxmamışdan əvvəl özünün siyasi 
varisi haqqında düşünür. Bu vəzifəyə daha çox Medisonu 
layiq görür. Ölkə rəhbərinin iradəsi öz təsirini göstərir. C. 
Medison yekdilliklə növbəti seçkilərə namizəd göstərilir.
İstefaya çıxdıqdan sonra Montiçello malikanəsinə qayı-
dan eks-prezident maarifçilik fəaliyyəti ilə məşğul olmuş-
dur. 1919-cu ildə yaradılmış Virciniya Universiteti onun 
maarifçilik fəaliyyətinin bariz nümunəsidir. Universitet bi-
nasının tikilməsindən tutmuş, tədris planının hazırlanması-
na qədər bütün prosesə şəxsən özü rəhbərlik etmişdir. Onun 
42
Amerika prezidentləri
təşəbbüsü ilə universitetə Avropadan təcrübəli müəllim və 
alimlər dəvət olunmuşdur.
1826-cı ilin yazında Ceffersonun səhhəti pisləşir. O, 
əsasən yaddaşının pozulmasından, ayaqlarındakı bərk ağ-
rılardan şikayət edir. 
Mart ayında tərtib etdiyi vəsiyyətnaməsində bütün 
mülkiyyətinin qızı və nəvələrinə çatmasını, kitabxanasının 
isə Virciniya Universitetinə verilməsini göstərir.
İyunun 13-də qeydiyyat kitabçasına sonuncu qeydini 
edir. 3 iyulda İstiqlaliyyət haqqında bəyannamənin qəbul 
edilməsinin 50 illiyi ərəfəsində sonuncu dəfə «4 iyul hələ 
başlamayıb?» deyə soruşur. Bu onun dediyi son sözlər olur. 
Növbəti günün səhəri Cefferson vəfat edir. Elə həmin gün 
Massaçusets ştatında başqa bir xadim – Con Adams vəfat 
edir. Adamsın sonuncu kəlməsi «Cefferson isə hələ yaşa-
yır» olur. Bu, Adamsın sonuncu səhvi idi. O öz siyasi rəqibi 
və dostundan bir neçə saat çox yaşamışdı.
Ceffersonu ailə qəbiristanlığında, həyat yoldaşı Marta 
və qızı Mariyanın qəbirləri arasında dəfn edirlər. Vəsiy-
yətnaməyə görə, qəbir daşının üzərində aşağıdakı sözlər 
yazılmışdır:
ABŞ-ın İstiqlaliyyət Bəyannaməsinin və Virciniya şta-
tının dini azadlıq qanununun müəllifi ,
Virciniya Universitetinin yaradıcısı,
Tomas Cefferson burada dəfn edilmişdir.
Qəbirüstü yazıda onun tutduğu heç bir dövlət vəzifəsi 
qeyd olunmamışdır. Görünür Cefferson həmvətənlərinin 
xatirəsində yalnız maarifçi kimi qalmaq istəmişdir. 
 
43
Amerika prezidentləri
CEYMS MEDİSON 
(JAMES MADISON)
(1809-1817)
Dünyanın ilk yazılı konstitusiyasının layihəsi Amerika 
Millətinin iftixarı hesab olunur. Bunun başlıca səbəbi bu 
konstitusiyanın dünyanın digər demokratik dövlətlərinin 
konstitusiyaları üçün əvəzsiz nümunə olmasıdır. Tarixdə ilk 
dəfə olaraq hakimiyyətin bölünməsini özündə ehtiva edən 
konstitusiyanın müəllifi  ABŞ-ın gələcək prezidenti Ceyms 
Medison idi.
Ceyms Medison 1751-ci il martın 16-da Virciniya şta-
tının Port-Konuey yaşayış məntəqəsində varlı plantator 
44
Amerika prezidentləri
ailəsində anadan olmuşdur. Ailənin on bir uşağından ən 
böyüyü olan Ceyms, mirasa olan hüquqlarından istifadə 
etməmiş, yalnız özünü dolandırmaq üçün vəsait tələb etmiş-
dir. Yerli internatda beş il təhsil aldıqdan sonra 1769-cu ildə, 
indi Prinston Universiteti adlanan Nyu-Cersi kollecində 
təhsilini davam etdirir. Burada o, Şotland Maarifçilərinin 
ideyalarına böyük maraq göstərir. Özünün bir çox siyasi 
mübarizə həmkarlarından fərqli olaraq onun hüquq təhsili 
olmamışdır. Məhz bu səbəbdən bəzi müasirləri konstitusi-
yanın zəif olmasını iddia edirdilər.
23 yaşında siyasi fəaliyyətə başlayan Medison Vircini-
yada ingilis ağalığına qarşı müqavimət hərəkatının Orinc 
komitəsinə üzv seçilir. 1776-cı ilin iyulunda o, Orinc 
dairəsini İnqilabi Konqresdə təmsil edir. Növbəti il Virci-
niya deputatlar məclisinə seçkilərdə uğur qazanmayan Me-
dison 1777-79-cu illərdə Virciniya qubernator Şurasının, 
sonra, 1783-cü ilə qədər isə Konfederasiya Konqresinin 
iştirakçısı olur. Sonra Virciniyaya qayıdaraq yerli qanunve-
rici məclisdə fəaliyyətini davam etdirir. Məclis üzvlərinin 
sərt müqavimətinə, populist əhval-ruhiyyələrinə baxmaya-
raq, dini azadlıq və kilsənin dövlətdən ayrılması haqqında 
Tomas Cefferson tərəfi ndən hazırlanmış qanun layihəsinin 
təsdiq edilməsinə nail olur. Bu qanun Amerika maarifçiliyi-
nin əsasını təşkil edir. 
C.Medison dul qadın Dolli Toddla ailə həyatı qursa 
da onların övladları olmamışdır. Dolli Medison Amerika 
prezidentləri tarixində ilk «First Ledy» hesab edilir.
1786-cı il Annapolis Ticarət konfransında Virciniya-
nın nümayəndəsi kimi iştirak edən Medison Konstitusiya 
islahatı tərəfdarları ilə birlikdə Filadelfi yada Konstitusiya 
Konventinin çağırılmasına nail olur və orada doğma ştatını 
təmsil edir. O, 1787-ci ildə yazdığı «Birləşmiş Ştatlar siyasi 
sisteminin qüsurları» məqaləsində Konfederasiya Haqqın-
da Əsasnamənin çatışmazlıqlarını qeyd edərək, mükəmməl 
45
Amerika prezidentləri
Konstitusiyaya ehtiyac olduğunu bildirir. Əsas mətni Me-
dison tərəfi ndən yazılmış Konstitusiya ratifi kasiya edilməsi 
üçün ştatlara göndərilir.
O, Cen Cey və Aleksander Hamiltonla birlikdə yeni 
konstitusiyanın təbliğinə yönəlmiş 85 qəzet məqaləsi ilə çı-
xış edir. «Publius» ləqəbi ilə imzalanan bu yazılar, sonradan 
«Federalist» adlı kitab kimi nəşr edilmişdir. Fraksiyaçılığın 
geniş təhlil edildiyi və aktuallığını bu gün də itirməmiş 10 
saylı məqalə Medison tərəfi ndən yazılmışdı.
Konstitusiya əleyhdarları icraedici hökumətə həddən ar-
tıq səlahiyyətlər verilməsinə, insan hüquqlarının qorunma-
masına etirazlarını bildirirlər. Medison ilk Nümayəndələr 
Palatası önündə verdiyi vədə əməl edərək Konstitusiyaya 
ilk on dəyişikliyi hazırlayır. Bu dəyişikliklər 1791-ci ildə 
Hüquqlar Haqqında Bill adı ilə qüvvəyə minir.
C. Medison 1797-ci ilə qədər Konqresin Nümayəndələr 
Palatasının üzvü olur. Burada o, Ceffersonla birlikdə Ha-
miltonun siyasi-iqtisadi proqramlarının tənqidçisi olaraq 
müxalif respublikaçılar partiyasını yaradır. Cefferson pre-
zident seçildikdən sonra onun formalaşdırdığı kabinetdə 
xarici işlər naziri olur.
1808-ci ildə onun prezident seçilməsi partiyadaxili 
çəkişmələrlə müşayiət olunmuşdur. Bir dəfə də seçkiqabağı 
nitq söyləməyən Medison öz siyasi dostlarının, xüsusən Cef-
fersonun köməyi və bəzi partiyadaxili sövdələşmələr əldə 
edilməsi nəticəsində respublikaçılar partiyasının namizədi 
olur. Belə razılaşmalardan biri vitse-prezident vəzifəsinin 
Nyu-Yorklu partiya üzvlərinə güzəştə gedilməsidir. 60 yaşlı 
Corc Klinton vitse-prezident seçilsə də 1812-ci ildə onu, bu 
vəzifəyə daha layiq Elbric Herri əvəz etmişdir.
Kabinetin formalaşdırılmasında partiyadaxili qruplaş-
maları və regional faktoru əsas götürən prezident maliyyə 
naziri A.Qallatindən başqa bütün nazirliklərə yeni rəhbərlər 
təyin edir. Bu təyinatların heç də hamısı uğurlu olmur. 
46
Amerika prezidentləri
Tezliklə xarici işlər naziri Robert Smitin öz vəzifəsini 
layiqincə yerinə yetirə bilməməsi aşkar olur. 1811-ci 
ilədək Virciniya qubernatoru işləmiş Ceyms Monronun bu 
vəzifəyə təyin olunmasına qədər, prezident eyni zamanda 
xarici işlər naziri vəzifəsini də icra edir.
1807-ci ildən Avropa ölkələri ilə ticarət əlaqələrinə 
tətbiq olunmuş embarqo kabinetin ilk müzakirə mövzu-
su olur. İxrac edilməyən kənd təsərrüfatı məhsullarının 
qiymətlərinin sürətlə aşağı düşməsi amerikalılara böyük 
ziyan vururdu. Nyu-York və digər liman şəhərlərinin gəmi 
sahibləri ticarət gəmiçiliyinin təcili bərpasını tələb edirdilər. 
Bunun üçün Fransa və İngiltərə ilə münasibətlərin qaydaya 
salınması lazım idi.
Problemləri danışıqlar yolu ilə həll edə bilməyən prezi-
dent, Qallatinin məsləhəti ilə müharibəyə hazırlaşır. 1812-
ci il iyunun 1-də C.Medison İngiltərəyə müharibə elan 
edilməsi məzmunlu məktubunu Konqresə təqdim edir. O, 
bu təklifi ni belə əsaslandırır: İngiltərə ABŞ-a – «müstəqil 
və bitərəf millətə» düşmən münasibət bəsləyir. Ticarət 
gəmilərinin müsadirə edilməsi, minlərlə matrosun əsir 
götürülərək məcburi xidmətə cəlb olunması, hindu tayfa-
larının üsyanının təşkil edilməsi böyük cinayətlərdir. Təklif 
istər Nümayəndələr palatasında (79: 49), istərsə də Senat-
da (19: 13) təsdiqlənir. Beləliklə iyunun 19-da İngiltərəyə 
rəsmi olaraq müharibə elan edilir.
Səsvermənin nəticələrindən göründüyü kimi müharibə 
əleyhdarları da az olmamışdır. Onlar, xüsusilə də vircini-
yalı deputat Con Rendolf müharibənin başlanmasına qəti 
etirazlarını bildirirlər. Əhali arasında, xüsusilə mərkəzi ştat-
larda anti-müharibə əhval-ruhiyyəsi güclənirdi. Bu 1812-ci 
il prezident seçkilərinə təsirni göstərir. Mərkəzi Ştatlarda 
aşkar məğlubiyyətə uğrayan C.Medison səslərin ümumi sa-
yına görə (128: 89), federalistlər partiyasının nümayəndəsi 
De Uitni Klintona qalib gələrək ikinci dəfə prezident seçilir.
47
Amerika prezidentləri
Hərbi əməliyyatlar əsasən üç cəbhədə: Kanada sərhəd-
ləri boyunca, Atlantik okeanı sahillərində və Meksika 
kör fəzində aparılırdı. Tarixçi Robert Rutlend prezidentin 
hərbi məqsədləri haqqında yazırdı: «Medisonun məqsədi 
İngiltərəyə məxsus torpaqların işğalı deyildi. O, Britaniya 
rəhbərlərindən ABŞ-ı uzaq, asılı qohum kimi yox, müstəqil 
dövlət kimi tanımasını istəyirdi». Bu baxımdan 1812-15-ci 
il müharibəsini ikinci İstiqlaliyyət müharibəsi adlandırırlar.
Avropada davam edən Napoleon müharibələri 1814-cü 
ildə onun hakimiyyətdən uzaqlaşdırılması ilə nəticələndi. 
Medison haqlı olaraq, döyüşlərdən azad olan ingilis qoşun 
hissələrinin də bu müharibəyə cəlb ediləcəyindən narahat 
idi. Bu perspektivdən ehtiyatlanan prezident və onun kabi-
neti hərbi əməliyyatları dayandırmaq, müharibədən əvvəlki 
vəziyyətin bərpa edilməsi (status-kvo) şərti ilə sülh danışıq-
larına başlamaq qərarına gəlir. Bu ərəfədə ingilis qoşunları 
Vaşinqtonu tutaraq Dövlət binalarını o cümlədən prezident 
iqamətgahını yandırırlar. Medison tələsik paytaxtı tərk edir.
Hindularla aparılan müharibələrdə böyük təcrübə top-
lamış general Endrü Cekson 1815-ci il yanvarın 8-də Yeni 
Orlean şəhəri yaxınlığında ingilislərin 5.000 canlı qüvvəsini 
məhv edərək qələbə qazanır. Lakin buna qədər 1814-cü il 
24 dekabrında fl amand şəhəri Kentdə sülh müqaviləsi im-
zalanmışdı.
14 fevral 1815-ci ildə Medison Vaşinqtona qayıdır. 
Müharibə qeyri-müəyyən sonluqla başa çatsa da, Birləşmiş 
Ştatları Amerika kontinentində ciddi ictimai quruluşa malik 
dövlət kimi bir daha təsdiqləyir.
C.Medison 1816-cı il prezident seçkilərində işti-
rak etməsə də öz siyasi varisinin bu vəzifəyə seçilməsinə 
köməklik göstərmişdir. Həmin varis gələcək səkkiz ildə 
ölkənin prezidenti olmuş Ceyms Monro idi. Vəzifə yük-
lərindən azad olan eks-prezident 6 aprel 1817-ci ildə öm-
rünün son illərini yaşadığı Cənuba köçür. Bu zaman o, 
48
Amerika prezidentləri
bir müasirinin yazdığı kimi «tətilə gedən şagird» kimi se-
vinirdi. C.Medison istefada olanda da bəzi konstitusional 
problemlərin həllində iştirak etmiş, öz məsləhətlərini ver-
mişdir.
Onun quldarlıqla bağlı dəqiq mövqeyi olmasa da 1817-
ci ildə yaradılmış Amerika müstəmləkə Cəmiyyətinin sədri 
seçilmişdir. Bu cəmiyyət azad edilmiş qulları Afrikaya 
göndərməklə məşğul idi. Lakin maliyyə problemləri olduğu 
üçün özünə məxsus qulları azad edə bilməmişdir.
C.Medison 1836-cı il iyunun 28-də Virciniya ştatındakı 
Montpiliyer malikanəsində vəfat etmişdir. 
 
49
Amerika prezidentləri
CEYMS MONRO
(JAMES MONROE)
(1817-1825)
ABŞ-ın 5-ci prezidenti Ceyms Monro 1758-ci il ap-
relin 28-də Virciniyanın Vestmorlend dairəsindəki Va-
şinqton-Periş şəhərciyində anadan olmuşdur. Virciniyanın 
digər nüfuzlu siyasətçilərindən fərqli olaraq, atası Spens 
Monro yalnız 500 akr torpaq sahəsinə malik fermer idi. 
Ceyms ilk ibtidai təhsilini keşiş Arçibald Kempbellin ya-
50
Amerika prezidentləri
nında alır. 16 yaşında Virciniyanın paytaxtı Uilyamsburqa 
gələrək «Uilyam ənd Meri» kollecində təhsilini davam et-
dirir. İstiqlaliyyət müharibəsi başladıqda Kontinental or-
dunun Virciniya alayına daxil olur və 18 yaşında zabitlik 
şəhadətnaməsi alır. Bacarıq və cəsarətinə görə fərqlənən 
Ceymsə 1778-ci ildə podpolkovnik rütbəsi verilir. Qeyd 
edək ki, Medisonun göstərdiyi hərbi xidmət rəhbərlik 
tərəfi ndən yüksək qiymətləndirilmiş, ona Qərb ərazisində 
böyük torpaq sahələri verilmişdir.
1780-83-cü illərdə Tomas Ceffersonun rəhbərliyi altın-
da hüquq elmlərini öyrənərək, onunla uzun müddət dostluq 
əlaqələri saxlamışdır.
1782-ci ildə Virciniya qanunvericilik məclisinə üzv 
seçilən Monro, siyasi fəaliyyətə başlayır. 1786-cı ilədək, 
ştatin nümayəndəsi kimi, iclaslarını Nyu-Yorkda keçirən 
Konfederasiya Konqresinin iştirakçısı olur. Nyu-Yorkda 
yaşadığı vaxt (16 fevral 1786-cı ildə) müfl is olmuş Vest-
Hind plantatorunun qızı Elizabet Konraytla ailə qurur. 
Həmən ilin dekabr ayında anasının şərəfi nə Elizabet adlan-
dırılan ilk övladları dünyaya gəlir.
1787-ci ildə Filadelfi yada keçirilən Konstitusiya Kon-
ventinin üzvü olmasa da Virciniya ştatının Konventdəki 
nümayəndəsi kimi konstitusiyanın əleyhinə çıxış edir. 
Nümayəndələr palatasına seçkilərdə C.Medisona məğlub 
olmasına baxmayaraq, 1790-cı ildə Virciniya parlamen-
ti onu senator seçir. Fransaya səfi r göndərilənədək dörd il 
müddətində senator olur. 
Onun Fransada səfi r kimi fəaliyyəti qənaətbəxş olmur 
və 29 iyul 1796-cı ildə xarici işlər naziri Timoti Pikerinq 
tərəfi ndən geri çağırılır. Səfi rlik fəaliyyətinin kəskin tənqid 
olunması onun siyasi nüfuzuna xələl gətirmir. Monro 1799-
cu ildə Virciniya Ştatının qubernatoru seçilir və 1802-ci 
ilə qədər bu vəzifədə çalışır. Dostu T.Cefferson Birləşmiş 
51
Amerika prezidentləri
Ştatların prezidenti seçildikdən sonra Vaşinqtona qayıdan 
Monro 1809-cu ilədək siyasi fəaliyyətini burada davam 
etdirmişdir. 1803-cü ildə yenidən Parisə səfər edərək, bu-
rada R.Livinqstonla birlikdə Luiziananın alınması danı-
şıqlarında iştirak edir. Lakin Qərbi Floridanın İspaniyadan 
alınması və Londonda İngiltərə ilə münasibətlərin nizam-
lanması haqqında Uilyam Pinkni ilə birgə aparılan danı-
şıqların uğursuzluqla nəticələnməsi onun siyasi reytinqinin 
aşağı düşməsinə səbəb olur. Bu ona 1808-ci il prezident 
seçkilərində namizədliyini irəli sürməyə mane olur. O, 
1788-ci ildə olduğu kimi, bu dəfə də Medisona məğlub olur 
və bu, iki siyasətçi arasında münasibətlərin korlanmasına 
gətirib çıxarır. 
C.Monro 1811-ci ildə yenidən Virciniya ştatının qu-
bernatoru seçilir. Cefferson Medisonla onu barışdırdıqdan 
sonra, prezident 1811-ci ilin mart ayında Monronu Robert 
Smitin yerinə xarici işlər naziri təyin edir. C.Medisonun 
prezidentliyi müddətində, ABŞ-ın xarici siyasəti, xüsusilə 
İngiltərə ilə münasibətlər, məhz Monronun fəaliyyəti 
ilə müəyyənləşmişdir. İngiltərə ilə aparılan müharibə 
ərəfəsində Con Armstronq müdafi ə naziri vəzifəsindən 
uzaqlaşdırıldıqdan sonra bu vəzifə də C.Monroya tapşırı-
lır. Yeni Orlean və Plattsburqda ABŞ ordusunun qələbələri, 
eyni zamanda Kent sülhünün bağlanması onun siyasi möv-
qeyini daha da möhkəmləndirir.
O, partiyadakı tərəfdarlarının böyük köməyi sayəsində 
Respublikaçılar partiyasının 1816-cı il prezident seçkilərinə 
namizədini müəyyənləşdirməyə həsr olunmuş konqresində 
Medison hökumətində maliyyə naziri olmuş Uilyam Kro-
uforda kiçik üstünlüklə (65: 54) qalib gələrək partiyanın 
namizədi olur. Prezident seçkiləri Monronu xüsusi narahat 
etmirdi. Belə ki, müharibədən sonra federalistlər partiya-
sı praktiki olaraq öz fəaliyyətini dayandırmışdı. Nəticədə 
52
Amerika prezidentləri
o, federalistlərin namizədi Rufus Kinqə böyük üstünlüklə 
(183: 34) qalib gələrək prezident olur.
Ceyms Monronun səkkiz illik prezidentlik dövrü «xoş 
əhval-ruhiyyələr dövrü» («The era Good feelings») kimi 
xarakterizə edilir. Bu hər şeydən əvvəl onun prezident-
liyi dövründə partiyalar arası ziddiyyətlərin olmaması ilə 
əlaqədardır. Prezidentin partiyalar fövqündə dayanması 
prinsipini əsas tutan Monro istər şəxsi, istərsə də fraksi-
yalar arası münasibətlərlə bağlı qarşıdurmalarda iştirak 
etməməsidir. Bu mövqeyi onun kabinetə olan münasibətində 
də özünü göstərmişdir.
İspaniya ilə bağlanmış müqaviləni Monro hökumətinin 
böyük uğuru hesab etmək olar. 24 fevral 1819-cu ildə 
Monro tərəfi ndən imzalanan Transkontinental müqavilə 
haqlı olaraq Adams-Onis müqaviləsi adlanır. Xarici işlər 
naziri Adamsın gərgin fəaliyyəti sayəsində bağlanmış bu 
müqaviləyə əsasən bütün Florida ABŞ-a birləşdirilmişdi.
1820-ci ildə keçirilən prezident seçkiləri ötən seçki-
lərdən fərqli olaraq sakit keçmişdir. Respublikaçıların rəsmi 
namizədi kimi çıxış edən Monronun rəqibi müstəqil respub-
likaçı C.K.Adams olmuşdur. C.Monro böyük üstünlüklə 
(234: 1) ikinci müddətə prezident seçilmişdir. Bu dövr bir 
çox beynəlxalq-siyasi hadisələrlə zəngin olmuşdur. 
Xatırladaq ki, İspaniyanın Avropada gedən Napoleon 
müharibələrinə cəlb olunması onun Latın Amerikasındakı 
müstəmləkələrini itirməsi ilə nəticələnir. Müharibələr sona 
çatdıqda Müqəddəs İttifaqda birləşmiş dövlətlər İspaniya-
nın öz əski müstəmləkələrindəki ağalığını bərpa etməsinə 
kömək göstərirlər. Bu, ABŞ-ın ciddi etirazı ilə qarşılanır. 
Bununla əlaqədar 2 dekabr 1823-cü ildə Ceyms Monro 
Konqresə məktub göndərir. Sonradan «Monro doktrina-
sı» adını almış məktubda dünyanın Avropa və Amerika 
sistemlərinə bölünməsi prinsipi elan edilir, ABŞ-ın Avropa-
53
Amerika prezidentləri
nın daxili işlərinə qarışmayacağına təminat verilir, eyni za-
manda Avropadan Amerikanın daxili işlərinə qarışmamaq 
tələb olunurdu.
Xələfl ərinin qoyduğu ənənəyə sadiq qalan Monro 1824-cü 
il prezident seçkilərində iştirak etmir. Ömrünün son illəri 
maddi çətinliklər içərisində keçir. 1830-cu il 23 sentyabrda 
həyat yoldaşı vəfat etdikdən sonra, Nyu-Yorka qayıdaraq 
kiçik qızı Mariya Hesterin yanında yaşayır. 4 iyul 1831-ci 
ildə, Birləşmiş Ştatların İstiqlaliyyət Bəyannaməsinin 55-ci 
ildönümü günü vəfat edir.
 
54
Amerika prezidentləri
CON KUİNSİ ADAMS 
(JOHN QUINCY ADAMS)
(1825-1829)
ABŞ-ın ilk altı prezidenti dövlətin əsas qurucuları he-
sab olunur və ənənəvi olaraq «bani atalar» adlandırılır. 
Onların sonuncusu Con Kuinsi Adams 11 iyul 1767-ci ildə 
Massaçusets ştatının Breyntri şəhərində, ABŞ-ın ikinci pre-
zidenti olmuş Con Adamsın ailəsində dünyaya gəlmişdir. 
Amerikanın köhnə siyasətçiləri ailəsinə mənsubluğu onun 
55
Amerika prezidentləri
gələcək taleyinin müəyyənləşməsində həlledici rol oy-
namışdır. Hələ 17 yaşlı gənc ikən atasını bir çox Avropa 
ölkələrinə səfərlərində müşayiət etmiş, 1794-cü ildə Haa-
qada ölkəsinin səfi ri olmuşdur. Bu səfərlər zamanı nəinki 
müxtəlif məktəb və universitetlərdə öz bilik səviyyəsini 
artırmış, həm də məşhur Avropa saraylarının siyasi yönü-
mü ilə yaxından tanış olmuşdur. Zəngin həyat təcrübəsi, 
aldığı mükəmməl təhsil onu Amerikanın görkəmli dövlət 
xadimlərindən biri etmişdir.
Londonda yaşadığı müddətdə, tütün ticarətçisinin qızı 
Luiza Ketrin Consonla tanış olur. Nəticədə onlar 1797-ci il 
26 iyulda evlənirlər.
C.K.Adamsın prezident seçildiyi 1824-cü ilə qədərki 
müxtəlif hadisələrlə zəngin həyatında üç amil xüsusilə seçi-
lir: 1814-cü ildə ingilis-amerikan müharibəsinə son qoymuş 
Kent sülhü, 1819-cu ildə İspaniya ilə bağlanmış Transkon-
tinental müqavilə, 1823-cü ildə elan edilən «Monro Doktri-
nası». Xüsusilə sonuncu iki hadisə məhz C.K.Adamsın ya-
radıcı fəaliyyətinin bəhrəsi idi və onun prezident C.Monro 
ilə sıx əməkdaşlığının nəticəsində həyata keçirilmişdi.
1820-ci il prezident seçkilərinə müstəqil respublika-
çı kimi qatılan Adams Monroya məğlub olur. Lakin bu 
məğlubiyyət onun növbəti seçkilərə qatılmasına mane ol-
mur.
1824-cü il prezident seçkiləri olduqca gərgin keçmişdir. 
Bu vəzifəyə iddialılar arasında heç bir inzibatçılıq təcrübəsi 
olmasa da hərbi qələbələri sayəsində şöhrət zirvəsində olan 
Endrü Ceksondan başqa, kabinet və konqres üzvləri də var-
dı. Adamsla yanaşı Kalxaun, Krouford, Kley kimi dövlət 
xadimləri iddiaçilar arasında idilər. 
1 dekabr 1824-cü ildə keçirilən seçkilərdə Endrü Cek-
son daha çox səs toplasa da, səslərin sayı prezident seçilmək 
üçün zəruri olan miqdara çatmadı və seçkilər nümayəndələr 
56
Amerika prezidentləri
palatasında keçirildi. 1825-ci il 9 fevralda nümayəndələr pa-
latasında keçirilən seçkidə E.Cekson deyil, ilkin seçkilərdə 
ikinci yer tutmuş C.K.Adams prezident seçildi. Adams Hen-
ri Kleyi dövlət katibi təyin etdikdə Cekson və tərəfdarları 
Adamsı seçkilərdən öncə H.Kleylə gizli ittifaq bağlamaqda 
ittiham etdilər. Bu məsələ hələ də düzgün şərhini tapma-
yıb. Əvvəla, hələ seçkilərdən öncə Kley və Cekson arasın-
da ixtilaf yaranmışdı. Digər tərəfdən Kley bir çox başqaları 
kimi respublikaçılar partiyasının rəsmi namizədi Kroufor-
dun prezident seçiləcəyi təqdirdə öz vəzifəsinin öhdəsindən 
layiqincə gələcəyinə şübhə edirdi. Şübhəsiz ki, Adams və 
Kley adasında səsverməyə qədər hər hansı razılaşma olub. 
Lakin bu razılaşmanın nədən ibarət olması müasirlərini ma-
raqlandırmırdı. Onlar üçün «mənfur razılaşmanın» olması-
nı milli qəhrəman Ceksonun deməsi kifayət idi. Bu ittiham 
Adamsın bütün prezidentlik müddətində ona problemlər 
yaratmışdır.
Şəxsi keyfi yyətlərindəki bəzi naqisliklər Adamsa siyasi 
komandasını yaratmağa mane olurdu. Bu özünü kabinetin 
təşkil edilməsində də göstərir. Ceksonu müdafi ə naziri təyin 
etmək istəsə də, bu fi kirdən daşınır. Başa düşür ki, Cekson 
bu vəzifəni özünə qarşı təhqir kimi qəbul edəcək. Kroufor-
da maliyyə naziri vəzifəsini təklif etsə də rədd cavabı alır 
və bu vəzifəyə 1818-ci ildən Avropada yaşayan, ABŞ-da 
heç bir siyasi dayağı olmayan, Londonda Amerika səfi ri 
Riçard Raşı təyin edir. Beləliklə Adams siyasi rəqiblərini 
zərərsizləşdirə bilmir. Tezliklə Cekson, Krouford və Kol-
xaun tərəfdarları Konqresdə birləşirlər və Adamsın siyasi 
kursuna müxalif mövqedən çıxış edirlər. Prezidentliyi-
nin üçüncü ilində Konqresə keçirilən seçkilərdə Adamsın 
rəqibləri hər iki palatada üstünlüyə nail olurlar.
C.K.Adamsın 4 mart 1825-ci ildə etdiyi inauqurasi-
ya nitqi prezidentlik borcunun dərk edilməsinin yüksək 
57
Amerika prezidentləri
ifadəsidir. O, milli birliyə çağıraraq faktiki olaraq artıq 
mövcud olmayan partiyaların milli maraqlar yönümündən 
çıxış etməsini istəyir.
Deyilənlərlə yanaşı onun prezidentlik illərində digər 
problemlər də qarşıya çıxmışdır. Amerika ticarət gəmi çili-
yinin Britaniyaya məxsus Karib adaları arasında hərəkətinə 
bərabər hüquqlar tələb edilməsi Londonun etirazına səbəb 
olur, hətta 1826-cı ildə bütün Vest-hind limanları ABŞ 
gəmilərinin üzünə bağlanır. 1827-ci ilin martından Adamsın 
İngiltərə gəmilərinin Amerika limanlarına daxil olmasını 
qadağan etməsindən başqa çarəsi qalmır. Vest-hind ticarət 
əlaqələrini yalnız 1830-cu ildə qaydaya salmaq mümkün 
olmuşdur.
Konqresdə ona qarşı formalaşmış mütəşəkkil müxalifət 
Adamsın öz siyasi-iqtisadi platformasını reallaşdırmağa 
böyük əngəl yaradır. Artıq onun 1828-ci il seçkilərində 
məğlub olacağı qabaqcadan görünür. Bu seçkilərdə səslərin 
56 %-ni toplayan E.Cekson prezident olur.
Yenidən seçilməyən bütün prezidentlər aktiv siyasətdən 
uzaqlaşmışdılar və atası Con Adams buna ən yaxşı nümunə 
idi. Lakin onun oğlu qəribə istisna təşkil edir. Qısa fasilədən 
sonra 1831-ci ilin dekabrında Plimutdan nümayəndələr pa-
latasına üzv seçilərək ömrünün axırınadək burada fəaliyyət 
göstərir. C.K.Adams Amerika-Meksika müharibəsi haqqın-
da aparılan müzakirələr zamanı, 21 fevral 1848-ci ildə elə 
Konqres zalındaca vəfat etmişdir.
 
58
Amerika prezidentləri
ENDRÜ CEKSON 
(ANDREW JACKSON)
(1829-1837)
Endrü Cekson sadə amerikalılar arasından çıxmış ilk 
prezidentdir. O, yalnız bacarıq və qabiliyyəti, işgüzarlığı 
sayəsində ölkənin ali vəzifəsinə sahib olmuşdur. Nə onun 
59
Amerika prezidentləri
keçirdiyi ağır uşaqlıq dövrü, nə aldığı səthi təhsil gələcəkdə 
parlaq karyera edəcəyindən xəbər vermirdi.
15 mart 1767-ci ildə Cənubi Karolina ştatının Uoks-
hou yaşayış məntəqəsində, irland immiqrantı ailəsində 
anadan olan Cekson məşəqqətlərlə dolu həyat yolu keçib. 
O, hələ dünyaya gəlməmiş atası vəfat edir. Ailənin mad-
di çətinliklərinə baxmayaraq anası Elizabet Xaçinson onu 
yerli məktəblərdən birində oxudur. Lakin tezliklə başlayan 
İstiqlaliyyət müharibəsi onu təhsilini yarımçıq qoyaraq 
həmyaşıdları ilə birgə hərbi təlimlər keçməyə məcbur edir.
1780-ci ildə hərbi əməliyyatlar Uokshouya da gəlib ça-
tır. Burada baş vermiş ağır döyüşlərdə Ceksonlar ailəsinin 
böyük oğlu Uilyam həlak olur. Ağır dərdə dözməyən Eli-
zabet tezliklə vəfat edir. 1782-ci ildə məktəbi bitirən Endrü 
pedaqoji kadrlar çatışmadığı üçün həmin məktəbdə müəllim 
kimi fəaliyyət göstərir. Lakin o, on yeddi yaşında doğma 
Uokshounu tərk edir.
Müstəqil həyata qədəm qoyan Endrü hüquqşünas ol-
mağa qərar verir. Hüquqşünaslıq Şimali Amerikada artıq 
hörmətli peşə hesab edilir, istər ictimai nüfuz, istərsə də 
yaxşı təminatlı həyatın qarantına çevrilirdi. Cənubi Ka-
rolinanın Solsberi şəhərciyində Makkeyin hüquq konto-
runda praktika keçən Endrü vəkillik fəaliyyətinə başlayır, 
iki il sonra ştatın Ali Məhkəməsinə üzv seçilir. Təcrübəli 
vəkillərin çoxluq təşkil etdiyi Solsberidə uğur qazanmaq 
onun üçün çətin idi. Ona görə Qərbə köçməyi qərara alır və 
1788-ci ildə Neşvill qəsəbəsində məskunlaşır. Qısa müddət 
ərzində böyük hörmətlə yanaşı var dövlət də toplaya bilir. 
24 yaşlı Cekson Neşvill sakini, tanınmış ailədən olan Raşel 
Rabardsla ailə qurur.
XVIII əsrin 90-cı illərində Cənub-Qərb bölgəsi sürətlə 
inkişaf edirdi. Artıq burada yaşayan əhalinin sayı 76.000 
nəfərə çatırdı. Bu baxımdan ərazinin müstəqil ştata 
60
Amerika prezidentləri
çevrilməsi gündəmə gəlir (federal qanunvericiliyə əsasən 
əhalisinin sayı 60 mini keçdikdə əraziyə ştat statusu verilə 
bilər). 1796-cı ildə çağırılan konventdə əraziyə ştat statusu 
verildi və Tennessi adlandırıldı. Cekson bu prosesdə fəallıq 
göstərmiş və haqlı olaraq İttifaqa daxil edilmiş Tennessidən 
Nümayəndələr Palatasına üzv seçilmişdir. Növbəti il o, Şta-
tı senatda təmsil edir.
Lakin Cekson yalnız altı ay senatorluq edir. 1798-ci 
ilin yazında biznes ortağı Devid Allison həbs edildikdə is-
tefa verərək Neşvillə qayıdır. Az bir zamanda işlərini qay-
daya salır. İşgüzar sahibkar, varlı quldar Cekson ştatın Ali 
Məhkəməsinə üzv seçilir.
E.Ceksonun karyerasında növbəti mərhələ Tennessi le-
gislaturasında milis general-mayoru seçilməsidir. Lakin, o, 
hərbi xidmətlə yanaşı siyasi fəaliyyət də göstərir, belə ki, 35 
yaşlı general Şimali Amerikada Avropa müstəmləkə torpaq-
ları və hindular yaşayan ərazilər hesabına ABŞ ərazisinin 
genişləndirilməsi arzusunda olduğunu bildirir. Onun bu 
istəyi sülhsevər prezident Ceffersondan dəstək almır.
1812-ci ildə prezident Medison İngiltərəyə müharibə 
elan etdi. Müharibəyə qatılan İngiltərə hökuməti hindu 
qəbilələrini ələ alaraq onların ABŞ-a qarşı qiyama qalxma-
sına nail olur. 1813-cü ilin əvvəllərindən iki alay formalaş-
dıran Cekson Cənub-qərbdə hindu qiyamlarını yatırmağa 
göndərilir. Hindularla amansız döyüşlərdə bir-birinin ardın-
ca qələbə qazanan Cekson bəzi qəbilələri tamamilə məhv 
edir, qiyam amansızlıqla yatırılır. Hindulara məxsus 23 
milyon akr torpaq sahəsi ABŞ-a birləşdirilir. Bundan razı 
qalan Konqres Ceksona ordu generalı rütbəsi verir. Qorx-
maz, cəsur bir döyüşçü olması ona «Qoca Hikari» ləqəbi 
qazandırır.
Əldə etdiyi uğurlar Ceksona şöhrət gətirsə də bəzi 
dairələrdə buna barmaqarası baxır, primitiv silahlarla 
61
Amerika prezidentləri
döyüşən hindular üzərindəki qələbələri böyük rəşadət hesab 
etmirdilər. Lakin ingilis nizami orduları üzərində, xüsusilə 
Yeni Orlean yaxınlığındakı qələbəsi onun bacarıqlı hərbçi 
olduğunu təsdiq edərək generalı milli qəhrəmana çevirdi.
1818-ci ildə Florida ABŞ-a birləşdirildikdən sonra pre-
zident Monro, onu yeni ştatın qubernatoru təyin edir. Lakin 
general tezliklə istefa verir, üç il sonra isə ordudan gedir. 
Yaxınlarına yazdığı məktublarında qalan həyatını dinc fer-
merlik fəaliyyətinə həsr etmək arzusunda olduğunu bildi-
rir. Lakin yaxın dostları, xüsusilə Tennessi ştatının varlı 
şəxsləri J.Levis, C.Overton və C.İton onun növbəti prezi-
dent seçkilərinə namizədliyini verməsini istəyirlər.
1824-cü il seçkilərində E.Cekson C.K.Adams, U.Krou-
ford və H.Kleylə birgə namizədliyini irəli sürür. Seçkilərdə 
birincilik qazansa da zəruri olan minimum səs həddini 
aşa bilmir və seçkilər Nümayəndələr Palatasına keçirilir. 
H.Kleyin səslərini Adamsa verməsi sonuncunun prezident 
seçilməsi ilə nəticələnir. Məğlubiyyətdən məyus olan Cek-
son Adamsı və onun dövlət katibi təyin etdiyi H.Kleyi gizli 
sövdələşmədə günahlandırır.
Qeyd edək ki, gərgin keçən seçkilər siyasi qüvvələrin 
yenidən qütbləşməsinə səbəb olmuşdur. Adams-Kley qrup-
laşması milli respublikaçılar, 1832-ci ildən viqlər adlandırı-
lan partiyanın yaranması ilə nəticələnir. Cekson tərəfdarları, 
xüsusilə C.Kalxaun və M.Van Burenin təşəbbüsü ilə de-
mokrat respublikaçılar və ya sadəcə demokrat adlandırılan 
partiyanı təsis edirlər.
1828-ci il seçkilərinə ciddi hazırlaşan demokratlar yeni 
təbliğat taktikalarından istifadə edirlər. Artıq namizəd proq-
ramını seçicilərlə birbaşa təmas yaratmaqla, mitinqlərdə 
açıqlayır, mətbuatdan geniş istifadə olunur. Bu tədbirlər 
bəhrəsini verir və Cekson Adamsa böyük üstünlüklə qalib 
gələrək prezident seçilir.
62
Amerika prezidentləri
İnauqurasiya nitqində demokratik islahatların zəruri-
liyindən danışan yeni prezident bu işə ilk olaraq dövlət 
məmurlarının dəyişdirilməsi ilə başlayır. Cekson hələ 12 
il əvvəl prezident Monroya yazdığı məktubunda partiya 
mənsubluğuna görə dövlət vəzifələrinin paylanmasının 
əleyhinə çıxırdı: «Hər bir halda partiya marağı və partiya 
mənsubluğu kənara qoyulmalıdır… Böyük və güclü millət 
rəhbəri özünü partiya mənsubluğu ilə buxovlamamalıdır». 
Buna baxmayaraq sonrakı fəaliyyətində əvvəl dediklərinə 
riayət etmir, tərəfdarlarını vacib vəzifələrə təyin edir. Bunu 
o, Adamsın dövründə kadrların korrupsiya və rüşvətxorluğa 
qurşanması ilə izah edirdi. Hadisələrin sonrakı inkişafı onun 
haqlı olduğunu göstərdi. Təkcə hərbi dəniz nazirliyində 
aparılan yoxlamalar ildə bir milyon dollar yeyinti olduğunu 
üzə çıxartdı.
Ceksonun siyasi rəqibləri islahatların keçirilməsinə 
müqavimət göstərir, təyin etdiyi kadrların Konqresdə təsdiq 
olunmasına maneçilik törədirdilər. Tədricən prezidentin 
fəaliyyəti demokrat partiyasının daxilində narazılıqla qarşı-
lanmağa başladı. Xüsusilə federal hakimiyyətin hüquqları-
nı ştatların suverenliyindən üstün tutması partiyanın vitse-
prezident Kalxaunun başçılıq etdiyi cənub qanadının ciddi 
etirazına səbəb oldu. Konstitusiyanı özünəməxsus şəkildə 
şərh edən Kalxaun, ştatların İttifaqdan ayrılması hüququ-
nu özündə saxladığını iddia edirdi. Prezident isə onun bu 
təfsiri ilə qətiyyən razılaşmırdı. Fikir ayrılığı, müharibəylə 
sonuclanacaq quldarlıq problemi gündəmə gəlməmiş, par-
tiya daxili ikitirəliyin yaranmasına səbəb oldu.
Partiyadaxili ixtilafl ar Ceksonun nüfuzuna ziyan vur-
mur. Onun yeni formalaşan kiçik burjuaziyanın mənafeyini 
güdən maliyyə sistemində apardığı islahatlar, Konqres qa-
nunlarına veto qoymaqla Milli Bankın monopoliyasının 
63
Amerika prezidentləri
qarşısını alması cəmiyyətdə ona islahatçı-prezident imici 
qazandırmışdı.
1832-ci il seçkilərində Ceksonun əsas rəqibi H.Kley 
olur. Gərgin keçən seçkilərdə Cekson böyük üstünlüklə 
ikinci müddətə prezident seçildi. Qeyd edək ki, seçkilərdə 
üçüncü siyasi qüvvə kimi çıxış edən Antimason partiyası 
ciddi uğur qazanmadı və bu ümumiyyətlə ABŞ-da bərqərar 
olmuş iki partiyalı sistemə əsaslı dəyişiklik gətirmədi. On-
ların nümayəndəsi Floyd seçimçilər kollegiyasında Cekson 
və Kleyin topladıqları 219 və 49 səsə qarşı yalnız 11 səs ala 
bilmişdi.
Cekson ikinci prezidentlik müddətində də götürdüyü 
kursun fundamental xarakter daşıdığına inanır və başladı-
ğı demokratik islahatları özünəməxsus inadkarlıqla davam 
etdirirdi.
Cekson prezidentlik müddətinin başa çatmasından çox 
əvvəl daha seçilmək niyyətində olmadığını bildirir və siya-
si varis qayğısına qalır. Məhz onun istəyilə demokratların 
1835-ci ilin mayında keçirilən Konventində M.Van Buren 
prezidentliyə namizəd göstərilir. Elə onun böyük köməyi 
nəticəsində də M.Van Buren ABŞ-ın növbəti prezidenti se-
çilir.
Tennessiyə qayıdan eks-prezident Ermitaj malikanəsində 
yaşayır. Buradakı mənzərə heç də ürəkaçan deyildi. Səkkiz 
illik prezidentliyi müddətində oğulluğu Endrü-kiçiyə tap-
şırdığı böyük təsərrüfat ifl as həddinə çatmışdı. Buna səbəb 
bir tərəfdən 1834-cü ildə Ermitajda baş vermiş yanğın idisə, 
digər tərəfdən oğulluğunun işə soyuq yanaşması, spirtli 
içkilərlə aludə olmasıydı. Təsərrüfata rəhbərliyi ələ alan 
eks-prezidentə tədricən vəziyyəti sabitləşdirmək nəsib olur.
Təsərrüfatla ciddi məşğul olması, ona ölkədə gedən si-
yasi prosesləri izləməyə mane olmamışdır. Xüsusilə 1844-
cü il seçkilərində, siyasi əlaqələrindən, partiya daxilində 
64
Amerika prezidentləri
hələ də mövcud olan böyük nüfuzundan istifadə edərək 
C.Polkun prezident seçilməsinə yardımçı olmuşdur.
1845-ci ilin əvvəllərindən Ceksonun səhhəti pisləşir. 
Qısa müddətdə hərəkət qabiliyyətini itirən qoca general 
xüsusi quraşdırılmış kreslodan istifadə edir. Bu ərəfədə 
onun əhval-ruhiyyəsini yüksəldən yalnız Texasın ilhaq 
olunması idi. Var-dövlətinin böyük hissəsinin Endrü-kiçiyə 
və nəvələrinə, şəxsi silah-sursatlarının yaxın dostlarına 
verilməsini vəsiyyət edir.
E.Cekson 8 iyun 1845-ci ildə 78 yaşında vəfat etmiş-
dir. İki gün sonra düzənlənən dəfn mərasimində onu son 
mənzilə yola salmağa üç mindən çox adam toplanmışdı.
65
Amerika prezidentləri
MARTİN VAN BUREN
(MARTIN VAN BUREN)
 (1837-1841)
Dünyanın bir çox dillərində özünə vətəndaşlıq hüqu-
qu qazanmış «Okey» sözünün qəribə yaranma tarixçəsi 
var. İstər xalq, istərsə də siyasi dairələrdə böyük nüfu-
za malik Ceksonun prezidentlik müddəti bitdikdən sonra 
66
Amerika prezidentləri
növbəti prezidentin kim olacağı ictimaiyyət arasında geniş 
müzakirə edilir, qəzetlər ətrafl ı şərhlər verirdilər. Ceksonun 
yaxın ətrafına daxil olan Martin Van Buren bu vəzifəyə ən 
şanslı namizəd hesab edilirdi. Hətta qəzetlərdən biri ona 
Kinderhuk şəhərində anadan olduğu üçün «Qoca Kinder-
huk» («Old Kinderhook»), və ya sadəcə «O. K» ləqəbi ve-
rir. İlk anda «ən uğurlu variant» mənasında işlənən «O. K» 
hərf birləşməsi sonradan «hər şey əladır» mənasını alır. 
Martin Van Buren 5 dekabr 1782-ci ildə Nyu-York ya-
xınlığındakı Kinderhuk şəhərində anadan olub. Sonralar 
yazdığı memuarlarında əcdadlarının Amerikaya 1633-cü 
ildə Hollandiyadan gəldiyini bildirirdi. Nüfuzlu fermer və 
meyxana sahibi olan atası Avraam Van Buren işgüzarlığı 
sayəsində böyük sərvət toplaya bilmişdi. Anası Mariya van 
Alen (Hoes) həmçinin holland əsilli olub tanınmış ailədən 
çıxmışdı. Martin ailənin beş uşağından üçüncüsü, eyni za-
manda böyük oğul idi. İbtidai təhsilini əsasən latın dilini 
tədris edən məktəbdə alaraq, 14 yaşında ikən vəkil olmaq 
məqsədilə dəftərxanada işləməyə başlayır. O, dövrün tanın-
mış vəkillərindən biri Frensis Silvesterin yanında praktika 
keçdikdən sonra müstəqil fəaliyyət göstərir. 1803-cü ildə 
məhkəmədə işləməyə başlarkən, artıq yerli siyasətdə Cef-
ferson tərəfdarı kimi tanınırdı.
1807-ci ildə anasının uzaq qohumu Hanna Hoeslə ailə 
həyatı qurmuşdur.
30 yaşında Nyu-York senatına seçilən Van Buren doğ-
ma ştatın siyasi həyatında əhəmiyyətli rol oynayır. 1821-ci 
ildə Nyu-York Konstitusiya konventində ştatın siyasi siste-
minin demokratikləşməsi uğrunda fəal mübarizə aparır. Elə 
həmin il ştatı Vaşinqtonda təmsil edəcək iki senatordan biri 
seçilir.
Prezident Adamsın yeritdiyi siyasi kursa müxalif ol-
ması onu Ceksonla yaxınlaşmağa sövq edir. 1828-ci ildə 
67
Amerika prezidentləri
yenidən senator seçilsə də mandatdan imtina edərək Nyu-
York qubernatoru seçkilərində namizədliyini irəli sürür. Bu 
siyasi gedişdə onun məqsədi, paralel olaraq keçirilən prezi-
dent seçkilərində Ceksonun namizədliyini təbliğ etmək idi. 
O, qubernator seçilsə də, 1829-cu ilin martında Ceksonun 
qurduğu kabinetdə xarici işlər naziri vəzifəsini tutur. 
Prezidentin yaxın silahdaşı kimi 1831-ci ildə istefaya 
gedərək ona kabineti yenidən qurmaq imkanı yaradır. Van 
Buren İngiltərədə səfi r təyin edilsə də, senatda olan müxalif 
qüvvələr buna razılıq vermir. Lakin çox keçmir ki, Cekso-
nun Van Buren haqqında daha ciddi fi kirdə olduğu aşkar 
olur. Prezident onu özünün siyasi varisi görmək istəyirdi. 
1836-cı ildə Ceksonun arzusuna uyğun olaraq Van Buren 
və Kentukki ştatından Riçard Consonun uyğun olaraq pre-
zident və vitse-prezidentliyə namizədlikləri irəli sürülür.
Cekson və Van Burenin siyasi rəqibləri artıq viqlər par-
tiyasında birləşsələr də seçkilərə vahid namizədlə gedə 
bilmədilər. Belə ki, 1836-cı il seçkilərində Ohayo şta-
tından olan U.H.Harrisonla birgə Tennessili H.L.Uayt, 
Massaçusetsdən D.Uebster, Cənubi Karolinadan U.P.Man-
qam da seçkiyə qoşuldular. Səslərin bölünməsi Van Bure-
nin qələbəsini təmin etmiş oldu.
Bəziləri Van Burenin gələcək fəaliyyətini sadəcə Cek-
sonun üçüncü prezidentlik müddəti olacağını deyirdilər. 
Lakin verilən proqnozların əksinə olaraq, Van Buren bir 
çox məsələlərin həllinə özünəməxsus tərzdə yanaşırdı. 
Müharibələrin artıq tarixə çevrilməsi onu İngiltərə ilə mü-
layim davranmağa sövq edirdi. 
1837-ci ildə baş vermiş iqtisadi böhran onun nüfuzuna 
böyük zərbə vurmuşdur. Qırxıncı illərə qədər davam etmiş 
iqtisadi böhran, onun növbəti seçkilərdə uğur qazanmama-
sının başlıca səbəbi olmuşdur. Buna baxmayaraq Van Buren 
prezidentliyi dövründə qarşıya çıxan bir çox problemləri 
68
Amerika prezidentləri
müvəffəqiyyətlə həll edir. 1837-ci ilin qışında Niaqara ça-
yında, 1838-ci ilin qışında isə şimal-şərq sərhəd zolağın-
da İngiltərəylə, hər ikisi müharibə ilə nəticələnə biləcək 
qarşıdurma yaranır. Hər iki halda general Uinfi ld Skottun 
rəhbərliyi altında qoşunları Kanada ilə sərhəd bölgəsinə 
göndərən prezident ona münaqişədən yayınmaq və dostluq 
münasibətləri yaratmağı tapşırır. Bununla o, nəinki labüd 
müharibənin qarşısını alır, eyni zamanda Birləşmiş Ştatlar-
la Kanada arasında mübahisəli sərhəd problemini birdəfəlik 
həll edir.
Təəssüf ki, Van Buren bu uğurlardan səmərəli yarar-
lana bilmir. 1840-cı il seçkilərində demokratların güclü 
köməyinə baxmayaraq viqlər partiyasının nümayəndəsi 
Uilyam Harrisona məğlub olur. Ümumi səsvermədə 46,8 % 
səs toplasa da, seçimçilər kollegiyasındakı səsvermədə pis 
nəticə göstərir (60: 234).
Belə ağır məğlubiyyətə uğraması onu heç də ruhdan sal-
mır. Nyu-Yorkdakı fermasında yaşayan Van Buren yenidən 
siyasətə qayıtmaq haqqında düşünür. Bu məqsədlə 1842-
ci ildə Birləşmiş Ştatlara səfərə çıxır. Lakin Texasın ilhaq 
edilməsinin əleyhdarı olması onun 1844-cü il prezident 
seçkilərində qələbə çalacağını şübhə altına salır və demok-
ratlar ehtiyat varianta əl ataraq C.Polkun namizədliyini irəli 
sürürlər.
Van Buren yenidən öz malikanəsinə çəkilir. C.Polkun si-
yasi xəttinin cəmiyyətdə birmənali qarşılanmaması, quldar-
lığın ləğvi ilə əlaqədar partiya daxilində ikitirəliyin yaran-
masına biganə qala bilməyən qoca siyasətçi 1848-ci il pre-
zident seçkilərində namizədliyini irəli sürür. O, seçkilərdə 
yalnız üçüncü yeri tutsa da, nəticədən razı idi. Məhz onun 
sayəsində quldarlıq problemi ilk dəfə olaraq seçkiönü 
mübarizənin əsas amilinə çevrilirdi. Bu, eyni zamanda Şi-
mal və Cənub arasında münaqişələrin başlanmasına rəvac 
69
Amerika prezidentləri
vermişdir. Quldarlığın barışmaz əleyhdarı olan Van Buren 
ümumilikdə 10 % səs toplasa da Cənub ştatlarında bir səs 
belə ala bilmir.
Bu, Van Burenin milli siyasətdə sonuncu böyük çıxı-
şı idi. 1853-55-ci illərdə Avropaya səyahətə çıxır və eyni 
zamanda tamamlaya bilmədiyi bioqrafi yasını yazmaqla 
məşğul olur. Burada o, siyasi partiyalara və müasir partiyalı 
dövlətə olan inamını bir daha təsdiq edir.
Ömrünün son illərini Kinderhukdakı Lindenvald 
mali kanəsində keçirir. O, 24 iyul 1862-ci ildə, vətəndaş 
müharibəsinin qızğın vaxtında vəfat edir. 
70
Amerika prezidentləri
UİLYAM H.HARRİSON 
(WILLIAM H. HARRISON)
(1841-1841)
XVII əsrin əvvəllərindən Amerikada məskunlaşmış in-
gilis əsilli Harrisonlar ailəsindən çoxlu dövlət xadimləri, 
varli quldarlar, böyük torpaq sahibləri çıxmışdır. Gələcək 
prezidentin atası Bencamin Harrison İstiqlaliyyət 
Bəyannaməsinə imza atan şəxslərdən, sonralar 1781-84-cü 
illərdə isə Virciniya qubernatoru olmuşdu.
71
Amerika prezidentləri
Britaniya vətəndaşı kimi doğulmuş sonuncu prezident 
Uilyam Henri Harrison 1783-cü il 9 fevralda Virciniyanın 
Çarlz-Siti şəhərində dünyaya gəlib. Elmə xüsusi marağı ilə 
seçilməyən balaca Uilyam ibtidai təhsilini yerli Hempton-
Sidni kollecində alır. Kolleci bitirən ərəfədə atasını itirən 
Uilyam ailənin digər üzvlərinin təkidi ilə tibbi təhsil almaq 
üçün Filadelfi yaya göndərilir. 17 yaşlı Harrison Kvaker-
Sitidə tibb kollecinə daxil olur. Lakin növbəti il kollecdən 
çıxaraq hərbçi olmağa qərar verir.
1791-ci ildə orduya daxil olan gənc Harrison Virciniya 
qubernatoru R.H.Linin himayədarlığı ilə ABŞ ordusunun 
praporşiki olur. 22 yaşında ikən daşınmaz əmlak ticarətçisi 
və hakim Con Simmsin qızı Anna Tothil Simmslə ailə qu-
rur. Gələcək karyerasında əhəmiyyətli rol oynamış uğurlu 
nikahdan onun doqquz övladı olmuşdur. Qeyd edək ki, oğlu 
Con Skott hələlik prezident oğlu və atası şərəfi nə nail olmuş 
yeganə amerikalıdır. Belə ki, Con Skottun oğlu Bencamin 
Harrison 1888-ci ildə ABŞ prezidenti seçilmişdir.
23 illik hərbi karyerası ərzində əsasən hindularla çox-
sayli döyüşlərdə iştirak edərək general-mayor rütbəsi alır. 
1811-ci ildə Tippekenu-Krik yaxınlığında hindularla aparı-
lan amansız döyüşlərdəki qələbəsi ona «Qoca Tippekenu» 
ləqəbini qazandırır. Hərbi nazirlə arasındakı ixtilafl ar 1814-
cü ildə onun istefasıyla sonuclanır.
İstefadan sonra siyasətlə məşğul olur. Əvvəl Ohayo şta-
tının Nümayəndələr Palatasında, sonra ştatın Vaşinqtonda, 
senatda nümayəndəsi kimi fəaliyyət göstərir. Adams ad-
ministrasiyasında dövlət katibi olan H.Kley 1828-ci ildə 
onu Kolumbiyaya səfi r göndərir. Harrisonun səfi rliyi uzun 
çəkmir, yeni seçilən prezident Cekson onu geri çağırır və 
Harrison Ohayodakı Bend fermasına qayıdır.
Böyük külfətini dolandırmaq məqsədilə 1834-cü ildə yer-
li məhkəmədə katib işləməyə başlayır. 1836-cı il prezident 
seçkilərində Kley onun xalq arasında milli qəhrəman nüfu-
72
Amerika prezidentləri
zunu nəzərə alaraq, viqlərin namizədi olmasına köməklik 
göstərir. Harrison seçkilərdə viqlərin üç namizədindən biri 
olur. Köhnə siyasət ustası, şöhrətpərəst Kleyin üç namizədlə 
seçkilərə getməkdə məqsədi, 12 il əvvəl olduğu kimi, de-
mokratların nümayəndəsi Van Burenə zəruri minimum səs 
toplamaqda mane olmaq, seçkiləri Nümayəndələr Palatası-
na keçirmək idi. Lakin Van Burenin inamlı qələbəsi Kleyin 
məqsədini puç etdi.
1840-cı il seçkilərində Van Burenin iqtisadi böhran 
səbə bindən nüfuzunu itirməsi viqlərə qələbə imkanı yarat-
dı. Partiyanın namizədi olmaq istəyən Kley partiyadaxili 
müxalifətin ona mane olması səbəbiylə bu dəfə də istəyinə 
çatmır və partiyanın Harrisberqdə keçirilən konventində keç-
miş seçkilərdə təcrübə toplamış Harrison namizəd göstərilir.
Bu dəfə tale üzünə gülür və o, böyük üstünlüklə prezi-
dent seçilir. Lakin seçkilər Harrisonun qələbəsindən daha 
çox M.Van Burenin acınacaqlı məğlubiyyəti ilə yadda qal-
mışdır. İqtisadi böhranın qarşısını ala bilməməsi ona inamı 
azaltmış, hətta doğma ştatı Nyu-Yorkda belə seçkiləri uduz-
muşdu.
U.H.Harrison ABŞ prezidentlik tarixinə bir neçə re-
kord yazmışdır. Onların heç də hamısı müsbət işarəli olma-
mışdır. Əvvəla o, prezident seçilmiş ən yaşlı (67 yaş) şəxs 
idi (Onun bu rekordunu 1980-ci ildə prezident seçilən 70 
yaşlı R.Reyqan təzələdi). İkincisi, onun prezidentliyi çox 
qısa, vur-tut bir ay sürmüşdür. İlk dəfə olaraq prezident, 
səlahiyyətlərini icra edərkən vəfat edir. 4 mart 1841-ci ildə 
qeyri-adi, saatyarımlıq inauqurasiya nitqi söyləyir. Soyuq 
və rütubətli mart havası səhhətinə mənfi  təsir göstərir və 
o, sətəlcəm olur. Bir ay sonra 4 aprel 1841-ci ildə elə bu 
xəstəlikdən də vəfat edir.
73
Amerika prezidentləri
CON TAYLER 
(JOHN TYLER)
(1841-1845)
ABŞ Konstitusiyasına əsasən prezident seçkilərində 
qalibdən sonra ən çox səs toplamış şəxs vitse-prezident 
sayılmalı idi. Bu maddə elə ilk seçkilərdən özünü doğrult-
madı. Belə ki, uzun müddət bir-biri ilə siyasi rəqabətdə ol-
muş iki şəxsin sonradan iş birliyində olması qeyri-müm-
74
Amerika prezidentləri
kün idi. 1804-cü ildə Konstitusiyaya edilmiş düzəlişlə (bu 
düzəlişə əsasən prezident və vitse-prezidentliyə namizədlər 
əvvəlcədən müəyyənləşir və onlar uyğun vəzifələr uğrunda 
birgə mübarizə aparırlar) yaranmış presedent aradan götü-
rüldü. Prezident öldükdə, vəzifəsindən kənarlaşdırıldıqda 
və Konstitusiyada nəzərdə tutulan digər hallarda səlahiyyət-
lərini icra edə bilmədikdə, ona məxsus bütün səlahiyyətlər 
vitse-prezidentə verilir. İlk belə vəziyyət Harrison qəfl ətən 
vəfat etdikdə yarandı və vitse-prezident Con Tayler prezi-
dentlik səlahiyyətlərinin icrasına başladı.
İngilis əsilli əcdadları 200 əvvəl Virciniyada məskun laş-
mış Con Tayler 1790-cı il martın 29-da Uilyamsburqda ana-
dan olub. Atası Con Tayler varlı plantator və quldar olmaq-
la yanaşı ölkənin siyasi xadimləri, xüsusilə T. Ceffersonla 
dostluq əlaqələrinə malik idi. O, 1809-11-ci illərdə Vircini-
yanın qubernatoru, sonra isə ştatın federal məhkəməsinin 
hakimi olmuşdu.
Con Tayler ilk olaraq nüfuzlu «Uilyam Ənd Meri» 
kollecində oxuyur. Kolleci bitirdikdən sonra o dövrün aris-
tokratik ənənələrinə uyğun olaraq vəkillik sənətinə yiyələnir. 
O, hüquqşünaslığı bu elmin görkəmli nümayəndələrinin 
rəhbərliyi altında öyrənir: əvvəl atası, sonra isə C.Vaşinqton 
administrasiyasında ədliyyə naziri olmuş məşhur Ed-
mund Rendolf onun müəllimi olur. Özəl vəkillər konto-
ru açaraq qısa müddətdə varlanır. 23 yaşlı Con Virciniya 
müstəmləkəçisinin qızı Letisiya Kristianla evlənir. Onun 
vəfatından iki il sonra, 1842-ci ildə, özündən 30 yaş kiçik 
Culiya Qardinerlə ailə qurur. Taylerin iki nikahdan on dörd 
övladı olmuşdur. 
Gənc yaşlarından siyasi fəaliyyət göstərməsi 21 yaşın-
da Virciniya parlamentinə seçilməsi ilə sonuclanır. 1816-
21-ci illərdə Konqresin Nümayəndələr Palatasının, 1827-
36-cı illərdə isə senatın üzvü olur. 1825-27-ci illərdə Vir-
ciniya qubernatoru vəzifəsini tutmuşdur. Taylerin zəngin 
75
Amerika prezidentləri
siyasi təcrübə toplamasına baxmayaraq konkret partiya 
mənsubluğu olmamışdır.
1836-cı il prezident seçkilərində bəzi ştatlarda H.Uaytla, 
digərlərində isə U.Harrisonla yanaşı vitse-prezidentliyə 
namizəd kimi çıxış edir. O, əsl cənublu kimi quldarlığın 
məhdudlaşdırılmasının, ittifaqın silah gücünə qorunub sax-
lanılmasının əleyhinə çıxır. Bununla o, Ceksonun rəqibinə 
çevrilir və nəticədə viqlər partiyasına yaxınlaşır. Partiyanın 
1839-cu ildə keçirilən Konventində H.Kleyin namizədliyini 
müdafi ə etsə də, Harrisonun namizədliyi göstərilir. Viqlərin 
Cənubda qələbəsinə kömək göstərəcəyini nəzərə alıb, Tay-
leri vitse-prezidentliyə namizəd göstərirlər.
4 mart 1841-ci ildə vəzifəsinin icrasına başlasa da, 
höku mətin formalaşdırılmasına təsir göstərə bilməyəcəyini 
anlayaraq Uilyamsburqdakı malikanəsinə çəkilir. Aprelin 
5-də səhər tezdən prezidentin vəfatı xəbərini alaraq Vaşinq-
tona tələsir və növbəti gün ABŞ-ın 10-cu prezidenti kimi 
and içir.
Bəzi problemlərin həllində onun, hələ Harrisonun qur-
duğu kabinet üzvləri ilə ciddi fi kir ayrılığı əmələ gəlir. 
Xüsusilə, prezidentin ABŞ Xəzinə Bankının yaradılması 
haqda qanun layihəsinə veto qoyması 1841-ci il 11 sent-
yabrda dövlət katibi Uebsterdən başqa bütün nazirlərin iste-
faya getməsi ilə nəticələnir. Eyni zamanda Tayler yeni üzv 
olduğu viqlər partiyasından xaric edilir.
Tayler iki gün ərzində Şimal və Cənubdan dəvət etdiyi 
tanınmış siyasətçi-viqlərin köməyilə yeni kabineti qurur. 
Dövlət katibi Uebster istefa verdikdə isə o, Con Kalxaunu 
bu vəzifəyə təyin edir. Bu öz növbəsində prezidentin Cənub 
ştatlarından olan demokratlarla yaxınlaşmasına səbəb olur. 
Tayler növbəti seçkilərdə Demokrat partiyasının namizədi 
olacağına ümid bəsləyir. Lakin özünə sadiq və etibarlı ko-
manda yarada bilməməsi onun bu ümidlərini də heçə çıxa-
rır.
76
Amerika prezidentləri
Prezidentlik müddəti bitdikdən sonra Virciniyadakı 
malikanəsinə qayıdır. Demokratlarla sıx əlaqə saxlasa da 
aktiv siyasi fəaliyyət göstərmir. Son illər Uilyamsburqdakı 
kollecdə kansler kimi çalışır.
Yalnız hər an başlaya biləcək vətəndaş müharibəsi təh-
lükəsi, onu dinc kənd həyatından ayırır. Virciniya parlamen-
tinin təşəbbüsü ilə müharibənin qarşısını almaq məqsədilə 
Vaşinqtonda aparılan danışıqlarda iştirak edir. Müharibənin 
labüdlüyünü başa düşərək doğma ştata İttifaqdan ayrılma-
ğı məsləhət görmüşdür. Noyabr ayında İttifaqdan ayrılmış 
ştatların Nümayəndələr palatasına üzv seçilsə də, orada 
fəaliyyət göstərmək ona nəsib olmur. Con Tayler 1862-ci il 
18 yanvarda 72 yaşında vəfat edir.
Onun adı ABŞ tarixində ən uğursuz prezidentlər sıra-
sındadır. Xarici müşahidəçilər bunu hətta ABŞ Prezident-
lik İnstitutunun böhranı kimi dəyərləndirirdilər. Lakin 
əslində belə deyil. Sadəcə Taylerin, şəxsi keyfi yyətlərinin 
naqisliyi ucbatından, bəzi tanınmış siyasi xadimlərlə dil 
tapa bilməməsi, onun yeritdiyi siyasi kursun Konqresdə 
dəstəklənməməsi ilə nəticələnmişdir. Prezidentlik İnstitutu 
belə siyasi çəkişmələrdən daha da təkmilləşmişdir.
77
Amerika prezidentləri
CEYMS N.POLK 
JAMES KNOKS POLK
(1845-1849)
ABŞ-ın 11-ci prezidenti Ceyms Noks Polk 2 no-
yabr 1795-ci ildə Şimali Karolina ştatının Meklenburq 
dairəsində anadan olmuşdur. On bir yaşında ikən ailəsiylə 
78
Amerika prezidentləri
birlikdə Tennessiyə köçürlər. Səhhətində olan problemlər 
onun ibtidai təhsil almasını gecikdirmişdir. Lakin bu, onun 
mükəmməl təhsil almasına mane olmur. 21 yaşında Şima-
li Karolina Universitetinə daxil olaraq, 1818-ci ildə oranı 
müvəffəqiyyətlə bitirir. Tennessiyə qayıdaraq Neşvilldə 
vəkillər kontorunda işləyir. 1824-cü ildə varlı biznesmen, 
böyük torpaq sahibi mayor Coel Çayldresin qızı Sara ilə 
ailə həyatı qurmuş, lakin övladları olmamışdır. Saranın ata-
sı vəfat etdikdən sonra, onun bütün varidatı, Tennessi və 
Alabamada malikanələr, çoxsaylı qullar Polklara çatmışdır.
E.Ceksonun və demokrat partiyasının inanılmış tərəfdarı 
olan Polk parlaq natiqlik bacarığı ilə hətta rəqiblərinin də 
hörmətini qazanmışdı. 1823-25-ci illərdə Tennessi parla-
mentinin üzvü olur. Onun çoxlu tanışları olsa da, onların 
çox az hissəsi ilə dostluq əlaqələri qurmuşdu. Endrü Cekson 
onun ən yaxın dostlarından biri idi. Məhz onun yaxından 
köməyi və himayədarlığı sayəsində Polk böyük siyasətə 
gəlmişdi.
Ştatın tanınmış şəxsləri ilə isti münasibətdə olması 
onun yerli milisin polkovniki və qanunverici orqanın üzvü 
seçilməsinə kömək etmişdi. 23 yaşında ikən Konqresə seçi-
lir və 1825-39-cu illərdə burada fəaliyyət göstərir. Son dörd 
ildə Nümayəndələr Palatasının spikeri seçilmiş və burada 
demokratlar fraksiyasına rəhbərliyi ələ almışdı.
1839-41-ci illərdə Tennessinin qubernatoru kimi siyasi 
təcrübə toplayan Polk məğlub olduğu iki ardıcıl seçkidən 
(1841, 1843) sonra Vaşinqtona qayıdır. 1844-cü ildə de-
mokratların Baltimorda keçirilən partiya konventində onu 
prezidentliyə namizəd göstərirlər. Bunun başlıca səbəbi 
partiyanın görkəmli xadimləri M.Van Buren, L.Kass və 
C.Bükenenin arasındakı qarşıdurma olur. Onlar qarşıdur-
manı kəskinləşdirməkdən çəkinərək Polkun şəxsində ortaq 
məxrəcə gəlirlər.
79
Amerika prezidentləri
Siyasi xadim olmaqla yanaşı, quldar olan Polk Cənubda 
böyük nüfuza malik idi. Cənublular onun prezident olaca-
ğı təqdirdə vergiləri azaldacağına, bankların özbaşınalı-
ğına qarşı çıxacağına ümid bəsləyirdilər. Viqlər demok-
ratların seçiminə istehza ilə yanaşır, «Ceyms Polk kimdir 
axı?» kimi istehzalı şüarla çıxış edirdilər. Lakin Polk özünü 
seçkiönü mübarizənin bacarıqlı strateqi kimi göstərdi və 
müxtəlif regional maraqlardan öz xeyri üçün istifadə etdi. 
Belə ki, Texasın ilhaq edilməsi planı demokratlar arasın-
da ikitirəliyin yaranmasına səbəb olmuşdu. Polk Şimalda 
seçiciləri Texasın ABŞ-a birləşdirilməsinin onların da ma-
rağı çərçivəsində olduğuna inandırmaq istəyirdi. O, senator 
Robert Uolkerlə birlikdə Cənubda qullar və quldarlar ara-
sında başlaya biləcək hər hansı konfl iktin Şimala da yayıla-
cağını bildirirdi. Bunun qarşısını isə yalnız ABŞ ərazilərini 
genişləndirməklə almaq olardı. Polk quldarlığın əleyhinə 
olmasa da, onun ABŞ-a daxil edilmiş yeni ştatlara yayılma-
sının tərəfdarı deyildi.
Mühafi zəkar viqlərdən fərqli olaraq Polk ictimai rəyin 
ərazilərin genişləndirilməsi tərəfi ndə olduğunu yaxşı başa 
düşür və bundan səmərəli istifadə edirdi. Uğurlu seçkiö-
nü kampaniya təşkil edə bilməsi, nəticədə onun viqlərin 
namizədi H.Kleydən daha çox səs toplaması ilə nəticələndi. 
Seçimçilər kollegiyasında Kleyə böyük fərqlə qalib gəlsə də 
(170:105), əhalinin seçkilərdə iştirak səviyyəsinin yüksək 
olmasına (79,9 %) baxmayaraq, yalnız 49,6 % səs topladı. 
1824-cü ildən sonra ilk dəfə prezident 50 %-dən aşağı səs 
toplamaqla seçilirdi.
Nazirlərin təyin edilməsində Polk yüksək siyasi və in-
zibati bacarıq göstərmişdir. Dövlət katibi vəzifəsini tutan 
Ceyms Bükenenlə yanaşı Uilyam L.Mersi (hərbi), Robert 
Uolker (maliyyə), Corc Bankroft (hərbi-dəniz donan-
ması) kimi yüksək səviyyəli mütəxəssislər kabinetə da-
xil edildilər. Onlar prezidentin demokratik prinsiplərini 
80
Amerika prezidentləri
müdafi ə etsələr də, icraedici hakimiyyətin siyasi kursuna 
əhəmiyyətli təsir göstərə bilmədilər. Çünki əsas kursu Polk 
özü müəyyənləşdirir və həyata keçirirdi. Bu isə onun prezi-
dentliyi üçün bəzi problemlərin yaranması ilə nəticələndi.
Prezidentin gömrük xidmətini təkmilləşdirmək üçün 
vəsait ayrılmasını nəzərdə tutan qanun layihəsinə veto qoy-
ması qərb demokratlarının partiyadan uzaqlaşmasına səbəb 
olur. Onlar Polku cənub ştatlarının mənafeyinə xidmət 
etməkdə günahlandırırdılar.
Prezident kimi fəaliyyətində əsasən ölkə ərazisinin 
genişləndirilməsi kursunu götürən Polk 1845-ci ilin de-
kabrında Texasın 28-ci ştat kimi ABŞ-a birləşdirilməsinə 
nail olur. Bunun ardınca o, həmin vaxt Meksikaya məxsus 
olan Nyu-Meksiko və Kaliforniyanı da İttifaqa daxil edir. 
Beləliklə Polkun prezidentliyi dövründə Birləşmiş Ştatların 
ərazisi 2/3-si qədər artırılır.
Səhhətində əmələ gələn problemlər üzündən Polk de-
mokratların 1848-ci il prezident seçkilərinə namizədi 
olmaqdan imtina edir. Digər tərəfdən partiyadaxili 
müzakirələrdə onun artıq ikinci müddətə prezidentlik üçün 
yaramadığı fi kri səslənirdi. Belə ki, partiyanın Şimal qanadı 
onun cənubluların mövqeyində dayanmasından narazı idi. 
Prezidentlik müddəti başa çatdıqdan sonra Tennessiyə qayı-
daraq Neşvilldə yaşayır. Bir neçə ay sonra, 15 iyul 1849-cu 
ildə 53 yaşında vəfat edir. 
81
Amerika prezidentləri
ZAKARİ TEYLOR 
ZACHARY TAYLOR
(1849-1850)
Onu bəzən apolitik (siyasətdən kənar) prezident də ad-
landırırlar. Doğrudan da C.Vaşinqton və E.Cekson kimi Za-
kari Teylor da hərbdə qazandığı uğurlardan siyasi karyera 
qurmaq üçün istifadə etmişdir. Onun şəxsində ilk dəfə ola-
raq peşəkar əsgər Ağ Evin sahibi olmuşdur.
82
Amerika prezidentləri
Zakari Teylor 24 noyabr 1784-cü ildə Virciniya Ştatının 
Orinc dairəsində anadan olmuşdur. Amerikada yaşamış ilk 
Teylor 1620-ci ildə məşhur «Meyfl auer» gəmisində Yeni 
Dünyaya gəlmiş piliqrimlərdən idi. Gələcək prezidentin 
atası Riçard Teylor Virciniya və Kentukkidə böyük tor-
paq sahələrinə, çoxlu sayda qula sahib olmuş, İstiqlaliyyət 
müharibəsində zabit kimi iştirak etmişdi. Erkən uşaqlıq 
çağ larından ailəsi ilə Kentukkiyə köçən Zakari Luisvilldə 
böyüyür. Ailənin geniş maddi imkanlarına baxmayaraq, 
səthi təhsil alır. 20 yaşı olarkən Kentukki polisinə qəbul 
edilir və 1808-ci ildə ona leytenant rütbəsi verilir. Bu vaxt-
dan etibarən onun bütün həyat və fəaliyyəti ordu ilə bağlı 
olmuşdur.
1810-cu ildə Merilendli Marqaret Mekel Smitlə ailə 
qurmuş, bu nikahdan onların altı övladı dünyaya gəlmişdir.
Z.Teylorun tərcümeyi-halını Birləşmiş Ştatların XIX 
əsrin birinci yarısında apardığı müharibələr tarixi kimi 
dəyər ləndirmək olar. O, 1812-ci ildə İngiltərəyə qarşı apa-
rılan müharibədə iştirak edir və mayor rütbəsi alır. Müha-
ribənin sonuna yaxın ordudan tərxis olunmuş və rüt bəsinin 
endirilməsinə baxmayaraq, növbəti il yenidən orduya qayı-
daraq əvvəlki hərbi rütbəsini bərpa etmişdir.
1830-cu ildə Konqres «Hinduların köçürülməsi haqqın-
da qanun» qəbul etdi və hinduların əksəriyyəti on il ərzində 
bəzi yerlərdə torpaq alqı-satqısı haqqında müqavilə yolu 
ilə, digər yerlərdə zorla boş qərb torpaqlarına köçürüldü. 
Bu isə hindu qəbilələrinin haqlı narazılığına səbəb oldu 
və hindularla ABŞ ordusu arasında elan olunmamış qanlı 
müharibələr başlandı. 1832-ci ildə İllinoys və Viskonsin 
əra zisində «Qara tərlanlar» adlandırılan müharibədə iştirak 
edən Teylor böyük rəşadət göstərir və ona polkovnik rütbəsi 
verilir. İki il sonra Hindu-seminollarla aparılan müharibədə 
isə briqada generalı olur. Döyüşlərdə göstərdiyi qəhrəmanlıq 
və cəsurluğu ona «Qoca dəlisov» ləqəbi qazandırır.
83
Amerika prezidentləri
Zakari Teylorun iştirakçısı olduğu sonuncu müharibə 
1846-48-ci illərdə Meksika ilə aparılan müharibədir. 
Müharibə ərəfəsində, xüsusilə Palo-Alto və Monterey ya-
xinlığındakı döyüşlərdə özünü bacarıqlı sərkərdə kimi 
göstərmiş və ona general-mayor rütbəsi verilmişdir. Bue-
na-Vista yaxınlığında rəqibin sayca üstün ordusu üzərində 
çaldığı qələbə isə onu milli qəhrəmana çevirmişdir.
1848-ci il prezident seçkilərində Z.Teylor viqlər par-
tiyasının namizədi olur. Viqlər heç vaxt siyasi fəaliyyət 
göstərməmiş generalın xalq arasındakı nüfuzuna güvənir-
dilər. Demokrat partiyası isə daxili çəkişmələrdən olduq-
ca zəif görünürdü. Quldarlığa olan münasibət partiyada 
ikitirəliyin yaranmasına səbəb olur. Buna görə də par-
tiyanın şimal qanadı ayrılaraq seçkilərdə Azad torpaq 
parti yası kimi çıxış edir. Onlar quldarlığın yeni yaradıl-
mış ştatlarda yayılmasının qəti əleyhdarı M.Van Bureni 
prezidentliyə, C.K.Adamsın oğlu Çarlz Frensis Adamsı isə 
vitse-prezidentliyə namizəd göstərirlər. Köhnə Demokrat-
lar Miçiqanlı senator Lyuis Kassı namizəd göstərsələr də, 
onun proqramı tərəfdarlarından ciddi dəstək almır. Belə ki, 
L.Kass quldarlığın qəbul edilib-edilməməsinin ştatların da-
xili işi kimi onların özlərinə həvalə edilməsini istəyirdi.
Teylorun cənubdan olub Luizianada yaşaması, Miçi-
qanda pambıq plantasiyaları və 100-ə yaxın qula sahib ol-
ması seçkilərdə qalib gəlməsinə mane olmur. İlk dəfə ola-
raq bütün ştatlarda eyni gündə keçirilən seçkilərdə, seçki 
hüququna malik əhalinin 72 %-i iştirak edir. Zakari Teylor 
ümumi səsvermədə 47,4 %, seçimcilərin isə 163 səsini ala-
raq prezident olur. Nyu-Yorklu liberal viq Millord Fillmor 
isə vitse-prezident seçilir.
ABŞ prezidentləri sırasında, ölkənin siyasi kursuna 
onun qədər az təsir göstərmiş ikinci prezident olmamış-
dır. Gözlənilirdi ki, o bütün qanunvericilik təşəbbüslərini 
Konqresə etibar edərək, yalnız qanunların icrasına nəzarətlə 
84
Amerika prezidentləri
məşğul olacaq. Teylorun səlahiyyətlərinin icra etməsinə 
əvvəlcə siyasi cəhətdən daha təcrübəli vitse-prezident Fill-
mor köməklik göstərsə də, sonradan bu funksiyanı Mas-
saçusetsli senator Uilyam Syüard yerinə yetirir. Onun 
məsləhəti ilə prezident kadr islahatları aparmaqla viqlərin 
mövqeyini möhkəmləndirməyə cəhd göstərmiş, lakin əsaslı 
nəticələrə nail olmamışdı. Diplomatiya sahəsində heç bir 
təcrübəyə malik olmayan Con Kleytonun xarici işlər naziri 
təyin olunması uğursuz kadr siyasətinin göstəricisi idi. Na-
zirin qeyri-diplomatik davranışı Fransa ilə münasibətlərə 
sərinlik gətirmişdi.
Buna baxmayaraq 1850-ci ildə İngiltərə ilə imzalan-
mış «Kleyton-Bulever» sazişini Teylor hökumətinin uğuru 
kimi dəyərləndirmək olar. Bu sazişə əsasən hər iki dövlət 
Mərkəzi Amerika torpaqlarını ilhaq etməmək haqda öhdəlik 
götürürdülər.
Zakari Teylorun prezidentliyi 1 il 3 ay davam edir. O, 
1850-ci il iyulun 9-da Ağ Evdə gözlənilmədən vəfat edir. 
İstiqlaliyyət gününə həsr edilmiş təntənəli mərasimdə işti-
rak edən Teylor qızmar günəş altında çoxlu vaxt keçirərək 
yorğun halda evə qayıtmışdı. Çoxlu meyvə yeyərək, buz 
kimi soyuq süd içmiş, bunun nəticəsində də onda qıc 
olma və bağırsaqlarda soyuqlama baş vermişdi. Teylorun 
qəfi l vəfatı müxtəlif şayiələrin yayılmasına səbəb oldu. 
Şayiələrdə prezidentin zəhərlənib öldürülməsi versiyası üs-
tünlük təşkil edirdi. Nəhayət 1891-ci ildə aparılan eksqu-
masiya və məhkəmə-tibb ekspertizası Teylorun ölümündə 
sui-qəsd olmadığını birmənalı olaraq təsdiq etdi.
85
Amerika prezidentləri
MİLLARD FİLLMOR
(MILLARD FILLMORE)
 (1850-1853)
Z. Teylor vəfat edən günün səhəri, 1850-ci il iyu-
nun 10-da vitse-prezident Millard Fillmor prezident 
səlahiyyətlərinin icrasına başladı. Sələfi ndən fərqli olaraq 
uzunmüddətli siyasi təcrübəyə malik Fillmor ənənəvi yol-
la çətin ki, prezident seçilərdi. Viqlər partiyasının liderləri 
ilə sıx əməkdaşlıq edərək daxili və xarici siyasətdə bəzi 
86
Amerika prezidentləri
uğurlar qazanmasına baxmayaraq onun ikinci müddətə 
prezident seçilməsi üçün heç bir şansı olmamışdır. Fillmor 
1856-cı il prezident seçkilərində iştirak etsə də uğur qazana 
bilməmişdir.
Millard Fillmor 7 yanvar 1800-cü ildə kasıb fermer 
ailəsində dünyaya gəlib. Gələcək prezidentin ağır uşaqlıq 
dövrü atasına məxsus fermada keçib. Təsərrüfat işlərində 
ailəyə kömək etməsi səbəbindən ildə iki-üç ay təhsil ala bi-
lib. Çətin fermerlik həyatının bəhrəsizliyini görən ailə baş-
çısı övladlarına heç olmasa yaxşı sənət öyrətməyi qərara 
alır. Bu məqsədlə 14 yaşlı Millard dərzi emalatxanasında 
şagird olur. Lakin az müddətdən sonra yenidən doğma fer-
maya qayıdaraq ağac emalı sexində fəhləlik edir. Yaxınlıqda 
açılan kitabxana onda bütün həyatı boyu saxladığı mütaliə 
həvəsi oyadır.
Çoxlu mütaliə etməsi 19 yaşında ikən ona məktəbdə 
təhsilini davam etdirmək imkanı verir. Elə bu məktəbdə də 
gələcək həyat yoldaşı, müəlliməsi Abigeyl Pauerslə tanış 
olur.
Buffaloda hüquq təhsili alaraq 1823-cü ildə vəkil 
işləməyə başlayır. Növbəti il siyasətlə məşğul olaraq, Con 
Kuinsi Adamsın tərəfdarı kimi tanınır. 1829-31-ci illərdə 
Antimason «Müstəqil bənnalar partiyası»nı Nyu-York 
parlamentində Eri dairəsinin deputatı kimi təmsil edir. Bu 
ərəfədə artıq dörd nəfərdən ibarət ailəsi ilə birlikdə Buffa-
loya köçür.
Gələcək prezident qərbi Nyu-Yorkda viqlər partiya-
sının yerli şöbəsinin yaradıcılarından olaraq 1832-ci ildə 
konqresə seçilir. Nümayəndələr palatasının üzvü kimi 
əsasən H.Kleyin ideyalarının qızğın tərəfdarı olmuşdur.
1844-cü ildə vitse-prezidentliyə namizəd olmaq cəhdi 
viqlər tərəfi ndən dəstəklənmədiyi üçün həyata keçmir. 
Növbəti seçkilərdə, partiyanın Filadelfi yada keçirilən kon-
ventində, H.Kleyin köməkliyi sayəsində Fillmor, Z.Teylorla 
87
Amerika prezidentləri
yanaşı vitse-prezidentliyə namizəd göstərilir. O, Nyu-York 
ştatında Teylorun seçkiönü kampaniyasına rəhbərlik edir. 
Teylor və Fillmor bir-birlərini şəxsən tanımırdılar və ilk 
dəfə yalnız uğurlu keçən seçkilərdən sonra görüşürlər. Qeyd 
edək ki, Fillmor, konqres üzvləri ilə məhrəm münasibətdə 
olmasına baxmayaraq, Teylor administrasiyası ona etinasız 
yanaşmışdı. Hətta doğma ştatı Nyu-Yorkda vəzifə bölgüsü 
aparılarkən belə onunla məsləhətləşməmişdilər. 
Fillmor prezident kimi 1850-ci ilin avqustunda Kon qresə 
göndərdiyi məktubunda quldarlıq məsələsində Cənubla Şi-
malı barışmağa çağırır. Sentyabrda isə quldarlıq problemi-
nin həllinə yönəlmiş və «1850-ci il kompromisi» adlanan 
qanunlar toplusunu imzalayır. Bu qanunlarla o, sələfi  Tey-
lordan fərqli olaraq, «xalqın suverenliyi» prinsipini təsdiq 
edir. Bu prinsipə əsasən quldarlığın ləğvi və ya qəbulu ştatın 
müstəsna hüququ kimi göstərilir.
Barışdırıcı xarakter daşımasına baxmayaraq, qanun-
lar toplusu heç də birmənalı qarşılanmadı. Hətta Şimaldan 
olan viqlər belə burada Cənublu quldarlara böyük güzəştlər 
olduğunu bildirirdilər. Xüsusən şimala qaçan qulların tu-
tularaq geriyə, öz sahiblərinə qaytarılmasını nəzərdə tutan 
maddə kəskin etiraz doğururdu.
1848-49-cu illərdə bəzi Avropa dövlətlərini respubli-
ka üsul-idarəsinin yaranması ilə nəticələnən milli-demok-
ratik inqilablar bürümüşdü. Bir çox amerikalılar bunda 
ölkələrinin tarixi ilə paralellər görür və dövlətin bu hərəkata 
köməklik göstərməsini istəyirdilər. Fillmor administrasi-
yası bu çağırışlara reaksiya vermir və yalnız formal ola-
raq Köhnə Dünyada baş verən demokratik dəyişikliklərin 
tərəfdarı olduğunu bildirir.
Uzaq Şərqə ticarət yolunun açılması məqsədilə Fill-
mor, 1852-ci ildə Metyü Perinin komandanlığı altında Ya-
poniyaya dörd hərbi gəmi göndərir. Hərbi gücünə güvənən 
Periyə 1854-cü ildə Kanaqav prefekti ilə saziş imzalamaq 
88
Amerika prezidentləri
nəsib olur. Bu sazişə əsasən Yaponiya limanları ABŞ ticarət 
gəmilərinə açıq elan edilir.
Viqlər partiyasının 1852-ci ildə keçirilən konventində 
Fillmorun namizədliyi təsdiqini tapmır. Xüsusilə «Qaçqın 
qullar haqda Akt»ı imzalaması onu partiyanın şimal qana-
dının dəstəyindən məhrum etmişdi. Partiyanın namizədi isə 
ABŞ-Meksika müharibəsinin məşhur iştirakçılarından olan 
general Uinfi ld Skott olur. 
Fillmorun siyasi məyusluğuna onun şəxsi faciəsi də 
əlavə olur. 1853-cü ildə, yeni seçilmiş prezident Pirsin ina-
uqurasiya mərasimində Fillmorun xanımı Abigeyl bərk so-
yuqlayır və tezliklə dünyasını dəyişir. Buffaloya qayıtdıq-
dan bir il sonra yeganə qızı vəfat edir. Bu dərdləri qismən 
də olsa unutmaq məqsədilə o, Avropaya səfərə çıxır və hətta 
Roma Papasının qəbulunda olur. Səfərdən qayıtdıqdan 
sonra 1856-cı il prezident seçkilərində iştirak edir, yalnız 
21 % səs toplaya bilir. Bu onun böyük siyasətdə son çıxı-
şı olur. Buffaloya qayıdaraq yerli siyasətdə aktiv fəaliyyət 
göstərməyə başlayır.
Millard Fillmor 1874-cü il martın 8-də beyninə qan sız-
ması nəticəsində vəfat etmişdir.
89
Amerika prezidentləri
FRANKLİN PİRS
(FRANKLIN PIERCE)
(1853-1857)
Onun prezidentliyi müharibənin qaçılmazlığını göstərən 
ictimai gərginlik və dəyişikliklər dövrünə təsadüf edir. ABŞ-
ın 14-cü prezidenti Franklin Pirs 23 noyabr 1804-cü ildə 
Nyu-Hempşir ştatının Hillsboro şəhərində dünyaya gəlib. 
Atası Bencamin Pirs inqilab generalı və ştatın qubernatoru 
olmuşdu. Elə də varlı olmasalar da Pirslər övladlarının yax-
90
Amerika prezidentləri
şı təhsil alması qayğısına qalırdılar. Balaca Franklin ibtidai 
təhsilini məşhur Bouduin kollecində alır. Kolleci bitirərək 
üç il ərzində hüquq elmlərini öyrənir və 22 yaşı olarkən 
özəl vəkil kontorunu açır. Bu ərəfədə Bouduin-kollecin 
keçmiş prezidentinin qızı Ceyn Minz Epltonla ailə həyatı 
qurur. Epltonlarla qohumluğu Pirsin gələcək karyerasına 
əhəmiyyətli dərəcədə təsir göstərmişdir.
Cəmi iki il vəkillik fəaliyyəti göstərən Franklin siya-
sətlə məşğul olur. 25 yaşlı Pirs əvvəl doğma ştatın qanun-
verici orqanına (tezliklə spikeri olmuşdur) seçilir. Dörd 
il burada göstərdiyi uğurlu fəaliyyəti onun Vaşinqtonda 
Nümayəndələr Palatasına seçilməsi ilə nəticələnir. 1837-ci 
ildə isə ştatın senatdakı iki təmsilçisindən biri olur. 
Sürətlə siyasi karyera etsə də 1841-ci ildə yenidən Nyu-
Hempşirə qayıdaraq, ştatın əsas şəhəri Konkordda vəkillik 
fəaliyyətini davam etdirir. Bunun başlıca səbəbi ciddi kalvi-
nist ruhunda tərbiyə almış xanım Pirsin Vaşinqton aristok-
rat cəmiyyətinə uyğunlaşa bilməməsi olmuşdu.
1846-cı ildə Meksikaya qarşı aparılan müharibənin ilk 
günlərindən Pirs könüllü olaraq cəbhəyə yollanır. Hərbi 
xidmətə yefreytor kimi başlayaraq, qısa müddətdə briqa-
da generalı rütbəsinədək yüksəlir. Müharibənin əvvəlində 
dəfələrlə böyük rəşadət və qəhrəmanlıqlar göstərsə də, 
sonadək döyüşlərdə iştirak edə bilmir. Atdan yıxılaraq 
zədələnməsi onun hərbi karyerasına nöqtə qoyur. Bu Pirsin 
sonuncu uğursuzluğu olmamışdır, şəxsi həyatında qayğı-
lar daim onu izləmişdir. Xanımı Ceyn Pirs vərəmdən əzab 
çəkir, özü isə həddən artıq spirtli içki qəbul edirdi. Pirslərin 
ilk övladı hələ körpə ikən tələf olur, ikincisi isə dörd yaşında 
tif xəstəliyindən vəfat edir. Ailənin sonbeşiyi isə dəmiryol 
qəzasında valideynlərinin gözü qarşısında həlak olur. 
F.Pirs 1852-ci il prezident seçkilərinə Demokrat parti-
yasının namizədi seçilir. Onunla yanaşı prezidentlik uğrun-
da viqlərin nümayəndəsi general Uinfi ld Skott, Azad torpaq 
91
Amerika prezidentləri
partiyasından isə Con Heyl mübarizə aparır. Pirs ümumi 
seçkilərdə cəmi 50,1 % səs toplasa da, seçimçilər kollegi-
yasında böyük üstünlük qazanır. O, U.Skottun topladığı 42 
səsə qarşı 254 səs alaraq prezident olur.
Belə çətin dövrdə prezident olmaq üzərinə böyük 
məsuliyyət götürmək demək idi. Quldarlıq problemində 
Cənub və Şimal arasındakı ziddiyyətlərin getdikcə daha da 
kəskinləşməsi, İttifaqa daxil edilmiş torpaqlarda əhalinin 
məskunlaşması, hindularla münasibətin qaydaya salınması, 
dəmiryol xətlərinin çəkilməsi və bu kimi, ölkənin inkişa-
fında ciddi əhəmiyyət daşıyan problemlərin mövcudluğu 
düşünülmüş siyasi-iqtisadi kurs götürülməsini vacib edirdi.
Pirsin 1853-cü ildə qurduğu kabinetdə vəzifə tutan-
ların əksəriyyəti heç bir siyasi təcrübəyə malik deyildi. 
Prezidentin kabineti heç olmasa bircə dəfə yenidən qur-
mağı məqsədəuyğun hesab etməməsi Amerika tarixində 
görünməmiş haldır. Müdafi ə naziri, onun yaxın və inanıl-
mış dostu Cefferson Devis idi. Prezident Cənub ştatları-
nın qızğın müdafi əçisi və onların qeyri-rəsmi lideri hesab 
edilən Devislə açıq-aşkar əməkdaşlıqdan çəkinirdi. Onlar 
əsasən gecədən keçmiş, Devisin evində görüşərdilər. Son-
ralar İttifaqdan ayrılmış Cənub ştatlarının prezidenti olmuş 
hərbi nazir, Pirsin fəaliyyətinə ciddi təsir göstərmişdir.
Təəssüfl ə qeyd etməliyik ki, Prisin yeritdiyi daxili si-
yasi kurs, xüsusilə quldarlığa olan münasibəti uğurlu olma-
mışdır. Bu özünü 1854-cü ildə Bostonda qaçqın qul Ento-
ni Börnsün qurama ittihamla həbs edilməsində açıq-aşkar 
göstərir. 1850-ci ildə «Qaçqın qullar haqqında» qəbul edil-
miş qanuna əsasən Börns sahibinə qaytarılmalı idi. Bu za-
man bir qrup abolisionist həbsxana qarşısına toplaşaraq qulu 
zorla azad etmək istəyirlər. Teleqraf vasitəsilə prezidentdən 
kömək istəyən yerli icra orqanlarına istər hərbi, istərsə də 
polisin köməyi ilə qanuna əməl olunması əmr olunur və 
Börns azadlıqdan məhrum edilir.
92
Amerika prezidentləri
Cənub və Şimal ştatları arasındakı münaqişənin kəskin-
ləşməsi nəinki daxili, eyni zamanda ölkənin xarici siyasi 
kursuna da təsirini göstərmişdir. Belə ki, Konqresdə qul-
darlığın tərəfdarları Cənub istiqamətində ölkə ərazisinin 
genişləndirilməsini, eləcə də, xüsusilə Meksikanın hesa-
bına, İttifaqa daxil edilmiş ərazilərdə quldarlığı qadağan 
edən qanunun ləğv olunmasını tələb edirdilər. Prezident 
özü də heç vaxt ABŞ ərazilərini genişləndirmək niyyətini 
gizlətməmişdi. O, kadrların seçilməsində də, bu amili əsas 
götürmüş, Con Meyson, Ceyms Bükenen kimi ekspansi-
ya tərəfdarları kabinetdə təmsil olunmuşdular. Lakin Pir-
sin bu istiqamətdə gördüyü işləri sələfi  Polkla müqayisə 
etsək, onun ciddi uğur qazanmadığının şahidi olarıq. Digər 
tərəfdən Cənubu iqtisadi cəhətdən gücləndirmək məqsədilə 
yeni əldə edilmiş torpaqlar boyu dəmiryolu xəttinin 
çəkilməsi planı da baş tutmamışdır. Bu plan yalnız vətəndaş 
müharibəsi ərəfəsində həyata keçirilmişdir.
Pirsin 1857-ci ildə siyasətdən getməsi çox az ada-
mı məyus etmişdir. Dövrün aktual problemlərini həll edə 
bilməməsi Cənub və Şimal arasındakı ziddiyyətlərin dərin-
ləşməsinə səbəb oldu. Prezidentlik müddəti qurtardıqda res-
publikaçı siyasətçi C.F.Adams senator C.Samnerə məktu-
bunda yazırdı: «Belə şəxsin prezident olmasına sevinmək 
olar. Çünki onun administrasiyasının kobud səhvlərindən 
xələfl əri düzgün nəticə çıxararaq oxşar səhvləri təkrar 
etməyəcəklər». Lakin Con Adamsın nəvəsi də səhv edirdi. 
Pirsin xələfi  olacaq C.Bükenen Cənub ştatlarının mənafeyini 
müdafi ə etməklə daha ağır səhvlərə yol verdi.
Bir çox Amerika siyasətçilərinin satqın adlandırdıqla-
rı Pirs ömrünün son dövrünü tənhalıq və məhrumiyyətlər 
içərisində keçirir. O, 1869-cu il oktyabrın 8-də Nyu-
Hempşirin Konkord şəhərində vəfat etmişdir. 
93
Amerika prezidentləri
CEYMS BÜKENEN 
(JAMES BUCHANAN)
(1857-1861)
Ceyms Bükenen ABŞ tarixinə quldarlıq problemini 
həll edə və İttifaqın dağılmasının qarşısını ala bilməmiş 
zəif prezident kimi daxil olmuşdur. O, cənublu olmasa da, 
müasirləri tərəfi ndən Cənub ştatlarının tərəfdarı kimi tənqid 
edilmişdir. 
94
Amerika prezidentləri
C.Bükenen 1791-ci il aprelin 23-də Pensilvaniya ştatı-
nın Mersersberq şəhərciyində irland immiqrantı ailəsində 
anadan olub (Bükenen atası Amerikadan kənarda doğulmuş 
beş prezidentdən biridir). 
Ceymsin atası varlı ticarətçi olaraq övladlarının təhsilinə 
ciddi fi kir verirdi. Ailənin on bir uşağından biri, eyni za-
manda böyük oğlu olan Ceyms ibtidai təhsilini Karlisldəki 
Dikkinson kollecində alır. 1809-cu ildə kolleci bitirərək, 
Lankaster vəkillər kollegiyasının nüfuzlu nümayəndəsi 
Ceyms Hopkinsin rəhbərliyi altında vəkillik öyrənir.
Qısa müddətə 1812-ci il müharibəsində könüllü kimi iş-
tirak etdikdən sonra Lankasterə qayıdaraq müstəqil vəkillik 
praktikasına başlayır.
Siyasi təcrübəsinin zənginliyinə görə Bükenen demək 
olar ki, bütün prezidentləri üstələmişdir. O, 1814-16-cı 
illərdə Pensilvaniya parlamentinin deputatı, 1821-31-ci 
illərdə federalistlər partiyasının (1824-cü ildən demokrat 
partiyasının) üzvü kimi konqresin deputatı olmuşdur. 1834-
45-ci illərdə Pensilvaniya ştatının Senatda nümayəndəsi 
kimi siyasi fəaliyyətini davam etdirir. Ədliyyə naziri təyin 
edilsə də, bu vəzifədən imtina edir. 1832-33-cü illərdə 
diplomatik missiya ilə Rusiyada səfərdə olur, C. Polk ad-
ministrasiyasında dövlət katibi vəzifəsini tutur. “Monro 
Doktrinası”nın qızğın tərəfdarı kimi, İngiltərənin Mərkəzi 
Amerika və Oreqondan çıxarılması ideyasını dəstəkləmiş, 
Texas və Kaliforniyanın ilhaq edilməsində bilavasitə iştirak 
etmişdir.
1848 və 1852-ci illərdə Bükenen prezidentliyə namizəd 
olmaq istəsə də müvəffəqiyyətsizliyə uğrayır. Onun bu ar-
zusu 1856-cı ildə həyata keçmiş, o, Sinsinattidən demok-
rat partiyasının nümayəndəsi kimi prezidentliyə namizəd 
göstərilmişdir. Bükenenin seçkiönü kompaniyasının leyt-
motivini abolisionist təbliğata son qoymaqla İttifaqı qoru-
mağa çağırış təşkil edirdi. Onunla yanaşı respublikaçı Con 
95
Amerika prezidentləri
Fremon və Amerika partiyasından keçmiş viq Millard Fill-
mor da prezidentliyə iddiaçı idilər.
Quldarlığa loyal münasibəti, ABŞ torpaqlarının 
genişləndirilməsinin tərəfdarı olması ona Cənub ştatların-
da demək olar ki, mütləq qələbə qazandırır. Eyni zamanda 
bəzi Şimal ştatlarında da üstünlük əldə edir. Ceyms Büke-
nen seçicilərin səsinin 45,3 %-ni, seçimçilər kollegiyasında 
isə 174 səs alaraq prezident seçilir.
Bükenen hələlik ömrünün axırınadək subay qalmış 
yeganə prezidentdir. Dostlarından biri yarızarafat- yarıcid-
di «O özünü dərk edəndən Amerika konstitusiyasına evli-
dir» demişdi. Kabineti qurarkən o, əsasən Cənuba rəğbət 
bəsləyənlərə üstünlük vermişdir.
Bükenen inauqurasiya nitqində barışdırıcı mövqe tutur 
və xalqı Qərb ərazilərində quldarlıq probleminin həllini Ali 
Məhkəməyə tapşırmağa çağırır. Lakin tezliklə prezidentin 
Ali Məhkəməylə gizli sövdələşmə bağlaması üzə çıxır və 
bu Şimalda kəskin etirazla qarşılanır. Gözlənildiyi kimi, Ali 
Məhkəmə, prezidentin gizli dəstəyilə, qaradərililərin ABŞ 
vətəndaşları və heç bir konstitusional hüquqa malik olma-
dıqları qərarını çıxarır.
Bütün bunlarla yanaşı ölkədə iqtisadi böhran baş verir. 
Bükenenin bank işinin tənzimlənməsi yönündə gördüyü 
tədbirlər əvvəlcə əhalidə böyük ruh yüksəkliyi yaradır. La-
kin onun dövlət sifarişlərilə ölkə iqtisadiyyatını dirçəltmək 
haqqında əvvəlcədən verdiyi vədə əməl etməməsi narazı-
lığa səbəb olur. İqtisadi böhran Şimal və Cənub arasındakı 
münasibətlərə də təsir göstərir. Böhrandan daha az ziyan 
çəkmiş Cənub bunu quldarlıq sisteminin Şimalın iqtisadi 
əsasını təşkil edən «Muzdlu quldarlıq»dan üstünlüyü ilə 
izah edirdi.
İstər iqtisadi sahədə, istərsə də xarici siyasətdə qarşı-
ya çıxan maneələr, ölkənin əsas problemi olan quldarlıq 
məsələsini arxa plana keçirməmişdir. 1859-cu ildə fana-
96
Amerika prezidentləri
tik abolisionist olan Con Braun Virciniyanın Harpers-Fer-
ri şəhərindəki silah anbarını ələ keçirməklə qulları üsyana 
qaldırır. Lakin qulların üsyanı amasızca yatırılır. Con Braun 
və oğlanları edam edilir.
Bu ərəfədə Konqres Bükenen administrasiyasını kor-
rupsiyada ittiham edərək, onun fəaliyyətini təftiş etmək 
üçün komitə yaradır. Aparılan yoxlamalar nəticəsində pre-
zidentin günahı sübut olunmasa da, onun nüfuzuna böyük 
zərbə dəyir. Amma Bükenen hələ prezident seçildiyi ilk 
günlərdə təkrar seçkilərdə iştirak etməyəcəyini bildirmişdi.
Demokratların 1860-cı il aprel ayında Çarlstounda ke-
çirilmiş, prezident seçkilərinə həsr edilmiş Konventi par-
tiyanın Şimal və Cənub qanadları arasında ciddi fi kir ay-
rılığı olmasını üzə çıxartdı. Nəticədə, Şimaldan Stiven 
Duqlas, cənubdan isə Con Brekinric prezidentliyə namizəd 
göstərildi. Səslərin bölünməsi onların məğlub olacağını qa-
baqcadan göstərirdi. 
Bükenen prezidentlik müddətinin qalan hissəsində 
də Cənub ştatlarının İttifaqdan çıxmasının qarşısını al-
mağa, heç olmasa onu yeni seçilmiş prezident Linkolnun 
fəaliyyətə başlamasına qədər təxirə salmağa səy göstərirdi. 
Lakin onun bu cəhdləri də fayda vermədi. Beləliklə 1860-cı 
il dekabrın 20-də Cənubi Karolina, 1861-ci ilin fevralında 
isə digər altı cənub ştatı İttifaqdan çıxaraq Amerika Konfe-
derativ Ştatlarını yaratdıqlarını elan etdilər.
Prezidentlik müddəti başa çatdıqdan sonra Bükenen 
Lankaster yaxınlığındakı Uitlend malikanəsində yaşayır. 
Vətəndaş müharibəsi ərəfəsində mətbuatda gedən yazılar-
da o, nəinki problemin həllində qətiyyətsizlik göstərməkdə, 
hətta vətənə xəyanətdə günahlandırılırdı. Baş verənlərdən 
məyus olan eks-prezident gələcəkdə bəraət qazanacağına 
ümid bəsləyirdi. O, 1861-ci il iyunun 1-də öz malikanəsində 
vəfat etmişdir.
97
Amerika prezidentləri
AVRAAM LİNKOLN
(ABRAHAM LINCOLN)
 (1861-1865)
XIX yüzilliyin 60-cı illəri ABŞ dövləti üçün ağır sınaq 
dövrü olmuşdur. Burada söhbət ölkənin qarşılaşdığı hər 
hansı sosial-iqtisadi problemdən deyil, onun ərazi bütöv-
lüyünün qorunub saxlanmasından, demokratik dəyərlərə 
98
Amerika prezidentləri
əsaslanan, insan hüquqlarının qorunmasını özünün baş-
lıca prinsipi elan etmiş bir dövlətin mövcudluğundan ge-
dir. Xatırladaq ki, hələ C.Vaşinqton öz vəsiyyətnaməsində, 
ona məxsus qullara azadlıq verilməsini istəmişdi. 60-cı 
illərədək ölkə prezidentlərinin demək olar ki, əksəriyyəti 
qul sahibləri olsa da, onların mütərəqqi fi kirliləri quldarlı-
ğın əleyhinə olmuşdur.
30-cu illərdə başlamış abolisionizm hərəkatı 50-ci 
illərdə öz apogeyinə çatır. Hər bir keçid dövrü özünəməxsus 
lider, xalq kütlələrinin marağından çıxış edərək, onu qlobal 
problemlərin həlli üçün ardınca apara biləcək rəhbər ye-
tişdirir. Birləşmiş Ştatların 16-cı prezidenti olmuş Avraam 
Linkoln məhz belə liderlərdən idi. Onu haqlı olaraq ABŞ 
tarixində üç böyük prezidentdən biri hesab edirlər.
Avraam Linkoln 12 fevral 1809-cu ildə Kentukki şta-
tının Hocenvill yaşayış məntəqəsində, əcdadları ilk Avro-
pa immiqrantlarından olan fermer ailəsində dünyaya gəlib. 
Atası Tomas Linkoln savadı olmasa da zəhmətkeş fermer 
idi. Balaca Avraam ilk ibtidai təhsilini qonşuluqda yaşa-
yan müəllimdən alır. 1816-cı ildə Linkolnlar ailəsi İndia-
naya köçür. Bu zaman qərbdə «süd titrətməsi» deyilən yo-
luxucu xəstəlik tüğyan edirdi. Çox keçmir ki, anası Nensi 
Linkoln bu xəstəlikdən vəfat edir. 1819-cu ildə T. Linkoln 
Sara Constonla ailə qurur. Mülayim təbiətli, qayğıkeş ana 
olan xanım Conston Avraamın xarakterinin formalaşma-
sına böyük təsir göstərmişdir. Ailənin tez-tez öz yaşayış 
yerini dəyişməsi Avraamın sistemli təhsil almasına imkan 
verməmişdir. Onun əsas müəllimi həyat özü idi.
Linkoln ilk əmək fəaliyyətinə varlı qonşunun malika-
nəsində günəmuzd işçi kimi başlayır. Torpağın becərilməsi, 
atlara qulluq, taxılın döyülməsi onun gündəlik gördüyü işlər 
idi. Gənc Linkolnun həyatında ilk böyük hadisə, dairənin 
varlı adamlarından biri Ceyms Centri ilə birgə səyahətə 
çıxması olmuşdur. Ticarət məqsədilə edilən bu səfərdə ən 
99
Amerika prezidentləri
yaddaqalan hadisə Yeni Orleanla tanışlıq olmuşdur. ABŞ-ın 
qeyri-rəsmi qul bazarı hesab edilən Yeni Orleanda Linkoln 
qulların hərracda necə satılmasının şahidi olur. Bu 19 yaşlı 
Avraama olduqca pis təsir edir və quldarlığa qarşı onda bö-
yük nifrət hissi oyadır.
1830-cu ildə yayılan epidemiya Linkolnların İllinoys 
ştatına köçməsinə səbəb olur. Bir il sonra müstəqil həyata 
qədəm qoyan Avraam kiçik Nyu-Salem kəndində məs-
kunlaşır. Burada o, ilk dəfə seçici kimi seçkilərdə iştirak 
edir. Federal konqresə keçirilən seçkilərdə Linkoln viqlər 
partiyasının tanınmış nümayəndəsi Henri Kleyə səs verir. 
Sonralar o, özünü H.Kleyin şagirdi adlandırardı.
Müstəqil həyat yaşayan gələcək prezident müxtəlif 
peşələrdə özünü sınayaraq odun yaran, torpaqölçən, poçt 
xidmətçisi, vəkil kimi fəaliyyət göstərmişdir. Bununla ya-
naşı o, müstəqil olaraq təhsilini artırmaqla məşğul olur.
1832-ci ildə siyasi fəaliyyətə başlamaq arzusu ilə, İlli-
noys qanunvericilik orqanına seçkilərdə namizədliyini irəli 
sürür. Lakin tezliklə hindulara qarşı başlayan müharibə onun 
bu arzusunu reallaşdırmağa mane olur. Könüllü olaraq ordu-
ya gedib kapitan rütbəsi alsa da hərbi əməliyyatlarda iştirak 
etmir. Müharibədən sonra yenidən namizədliyini irəli sürsə 
də, uğur qazanmır. Məğlub olmasına baxmayaraq bu seçkilər 
onun siyasi cəhətdən püxtələşməsinə kömək etmişdi.
Nəhayət 1834-cü il seçkilərində tale üzünə gülür və 25 
yaşlı Avraam ştat parlamentinə üzv seçilir. Çox keçmir ki, 
gənc deputat viqlərin parlamentdəki fraksiyasına başçılıq 
edir və 1836, 1840-cı illərdə yenidən deputat seçilir.
1842-ci ildə cənub müstəmləkəçisinin qızı Meri Toddla 
ailə qurur. Onların dörd oğlu olsa da, yalnız biri, Robert 
Todd yetkinlik yaşına qədər yaşamışdır.
1846-cı ildə Konqresə keçirilən seçkilərdə qalib gələn 
Linkoln, İllinoys ştatını Nümayəndələr palatasında təmsil 
edir. Burada o, Meksika ilə aparılan müharibənin əleyhdarı 
100
Amerika prezidentləri
kimi çıxış edir. Bu çıxışlar ona böyük nüfuz qazandırsa da, 
təkrar seçkilərdə məğlub olur və İllinoysa qayıdaraq vəkil 
kimi fəaliyyət göstərir.
50-ci illərin birinci yarısında quldarlığa qarşı mübarizə 
daha da kəskinləşir və quldarlıq əleyhdarlarının bir cəbhədə 
birləşməsi ilə nəticələnir. 1854-cü il 25 fevralda Viskonsin 
ştatının Ripon şəhərində bəzi viq, demokrat və quldarlığa 
qarşı radikal mövqe tutmuş digər qruplar birləşərək yeni 
respublikaçılar partiyasının yaranmasını elan edirlər. Lin-
koln partiyanın yaradılmasında əsas fi qurlardan biri olur. 
1856-cı ildə respublikaçıların namizədi C.Frimontun 
prezident seçkilərində məğlub olması quldarlıq problemi-
nin dinc yolla həll olunmayacağını göstərdi.
1858-ci ildə senata keçirilən seçkilər Linkolnun siyasi 
karyerasında mühüm yer tutur. O, bu mübarizədə çoxdan-
kı siyasi rəqibi, demokrat Stiven Duqlasa məğlub olsa da, 
seçkiönü keçirilən görüşlər, debatlar, onu quldarlığın qatı 
əleyhdarı kimi bütün ölkədə tanıtdı.
1859-cu ildə baş vermiş Con Braun qiyamı növbəti il 
keçiriləcək prezident seçkilərində quldarlıq probleminin 
aparıcı mövzu olacağından xəbər verirdi.
16 may 1860-cı ildə Respublikaçılar partiyasının pre-
zident seçkilərinə həsr olunmuş Çikaqo konqresi keçiril-
di. Partiyanın əsas namizədləri U.Syuard və Linkoln ara-
sında qızğın mübarizə getdi. Yalnız üçüncü səsvermədən 
sonra Avraam Linkoln partiyanın namizədi oldu. Onun bu 
qələbəsi ölkənin siyasi həyatında böyük hadisə idi.
Quldarlığa olan münasibət demokrat partiyasında 
ikitirəliliyin yaranmasına səbəb olmuşdu. Bu səbəbdən on-
lar seçkilərə vahid namizədlə gedə bilmədilər. Partiyanın 
Şimal qanadından Stiven Duqlas Cənubdan isə Con Bre-
kinric namizəd göstərildi. Səslərin bölünməsi Linkolnun 
qələbə qazanmaq imkanını artırdı. Gərgin keçən seçkilərdə 
Linkoln 39,8 % səs toplayaraq prezident oldu.
101
Amerika prezidentləri
Kabineti qurarkən böyük siyasi bacarıq nümayiş etdirən 
Linkoln köhnə siyasi rəqiblərinə üstünlük verdi. Belə ki, 
U.Syuard (xarici işlər), Edvard Beyts (ədliyyə), Salman 
Çeyz (maliyyə) əsas vəzifələrə təyin edildilər.
Linkolnun prezident seçilməsi Cənubda böyük həyə-
canla qarşılandı. O, vəzifəsinin icrasına başlamamış ölkədə 
fövqəladə hadisələr baş verdi. Hələ Milad bayramından 
əvvəl Cənubi Karolina ştatı İttifaqdan çıxdı. Onun ardın-
ca daha yeddi ştat: Alabama, Corciya, Luiziana, Missisipi, 
Texas, Tennessi və Florida İttifaqdan ayrıldılar və 4 fevral 
1861-ci il tarixdə yeni müstəqil dövlətin: Amerika Konfe-
derativ Ştatlarının yarandığını elan etdilər. Varlı quldar, eks-
prezident Pirsin formalaşdırdığı kabinetdə müdafi ə naziri 
olmuş Cefferson Devis yeni yaradılmış dövlətin müvəqqəti 
prezidenti seçildi.
Ştatların ayrılmasına Linkoln birmənalı olaraq müna-
sibət bildirdi: «Secession (ştatların İttifaqdan ayrılması) 
ölkə konstitusiyasının kobud şəkildə pozulmasıdır və İtti-
faq mütləq bərpa edilməlidir».
12 fevral 1861-ci ildə Konfederasiya qoşunları Sam-
ter fortuna hücum edərək onu ələ keçirdilər. Vətəndaş 
müha ribəsi başlandı. Linkoln Cənub Ştatlarını qiyamçı 
elan edərək 75 minlik könüllülər ordusu yaratdı. Lakin o, 
müharibənin quldarlığın ləğvi üçün deyil, İttifaqın bütövlü-
yü uğrunda aparıldığını elan etdi.
Müharibəni şərti olaraq iki mərhələyə bölürlər: 1861-
62 və 1863-65. Birinci mərhələdə şimallılar bir sıra məğ-
lubiyyətlərə düçar oldular. Bunun səbəbi komandanlığın 
əsasən təcrübəsiz generalların əlində olması idi. Digər 
tərəfdən, əvvəlcədən elan olunmasına baxmayaraq homs-
tedlər haqqında qanunun qəbul edilməməsi uğursuzluqla-
rın əsas səbəblərindən hesab olunur. 1862-ci ilin mayında 
homstedlər haqqında qanun qəbul edildi. Qanuna görə tor-
paq becərmək istəyən hər amerikalı cüzi haqq ödəməklə 
102
Amerika prezidentləri
160 akr (65 ha) torpaq sahəsi ala bilərdi. Prezident 1862-
ci ilin sentyabr ayında «Azadlıq haqqında bəyannamə»ni 
imzaladı. Bəyannamədə 1863-cü il yanvarın 1-dən ölkədə 
quldarlığın ləğv olunması elan olunurdu.
Yalnız 1863-cü ilin yayında Şimal ordusu ilk uğurlarını 
qazanmağa başladı. Gettisberq yaxınlığında baş verən qanlı 
savaşlarda general Qrantın komandanlığı altında federalistlər 
ordusu böyük qələbə qazandı. Həmin il 19 noyabrda Linkoln 
gələcəkdə «Gettisberq müraciəti» adını almış məşhur nitqini 
söylədi. Prezident deyirdi: «Bu müharibə, bizim qismətimizə 
düşən sınaqlar bir şeyi göstərməli idi: demokratik dövlət, 
«bütün insanlar anadan bərabər doğulmuşlar» prinsipi 
üzərində qurulmuş bir dövlət sağ qalıb yaşaya biləcəkmi». 
Linkoln hazırlıqsız söylədiyi iki dəqiqəlik nitqində eyni za-
manda demokratiyanın – «xalq hakimiyyəti, xalq üçün və 
xalqın həyata keçirdiyi idarəetmə üsulu» kimi qısa və dəqiq 
təyinini verə bildi.
1864-cü ilin martında prezident general Qrantı Ali Baş 
Komandan təyin etdi. Qrant Uilyam Şerman və Filip Şe-
ridanla birgə Linkolnun hərbi planını – geniş miqyaslı və 
yaxşı mərkəzləşdirilmiş hücum planını həyata keçirərək 
müharibənin gedişində ciddi dönüş yaratdı.
1864-cü il prezident seçkiləri xüsusi əhəmiyyət kəsb 
edirdi və iyulda Linkoln ikinci müddətə namizəd göstərildi. 
Onun rəqibi isə vaxtilə Şimal ordusuna komandanlıq etmiş 
və 1862-ci ildə Linkolnun əmri ilə istefaya göndərilmiş 
general Mak-Klelan idi. Xatirladaq ki, Endrü Ceksondan 
sonra heç bir prezident təkrar seçkilərdə uğur qazanma-
mışdı. Lakin Linkoln seçkilərdə 55 % səs toplayaraq ikinci 
müddətə prezident seçildi.
Linkolnun qələbəsi döyüşlərə öz əhəmiyyətli təsirini 
göstərdi. 2 sentyabr 1864-cü ildə general Şermanın Atlanta 
və Corciyanı tutması tam qələbə üçün ciddi zəmin yarat-
dı. Bu ərəfədə prezident konstitusiyaya quldarlığın ləğvini 
103
Amerika prezidentləri
özündə ehtiva edən 13-cü dəyişikliyi Konqresə təqdim etdi. 
Konqres bu dəyişikliyi 2/3 səs çoxluğu ilə təsdiq etdi. 1865-
ci ilin aprelində general Qrantın komandanlığı ilə Şimal or-
dusu Konfederasiyanın paytaxtı Riçmondu tutdu. Aprelin 
9-da general Li və ordusunun təslim olması ilə müharibə 
sona çatdı.
Müharibə qurtardıqdan bir neçə gün sonra, aprelin 14-
də Linkoln Ford teatrında tamaşaya baxarkən aktyor Con 
Uilks Buts tərəfi ndən sui-qəsdə məruz qalaraq ağır yaralan-
dı və elə həmin gecə vəfat etdi.
Linkolnun qətlində çoxlu müəmmalı nüanslar var. Onun 
həyatına bir neçə sui-qəsd cəhdi olmuşdu. 1865-ci ilin mar-
tında üstündə «Qətl» yazılmış xüsusi qovluqda 80-ə yaxın 
yazılı qətl təhdidi saxlanılırdı. Linkoln bu təhdidlərə nəinki 
fi kir vermir, hətta onlara ironiya ilə yanaşırdı. Xüsusi iste-
dad sahibi olmayan aktyor Buts quldarlığın fanatik tərəfdarı 
idi. İstintaq onun bu qətli çoxdan hazırladığını üzə çıxartdı. 
Tezliklə bu qətldə təkcə Cənub quldarları deyil, Şimaldan 
bəzi quldarlıq tərəfdarlarının da əli olduğu aşkar edildi. Pre-
zident qətlə yetirilən gün onun şəxsi mühafi zəsinə məsul 
əməkdaşların səhlənkarlığı, Butsun qaçdığı yoldan başqa 
Vaşinqtondan çıxan bütün yolların bağlanması, qatilin diri 
tutulması əmr edilsə də, onun həbs edilərkən öldürülməsi 
bu nəticəyə gəlməyə əsas verirdi. Buts Linkolna atəş açaraq 
bu sözləri qışqırmışdı: «Tiranlar belə öldürülür. Cənubun 
intiqamı alındı». Lakin, bu intiqam deyil, siyasi terror idi. 
Prezident «Azadlıq bəyannaməsini» imzalayarkən belə de-
mişdi: «Əgər mənim adım tarixə yazılarsa, bu bəyannaməyə 
görə yazılacaq. Onda mənim ruhum yaşayır». Linkoln 
həqiqətən tarixə düşdü və gördüyü böyük əməllərə öz qanı 
ilə möhür vurdu. 
104
Amerika prezidentləri
ENDRÜ CONSON 
(ANDREW JOHNSON)
(1865-1869)
Linkolnun qətlindən bir gün sonra 1865-ci il aprelin 15-
də vitse-prezident Endrü Conson prezident səlahiyyətlərinin 
icrasına başladı. Vətəndaş Müharibəsi Şimallıların qələbəsi 
105
Amerika prezidentləri
ilə başa çatsa da, ölkənin gələcək taleyi qeyri-müəyyən 
olaraq qalırdı. İttifaqdan ayrılmış ştatların statusu necə 
olacağı bilinmirdi. Rekonstruksiyanın (ayrılmış ştatların 
İttifaqa qaytarılması) kimin, Konqresin yoxsa preziden-
tin səlahiyyətlərinə aid olması, azadlıq əldə etmiş qulla-
rın statusu problemi həllini gözləyirdi. Təəssüf ki, Conson 
müxtəlif səbəblər üzündən bu problemlərin öhdəsindən 
gələ bilmədi.
 Hələ 4 mart 1865-ci ildə, Prezidentin andiçmə 
mərasimində göstərdiyi fərdi xüsusiyyətləri onun vəzifəsini 
layiqincə yerinə yetirəcəyini şübhə altına alırdı. Respubli-
kaçı Linkolna hər mənada yaxşı köməkçi hesab edilən Ten-
nessili demokrat, vitse-prezident kimi ilk çıxışını edərkən 
sərxoş olmuşdu. Onun bu vəzifəyə namizəd göstərilməsinin 
bir neçə səbəbi vardı. Əvvəla respublikaçılar bununla İtti-
faqa sadiq demokratların səsini almaq istəyirdilər. Digər 
tərəfdən Conson Tennessi ştatının hərbi qubernatoru 
olarkən fəaliyyəti ilə radikal respublikaçıların rəğbətini qa-
zanmışdı.
Endrü Conson 29 dekabr 1808-ci ildə Şimali Karolina-
nın Reyley şəhərində dünyaya gəlib. Üç yaşı olarkən ata-
sını itirən Endrü anasının himayəsində böyümüş, heç vaxt 
məktəbə getməmişdir. O, 14 yaşında ikən dərzi C.Selbinin 
yanında şagird olur. Müqaviləyə əsasən yetkinlik yaşınadək 
usta yanında qalmalı olan Conson iki il sonra emalatxana-
dan qaçaraq balaca Kartic şəhərində özəl dərzixana açır.
1826-cı ildə Texasın Qrinvell şəhərinə köçən Conson, 
burada aldığı ikimərtəbəli malikanədə işini davam etdirir. 
Elə həmin il yerli çəkməçi qizi Elayza Mak-Kardl ilə ailə 
qurmuş və bu nikahdan onların beş övladı olmuşdur. Gec 
də olsa təhsil almasına həyat yoldaşının böyük təsiri olur.
Consonun yerli siyasətdə iştirakı da uğurlu olmuşdur. 
Gələcək prezident parlaq siyasi karyera edə bilməsini Ame-
rika demokratiyasının nailiyyəti hesab edirdi. Artıq 21 ya-
106
Amerika prezidentləri
şında o, Qrinvill şəhər sovetinin üzvü, sonra isə meri seçilir. 
1834-cü ildə ştat parlamentində siyasi fəaliyyətini davam 
etdirir. Doqquz il sonra isə Vaşinqtonda, Nümayəndələr Pa-
latasında ştatı təmsil edir.
Siyasi irəliləyişi ilə yanaşı şəxsi biznesi də sürətlə inki-
şaf edir. Onun kiçik dərzixanası böyük müəssisəyə çevrilir 
və sahibinə gəlir gətirir.
1852-ci ilə qədər Konqresdə fəaliyyət göstərdikdən 
sonra, Conson Tennessi qubernatoru seçilir. İki seçki 
müddətində bu vəzifədə çalişir. Konqresə keçirilən növbəti 
seçkilərdə Tennessini Senatda təmsil etmişdir. Qeyd edək 
ki, Vətəndaş Müharibəsi ərəfəsində Cənub ştatlarını Senat-
da təmsil edən yeganə şəxs olmuşdur.
1862-ci ildə prezident Linkolnun əmri ilə briqada ge-
neralı rütbəsi almış və Tennessinin hərbi qubernatoru təyin 
edilmişdir.
E.Consonun prezident kimi gördüyü ilk iş qiyam işti-
rakçılarına amnistiya elan etməsi oldu. 29 may 1865-ci ildə 
imzalanmış akta əsasən amnistiya fərdi qaydada aparılırdı. 
20.000 dollardan artıq kapitala malik hər bir qiyam iştirak-
çısı prezidentə əfv olunması üçün şəxsən ərizə ilə müraciət 
etməli idi. Bu onun Cənub aristokratiyasına dərin nifrətinin 
göstəricisi idi. Bir neçə ay ərzində artıq 13.000 nəfər əfv 
edilmişdi.
Lakin Consonun Cənub ştatlarına müvəqqəti quber-
natorlar təyin etməsi radikal respublikaçıların narazılığına 
səbəb oldu. Çünki yeni qubernatorların əksəriyyəti köhnə 
quldar plantatorlar idi. Prezidentin rekonstruksiya planına 
əsasən quldarlıq ləğv edilsə də, qaradərililərə heç bir siya-
si-iqtisadi azadlıq verilmirdi. Hətta vaxtilə general Şerman 
tərəfi ndən döyüşlərdə iştirak etmiş zəncilərə verilən torpaq-
lar da geri alınmalı idi.
Consonun yeritdiyi bu siyasət Cənubda razılıqla qar-
şılanırdı. Prezident ilk əvvəl Konqresdə də dəstəklənirdi. 
107
Amerika prezidentləri
O, Konqresə göndərdiyi illik hesabatda tutduğu mövqe-
ni Cənub ştatlarının İttifaqdan leqal olaraq çıxmadıqla-
rı ilə əsaslandırır və bu yolla ştatların İttifaqa qayıtması-
nı sürətləndirdiyini bildirirdi. Lakin Konqres, xüsusilə də 
radikal respublikaçıların tələbi ilə zəncilərin hüquqları-
nın müdafi əsinə yönəlmiş iki qanun layihəsini prezidentə 
təqdim etdi.
Qanun layihələrinə, xüsusilə zəncilərə seçki hüquqları 
verilməsini nəzərdə tutan «Vətəndaş hüquqları haqqında 
Bill»ə qəti etirazını bildirən prezident hər iki qanuna veto 
qoydu. Bu isə Konqreslə prezident arasında ziddiyyətlərin 
yaranmasına səbəb oldu.
1867-ci ilin yanvarında Konqres Kolumbiya dairəsində 
zəncilərə seçki hüququ verən qanunu qəbul etdi. Lakin 
prezident bu qanunu ştatların konstitusiya hüquqlarının 
pozulması kimi dəyərləndirib, ona veto qoydu. Cavab 
olaraq Konqres 2/3 səs çoxluğu ilə vetonu ləğv etdi. Bu 
prezidentlə Konqres arasındakı münasibətlərin tam pozul-
ması ilə nəticələndi.
1867-ci ilin fevralından başlayaraq Konqres rekons-
truksiya ilə bağlı bir neçə qanun qəbul etdi. Bu qanunlara 
əsasən Cənub beş hərbi dairəyə bölünməli və bu dairələrə 
Şimallı generallar başçılıq etməli idi. Zəruri halda onlar 
hərbi hüquqlarından istifadə edə bilərdilər. Bu, Conson 
siyasətinin tam ifl ası demək idi.
Lakin prezident hələ də Konqresə inadla müqavimət 
göstərirdi. O, iki hərbi dairənin rəhbərini, xüsusilə də Se-
natin razılığı olmadan hərbi nazir Edvin Stentonu tutduq-
ları vəzifədən kənarlaşdırdıqda Nümayəndələr Palatası 
prezidenti impiçment qaydasında mühakiməyə qərar verdi. 
Beləliklə ABŞ tarixində ilk və hələlik yeganə dəfə prezi-
dent qanuni qaydada mühakimə edildi.
1867-ci ilin mayında Senatda impiçment məsələsinə 
görə səsvermə keçirildi. Yeddi respublikaçının 
108
Amerika prezidentləri
gözlənilmədən prezidentin lehinə səs verməsi Consonu 
vəzifədən kənarlaşdırılma biabırçılığından qurtardı. (Pre-
zidentin senatda impiçment qaydasında mühakiməsi üçün 
edilən təklif 2/3 səs çoxluğu almalıdır).
Baş verənlərdən sonra Conson rekonstruksiya 
məsələsində Konqreslə qarşıdurmaya getmədi. Lakin o, tut-
duğu siyasi kursun doğruluğuna, Konstitusiya çərçivəsində 
olmasına qəti şəkildə inanırdı.
Conson xarici siyasətdə, xarici işlər naziri Uilyam Syuar-
dın məqsədyönlü və düşünülmüş fəaliyyəti nəticəsində bəzi 
uğurlar qazanmışdır. O, diplomatik təzyiq vasitələrindən 
istifadə edərək fransız qoşunlarının Meksikadan çıxarılma-
sına nail olmuş, bununla Meksika xalqının müstəqilliyini 
bərpa etməsinə kömək göstərmişdir. Syuardın hazırladı-
ğı plana görə Karib hövzəsindəki bəzi adaların satın alın-
ması Senatda dəstəklənməsə də, Birləşmiş Ştatlar 1868-ci 
ildə Rusiyaya 7,2 milyon dollar ödəməklə strateji cəhətdən 
əhəmiyyətli və zəngin xammal ehtiyatına malik Alyaskanı 
özünə birləşdirir.
Cənubda böyük hörmətə malik olmasına baxmayaraq 
təkrar seçkilərdə Consonun namizədliyi irəli sürülmədi. 
Vəzifədən getdikdən sonra da şöhrətpərəst eks-prezident 
aktiv siyasətdən kənarda qalmır. Qrinvillə qayıdan kimi 
yenidən fəaliyyətə başlayaraq seçkili orqanlarda təmsil 
olunmağa cəhd göstərir. Bir neçə məğlubiyyətdən sonra 
1874-cü ildə Tennessi senatına seçilir. Növbəti il isə vaxtilə 
onu vəzifədən uzaqlaşdırmaq istəyən Nümayəndələr Pa-
latasına daxil olur. Lakin buradakı fəaliyyəti uzun çəkmir. 
E.Conson 1875-ci il 31 iyulda beyninə qan sızması 
nəticəsində vəfat edir. 
109
Amerika prezidentləri
UİLLİS S.QRANT 
(ULYSSES S. GRANT)
(1869-1877)
Ölkənin bütövlüyü uğrunda aparılan Vətəndaş Müha-
ribə sində misilsiz xidmətlərinə baxmayaraq U.S.Qrant 
110
Amerika prezidentləri
ABŞ tarixində zəif prezidentlərdən hesab edilir. Onu əsasən 
prezident kimi xüsusi fəaliyyət proqramına malik olma-
maqda, yalnız Konqresin qərarlarını icra etməkdə günah-
landırırlar. Consonun prezidentliyi dövründə Prezidentlik 
İnstitutunun nüfuzdan düşməsi, qarşıya çıxan mürəkkəb 
problemlərin həll edilməsi üçün icraedici orqanların möv-
qeyinin möhkəmləndirilməsini və Konqresdə müxtəlif 
qruplaşmalara rəhbərliyin ələ alınmasını tələb edirdi. Qrant 
bu problemlərin öhdəsindən gələ bilməmişdir.
Uillis Simpson Qrant 1822-ci il aprelin 27-də Ohayo 
ştatının Poynt-Plezənt şəhərində anadan olmuş və Hayram 
Uillis adlandırılmışdı. Dəri fabrikinin sahibi və kommersant 
olan atası Cess Qrant övladlarının təhsilinə xüsusi diqqət 
yetirir. Hayram Uillis bir neçə xüsusi məktəbdə təhsil aldıq-
dan sonra atası onun hərbçi olmasını istəyir. Hərb sənətinə 
xüsusi marağı olmasa da Uillis atasının istəyinə tabe olur. 
Atasının dostu konqresmen Tomas Heymerin zəmanəti ilə 
Qrant Amerika ordusuna kadrlar hazırlayan elitar məktəbə, 
Nyu-Yorkdakı Uest-Poynt hərbi akademiyasına qəbul edilir. 
Qeydiyyatdan keçərkən anasının qızlıq familiyası səhvən 
onun ikinci adı kimi yazılır. Qrant bu səhvi düzəltmək 
istəməmiş və bundan sonra özünü Uillis Simpson Qrant 
kimi adlandırmışdır.
1843-cü ildə zabitlik şəhadətnaməsi alaraq ABŞ ordusu-
nun 4-cü piyada alayında xidmətə başlayır. Meksikaya qar-
şı müharibəni ədalətsiz saysa da müharibədə iştirak edir və 
kapitan rütbəsi alır. Bu ərəfədə gənc zabitin spirtli içkilərə 
daim onun üçün problemlər yaratmış meyli güclənir.
1848-ci ildə Qrant Sent-Luisli hərbçi qızı Culiya Dentlə 
ailə qurur. Onun xidmət etdiyi alay tez-tez yerini dəyişir və 
o, maddi çətinliklər ucbatından ailəsindən ayrı yaşamağa 
məcbur olur. Tək yaşaması onun içkiyə olan meylini daha da 
artırır. Nəticədə hərbi rəhbərliyin bir neçə xəbərdarlığından 
sonra istefa verərək ailəsinin yanına dönür və Sent-Luisdə 
111
Amerika prezidentləri
xanımına məxsus kiçik fermada yaşamağa başlayır. 1860-cı 
ildə İllinoysa köçərək atasına məxsus dükanda satıcı işləyir.
Həyat yoldaşı Culiyanın qul sahibi olmasına baxmaya-
raq Vətəndaş Müharibəsi başladıqda Şimallılar ordusunda 
xidmət etməyi qərara alır. 1861-ci ildə Sprinqfi ld (İllinoys 
şt.) könüllülər batalyonuna komandir təyin edilir. Maraq-
lı bir faktı qeyd edək ki, Qrant maddi çətinliklər üzündən 
hərbi rütbəsinə uyğun geyim və at ala bilmir. Nə atası, nə 
də qayınatası ona lazım olan məbləği borc vermirlər. Yalnız 
yerli biznesmenlərdən biri bu işdə ona köməklik göstərir.
Müharibədə qazandığı uğurlara görə ona briqada gene-
ralı rütbəsi verilir. Onun rəhbərliyi altında İttifaq qoşunları 
Kentukkini tutduqdan sonra Linkoln Qranta general-mayor 
rütbəsi verir. Bu uğurlara baxmayaraq yenə də çoxlu spirtli 
içki qəbul etməkdə davam edir. Onun alkoqolik olub-olma-
ması indi də mübahisəli olaraq qalır. Hər halda, döyüşlərdə 
qazandığı qələbələrə baxmayaraq, hərbi rəhbərlik onun or-
dudan azad edilməsini tələb edir.
1862-ci ildə İttifaq tərəfdarlarının vəziyyəti qənaətbəxş 
olmadığı üçün Linkoln Qrant kimi bacarıqlı generalla vi-
dalaşmağa risk etmir. 1863-cü ildə Viksberq yaxınlığındakı 
böyük qələbədən sonra prezident Qrantı Missuri dairəsinin 
Ali Baş Komandanı təyin edir. O, hərbi əməliyyatların 
keçirilməsində öz məntiqi dəqiqliyi, inadkarlığı ilə digər 
generallardan üstün idi. Qrantın ordusu yüksək hərbi əxlaq 
nümayiş etdirirdi. 1864-cü ildə Konqres ona general-ley-
tenant rütbəsi verir, bir az sonra isə prezident fərmanı ilə 
Qrant İttifaq qoşunlarının Ali Baş Komandanı təyin edilir. 
Bu təyinat müharibədən sonra da qüvvədə qalmışdır. 1866-
cı ildə Konqres ona ordu generalı rütbəsi verir.
Müharibə ona həyatda öz yerini göstərdi və böyük 
şöhrət gətirdi. Onun xalq arasında populyarlığı respublika-
çı siyasətçilərin diqqətindən yayınmadı. Prezident Conso-
nun yeritdiyi daxili siyasi kursla razılaşmaması Qrantı eyni 
112
Amerika prezidentləri
zamanda siyasi liderə çevirdi. Heç bir partiyanın üzvü ol-
masa da, 1868-ci il prezident seçkilərində respublikaçıların 
namizədi oldu. 
Qrantın əsasən Cənubun rekonstruksiyasını özündə eh-
tiva edən seçkiönü proqramı əhali arasında rəğbətlə qarşı-
lanırdı. O, seçkilərdə 52,7% səs toplayaraq demokratların 
namizədi Horasio Seymura qalib gəldi.
Ölkənin siyasi mühitinə bir o qədər də bələd olmaması 
ona kabineti qurmaqda mane olur. Qrant əsasən yerlilərinə, 
bir də keçmiş xidmət yoldaşlarına üstünlük verir. Yalnız 
dövlət katibi təyin edilmiş Hamilton Fiş bacarıqlı diplomat 
kimi özünü təsdiq edir.
Qrantın prezident seçilməsi radikal respublikaçıların 
mövqeyini möhkəmlətdi. Prezident onların Cənubun re-
konstruksiyası haqda tələbləri ilə razılaşaraq, Konstitusiya-
ya zəncilərə seçki hüququ verən 15-ci düzəlişi təsdiq etmiş, 
qanun 30 mart 1870-ci ildən qüvvəyə minmişdir.
Qeyd edək ki, quldarlığın ləğv edilməsi yeni problemin 
- irqi ayrı seçkiliyin yaranmasına səbəb oldu. Qrant admi-
nistrasiyasının radikal addımlarına baxmayaraq, Cənubda 
mühafi zəkar qüvvələr quruculuq işlərinə maneələr törə dir-
dilər. Xüsusilə də Ku-kluks-klan təşkilatlarının azğınlığına 
qarşı Federal hakimiyyət ciddi tədbir görə bilmirdi. Prezident 
isə problemlərin formal həllindən razı idi.
Vətəndaş Müharibəsinin yaratdığı iqtisadi problemlər 
həllini gözləyirdi. İqtisadi-maliyyə biliklərinin olmaması 
Qranta çətinlik törədirdi. Xüsusilə rüsumlarla bağlı mə sə-
lələri həll edə bilməməsi seçiciləri məyus etdi. Qərb fer-
merləri müharibə ərəfəsində təyin edilmiş yüksək rüsum-
ların azaldılmasını tələb edirdilər. Seçki öncəsi rüsumla-
rın 10 %-lik endirilməsi haqqında verilmiş vəd də yerinə 
yetirilmədi.
Qrantın məhsuldar işləməsinə bəzi ciddi maneələr 
vardi. Korrupsiyaya uğramış, yalnız öz mənafeyini güdən 
113
Amerika prezidentləri
rüşvətxor məmurlar aparatı ona qarşı çıxırdı. Prezident bu 
sahədə əsaslı islahatlar keçirməyə cəhd göstərərək xüsusi 
komissiya yaradır. Lakin komissiyanın dörd illik yarıtmaz 
fəaliyətindən sonra qurum buraxılır. Konqreslə qarşıdurma-
ya getmək istəməyən Qranta qarşı partiyadaxili müxalifət 
formalaşır.
Özlərini liberal respublikaçılar adlandıran fraksiya, 
hətta növbəti prezident seçkilərinə öz namizədini irəli sü-
rür. Lakin seçkiönü kompaniyanı düzgün qura bilməmələri, 
xüsusilə yetkin proqramın yoxluğu Qrantın ikinci müddətə 
seçilməsinə şərait yaradır. 
Qrantın ikinci prezidentlik müddəti bəzi skandallarla 
yadda qalıb. Onun adı hər hansı bir qalmaqalda bilavasitə 
hallanmasa da, yaxın ətrafından bəzi səlahiyyət sahibləri 
korrupsiya və rüşvətxorluqda suçlandırılır. Hətta vitse-prezi-
dent Henri Uilson Sakit Okean dəmiryol xəttinin tikintisində 
böyük məbləğdə dövlət vəsaitinin mənimsənilməsində itti-
ham edilir.
Xarici siyasət sahəsində Qrant administrasiyası bəzi 
xırda uğurlar əldə edib. Onun fəaliyyətə başladığı ərəfədə 
ABŞ-la İngiltərə arasında münasibətlər gərgin idi. Sonun-
cunun müharibə vaxtı Cənuba yardım göstərməsi buna 
zəmin yaratmışdı. İnsidenti həll edən Beynəlxalq Arbitraj 
Məhkəməsi İngiltərənin ABŞ-a 15 milyon dollar ödəməsi 
qərarını çıxarır. Dövlət katibi H.Fişin məsələyə düzgün ya-
naşması ingilis hökumətinin məhkəmə qərarına tabe olması 
ilə sonuclanır.
ABŞ-ın Kubaya olan mübahisəli münasibəti həllini tap-
mır. Bəzi qüvvələr adada ispan ağalığına son qoymaq üçün 
Birləşmiş Ştatların hərbi müdaxiləsini tələb edirdilər. Səbəb 
olaraq Kubada qulların azad edilməsi göstərilirdi. İdeyanın 
əsas tərəfdarı Qrantın yaxın dostu, hərbi nazir Con Rollinz 
olsa da, H.Fiş və xarici komissiyanın rəhbəri Çarlz Samner 
prezidenti bu fi kirdən daşındırırlar.
114
Amerika prezidentləri
Bütün tənqidlərə baxmayaraq Qrant üçüncü müddətə 
seçilmək istəyir. Maraqlı haldır ki, Qrantı buna vadar edən, 
sadəcə şəxsi maddi problemləri olub. Heç bir gəlir mənbəyi 
olmayan prezidenti Ağ Evi tərk etdikdən sonra hansı vəsait 
hesabına yaşayacağı narahat edirdi. Lakin Nümayəndələr 
Palatası onun bu istəyinə qəti rədd cavabı verir, əsası ölkə-
nin baniləri tərəfi ndən qoyulmuş ənənənin pozulmasına 
razı olmur. 
Prezidentlik müddəti bitdikdən sonra Qrant tədricən 
siyasətdən uzaqlaşır. Dostlarının maddi köməyindən ya-
rarlanaraq Nyu-Yorkda mülk alır və orada yaşayır. Məşhur 
sənayeçi Uilyam Vanderbiltin 150.000 dollar krediti hesa-
bına açdığı makler fi rması iki il sonra müfl is olur. Bu zaman 
xərçəng xəstəliyindən əzab çəkən eks-prezident Mark Tve-
nin ona memuarlarını yazmaq təklifi ni qəbul edir. Yazdığı 
kitabı bitirdikdən iki həftə sonra 23 iyul 1885-ci ildə Nyu-
Yorkdakı Maunt Mak-Qreqor malikanəsində vəfat edir.
General Qrantın yazdığı memuar tezliklə bestsellərə 
çevrilmiş və ailəsinə 450.000 dollar həcmində gəlir gətir-
mişdir.
115
Amerika prezidentləri
RAZERFORD B.HEYS
(RUTHERFORD B. HAYES) 
(1877-1881)
Razerford Börçard Heys 4 oktyabr 1822-ci ildə Ohayo 
ştatının Delaver şəhərində anadan olmuşdur. O hələ dünya-
ya gəlməmiş əcdadlari 1680-ci ildə Şotlandiyadan Ameri-
116
Amerika prezidentləri
kaya köçərək Konnektikutda məskunlaşan atası vəfat edir. 
Razerford varli dayısı Sardis Börçardın maliyyə köməyilə 
yaxşı təhsil alır. 1842-ci ildə Hempşirdəki Kenyon kollecini 
bitirərək Kolumbusdakı vəkillər kontorunda praktika keçir. 
Üç il sonra isə Harvard Universitetinin hüquq fakültəsində 
təhsilini başa vuraraq, dayısına məxsus vəkillər kontorun-
da işləməyə başlayır. Çox keçmir ki, Heys Sinsinnatiyə 
köçərək, burada öz kontorunu açır.
Heys 1852-ci ildə Virciniya plantatorunun qızı Lüsi 
Uorren Uebblə ailə həyatı qurmuş və onların beş övladı 
olmuşdur. Yüksək savada və geniş dünyagörüşünə malik, 
quldarlığın qəti əleyhdarı olan xanım Heys həyat yoldaşının 
siyasi baxışlarının formalaşmasına ciddi təsir göstərmişdir.
XIX əsrin 50-ci illərində ölkədə baş verən siyasi 
çəkişmələr Heysi siyasi fəaliyyətə sövq edir və o, respub-
likaçılar partiyasına üzv olur. Lakin onun konqresin üzvü 
olmaq cəhdi uğursuzluqla nəticələnir. Bundan sonra Heysə 
Hamilton qrafl ığı Məhkəməsinin sədri vəzifəsi təklif edilsə 
də, maaşın az olmasına görə bu təklifdən boyun qaçırır. 
1858-ci ildə Sinsinnati şəhərinin hüquq müvəkkili seçilir.
Bir çox müasirləri kimi Heys də Vətəndaş müharibəsində 
fəal iştirakıyla özünə karyera qazanmışdır. Müharibəyə 
Ohayonun könüllülər alayında mayor kimi başlayaraq bri-
qada generalı rütbəsinədək yüksəlmişdir. Bu ərəfədə onun 
siyasətə marağı daha da artır. Nüfuzlu naşir Uilyam Hen-
ri Smitin böyük köməyi nəticəsində Heys, 1864-cü ildə 
Nümayəndələr Palatasına seçilir. Burada o, radikal respub-
likaçı olaraq Cənub ştatlarının rekonstruksiyası tərəfdarı 
kimi çıxış etmişdir. Lakin o, keçmiş konfederatların aman-
sız cəzalandırılmasının əleyhinə idi. Digər tərəfdən Kons-
titusiyaya afro-amerikalılara vətəndaşlıq və seçki hüququ 
verilməsini özündə ehtiva edən 14 və 15-ci düzəlişləri 
birmənalı olaraq dəstəkləyir. Siyasətlə yanaşı elmi-icti-
117
Amerika prezidentləri
mai fəaliyyət də göstərən Heys, Ohayo Universitetinin 
və Vaşinqtonda Konqres kitabxanasının yaradılmasında 
bilavasitə iştirak etmişdir.
Heys 1868-72, 1876-77-ci illərdə Ohayo ştatının qu-
bernatoru seçilir. 1872-76-cı illərdə isə ailə qayğıları və 
şəxsi problemləri ilə məşğul olaraq ictimai-siyasi fəaliyyət 
göstərmir.
Qubernator olarkən, dövlət idarəetmə sistemində apa-
rılan islahatların tərəfdarı olması ona böyük nüfuz qazan-
dırır. Seçkilərdə saxtalaşdırma hallarının qarşısını almaq 
məqsədilə, seçki hüququna malik əhalinin qeydiyyata alın-
ması, həbsxanalarda və nevroloji klinikalarda şəraitin yax-
şılaşdırılması təklifi  ilə çıxış edir. Ümumiyyətlə o, gözüa-
çıq siyasətçi, cəsur və liberal inzibatçı hesab edilirdi. Heys 
U.S.Qrantın seçkiönü kampaniyasında fəal iştirak etsə də, 
onun prezidentliyindən razı qalmamışdır. 
Heys uzun tərəddüdlərdən sonra respublikaçıların 
ona 1875-ci il qubernator seçkilərində iştirak etməsi, 
növbəti il isə prezidentliyə namizəd olmasi təklifl ərini 
qəbul edir. Prezidentliyə namizəd olmasına razılığını 
ifadə edən bəyanatında seçkiönü kompaniyasının aparı-
cı tezislərini açıqlayır. Dövlət idarəetmə sistemində is-
lahatlar keçirilməsi, Cənub ştatlarında nüfuzlu və işlək 
icra strukturlarının yenidən qurulması, təhsil sisteminin 
təkmilləşdirilməsi, «kağız yoxsa metal pul» probleminin 
həlli onun seçki platformasının əsasını təşkil edirdi. Eyni za-
manda prezident seçiləcəyi halda ikinci müddətə seçilmək 
üçün namizədliyini irəli sürməyəcəyini bəyan edirdi.
Heysin rəqibi, demokratlarin namizədi Semyuel Tilde-
nin seçkiönü platformasının əsasını iqtisadi sektorda isla-
hatlar təşkil edirdi. 7 noyabrda keçirilən seçkilərdə, axşam 
səsləri sayarkən Tildenin 250.000 səs çoxluğu ilə qalib 
gəldiyi məlum oldu. Lakin, respublikaçılar elə həmin anda 
118
Amerika prezidentləri
bəzi cənub-qərb ştatlarında seçkilərin nəticələrini şübhə al-
tına aldılar və arbitraj komissiyasının yaradılmasını tələb 
etdilər. Konqresin hər iki palatasından və Ali Məhkəmədən, 
hər birindən beş nəfər olmaqla, Amerika tarixində analoqu 
olmayan komissiya yaradıldı. Martın 2-də seçimçilər kolle-
giyasında keçirilən təkrar seçkilərdə Heys Birləşmiş Ştatla-
rın prezidenti seçildi.
Demokratlara barışıq jesti olaraq Prezident Luiziana və 
Cənubi Karolinadan sonuncu İttifaq hərbi birləşmələrinin 
çıxarılmasını təsdiqlədi. Seçki nəticələrinin bir müddət 
qeyri-müəyyən qalması, Heysin öz səlahiyyətlərini icra 
etməsinə başlayanadək kabineti tam formalaşdırmasına 
mane olmuşdu. Prezident dövləti vəzifələrə təyinatlarda 
kadrların partiya mənsubluğunu nəzərə almayacağını söz 
versə də, vəzifələr paylanarkən dost və seçkiönü kampani-
yasına köməklik göstərənlərə üstünlük verdi. Heysin apar-
dığı kadr siyasətinə nəinki Konqres, hətta nüfuzlu respubli-
kaçılar da təsir göstərə bilmədilər. Nazirlərdən Con Şerman 
(maliyyə), Uilyam Everts (xarici işlər), Karl Şurts (daxili 
işlər) onun fəaliyyətinə böyük təsir göstərmişlər. Vətəndaş 
müharibəsindən sonra ilk dəfə cənublu, poçt naziri təyin 
edilmiş Tennessili Mak-Kendri Kinin şəxsində, kabinetə 
daxil edilmişdi. 
Heys, gömrük sistemində apardığı islahatların uğurla 
nəticələnməsinə baxmayaraq, ölkə iqtisadiyyatında önəmli 
irəliləyişə nail olmamışdır. Dəmiryol işçilərinin kütləvi 
tətillərə başlaması iqtisadiyyatın dərin böhran keçirməsinə 
səbəb olmuşdur. Qeyd edək ki, ölkə tarixində ilk dəfə 
tətilləri dağıtmaq üçün ordudan istifadə edilmişdir.
Xarici siyasətdə Heys ciddi problemlərlə üzləşməmişdir. 
Onun prezidentliyi dövründə, Meksikadakı inqilablar 
nəticəsində sərhəddə yaranmış konfl iktlər danışıqlar yolu 
ilə öz həllini tapmışdır.
119
Amerika prezidentləri
Əvvəlcədən bəyan etdiyi kimi Heys ikinci müddətə 
prezident seçilmək istəməmişdir. O, Ceyms Qarfi ldin nami-
zədliyini dəstəkləyərək deyirdi: «Qarfi ld özü-özünə yol aç-
mış ideal insan olduğu kimi ideal da namizəddir».
Prezidentlik müddəti bitdikdən sonra Heys, həyat yol-
daşı ilə birlikdə Fremontdakı (Ohayo ştatı) Şpigel Qro-
uv malikanəsinə qayıdır. Burada o, yalnız xeyriyyəçilik 
fəaliyyəti göstərir. Heys 17 yanvar 1893-cü ildə 72 yaşında 
vəfat etmişdir. 
120
Amerika prezidentləri
CEYMS QARFİLD 
(JAMES GARFIELD)
(1881-1881)
ABŞ-ın 20-ci prezidenti Ceyms Qarfi ld 19 noyabr 1831-
ci ildə Ohayonun Klivlend şəhəri yaxınlığında anadan ol-
muşdur. Ulu babası Edvard Qarfi ld 1635-ci ildə İngiltərəni 
tərk edərək Massaçusetş ərazisindəki Uotertaun yaşayış 
məntəqəsində məskunlaşmışdı. Atası Avraam Qarfi ld kasıb 
121
Amerika prezidentləri
olmasına baxmayaraq, zəhmətsevərliyi nəticəsində özünə 
torpaq sahəsi ala bilmişdi. Ümumiyyətlə, gələcək preziden-
tin uşaqlığı ağır keçmişdir. Ömrünün sonlarına yaxın bunu 
«Heyf ki, mən yoxsulluq içərisində anadan oldum» deyə 
etiraf etmişdi. 
Balaca Ceyms iki yaşında ikən atasını itirir. İbtidai 
təhsilini dini təmayüllü məktəbdə alaraq, erkən yaşların-
dan fermada, sonra isə gəmidə köməkçi işləyir. Bacarıqlı 
və qabiliyyətli bir gənc olan Ceyms sonralar Hayram-Kol-
lec adlanan Qərb Eklektika institutuna daxil olur. Bura-
da təhsilini bitirdikdən sonra Yeni İngiltərədəki Uilyams 
kollecində oxuyur. 26 yaşında ikən Eklektika institutuna 
direktor təyin edilir. C.Qarfi ld bütün ömrü boyu qatı dindar 
olmuşdur. Belə ki, o Darvinin təkamül nəzəriyyəsinə qarşı 
çıxmış, din və coğrafi yadan mühazirələr oxumuşdur.
1858-ci ildə nüfuzlu ailədən olan Lukresiya Rendolfl a 
ailə həyatı qurur. Bu nikahdan onların beş övladı olmuşdur. 
Qarfi ldin iki oğlu T.Ruzvelt və V.Vilsonun prezidentliyi 
dövründə yüksək dövləti vəzifələrində çalışmışlar.
Gələcək prezident gənc yaşlarından siyasətə ciddi ma-
raq göstərir. 1859-cu ilin yazında Qarfi ld Ohayo ştatının qa-
nunvericilik orqanına üzv seçilir. Quldarlığın qəti əleyhdarı 
olması və parlaq natiqlik qabiliyyəti onu tezliklə respubli-
kaçı liderə çevirir.
Qarfi ldin hərbi karyerası uzunmüddətli olmasa da, ol-
duqca uğurlu olur. Ölkədə başlamış vətəndaş müharibəsinin 
ilk günlərindən cəbhəyə yollanaraq piyada hissələrində 
polkovnik rütbəsində xidmətə başlayır. İki il sonra gene-
ral-mayor rütbəsi alaraq general Uilyam Rozenkransın or-
dusunda qərargah rəisi təyin edilir. 1862-ci ildə, hələ hərbi 
xidmətdə ikən Konqresə seçilsə də, öz fəaliyyətinə 1863-
cü ildə, hərbi xidmətdən tərxis olunduqdan sonra başlayır. 
Konqresdə çalışdığı müddətdə sahibkarlıq fəaliyyəti ilə də 
122
Amerika prezidentləri
məşğul olmuş, xüsusilə neftli torpaqların alqı-satqısından 
böyük qazanc əldə etmişdir.
1877-ci ildən Ohayo ştatını senatda təmsil edir. Üç il 
sonra isə respublikaçıların milli konventində iştirak edərək 
növbəti prezident seçkilərinə Con Şermanın namizədliyini 
dəstəkləyir. Lakin namizəd məsələsində partiyada yekdillik 
yox idi. Fraksiyalararası barışdırıcı variant kimi Qarfi ldin 
namizədliyi irəli sürülür. Bu namizədlik prezident Heys 
tərəfi ndən də müdafi ə olunurdu.
Qarfi ld özünün başlıca vəzifəsini partiyanın mono-
litliyinin bərpa edilməsində görürdü. Məhz bu məqsədlə 
partiya daxilində böyük nüfuza malik Çester Artur vitse-
prezidentliyə namizəd göstərilir. Digər tərəfdən seçki 
kompaniyasının uğurlu alınması üçün, Qarfi ld bir çox 
xoş məramlı səfərlər edir. Bununla o, xüsusilə partiyanın 
qüdrətli Nyu-York qanadının dəstəyini qazanmaq məqsədi 
güdürdü.
1880-ci ilin noyabrında keçirilən seçkilərdə C.Qarfi ld 
48,5 % səs toplayaraq prezident seçilir. O, demokratların 
namizədi Uinfi ld Skotdan yalnız 0,4 % çox səs alsa da, 
seçimçilər kollegiyasında daha böyük üstünlük əldə edir 
(214: 155) .
Qarfi ld kabineti qurarkən partiyadaxili qruplaşmala-
rın fövqündə durmuşdur. Dövlət katibi vəzifəsinə parti-
yanın Nyu-York qanadından olan nüfuzlu senator Rosko 
Konklinqin deyil Ceyms Bleynin təyin edilməsi birincinin 
prezidentə qarşı çıxmasına səbəb oldu. Konklinq və Nyu-
Yorkdan olan digər senator Tomas Platt prezidentin kadr 
siyasətinə etiraz olaraq konqresdəki yerlərindən imtina 
etdilər. Qarfi ldin himayədarlıq sistemi üzərindəki qələbəsi, 
prezidentin müstəqil mövqeyini möhkəmlətmiş, prezident-
lik institutunun nüfuzunu artırmış oldu.
123
Amerika prezidentləri
Qarfi ld bir çox sahələrdə, o cümlədən poçt xidməti, 
maliyyə, hərbi sahədə islahatlar keçirmək niyyətində idi. 
Lakin bu təşəbbüslərin heç birini axıradək reallaşdırmaq 
ona nəsib olmadı. 2 iyul 1881-ci ildə prezidentə sui-qəsd 
oldu. Dövlət katibi və iki oğlu ilə Vaşinqton-Pensilvaniya 
vağzalında olarkən, Qarfi ld Çarlz Gitonun açdığı atəşdən 
ağır yaralanır. Gito öz hərəkətini belə izah etmişdi: «Mən 
partiyanın sadiq üzvüyəm və indi Artur prezidentdir». 1881-
ci il sentyabrın 19-da prezident aldığı yaralardan vəfat etdi.
Öldürülməyəcəyi halda Qarfi ldin prezidentliyi necə 
olacağını demək çətindir. Buna baxmayaraq, vaxtilə Lin-
kolnun şəxsi katibi olmuş Con Hey, onu son əlli ildə seçil-
miş prezidentlərin ən bacarıqlısı hesab etmişdir.
124
Amerika prezidentləri
ÇESTER ARTUR
(CHESTER A. ARTHUR)
 (1881-1885)
Qarfi ld vəfat etdiyi günün səhəri vitse-prezident Çester 
Artur prezident səlahiyyətlərinin icrasına başladı. O, ABŞ 
tarixində uğursuz prezidentlərdən hesab edilir. Dəbdəbəli 
həyata meylli olan, bir çox inzibati vəzifələrdə çalış-
mış Ç.Arturun heç vaxt prezidentlik iddiası olmamışdır. 
125
Amerika prezidentləri
Müasirlərindən birinin «Çester Artur ABŞ prezidentidir, 
İlahi özün kömək ol!» – deməsi heç də təsadüfi  deyil.
Çester Artur 5 oktyabr 1830-cu ildə Vermont ştatının 
Fearfi ld şəhərində ruhani ailəsində dünyaya gəlmişdir. 
Atası Uilyam Allen Artur İrlandiyada anadan olmuş, gənc 
yaşlarından Amerikaya köçmüşdü. İbtidai təhsilini Yunion-
Villicdəki xüsusi məktəbdə alan gələcək prezident, sonra 
Yunion-kollecə daxil olur. Kolleci əla qiymətlərlə başa vu-
raraq Kahouzdakı xüsusi məktəbdə əvvəl müəllim, sonra isə 
direktor işləyir. Boş vaxtlarında hüquq elmlərini müstəqil 
öyrənərək, Nyu-York vəkillər kollegiyasına daxil olmağa 
hazırlaşır. Qısa müddətə Kanzasa köçsə də yenidən Nyu-
Yorka qayıdır. 1859-cu ildə varlı gəmi kapitanının qızı Elen 
Luis Herndonla ailə həyatı qurur.
Respublikaçılar partiyası yaradıldığı ilk günlərdən par-
tiyanın üzvü olur. Bu onun uğurlu siyasi karyerasının baş-
lanğıcı idi. 
Partiyanın Nyu-York şöbəsinin sədri Turlou Uid və qu-
bernator Edvin Morqanla isti münasibəti 1861-ci ildə onun 
Nyu-York ştatının general-kvartirmeyestri təyin olunması 
ilə nəticələnir. Növbəti il qubernator seçkilərində Morqanın 
məğlub olması Arturun da vəzifəsindən getməsinə səbəb 
olur. Öz fəaliyyətini partiyada davam etdirir və tezliklə 
Nyu-York şöbəsində partiya icraiyyə komitəsinə üzv se-
çilir. Onun siyasi karyera etməsində partiyanın nüfuzlu 
funksionerlərindən olan Rosko Konklinqin əhəmiyyətli 
təsiri olmuşdur.
1871-ci ildə prezident Qrant onu Nyu-York gömrüyünə 
rəis təyin edir. İllik 840 milyon dollar gömrük rüsumları-
na nəzarət edən, 1000-ə yaxın iş yerinə malik idarə rəhbəri 
olmaq çoxlarının arzusu idi. Təəssüfl ə qeyd etməliyik ki, 
Ç.Artur vəzifəsindən sui-istifadə edərək bir çox qanunsuz-
luqlara yol verir. Gömrük rüsumlarının mənimsənilməsi, 
vəzifələrin satılması hesabına külli miqdarda gəlir əldə edir. 
126
Amerika prezidentləri
O, bu sərvətlərin hesabına özünə cah-cəlallı həyatı təmin 
etməklə yanaşı, ölkənin siyasi arenasında mövqeyini daha 
da möhkəmlədir.
Çox keçmir ki, Artur vəzifəsindən uzaqlaşdırılır. Dövlət 
xidməti sahəsindəki total rüşvətxorluq islahatlar keçiril-
məsini, mühüm vəzifələrə daha bacarıqlıların təyin olun-
masını zəruri edirdi. Nyu-York gömrüyü ölkəni bürüyən 
korrupsiyaya biabırçı nümunə idi. Prezident Heys 1878-ci 
ildə Artur və gömrükdə çalışan digər məsul işçiləri tutduq-
ları vəzifədən azad edir. Lakin növbəti prezident seçkiləri 
göstərir ki, gömrük biabırçılığı Arturun siyasi imicinə o 
qədər də xələl gətirməyib. 1880-ci ildə keçirilən seçkilərdə 
respublikaçı Qarfi ld prezidentliyə o isə vitse-prezidentliyə 
namizəd göstərilir. Qarfi ldin seçkilərdə qələbə qazanması 
ilə Artur yenidən federal hökumətə daxil olur. Qarfi ld sui-
qəsd nəticəsində aldığı yaralardan vəfat etdiyi günün səhəri 
o, prezident səlahiyyətlərinin icrasına başlayır.
Qarfi ldin öldürülməsi ona olduqca pis təsir etmiş-
di. Bəlkə bu səbəbdən onda ciddi dəyişikliklər baş verir. 
Gözlənildiyinin əksinə olaraq, Artur, çox da təmiz olma-
yan keçmişindən üz çevirərək, himayədarlıq siyasətindən 
əl çəkir. Yeni qurulan kabinetdə vəzifə bölgüsü apararkən, 
üstünlüyü kadrların partiyadakı nüfuzuna deyil, onların ba-
carıq və qabiliyyətinə verir. Yeni korrupsiya mənbələrinin 
yaranmasına rəvac verəcək dövlət vəzifələrinin təsis edil-
məsini özündə ehtiva edən federal qanunlara veto qoyması 
bəzi partiya bosslarının ondan narazı qalmasına səbəb olur. 
Federal administrasiyada aşkarlanan digər korrupsiya hal-
ları, Arturu 1883-cü ildə dövlət xidmətinin yenidən təşkili 
haqqında qərar layihəsini dəstəkləməyə vadar edir. Bu qərar 
layihəsinə əsasən dövləti vəzifələrə təyinatlar himayədarlıq 
prinsipinə deyil, layihədə əksini tapmış prosedura uyğun 
aparılmalı idi.
127
Amerika prezidentləri
İslahat tərəfdarı olmasına baxmayaraq Arturun pre-
zidentlik fəaliyyəti bir o qədər də məhsuldar olmamışdır. 
O, gün ərzində iki saat olmaqla həftədə beş dəfə administ-
rativ işlərlə məşğul olur. Digər tərəfdən Artur bəzi əski 
vərdişlərindən əl çəkməmiş, təmtəraqlı həyat tərzini da-
vam etdirmişdir. Belə ki, Ağ Evdə tez-tez ziyafətlər verir, 
qəbullar təşkil edirdi.
Bütün bunlarla yanaşı prezidentin şəxsi həyatı da uğur-
lu olmamışdır. O, 1880-ci ildə həyat yoldaşını itirir. Bir 
oğlu hələ körpə ikən tələf olur, Prinston Universitetinin 
tələbəsi olan digər oğlu isə avara və perspektivsiz həyat 
keçirir. Artur bütün mehrini on yaşlı qızına salır. Həddən 
artıq həssas olan Artur özünü çox vaxt tənha və məğlub hiss 
edirdi. Əhvalının dəyişkənliyi, onun prezidentliyinin başlı-
ca sirri olan ağır xəstəliyi ilə bilavasitə əlaqədardı. Yalnız 
ölümündən səkkiz il sonra onun, o vaxtlar müalicəsi qey-
ri-mümkün olan nefritdən (böyrək xəstəliyi) əzab çəkdiyi 
ictimaiyyətə məlum olmuşdur.
Artur ikinci müddətə prezident seçilmək iddiasından 
rəsmən imtina etməsə də, onun həqiqətən belə bir arzusu 
yox idi. 1884-cü il seçkilərində respublikaçılar qoca xarici 
işlər naziri Ceyms Bleyni namizəd göstərsələr də o, demok-
rat Klivlendə məğlub oldu. Artur ictimaiyyət arasında so-
nuncu dəfə, 21 fevral 1885-ci ildə Vaşinqtonun abidəsinin 
açılışında görünür. Nyu-Yorka qayıtdıqdan sonra siyasi 
fəaliyyət göstərmir. Ömrünün son günlərində əlyazmalarını 
yandırır.
Çester Artur 18 yanvar 1886-cı ildə, 56 yaşında əzab 
çəkdiyi ağır xəstəlikdən vəfat etmişdir. 
128
Amerika prezidentləri
QROVER KLİVLEND 
(GROVER CLEVELAND)
(1885-1889) və (1893-1897)
Hazırda Ağ Evin sahibi Barak Obama sıra nömrəsi ilə 
44-cü prezident hesab edilir. Əslində isə o, ABŞ prezident 
129
Amerika prezidentləri
olmuş 43-cü şəxsdir. Birləşmiş Ştatların 22-ci prezidenti ol-
muş Qrover Klivlend ikinci müddətə seçilməsə də, növbəti 
seçkilərdə yenidən namizədliyini irəli sürərək qələbə qa-
zanır. Belə ki, Q.Klivlend 22-ci və 24-cü prezident sayılır. 
Onun prezidentliyi bir də onunla əlamətdardır ki, son 28 
ildə Ağ Evin sahibi respublikaçı deyil demokrat idi.
Qrover Klivlend 18 mart 1837-ci ildə Nyu-Cersi şta-
tının Kolduell şəhərində anadan olub. Ulu babası Mouzes 
Klivlend 1635-ci ildə İngiltərəni tərk edərək, Massaçusets 
ərazisində məskunlaşmışdı. Gələcək prezidentin atası var-
lı olmasa da mükəmməl dini təhsil almışdı. Balaca Qro-
ver ilk təhsilini Klinton (Nyu-York şt.) şəhərindəki xüsu-
si məktəbdə alır. 15 yaşlı Qrover atasını itirdikdən sonra 
təhsilini davam etdirməklə yanaşı günəmuzd işləməyə 
məcbur olur. Əvvəlcə dükanda satıcı kimi, sonra isə Nyu-
York korlar cəmiyyətində çalışır. 1855-ci ildə Buffaloda-
kı vəkillər kontorunda şagird olur. 22 yaşı olarkən vəkillik 
praktikasına başlayaraq, tezliklə hörmətli və qazanclı vəkil 
kimi tanınır.
XIX əsrin ikinci yarısında ABŞ prezidenti olan şəxslərin 
əksəriyyəti vətəndaş müharibəsində iştiraki ilə karyera qu-
rub. Lakin, Klivlend maraqlı istisna təşkil edir. O, nəinki 
müharibədə iştirak etməmiş, hətta əvəzinə hərbi xidmətə 
yollanan şəxsə 150 dollar ödəməklə ordudan yayınmışdır.
Təcrübəli vəkil olaraq cəmiyyətdə qazandığı nüfuz 
onun siyasi karyera etməsi üçün zəmin yaratdı. Demokrat 
partiyasına üzv yazılan Klivlend 1862-ci ildə partiya qurul-
tayının iştirakçısı olur. Onun antikorrupsiya xarakterli çı-
xışları siyasi dairələrdə rəğbətlə qarşılanır. «Dövləti vəzifə 
– dövləti cavabdehlikdir» şüarı onun gələcək siyasi karye-
rasının leytmotivinə çevrilir.
Klivlendin yüksək qazanclı vəkillik praktikasından 
müvəqqəti uzaqlaşaraq müxtəlif inzibati vəzifələrdə ça-
lışması onun siyasi ambisiyalarından xəbər verirdi. Lakin 
130
Amerika prezidentləri
1868-ci ildə Buffalo dairə rəhbərliyinə seçkilərdə uğursuz-
luğu onu yenidən vəkillik fəaliyyətinə qayıtmağa məcbur 
etdi. İki şəriki ilə birgə açdığı vəkillər kontoru varlı kom-
mersant və iş adamları ilə yanaşı «Standart oyl», «Mer-
çants ənd Treyders», «Lixay-Velli reylroud» kimi nəhəng 
korporasiyaların hüquqlarını qoruyurdu. «Nyu-York sent-
ral» dəmiryol şirkətinin əlverişli və yüksək məvacibli 
təklifi ndən imtina edən Klivlend 1870-ci ildə Eri qrafl ığı-
nın polis rəisi vəzifəsini tutur. Bu vəzifə az gəlirli olmasına 
baxmayaraq ona böyük siyasi kapital gətirir. On il sonra isə 
Buffalo şəhərinin meri seçilir.
Dövlət idarəetmə orqanlarında korrupsiya və rüşvət-
xorluq hallarının barışmaz tənqidçisi, islahatlar tərəfdarı 
olması onun 1882-ci il Nyu-York qubernatoru seçkilərində 
demokratların namizədi olmasına şərait yaratdı. Quberna-
tor vəzifəsinə seçilən Klivlendin prinsiplərinə sadiq qalma-
sı, ona ümummilli etimad qazandırdı. Nyu-Yorkla yanaşı 
digər regional partiya qurumları ilə isti münasibətləri isə 
1884-cü il prezident seçkilərinə namizədliyini təmin etdi.
Seçkiönü kampaniya Klivlend üçün olduqca çətin keçir. 
Bu ABŞ tarixinə ən qalmaqallı və çirkin mübarizə üsulları 
ilə yadda qalan seçki kimi düşüb. Belə ki, əks düşərgələr 
bir-birlərinin seçki proqramlarını tənqid etməklə yanaşı, 
ictimaiyyətə namizədlərin xarakterik xüsusiyyətləri, şəxsi 
həyatları haqqinda çeşidli kompromatlar da ötürürdülər. 
Rəqibləri respublikaçı namizəd Ceyms Bleyni korrupsiyaçı 
partiya funksioneri kimi tənqid atəşinə tuturdularsa, respubli-
kaçilar Klivlendi daha ağır ittihamlarla məişət pozğunluğun-
da, əxlaqsızlıqda suçlayırdılar. Şübhəsiz ki, 47 yaşlı subay 
Klivlend haqqında səsləndirilən ittihamların heç də hamısı 
əsassız deyildi. Lakin Klivlend bəzi «cavanlıq səhvlərini» 
səmimi etiraf etməklə reputasiyasını qoruya bildi.
Seçkilərdə rəqibinə çox kiçik, yalnız 0,2% səs çox-
luğu ilə qalib gəlsə də, Klivlend seçimçilər kollegiyasın-
131
Amerika prezidentləri
da daha yaxşı nəticə göstərdi. Onun qələbəsi, Vətəndaş 
müharibəsindən sonra ilk demokratın Ağ Evə sahib olması, 
Demokrat Cənubu ilə Respublikaçı Şimalın barışıq simvolu 
təsiri bağışlayırdı.
Onun birinci prezidentliyinin əsas fəaliyyət istiqaməti 
valyuta siyasəti, rüsum islahatları, hökumət və dövlət 
xidmətinin təkmilləşdirilməsinə yönəlmiş islahatlar oldu. 
Sələfi  Arturdan fərqli olaraq inzibati işlərə daha çox vaxt 
sərf edən Klivlend səhərdən axşamadək çalışırdı. Dəbdəbəli 
ziyafətləri, təmtəraqlı qəbulları xoşlamayan prezident Ağ 
Evə işgüzar mühit gətirmişdi. Bu, prezidentliyinin ikin-
ci ilində gözlənilmədən aristokrat nəslindən olan Franses 
Folsla ailə qurduqdan sonra da dəyişmədi.
Prinsiplərinə sadiq qalan Klivlend himayədarlıq sis-
teminə qarşı çıxır, gəlirli (təəssüf ki, bəzi dövləti vəzi fələr 
hələ də gəlir mənbəyi hesab edilirdi) vəzifələrin bölün-
məsində partiya mənsubluğunu nəzərə almamağa çalışırdı. 
Lakin radikal islahatlar keçirilməsindən çəkinirdi.
Klivlend güclü mərkəzləşmiş hakimiyyət tərəfdarı ol-
masa da Konqreslə icraedici hakimiyyət arasındakı bəra-
bərsizliyi minimuma endirməyə cəhd göstərir. Prezident ol-
duğu müddətdə veto hüququndan görünməmiş sayda, 304 
dəfə istifadə etmişdir.
Seçkiönü verdiyi vədlərin heç də hamısını həyata keçirə 
bilməməsi, himayədarlıq sisteminə qarşı çıxmaqla bəzi par-
tiya bosslarını özündən incik salması 1888-ci il seçkilərində 
uğursuzluğunun başlıca səbəbi oldu və o, respublikaçıların 
namizədi B.Harrisona uduzdu.
Məğlubiyyətindən sonra maliyyə problemlərinin həlli 
ilə məşğul olur. Prezident Harrisonun fəaliyyəti, onda prezi-
dentliyə özünün daha layiqli şəxs olduğu fi krini gücləndirir. 
Respublikaçıların təsərrüfatsızlıq və korrupsiya rejimindən 
milləti xilas etmək istəyilə, növbəti seçkilərə namizədliyini 
irəli sürərək parlaq qələbə qazanır.
132
Amerika prezidentləri
Klivlendin ikinci prezidentliyi gözlənildiyinin əksinə 
olaraq uğurlu alınmır, iqtisadi böhranla müşayiət olunur. 
Xüsusilə maliyyə sisteminin ifl ic vəziyyətinə düşməsi 
təkcə 1893-97-ci illərdə 600 bankın bağlanmasına, 15000 
müəssisənin müfl is olmasına səbəb olur. İşsizik 20 % ar-
tır. Kənd təsərrüfatı məhsullarının qiymətdən düşməsi 
fermerlərə böyük ziyan vurur.
Bu ərəfədə prezidentin səhhətində problemlər yaranır. 
xərçəng xəstəliyindən əzab çəkən Klivlend 1893-cü ildə 
ağır cərrahiyyə əməliyyatına məruz qalır. Olduqca gizli 
şəraitdə aparılan əməliyyat yalnız 1917-ci ildə ictimaiyyətə 
açıqlanıb.
1896-cı il seçkilərində namizəd olmaq istəsə də, de-
mokratlar onun deyil Cenninqs Brayanın namizədliyini 
irəli sürürlər. İstefaya çıxdıqdan sonra Prinstona köçür, 
burada yerli universitetin rektoru, gələcəkdə prezident ola-
caq Vudro Vilsonla dostluq münasibəti yaradır. İttifaq Sı-
ğorta Şirkətləri Təşkilatının sədri və publisist kimi ictimai 
mühitdə fəaliyyət göstərir. Qrover Klivlend 24 iyul 1907-ci 
ildə vəfat edir. 
133
Amerika prezidentləri
BENCAMİN HARRİSON 
(BENJAMIN HARRISON)
(1889-1893)
Bencamin Harrison ABŞ-ın 9-cu prezidenti U.H.Harri-
sonun nəvəsi idi. O, 20 avqust 1833-cü ildə Ohayonun Nord-
Bend yaşayış məntəqəsində dünyaya gəlmişdi. Klivlend 
kimi presviterian ruhunda tərbiyə almış, lakin sələfi ndən 
134
Amerika prezidentləri
fərqli olaraq prezident olarkən belə dini qaydalara ciddi 
əməl etmişdir. Uşaqlıq illəri atasına babasından miras qal-
mış 600 akr torpaq sahəsinə malik fermada keçib. Böyük və 
əməksevər fermer ailəsinin həyatı, aristokrat əcdadlarından 
fərqli olaraq, heç də təmtəraqlı keçməmişdir. Buna baxma-
yaraq ailə başçısı Con Skottun gərgin işgüzarlığı sayəsində 
ailənin on iki uşağının hamısı xüsusi müəllimlər yanında 
təhsil alır. Kollecə daxil olmaq məqsədilə Bencamini 14 
yaşı olarkən xüsusi məktəbə qoyurlar. Maddi çətinliklər 
səbəbindən atasının onu məşhur Yel Universitetində oxut-
maq arzusu həyata keçmir.
Lakin Bencamin «Qərbin Yel Universiteti» hesab 
edilən Oksforddakı Mayami Universitetində təhsil alır. 
Universitetdə təhsilini bitirdikdən sonra Sinsinattiyə köçə-
rək, atasının dostu Bellami Starerin köməyi ilə, hələ 21 yaşı 
tamam olmamış yerli vəkillər kollegiyasına üzv qəbul edi-
lir. Nüfuzlu vəkil Uilyam Uolles ona şərikli vəkillər konto-
ru açmağı təklif edir. Tezliklə böyük hörmət qazanan yeni 
kontorun müştəriləri arasında istər iri şirkətlər, istərsə də 
sıravi şəxslər yer tutur. Böyük qonorarlar almasına baxma-
yaraq Harrisonun tez-tez pula ehtiyacı olmuş və o, uşaqlıq 
dostu Albert Qallatindən borc götürmüşdür. Qeyd edək ki, 
Qallatin sonralar İndiana ştatının qubernatoru, Harrisonun 
prezidentliyi dövründə isə ABŞ-ın İtaliyada səfi ri olmuşdur. 
1861-ci ildə Uollesdən ayrılan Harrison özünün vəkillər 
kontorunu açır. Kontor tezliklə İndianapolisin aparıcı kon-
toruna çevrilir.
Dövrün bir çox dövlət xadimləri kimi Vətəndaş Müha-
ribəsi onun da karyerasına önəmli təsir göstərib. 1862-ci 
ilin iyul ayında leytenant rütbəsində hərbi xidmətə başlayır 
və ona yeni formalaşdırılan alaylardan biri üçün könüllülər 
toplamaq tapşırılır. Müharibədə iki illik iştirakı ərzində bir 
neçə dəfə ağır döyüşlərdə iştirak edir və briqada generalı 
rütbəsinədək yüksəlir.
135
Amerika prezidentləri
Müharibədən sonra vəkillik praktikası ilə məşğul olur 
və İndiana Ali Məhkəməsinə üzv seçilir. Onun hərbdə 
qazandığı uğurlar, seçkili orqanlarda təmsil olunmasına 
əlverişli şərait yaradırdı. Respublikaçılar onu İndiana qu-
bernatoru seçkilərinə namizəd göstərmək istəsələr də, bu 
təklifdən imtina edir. Lakin 1881-ci il Konqresə keçirilən 
seçkilərdə iştirak etməyə razılıq verir və senata seçilir. 
Siyasi fəaliyyətə bir o qədər həvəs göstərməməsi növbəti 
seçkilərdə məğlub olması ilə nəticələnir.
Bu uğursuzluğa baxmayaraq, nüfuzlu siyasi xadimlərin, 
maliyyəçilərin daxil olduğu yaxın ətrafı onu gələcəkdə pre-
zident görmək istəyirdi. Heç bir siyasi qalmaqalda adı hal-
lanmayan, saf əxlaqa malik Harrison 1888-ci il prezident 
seçkilərində respublikaçıların namizədi olur.
İkinci müddətə prezident seçilmək istəyən demokrat 
Klivlendlə yanaşı «Spirtli içkilərə qadağa» adlandırılan par-
tiyadan Klinton Fisk və Əmək partiyasını təmsil edən Ek-
son Striter də seçkilərə qatılır. Seçkilərdə mübarizə əsasən 
Harrison və Klivlend arasında getmişdir. 
Harrison Klivlenddən 0,7 % az səs toplasa da, seçimcilər 
kollegiyasında ona qalib gələrək (233:168) prezident olur.
Zəngin siyasi təcrübəyə malik olmayan yeni prezident 
bu uğurunu Allahın işi hesab edir. Onun məqsədyönlü 
siyasət yeridə bilməməsi ölkənin siyasi-iqtisadi həyatında 
önəmli inkişaf üçün stimul yaratmamışdır. Harrison qarşı-
ya çıxan siyasi problemləri həll edə bilmir və özünü yal-
nız ölkənin ali məmuru kimi göstərir. Prezidentliyinin ilk 
18 ayı müddətində 1700-ədək məmuru yenisi ilə əvəzləyir. 
Təyinatların heç də hamısı uğurlu olmur və narazılıqla qar-
şılanır. 30 yaşlı Nyu-Yorklu Teodor Ruzveltin Federal Ko-
missiyada dövlət qulluğuna götürülməsini məqbul hesab 
etmək olar. Gələcəkdə prezident seçilmiş Ruzvelt siyasi-
inzibati karyerasının əsasını məhz bu təyinatla qoymuşdur. 
136
Amerika prezidentləri
Prezidentin Konqreslə səmərəli əməkdaşlığı alınmır. 
Əlavə təklifl ərlə Konqresə göndərdiyi illik müraciətlərinin 
heç biri qəbul edilmir. Qanunverici orqanla qarşıdurma ar-
zulamayan Harrison veto hüququndan istifadə etmir.
Təntənəli mərasimləri xoşlamayan prezident xanımı 
Karolin Skott uşaqları və nəvələri ilə Ağ Evdə təm-təraqsız 
həyat sürmüşdür.
Harrison administrasiyasının xarici siyasi kursu da ol-
duqca uğursuz olmuşdur. Dövlət katibi Ceyms Bleynin 
qənaətbəxş olmayan fəaliyyəti Avropa dövlətləri, həmçinin 
Kanada ilə bəzi konfl iktlərin yaranmasına rəvac verir. 
1891-ci ilin oktyabr ayında isə Çili ilə münasibətlərdə 
ciddi böhran yaranır. ABŞ-ın Çilinin daxili işlərinə qarış-
ması iki matrosun öldürülməsi ilə nəticələnir. Vaşinqton 
hökumətinin etirazına və dəyən zərərin ödənilməsi tələbinə 
Çili xarici işlər naziri təhqiredici cavab verir. Müharibəyə 
səbəb ola biləcək böhran yalnız Çili hökumətinin güzəştə 
getməsi ilə aradan qaldırılır. Hadisələr Bleyn və Harriso-
nun xarici siyasi kursunun naqisliyini göstərməklə yanaşı, 
ABŞ-ın aparıcı dövlətə çevrildiyini təsdiq edirdi.
Harrisonun himayədarlıq siyasətindən imtina etməsi, 
partiyaya rəhbərlik arzusunda olmaması partiyadaxili parça-
lanmaları gücləndirir. Onun 1892-ci il seçkilərinə namizəd 
göstərilməsini isə sadəcə respublikaçıların daha layiqli 
namizədi olmaması ilə izah etmək olar. 
Seçkilərdən iki həftə əvvəl xanımının vərəm xəstə li-
yindən vəfat etməsi Harrisonu tam ruhdan salır və o, seçkiyə 
maraq göstərmir. Nəticədə demokrat Klivlendə məğlub olur. 
O, sonralar siyasi fəaliyyətini davam etdirmiş, İngiltərə və 
Venesuela arasında yaranmış sərhəd münaqişəsini həll edən 
arbitraj komissiyasının üzvü olmuşdur.
Harrison 13 mart 1901-ci ildə sətəlcəmdən vəfat etmiş-
dir. 
137
Amerika prezidentləri
UİLYAM MAK-KİNLİ
(WILLIAM McKINLEY)
 (1897-1901)
Birləşmiş Ştatların XIX əsrdə sonuncu prezidenti olmuş 
Uilyam Mak-Kinlinin yeritdiyi daxili siyasi kursun zəif ol-
masına baxmayaraq, apardığı xarici siyasət ABŞ tarixində 
yeni səhifə açmışdır. Xüsusilə İspaniyaya qarşı aparılan 
müharibə və bir neçə ispan müstəmləkəsinin ilhaq edilməsi 
138
Amerika prezidentləri
ölkənin dünyanın böyük hegemon dövlətlərindən birinə 
çevrilməsinin əsasını qoymuşdur.
Uilyam Mak-Kinli 29 yanvar 1843-cü ildə Ohayonun 
Nayls şəhərində anadan olmuşdur. Şotland əsilli irlandiyalı 
olan atası Uilyam Mak-Kinli çuqun istehsalı və satışı ilə 
məşğul olurdu. Gələcək prezident ilk təhsilini Polanddakı 
xüsusi məktəbdə alır, 1860-cı ildə isə Midvill şəhərindəki 
Allegan kollecinə daxil olur. Vətəndaş Müharibəsi başla-
dıqda polkovnik Razerford Heysin başçılıq etdiyi könüllülər 
ordusuna yazılır. Müharibənin sonunadək döyüşlərdə işti-
rak edərək mayor rütbəsinədək yüksəlir.
Müharibədən sonra Olbani (Nyu-York ştatı) Hüquq 
məktəbində oxuyaraq vəkillik fəaliyyətinə başlayır. Müdafi ə 
etdiyi müştərilərinin maddi vəziyyəti ilə maraqlanmaya-
raq öz peşəsinə prinsipial yanaşması onu qısa müddətdə 
məşhurlaşdırır. 1871-ci ildə Ohayo bankirlərindən birinin 
qızı İda Pakstonla ailə həyatı qurur. Nikah uğurlu olsa da, 
tezliklə xanım Mak-Kinli ağır xəstələnir və nəticədə əlil 
olur. 
Müharibədən on il sonra uğurlu vəkillik fəaliyyəti Mak-
Kinlinin maddi vəziyyətini əhəmiyyətli dərəcədə dəyişir. 
Qazandığı pulları daşınmaz əmlaka və Ohayonun sənaye 
müəssisələrinə yatıraraq şəxsi kapitalını ikiqat artırır. Çox 
keçmir ki, vəkillik praktikasına son qoyaraq siyasətlə 
məşğul olmağa qərar verir və respublikaçılar partiyasına 
üzv yazılır. Nüfuzlu vəkil, vətəndaş müharibəsinin vetera-
nı, sağlam dünyagörüşünə malik mühafi zəkar biznesmen 
Mak-Kinli uğurlu siyasi karyera edəcəyinə ümid bəsləyə 
bilərdi. Doğrudan da o, 1876-cı ildə Konqresə seçilir və 
qısa müddətli fasiləni nəzərə almasaq 1891-ci ilədək orada 
fəaliyyət göstərir. Bu ərəfədə o, perspektivli konqresmen 
kimi varlı və böyük hörmət sahibi olan biznesmen M.Hannın 
diqqətini özünə cəlb edir. M.Hann Mak-Kinlinin karyera 
etməsinə əhəmiyyətli dərəcədə köməklik göstərmişdir. 
139
Amerika prezidentləri
1892-ci ildə Ohayonun qubernatoru seçilən Mak-
Kinli, 1895-ci ilə qədər bu vəzifədə çalışır. Qeyd edək ki, 
siyasətlə intensiv məşğul olması, dövləti vəzifələrdə yer al-
ması, şəxsi biznesində geriləmə ilə müşayiət olunmuşdur. 
Müfl is olduqdan sonra yığılan borclarını bəzi sənayeçilər 
öz üzərlərinə götürərək, Mak-Kinlinin onların marağı 
çərçivəsində fəaliyyət göstərəcəyinə ümid bəsləyirdilər.
1896-cı il prezident seçkilərində Mak-Kinli respubli-
kaçıların namizədi oldu. Partiya funksionerləri onun istər 
sənayeçilər, istərsə də kənd təsərrüfatı işçiləri arasındakı 
nüfuzuna güvənirdilər.
Seçkiönü kampaniyanın meneceri kimi çıxış edən 
Hann ölkə iqtisadiyyatında söz sahibi olan bir neçə şəxsi 
öz ətrafında toplaya bilir. ABŞ-ın məşhur bankirlərindən 
olan Morqan və sənayeçi Rokfeller təkcə reklam nəşrlərinə 
yarım milyon dollar xərcləmişlər. Mak-Kinli haqqnıda fi lm 
çəkilmiş ilk namizəd idi. Nəticədə U.Mak-Kinli 51,1 % səs 
toplayaraq demokrat partiyasının namizədi Uilyam Braya-
na qalib gəlir. Seçimçilər kollegiyasında onun üstünlüyü 
daha böyük olur: 271:176.
Prezidentliyinin ilk günlərindən ictimaiyyətlə əlaqələrini 
düzgün qurması, xüsusilə mətbuata olan münasibəti onu 
populyar liderə çevirmişdir. Lakin seçkiönü çıxışlarında 
verdiyi vədləri tam şəkildə gerçəkləşdirə bilməmişdir. Ən 
əsası, iqtisadi sahədə aparılması zəruri olan islahatları tam 
həyata keçirməmiş, inhisarçılığa qarşı loyal mövqe tutmuş-
dur. Buna səbəb onun hələ prezident seçilməmişdən əvvəl 
ölkənin iqtisadi bossları ilə sıx əlaqələrinin olmasıdır.
90-cı illərdə Avropa dövlətlərinin Asiya və Afrika-
da müstəmləkəçilik siyasətinin güclənməsi ABŞ-ın xarici 
siyasi kursunda əsaslı dəyişikliklər edilməsini gündəmə 
gətirdi. Bu yöndə atılan ilk addım Konqresin hərbi-dəniz 
nəzəriyyəçisi Alfred Mehemin əsərləri əsasında müasir 
hərbi-dəniz donanmasının yaradılması barədə qərarı oldu.
140
Amerika prezidentləri
1898-ci il iyulda Havay adalarının ilhaq edilməsinə 
Birləşmiş Ştatların ekspansionist siyasətinin tərkib hissəsi 
kimi də baxmaq olar. Lakin, İspaniya və Filippinə qarşı 
aparılan müharibələr ABŞ-ın xarici siyasi kursunda cid-
di dəyişikliklərdən xəbər verirdi. İspaniyanın Kubadakı 
uzunmüddətli ağalığı Amerika ictimaiyyətini ciddi narahat 
edirdi. Digər tərəfdən ölkənin iqtisadi maraqları və Karib 
dənizində şəriksiz ağalıq istəyi Kubanı Birləşmiş Ştatların 
milli maraq obyektinə çevirirdi. Prezidentin bu mövqe ilə 
razılaşmasına baxmayaraq, o, İspaniya ilə hərbi qarşıdur-
madan çəkinərək İspaniya və Kuba arasındakı münaqişənin 
sülh yolu ilə həllinə çalışırdı. Lakin 15 fevral 1898-ci ildə 
ABŞ-ın «Meyn» gəmisinin Havana limanında qəzaya uğra-
ması Mak-Kinlini problemin sülh yolu ilə həll olunmayaca-
ğına inandırdı. Uzun müzakirələrdən sonra 19 aprel 1898-ci 
ildə Konqres prezidentin tapşırığı ilə İspaniyaya müharibə 
elan etdi.
Müharibə elan etmək, şübhəsiz ki, onu udmaqdan qat-
qat asandır. Quruda aparılan elə ilk döyüşlər ABŞ ordusunun 
müharibəyə tam hazır olmadığını göstərdi. Lakin döyüşlərin 
dənizdə davamı, ölkənin qüdrətli hərbi-dəniz donanmasına 
malik olduğundan xəbər verirdi. Filippində İspanların dar-
madağın edilməsi müharibənin gedişində ciddi dönüş ya-
ratdı və müharibə 10 may 1898-ci ildə Birləşmiş Ştatların 
tam qələbəsi ilə başa çatdı. Müharibənin nəticələrinə görə 
Kubaya azadlıq verilsə də, Puerto-Riko, Quam və Filippin 
ABŞ müstəmləkəsi elan edildi.
Ölkəyə birləşdirmiş əlavə torpaqlar, ümumdünya nü-
fuzu və milli özünəinam hissi doğuran sensasiyalı hərbi 
qələbələr növbəti prezident seçkilərinin müqəddəratını 
əvvəlcədən həll etmiş oldu. 1900-cü il seçkilərində respub-
likaçıların prezidentliyə namizədi yekdilliklə Mak-Kinli 
seçilsə də, vitse-prezidentliyə namizəd göstərilməsi fi kir 
müxtəlifl iyilə müşayiət olundu. Uzun çəkən partiyadaxi-
141
Amerika prezidentləri
li debatlardan sonra Nyu-York ştatının qubernatoru Teo-
dor Ruzvelt vitse-prezidentliyə namizəd oldu. Seçkilərdə 
demokrat partiyasını «həmişə namizəd» Uilyam Brayan 
təmsil edirdi. Mak-Kinli 51,7 % səs toplayaraq ikinci 
müddətə prezident seçildi.
Mak-Kinlinin bu qələbəsi onun şöhrətinin zenit nöqtəsi 
oldu. Lakin ikinci müddətə prezidentlik fəaliyyətinə baş-
ladıqdan alti ay sonra, 6 sentyabr 1901-ci ildə Buffaloda 
keçirilən Panamerikan sərgisində iştirak edən prezidentin 
həyatına sui-qəsd edildi. Anarxist Leon Çolqoşun açdı-
ğı atəşlərdən sinəsindən və qarın nahiyəsindən yaralanan 
Mak-Kinli 14 sentyabrda vəfat etdi.
Qeyd edək ki, onun şöhrəti vəfatından azacıq sonra unu-
dulmuşdur. Buna səbəb xələfi  T.Ruzveltin ABŞ tarixində 
fundamental dönüş yaratması olmuşdur. 
142
Amerika prezidentləri
TEODOR RUZVELT 
(THEODORE ROOSEVELT)
(1901-1909)
Bəzən Teodor Ruzvelti müasir Amerikanın simvolu 
hesab edirlər. O, Mak-Kinli öldürüldükdən sonra Ağ Evin 
sahibi olmaqla ən gənc prezident kimi tarixə düşmüş-
143
Amerika prezidentləri
dür. ABŞ-ın inkişaf edərək dünyanın qüdrətli, hegemon 
dövlətinə çevrilməsində misilsiz xidmətləri olub. Ruzvelt 
prezidentlik institutunun konstitusional imkanlarından ar-
dıcıl istifadə edərək islahatlar vasitəsilə ABŞ siyasi sistemi-
ni XX əsrin tələblərinə uyğun qurmuşdur.
T.Ruzvelt 27 oktyabr 1858-ci ildə Nyu-York şəhərində 
varlı aristokrat ailəsində anadan olub. Holland əsilli 
Ruzveltlər XVII əsrin birinci yarısında Nyu-Amsterdam 
ərazisində məskunlaşan ilk mühacirlərdən idilər. Gələcək 
prezidentin atası Teodor Ruzvelt şüşə ticarəti və bank 
əməliyyatları ilə məşğul olaraq ailə biznesini uğurla davam 
etdirmişdi. Ruzvelt (ata) övladlarının təlim-tərbiyəsinə 
xüsusi diqqət verirdi. Fiziki cəhətdən zəif və bir çox uşaq 
xəstəliklərinə mübtəla olan balaca Teddi doğmalarının 
xüsusi qayğısı altında böyümüş, ilk təhsilini də evdə xü-
susi müəllimlərdən almışdı. Hələ ilk uşaqlıq çağlarından 
onda qarşısına qoyduğu məqsədə çatmaq üçün qətiyyət 
göstərmək və prinsipiallıq özünü büruzə verir. İki həmyaşıdı 
tərəfi ndən amansızca döyülməsi onda rəqibə nifrət hissi ilə 
yanaşı qalib gəlmək yanğısı oyadır və atasından ona idman-
la məşğul olmasına icazə verməsini istəyir. Atçılıq idmanı, 
gimnastika, ovçuluq, boksla məşğul olmaqda onun məqsədi 
məşhur idmançı olmaq deyil, sağlamlığını bərpa etmək idi. 
Bununla yanaşı o, atlara və ovçuluğa olan marağını ömrü 
boyu saxlamışdır.
1876-80-ci illərdə Ruzvelt Harvard Universitetində 
təhsil alır. Bu müddətdə onun həyatında önəmli dəyişikliklər 
baş verir. O, 20 yaşında ikən atası vəfat edir. Təhsilini bitirən 
kimi tələbə ikən tanış olduğu Bostonlu bankir qızı Əlis Li 
ilə ailə qurur. 1884-cü ildə onların ilk övladı dünyaya gəlsə 
də faciə baş verir, Əlis doğuş zamanı vəfat edir. İki il son-
ra Ruzvelt yenidən evlənmiş, bu nikahdan daha beş övladı 
dünyaya gəlmişdir.
144
Amerika prezidentləri
Harvardda təhsilini bitirdikdən sonra ailəsilə birgə qo-
humlarına məxsus şəhərətrafı malikanədə yaşayaraq, ədəbi-
tarixi mövzuda yaradıcılıqla məşğul olur. Bununla yanaşı 
əmisinin hüquq kontorunda hüquqşünaslıq öyrənir, Kolum-
biya Universitetində mühazirələr dinləyirdi. Lakin tədricən 
siyasət onu özünə cəlb edirdi.
Ruzvelt siyasi fəaliyyət üçün partiya seçimində çətinlik 
çəkmir. Şimalda böyük elektoral gücə, siyasi nüfuza ma-
lik respublikaçılar partiyası onun karyera etməsi üçün 
əlverişli mühitə malik idi. 1881-ci ildə qəti olaraq siyasətlə 
məşğul olmağa qərar verən Ruzvelt siyasi mühitlə tanışlıq 
məqsədilə, dərnəklərdə, yığıncaqlarda iştirak edir. Dərin sa-
vada, gözəl natiqlik bacarığına malik olması tezliklə partiya 
funksionerlərinin diqqətini cəlb edir və 28 oktyabr 1881-
ci ildə keçirilən partiya yığıncağında ştat parlamentinə 
seçkilərə namizəd göstərilir. Respublikaçıların, xüsusilə Co 
Merreyin böyük dəstəyi nəticəsində Ruzvelt deputat seçilir.
Ştat parlamentindəki ilk çıxışları onu ictimai diqqət 
obyektinə çevirir, söylədiyi nitqlər qəzetlərdə dərc olu-
nurdu. Ənənəvi olaraq sosial-iqtisadi problemlərdən deyil, 
konkret adlar çəkməklə dövlət orqanlarında korrupsiya və 
rüşvətxorluqdan danışırdı. İnhisarçılığı tənqid etməsi isə 
onu bütün ölkəyə tanıtdı.
İki müddət ardıcıl deputat olduqdan sonra Ruzvelt 
Qərbə, Dakotaya köçür. Burada maldarlıq və əkinçiliklə 
məşğul olur. Bu sahədə ciddi uğur qazanmaq ona nəsib ol-
mur və 1887-ci ildə yenidən Nyu-Yorka qayıdır. Şəhər meri 
seçkilərində iştirak etsə də qələbə qazana bilmir.
1888-ci il seçkilərində B.Harrisonun prezident seçil mə-
silə respublikaçılar Ağ Evə yiyələnirlər. Ruzveltin Xarici İşlər 
Nazirliyində işləmək cəhdi, nazir və şəxsi rəqibi C.Bleynin 
mane olması səbəbindən baş tutmur. Nümayəndələr palata-
sının spikeri T.Ridin zəmanəti ilə Dövlət Xidməti məsələləri 
145
Amerika prezidentləri
ilə məşğul olan komissiyada işə qəbul edilir. 1895-97-ci 
illərdə isə Nyu-York polis komissarı vəzifəsini tutur.
Növbəti seçkilərdə U.Mak-Kinlinin namizədliyini 
müdafi ə edən Ruzvelt, prezidentin administrasiyasında yer 
alacağına ümid bəsləyə bilərdi. Sələfl ərindən fərqli olaraq 
ekspansiya tərəfdarı olan Mak-Kinli kabinetə məhz ABŞ-
ın ümumdünya siyasi məkanına inteqrasiyası tərəfdarlarını 
toplayırdı. Bu sırada artıq özünəməxsus siyasi baxışları ilə 
fərqlənən Ruzvelt diqqətdən yayınmır və o, hərbi-dəniz na-
zirinin müavini təyin edilir.
Nazir müavini olmasına baxmayaraq kabinetin digər 
üzvləri arasındakı nüfuzu, onun dövlətin xarici siyasət kur-
sunun müəyyənləşməsinə təsir imkanını artırır. Bu haqda 
U.Taft prezident olarkən belə demişdi: «Əgər Ruzvelt ol-
masaydı, çətin ki, İspaniyaya müharibə elan olunardı».
Amerika-İspaniya müharibəsi başlayarkən Ruzvelt tut-
duğu vəzifədən istefa verərək cəbhəyə yollanır. Nyu-York 
milli qvardiyasının kapitanı olan Ruzvelt podpolkovnik 
rütbəsində «Vəhşi atlılar» kavaleriya alayının komandiri 
təyin olunur.
Müharibədə özünü bacarıqlı hərbçi kimi təsdiq edən 
Ruzvelt şan-şöhrət qazanmaqla yanaşı siyasi karyerasında 
yeni mərhələnin əsasını qoyur. Ordudan tərxis olunduqdan 
sonra 1898-ci ilin sonunda Nyu-York qubernatoru seçilir.
1900-cü il prezident seçkilərndə yenidən Mak-Kinlinin 
namizədliyi irəli sürüldü. Şöhrətpərəst Ruzveltin də nami-
zəd olmaq istəyi vardı. Lakin M.Hann, T.Platt kimi qüdrətli 
partiya bossları buna razlaşmadılar və Ruzveltə növbəti 
seçkilərədək gözləməyi məsləhət bildlilər. Partiyadakı Ruz-
velt tərəfdarlarının tələbi ilə o, vitse-prezidentliyə namizəd 
göstərilir.
Uğurlu keçən seçkilərdən sonra vitse-prezident senat 
qarşısındakı ilk çıxışında öz məramını bu şəkildə açıqla-
146
Amerika prezidentləri
mışdı: «Biz Qərb yarımkürəsində, bütün kontinentdə aparı-
cı dövlətik. Şərq və Qərbdə, iki böyük okeandan o tərəfdə 
daha böyük dünyaların həyatını müşahidə etməkdəyik. 
İstəsək də, istəməsək də biz o həyatda iştirak etməyə borc-
luyuq».
14 sentyabr 1901-ci ildə Mak-Kinli sui-qəsd nəticəsində 
aldığı ölümcül yaralardan vəfat etdi. Elə həmin gün Ruzvel-
tin ABŞ-ın 26-cı prezidenti kimi andiçmə mərasimi keçirildi.
Ruzveltin prezidentliyinin ilk illərində iqtisadiyyatın 
dövlət tərəfi ndən tənzimlənməsi istiqamətində ilk addımlar 
atıldı. Prezidentin təşəbbüsü ilə Konqres «trestlər əleyhinə» 
qanun layihəsini qəbul edir. Bu qanuna əsasən iri trestlər 
və digər inhisarçı qrupların fəaliyyəti dövlət nəzarəti altı-
na keçirdi. Ruzvelt kapitalın həddən artıq mərkəzləşməsini 
«bədbəxtlik» adlandırırdı. Onun fi krincə bu, rəqabəti, fərdi 
sahibkarı, ümumiyyətlə xırda burjuaziyanı məhv edir, 
ölkənin sonrakı inkişafına əngəllər törədirdi.
1902-ci ildən başlayaraq Ruzvelt bu istiqamətdə konk-
ret fəaliyyətə keçir. 1890-cı ildə qəbul edilmiş antitrest 
Şerman qanununa istinad edən baş prokuror Filander Noks 
nüfuzlu dəmiryol şirkəti «Şimal səhmdar kompaniyası»na 
qarşı prosesə başlayır və bu, 1904-cü ildə trestin buraxıl-
ması ilə nəticələnir. Bunun ardınca trestlərə qraşı növbəti 
proseslərə start verilir.
Bununla yanaşı Ruzvelt fəhlə təşkilatlarının yaranma-
sında da maraqlı idi. 1902-ci ildə prezident Pensilvaniya 
şaxtaçılarının maaşların artırılması və əmək şəraitinin yax-
şılaşdırılması tələbini dəstəkləyir. Arbitraj məhkəməsinin 
fəhlələrin mənafeyinə uyğun çıxardığı qərarı yerinə yetir-
məkdən imtina edən sahibkarları regiona ordu gön dər-
məklə, şaxtaları milliləşdirməklə hədələyir və bunun-
la onların məhkəmə qərarına əməl etmələrinə nail olur. 
Əmək konfl iktlərinə dövlətin müdaxilə hüququnun etiraf 
147
Amerika prezidentləri
edilməsini Ruzvelt daxili siyasətdə özünün başlıca uğuru 
hesab edirdi. 
Fəaliyyətinin əhali tərəfi ndən dəstəklənməsinə baxma-
yaraq, onun partiyadaxili mövqeyi müdafi əsiz olaraq qa-
lırdı. Lakin 1904-cü ildə əsas rəqibi M.Hannın vəfatından 
sonra Ruzveltin partiyadaxili nüfuzu mübahisəsiz oldu. 
Respublikaçıların növbəti prezident seçkilərinə həsr olun-
muş konventində Ruzveltin namizədliyi irəli sürüldü. 1904-
cü il noyabrın 8-də keçirilən seçkilərdə Demokratların 
namizədi Olton B.Parkerə qalib gələrək prezident seçilən 
Ruzvelt, həmin günün axşamı növbəti seçkilərdə iştirak 
etməyəcəyini bəyan etdi.
T.Ruzvelt ikinci prezidentlik müddətində də reformist 
fəaliyyət proqramını həyata keçirir. Onun prezidentliyi-
nin əsas xüsusiyyətlərindən biri də ölkənin xarici siya-
si kursunda önəmli dəyişikliklərin olmasıdır. XX əsrin 
əvvəllərinədək ABŞ-ın xarici siyasət kursunun əsasını 
təcridçilik prinsipləri təşkil edirdi. İki başlıca amil: ölkənin 
iqtisadi gücünün sürətli artımı və mərkəzi Avropa hesab 
edilən beynəlxalq sistemin tədricən tənəzzül etməsi ABŞ-ın 
ümumdünya siyasət məkanına inteqrasiyasını şərtləndirirdi. 
Buna subyektiv amillər də təsir göstərməmiş deyildi. Belə 
ki, Ruzvelti sələfl ərindən fərqləndirən ən başlıca xüsusiyyəti 
onun Avropa ilə six tellərlə bağlı, bəzi Avropa dövlət və 
mədəniyyət xadimləri ilə dostluq əlaqələrinin olması idi. 
Qeyd edək ki, icraedici hakimiyyətin bir əldə toplanma-
sı, konkret olaraq prezidentlik institutunun tətbiqi, xarici 
və daxili siyasətdə prezidentin şəxsi əlaqələrindən istifadə 
etməsi üçün geniş imkanlar yaradır. Ruzvelt bu əlaqələrdən 
məharətlə istifadə edə bilmişdi.
T.Ruzvelt ABŞ xarici siyasət kursunun ideya əsaslarında 
«sakit inqilab» edib. Ona qədər bu kurs C.Vaşinqtonun vida 
müraciəti ilə müəyyənləşirdi: Avropadan asılı olmamaq və 
148
Amerika prezidentləri
bu istiqamətdə Latın Amerikası ölkələrinə dəstək vermək. 
Lakin, Ruzvelt ümumdünya siyasətində ABŞ-ın söz sahibi 
olması xəttini yeridir.
XX əsrdə Birləşmiş Ştatların xarici siyasətində üç əsas 
müddəa Ruzveltin hakimiyyəti dövründə müəyyənləşib: 
1) Latın Amerikası – Avropa dövlətlərinin buradan sıxış-
dırılıb çıxarılması; 2) Asiya – xüsusilə Çin və digər Asiya 
ölkələrində ABŞ-ın mövqeyinin möhkəmlədilməsi, buna 
mane olan Yaponiyanın zərərsizləşdirilməsi, 3) Avropa – 
ümumdünya ağalığının qarantına çevrilə biləcək mövqe 
döyüşü.
Qarşıya qoyduğu strateji məqsədlərə çatmaq üçün Ruz-
velt bütün diqqəti hərbi-dəniz qüvvələrini gücləndirməyə 
yönəldir. Artıq onun prezidentlik müddətinin sonuna yaxın 
ABŞ dünyada ikinci dəniz dövləti olur.
Radikal-pasifi stləri reallıqdan uzaq romantiklər ad-
landırsa da, dünyada sülhün qorunub saxlanması tərəfdarı 
kimi çıxış edir. Rus-Əfqan müharibəsinə son qoyulmasın-
da vasitəçiliyi 1906-cı ildə ona Nobel Sülh mükafatının 
verilməsilə nəticələnir.
İstefaya çıxdıqdan sonra ümumdünya səyahətinə çı-
xır. Afrikanı, Avropanı dolaşır, vətənə qayıtdıqdan sonra 
yenidən aktiv siyasi fəaliyyətə başlayır. Prezident Taftın 
yeritdiyi siyasətlə razılaşmayaraq 1912-ci ildə yenidən 
prezident seçilməyə cəhd göstərir. Lakin onun bu istəyi 
partiya daxilində narazılıqla qarşılanır. Nəticədə Ruzvel-
tin tərəfdarları partiyadan çıxaraq Tərəqqi partiyasını ya-
radırlar və Ruzvelt onların namizədi olur. Respublikaçı-
ların seçkilərə vahid namizədlə gedə bilməmələri onların 
məğlubiyyətilə nəticələnir. Demokrat Vilson qalib gələrək 
prezident seçilir.
Ruzvelt bu məğlubiyyətdən sonra da siyasi fəaliyyətini 
davam etdirir. 1914-cü ilin payızında ABŞ ictimaiyyətinin 
149
Amerika prezidentləri
Avropada Almaniyanın özbaşınalığına etirazını dəstəkləyir. 
Britaniya sərnişin gəmisi «Luzitaniya» batırıldıqdan sonra 
ABŞ-ın ittifaq qoşunları tərəfi ndə müharibəyə qatılmasının 
vacibliyini bildirir.
1918-ci ildə Taftla barışması onu növbəti seçkilərə şanslı 
namizəd edirdi. Lakin səhhətinin kəskin pisləşməsi onun bu 
planlarını pozdu. Kiçik oğlu Kventinin Fransa cəbhəsində 
həlak olması onun həyat eşqini daha da korşaldır. T.Ruzvelt 
6 yanvar 1919-cu ildə Nyu-York yaxınlığındakı Saqemor-
Hil malikanəsində 60 yaşında vəfat edir. 
150
Amerika prezidentləri
UİLYAM H.TAFT
(WILLIAM H. TAFT)
 (1909-1913)
ABŞ-ın 27-ci prezidenti olmuş Uilyam Houard Taft 15 
sentyabr 1857-ci ildə Ohayo ştatının Sinsinnati şəhərində 
varlı vəkil Alfonso Taftın ailəsində dünyaya gəlmişdir. Taft-
151
Amerika prezidentləri
lar hələ 1678-ci ildə Amerikaya köçmüş ilk mühacirlərdən 
idi və bu sülalədən iri torpaq sahibləri, vəkillər, dövlət 
xadimləri çıxmışdı. Balaca Uilyam ibtidai təhsilini doğma 
şəhərində aldıqdan sonra Yel Kollecində oxuyur. 1878-ci 
ildə Kolleci bitirərək Sinsinnati hüquq məktəbində təhsilini 
davam etdirir.
Hüquq fakültəsini bitirən Taft qəzetdə ona təklif olunan 
yüksək məvacibli işdən imtina edərək, öz hüquq biliklərini 
zənginləşdirmək məqsədilə məhkəmədə işləməyə başlayır. 
23 yaşında ikən Hamilton qrafl ığının (Ohayo şt.) prokuror 
köməkçisi təyin edilir. Bu təyinat Taftın 30 il sonra Ağ Evdə 
bitəcək siyasi-ictimai karyerasının başlanğıcı idi.
Tezliklə o, atasının dostu Harlan P.Lloydla birgə şəxsi 
vəkillər kontoru açsa da, iki il sonra vəkillik fəaliyyətinə son 
qoyur. Maddi cəhətdən heç bir çətinliyi olmayan Uilyam 
sırf siyasətlə məşğul olmağa qərar verir. Şöhrətpərəst ol-
masına baxmayaraq, ambisiyaları ABŞ Ali Məhkəməsinin 
sədri olmaqdan uzağa getmirdi. Ona Ali Məhkəmənin üzvü 
olmaq təklif edilsə də, sədr olmaq məqsədilə bu təklifdən 
imtina etmişdi.
1896-cı ildə nüfuzlu ailədən olan Ellen Herronla ailə 
qurmuş və bu nikahdan onların üç övladı dünyaya gəlmişdir.
1887-ci ildə Ohayo Ali Məhkəməsinin sədri seçilir. Üç 
il sonra isə prezident Harrison onu Birləşmiş Ştatların Baş 
prokuroru təyin edir. İki il bu vəzifədə çalışan Taft 1892-ci 
ildə Sinsinnatiyə qayıdaraq səkkiz il yerli məhkəmədə ha-
kim kimi fəaliyyət göstərir. 1900-cü ildə prezident Mak-
Kinli onu iki il əvvəl ABŞ tərəfi ndən ilhaq edilmiş Filippin 
arxipelaqının konstitusiyasını hazırlayacaq İkinci komis-
siyaya prezident təyin edir. Növbəti il Taft arxipelaqın ilk 
qubernatoru olur.
1904-cü ildə ikinci müddətə prezident seçilmiş T.Ruz-
veltin qurduğu kabinetə hərbi nazir kimi daxil olan Taft 
152
Amerika prezidentləri
dörd il bu vəzifədə çalışmışdır. Onun Ruzveltlə isti 
münasibətləri karyerasına əhəmiyyətli təsir göstərmişdir. 
Müxtəlif xarakterli insanlar olmasına baxmayaraq, onlar 
istər siyasi, istərsə də gündəlik həyatda dost olmuşlar. Elə 
Ruzveltin təklifi  ilə də respublikaçılar Taftı 1908-ci il pre-
zident seçkilərinə namizəd göstərirlər. Ruzvelt başladığı si-
yasi-iqtisadi islahatları Taftın davam etdirəcəyinə inanırdı. 
1908-ci ilin noyabrında keçirilən seçkilərdə Taft vitse-
prezidentliyə namizəd göstərilmiş Nyu-Yorklu senator 
Ceyms Şermanla birgə demokratların namizədi Uilyam 
Brayana qalib gəlir.
Gözlənildiyinin əksinə olaraq, yeni seçilmiş prezident 
heç də Ruzveltin başladığı islahatları davam etdirməmiş, 
partiyanın mühafi zəkar qanadının dəstəyinə arxalanaraq 
islahatlar aparılmasına loyal yanaşmışdır. Taftın Ruzveltin 
məsləhətlərinə laqeyd münasibəti, köhnə dostları bir-birinə 
rəqib, sonda isə düşmən etdi.
Prezidentin belə daxili siyasi kurs götürməsi respub-
likaçılar partiyasında böyük narazılıqla qarşılanırdı. İs-
lahat tərəfdarlarının Konqresin hər iki palatasında güclü 
fraksiya yaratdığını nəzərə alsaq, prezidentin mövqeyinin 
zəifl əyəcəyini, konqres-prezident qarşıdurmasının labüdlü-
yünü əvvəlcədən xəbər vermək olardı. Taftın apardığı kadr 
siyasəti də Ruzvelti məyus etmişdir. Yeni kabineti qurarkən 
Taft əsasən yaxından tanıdığı və inandığı şəxslərə üstün-
lük vermişdir. İqtisadi məsələlər üzrə vəkil Filander Nok-
sun dövlət katibi, Riçard Bollingerın daxili işlər naziri təyin 
olunmasını da bununla izah etmək olar.
Lakin, Taft heç də islahatların tam əleyhdarı olma-
mışdır. Sonradan o, nəinki Ruzveltin başladığı bəzi isla-
hatları həyata keçirmiş, bir çox sahələrdə islahatlar apa-
rılmasının təşəbbüskarı olmuşdur. Poçt xidməti sahəsində 
islahatlar aparılması və poçt idarəsi nəzdində əmanət kas-
153
Amerika prezidentləri
sasının yaradılmasını, uşaq əməyini məhdudlaşdırmaq 
məqsədilə Ticarət və Əmək Nazirliyində xüsusi idarənin 
təsis edilməsini yüksək qiymətləndirmək olar. 1910-cu ildə 
Mann Elkins qanununun qəbul edilməsi dəmiryol şirkətləri 
üzərində dövlət nəzarətini gücləndirmişdir. Məhkəmələrdə 
dinlənilən 90 antitrest prosesində o, Ruzveltdən daha kəskin 
mövqe tutmuşdur. Ruzveltin məharətlə yayındığı gömrük 
rüsumları haqqnıda qanun da Taftın prezidentliyi dövründə 
qəbul edilmişdir.
Xarici siyasətdə də Taft öz yolu ilə getmişdir. Preziden-
tin yeritdiyi xarici siyasi xətt bəzən «dollar diplomatiyası» 
adlandırılır. Bu siyasətin mahiyyəti bəzi ölkələrə, xüsusilə 
Çin və Latın Amerikası ölkələrinə yüksək faizlə kreditlər 
vermək və iqtisadiyyata investisiyalar yatırmaqla onları 
təsir dairəsində saxlamaq idi. Hadisələrin gedişi bu kursun 
heç də doğru olmadığını göstərdi.
Ruzvelt və tərəfdarlarının prezidentin yeritdiyi daxili və 
xarici siyasətlə razılaşmaması respublikaçılar partiyasında 
ikitirəliyin yaranması ilə sonuclandı. Ruzveltin növbəti 
prezident seçkilərində partiyanın namizədi olmaq istəyinə 
kəskin reaksiya verən Taft bunu özünə qarşı xəyanət kimi 
dəyərləndirdi. Ruzveltin daha yüksək reytinqə malik ol-
masına baxmayaraq, Tafta bəzi partiya funksionerlərini 
ələ almaq nəsib oldu və o, 1912-ci il 18 iyunda partiya-
nın Çikaqoda keçirilən qurultayında prezidentliyə namizəd 
göstərildi. Bundan dörd gün sonra yeni yaradılmış Tərəqqi 
Partiyası Ruzveltin namizədliyini irəli sürdü. Seçkilərin 
gərgin keçəcəyi əvvəlcədən bəlli idi.
5 noyabr 1912-ci ildə keçirilən seçkilərdə Taft ağır 
məğlubiyyətə uğradı. O, vur-tut 23,23 % səs toplamışdı. 
Demokratların namizədi V.Vilson 41,9 % səs toplayaraq 
prezident seçildi. Ruzveltin 27,4 % səs alması isə onun 
cəmiyyətdə hələ də öz nüfuzunu qoruyub saxladığından 
xəbər verirdi. 
154
Amerika prezidentləri
Seçkiləri uduzan eks-prezident vaxtilə tələbəsi oldu-
ğu Yel Universitetinə qayıdır və professor kimi elmi-pe-
daqoji fəaliyyət göstərir. Burada o, hakim və prezidentlik 
fəaliyyətini analiz edərək üç kitab yazmışdır. Birinci Dünya 
Müharibəsində Vilsonun bitərəfl ik siyasətini dəstəkləmiş, 
Sülh Uğrunda Mübarizə Liqasının prezidenti kimi Yeni 
dünya düzəninin formalaşdırılmasına tərəfdar çıxmış-
dır. 1921-ci ildə ABŞ Ali Məhkəməsinin sədri seçilməklə 
ilk gənclik arzusuna çatmış, növbəti il isə ABŞ məhkəmə 
sistemində əsaslı islahatlar keçirmişdir.
Uilyam Taft 8 mart 1930-cu ildə Vaşinqtonda vəfat 
etmişdir. Onun prezidentliyi zəif qiymətləndirilsə də, Ali 
Məhkəmənin məşhur sədri kimi öz adını Birləşmiş Ştatlar 
tarixinə böyük hərfl ərlə yazmışdır. 
155
Amerika prezidentləri
VUDRO VİLSON
(WOODROW WILSON)
(1913-1921)
Vudro Vilson Z.Teylordan sonra prezident olmuş ilk 
cənublu idi. Bunu yəqin ki, Cənub ştatlarının ölkə tarixində 
oynadığı faciəvi rolla izah etmək olar. ABŞ prezidentləri 
156
Amerika prezidentləri
iyerarxiyasında Vilson Linkoln kimi böyük, eyni zamanda 
faciəvi prezident hesab edilir.
Vudro Vilson 28 dekabr 1856-cı ildə Virciniya ştatının 
Stenton şəhərində anadan olub. Şotland əsilli babası Ceyms 
Vilson 1807-ci ildə İrlandiyadan köçərək Filadelfi yada 
məskunlaşmışdı. Atası Cozef mükəmməl dini təhsil alsa 
da ailəsini çətinliklə dolandırırdı. Lakin gələcək prezident 
hələ uşaqkən ailənin maddi durumu, dayısı vəfat edərkən 
varidatını onlara vəsiyyət etməsi səbəbindən əhəmiyyətli 
dərəcədə yaxşılaşır.
Valideynləri balaca Vudronun ev şəraitində təhsil alma-
sına üstünlük verirlər. Bu səbəbdən o, yalnız doqquz yaşında 
ikən yazıb-oxumaq öyrənir, 12 yaşında isə məktəbə gedir. 
İki il sonra Vilsonlar Kolumbiyaya (Cənubi Karolina şt.) 
köçür. 1873-cü ildən Vudro təhsilini Devidson kollecində 
davam etdirir. Lakin səhhətində əmələ gələn problemlər 
onu təhsilini yarımçıq qoyaraq valideynlərinin yanına qa-
yıtmağa vadar edir.
Buna baxmayaraq o, müstəqil olaraq təhsilini artırır və 
1875-ci ildə ABŞ-ın aparıcı təhsil ocaqlarından biri olan nü-
fuzlu Prinston Universitetinə qəbul edilir. Təhsilini artırmaqla 
yanaşı yaradıcılıqla da məşğul olması onu digər tələbələrdən 
fərqləndirirdi. Onun ilk tədqiqat obyekti görkəmli siyasi 
xadimlərin həyat və fəaliyyəti olur. 1877-ci ildə yerli jurnal-
da «Knyaz Bismark», bir il sonra isə «Qraf Uilyam Çatam» 
(Pitt-böyük) məqalələri dərc olunur. Prinstonda təhsil aldı-
ğı müddətdə ən uğurlu işi isə «Birləşmiş Ştatlarda kabinet 
hökuməti» məqaləsi hesab edilir. Məhz bu məqalə ilə Vilson 
elmi ictimaiyyətin diqqətini özünə cəlb edir.
1879-cu ilin yayında Prinstonda təhsilini bitirən Vil-
son Virciniya Universitetinin hüquq fakültəsində oxuyur. 
Onun xəstələnməsi universiteti tərk etməsilə nəticələnsə 
də, müstəqil olaraq hüquq, tarix elmlərini dərindən öyrənir.
157
Amerika prezidentləri
1882-ci ildə vəkillik praktikası ilə məşğul olmaq cəhdi baş 
tutmadıqda özünü tamamilə elmə həsr etmək qərarına gəlir.
O zamanlar varlı ailədən çıxmış gənclər təhsillərini ar-
tırmaq niyyətilə Avropaya üz tuturdular. Yaxınları Vudroya 
bunu məsləhət bilsələr də o, alman dilini pis bilməsini səbəb 
göstərərək təklifi  qəbul etmir və Con Hopkins Universiteti-
nin aspiranturasına daxil olur. Burada o, məşhur universitet 
professorları Riçard Eli, Herbert Adamsın rəhbərliyi altın-
da siyasi-iqtisadi hüququ öyrənir. Bununla yanaşı alman və 
fransız dillərini mənimsəyir.
Təhsilinə davam etməklə yanaşı elmi araşdırmalar 
da aparan Vilson «Konqresli idarəetmə» kitabı üzərində 
işləyir. Kitab 1885-ci ilin yanvarında işıq üzü görür. Əsərin 
başlıca qayəsini konqres və prezidentin fəaliyyət və funk-
siyalarının təhlili, ABŞ dövlət hakimiyyətinin iki qolunun 
qarşılıqlı münasibətinin şərhi təşkil edirdi. 
1885-ci ilin yayında Vilson pastor qızı Ellen Eksonla ailə 
həyatı qurmuş, bu nikahdan üç övladı dünyaya gəlmişdir.
Nəşr olunan kitabı onu akademik dairələrdə tanıdır 
və müxtəlif universitetlər Vilsona pedaqoji fəaliyyət üçün 
təklifl ər edirlər. Bu zaman maddi çətinliklə üzləşməsi Brin-
Mor qızlar kollecindən gələn yüksək məvacibli təklifl ə ra-
zılaşmasına səbəb olur. 1886-cı ildə şifahi imtahan verərək 
tarix və siyasiət elmləri üzrə fəlsəfə doktoru adını alır. İki 
il sonra Ueston Universitetində (Konnektikut şt.) professor 
vəzifəsini tutur. Burada o, yeni kitabı üzərində işləyir və 
1889-cu ildə elmi araşdırmalarının bəhrəsi olan «Dövlət» 
kitabını çap etdirir. 
1889-cu ildə Prinston Universitetinin rektoru F.Petton 
ona professor yeri təklif edir. On bir il ayrılıqdan sonra Vil-
son yenidən doğma universitetə qayıdır. Pedaqoji fəaliyyətlə 
yanaşı elmi araşdırmalarla məşğul olur və 1902-ci ildə beş 
cildlik «Amerika xalqının tarixi» əsərini nəşr etdirir. Elə 
həmin il iyunun 9-da Vilson Universitetin rektoru seçilir.
158
Amerika prezidentləri
Vilsonun rektor olması ondan elmi-pedaqoji bacarıqla 
yanaşı inzibatçılıq qabiliyyəti də tələb edirdi. Bu sahədə 
üzləşdiyi bəzi problemlər sonda onun universitet kollekti-
vi ilə münasibətlərinin korlanmasına səbəb olur. Nəticədə 
səkkiz il müddətində rektor olan Vilson 1910-cu il 20 okt-
yabrda istefa verir. 
Məğlubiyyət onu çox da məyus etmir. Çünki buna qədər 
o, Nyu-Cersi qubernatoru seçkilərinə Demokrat partiyası-
nın namizədi seçilmişdi. Bu seçkilər onun həyatında yeni 
səhifə açmış oldu.
İki illik qubernatorluq fəaliyyəti onun siyasi görüşlərində 
əsaslı dəyişikliklər yaratdı. Dövrün tələblərilə ayaqlaşmaq 
zərurəti onun mühafi zəkar baxışlardan imtina edərək proq-
ressiv düşərgəyə keçməsinə səbəb oldu. Hər iki partiyada 
getdikcə daha çox tərəfdar toplayan reformist cərəyan siyasi 
praktikanın demokratikləşməsini, ətraf mühitin qorunması 
və azad bazarın inkişafına mane olan kartel və inhisarların 
yaranmasının qarşısını alacaq iqtisadi islahatların aparılma-
sını tələb edirdi. Qubernator kimi bu istiqamətdə gördüyü 
işlər onu bütün ölkədə tanıtdı. Nəticədə 1912-ci il prezident 
seçkilərində Demokratların namizədi oldu. Respublikaçıla-
rın parçalanması isə qələbə qazanmasını asanlaşdırdı.
Prezidentliyinin ilk ilində «Yeni Azadlıq» şüarı altında 
islahatlar keçirilməsini özündə ehtiva edən qanunlar pake-
tinin Konqresdə ratifi kasiya edilməsinə nail oldu. Gömrük 
tarifl ərində bank işi və maliyyə sahəsində əsaslı islahatlar 
keçirildi, federal ticarət komissiyasının təsis edilməsilə 
sənaye konsernləri üzərində dövlət nəzarəti gücləndirildi. 
Bu isə öz növbəsində azad rəqabət mühitinin yaranmasına 
xidmət etdi. 
Bu ərəfədə Avropada başlayan müharibə Vilsondan 
qətiyyətli addımlar atmağı tələb edirdi. Avropada baş ver-
miş bütün müharibələr kimi, yeni başlanmış bu müharibədə 
də ABŞ-ın bitərəf qalması zəruri idi. İngiltərə, xüsusilə Şot-
159
Amerika prezidentləri
landiya ilə mənəvi bağlılığının olmasına baxmayaraq Vilson 
ABŞ-ın bitərəfl iyini təmin etməyə çalışırdı. Lakin 1915-ci 
ildən Alman İmperiyası ilə münasibətlər gərginləşir. Buna 
səbəb isə almanların sualtı qayıqlar vasitəsilə apardığı elan 
olunmamış amansız müharibə idi.
7 may 1915-ci ildə göyərtəsində 124 Amerika vətəndaşının 
olduğu Britaniya sərnişin gəmisi «Luzitaniya»nın batırıl-
ması hadisələrin kulminasiya nöqtəsi oldu. Buna etirazını 
bildirən Vilson Almaniya hökumətindən sualtı müharibənin 
dayandırılmasını, dənizdə kreyser müharibəsi çərçivəsində 
– neytral gəmilərə toxunmamaqla müharibə aparılmasını 
tələb etdi. 18 aprel 1916-cı ildə Fransaya məxsus «Sussex» 
gəmisi məhv edildikdə isə ABŞ öz mövqeyini uyğun ulti-
matumla bildirdi. Lakin Avropa dövlətlərinin gözlədiyinin 
əksinə olaraq Alman-Amerika münaqişəsi yüksələn xətlə 
inkişaf etmədi. Buna səbəb Almaniyanın 1916-cı ilin apre-
lində sualtı müharibəni dayandırdığını bəyan etməsi oldu.
Buna baxmayaraq Vilson ABŞ-ın bitərəfl iyinin nə qədər 
dayanıqsız olduğunu başa düşürdü. Səlahiyyətli nüma-
yəndəsi Edvard Hauzun vasitəçiliyi ilə döyüşən tərəfl ər 
arasında barışdırıcılıq missiyasını üzərinə götürdüyünü 
bildirsə də təşəbbüsü dəstəklənmir. 1916-cı il prezident 
seçkilərini də məhz ABŞ-ı müharibədən kənarda saxlamaq 
şüarı altında keçirir.
31 yanvar 1917-ci ildə Almaniyanın yenidən sualtı 
mü ha ribəyə başladığını elan etməsi münasibətləri gərgin-
ləşdirdi. 18 aprel 1916-cı il ultimatumundan sonra ABŞ-ın, 
eyni zamanda özünün nüfuzunu qorumağa məcbur olan Vil-
son Almaniya ilə diplomatik əlaqələri kəsdi. Bir neçə Ameri-
ka gəmisi batırıldıqdan sonra 6 aprel 1917-ci ildə Konqresin 
razılığı ilə Almaniyaya müharibə elan edildi.
Vilsonu müharibənin müqəddəratı ilə yanaşı, müha-
ribədən sonrakı dünyanın siyasi düzəni də narahat edirdi. 
Bu məqsədlə o, 8 yanvar 1918-ci ildə özünün məşhur «14 
160
Amerika prezidentləri
maddə» tələbini irəli sürür. Lakin hər şeydən əvvəl alman 
hərb maşınını məğlub etmək lazım idi. Bunun üçün Vilson 
Amerikanın bütün iqtisadi gücünü səfərbər etdi. Bu işdə 
amerikalıların böyük əksəriyyəti onu müdafi ə edirdi. Avro-
paya əsgərlə yanaşı maddi və mənəvi kömək göstərilirdi. 
Fransada Qərb cəbhəsinin açılması həlledici rol oynadı və 
Almaniya 3 oktyabr 1918-ci ildə Vilsonun təklif etdiyi «14 
maddə» əsasında Sülh danışıqlarına başlamağa razılığını bil-
dirdi. Bu Vilsonun ümumdünya şöhrətinin zirvə nöqtəsi idi. 
Ölkənin gələcək taleyini düşünən Vilson eyni zamanda 
digər Avropa ölkələri ilə də müqavilələr imzalamağı zəruri 
hesab edirdi. 1919-cu il yanvar-may aylarında Parisdə 
qaliblərin sülh konfransı keçirildi. Burada Vilsonun əsas 
məqsədi Millətlər Liqasının yaradılması idi. Uzun sürən 
danışıqlar bəhrəsini verdi və 1919-cu il 28 iyunda Versal 
Sülh Müqaviləsi imzalandı.
İndi Vilsonun qarşısında duran növbəti problem, Versal 
Sülh Müqaviləsinin senatda 2/3 səs çoxluğu ilə ratifi kasi-
yasi idi. İlk müzakirələrdən müqavilə təpki ilə qarşılandı. 
Bunun bəzi səbəbləri vardı. Hər şeydən əvvəl 1918-ci ildə 
Konqresə keçirilən seçkilərdə respublikaçılar yerlərin ço-
xuna sahib olmuşdular. Digər tərəfdən Müqavilənin əsas 
maddələrindən biri Millətlər Liqasının yaradılmasını, bu da 
öz növbəsində Avropada başlaya biləcək hər hansı növbəti 
müharibəyə ABŞ-ın avtomatik cəlb olunmasını tələb edirdi. 
Vilsona müxalif qüvvələr əksər amerikalıların arzusuna uy-
ğun olaraq ABŞ-ı müharibələrdən kənarda saxlamaq, nor-
mal dinc həyata qayıtmaq çağırışları səsləndirirdilər.
Konqreslə dil tapa bilməyən Vilson məqsədini bilavasitə 
xalqa çatdırmaq arzusu ilə ölkəyə səfərə çıxır. Şimal və 
Qərb bölgələrində təbliğat işi apararaq Sülh Müqaviləsi 
təsdiqlənməsə yaxın gələcəkdə daha dəhşətli müharibə ilə 
üzləşmək təhlükəsinin real olduğunu bildirir. Koloradodakı 
çıxışlarından biri ərəfəsində səhhəti qəfi ldən pisləşir və o, 
161
Amerika prezidentləri
təcili olaraq Vaşinqtona çatdırılır. 2 oktyabr 1919-cu ildə 
beyninə qan sızır və sol tərəfi  ifl ic olur. Tədricən səhhəti 
normallaşsa da həkimlərə onu tam sağaltmaq müyəssər ol-
mur.
19 mart 1920-ci ildə Senat Versal Sülh Müqaviləsini 
təsdiq etməmək haqqında qəti qərar verir. Bununla ABŞ 
müqavilənin və Millətlər Liqasının qarantı olmaqdan bo-
yun qaçırır.
Senatın qərarını şəxsi faciəsi hesab edən Vilson si-
yasi karyerasının belə acı sonluqla bitməsilə barışmaq 
istəməmişdir. Növbəti seçkilərdə demokratların qələbəsinə 
ümid bəsləmiş və seçkiləri udacaqları halda Millətlər Liqası 
Xartiyasının qəbul edilməsi üçün referendum keçirilməsini 
mümkün saymışdı. Lakin 1920-ci il seçkilərində demokrat-
lar ağır məğlubiyyətə uğradılar.
Hadisələrdən məyus olan Vilson tənhalığa çəkilir, ic-
timai-siyasi həyatda iştirak etmir. Bu onsuz da xəstə eks-
prezidentin səhhətinin tam korlanması ilə nəticələnir və o, 
3 fevral 1924-cü ildə vəfat edir. 
162
Amerika prezidentləri
UORREN HARDİNQ 
(WARREN G. HARDING)
(1921-1923)
Ohayodakı Bluminq-Qrouv qəsəbəsinin sakini Fibi 
Elizabet Hardinq ən azı bir arzusuna görə Amerikanın bü-
tün analarına oxşayırdı. Öz oğlunu xoş günlərin birində 
163
Amerika prezidentləri
Birləşmiş Ştatların prezidenti görmək onun müqəddəs ar-
zusu idi. Yaşıdlarından heç bir üstünlüyü ilə fərqlənməyən 
balaca Uorrenin gələcəkdə prezident olması «Ameri-
ka əfsanəsinin» yalnız əfsanə olmadığını sübut edir-
di. Bu «əfsanə»yə görə sosial mənsubiyyətindən, maddi 
vəziyyətindən, təhsil aldığı məktəbin nüfuzundan asılı ol-
mayaraq hər bir Amerika vətəndaşı prezidentlik iddiasında 
ola və bu arzusunu gerçəkləşdirə bilər.
Uorren Hamaliel Hardinq 2 noyabr 1865-ci ildə Ohayo şta-
tının Bluminq-Qrouv qəsəbəsində dünyaya gəlmişdir. Ame-
rikada yaşayan ilk Hardinq 1623-cü ildə İngiltərədən gələrək 
Massaçusets ərazisindəki Breyntri şəhərində məskunlaşmış 
Ricard Hardinq olmuşdur. Bəzi şayiələrə görə Hardinqlərin 
zənci qarışığı var idi. Gələcək prezidentin atası Corc Har-
dinq fermer və homeopat-həkim idi. Zəhmətkeş, işgüzar, na-
muslu insan olan C.Hardinq ailəsini çətinliklə dolandırırdı. 
Qəsəbənin bütün uşaqları kimi Uorren də təsərrüfat işlərində 
valideynlərinə kömək etməyə məcbur idi. O yerli məktəbdə 
ilk təhsilini aldıqdan sonra, on yaşında ikən «Kaledonian Ar-
kus» qəzetinin mətbəəsində şagird kimi əmək fəaliyyətinə 
başlayır. Eyni zamanda İberiya-kollecdə təhsilini davam et-
dirir və 1882-ci ildə oranı bitirir. Aldığı təhsilin ona heç bir 
praktik bacarıq verməməsi ucbatından qısa müddətə bir neçə 
sənət dəyişməli olur. 
18 yaşında ikən Marion şəhərinə köçür və yerli «Dey-
li Star» qəzetində redaktor, sonra isə «Mirror» qəzetində 
reportyor kimi çalışır. Tezliklə iki şəriki ilə birgə «Star» 
qəzetinin aksiyalarını alır. Adi əyalət qəzeti olan «Star» 
Hardinqin rəhbərliyi altında tirajını iki dəfə artırır və 
sahiblərinə gəlir verməyə başlayır. 
1891-ci ildə 25 yaşlı Uorren varlı iş adamı Amos Klin-
qin qızı Florenslə ailə qurur. Xanım Hardinq ərinin işinə 
yardımçı olur və qəzetin satışını öz üzərinə götürür. 
164
Amerika prezidentləri
XIX əsrin sonlarında Marion şəhəri sürətlə inkişaf 
edərək ştatın böyük şəhərlərindən birinə çevrilir. Bununla 
yanaşı şəhərin ən populyar qəzeti olan «Star» da öz tirajını 
artıraraq böyük qazanc gətirir. Tədricən ştatın nüfuzlu və 
varlı adamlarından biri olan Hardinq gəlirlərini digər isteh-
sal sahələrinə yatıraraq kapitalını daha da artırır.
Onun, xüsusən qadınlara böyük təsir göstərən gözə-
gəlimli xarici görünüşü, var-dövləti, işgüzar əlaqələri və 
şəxsi keyfi yyətləri siyasi arenaya çıxışını asanlaşdırır. Hələ 
22 yaşı olarkən Respublikaçılar partiyasının Ohayo bölməsi 
qurultayına nümayəndə seçilir. Beş il sonra isə Marion gənc 
respublikaçılar təşkilatının rəhbəri olur və öz qəzetini onla-
rın ruporuna çevirir. 1903-cü ildə Ohayo ştatının vitse-qu-
bernatoru olur.
1910-cu ildə qubernator seçilmək cəhdi baş tutmasa da, 
məğlubiyyət Hardinqi ruhdan salmır, dörd il sonra ştatın 
senatda iki təmsilçisindən biri seçilir. Onun senator kimi 
fəaliyyəti qənaətbəxş olmasa da, bu gözəgəlimli və ideoloji 
cəhətdən etibarlı senator 1920-ci il prezident seçkilərinə par-
tiyanın namizədi oldu. Qeyd edək ki, onun bu qələbəsində 
yaraşıqlı xarici görkəmi az rol oynamamışdır. Təsadüfi  de-
yil ki, onunla tanış olan Ohayolu partiya funksionerlərindən 
biri «O yaraşıqlı prezident ola bilərdi» söyləmişdi.
Hardinqin namizəd olmasının digər və bəlkə də baş-
lıca səbəbi, namizədlik uğrunda gərgin mübarizə aparan 
iki partiya lideri Leonard Vud və Frenk Loudenin onun 
şəxsində ortaq məxrəcə gəlmələri olmuşdur. Onun seçki 
platformasının əsasını vergilərin azaldılması, immiqrasiya-
nın məhdudlaşdırılması, qadın əməyinin kişilərlə bərabər 
dəyərləndirilməsi təşkil edirdi.
1920-ci il noyabrın 2-də keçirilən seçkilərdə Hardinq 
parlaq qələbə çaldı. O, 60,4 %, demokratların namizədi 
Ceyms Koks isə 34,2 % səs topladı. 
165
Amerika prezidentləri
Yeni qurulan kabinetdə təcrübəli və bacarıqlı siyasi 
xadimlər təmsil olunurdu. Onlardan Çarlz Hyuz (dövlət ka-
tibi), gələcəkdə prezident olmuş H.Huver (ticarət), Uolles 
(kənd təsərrüfatı), Mellon (maliyyə) və başqalarını uğurlu 
təyinat hesab etmək olar. Prezident köhnə siyasi dostlarını 
da yaddan çıxartmadı. Doerti və Foll uyğun olaraq Ədliyyə 
və Daxili İşlər naziri təyin edildilər.
Haqqnıda dolaşan bəzi şayiələrə baxmayaraq Hardinq 
işgüzar prezident olmuşdur. Büdcə vəsaitlərinin qənaətlə 
istifadəsinə cavabdeh olan büdcə şurasının təsis edilməsi 
yeni qurulan kabinetin ilk tədbirlərindən oldu. Vilsonun iq-
tisadi tənzimlənmə siyasəti tezliklə aradan qaldırıldı. Qəbul 
olunmuş vergi qanunlarına əsasən vergilər azaldıldı, göm-
rük qanunları ilə kənd təsərrüfatı və sənaye məhsullarına 
qoyulan rüsumlar isə artırıldı. Kənd təsərrüfatına kömək 
məqsədilə fermerlərə iki milyard dollar həcmində kredit ay-
rılması, federal avtomobil yollarının çəkilməsi hökumətin 
qənaətbəxş fəaliyyətindən xəbər verirdi.
Hardinq administrasiyasının xarici siyasətdə atdığı ilk 
addım keçmiş hərbi rəqibləri ilə münasibətləri tənzimləmək 
oldu. Bu məqsədlə 1921-ci il avqust ayında Almaniya ilə 
sülh müqaviləsi imzalandı. Noyabrda isə Vaşinqtonda Uzaq 
Şərqdə vəziyyətin nizamlanması və donanmada silahlan-
manın məhdudlaşdırılması məqsədilə doqquz hegemon 
dövlətin iştirak etdiyi konfrans keçirildi. Konfransda ümu-
mi razılıqla Çinin suverenliyi və ərazi bütövlüyü birmənalı 
olaraq təsdiqləndi.
1923-cü ilin ilk aylarında Prezident administrasiyası-
nın bəzi əməkdaşlarının adı böyük qalmaqallarda hallandı-
rıldı. Hardinqin özü qalmaqallı korrupsiyalarda bilavasitə 
iştirak etməsə belə, məsuliyyət daşıyırdı. Çünki əsas 
«qəh rə manlar» sırasında onunla yaxın olması ilə seçilən 
şəxslər də vardı. Huverin məsləhət görməsinə baxmayaraq, 
166
Amerika prezidentləri
cinayətlərin üstünün tezliklə açılmasına təşəbbüs gös tər-
məməsi Hardinqin böyük səhvi oldu. Əsas sensasiyanı isə 
«Teapot-Dome» skandalı doğurdu. Bu, Daxili İşlər naziri 
Follun görünməmiş məbləğdə rüşvət alaraq, dövlətə məxsus 
qiymətli neft yataqlarını iki sahibkara verməsilə bağlı idi. 
Tezliklə Foll cinayət məsuliyyətinə cəlb olunaraq həbs edil-
di. Kabinet üzvünün həbsxanaya düşməsi ABŞ tarixində 
ilk hadisə idi. Ədliyyə naziri Doertini oxşar taledən yalnız 
dəlillərin azlığı qurtardı.
1923-cü ilin yayında cəmiyyəti sakitləşdirmək və nü-
fuzunu bərpa etmək məqsədilə Alyaska və Qərb ştatları-
na səfərə çıxmış Hardinq səfər zamanı, San-Fransiskoda 
olarkən, 2 avqust 1923-cü ildə 57 yaşında beyninə qan sız-
ması nəticəsində vəfat etmişdir. 
167
Amerika prezidentləri
KALVİN KULİC
(CALVIN COOLIDGE)
 (1923-1929)
Prezident Hardinqin qəfi l vəfatından sonra vitse-prezi-
dent Kalvin Kulic ölkənin ali vəzifəsinə sahib oldu. Yeni 
prezident 4 iyul 1872-ci ildə Vermontun Plimut Noç yaşa-
yış məntəqəsində dünyaya gəlmişdi. Onun ingilis puritanı 
olan ulu babası Con Kulic 1630-cu ildə Uotertaunda (Mas-
saçusets şt.) məskən salmışdı. Fermer, dükan və poçt sahibi, 
168
Amerika prezidentləri
eyni zamanda dünyəvi hakim olan atası Con Kulic oğlunun 
təlim-tərbiyəsinə xüsusi diqqət yetirirdi.
13 yaşlı Kalvin ilk təhsilini Ladloudakı bahalı tədris 
müəssisələrindən biri «Blək River» məktəbində alır. Mək-
təbi bitirdikdən sonra, əsasən ziyalı ailələrindən çıxmış 
uşaqların oxuduğu, nüfuzlu Amhert kollecində təhsilini da-
vam etdirir. Bəzi bioqrafl arı Kulicləri varlı ailələrdən hesab 
etsələr də, fakt budur ki, atası maddi çətinliklər ucbatından 
gələcək prezidentin nüfuzlu Universitetlərdən birində hü-
quq təhsili almasına yardımçı ola bilməmişdir. Kalvin hü-
quq elmlərini müstəqil öyrənməyə məcbur olur. Bu işdə 
ona Northemptonun varlı və görkəmli vəkilləri, xüsusilə 
atasının dostu və Vermontun keçmiş qubernatoru Uilyam 
Diliqhem böyük köməklik göstərmişlər.
1897-ci ildə 25 yaşlı Kulic Massaçusets vəkillər kol-
legiyasına qəbul edilir və o, tezliklə şəxsi kontorunu açır. 
İki illik vəkillik fəaliyyəti ərzində böyük hörmətlə yanaşı, 
var-dövlət də qazana bilir. Onun müştəriləri arasında ştatın 
nüfuzlu iş və ticarət adamları özünə yer tutur. O, eyni za-
manda şəhər hüquq məsləhətçisi vəzifəsini də tutmuşdur.
33 yaşlı Kulic Northemptona köçərək burada müəllimə 
işləyən, Vermont Universitetinin məzunu Qreys Anna 
Qudhyu ilə ailə qurmuşdur.
İlk gənclik yaşlarından siyasətə ciddi maraq göstərən 
Kulic respublikaçılar partiyasına üzv yazılır. Onun vəkillər 
kontorundakı iş yoldaşları, vaxtilə uyğun olaraq mer və dairə 
prokuroru seçilməsində yardımçı olduğu Henri Fild və Con 
Hemmond öz növbələrində Kulicin siyasi karyera etməsinə 
yaxından kömək edirlər. Məhz onların himayədarlığı sayə-
sində Kulic Respublikaçılar partyasının Northempton şəhər 
komitəsinə, sonra isə şəhər bələdiyyəsinə fəxri üzv seçi-
lir. Üç il şəhər hüquq məsləhətçisi vəzifəsində çalışdıqdan 
sonra 1903-cü ildə müvəqqəti olaraq Hempşir qrafl ığının 
məhkəmə katibi təyin edilir. İki dəfə ardıcıl ştat parla-
169
Amerika prezidentləri
mentinin aşağı palatasına seçildikdən sonra Northempton 
şəhərinin meri olur. 
Yalnız bir il mer kimi fəaliyyət göstərdikdən sonra, ştat 
senatına seçilir. Üç dəfə ardıcıl senata seçilən Kulic, 1914-cü 
ildə onun sədri olur. Növbəti il ştatın vitse-qubernatoru, 
1919-20-ci illərdə Massaçusets ştatının qubernatoru olmuş-
dur.
Birinci Dünya Müharibəsindən sonra ölkənin ictimai-
siyasi həyatında xaos yaranmışdı, radikal düşüncəli insan-
lar təqib edilirdi. Bu ərəfədə qubernator olan Kulic, çıxışla-
rı ilə ümummilli nüfuz qazandı. O, ölkədə sabitliyin və qa-
nunun müdafi əçisi kimi respublikaçıların milli konventində 
vitse-prezidentliyə namizəd göstərildi. Respublikaçıların 
qələbəsi və Hardinqin vəfatından sonra 2 avqust 1923-
cü ildə prezident kürsüsünə sahib oldu. Yeni prezidentin 
andiçmə mərasimini barışdırıcı hakim olan atası Plimutdakı 
evində qəbul etdi. Kulic lampa işığında əlini ailə Bibliyası-
na basıb and içdi. Radio vasitəsilə bütün ölkəyə yayımlanan 
təmtəraqsız mərasim, prezidenti sağlam kənd Amerikasının 
təcəssümü kimi təqdim edirdi.
Kulicin prezidentliyi iyirminci illərin iqtisadi yüksəliş 
dövrünə təsadüf edir. Ölkə vətəndaşları yeni preziden-
ti tərəqqinin simvol və qarantı hesab edirdilər. Daxili 
siyasətdə sələfi  Hardinqin proqramını əsas götürən Kulic 
immiqrasiyanın məhdudlaşdırılması, Amerika sənayesinin 
marağı çərçivəsində müdafi ə xarakterli rüsumların sax-
lanılması, fermerlərə ayrılan kreditlərə dövlət nəzarətinin 
təmin edilməsi, gəmiqayırmanın özəlləşdirilməsi tərəfdarı 
kimi çıxış edirdi. Prezident, adları məşhur korrupsiya və 
rüşvətxorluq qalmaqallarında hallandırılan ədliyyə naziri 
Doerti və hərbi nazir Vik istisna olmaqla, Hardinqin qurdu-
ğu kabineti bütünlüklə saxlamışdı.
1924-cü il seçkilərində Kulic yenidən qələbə çaldı. O, 
54 % səs toplayaraq demokratların namizədi Con Devis və 
170
Amerika prezidentləri
fermer təşkilatları, həmkarlar, vətəndaş və qadın təşkilatları 
komissiyasının namizədi, Viskonsinli islahatçı senator Ro-
bert Lafolleti üstələyərək ikinci müddətə prezident seçildi.
Kulicin ikinci prezidentlik dövründə ticarət naziri Huver 
bir çox qanunların qəbul edilməsinə təşəbbüs göstərmişdir. 
Hava rabitə sisteminin yeniləşdirilməsi, radio şəbəkəsinin 
inkişafı və özəl radio kanallarına dövlət nəzarətinin təmin 
edilməsi, hava nəqliyyatı haqqında qanunların qəbul edil-
məsi ümumilikdə ölkənin inkişafına stimul verdi. 1928-ci ildə 
Boulder-Kanyan layihəsi əsasında Kolorado çayı üzərində, 
o dövrlər üçün dünyanın ən böyük bəndinin tikintisi başlan-
dı. Amerika hindularına vətəndaşlıq hüququnun verilməsini 
də Kulic administrasiyasının uğuru hesab etmək olar. 
Bütün bunlarla yanaşı Prezidentin yeritdiyi daxili siya-
si-iqtisadi kursun mənfi  cəhətləri də olmuşdur. Hökumət 
tərəfi ndən himayə edilən böyük biznesin nəzarətsiz qalma-
sı, birjalarda möhtəkirlik hallarının çiçəklənməsi 1929-cu 
ildə baş verən Böyük böhranı şərtləndirən səbəblərdən ol-
muşdur.
Kulic administrasiyasının xarici siyasi kursunun əsasını 
iqtisadi ekspansiya təşkil edirdi. Bu dövrdə xarici ölkələrdə 
(əsasən Avropa, Kanada və Latın Amerikası) yatırılan Ame-
rika kapitalı 17 milyard dollar həcmində idi.
Xarici siyasi kursun təşkilini dövlət katibi Çarlz Hyu-
za həvalə edən Kulic 1925-ci ildə onu Frenk Kelloqla əvəz 
edir. Müharibədən sonra Avropa ölkələri arasında yaranmış 
hərbi borclar və təzminatlar probleminin həllində Amerika 
yaxından iştirak etmiş, bəzi Amerika bankları Almaniyaya 
uzunmüddətli borclar vermişdir.
Fransa Xarici İşlər Naziri Aristid Brian və dövlət katibi 
F.Kelloqun təşəbbüsü ilə 1928-ci ildə «Müharibədən imti-
na» paktının bağlanmasını Kulic administrasiyasının başlı-
ca uğuru hesab etmək olar. Brian-Kelloq adlandırılan pakt 
çoxtərəfl i müqavilə idi və onu 60-dan çox ölkə imzaladı. 
171
Amerika prezidentləri
Paktı imzalayan dövlətlər müharibədən milli siyasət vasitəsi 
kimi imtina edirdilər. Bu isə öz növbəsində beynəlxalq 
münasibətlərdəki gərginliyi müvəqqəti də olsa zəifl ədirdi.
1928-ci ildə Kulic administrasiyası Çan Kayşinin 
rəhbərlik etdiyi Çin milli hökumətini rəsmən tanıdı. La-
kin Kulic və dövlət departamenti, iki ölkə arasında iqtisadi 
əməkdaşlığın yüksələn xətt üzrə inkişaf etməsinə baxmaya-
raq, SSRİ-ni tanımaq istəmirdilər.
1927-ci ildə Kulic gözlənilmədən növbəti il keçiriləcək 
prezident seçkilərində iştirak etməyəcəyini bəyan etdi. Bu 
qərara əsas kimi ailə və şəxsi problemlərini göstərən pre-
zident, ticarət naziri Huverə Ağ Evə gedən yolda yaşıl işıq 
yandırmış oldu.
Ağ Evi tərk edən eks-prezident yenidən Northemptona 
qayıdır. Bundan sonra o, avtobioqrafi yasını və bəzi qəzetlər 
üçün məqalələr yazmaqla məşğul olur. Kulic 5 yanvar 
1933-cü ildə 60 yaşında infarktdan vəfat etmişdir. 
172
Amerika prezidentləri
HERBERT KLARK HUVER 
(HERBERT HOOVER)
(1929-1933)
ABŞ-ın 31-ci prezidenti Herbert K.Huver bəzi 
xüsusiyyətlərinə görə bütün sələfl ərindən fərqlənir. Hər 
şeydən əvvəl o, Missisipi çayından qərbdə doğulmuş ilk 
prezident idi. Digər tərəfdən Ağ Evədək maraqlı və qey-
ri-adi həyat yolu keçən Huver heç bir seçkili orqan, və ya 
vəzifədə təmsil olunmamışdı.
173
Amerika prezidentləri
Huver 10 avqust 1874-cü ildə Ayova ştatının Uest Branç 
şəhərində dünyaya gəlib. Dini təqiblərdən yaxa qurtarmaq 
istəyilə İsveçrədən qaçmağa məcbur olan əcdadları 1738-
ci ildən Pensilvaniyada məskunlaşmışdılar. Gələcək prezi-
dentin atası Cessi Huver dəmirçixana və kənd təsərrüfatı 
alətlərinin satışı və təmiri ilə məşğul olan kontorun sahibi 
idi. Altı yaşında atasını, səkkiz yaşında isə anasını itirən 
balaca Herbert iki il Uest Brançdakı, əmisinə məxsus, fer-
mada yaşayır, sonra Oreqona köçür. Burada o, dayısı Henri 
Con Mentornun himayəsi altında yaşamalı idi. Həkim və 
Oreqonda torpaq sahibi olan dayısı ona öz övladı kimi qay-
ğı göstərir. Huver ilk yeniyetməlik çağlarından dayısına 
məxsus kontorda işləməklə yanaşı, yerli biznes məktəbinin 
axşam şöbəsində təhsil alaraq, riyaziyyatı öyrənir.
1891-ci ildə 17 yaşlı Huver yeni yaradılmış Stenford 
Universitetinə daxil olur. Özündə dil öyrənməyə və digər 
fənlərə bacarıq görməyərək, geologiya və mədən mühən-
disliyi üzrə ixtisaslaşır. Təhsil aldığı ilk illərdə, qəzet sat-
mış, xırda kontorçu işləmiş, hətta camaşırxanada fəhləlik 
etmişdir. İşgüzar, bacarıqlı gənc olan Huver tezliklə Ameri-
kanın məşhur geoloqlarından biri, professor Brennerin kati-
bi olur. Məhz Brennerin məsləhətilə o, Arkanzas geologiya 
idarəsi ilə əməkdaşlıq etmişdi.
Universitetdə təhsilini bitirən Huver əvvəl mədəndə 
fəhlə, sonra isə qazma qurğusu maşinistinin köməkçisi kimi 
təcrübə toplayır. Xoş təsadüf nəticəsində dağ-mədən işləri 
üzrə tanınmış mütəxəssis Luis Caninlə tanış olur və onun 
yanında işləməyə başlayır. Bu tanışlıqdan iki il sonra Avs-
traliyada, böyük mədənçıxarma kompaniyalarından birində, 
yüksək məvacibli iş yerinə yiyələnir. On min dollarlıq illik 
gəlirinin bir hissəsini kompaniyaya məxsus perspektivli qızıl 
mədəninə yatıraraq onun payçısı olur. 1899-cu ildə Pekində 
illik 20 min dollar məvacibi verən və əlavə xidməti xərcləri 
də ödəyən fi rma ilə əlverişli müqavilə bağlayır.
174
Amerika prezidentləri
Elə həmin il 25 yaşlı Huver vaxtilə Stenford Uni ver-
sitetində bir yerdə oxuduğu Montereyli (Kaliforniya şt.) ban-
kir qızı Lu Henri ilə ailə qurur. Xanım Huver ölkənin birinci 
xanımı olaraq, qadın hüquqlarının dönməz müdafi əçisi kimi 
çıxış etmiş, qadın idmanının inkişafına dəstək vermişdir.
İki il sonra, 1901-ci ildə Huver Londondakı böyük 
«Byuik Morinq ənd K» fi rmasının şəriki olur. Birinci Dün-
ya Müharibəsi ərəfəsində 40 yaşlı Huver artıq multimilli-
oner idi. Huverlərin Kensinqton Qardenzdəki dəbdəbəli 
evlərində tez-tez təşkil olunan ziyafətlərdə ölkənin tanın-
mış siyasətçiləri, maliyyəçi və digər məşhurları iştirak edir-
di. Maddi cəhətdən heç bir problemi olmayan Huver özünü 
bütünlüklə dövlət xidmətinə həsr etməyə qərar verir. 1921-
ci ildə dünyanın böyük mədənçıxarma və metallurgiya 
konsernin sahibləri Hugenhaym qardaşlarının şirkətə şərik 
olması barədə ona etdikləri təklifdən imtina edir. İllik gəliri 
yarım milyon dollar olan sərfəli təklifi  rədd edərək əvəzində 
prezident Hardinqin qurduğu kabinetdə illik məvacibi 15 
min dollar olan ticarət naziri vəzifəsinə razılaşması, onun 
böyük siyasi ambisiyalarından xəbər verirdi. Belçikaya 
yardım komissiyasına sədr təyin olunması, sonralar isə 
Amerika ərzaq administrasiyasına rəhbərlik etməsi Huve-
ri ölkə miqyasında tanıtdı. Müharibədən sonra bəzi Avropa 
dövlətlərinə yardım etməklə məşğul olan müxtəlif təşkilat 
və agentliklərin fəaliyyətinə rəhbərlik edərək, 1919-cu il 
Paris Sülh Konfransında iştirak edəcək ABŞ nümayəndə 
heyətinə daxil edildi. Əvvəl Hardinq, sonra isə Kulicin 
prezidentliyi dövründə ticarət naziri vəzifəsində çalışaraq 
zəngin inzibatçılıq təcrübəsi topladı.
Prezident Kulic növbəti seçkilərdə iştirak etməyəcəyini 
bəyan etdikdə respublikaçılar bu posta daha şanslı hesab 
etdikləri Huverin namizədliyini irəli sürdülər. Demokrat 
partiyasının namizədi isə Nyu-Yorkun qubernatoru Alf-
red Smit idi. Uğurlu seçkiönü kompaniya keçirən Huver 6 
175
Amerika prezidentləri
noyabr 1928-ci ildə baş tutmuş seçkilərdə 58,2% səs top-
layaraq prezident seçildi. İstedadlı təşkilatçı, inzibatçı və 
texnokrat olan Huver ölkənin işgüzar elitasından çıxmış ilk 
prezident idi. Onun siyasi-iqtisadi konsepsiyasının əsasını 
dövlət inzibati orqanlarının yeniləşdirilməsi, hökumətin 
və iqtisadiyyat bosslarının qeyri-rəsmi qarşılıqlı fəaliyyəti 
ilə ölkə iqtisadiyyatının inkişaf etdirilməsi təşkil edirdi. 
Onun qurduğu kabinetdə əsasən sənayeçilər, bankirlər və 
digər iş adamları təmsil olunurdular. Təcrübəli respublika-
çı, siyasətçi və diplomat Henri Stimson xarici işlər naziri 
təyin edildi.
Huverin daxili siyasi-iqtisadi kursunda başlıca məq səd-
lər: milli parkların genişləndirilməsi və meşə təsər rü fatının 
inkişaf etdirilməsi, hinduların həyat şəraitlərinin yaxşılaş-
dırılması, «Quru qanun»un (Spirtli içkilərin istehsal və sa-
tışına qadağa) həyata keçirilməsi, milli xeyriyyəçilik və so-
sial xidmət fəaliyyətlərinin koordinasiyası və s. idi. Təəssüf 
ki, bu sahələrin heç birində ciddi uğurlar əldə edilmədi.
1929-cu il oktyabr ayında iqtisadiyyatın bütün bölmə-
lərində iz qoymuş «Böyük böhran» baş verdi. 1932-ci ildə 
Amerika sənaye istehsalı 1913-cü il, xarici ticarət dövriyyəsi 
isə 1905-ci il səviyyəsinə endi. Böhranın zirvəsi hesab 
edilən 1932-33-cü illərin qışında fəhlələrin 25%-i işsiz qal-
dı. Huver hadisələrin əsirinə çevrilərək sosial ehtiyacların 
və iqtisadi hərc-mərcliyin miqyasını düzgün dəyərləndirə 
bilmədi. O, 1930-cu ilin yazında gömrük rüsumlarını re-
kord yüksək həddə müəyyənləşdirən qanunu təsdiq etməklə 
səhvə yol verdi. Bu qanun nəinki ölkə, bütün dünya ticarət 
sisteminə ağır zərbə vurdu. Yalnız 1930-cu ilin axırlarında 
Huver administrasiyası antiböhran tədbirlərinə başladı. 
1932-ci ildə hökumət hər ştata 300 milyon dollar 
həcmində maliyyə yardımı etdi. Prezident Konqresin təklif 
etdiyi geniş islahatlar paketinə, o cümlədən işsizliyin qar-
şısını almaq üçün dövlət vəsaitinin ayrılmasını nəzərdə tu-
176
Amerika prezidentləri
tan qanuna veto qoydu. Huverin ümummilli fəlakətə laqeyd 
münasibəti, xüsusilə 1932-ci ildə müharibə veteranlarının 
Vaşinqtondakı nümayişinin hərbi güc tətbiq etməklə dağı-
dılmasını əmr etməsi, onun ictimaiyyət arasında sürətlə nü-
fuzdan düşməsinə səbəb oldu.
Xarici siyasətdə Huver, faktiki olaraq hər iki sələfi nin 
tutduğu kursu davam etdirmişdir. O da, öz növbəsində, 
Millətlər Liqasında iştirak etməmək, SSRİ-ni tanımamağın 
tərəfdarı kimi çıxış edirdi.
1932-ci il prezident seçkiləri ərəfəsində Huverin rey-
tinqi olduqca aşağı idi. Daha şanslı namizədin olmaması 
səbəbindən respublikaçılar yenidən onu namizəd göstərdilər. 
Demokratların namizədi isə Nyu-Yorkun islahatçı quber-
natoru Franklin D.Ruzvelt idi. Ölkədə baş verən «Böyük 
böhran» və onun qarşısını almaq üçün görülən tədbirlərin 
qeyri-effektiv xarakter daşıması Huverin seçkilərdə acına-
caqlı məğlubiyyətinə səbəb oldu. 
Ağ Evi tərk etdikdən sonra Huver uzun ömür yaşamış-
dır. Nyu-Yorkdakı «Uoldorf Astoriya» mehmanxanasında 
yaşayan eks-prezident Ruzveltin «Yeni kurs» siyasətini 
kəskin tənqid etmiş, İkinci Dünya Müharibəsində ABŞ-
ın iştirakına qarşı çıxmışdır. Trumen və Eyzenhauerin 
prezidentlikləri dövründə, 1946-55-ci illərdə Avropaya 
humanitar kömək göstərən təşkilatların koordinatoru kimi 
dövlət tapşırığını yerinə yetirmişdir. O, həmçinin ölkənin 
Koreya və Vyetnama hərbi müdaxiləsini təqdir etməmişdir.
H.Huver 20 oktyabr 1964-cü ildə 90 yaşında Nyu-
Yorkda dünyasını dəyişmiş və vətəni Uest-Brançda dəfn 
edilmişdir. O, 31 il eks-prezident statusunda yaşamaqla 
özünəməxsus rekorda imza atmışdır. Onun bu rekordu, 
ABŞ-ın 39-cu prezidenti olmuş Cimmi Carter tərəfi ndən 
yenilənib.
177
Amerika prezidentləri
FRANKLİN DELANO 
RUZVELT 
(FRANKLIN D. ROOSEVELT)
(1933-1945)
Franklin D.Ruzvelt XX əsrin ən görkəmli və parlaq si-
yasi xadimlərindən biri hesab edilir. Onun prezidentliyi ölkə 
daxilində və bütün dünyada böyük hadisələr, kataklizmlərlə 
zəngin dövrə təsadüf edir. 1932-ci ildə Amerika xalqı dövlət 
sükanını Ruzveltə etibar edərkən ölkə batan «Titanik»i 
xatırladırdı: banklar bağlanmış, konveyrlər dayanmışdı, 
fermerlər torpaq becərmir, milyonlarla əhali Xilasetmə 
Ordusunun təşkil etdiyi pulsuz yemək payını almaq üçün 
alçaldıcı növbələrə dayanırdılar. Ruzveltə nəinki ölkəsini 
milli faciə hesab edilən ağır iqtisadi böhrandan çıxarmaq 
178
Amerika prezidentləri
nəsib oldu, o, millətin öz gücünə inamını özünə qaytara-
raq Birləşmiş Ştatları super hegemon dövlətə çevirdi. Məhz 
onun təşəbbüs və bilavasitə iştirakıyla antihitler koalisiyası 
yaradılmış, bəşəriyyət faşist taunundan xilas edilmişdi.
Taleyin qəribə işləri olur. Ömrünün çiçəkləndiyi döv-
ründə hərəkət etmək qabiliyyətini itirən Ruzveltin həyatı 
xəstəxana palatası çərçivəsində qala bilərdi. Lakin o özündə 
nəhəng iradə və enerji ehtiyatı taparaq acı qisməti ilə barış-
mamış vətənin ağır günündə ölkəsinə rəhbərlik etmişdir.
Ruzveltlər sülaləsindən çoxlu dövlət xadimləri, iş adam-
ları, bankirlər, torpaq sahibləri çıxmışdır. Məhz bu səbəbdən 
Ruzveltlər daim ictimaiyyətin diqqət mərkəzində olmuş, 
haqlarında şayiələr dolaşmışdır. Hətta 1935-ci ildə Ame-
rika yəhudi icması prezidentin yəhudi olduğunu bildirib. 
Bu fakt öz təsdiqini tapmasa da, birmənalı olaraq inkar da 
edilməmişdir. Amerika tarixçiləri, həmçinin F.D.Ruzveltin 
bioqrafl arı yalnız Yeni Dünyada yaşamış Ruzveltlərin nəsil 
şəcərəsini dəqiq müəyyənləşdirə biliblər. İlk olaraq Klaus 
Martinson van Ruzvelt 1643-cü ildə Hollandiyadan köçərək 
Amerikaya gəlmişdir. O və oğlu Nikolas haqqında bilgilər 
yox dərəcəsindədir. Amma Nikolasın Teodor və Franklin 
Ruzveltlərin ulu babası olduğu məlumdur. Nikolasın bö-
yük oğlu İoannın nəslindən Teodor, kiçik oğlu İakovun 
nəslindən isə Franklin dünyaya gəlib. 
Franklin D.Ruzvelt 1882-ci il 30 yanvarda Nyu-Yorkda 
anadan olub. Atası Ceyms Ruzvelt şəhərin varlı və nüfuzlu 
iş adamlarından idi. Anası Sara Delano əcdadları «Meyfl a-
uer» gəmisində Amerikaya köçən piliqrimlərdən olan aris-
tokrat ailədən çıxmışdı. Ailənin maddi problemləri olmadı-
ğı üçün balaca Franklin yalnız xüsusi müəllimlər yanında 
təhsil alır. 14 yaşında ikən valideynləri onu təhsil almaq 
üçün Boston yaxınlığında yerləşən Qroton şəhərindəki nü-
fuzlu ictimai məktəbə göndərirlər.
179
Amerika prezidentləri
1900-cü ildə məktəbi uğurla bitirən Franklin dənizçi ol-
mağa qərar versə də, valideynlərinin sərt təpkisi ilə üzləşir. 
Onların istəyilə gənc Ruzvelt Harvard Universitetində 
təhsilini davam etdirir.
Elə həmin il ailəyə bədbəxtlik üz verir. Franklinin atası 
vəfat edir.
1904-cü ilə qədər Harvardda təhsil alan Ruzvelt bu 
ərəfədə prezident T.Ruzveltin uzaq qohumu Eleonora 
Ruzveltlə tanış olmuş və onlar 1905-ci ildə ailə qurmuşlar. 
Onların beş övladı olmuşdur. 
1904-1907-ci illərdə Kolumbiya Universitetinin hüquq 
fakultəsində oxuduqdan sonra, Ruzvelt Nyu-York Vəkillər 
Assosiasiyasına daxil olur. Üç il «Karter, Ledyard və Mil-
bern» vəkillər kontorunda çalışır. Bu nüfuzlu vəkillər 
kontoru «Standart oyl», «Ameriken tobako» kimi nüfuzlu 
şirkətlərə qulluq edirdi.
F.D.Ruzveltin siyasi karyera etməsinə Teodor Ruzveltin 
böyük təsiri olub. Xanımı ilə tez-tez Ağ Evdə ziyafətlərdə 
iştirak edən Ruzvelt prezidentdən dəyərli məsləhətlər alır. 
Onun siyasi fəaliyyət üçün Demokrat partiyasını seçməsi 
atasına olan böyük rəğbətdən irəli gəlirdi. Atası vaxtilə bu 
partiyanın alovlu tərəfdarı olmaqla yanaşı demokrat-prezi-
dent Klivlendlə dostluq əlaqələrinə malik idi.
1910-cu il noyabrda Ruzvelt Nyu-York parlamentinə 
seçilir. İki il burada fəaliyyət göstərir. Vilson prezi-
dent seçildikdən sonra isə hərbi-dəniz nazirinin müavi-
ni təyin edilir və yeddi il bu vəzifədə çalışır. 1920-ci il 
prezident seçkilərində demokrat Ceyms Koksla birgə 
vitse-prezidentliyə namizəd göstərilir. Seçkilərdə ağır 
məğlubiyyətdən sonra, qısa müddətə siyasətdən kənarlaşır 
və Merilend sığorta kompaniyasının Nyu-York şöbəsinə 
başçılıq edir. Tezliklə siyasi fəaliyyətini bərpa edəcəyini 
güman etsə də, bu niyyəti 1928-ci ilədək yubanır.
180
Amerika prezidentləri
1921-ci ilin yayında inzibati qayğılardan azad olan Ruz-
velt Kampobello sahillərində dincələn ailəsinin yanına gedir. 
Bir neçə gün sonra ayaqlarında dəhşətli ağrılar başlayır və 
hərarəti 40 dərəcəyə çatır. Həkimlərin ilkin müayinəsi onun 
uşaq poliomelitinə mübtəla olduğunu göstərir. Nəticədə hər 
iki ayağı ifl ic olan Ruzvelt hərəkət etmək qabiliyyətini iti-
rir. Tam sağalmaq niyyətilə bir müddət böyük siyasətdən 
kənar qalaraq, elmi-ictimai fəaliyyət göstərmiş, ABŞ-in 
xarici siyasət kursunu təkmilləşdirmək üçün Vudro Vilson 
fondunun, Con Hopkins Universiteti nəzdində diplomatlar 
hazırlayacaq Uolter Peyc Məktəbinin yaradıcılarından ol-
muşdur. 
Yenidən siyasi arenaya qayıdan Ruzvelt 1928-ci və 
1930-cu illərdə ardıcıl olaraq Nyu-York ştatının quberna-
toru seçilir. Qubernator olduğu müddətdə dövlət idarəetmə 
sisteminə yaxından bələd olur və 1932-ci il prezident 
seçkilərinə demokrat partiyasından namizəd göstərilir.
Ruzveltin seçkiönü kompaniyasının aparıcı mövzusu 
ölkənin ağır iqtisadi böhrandan çıxarılması idi. Ümum-
milli qurtuluş planı hazırlamaq məqsədilə o, R.Moli, 
S.Rozenman kimi Universitet professorlarına müraciət edir. 
Ağ Evə gedən yolda, ona Cozef Kennedi, H.Morgentau, 
U.Vudin, H.Leman və digər böyük kapital sahibləri maliyyə 
dəstəyi verirlər. 8 noyabr 1932-ci ildə keçirilən seçkilərdə 
F.D.Ruzvelt 57,4 % səs toplayaraq prezident seçilir.
Fəaliyyətə başladığı ilk günlərdən ölkənin iqtisadi ba-
taqlıqdan xilas etmək üçün «Yeni xətt» sosial-iqtisadi isla-
hatlar proqramını həyata keçirir. Ruzvelt hökuməti birinci 
olaraq ölkənin maliyyə sistemini qaydaya salmaq üçün xao-
tik bank əməliyyatlarında radikal islahatlar keçirir. Bununla 
yanaşı təxirəsalınmaz sosial problem – işsizlik probleminin 
həlli gündəmə gətirilir. Əhalinin maddi vəziyyətini yaxşı-
laşdırmaq üçün müvəqqəti vasitələrdən – ayrı-ayrı ştat və 
181
Amerika prezidentləri
icmalara birbaşa yardım etməkdən – istifadə edilir. «Yeni 
xətt» proqramında əsas amil kimi nəzərdə tutulmasına bax-
mayaraq işsizlik problemi yalnız İkinci Dünya Müharibəsi 
başladıqda tam həllini tapmışdır. 
Ruzveltin proqramının başlıca ideyası çox sadə idi: yeni 
iş yerləri açmaqla əmək qabiliyyətli işsizləri küçələrdən yı-
ğışdırmaq, onların öz bacarıqlarına olan inamını özünə qay-
tarmaq. Bu işlərdə Ruzveltin inandığı şəxslərdən olan Harri 
Hopkins böyük işlər gördü. Məhz Hopkinsin rəhbərlik et-
diyi administrasiya 122.000 ictimai bina, 664.000 km yeni 
yollar, 77.000 körpü və 285 aeroport tikdi.
İqtisadiyyatın ən çox ziyan çəkdiyi kənd təsərrüfatı 
sahəsində də təcili tədbirlər görüldü. Qəbul edilmiş Konq-
res qanunlarına əsaslanaraq istehsala və qiymətlərə dövlət 
nəzarəti gücləndirildi. Əhalinin sosial vəziyyətini yaxşılaş-
dırmaq məqsədilə maksimal iş günü və ən aşağı məvacib 
həddi müəyyənləşdirildi, 16 yaşına çatmamış uşaqlara 
işləmək qadağan edildi.
Prezidentliyinin ilk illərində Ruzveltin xarici siyasi kur-
su ikili xarakter daşımışdı. «Yeni xətt» iqtisadi proqramı-
nın uğurla həyata keçməsinə çalışaraq, xalqın və Konqresin 
istəyinə uyğun olaraq təcridçilik siyasətinə qarşı çıxmır, la-
kin təcridçiliyi heç də uğurlu hesab etmirdi.
 30-cu illərin sonlarına yaxın «Üçüncü reyx»in yeritdiyi 
təcavüzkar siyasət bütün dünyada sülhə təhlükə yaradırdı. 
T.Cefferson, T.Ruzveltin baxışlarını əsas tutan Ruzvelt Av-
ropada güclərin tarazlığının saxlanmasının ABŞ-ın həyati 
maraqları çərçivəsində olduğunu yaxşı bilirdi. Vilson kimi o 
da «elə bir dünya» arzusunda idi ki, burada sülhün bərqərar 
olması üçün kollektiv təhlükəsizlik prinsipləri əsas tutul-
sun. Yuxarıda qeyd etdiyimiz amillərlə yanaşı, azad dün-
ya iqtisadiyyatının inkişafi na şərait yaradılması da zərurətə 
çevrilirdi. 
182
Amerika prezidentləri
Hitler və «Üçüncü reyx» Avropada qüvvələr tarazlı-
ğına, bütün dünyada sülhə və azad dünya iqtisadiyyatına 
açıq-aşkar təhlükə yaradırdı.
Təcavüzkarların Avropa və Asiyada hər növbəti qələbəsi 
Amerika iqtisadiyyatına üz verə biləcək fəlakəti yaxınlaş-
dırırdı. Digər tərəfdən ABŞ və Avropadakı müttəfi qlərinin 
Dünya okeanına nəzarəti itirmələri «Ox» dövlətlərinin Qərb 
yarımkürəsinə birbaşa hücumunu təmin edə bilərdi.
Ruzvelt hələ 1941-ci ilə qədər də müharibəni yeni dün-
yanın qurulması uğrunda təcavüzkar və sülhsevər millətlər, 
liberal demokratiya və barbarlıq, vətəndaş və cinayətkar, 
xeyir və şər arasında mübarizə kimi şərh edirdi. Lakin yu-
xarıda qeyd etdiyimiz səbəblərdən artıq Avropada başlan-
mış müharibəyə tərəddüdlə yanaşılırdı. Lakin Pörl-Harbör 
faciəsi bu tərəddüdlərə son qoydu. 
Müharibədə iştirakla yanaşı, Ruzvelti 1943-cü ildən 
daha bir problem – müharibədən sonra düşmən dövlətlərlə 
qurulacaq münasibətlər də narahat edirdi. Bu problemin 
həlli yönündə atdığı hər addım haqda xalqa hesabat verməli 
idi. İctimai rəy, Konqresə seçkilər və nəhayət 1944-cü ildə 
keçiriləcək prezident seçkiləri bunu zəruri edirdi.
Tarixin ən fəlakətli müharibəsində ABŞ-ın iştirakı-
nı təmin etmək və onu bu müharibədən qalib çıxartmaq, 
ölkəyə rəhbərlik edən şəxsdən böyük iradə və güc tələb 
edirdi. 1945-ci ilin ilk aylarından Ruzveltin səhhəti korlanır. 
Bu ərəfədə artıq Avropada münasibətlər aydınlaşmağa doğ-
ru gedirdi. Həkimlərin məsləhəti ilə o, Uorm-Sprinqsdəki 
malikanəsində dincəlməyə gedir. Elə burada da 12 aprel 
1945-ci ildə beyninə qan sızması nəticəsində vəfat edir. 
Bədbəxt hadisə rəssam Elizabet Şuvalova onun portretini 
çəkərkən baş verib. 
Statistik baxımdan Ruzveltin bütün prezidentlərdən 
fərqi, onun ardıcıl olaraq dörd dəfə prezident seçilməsidir. 
183
Amerika prezidentləri
Amerika xalqı dövrün tələblərinə uyğun olaraq ona əsası 
Corc Vaşinqton tərəfi ndən qoyulmuş ənənəni pozmağı 
güzəştə getsə də, tezliklə Konstitusiyaya edilmiş düzəlişlə, 
bir şəxsin iki dəfədən artıq prezident seçilməsini rəsmən 
yasaqlayır.
30-cu illərin ortalarında F.D.Ruzveltin bioqrafi yasını 
yazmaq istəyən Emil Lüdviq prezidentlə söhbətində ona 
belə deyir: «Bu iş mənim üçün təzə və olduqca çətindir. Na-
poleon, Bismark, Höte və Bolivarın bioqrafi yasını yazmaq 
mənə daha asan idi. Sizi dəyərləndirmək çox çətindir – Siz 
yaşayırsınız». Bu sözlərdən mütəəssir olan Ruzvelt belə ca-
vab verir: «...O halda təklif edərdim ki, yüz il gözləyəsiniz».
Haqqında kitablar, monoqrafi yalar yazılması üçün yüz 
il gözləmək lazım gəlmədi. Bu gün nəinki Birləşmiş Ştat-
larda, dünyanın əksər ölkələrinin kitabxanalarında onun 
haqqında yazılmış kitablar onlarladır. Zaman keçdikcə 
Franklin D.Ruzveltin şəxsiyyətinə olan maraq daha da ar-
tır. Dünyada mürəkkəb qlobal proseslərin getdiyi, yeni güc 
mərkəzlərinin formalaşdığı bir dövrdə məhz belə xadimlərin 
yeri görünür.
184
Amerika prezidentləri
HARRİ S.TRUMEN
(HARRY TRUMAN)
(1945-1953)
Fəaliyyəti qənaətbəxş hesab edilməyən prezidentlərdən 
biri də Harri Trumendir. 1951-ci il sorğularında onun 
fəaliyyətini amerikalıların yalnız 23 %-i dəstəkləmişlər. Bu 
məşhur Uoterqeyt qalmaqalı ərəfəsində reytinqi 24 % olan 
Niksondan da aşağı göstəricidir.
185
Amerika prezidentləri
Harri Trumen 8 may 1884-cü ildə Missuri ştatının La-
mar şəhərində anadan olub. Sonralar yazdığı memuarların-
da Con Tayler nəsli ilə qohumluqları olduğunu göstərirdi. 
Fermer olan atası Con Trumen 1890-cı ildə İndependens 
şəhərinə köçür. 
Harri ilk ibtidai təhsilini burada alsa da kollecdə oxumaq 
arzusu baş tutmur. Taxıl birjasında uğursuz əməliyyatlardan 
müfl is olan atası Kanzas-Sitiyə köçür. Müstəqil həyata 
qədəm qoyan Harri müxtəlif vaxtlarda dəmiryol növbətçisi, 
tikintidə podratçı köməkçisi, bank xidmətçisi kimi peşələrdə 
işləyir. 1906-07-ci illərdə nənəsindən onlara miras qalan 
fermada atası və qardaşı ilə birgə çalışır. 1914-cü ildə atası 
vəfat edir və Trumen təsərrüfata rəhbərliyi ələ alaraq qısa 
zamanda uğur qazanır.
1917-ci ildə Birləşmiş Ştatlar Birinci Dünya müha-
ribəsinə qatılır. Trumen on iki il əvvəl üzv yazıldığı Milli 
Qvardiyanın tərkibində cəbhəyə yollanır. General Perşinqin 
komandanlığı altında Fransada aparılan döyüşlərdə iştirak 
edərək kapitan rütbəsi alır. 1919-cu ildə ordudan tərxis ola-
raq Elizabet Fermanla ailə qurur. Xanım Trumen ictimai 
həyatda fəal iştirak etməsə də gələcək prezidentin ən yaxın 
məsləhətçilərindən olmuşdur.
1921-ci ildə dostları Trumenə dairə məhkəməsi sədrliyi 
seçkilərinə namizəd olmağı təklif edirlər. Əvvəl razılaşma-
sa da maddi problemləri səbəbindən növbəti il bu təklifi 
qəbul edir. İşləməklə yanaşı Kanzas-Siti hüquq məktəbinə 
gedərək təhsilini artırır. 1924-cü ildə, təkrar seçkilərdə 
məğlub olan Trumen ilyarım ərzində Kanzas-Siti avto-
mobil klubunda işləyir. Malik olduğu kapitalı dağ-mədən 
müəssisəsinə yatırsa da uğursuzluğa düçar olur. Özəl düka-
nını açması isə ona nə az, nə çox 30 min dollar ziyan vurur.
1926-cı ildə demokrat partiyasının yerli funksioner-
lərindən Penderqastın himayədarlığı ilə dairə məhkəməsinin 
sədri seçilir və səkkiz il bu vəzifədə çalışır. Bu dövrdə Tru-
186
Amerika prezidentləri
menin partiya bossları ilə sıx əməkdaşlığının əsası qoyulur. 
Bu əməkdaşlıq 1934-cü ildə Konqresə keçirilən seçkilərdə 
onun senata seçilməsilə nəticələndi.
Federal siyasətdə ilk çıxışı olmasına baxmayaraq, dairə 
məhkəməsinin sədri kimi topladığı təcrübə köməyinə gəldi. 
Prezident Ruzveltlə ilk görüş onu «Yeni xətt»in qızğın 
tərəfdarı kimi tanıtdı. Bu da, öz növbəsində, onun Konqre-
sin komitələrindən birinə sədr seçilməsinə kömək etdi. Vir-
ciniyalı senator Bert Uilerlə birgə dəmiryol menecerlərinin 
maxinasiyalarının qarşısını almaq məqsədilə nəqliyyat 
haqqında qanun layihəsini hazırlaması ona işgüzar senator 
imici qazandırdı. 1940-cı ildə yenidən senator seçildikdən 
sonra, federal hökumətin silahlanma proqramını tədqiq 
edən fövqəladə komitəyə rəhbərlik ona tapşırıldı. Trumenin 
buradaki fəaliyyəti Yaponiyanın Pörl-Harbörə hücumun-
dan sonra böyük əhəmiyyət daşımağa başlamış və onu ölkə 
səviyyəsində tanıtmış oldu.
1944-cü il seçkilərində demokrat partiyasının funksio-
ner ləri onu vitse-prezidentliyə namizəd göstərirlər. Bunun 
əsas səbəbi demokratların, senata heç bir təsiri olmayan vit-
se-prezident Henri Uollesin yenidən bu vəzifəyə seçilməsini 
istəməmələri idi. Trumenin vitse-prezident seçilməsi sensa-
siya doğurmadı.
Prezident Ruzveltin vəfatından sonra, 1945-ci il aprelin 
12-də Trumen prezident səlahiyyətlərinin icrasına başladı.
Trumen ilk olaraq Ruzvelt administrasiyasının layihə-
lən dirdiyi siyasi və iqtisadi planları gerçəkləşdirdi: BMT, 
Ümumdünya Bankı, Beynəlxalq Valyuta Fondu yaradıldı.
Onun hakimiyyəti dövründə baş vermiş ən yaddaqa-
lan hadisə dünyada ilk dəfə olaraq atom silahından istifadə 
edilməsidir. 6 avqust 1945-ci ildə ABŞ qırıcı təyyarəsi 
Yaponiyanın Xirosima adasına ilk atom bombası atır. 
Hələ iyulun 24-də Trumen Stalini yeni silah haqqında 
məlumatlandırmışdı. O, hesab edirdi ki, bununla müharibə 
187
Amerika prezidentləri
tezliklə başa çatacaq. Xirosima və Naqasakiyə atom bom-
basının atılması daim bəşəriyyətə qarşı böyük cinayət kimi 
dəyərləndirilib. Lakin Trumen qərarına haqq qazandırır, 
müharibənin uzanacağı təqdirdə hər iki tərəfdən qurban-
ların daha çox olacağını bildirirdi. Şübhəsiz ki, bu qərarın 
verilməsinə yaponların Pörl-Harbörə gözlənilməz hücu-
mu, Filippində amerikalı əsirlərlə amansız davranması öz 
təsirini göstərməmiş deyildi. Ümumiyyətlə onun prezi-
dentliyi dövründə atom silahından istifadə daim gündəmdə 
olub. Bəzi Amerika rəsmiləri konkret hallarda atom silahın-
dan istifadənin zəruri olduğunu bildirsə də, Trumen buna 
razılıq verməmişdir. O, atom bombasından, hər şeydən 
əvvəl siyasi məqsədlər üçün, qorxu vasitəsi kimi istifadəyə 
üstünlük verir və onun yalnız Sovet İttifaqı ilə qarşıdurma 
açıq müstəviyə, müharibə həddinə çatdıqda istifadə oluna-
cağını bildirirdi.
Müharibədən sonrakı Avropada gedən proseslərə Tru-
men qədər təsir göstərmiş ikinci prezident yoxdur. O, 
qaliblərin alyansının qorunub saxlanılmasının mümkünsüz-
lüyünü başa düşərək, Qərbi Avropanı Sovet təhlükəsindən 
qorumağın zərurili olduğunu bildirir. 1947-ci ildə «Trumen 
doktrinası»nı bəyan edərək Yunanıstan və Türkiyəyə, bura-
da hakimiyyət kommunistlərin əlinə keçməsin deyə, iqtisa-
di kömək göstərilməsi üçün Konqresə müraciət edir.
Bu baxımdan Marşall planı daha çox əhəmiyyət kəsb 
edirdi. Planın əsas məqsədi kommunist ideologiyasının 
daha tez inkişaf tapmasına münbit şərait yaradan iqtisadi 
durğunluqdan, xaosdan qurtulmaq üçün ABŞ-ın Avropa-
dakı strateji müttəfi qlərinə kömək göstərilməsi idi. Digər 
tərəfdən Marşall planına təhlükəsizlik siyasətinin təzahür 
forması kimi də baxmaq olar. Bu, müharibədən sonra Sovet 
İttifaqı və onun təsir çevrəsində olan dövlətlər birliyinə qar-
şı duracaq Avropa ölkələrinin güclənməsinə səbəb olmalı 
idi.
188
Amerika prezidentləri
ABŞ-ın milli təhlükəsizliyinin təmin edilməsi üçün sol 
təmayüllü siyasətçilərin təqib edilməsinə Trumenin loyal 
yanaşması, onun daxili siyasi kursunun zəifl iyini göstərir. 
Təhqiqat üzrə Senat komissiyasına rəhbərlik edən sena-
tor Cozef Makkartinin ideoloqu olduğu bu cərəyan (so-
vet ədəbiyyatında bu «Makkartizm» adlandırılır) kom-
munistlərin, elm, ədəbiyyat və maarif xadimlərinin izlən-
mələri, məhkəmə təqiblərinə məruz qalmalarına səbəb 
oldu. Bu, Trumenin «Sovet təhlükəsini» həddən artıq qa-
bartması və bununla Avropa və Asiyada yeritdiyi siyasətin 
dəstəklənməsi üçün Konqresə təsir göstərmək cəhdindən 
irəli gəlirdi.
Trumen 1952-ci il seçkilərində iştirak etmək istəmir. 
Onun siyasi varisi nüfuzlu demokrat və İllinoys ştatının qu-
bernatoru Edlay Stivenson olsa da, populyar general, İkinci 
Dünya Müharibəsinin qəhrəmanı Duayt Eyzenhauer qalib 
gəlir. Respublikaçılar iyirmi illik fasilədən sonra yenidən 
Ağ Evə sahib olurlar. 
İstefaya çıxdıqdan sonra Kanzas-Sitidə yaşayan eks-
prezident aktiv siyasi fəaliyyət göstərməsə də ölkədə gedən 
prosesləri diqqətlə izləmiş, 1961-ci ildə Con Kennedinin 
prezident seçilməsini dəstəkləmişdir.
Harri Trumen 26 dekabr 1972-ci ildə 88 yaşında 
Kanzas-Sitidə vəfat edib. Dəfn mərasimində çıxış edən 
Lindon Conson onu «XX əsrin nəhəngi» adlandırıb və bu 
dəyərləndirməni bir çox tarixçilər dəstəkləyir. Ölümündən 
sonra onun populyarlaşması, zamanın tələbinə uyğun ola-
raq, Trumenin prezidentlik fəaliyyətinin bəzi məqamlarının 
məxfi  qalması, sonradan açılan arxivlərdəki əsl həqiqətlərin 
ictimaiyyətə bəlli olmasıdır. 
189
Amerika prezidentləri
DUAYT EYZENHAUER
(DWIGHT D. EISENHOWER)
(1953-1961)
Birinci Dünya Müharibəsi istisna olmaqla, Birləşmiş 
Ştatların iştirakçısı olduğu bütün müharibələr ölkəyə yeni 
prezident verib. İstiqlaliyyət müharibəsi C.Vaşinqtonun, 
1812-ci il müharibəsi E.Ceksonun, Meksika ilə aparılan 
190
Amerika prezidentləri
müharibə Z.Teylorun, Vətəndaş müharibəsi U.Qrantın, İs-
pan-Amerika müharibəsi T.Ruzveltin, nəhayət İkinci Dün-
ya Müharibəsi Duayt Eyzenhauerin prezident seçilməsində 
önəmli rol oynayıb.
Duayt Eyzenhauer 14 oktyabr 1890-cı ildə Texasın De-
nison şəhərində anadan olub. Ailədə tez-tez təkrar olunan 
deyimlərə görə Eyzenhauerlər «orta əsrlər alman ordu-
sunun silahlı süvariləri»ndən olmuşlar. Təəssüf ki, bu ro-
mantik nağıl tarixi faktlarla təsdiqini tapmayıb. Amerikada 
yaşamış ilk Eyzenhauer XVIII əsrin əvvəllərində Pensilva-
niyada yaşamış Frederik olub. Gələcək prezidentin xırda 
ticarətçi olan atası Devid Eyzenhauer 90-cı illərdə ölkədə 
baş verən iqtisadi böhran səbəbindən müfl is olur və Kan-
zasın Abilin şəhərinə köçür. Burada o, yaxın qohumuna 
məxsus yağ fabrikində işə düzəlir. Aykın (Duaytı uşaqlığın-
da belə çağırırdılar) yeniyetməlik dövrü də Abilində keçir. 
Zəhmətkeş və əməksevər Eyzenhauerlər uşaqlarını işgüzar 
ruhda tərbiyə etmişlər. Balaca Ayk atasına məxsus 3 akrlıq 
torpaq sahəsində çalışır, yetişdirdikləri tərəvəz məhsullarını 
Abilinin varlılar yaşayan məhəlləsində satırdı. Sonralar isə 
dayısına məxsus yağ fabrikində fəhləlik edirdi.
Abilindəki orta məktəbdə təhsilini bitirən 19 yaşlı Ayk 
əmək fəaliyyətini elə həmin fabrikin gecə növbəsində da-
vam etdirir. İki il sonra Uest-Poyntdakı Hərbi Akademiyaya 
daxil olaraq qırx illik hərbi karyerasının başlanğıcını qoyur. 
1915-ci ildə Akademiyanı bitirən Duayta leytenant rütbəsi 
verilərək, San-Antonio yaxınlığındakı Sem-Hyuston qalası-
na göndərilir. Qalada xidmətinin ilk aylarında hərbi hissənin 
yaxınlığında yaşayan, qədim aristokratlar nəslindən Da-
udlar ailəsinin qızı Memi ilə tanış olur və tezliklə onunla 
evlənir.
Artıq Avropada Birinci Dünya Müharibəsi başlamışdı. 
ABŞ müharibəyə qatıldıqdan bir neçə gün sonra Duayta ka-
pitan rütbəsi verilərək, Avropaya gedəcək qoşun hissələrinin 
191
Amerika prezidentləri
təlim keçdiyi 57-ci piyada polkuna göndərirlər. Qısa 
müddətdə tank qoşun hissələrinin hazırlanması sahəsindəki 
uğurlu fəaliyyəti hərbi rəhbərlik tərəfi ndən qiymətləndirilir 
və o, 1918-ci il iyunun 17-də mayor, oktyabr ayında isə 
podpolkovnik rütbəsinə layiq görülür.
1922-ci ildə Panama kanalı bölgəsinə göndərilən Ey-
zenhauer 1924-cü ilin oktyabrına kimi orada qulluq edir. 
O, Amerika ordusunun nüfuzlu simalarından general Kon-
nerin rəhbərliyi altında işləyir. Elə generalın zəmanəti ilə 
də Duayt 1925-ci ildə Baş Qərargah Akademiyasının funk-
siyalarını yerinə yetirən Livenorq qalasındakı (Kanzas şt.) 
komandir-qərargah kollecinə qəbul edilir. Dövrünün ən nü-
fuzlu hərbi təhsil ocaqlarından olan kolleci o, 1926-cı ildə 
əla qiymətlərlə – 275 dinləyici arasında birinci bitirmişdir.
Kolleci bitirdikdən sonra Eyzenhauer Birinci Dünya 
Müharibəsində Amerika qoşunlarının iştirak etdiyi döyüş 
yerlərinin soraq kitabçasını hazırlamaq üçün Fransaya 
ezamiyyətə göndərildi. O, vətənə qayıtdıqdan sonra, 1928-
ci ildə Vaşinqtondakı hərbi kolleci bitirmiş və 1929-33-cü 
illərdə hərbi nazir aparatında işləmişdir. Burada o, general 
Makarturla tanış olur. General ABŞ ordusuna qərargah rəisi 
təyin edildikdə Duaytı yanına işləməyə aparır. Makartur 
Filippinə göndərildikdə isə, onun köməkçisi vəzifəsində ek-
zotik adaya gedir və 1940-cı ilədək burada xidmət göstərir.
İkinci Dünya Müharibəsi başladıqda Eyzenhauer Baş 
Qərargah rəisi general Corc Marşallın yanında xidmət edir. 
Burada o, Cənubi Asiya və Filippinin gözlənilən Yapon 
təcavüzündən müdafi ə planını hazırlayır. Tezliklə o, ABŞ 
ordusunun Avropada strateji fəaliyyət proqramını hazır-
layan əsas fi qura çevrilir və general Marşall onu Avropa 
cəbhəsinə baş komandan təyin edir. 
1942-ci il 24 iyunda İngiltərəyə gələn Eyzenhaue-
rin qarşısında duran ilk məsələ ingilis və amerika hərbi 
birləşmələri arasındakı əməkdaşlığı möhkəmlətmək, Fran-
192
Amerika prezidentləri
saya qoşun çıxarmaq planını hazırlamaq oldu. Marşall kimi 
o da ikinci cəbhənin tezliklə açılmasına tərəfdar olsa da 
Uinston Çorçillə Ruzvelti bu plandan çəkindirmək nəsib 
oldu. Yalnız 6 iyul 1944-cü ildə «Overlord» əməliyyatını 
başlamaqla müttəfi q qoşunları Normandiyaya çıxarıldı. 
Bir həftə sonra Fransa torpağına ayaq basan Eyzenhauer, 
müharibənin sonunda məşhur amerikalıya çevrilir.
Müharibə bitdikdən sonra, 1945-ci ilin noyabr ayına qədər, 
Eyzenhauer Almaniyada ABŞ bölgəsinin hərbi qubernatoru 
olur. General Marşalldan sonra üç il ərzində Ordu Qərargahı 
rəisi vəzifəsini tutur. 1948-ci ildə isə ordudan gedir.
İstefaya çıxan Eyzenhauer müxtəlif fəaliyyət sahə lə-
rindən çoxsaylı dəvətlər alır. Nəhayət IBM şirkətinin pre-
zidenti və Kolumbiya Universitetinin qəyyumu Tomas 
Uotson onu Universitetin prezidenti olmağa razı sala bilir. 
Bu vəzifədə onun fəaliyyəti nəzərəçarpacaq olmamış, bu 
ərəfədə əsasən xatirələrini yazmışdır.
1948-ci il seçkilərində Trumenin vitse-prezidentliyə 
namizəd kimi iştirak etməsi təklifi ni Eyzenhauer qəbul etmir. 
Lakin bir il sonra prezidentin NATO hərbi birləşmələrinin 
baş komandanı olmaq təklifi ni qəbul edərək yenidən Avro-
paya gedir.
Prezident seçilənədək onun konkret partiya mənsubluğu 
olmayıb. Lakin bir çox respublikaçı liderlərin, xüsusilə se-
nator Henri Locun təkidlərindən sonra Eyzenhauer növbəti 
seçkilərdə respublikaçıların namizədi olur. 1952-ci ildə o, 
demokratların namizədi Edlay Stivensona qalib gələrək 
prezident seçilir.
Eyzenhauerin daxili siyasi-iqtisadi kursunun əsasını 
azad rəqabətin inkişaf etdirilməsi təşkil edirdi. Antitrest 
qanunvericiliyinin kəskinləşdirilməsi, müharibə ərəfəsində 
məvacib və qiymətlərə dövlət nəzarətinin ləğvi, müxtəlif 
iqtisadi-icraedici təşkilatların buraxılması onun iqtisadi 
proqramının başlıca müddəaları idi.
193
Amerika prezidentləri
Əxlaqi prinsiplərə söykənən dünyagörüşü onun xa-
rici siyasi kursunda da özünü büruzə verib. Şərq və Qərb 
arasındakı münaqişəni, Sovet İttifaqı və Çinin təmsilçisi 
olduğu, mənəvi dəyərlərə söykənməyən kommunist dik-
taturası ilə azad Qərb demokratiyası arasındakı ziddiyyət 
kimi dəyərləndirirdi. Kommunist təhlükəsinə qarşı Qərb 
demokratik qüvvələrinin güclü koalisiyasının zəruriliyini 
bildirsə də, Sovet İttifaqı ilə münasibətlərin yaxşılaşdırıl-
ması tərəfdarı idi. Onun nüvə enerjisindən sülhməramlı 
məqsədlərlə istifadəyə çağırışları 1957-ci ildə Atom Ener-
jisi üzrə beynəlxalq təşkilatların yaranması ilə nəticələndi.
Dünyada sülhün bərqərar olması uğrunda fəaliyyəti 
onun 1956-cı ildə yenidən prezident seçilməsini təmin etdi. 
Artıq Konqresin hər iki palatasında üstünlüyü əldən verən 
respublikaçıların onun bu qələbəsinə əhəmiyyətli köməyi 
olmayıb. Bu, Eyzenhauerin populyarlığının zirvə nöqtəsi 
idi.
Prezident postundan getdikdən sonra siyasi fəaliyyət 
göstərməmiş, yalnız xatirələrini yazmaqla məşğul olmuş-
dur. Duayt Eyzenhauer 28 mart 1968-ci ildə dünyasını 
dəyişib.
194
Amerika prezidentləri
CON FİTSCERALD 
KENNEDİ
(JOHN F. KENNEDY)
(1960-1963)
C.F.Kennedinin prezidentliyi bir çox xüsusiyyətlərinə 
görə yenilik simvolu kimi təcəssüm edir. O, XX əsrdə do-
ğulmuş ilk və ənənəvi qaydada seçilmiş ən gənc prezident 
kimi tarixə düşüb. Digər tərəfdən Kennedi Ağ Evin sahibi 
olmuş ilk katolik idi.
195
Amerika prezidentləri
Con Fitscerald Kennedi 29 may 1917-ci ildə Massa-
çusets ştatının Bruklin şəhərində anadan olub. Amerikada 
yaşamış ilk Kennedi 1848-ci ildə İrlandiyadan köçərək 
Bostonda məskunlaşıb. Gələcək prezidentin atası Cozef 
Kennedi dövrünün tanınmış ictimai-siyasi xadimi olmaqla 
yanaşı, həm də varlı biznesmen idi. Ailənin maddi çətinliyi 
olmadığı üçün Cozef doqquz övladının hər birinin nüfuzlu 
məktəblərdə təhsil alması qayğısına qalıb.
Balaca Con ilk ibtidai təhsilini Harvard Universite-
ti nəzdindəki Dekster, sonra isə Riverdeyl məktəbində 
alır. Konnektikut ştatındakı Çoat və Kenterberi katolik 
məktəbində orta təhsilini başa vuran Conu atası Londona 
göndərir. 18 yaşlı Con London İqtisadiyyat məktəbində bir 
il təhsil aldıqdan sonra Prinston Universitetinə daxil olur. 
Lakin səhhətindəki problemlər üzündən tezliklə Universite-
ti tərk edir. Növbəti il təhsilini Harvad Universitetində da-
vam etdirir və 1940-cı ildə bu təhsil ocağını müvəffəqiyyətlə 
bitirir. Diplom işini İngiltərə xarici siyasətinə həsr edən 
Con (atası 1937-ci ildən ABŞ-ın İngiltərədə səfi ri idi) onu 
«Münhen barışması» adlandırır. Qeyd edək ki, təcridçilik 
tərəfdarı olan atası ABŞ-ın Avropada gedən proseslərə 
qarışmamasını istəyirdi. Atasının əksinə olaraq Con tota-
litar təhlükənin aradan qaldırılması üçün ABŞ-ın Avropa-
da gedən proseslərə fəal müdaxilə etməsini zəruri sayırdı. 
Məhz bu ruhda yazılmış diplom işi «İngiltərə nə üçün yatır-
dı» adı ilə dərc edilir və ictimai-siyasi dairələrdə müəllifi n 
tanınmasına səbəb olur. Cozef Kennedinin mövqeyi isə 
onun siyasi-diplomatik karyerasının sonunu qaçılmaz edir 
və o, 1940-cı ildə səfi r postundan geri çağırılır.
Yaponiyanın Pörl-Harbörə hücumundan sonra, Sakit 
Okeanda müharibə başladıqda C.Kennedi orduya getmək 
haqda ərizə verir. Lakin onurğa sütununda çatışmazlıq 
səbəbindən tibb komissiyası onu hərbi xidmətə yarar-
196
Amerika prezidentləri
sız sayır. Bir neçə ardıcıl müraciətdən sonra nəhayət ona 
ABŞ hərbi-dəniz donanmasında xidmətə başlamaq nəsib 
olur. 1942-ci ildə Kennedi hərbi dəniz qüvvələri torpedo 
katerləri dəstəsində xidmətə göndərilir. Bir il sonra isə gənc 
zabit Sakit Okeanın cənub bölgəsində döyüşlərdə iştirak 
edən torpedo katerinə komandir təyin edilir.
2 avqust 1943-cü ildə Ferqüsson boğazında baş vermiş 
faciədə Kennedi təsadüfən ölümdən qurtulur. Onun ko-
mandiri olduğu «PT-109» kateri yapon esminesi «Amaqi-
ri» tərəfi ndən taran edilərək batırılır. Heyətin 13 üzvündən 
ikisi həlak olur, qalanları isə katerin qalıqlarından istifadə 
etməklə yaxınlıqdakı adaya çatırlar. Göstərdiyi döyüş baca-
rığı və rəşadətinə görə gələcək prezident «Al qırmızı ürək» 
medalı ilə təltif edilir. 
Con müharibə bitdikdən sonra Herstin qəzet konsernində 
reportyor kimi çalışır. Çox keçmir ki, jurnalistikadan 
uzaqlaşaraq siyasətlə məşğul olmağa qərar verir. Onun 
qərarı böyük oğlunun müharibədə faciəli həlakından son-
ra Cona böyük ümidlər bəsləyən atası tərəfdən dəstəklənir. 
Ümumiyyətlə Kennedinin siyasi karyera etməsində atası-
nın, xüsusilə maliyyə cəhətdən böyük köməyi olub. 
Siyasi fəaliyyət üçün, təbii ki, demokrat partiyasını 
seçən Kennedi Bostona gələrək Nümayəndələr Palatasına 
seçkilərdə iştirak edir və 29 yaşında ikən Konqresin üzvü 
olur. 1950-ci ildə təkrarən Konqresə seçilir. İki il sonra isə 
senata seçkilərdə Henri Loca qalib gələrək, fəaliyyətini se-
natda davam etdirir.
Senator seçilən 36 yaşlı Kennedi Fransız əsilli Jaklin Li 
Buvye ilə ailə həyatı qurur.
1956-cı il prezident seçkilərində Kennedi partiya-
nın namizədi Edlay Stivensonu dəstəkləyir və onun seçki 
kompaniyasında fəal iştirak edir. Aşkar bildirməsə də onun 
məqsədi vitse-prezidentliyə namizəd olmaq idi. Lakin bu 
197
Amerika prezidentləri
istəyi həyata keçmir. Perspektivinə ümidini itirməyərək 
1958-ci ildə Konqresə seçkilərdə iştirak edir və yenə də se-
nator seçilir.
E.Stivensonun şəxsində demokratların iki ardıcıl pre-
zident seçkilərində məğlub olması, Kennedini növbəti 
seçkilərdə namizədliyini irəli sürməyə həvəsləndirir.
1960-cı il seçkilərinə demokratların namizəd göstərməsi 
partiyadaxili çəkişmələrlə müşayiət olunur. Conson, Say-
minqton, Stivenson və Kennedi əsas iddiaçılar idi. 1960-
cı il iyul ayında partiyanın Los-Ancelosda keçirilən 
Konventində gərgin keçən müzakirələrdən sonra Kennedi 
və Conson, uyğun olaraq, prezident və vitse-prezidentliyə 
namizəd göstərilir.
Seçkilərdə Kennedinin rəqibi respublikaçıların namizədi 
Nikson idi. D.Eyzenhauerin prezidentliyi dövründə vitse-
prezident olmuş Niksonun qələbə çalmaq şansı olduqca bö-
yük idi. Onu dəstəkləyənlər arasında bir çox tanınmış siyasi 
xadimlərlə yanaşı eks-prezident Eyzenhauer də vardı. Buna 
baxmayaraq 8 noyabr 1960-cı ildə keçirilən seçkilərdə Ken-
nedi 49,7 % səs toplayaraq prezident seçildi. O, Niksondan 
vur-tut 0,1 % çox səs toplamışdı.
Kennedi, yaxin keçmişin təcrübəsinin əksinə olaraq, 
kabineti qurarkən partiya mənsubluğunun fövqündə daya-
nır. Praqmatik respublikaçı Duqlas Dillonun maliyyə naziri 
təyin edilməsi, MKİ şefi  Allen Dallesi vəzifəsində saxlama-
sı buna sübutdur. Qələbəsini estafetin gənclərə ötürülməsi 
kimi dəyərləndirərək gənc və bacarıqlı mütəxəssislərə üs-
tünlük verir. Milli təhlükəsizlik üzrə məsləhətçi M.Bandi 
(40 yaş), müdafi ə naziri R.Mak-Namara (44), prezident 
köməkçisi T. Sorenson (32) buna misaldır. Eyni zaman-
da 35 yaşlı qardaşı Robert Kennedini ədliyyə naziri təyin 
edilir. Ümumiyyətlə onun komandasının orta yaş həddi 45 
olub (Eyzenhauerdə isə uyğun göstərici 56 idi).
198
Amerika prezidentləri
C.Kennedinin «Yeni sərhədlər» adlandırdığı daxili si-
yasi-iqtisadi kursunun əsasını vergilərin azaldılması ilə iq-
tisadiyyatı dirçəltmək, xəstələrin sosial müdafi əsi, təhsilin 
təkmilləşdirilməsi və irqi-ayrı seçkilik probleminin həlli 
təşkil edirdi. Artıq Konqresdə üstünlüyü ələ alan respub-
likaçılar və bəzi hallarda onlarla alyans quran Cənub de-
mokratları bu kursun federal sistemdə kompleks halında 
gerçəkləşməsinə maneə yaradırlar.
İrqi ayrıseçkilik məsələsində Kennedi ehtiyatla hərəkət 
edir. Qaradərililərin təqib edilməsinin Amerika demok-
ratiyasının idealları ilə əkslik təşkil etdiyini bildirir və bu 
məsələdən beynəlxalq ictimaiyyətin, xüsusilə Sovet İttifa-
qının əks-təbliğat üçün məharətlə istifadə etməsinin qarşı-
sını maksimum almağa cəhd göstərir.
Kennedi prezidentlik fəaliyyətində xarici siyasətə xü-
susi önəm verib. Bu məsələdə Konqres ona nəzərəçarpacaq 
dərəcədə sərbəstlik vermişdir. Buna səbəb SSRİ-ABŞ qar-
şıdurması, atom və hidrogen silahlarının bütün bəşəriyyət 
üçün təhlükə törətməsi olmuşdur.
Kennedi müstəmləkə ağalığından yenicə xilas olmuş, 
inkişafca geri qalan dövlətlər uğrunda aparılan nüfuz 
müharibəsinə ciddi önəm verib. «Üçüncü dünya» adlandırı-
lan bu ölkələri Kennedi, demokratiya və diktatura arasında 
«döyüş poliqonu» adlandırıb. Bu istiqamətdə Kennedi ad-
ministrasiyasının təşəbbüsü ilə iki mühüm məsələnin həlli 
üçün cəhd göstərilir. «Tərəqqi alyansı» adlandırılan 19 La-
tın Amerikası ölkəsi ilə bağlanan əməkdaşlıq müqaviləsinin 
həyata keçməsi üçün Konqres on il müddətinə 20 mlrd. 
dollar vəsait ayırır. ABŞ-da xüsusilə gənclər tərəfi ndən 
dəstəklənən «Sülh korpusu» isə Afrika və Asiya ölkələrinin 
inkişafına köməklik məqsədi daşıyırdı. Lakin bu layihələri 
tam reallaşdırmaq mümkün olmamışdır.
1964-cü il prezident seçkilərinə hazırlaşan Kenne-
di Texasa səfər edir. 1963-cü il noyabrın 22-də, Texasa 
199
Amerika prezidentləri
gəldiyi ilk saatda, Xarvi Li Osvaldın açdığı atəşdən vəfat 
edir. Onun qətlini XX əsrin cinayəti də adlandırırlar. Pre-
zident fəaliyyətinə başlamış Consonun göstərişi ilə Ali 
Məhkəmənin sədri Erl Uorrenin başçılıq etdiyi istintaq ko-
missiyası yaradılır. Bir illik təhqiqat X.L.Osvaldın cinayəti 
təkbaşına törətdiyi nəticəsinə gəlir.
Lakin bu səs-küylü qətl daim diqqət mərkəzində olub. 
Hətta 1977-ci ildə Konqresin xüsusi komissiyası da konkret 
rəyə gələ bilməyib. 80-ci illərdə aparılan təhqiqatlarda bu 
cinayətdə SSRİ DTK-sının, Kuba emiqrantlarının, MKİ-
nın adları hallansa da, hələ ki, hamı tərəfi ndən qəbul olunan 
nəticə əldə edilməyib. 
200
Amerika prezidentləri
LİNDON CONSON
(LYNDON JOHNSON)
(1963-1969)
Ən yeni tarixdə prezidentlərin fəaliyyətinə həsr olunmuş 
ictimai rəy sorğularında Lindon Conson axırıncı yerlərdən 
birini tutur. Bunun bir çox səbəbləri var. Onun məhz popul-
201
Amerika prezidentləri
yar prezident Kennedinin öldürülməsindən sonra Ağ Evə 
sahib olması, tələbə tətillərinin kütləvi xarakter daşıması, 
irqi-ayrıseçkilik problemlərinin kəskinləşməsi, afro-ameri-
kalıların vətəndaş hüquqları uğrunda mübariz, Nobel Sülh 
mükafatı laureatı M.L.Kinqin və gənclərin kumiri hesab 
edilən R.Kennedinin öldürülməsi onun prezidentliyinə 
kölgə salır. Bu baxımdan onun sosial-iqtisadi və vətəndaş 
haqları sahəsində əldə etdiyi nailiyyətlər demək olar ki, xa-
tırlanmır.
Lindon Beyns Conson 27 avqust 1908-ci ildə Texas şta-
tının Stounuol şəhərində dünyaya gəlib. Əvvəllər fermer və 
makler olan atası Semüel Conson qısa müddət Texas qanun-
verici orqanında demokratların nümayəndəsi kimi təmsil 
olunub. Balaca Lindonun uşaqlığı bolluq içində keçsə də, 
tezliklə ailənin maddi vəziyyəti pisləşir. 1921-ci ildə pam-
bıq bazarında baş verən böhran ailə başçısının müfl is ol-
ması ilə nəticələnir. Çox keçmir ki, ailə Pedernalesə köçür. 
Burada orta təhsilini bitirən Lindon uğur arxasınca Kalifor-
niyaya gedir. İlk əvvəl ən ağır peşələrdə çalışır, sonra uzaq 
qohumunun vəkil kontorunda işləyir. İstər dərin savadının, 
istərsə də işgüzar əlaqələrinin olmaması səbəbindən plan-
larını gerçəkləşdirə bilmir və 1926-cı ildə yenidən Texasa 
qayıdır. Bir müddət yol tikinti idarəsində fəhləlik edir.
Texasın cənubundakı Meksikan məktəbində müəllimlik 
etdikdən sonra San-Markosdakı pedaqoji kollecə daxil 
olur. Təhsil haqqı çox olmasa da, oxumaqla yanaşı işləyir. 
Təhsildə ciddi uğur əldə etməsə də müəllim və tələbələrin 
rəğbətini qazanır. Kolleci bitirərək əvvəl Persoll, sonra da 
Hyuston şəhərində natiqlik sənətindən dərs deyir. 
Texas senatına keçirilən seçkilərdə Uilli Hopkinsin seç-
kiönü kompaniyasında iştirakı, onda siyasi qabiliyyətin ol-
duğunu göstərdi. Hopkinsin zəmanəti ilə 22 yaşlı Conson 
Texası Vaşinqtonda təmsil edəcək konqresmen Kleberqin 
köməkçisi olur. Bu onun həyatında ciddi dönüş yaradır.
202
Amerika prezidentləri
Kleberqin yanında dörd il işləməsi onu siyasətçi kimi 
püxtələşdirir. Dəbdəbəli və əyləncəli həyat keçirən konq-
resmenin əvəzinə onun əsas işlərini görən Conson, necə 
deyərlər, siyasi mətbəxin bir çox sirlərinə bələd olur.
Bu ərəfədə təsadüfən tanış olduğu Klaudiya Teylora, elə 
tanışlığının ilk günü evlənməyi təklif edir. Varlı biznesmen 
Tomas Teylorun qızı ilə ailə qurması Consonun gələcək 
karyerasına böyük kömək etmişdir.
1935-ci ildə nüfuzlu Sem Reybernin himayədarlığı ilə, 
Conson Texas gənclər idarəsinin direktoru seçilir. 1937-
ci ildə vəfat etmiş konqresmenin yerinə keçirilən təkrar 
seçkilərdə iştirak edərək qələbə çalır. Seçkilərdə ona qayna-
tası ilə yanaşı, ştatın varlı biznesmenləri də kömək edirlər.
1941-ci ildə senata keçirilən seçkilərdə Conson Ruzvelt 
administrasiyasından güclü dəstək alır. Buna səbəb onun 
əvvəlki il keçirilən prezident seçkilərində göstərdiyi fəallıqla 
yanaşı, texaslı vitse-prezident Con Qarneri vəzifədən uzaq-
laşdırmağa yardımçı olması idi. Senator seçilən Consonun 
nüfuzu daha da artır. Bu, öz növbəsində, Consonun işgüzar 
dairələrdə söz sahibi olması demək idi.
Müharibə başladıqda Conson fəaliyyətini dayandıraraq 
cəbhəyə yollanır və kapitan-leytenant rütbəsində donanma-
da xidmət edir. 1942-ci il 19 iyulda Ruzvelt döyüşlərdə işti-
rak edən konqresmenləri geri çağırdıqda o, Vaşinqtona qa-
yıdır. İşgüzar dostlarının köməyilə bizneslə məşğul olaraq 
böyük sərvət toplaya bilir. 60-cı illərin əvvəllərində «Life» 
jurnalı onun 14 milyon dollara malik olduğunu bildirir.
1948-ci ildə senata seçildikdən sonra sürətlə karyera 
edir. Tezliklə senatda demokrat fraksiyasına rəhbərliyi ələ 
alır. 1954-cü il seçkilərində qələbəsi isə onu demokratların 
aparıcı liderinə çevirir. 
Nəhayət, Nikson 1960-cı il prezident seçkilərində vitse-
prezidentliyə namizəd göstərilir. Kennedinin qətlindən son-
ra ölkənin ali vəzifəsinə sahib olur.
203
Amerika prezidentləri
Consonun fəaliyyət proqramının əsasını kadr siyasəti və 
siyasi ardıcıllıq təşkil edirdi. Bununla yanaşı o, qətiyyətlə 
sosial problemlərin həllinə başlayır. Belə ki, 8 yanvar 1964-
cü ildə elan etdiyi ilk hökumət proqramını «yoxsulluğa qar-
şı sözsüz müharibə» adlandırır .
Qanunvericilik məsələlərini, hökumət sistemində zəif və 
güclü tərəfl əri Conson kimi bilən ikinci bir prezident olma-
mışdır. Uzun müddətli mübarizədən sonra Konqresdə çox-
luğun liderinə çevrilmiş texaslı məktəb müəllimi hökumətə 
özünə məxsus ailə kimi yanaşmışdır. Bütün hökumət işlərinə 
və hər bir siyasi prosesə şəxsən nəzarət etmişdir.
Vaxtilə Kennedi tərəfi ndən Konqresə təqdim olunmuş 
vətəndaş hüquqları haqqında qanun layihəsini qısa müddətə 
qəbul etdirə bilir. Qanuna əsasən nəhayət Cənubda afro-
amerikalılara seçki hüququ verilir, kişi və qadınlar arasın-
dakı hüquq bərabərliyi öz əksini tapırdı. Bu 1791-ci ildə 
qəbul edilmiş hüquqlar haqqında Billin tam reallaşması 
istiqamətində atılmış böyük addım kimi dəyərləndirilir.
Qısa müddətə gördüyü işlər onun populyarlığını ar-
tırır. Növbəti seçkilərdə respublikaçıların namizədi Barri 
Qolduoterə böyük üstünlüklə qalib gəlir.
Xarici siyasət sahəsində Conson əsasən Kennedi kursu-
nu davam etdirir. Sovet İttifaqı ilə əlaqələrin yaxşılaşdırıl-
masına ehtiyatla tərəfdar çıxır, 1968-ci ildə nüvə silahının 
yayılmaması haqda müqavilə imzalayır, prezidentliyinin 
sonuna yaxın silahlanmanı məhdudlaşdırmaq haqda da-
nışıqlara hazırlıq görür. Lakin onun Vyetnamda uğursuz 
müharibəyə başlaması xarici siyasi kursun ifl ası olur.
Növbəti prezident seçkilərində vitse-prezident Hübert 
Hemorrinin namizəd göstərilməsinə yardımçı olur.
İstefaya çıxdıqdan sonra Texasdakı rançosuna qayıdır və 
2 yanvar 1973-cü ildə vəfat edənədək ictimaiyyət arasında 
görsənmir. Ömrünün son günlərini nəvələrinin tərbiyəsinə 
və memuarlarını yazmağa həsr etmişdir.
204
Amerika prezidentləri
RİÇARD MİLHAUZ NİKSON
(RICHARD M. NIXSON)
(1969-1974)
O, Amerika prezidentləri tarixinə ilk dəfə istefa vermiş 
prezident kimi düşüb. Bu, iki il davam etmiş Uotergeyt qal-
maqalına son qoymaq üçün nümunəsiz addım olmaqla ya-
naşı, ABŞ tarixində görünməmiş konstitusiya böhranı kimi 
dəyərləndirilib.
Riçard Milhauz Nikson 1913-cü il 9 yanvarda Cənubi 
Kaliforniyanın Yorbe-Linda şəhərciyində anadan olub. İr-
land əsilli Niksonlar XVIII əsrin əvvəllərindən Amerika 
qitəsində məskunlaşıblar. Bəzi bioqrafl arı C.Vaşinqtonun 
yaxın ətrafına daxil olan, Vətəndaş Müharibəsinin qəhrə-
205
Amerika prezidentləri
manları sırasında Niksonlar nəslinin nümayəndələri oldu-
ğunu bildirirlər.
Gələcək prezidentin atası Frenk Nikson sahibi olduğu 
balaca dükandan əldə etdiyi cüzi gəlirlə ailəsini dolandırır-
dı. Balaca Riçardın uşaqlığı çətin şəraitdə keçib. Uitterdəki 
kollecə daxil olanadək ailənin bütün təsərrüfat işləri onun 
üzərinə düşürdü.
Lakin vəziyyətin ağırlığı onun kolleci uğurla bitirməsinə 
mane olmur. 1934-cü ildə Daremdəki (Şimali Karolina) 
Dyuk Universitetinə, təqaüd almaq şərtilə, daxil ola bi-
lir. Universitetdə üç illik təhsilini başa vuraraq, xidmətini 
təklif etdiyi FTB və böyük vəkil kontorlarının cavabını 
gözləmədən valideynlərinin yanına qayıdır. Burada 24 yaş-
lı Nikson kiçik kontorda vəkillik praktikasına başlayır. İki 
il sonra qonşu dairədəki La-Qabia şəhərinə köçərək burada 
şəhər prokuroru vəzifəsini tutur. Paralel olaraq kommersiya 
ilə məşğul olmaq cəhdi baş tutmur.
1940-cı ildə Riçard Amerikanın sadə ailələrindən biri-
nin qızı Telma Rayanla evlənmiş və bu nikahdan iki qızı 
dünyaya gəlmişdir. Qeyd edək ki, qızlarından biri sonralar 
D.Eyzenhauerin nəvəsi ilə ailə həyatı qurub.
Pörl-Harbör hadisələrindən sonra Niksonlar Vaşinqto-
na köçür. Burada Nikson Qiymətlərə nəzarət üzrə dövlət 
idarəsində çalışır. 1942-ci ilin yayında isə müharibəyə 
gedərək donanmada xidmətə başlayır və ikinci ranq ka-
pitan rütbəsi alır. Maraqlı bir faktı qeyd edək ki, onun 
hərbdə olduğu ərəfədə həyatında önəmli dəyişikliklər baş 
verməsə də, qumarda udduğu 10.000 dollar gələcək kar-
yerasına əhəmiyyətli təsir göstərib. Udduğu pulları siyasi 
karyera etməyə xərcləyərək Konqresə keçirilən seçkilərdə 
iştirak edir. Onun namizədliyini irəli sürməsinin də maraqlı 
tarixçəsi var. 1946-cı ildə qəzetlərdə Respublikaçılar par-
tiyası yerli təşkilatının «Konqresə seçkilərdə iştirak etmək 
üçün namizəd tələb olunur» məzmunlu elanına cavab ola-
206
Amerika prezidentləri
raq Nikson seçki marafonuna qoşulur. Demokrat Vurxisə 
qalib gələrək 33 yaşında konqresmen seçilir.
Nikson siyasi karyerasını əsasən antikommunist 
təbliğatı üzərində qurub. O fanatik antikommunist olmasa 
da «kommunizm qorxusu»ndan karyera etməsi üçün yarar-
lanıb. Kommunistlərlə iş birliyində və Sovet İttifaqına ca-
susluq etməkdə günahlandırılan yüksək rütbəli diplomat və 
Karnegi Fondunun prezidenti Elcer Hissə qarşı sensasiyalı 
təhqiqatda (nəticədə E.Hissə 5 illik həbs cəzası verilib) işti-
rakı onu bütün ölkədə tanıdıb.
1948-ci il seçkilərində də qalib gələn Nikson 1952-ci 
ildə asanlıqla senator seçilir. Elə həmin il respublikaçılar 
onu vitse-prezidentliyə namizəd göstərirlər. Seçki pro-
sesi zamanı rüşvətxorluqda ittiham edilməsi onun siya-
si məhvinə səbəb ola bilərdi. Lakin Nikson televiziyada 
məşhur çıxışı ilə bu sınaqdan məharətlə çıxa bilir və Ey-
zenhauerin qələbəsindən sonra səkkiz il vitse-prezident 
vəzifəsini tutur.
1960-cı il seçkilərində respublikaçıların namizədi olan 
Nikson 0,1 % çox səs toplamış Kennediyə uduzur. İki il 
sonra Kaliforniya qubernatoru seçkilərində məğlub olduqda 
isə bir çoxları onun siyasi karyerasının bitdiyini bildirirlər. 
Lakin çox keçmir ki, onlar səhv etdiklərini anlayırlar.
60-cı illərdə yaxın dostu, varlı iş adamı Elmer Bobstun 
köməyi ilə bizneslə məşğul olur. Nüfuzlu vəkil kontorunun 
şəriki olaraq böyük sərvət toplayır. Bununla yanaşı elmi-si-
yasi yaradıcılıqla məşğul olaraq bir çox kitablar yazır.
Nikson 1968-ci il prezident seçkilərində iştirak etmək 
məqsədilə yenidən siyasi arenaya qayıdır. Partiyadaxili 
rəqibləri N.Rokfeller və R.Reyqana asanlıqla qalib gələrək 
respublikaçıların namizədi olur. Onun əsas şüarı Vyetnam-
da uğursuz müharibəyə çon qoymaq, daxili təhlükəsizlik və 
sosial problemlərin həlli idi. Robert Kennedi öldürüldükdən 
sonra çaşqın vəziyyətə düşmüş demokratlar vitse-prezident 
207
Amerika prezidentləri
Hyübert Hemfrinin namizədliyini irəli sürürlər. Nikson 
1968-ci ilin noyabrında keçirilən seçkilərdə qalib gələrək 
prezident seçilir.
Prezidentliyinin ilk günlərindən əsas diqqəti Vyet-
nam sindromuna yönəldən Nikson, 1969-cu ilin iyununda 
«Nikson doktrinasını» imzaladı. Bu, tərəfl ər arasında sülh 
danışıqlarını davam etdirməklə yanaşı, 1973-cü ilədək 
ABŞ qoşunlarının münaqişə bölgəsindən çıxarılması pro-
sesini sürətləndirdi. Müharibənin faktiki olaraq ABŞ-ın 
məğlubiyyətilə sonuclanmasına baxmayaraq, Niksonun xa-
rici siyasətdə uğurları şəksizdir. Keçmişdə kommunist «ov-
çusu» olsa da iki böyük kommunist dövləti Çin və SSRİ ilə 
münasibətləri nizamlamağa cəhd göstərir və hər iki ölkəyə 
səfər edən ilk prezident olur. Bu xətt «Soyuq müharibə» 
başladıqdan sonra ABŞ xarici siyasi kursunda sərt dönüşdən 
xəbər verirdi.
Prezidentlik səlahiyyətlərinin icrasına başlayanadək 
Nikson prezidentin yalnız xarici siyasətlə məşğul olmalı 
olduğunu deyirdi. Lakin Ağ Evə sahib olduqdan sonra ye-
ritdiyi siyasət bunun tam əksini göstərir. Tezliklə yaradılan 
bir çox təsisatlar hakimiyyətin bir əldə cəmləşməsi, konkret 
olaraq prezidentin digər hakimiyyət qollarından üstün ol-
ması ilə nəticələndi. Bu isə öz növbəsində konqreslə qarşı-
durmaya səbəb oldu.
1972-ci il seçkilərində Nikson yenidən respublikaçıla-
rın namizədi olur. Xüsusilə Vyetnam müharibəsində ciddi 
dönüş yarada bilməsi onun reytinqini yüksəltmişdi. O de-
mokratların namizədi Corc Makqovernə böyük üstünlüklə 
qalib gələrək 2-ci müddətə prezident seçilir. 
Qeyd etdiyimiz kimi Nikson ilk dəfə olaraq tutduğu 
vəzifədən istefa verib. Buna səbəb olmuş Uotergeyt qalma-
qalını doğuran hadisə 17 iyun 1972-ci ildə baş verib. Həmin 
gecə demokratların Vaşinqtondakı Uotergeyt otelində 
yerləşən mənzil qərargahına gizli qulaqasma qurğuları və 
208
Amerika prezidentləri
fotokameralar qoymaq istəyən beş nəfər həbs edilir. İlkin is-
tintaq hadisənin Ağ Evə gedib çıxdığını aşkar etdi. Bəzi Ağ 
Ev rəsmiləri bu işin onlara aidiyyəti olmadığını bildirsələr 
də, istintaqı dayandırmağa nail ola bilmədilər.
İmpiçment təhlükəsi qarşısında qalan Nikson 8 avqust 
1974-cü ildə televiziya ilə çıxış edərək istefa verdiyini bil-
dirdi. Baş verən qalmaqalda günahı olmadığını bildirərək is-
tefasını siyasi bazasını itirməsilə əlaqələndirdi. Lakin istefa 
onun impiçmentdən qurtarsa da alçaldıcı istintaq bitmədi. 
Bir ay sonra prezident Ford baş verənlərə görə rəsmi olaraq 
üzr istəyərək, onu bu biabırçılıqdan qurtardı.
Hər bir siyasətçi üçün ölüm sayıla biləcək bu qalmaqal-
dan sonra Nikson bir müddət tənhalığa çəkilərək elmi-siya-
si yaradıcılıqla məşğul olur. Yaradıcılığının bəhrəsi olaraq 
onun doqquz kitabı nəşr olunmuşdur.
1994-cü il 22 apreldə vəfat edərkən Uotergeyt qalma-
qalı yaddan çıxmasa da bağışlanmışdı. ABŞ siyasətində əlli 
ildən çox bir müddətdə aparıcı simalardan olan Niksonun 
təntənəli dəfni bunu sübut edir. Qeyd edək ki, vaxtilə onun 
istefasını tələb edən izdihamlı mitinqlərin iştirakçısı olan 
prezident Klinton dəfn zamanı qəbirüstü nitq söyləmişdir.
209
Amerika prezidentləri
CERALD FORD 
(GERALD FORD)
(1974-1977)
Cerald Ford Birləşmiş Ştatlar tarixində yeganə prezi-
dentdir ki, nə prezident, nə də vitse-prezident seçkilərində 
210
Amerika prezidentləri
iştirak etməyib. O, vitse-prezidentliyə Niksonun tədqimatı 
ilə gətirilmiş, sonuncunun istefasından sonra isə prezident 
səlahiyyətlərinin icrasına başlamışdır.
C.Ford 1913-cü il iyulun 14-də Miçiqan ştatının Qrand-
Renids şəhərində dünyaya gəlib və Lesli Linç Kinq adlan-
dırılıb. Atası Lesli Kinq yun ticarəti ilə məşğul olan kom-
mersant idi. İki yaşında ikən valideynləri ayrılır və Lesli 
anası ilə qalır. Anası Doroti Qardner tezliklə Cerald Forda 
ərə gedir. Gələcək prezidentin atalığı oğulluğa götürməklə 
yanaşı ona öz adını verir. Özü haqqında bu həqiqətləri Ce-
rald Ford (kiçik) yalnız 17 yaşında olarkən bilmişdir.
Fordlar kasıb olmasalar da Ceraldın yeniyetməliyi o 
qədər də yüngül keçməyib. 1930-cu ildə yerli məktəbdə 
orta təhsilini bitirərək restoranda qabyuyan və ofi siant kimi 
işə düzəlir. Belə ağır işə düzəlməsinə səbəb isə «Böyük 
böhran» illərində ailənin maddi vəziyyətinin pisləşməsi idi.
Hələ orta məktəbdə oxuduğu illərdə bacarıqlı fut-
bolçu adını qazanması köməyinə gəlir. Məhz bu bacarığı 
sayəsində Miçiqan Universitetinə daxil olarkən ona təqaüd 
verilir.
1935-ci ildə Universiteti bitirən Cerald Yel Universiteti-
nin futbol və boks üzrə yığma komandalarının baş məşqçisi 
işləyir. Bununla yanaşı sahibkarlıq fəaliyyəti göstərir, aldığı 
yüksək məvacibin bir hissəsini «Konover» modalar evinə 
yatıraraq onun payçısı olur. 1938-ci ildə Yel Universitetinin 
hüquq fakültəsinə daxil olaraq işləməklə yanaşı təhsilini ar-
tırır. Üç il sonra imtahan verərək hüquq elmləri üzrə baka-
lavr dərəcəsi alır. 
Qrand-Renidsə qayıdaraq dostları ilə şərikli vəkil kon-
toru açsa da uğur qazanmır, kontor bir il sonra bağlanır. 
1942-ci ilin yazından miçman rütbəsilə donanmada xidmət 
edərək ikinci ranq kapitan rütbəsində istefaya çıxır.
Müharibədən sonra nüfuzlu vəkil kontorlarından birində 
yüksək məvacibli işə düzələn Ford, elə bu ərəfədə siyasətə 
211
Amerika prezidentləri
ciddi maraq göstərir. Onu siyasi fəaliyyətə həvəsləndirən 
əsas səbəb atalığının Respublikaçılar partiyası Kent dairə 
(Miçiqan şt.) komitəsinə sədr seçilməsi idi. 1948-ci ildə 
Konqresə keçirilən seçkilərdə namizədliyini irəli sürür. 
Seçki kompaniyası ərəfəsində Betti Blumer Uorrenlə tanış 
olur və onlar tezliklə ailə qururlar.
Seçkilərdə qalib gələn Ford 24 il müddətində Konqresin 
üzvü olur. Son səkkiz ildə respublikaçı azlığın lideri kimi 
çıxış edir. 1973-cü ilin dekabr ayında vitse-prezident Spiro 
T.Aqnyü istefa verdikdə, Ford ABŞ tarixində bu vəzifəyə 
seçilməmiş, yalnız təyin edilmiş ilk şəxs oldu. Bundan 
düz səkkiz ay sonra R.Nikson istefa verdikdə isə prezident 
səlahiyyətlərinin icrasına başladı.
Fordun Niksonu əfv etməsi amerikalılar arasında 
nüfuzuna böyük zərbə vurdu. Çoxları əfvi pərdəarxası 
sövdələşmələrin bəhrəsi kimi dəyərləndirirdi. Niksonun 
istefadan əvvəlki çıxışları belə düşünməyə əsas verirdisə 
də, fakt sübutunu tapmayıb. Buna baxmayaraq Ford 
opponentlərinə tənqid üçün əlverişli mövzu vermiş oldu və 
təkrar seçilməsinə böyük əngəl törətdi.
Uotergeyt qalmaqalı nəinki Fordun, hətta bütünlüklə 
Respublikaçılar partiyasının fəaliyyətinə problem yaradıb. 
1974-cü il Konqresə seçkilərdə respublikaçılar hər iki pa-
latada üstünlüyü əldən verdilər. Belə şəraitdə prezidentin 
öz hökumət proqramını gerçəkləşdirməsi çətinləşdi. Bu isə 
öz növbəsində prezident-konqres qarşıdurmasına rəvac ver-
di. Təsadüfi  deyil ki, Ford Konqresin təqdim etdiyi qanun 
layihələrinə ilyarım ərzində 66 dəfə veto qoyub.
Xarici siyasətdə təcrübəli diplomat Henri Kissincerin 
fəaliyyəti nəticəsində əvvəlki kurs saxlanılıb.
Fordun yeritdiyi istər daxili, istərsə də xarici siyasi 
kursun liberallığını əsas göstərən sağ təmayüllü respubli-
kaçılar kəskin çıxışlara başladılar. Partiyadaxili müxalifətin 
lideri Kaliforniyanın eks-qubernatoru Ronald Reyqan idi. 
212
Amerika prezidentləri
Reyqan 1976-cı il prezident seçkilərinə Fordun namizəd ol-
masının qəti əleyhinə çıxış edirdi. Ford əvvəl bu çıxışlara 
əhəmiyyət verməsə də ilkin seçkilər Reyqanın reytinqinin 
yüksək olduğunu göstərdi. Yalnız partiyanın Kanzas-Sitidə 
keçirilən konventində Ford əsas rəqibinə kiçik üstünlüklə 
qalib gələrək partiyanın namizədi oldu. Bunun üçün o, li-
beral vitse-prezident Nelson Rokfellerlə vidalaşmaq zorun-
da qalır və bu vəzifəyə mühafi zəkar senator Robert Doul 
namizəd göstərilir.
Demokratların namizədi isə Amerika xalqına əyalət 
adamı kimi təqdim edilən Cimmi Karter idi. 
1976-cı ilin noyabrında keçirilən seçkilərdə Kar-
ter 50,1 % səs toplayaraq prezident oldu. Seçicilər Ce-
rald Fordu şəxsən cavabdeh olmadığı qalmaqallara görə 
cəzalandırmışdılar.
Ford zəif prezidentlər sırasında özünə əbədi yer tutub. 
Lakin burada bir məqama diqqət yetirmək gərəkdir ki, o 
prezident olarkən ağır mirasa yiyə durub və prezidentlik 
institutunun bilavasitə ondan asılı olmayan səbəblərdən 
nüfuzunu itirdiyi dövrdə prezidentlik edib. Digər tərəfdən 
Ford heç vaxt prezidentlik iddiasında olmayıb. Onun prezi-
dent olması nəinki ölkə, hətta özü üçün də gözlənilməz idi.
İstefaya çıxdıqdan sonra ciddi siyasi fəaliyyət 
göstərməsə də, qoca və təcrübəli dövlət xadimi kimi daim 
diqqət mərkəzində olub. Ford 26 dekabr 2006-cı ildə vəfat 
etmişdir.
213
Amerika prezidentləri
CİMMİ KARTER 
(JIMMY CARTER)
(1977-1981)
ABŞ prezidentləri tarixində hər bir prezidentin 
fəaliyyəti, onun ölkə tarixində xidmətləri bu və ya digər 
prinsiplər əsasında dəyərləndirilir. Lakin qeyd edək ki, 
bu dəyərləndirmələr nisbi xarakter daşıyır. Müasirləri 
214
Amerika prezidentləri
tərəfi ndən fəaliyyəti qənaətbəxş hesab edilməyən prezi-
dent sonralar tamamilə başqa cür qiymətləndirilib. Belə 
prezidentlərdən biri də Cimmi Karterdir.
Bu gün Amerika tarixçiləri, siyasi xadimləri və insan 
haqları uğrunda hərəkat fəalları bir çox xüsusiyyətlərinə görə 
bu insana rəğbət göstərirlər. Bunun başlıca səbəblərindən 
biri Karterin ABŞ xarici siyasətini insan haqları ilə uzlaş-
dırmağa çalışması olmuşdur.
Cimmi Karter (Ceyms Erl Karter) 1 oktyabr 1924-cü 
ildə Pleynis şəhərində (Corciya şt.) anadan olub. Onun nəsil 
şəcərəsi haqqında müxtəlif versiyalar var. Bəzi bioqrafl arı 
Karterin ingilis kralı Böyük Alfredin nəslindən olduğunu 
bildirir. Digərləri isə 1650-ci ildə Amerikaya köçmüş ser 
Tomas Karteri Cimminin ulu babası hesab edirlər. Karte-
rin özü isə hazırda mövcud olan ailə məzarlığında 1798-ci 
ildə dəfn olunmuş Uayli Karterin nəslin ona məlum olan ilk 
nümayəndəsi olduğunu deyir.
Atası Erl Karter işgüzar fermer və böyük dükan sahibi 
olsa da «Böyük böhran» onlardan da yan keçməyib. Cimmi 
ilk uşaqlıq çağlarından işləməyə məcbur olur. Beş yaşında 
ikən Pleynisin küçələrində qovrulmuş araxis sataraq gündə 
5 dollar qazanardı. Lakin bu, onun təhsil almasına mane 
olmayıb.
Yerli məktəbdə orta təhsilini bitirərək, 1943-cü ildə 
çox sevdiyi dənizçilik peşəsinə yiyələnmək məqsədilə 
Annapolisdəki Birləşmiş Ştatlar Hərbi-Dəniz Akademiya-
sına daxil olur. Üç il sonra Akademiyanı miçman rütbəsində 
bitirir. Elə həmin il Karterlərin çoxdankı dostları Smitlər 
ailəsinin qızı Rozalinlə evlənir.
Tezliklə donanmada xidmətə başlayaraq yeddi il burada 
qulluq edir. 1953-cü ildə atasının vəfatı onu istefaya çıxma-
ğa məcbur edir və 29 yaşlı Karter doğma ştata qayıdaraq 
ailə biznesini davam etdirir.
215
Amerika prezidentləri
Xidməti ərzində topladığı kiçik məbləği də biznesə qo-
yaraq atasının işini daha da inkişaf etdirir. On beş il sonra 
onun illik dövriyyəsi 1 milyon dollara çatmışdı. Bundan 
əlavə bir çox şirkətlərə ortaq olan Karter artıq nüfuzlu iş 
adamı kimi tanınırdı.
Tədricən yerli siyasi dairələrdə söz sahibi olması, onun 
«Març of daymz» xeyriyyə cəmiyyətinin sədri seçilməsi ilə 
nəticələndi. 1962-ci ildə isə Corciya senatına seçilir və iki 
seçki müddətində burada fəaliyyət göstərir.
1966-cı ildə demokrat partiyasının nümayəndəsi kimi 
qubernator seçkilərində iştirak edir, lakin uğur qazana bil-
mir. Məğlubiyyət onu ruhdan salmır, 1970-ci ildə yenidən 
seçki marafonuna qoşulur və asanlıqla qubernator seçilir.
Karter 1972-ci il prezident seçkilərində «maarifl ənmiş 
və sənayeçi cənubun nümayəndəsi» kimi vitse-prezidentliyə 
namizəd olmaq istəyir. Lakin demokrat-namizəd Corc 
Makqovernin yaxın ətrafı buna mane olur. Aldığı rədd ca-
vabı onu növbəti seçkilərdə öz namizədliyini irəli sürməyə 
ruhlandırır. 1976-cı ildə demokratların namizədi kimi çıxış 
edərək yalnız 2 % üstünlüklə Forda qalib gələrək prezident 
seçilir.
Seçki marafonunun startında aşkar autsayder hesab 
edilən Karterin qələbəsinin bir çox səbəbləri vardı. Əvvəla 
Nikson maxinasiyalarından qorxmuş Amerika ictimaiyyəti 
professional siyasətçilərə inanmaq istəmirdi. İkinci başlıca 
səbəb Karterin əyalət adamı olması, heç bir siyasi qalma-
qalda adının çəkilməməsi, bir sözlə şəxsi keyfi yyətləri idi.
Nikson sindromunu dəf etmək məqsədilə Karter 
idarəetməyə yeni çalarlar əlavə etdi. İnauqurasiya günü 
Kapitolidən Ağ Evə ənənəvi olaraq limuzində deyil piya-
da getməsi, prezident himninin çalınmasının yasaqlanma-
sı, səfərə gedərkən əl baqajını özü götürməsi kimi formal 
dəyişikliklər edildi.
216
Amerika prezidentləri
Karterin qeyri-adi idarəetmə tərzi özünü Konqresə olan 
münasibətdə də göstərdi. Baxmayaraq ki, hər iki palatada 
üstünlük demokratlarda idi, partiya funksionerləri Uoter-
geyt qalmaqalından sonra icraedici aparata qarşı radikallıq-
dan əl çəkmədilər.
Xarici siyasətdə Karter administrasiyası ilk əvvəl bəzi 
uğurlar əldə edə bildi. 1973-cü ildən Kissincer tərəfi ndən 
aparılan ABŞ-Misir danışıqları bəhrəsini verdi. Karterin 
təşəbbüsü ilə Misir prezidenti Sadat və İsrailin baş naziri 
Begin arasında Kemp-Deviddə on üç gün davam edən danı-
şıqlar baş tutdu və 1978-ci ilin sentyabrında sülh müqaviləsi 
imzalandı.
Sovet İttifaqı ilə münasibətlərini normallaşdırmaq daha 
çətin başa gəlirdi. Karter xüsusilə iki məsələdə anlaşmaq 
istəyirdi, silahlanmaya birgə nəzarət və insan haqlarının qo-
runması. 
Lakin, onun bu istiqamətdə atdığı hər bir addım istər 
daxili opponentləri, istərsə də Avropadakı müttəfi qləri 
tərə fi n dən təpki ilə qarşılandı. Nəhayət 1979-cu ildə stra-
teji nüvə silahlarının məhdudlaşdırılması haqda OCB-II 
müqaviləsi bağlandı. Bununla yanaşı Çin Xalq Respublika-
sı ilə (Tayvanla diplomatik əlaqələrin kəsilməsi bahasına) 
münasibətlər tənzimləndi.
Çox keçmir ki, SSRİ-nin Əfqanıstana hərbi müdaxiləsi 
bu nailiyyətləri heçə endirir. Birləşmiş Ştatların atdığı ilk 
addım SSRİ-yə taxıl satışını qadağan və Moskvada 1980-ci 
il Yay Olimpiya oyunlarının boykot edilməsi oldu.
1979-cu ildə İranda ABŞ tərəfi ndən dəstəklənən şah re-
jiminin devrilməsi də Karterin nüfuzuna böyük zərbə vurdu.
Növbəti prezident seçkilərində Karterin namizəd olma-
sı ona partiyadaxili parçalanmalar bahasına başa gəldi.
Seçkilərdə Karterin əsas rəqibi mühafi zəkar respub-
likaçı Ronald Reyqan idi. Reyqan dünyada baş verən bö-
217
Amerika prezidentləri
yük hadisələrə Karter hökumətinin passiv münasibətini 
kəskin tənqid edirdi. Karterin Reyqanı bütün dünyada 
sülhə təhlükə olacaq çıxışlar etməkdə ittiham etməsi də ona 
köməklik göstərmədi. Seçkilərdə 51 % səs toplayan Rey-
qan prezident seçildi.
Seçkilərdəki məğlubiyyətdən məyus olan Karter qısa 
fasilədən sonra, yenidən ictimai-siyasi fəaliyyətə başlayıb. 
İlk olaraq Atlantada prezident kitabxanasını yaradır. Onun 
təsis etdiyi «Karter Mərkəzi» beynəlxalq problemlərin həlli 
ilə məşğuldur. Bu yöndə o bəzi uğurlar da əldə edib.
1994-cü ilin sentyabr ayında Haitiyə diplomatik səfəri 
ərəfəsində o, hakimiyyətdən uzaqlaşdırılmış prezident 
Aristidin öz vəzifəsinə qaytarılması tərəfdarı kimi çıxış 
edib. 1995-ci ilin əvvəllərində isə Bosniya münaqişəsinin 
həllində vasitəçilik etmişdir. Karter kasıblar üçün mənzillər 
tikilməsi layihəsinin gerçəkləşməsində də yaxından iştirak 
edir. 
218
Amerika prezidentləri
RONALD REYQAN 
(RONALD REAGAN)
(1981-1989)
Ronald Reyqan D.Eyzenhauerdən sonra iki tam 
müddətə hakimiyyətdə olmuş ilk prezident idi. O, böyük 
ictimai nüfuz sahibi kimi vəzifədən gedib. Bəzi tarixçi, jur-
nalist və politoloqların rəylərinə görə F.D.Ruzveltdən sonra 
219
Amerika prezidentləri
ABŞ xarici və daxili siyasi kursunda R.Reyqan qədər əsaslı 
dəyişikliklər etmiş ikinci prezident yoxdur.
Ronald Uilson Reyqan 6 fevral 1911-ci ildə İllinoys 
ştatının Tampiko şəhərciyində irland əsilli ailədə dünyaya 
gəlib. Atası Edvard Reyqan ayaqqabı ticarəti ilə məşğul 
olsa da, qazancı ailəni dolandırmağa güclə çatırdı. Elə bu 
səbəbdən Ronald ilk yeniyetməlik çağlarından işləməyə 
məcbur olur, hələ orta məktəbdə oxuduğu illərdə 14 yaşında 
ikən tikintidə işləyir. Növbəti altı ildə Diksondakı (İllinoys 
şt.) kurort zonasındakı çimərlikdə xilasetmə stansiyasında 
işləyir. Yaxşı idmançı olması ona yarımtəqaüd almaq şərtilə 
Yurik kollecində təhsilini davam etdirməyə imkan yaradır. 
Bu ərəfədə özünü dolandırmaq məqsədilə qabyuyan, üzgü-
çülük müəllimi, qadınlar yataqxanasında aşpaz kimi çalı-
şır. Çətin şəraiti onun təhsilə ciddi yanaşmasına mane olub. 
Kollecdə də göstərdiyi əsas səy futbol komandasının üzvü 
olmağa yönəlib.
1932-ci ildə kolleci bitirən Reyqan valideynlərinin ya-
nına qayıdır. Daha bir il xilasetmə stansiyasında işlədikdən 
sonra Davenport radiostansiyasında futbol şərhçisi olur. 
1934-cü ildən «WHO» radiostansiyasında idman şərhçisi 
kimi işə qəbul edilir və burada «Kabz» və «Uayt soks» ko-
mandalarının oyunlarına şərhçilik edir.
 1937-ci ildə «Kabz» komandası ilə birlikdə Katolinada 
olarkən «Uorner brazerz» kinoşirkəti onu sınaq çəkilişlərinə 
dəvət edir. Uğurlu keçən sınaqdan sonra şirkət onunla 
müqavilə imzalayır. İlk əvvəl ikinci dərəcəli fi lmlərdə çəkilir.
Getdikcə kino aləmində tanınan Reyqan 29 yaşında 
ikən kinoaktirisa Ceyn Uaymenlə ailə qurur. Lakin nikah 
uğursuz olmuş və onlar səkkiz il birgə yaşadıqdan sonra ay-
rılmışlar. Gələcək prezident 1952-ci ildə ikinci dəfə Nensi 
Devislə evlənmişdir.
İkinci Dünya Müharibəsi başladıqda orduya çağırılsa da 
görmə qabiliyyəti zəif olduğu üçün arxa cəbhəyə göndərilir 
220
Amerika prezidentləri
və əsasən təbliğat xarakterli fi lmlərin səsləndirilməsində iş-
tirak edir.
 50-ci illərin əvvəllərindən tədricən kinodan uzaqlaşır. 
1954-cü ildə «Ceneral Elektrik»də işə düzəlir. Bununla ya-
naşı televiziyada «Ceneral Elektrik Teatr» verilişinin apa-
rıcısı olur. Müqaviləyə əsasən o, həmçinin şirkətə məxsus 
müəssisələrə gedərək təbliğat-təşviqat xarakterli çıxışlar 
etməli idi. Etdiyi standart çıxışlar bəzən siyasi məzmunda 
olurdu. O əsasən Amerika demokratiya idealını mədh edə-
rək, kommunist təhlükəsindən danışırdı. Bu tədricən onun 
siyasətlə ciddi maraqlanmasına səbəb oldu.
İlk vaxtlar özünü Ruzveltsayağı demokrat hesab edən 
Reyqan 1962-ci ildə rəsmi olaraq respublikaçılar partiyası-
nın üzvü olur.
Bu ərəfədə iş yerini itirir. Və iki il işsiz qalır. Çox keç-
mir ki, respublikaçılar onu Kaliforniya ştatının qubernato-
ru seçkilərinə namizəd göstərirlər. 1966-cı ilin payızında 
keçirilən seçkilərdə o, demokrat Pet Brauna qalib gələrək 
qubernator seçilir. 
1974-cü ilədək Kaliforniya qubernatoru kimi fəaliyyət 
göstərən Reyqan 1976-cı il prezident seçkilərində respubli-
kaçıların namizədi olmaq istəsə də, bu istəyinə nail olmur. 
Lakin növbəti seçkilərdə bütün mərhələləri uğurla keçərək 
prezident seçilir.
Reyqanın ABŞ daxili və xarici siyasətində etdiyi önəmli 
dəyişikləri «mühafi zəkar inqilab» adlandırırlar. İnqilabın 
nüvəsini «reyqanomika» adlandırılan və 70-ci illər iqtisa-
di problemlərinin həllinə yönəlmiş təklifl ər paketi təşkil 
edirdi. Burada əsas hədəf kimi vergilərin azaldılması və 
dövlətin investisiya qoyuluşuna əngəl törədən maneələri 
aradan qaldırmaqla iqtisadi inkişafa nail olmaq götürül-
müşdü. Ümumiyyətlə Reyqan hökuməti, iqtisadiyyatı in-
kişaf etdirmək, infl yasiyanın qarşısını almaq məqsədilə 
dövlətin iqtisadiyyata müdaxiləsini minimuma endirmək 
221
Amerika prezidentləri
yolu seçmişdi. 80-ci illərdə gəlir vergisinin və mənfəətə 
görə verginin norması əhəmiyyətli dərəcədə azaldıldı, in-
vestisiya yatırımına vergi güzəştləri edildi. Dövlət bizne-
sin bir çox növlərini nizama salmaqdan imtina etdi, trestlər 
əleyhinə qanunçuluğun tətbiq sahələri kəskin surətdə ixtisar 
edildi, şəxsi təşəbbüs üçün əlverişli şərait yarandı. Bu isə 
qısa müddətdə korporasiyaların gəlirlərinin görünməmiş 
dərəcədə artması ilə nəticələndi.
«Reyqanomika» şəraitində Amerika sənayesi elmi – 
texniki tərəqqinin ən müasir nailiyyətlərini səmərəli sürətdə 
tətbiq edirdi. Onun beynəlxalq miqyasda rəqabətə davam-
lılığını artırdı.
Hökumət infl yasiya və işsizlik problemlərini də uğur-
la həll etmişdir. İnfl yasiya indeksi 1988-ci ildə 4,5 % oldu 
(Uyğun göstərici 1980-ci ildə 12,5 % olub). İşsizlik kvotası 
isə 7 %-dən 5,4 %-ə endirildi. Məşğulluğun artmasının əsas 
mənbəyi xidmət sahələrinin genişlənməsi oldu. 80-ci illərin 
ikinci yarısından başlayaraq ABŞ iqtisadiyyatına xarici ka-
pital axını güclənməyə başladı. Bu əsasən qiymətli dövlət 
kağızlarının, bank əmanətlərinin qoyulmasından, şəxsi 
kompaniyaların səhmlərinin əldə edilməsindən, müstəqil 
kapital qoyuluşundan ibarət idi.
Reyqan administrasiyasının xarici siyasəti antikommu-
nist ruhda köklənmişdi. Bu özünü nəinki «Şər imperiyası»na 
(Reyqan SSRİ-ni belə adlandırıb), eyni zamanda Mərkəzi 
Amerika ölkələrinə olan münasibətdə də aşkar göstərir. 
Sovet İttifaqı ilə dünyada nüfuz sahibliyi uğurunda aparı-
lan «müharibə» ABŞ-ın qələbəsi ilə bitdi. Burada Reyqa-
nın xidmətləri şübhəsiz ki, böyükdür. Lakin bəzən bunu 
sırf onun xidməti kimi qeyd edilməsi heç də düzgün deyil. 
Əsas amil 1985 –ci ildə siyasi hakimiyyətə gəlmiş Mixail 
Qorbaçovun ekspansionist dünya siyasətinə son qoyması, 
əslində İttifaqı möhkəmlətmək xatirinə apardığı islahatların 
əks effekt verərək Sovet İttifaqı və Varşava blokunun süqut 
222
Amerika prezidentləri
etməsi olub. Bu Reyqanın qələbəsindən çox Qorbaçovun 
məğlubiyyəti idi. 
Başladığı iqtisadi-siyasi kursun davam etdirilməsi 
üçün siyasi varisinin ondan sonra prezident seçilməsinə 
böyük kömək göstərmişdir. Onun siyasi varisi səkkiz il-
lik hakimiyyəti dövründə vitse-prezident olmuş Corc Buş 
idi. Prezidentlik müddətinin son aylarını tamamilə Buşun 
seçki kompaniyasının uğurlu olmasına həsr edir. C.Buşun 
qələbəsindən sonra, artıq 78 yaşlı Reyqan praktiki olaraq 
fəaliyyət göstərmir. Bütün bununla o, tam yorğunluğunu, 
prezidentlik müddətinin başa çatacağı günü səbirsizliklə 
gözlədiyini nümayiş etdirirdi.
Ağ Evdən getdikdən sonra köhnə dostlarının kömə yilə 
təmir etdirdiyi, Los-Ancelosun nüfuzlu Bel-Eyr məhəl-
ləsində yerləşən malikanəsində yaşayır. İctimai diqqətdən 
kənarda qalmağa çalışsa da, eks-prezident kimi böyük 
hör mətlə qarşılanıb. Bu xüsusilə onun dünyada sülhün 
bər qərar olunması, «Soyuq müharibəyə» son qoyulması 
istiqamətində gördüyü işlərlə bağlıdır. Təcrübəli siyasi xa-
dim kimi Yaponiyaya dəvət edilmiş, burada mühazirələr 
oxumuşdur. Onun aldığı 2 milyon dollar qonaraq 8-illik 
prezidentliyi müddətində aldığı məvacibdən 400.000 dollar 
çox idi.
Ömrünün son on ilini Reyqan alsheymer xəstəliyindən 
əzab çəkmiş, bütövlüklə yaddaşını itirmişdir. 5 noyabr 
1994-cü ildə xəstəliyi haqqında rəsmi məlumat vermiş, 
ölkəyə xitabən vida məktubu ilə müraciət etmişdir. 2001-
ci ildə keçirilmiş sosioloji sorğuda amerikalılar onu böyük 
prezident hesab etmişlər.
Ronald Reyqan 5 iyun 2004-cü ildə vəfat etmişdir. 
223
Amerika prezidentləri
CORC BUŞ
(GEORGE H. W. BUSH)
(1989-1993)
Amerika tarixində prezident bu və ya digər səbəbdən 
növbəti seçkilərdə iştirak etmədikdə, fəaliyyətdə olan vit-
se-prezidentin ölkənin ali vəzifəsinə iddialı olması bir neçə 
dəfə təkrarlanıb. Lakin bu özünü yalnız iki dəfə doğrul-
dub. 1836-cı il seçkilərində vitse-prezident M.Van Burenin 
224
Amerika prezidentləri
namizədliyi irəli sürülüb və o qalib gəlib. Bu praktika bir də 
152 il sonra, Corc Buş prezident olduqda özünü doğruldub.
Seçkiöncəsi ona bu haqda verilən suala belə cavab ve-
rib: «Əvvəla keçmiş seçkilərlə 1988-ci il seçkiləri arasında 
böyük fərqlər var. İkincisi Şirli Makleyn (sipiritizm bilicisi 
hesab edilən məşhur Hollivud kinoaktrisası) deyir ki, keç-
miş həyatımda mən M.Van Buren olmuşam».
ABŞ-ın 41-ci prezidenti Corc Herbert Uoker Buş 12 
iyun 1924-cü ildə Milton şəhərində (Massaçusets şt.) anadan 
olub. Atası Preskott Buş Nyu-Yorkdakı aparıcı banklardan 
birinin ortağı idi, 1952-63-cü illərdə isə Konnektikut ştatını 
senatda təmsil etmişdi. Balaca Corc ilk təhsilini Andoverdə, 
Filips Akademiyasının nəzdindəki internatda alır. Burada 
təhsilini bitirdikdən altı ay sonra, yaponlar Pörl-Harbörə 
hücum etdikdə könüllü cəbhəyə gedir və dəniz aviasiyasın-
da xidmətə başlayır. Elə xidmətinin ilk aylarında ona zabit 
rütbəsi verilir. Üç il ərzində Sakit okeanda döyüşən Corc, 
«San-Casinto» aviadaşıyıcısındakı torpedo-bombardman-
çı təyyarəsində 58 döyüş uçuşu edir. Göstərdiyi igidlik 
və rəşadətlərə görə orden və üç medalla təltif edilir. 58-ci 
uçuş onun üçün sonuncu olur. 1944-cü il sentyabrın 2-də 
onun təyyarəsi yapon zenit artilleriyası tərəfi ndən vurulur. 
Müharibə qurtardıqda ordudan tərxis olan Buş iki il yarım 
Konnektikutdakı məşhur Yel Universitetində oxuyaraq iqti-
sadçı ixtisasına yiyələnir. Hələ müharibə ərəfəsində, 1945-
ci il yanvarın 6-da üç il əvvəl tanış olduğu Barbara Pirslə 
ailə qurur və bu nikahdan onların beş övladı dünyaya gəlir. 
Qeyd edək ki, Buşların ilk övladları Corc Buş (oğul) sonra-
lar ABŞ prezidenti olub.
Yel Universitetini bitirdikdən sonra ailəsilə birgə 
Cənub-Qərbə –Texasın Odessa şəhərinə köçür və burada 
neft avadanlıqları istehsal edən «Dresser indastriz» kom-
paniyasında işləyir. Atası bu kompaniyanın direktorlar 
şurasının üzvü idi. Sahibkarlıq təcrübəsini zənginləşdirən 
225
Amerika prezidentləri
Buş Hyüstona köçərək Buşlar ailəsinin kapitalı hesabına 
maliyyələşən «Sapata offşor» şirkətinin yaradılmasında iş-
tirak edir.
Corc Buşun aktiv siyasi fəaliyyətə başlaması, atasının 
siyasətdən getmək ərəfəsinə təsadüf edir. Lakin, o hələ 50-
ci illərin sonlarında dostlarına senator seçilmək niyyətində 
olduğunu bildirirdi. 1964-cü ildə Texas ştatından senata 
seçilmək istəsə də uğursuzluğa düçar olur. Məğlubiyyət onu 
ruhdan salmır və Buş iki il sonra yenidən seçki marafonuna 
qoşulur. İndi onun hədəfi  Nümayəndələr Palatası idi. Asan-
lıqla qələbə qazanaraq Vaşinqtona gəlir. Konqresdəki dörd 
illik fəaliyyəti onun üçün əlamətdar olmasa da, paytaxtın 
siyasi elitasında, işgüzar dairələrdə, gələcək karyerasında 
əhəmiyyətli dərəcədə böyük rol oynamış dostluq əlaqələri 
qurur. 
1970-ci ildə Buş, yenidən senator seçilmək istəyir. 
Bu dəfə də demokrat Lloyd Bentsenə məğlub olur. La-
kin çox keçmir ki, prezident Nikson onu ABŞ-ın BMT-
dəki nümayəndəsi təyin edir. Uotergeyt qalmaqalından və 
Niksonun istefasından sonra, partiyadaxili çaxnaşmalara 
son qoymaq məqsədilə onu respublikaçılar partiyası Milli 
Konventinə sədr seçirlər. 1974-cü ildə isə xüsusi missiya ilə 
Pekinə göndərilir. Bir il burada qaldıqdan sonra prezident 
Ford onu MKİ-yə sədr təyin edir. 1976-cı il seçkilərində 
demokrat Karter qələbə çaldıqda bu postla vidalaşmalı olur.
Bir müddət siyasi arenadan çəkilərək avtobioqrafi yasını 
yazmaqla məşğul olmuşdur. Bəziləri onun hətta siyasətdən 
getdiyini iddia edirdilər. Lakin tezliklə Buş daha böyük id-
diada olduğunu bildirir və 1980-ci il prezident seçkilərinə 
qoşulur. Əvvəlcə bəzi ştatlarda keçirilən ilkin seçkilərdə 
qələbələr əldə etsə də, tezliklə R.Reyqan onu üstələyir. 
Məğlub olacağını başa düşərək namizədliyini geri götürür. 
Bu isə onun Reyqan tərəfi ndən «ikinci respublikaçı» elan 
edilməsi, yəni seçkilərə vitse-prezidentliyə namizəd kimi 
226
Amerika prezidentləri
getməsi ilə nəticələnir. Və bu Reyqanın qələbəsindən sonra 
reallığa çevrilir.
Vitse-prezident kimi onun fəaliyyəti nəzərə çarpacaq 
olmayıb. Buş bütünlüklə və sözsüz prezidenti dəstəkləmiş, 
praktiki olaraq heç vaxt onunla hər hansı problemin həllində 
mübahisəyə getməmişdir. O səbrlə öz vaxtının çatacağını 
gözləyirdi.
Nəhayət 1988-ci il seçkiləri çatdı. Buş seçkilərdən 
çox-çox əvvəl «fi llər partiyası»nın favoriti hesab edilirdi. 
Lakin bəzi ambisiyalı partiya funksionerləri də Reyqanın 
yerini tutmağa cəhd edirdilər. İlkin mərhələdə Robert Doul, 
Cek Kemp, Pyer Düpon namizəd olmaq istəsələr də, onun 
Ağ Evə gedən yolunu kəsə bilmədilər və Buş partiyanın 
namizədi oldu. Noyabrda keçirilən seçkilərdə 53,4 % səs 
alaraq demokratların namizədi Maykl Dukasisə qalib gəldi.
Daxili siyasətdə Buşun yeritdiyi mülayim kurs ciddi 
uğur qazana bilməyib. Bunun ciddi səbəbləri var. Reyqa-
nın prezidentliyinin son illərində ölkədə baş verən iqtisadi-
maliyyə böhranı, dövlət büdcəsinin defi siti, dövlət borcları-
nın yaranması və əmanət banklarının ifl ası hər bir preziden-
tin geniş fəaliyyət sferasını kiçildəcək problemlər idi. Digər 
tərəfdən «soyuq müharibə»nin qurtarması ilə əlaqədar 
olaraq hərbi xərclərin ixtisar edilməsi işsizliyin artmasına 
səbəb oldu. 90-cı illərin əvvəllərində iqtisadiyyatdakı dur-
ğunluq və bunun törətdiyi çətinliklər, Buşun sosial-iqtisadi 
problemlərə lazımınca diqqət verməməsi üstündə tənqid 
olunmasını gücləndirmişdir. Onun fəaliyyəti yalnız bəzi qa-
nun layihələrinin qəbul edilməsi ilə məhdudlaşdı. Buş eyni 
zamanda udduğu Körfəz müharibəsindən sonra sürətlə ar-
tan populyarlığından lazımınca istifadə edə bilmədi. Yaxın 
ətrafının etirazına baxmayaraq özündə yalnız cinayətkarlığa 
qarşı mübarizəni və yol-nəqliyyat problemlərini ehtiva 
edən minimalist konsepsiyasını irəli sürdü. Dəfələrlə verdi-
227
Amerika prezidentləri
yi vədinin əksinə olaraq büdcə defi sitini aradan qaldırmaq 
üçün vergiləri artırması Buşun ən uğursuz addımı idi.
Lakin xarici siyasətdə Buş bəzi uğurlar əldə etdi. 
1989-cu ildə diktator Noryeqanı həbs etmək üçün Pana-
maya müdaxilə, AFR-in NATO üzrə digər tərəfdaşlarından 
fərqli olaraq almanların birləşmə prosesinə daha tez re-
aksiya verməsi, dövlət katibi Ceyms Beykerin rəhbərliyi 
ilə Latın Amerikası ölkələri ilə yaranmış borc böhranının 
tənzimlənməsi, İsrail və onun ərəb qonşuları ilə sülh da-
nışıqlarının bərpa edilməsindəki vasitəçiliyi belə uğur-
lardandır. Əsas nailiyyəti isə Fars Körfəzində baş verən 
münaqişəyə hərbi müdaxilə nəticəsində qazanılıb. BMT-nin 
qərarı ilə 1990-91-ci illərdə Küveyti İraq işğalından azad 
etmək üçün körfəzə 540 min əsgər göndərilməsi amerika-
lılarda «İkinci Vyetnam» qorxusu yaratdı. Lakin 42 günlük 
hərbi əməliyyatlar qələbə ilə nəticələndi.
Lakin çox keçmədi ki, Buşun xarici siyasətdə də kamil 
konsepsiyaya malik olmadığı aşkar oldu. Ümumiyyətlə 
ətrafına Ceyms Beyker, Kollin Pauell, Dik Çeyni, Brent 
Skaukroft (bu isimlərin bəziləri sonralar Buşun (oğul) pre-
zidentliyi dövründə onun administrasiyasının aparıcı si-
malarından olmuşlar) kimi güclü siyasətçilər toplamasına 
baxmayaraq onun prezidentliyi uğursuz olub. 1992-ci il 
seçkilərindən əvvəl aparılan sorğularda rəyi soruşulanların 
80 %-i dövlətin yeritdiyi daxili-xarici siyasətlə razı olmadı-
ğını bildirib. Seçkilərdə respublikaçıların namizədi olsa da 
demokrat Klintona məğlub oldu.
Beləliklə Corc Buş XX əsrdə ikinci müddətə seçilməmiş 
Taft, Huver və Karterlə bir sırada dayanır. Onun prezident-
liyi milli və beynəlxalq dəyişikliklər dövrünə təsadüf edib 
və özündən sonra ciddi iz qoymayıb. Bu baxımdan Buşu 
keçid prezident də adlandırmaq olar.
 
228
Amerika prezidentləri
BİLL KLİNTON
(BILL CLINTON)
(1993-2001)
Bill Klinton (tam adı Uilyam Cefferson Blayt IV) 19 av-
qust 1946-cı ildə Arkanzas ştatının Houp şəhərində dünyaya 
gəlib. O, hələ anadan olmamış bədbəxt hadisə nəticəsində 
229
Amerika prezidentləri
atası həlak olur. Dörd yaşında ikən anası avtomobil ticarəti 
ilə məşğul olan Rocer Klintona ərə gedir (Bill on beş ya-
şından atalığının familiyasını daşıyır). Şöhrətpərəst olan 
balaca Bill dərslərini yaxşı oxuyar və məktəbin birinci 
şagirdlərindən hesab edilərdi. Bununla yanaşı məktəbin caz 
orkestrinə rəhbərlik edib. (Musiqiyə olan marağını bu gün 
də saxlayan Bill tez-tez saksafonda sevdiyi caz havalarını 
məharətlə ifa edir).
Orta məktəbdə təhsil aldığı illərdə, həyatında baş verən 
ən yaddaqalan hadisə onun 1963-cü ilin iyulunda Mil-
li Gənclər təşkilatının üzvü kimi prezident Kennedi ilə 
görüşməsi olub. Sonralar etiraf edib ki, məhz həmin görüş 
onu gələcəkdə siyasətçi olmağa həvəsləndirib.
Klintonun Cənub babtist kilsəsinin üzvü olmasına bax-
mayaraq orta təhsilini bitirdikdən sonra Vaşinqtondakı nü-
fuzlu Corctaun Universitetinə daxil olur. Təqaüd alması 
ona 1969-70-ci illərdə Oksfordda oxumasına şərait yaradır. 
Gələcək həyat yoldaşı Hillari Rodhemlə (onunla nikahdan 
Klintonun iki övladı var) tanış olduğu Yel hüquq institu-
tunu bitirdikdən sonra isə Arkanzasa qayıdır. Təhsil aldığı 
müddətdə maddi problemlərini özü həll etmiş, eyni zaman-
da üç yerdə işləməyə məcbur olmuşdu. 
Fayetvell Universitetinin hüquq fakültəsində qısamüd-
dətli pedaqoji fəaliyyət göstərdikdən sonra, 1974-cü ildən 
siyasətlə ciddi surətdə məşğul olmağa başlayır. Demokrat 
partiyasının üzvü kimi Konqresdə keçirilən seçkilərdə işti-
rak etsə də məğlubiyyətə uğrayır. Kiçik fərqlə məğlub olan 
Klinton Arkanzas siyasi isteblişmentinin diqqətini özünə 
cəlb etdi. Bu onun iki il sonra Arkanzas ştatının ədliyyə na-
ziri seçkilərində iştirak edərək qalib gəlməsinə səbəb oldu. 
1978-ci ildə isə qubernator seçkilərinə qoşulur və ABŞ 
tarixində ən gənc, 32 yaşında qubernator seçilir.
Qubernator olduğu müddətdə özünü bacarıqlı inzibat-
çı kimi tanıdır. ABŞ-ın kasıb ştatlarından olan Arkanzas 
230
Amerika prezidentləri
Klintonun rəhbərliyi dövründə əhəmiyyətli dərəcədə inki-
şaf edir. Bunu bəzi statistik göstəricilərin müqayisəsi aydın 
göstərir. Yeni iş yerlərinin açılması, təhsil sahəsində əldə 
edilən uğurlar məhz Klintonun məqsədyönlü fəaliyyətinin 
nəticəsidir.
1991-ci il prezident seçkilərində namizədliyini irəli 
sürən Klinton ölkə səviyyəsində o qədər də tanınmırdı. 
Buna baxmayaraq o, artıq demokrat partiyasının daxilində 
nüfuz sahibi idi. Onun xüsusilə Reyqan siyasi kursunu 
dəstəkləyən (onları «Reyqan demokratları» da adlandırır-
dılar) sıravi demokratları potensial seçicilər cərgəsinə qay-
tarılmasında böyük rolu vardı. Klintonun seçki kampani-
yasının strateji xətti bir növ yaddan çıxmış orta təbəqənin 
mənafeyinin qorunması təşkil edirdi. Digər tərəfdən Rey-
qan hökumətindən miras qalmış və Buş tərəfi ndən həll 
edilməmiş büdcə kəsirləri və işsizlik probleminin həlli 
istiqamətində görəcəyi işləri seçicilərə bəyan etməsi onun 
şansını artırırdı. Noyabrda keçirilən seçkilərdə 43 % səs 
toplayan Klinton proqnozların əksinə olaraq qalib gəldi. 
Fars körfəzi müharibəsinin uğurla başa çatması da Buşa 
kömək etmədi. Klintonun qələbəsində partiyasız sahibkar 
Ross Peronun da rolu oldu. Belə ki, R.Pero xüsusilə Buşun 
elektoratına daxil olan seçiciləri öz tərəfi nə çəkərək səslərin 
1/5-ni ala bilmişdi. Digər tərəfdən bu amerikalıların hər iki 
partiyanın yeritdiyi siyasətdən narazılığının ifadəsi idi.
Qeyd edək ki, Klintonun seçkiönü kampaniyasına onun 
bəzi şəxsi keyfi yyətləri kölgə salıb. Vyetnam müharibəsi 
ərəfəsindəki davranışı, tələbə olarkən narkotik maddələr 
qəbul etməsi, qubernatorluğu ərzində bəzi maliyyə maxina-
siyalarında iştirak etməsi kimi kompromatlar opponentlərinə 
yaxşı mövzu idi. Lakin bu kompromatlar onun əxlaqi nüfu-
zuna zərbə vursa da, prezident seçilməsinə mane olmadı. 
R.Reyqanın prezidentliyi dövründən qalan problemlər, 
başlıcası artıma meylli 200 mlrd.-lıq büdcə kəsirinin aradan 
231
Amerika prezidentləri
qaldırılması öz həllini gözləyirdi. Klinton 17 fevral 1993-cü 
il hesabatında büdcə kəsirlərinin ləğv edilməsini prezident-
liyinin əsas məqsədi olduğunu bildirdi. Gərgin danışıqlar-
dan sonra kəsirləri aradan qaldırmaq üçün nəzərdə tutulan 
beşillik büdcə planını senatdan keçirmək ona nəsib oldu.
Qarşıya qoyulan əsas hədəfl ərdən biri səhiyyədə ra-
dikal islahatların keçirilməsi idi. İslahatlara xüsusi diqqət 
yetirən Klinton səhiyyə problemlərini həll edəcək işçi 
qrupa rəhbərliyi xanımı Hillari Klintona tapşırdı. Bu ABŞ 
tarixində «birinci ledi»nin dövlət əhəmiyyətli problemlərin 
həllində ilk iştirakı idi. Klintonun vaxtilə «prezident 
seçilsəm əsas məsləhətçilərimdən biri xanımım olacaq» 
deməsi özünü doğrultdu.
Mütəşəkkil cinayətkarlığa qarşı mübarizə haqda qa-
nunlar paketinin hazırlanması Klintonun əsas uğurlarından 
oldu. Bu qanunlar 30.2 mlrd. dollara başa gələn 100.000 
nəfərin polis sıralarına qəbul edilməsini vətəndaşların sax-
lamaq hüquq olan 19 sayda silahın qadağan edilməsini, 
üçüncü dəfə cinayət törətmiş şəxsin avtomatik ömürlük 
həbsə məhkum olunmasını özündə əks etdirirdi.
Prezidentliyi ərzində əsas diqqəti daxili problemlərin 
həllinə yönəltməsinə baxmayaraq Klintonun xarici siyasəti 
də bəzi uğurlar qazandı. Dövlət katibi U.Kristoferin 
vasitəçilik etdiyi Fələstin Azadlıq Təşkilatı ilə İsrail ara-
sında aparılan danışıqlar 1993-cü ilin sentyabrında Ağ 
Evdə sülh müqaviləsinin imzalanması ilə nəticələndi. Ru-
siya ilə münasibətlər qısa müddətə normal məcraya salın-
dı. Rusiyaya iqtisadi kömək onun öz imperiya ambisiya-
larını məhdudlaşdırması hesabına başa gəldi. (məs. Baltik 
ölkələrindən rus əsgərlərinin çıxarılması tələbi).
1994-cü il yanvarın 10-da NATO-nun Brüsseldə 
keçirilən toplantısında «Sülh naminə tərəfdaşlıq» paktı im-
zalandı. Paktın Şərq ölkələrinə ekspansiyasına etiraz edilsə 
də (xüsusilə Rusiya bundan çox narahat idi), nəticədə ABŞ 
232
Amerika prezidentləri
xarici siyasətinin uğuruna çevrildi (ölkəmiz də bu pakta qo-
şulub).
Belorus, Qazaxıstan və Ukraynanın atom silahından 
imtina etməsini də Klinton administrasiyasının uğuru kimi 
dəyərləndirmək olar. 
Bəzi sələfl əri kimi Klintonun da prezidentliyi qal-
maqalsız ötüşməyib. Qalmaqal onun ikinci prezidentlik 
müddətində baş verib və Ağ Evdə praktika keçən Monika 
Levinski ilə bağlıdır. ABŞ, eləcə də dünya KİV-də geniş işıq-
landırılan olay az qala Klintonun istefasıyla nəticələnəcəkdi. 
Aparılan təhqiqatlar, Konqresdəki müzakirələr prezidentin 
nüfuzuna ciddi zərbə vurdu. Lakin öz səhvini etiraf etməsi, 
bütün Amerika xalqından, xanımı və qızından rəsmi olaraq 
üzr istəməsi onu gözlənilən biabırçılıqdan xilas etdi.
XX əsrin sonuncu prezidentinin fəaliyyətini ümumilikdə 
qənaətbəxş hesab edirlər. Hər halda o, demokratların 
nümayəndəsi olaraq F.D.Ruzveltdən sonra iki tam müddətə 
prezident seçilən hələlik yeganə prezidentdir. İstefaya çıx-
dıqdan sonra ciddi surətdə siyasi fəaliyyət göstərməsə də, 
ictimaiyyət tərəfi ndən daim hörmətlə qarşılanır. 
233
Amerika prezidentləri
CORC BUŞ (oğul) 
(GEORGE W.BUSH)
(2001 –2009)
1824-cü il prezident seçkilərində Con Kuinsi Adams 
qalib gəldi. O, ABŞ-ın ikinci prezidenti Con Adam-
sın oğlu idi. Bu təcrübə bir də yalnız 176 il sonra 2000-
234
Amerika prezidentləri
ci il seçkilərində təkrarlanıb. Belə ki, bu seçkilərdə qalib 
gələn Corc Buş (oğul) ABŞ-ın 41-ci prezidenti C.Buşun 
oğludur. Artıq qeyd etdiyimiz kimi, hər bir amerikalı so-
sial vəziyyətindən, cəmiyyətdə tutduğu mövqeyindən 
asılı olmayaraq prezidentlik iddiasında ola və bu istəyini 
gerçəkləşdirə bilər. (Şübhəsiz ki, konstitusiyanın verdiyi 
imkanlar çərçivəsində). Bu baxımdan C.Buşun (oğul) pre-
zident seçilməsi təbii qarşılanmalıdır.
Corc Buş (oğul) 1946-cı il iyulun 6-da anadan olub. 
Onun rəsmi bioqrafi yasında konkret harada anadan ol-
duğu öz əksini tapmır. Texasda olduqca populyar olan 
Buşu texaslılar «yüz faiz özününkü» hesab edirlər. Lakin 
jurnalistlərin «Cənab Buş harada anadan olub?» sualına 
administrasiya əməkdaşı Maykl Couns «Təəssüf ki, Kon-
nektikutda, amma iki-üç yaşlarından valideynlərilə birgə 
Texasa köçüb və tamamilə texaslı ruhunda böyüyüb» ca-
vabını verib. Orta təhsilini Midlend və Hyustonda alaraq, 
Yel Universitetinə daxil olur və oranı bakalavr dərəcəsində 
bitirir. Harvard Universiteti nəzdində Biznes Məktəbində 
oxuyaraq magistr dərəcəsi alıb. Təhsilini bitirdikdən sonra 
hərbi xidmətə getmiş və Texas Milli Qvardiyasının HHQ-
də F-102 təyyarəsində pilot kimi qulluq etmişdir.
Əmək fəaliyyətinə 1975-ci ildə, Midlenddəki neft-qaz 
sənaye şəbəkəsində başlamış və 1986-cı ilə qədər bu sahədə 
çalışmışdır. 1988-ci il prezident seçkilərində, atasının seç-
kiönü kompaniyasında fəal iştirak edir. Növbəti il bir neçə 
şəriki ilə birgə «Teksas Reyncers» beysbol komandasını 
alır. Beş il müddətində klub rəhbərliyində aparıcı vəzifələr 
tutmuşdur.
1994-cü il noyabrın 8-də keçirilən ştat qubernatoru 
seçkilərində iştirak edir və 53,5 % səs toplayaraq quber-
nator seçilir. 1998-ci ildə təkrar seçkilərdə 68,6 % səs top-
layaraq tarixi qələbə qazanır və Texas tarixində iki ardıcıl 
dördillik müddətə qubernator seçilən ilk şəxs olur. 
235
Amerika prezidentləri
2000-ci ildə keçirilən prezident seçkilərində respubli-
kaçılar partiyasının namizədi olur. Gərgin keçən seçkilərdə, 
Buş demokratların namizədi, Klintonun prezidentliyi 
ərəfəsində vitse-prezident vəzifəsini tutmuş Albert Qora ki-
çik üstünlüklə qalib gələrək prezident seçilir.
Xanımı Lora Buş keçmişdə kitabxanaçı və müəllimə 
işləyib. Buşların Barbara və Cenni adlı əkiz qızları var.
Ağ Evə gedən yolda atasının rolu az olmasına baxmaya-
raq, istər seçki kompaniyasının təşkilində, istərsə də forma-
laşdırdığı kabinetdə vaxtilə atasının komandasında təmsil 
olunanlar üstünlük təşkil edib (Dik Çeyni, Kollin Pauell, 
Kondoliza Rays və s.).
11 sentyabr 2001-ci il hadisələri nəticəsində 3 min in-
san həlak olur. ABŞ xüsusi xidmət orqanlarının verdiyi 
məlumatlara görə terror aktlarının təşkilatçısı səudiyyəli 
milyoner Usəma Ben Laden Əfqanıstanda gizlənir və 
ABŞ administrasiyası taliban hərəkatından onun təhvil 
verilməsini tələb edir. Onların rədd cavabına Buş belə re-
aksiya verir: «Biz onları yuvalarından dartıb çıxaracaq… 
və ədalət məhkəməsi qarşısında mühakimə edəcəyik». 
ABŞ administrasiyasının diplomatik səyləri və hərbi 
əməliyyatlar aparmaq üçün geniş koalisiya yaradılır. 2001-
ci il milad bayramı ərəfəsində NATO koalisiyası və «Şimal 
alyansı» adlı mücahidlər qrupunun birgə əməliyyatlarından 
sonra Əfqanıstan üzərində tam nəzarət yaradılaraq milli 
vəhdət hökuməti qurulur, talibanın əsas hərbi birləşmələri 
isə məhv edilir.
2003-cü ildə Səddam Hüseyn rejimini Əl-Qaidə ilə 
əlaqədə və kütləvi qırğın silahlarını BMT ekspertlərindən 
gizlətməkdə ittiham edən Buş İraqa hərbi müdaxilənin 
zəruriliyini bildirir. Lakin bu, Əfqanıstanda olduğu kimi heç 
də çoxsaylı dövlətlər tərəfi ndən dəstəklənmir. Buna bax-
mayaraq İraqa hərbi müdaxilə başlamış, Səddam Hüseyn 
rejiminə son qoyulmuşdur. Lakin hələ də İraq ərazisində 
236
Amerika prezidentləri
sabitlik tam bərpa olunmayıb və vəziyyət qeyri-müəyyən 
olaraq qalmaqdadır. Nəticədə Buş administrasiyası həm 
daxildə, həm də xaricdə ciddi tənqid olunmuşdur. 
Tənqidlərə baxmayaraq 2004-cü il 2 noyabrda keçirilən 
seçkilərdə Buş, demokratların namizədi Con Kerriyə qalib 
gələrək ikinci dəfə prezident seçilir.
Prezident seçildikdən sonra Buşlar haqqında maraq-
lı informasiya yayılmışdır. Aristokrat soyadlarının nəsil 
şəcərəsini araşdıran ingilis nəşriyyatı «Berkez Pikçers» id-
dia edir ki, Buşlar qədim kral nəslindəndir. Onlar rus impe-
rator soyadı və Britaniya kral ailəsi ilə qohumluq əlaqələrinə 
malikdirlər. Digər tərəfdən müəyyənləşdirilib ki, Buş bir-
başa Plantagentlər sülaləsindən olan Henrixin nəslindəndir. 
Lakin bu informasiya rəsmi təsdiqini tapmayıb.
Ümumilikdə Buşun prezidentliyi birqiymətli dəyərlən-
dirilmir. Bu özünü aparılan sorğularda da göstərir. 11 sent-
yabr hadisələrindən sonra reytinqi 90 %-ə çatdırdısa, 2007-
ci ilin sonunda bu göstərici 24 % olmuşdur. Buşun prezi-
dentliyi tam obyektiv qiymətini yəqin ki, yaxın gələcəkdə 
alacaq.
237
Amerika prezidentləri
BARAK OBAMA
(BARACK H. OBAMA)
(2009 - )
Əvvəlki yazılarda qeyd etmişdik ki, sosial vəziyyətindən, 
cəmiyyətdə tutduğu mövqeyindən, etnik mənsubluğundan 
asılı olmayaraq hər bir Amerika vətəndaşı prezident olmaq 
arzusuyla yaşaya və bu arzusunu gerçəkləşdirə bilər. 2008-
238
Amerika prezidentləri
ci ildə keçirilən prezident seçkiləri sadalanan amillərə daha 
birisini – irqi mənsubluğu da əlavə etdi. Yaxın keçmişdə cid-
di problem hesab edilən irqi ayrıseçkilik birdəfəlik tarixin 
arxivinə göndərildi, hələ ötən əsrin ortalarında zəncilərlə 
bir avtobusa getməyi, eyni restoranda nahar etməyi həqarət 
hesab edən Amerika xalqı qaradərili Barak Obamanı özünə 
prezident seçdi. Amerika tarixində ilk dəfə baş verən bu 
hadisəni demokratiyanın böyük qələbəsi hesab etmək olar.
Barak Hüseyn Obama kiçik 1961-ci il 4 avqustda Hono-
lulu şəhərində (Havay şt.) anadan olub. Keniyalı müsəlman 
olan atası Barak Hüseyn Obama–böyük luo qəbilə sindən 
olan ara həkiminin oğlu idi. Erkən yaşlarında çobanlıq 
etməsinə baxmayaraq sonradan Nayrobidə təhsil alır və 
dövlətdən maliyyə yardımı alaraq təhsilini ABŞ-da, Havay 
Universitetində davam etdirir. Burada o, gələcək prezidentin 
anası Stenli Ənn Danhəm ilə tanış olur. Obama-kiçik dünya-
ya gəldikdən iki il sonra o, Keniyaya qayıtmış və 1982-ci ildə 
avtomobil qəzasında həlak olmuşdur. Anası və atalığı Lolo 
Soetoro ilə birlikdə İndoneziyaya gedən Obama-kiçik dörd 
il burada yaşamış və Cakartadakı dövlət məktəblərindən 
birində oxumuşdur. Sonradan o, Honoluluya qayıdaraq ana-
sının valideynlərinin yanında yaşayır. Burada o, nüfuzlu Pu-
nahou məktəbində təhsil alır.
1979-cu ildə məktəbi bitirən Obama Los-Ancelosdakı 
Qərb kollecində oxuyur, sonradan isə təhsilini Kolumbiya 
Universitetində davam etdirmiş və 1983-cü ildə oranı baka-
lavr dərəcəsində (politologiya və beynəlxalq münasibətlər) 
bitirmişdir. İki il ərzində Beynəlxalq Biznes korporasiyası 
və Nyu-York elmi-tədqiqat mərkəzində işləyir. 1985-ci ildə 
Çikaqoya köçmüş xeyriyyə fondlarında sosial təşkilatçı 
kimi çalışmışdır.
1988-ci ildə Obama Harvard universitetinin hüquq 
məktəbinə daxil olmuş, 1990-cı ildə isə yarandığı tarixdə ilk 
dəfə universitetin nüfuzlu Harvard Law Review nəşrinin 
239
Amerika prezidentləri
qaradərili redaktoru olmuşdur. 1991-ci ildə hüquq doktoru 
diplomu alaraq Çikaqoya qayıtmış və burada hüquqi prak-
tika ilə məşğul olmuşdur. Bundan əlavə 2004-cü ilə qədər 
o, Çikaqo universitetinin hüquq məktəbində konstitusiya 
hüququndan dərs demişdir.
Barak Obama 1992-ci ildə hüquqşünas Mişel Robin-
sonla ailə qurmuşdur. Onların Maliya Ənn və Nataşa adlı 
iki qızları var.
Gələcək prezident siyasi karyerasına İllinoys ştatının se-
natında başlayıb. Burada o 1997-2004-cü illərdə Demokrat-
lar partiyasını təmsil edib. 2000-ci ildə Nümayəndələr pala-
tasına iddialı olsa da konqresmen Bobbi Raşa praymerizdə 
(ilkin seçkilər) məğlub olur. Ştat senatında Obama həm 
demokratlarla, həm də respublikaçılarla əməkdaşlıq etmiş-
dir: hər iki partiyanın nümayəndələri vergiləri azaltmaqla 
aztəminatlı ailələrə dövlət yardımı proqramını birgə hazırla-
mışlar. Obama məktəbəqədər təhsilin inkişaf etdirilməsinin 
fəal tərəfdarı kimi çıxış etmiş, istintaq orqanları üzərində 
nəzarət tədbirlərinin güc lən dirilməsini dəstəkləmişdir. 
2002-ci ildə Çikaqoda keçirilən antimüharibə mi tin qində 
Corc Buş administrasiyasını sərt tənqid etməsi onu məş-
hurlaş dır mışdır.
2004-cü ildə Obama ABŞ senatına seçkilərə namizədlik 
uğrunda mübarizəyə qoşulur. Praymerizdə o, altı rəqibi üzə-
rində inamlı qələbə qazanır. Obamanın respublikaçı rəqibi 
Cek Rayanın ailə problemləri ilə əlaqədar məhkəmə qalma-
qalı ilə üzləşməsi səbəbindən namizədliyini geri götürməsi 
onun şansını daha da artırdı.
29 iyun 2004-cü ildə, seçkiönü kampaniyanın gedişində 
Obama Demokrat partiyasının milli qurultayına müraciətlə 
çıxış edir. Televiziya ilə translyasiya edilən çıxışı onu bütün 
ölkəyə tanıtdı. Senatorluğa namizəd dinləyiciləri Amerika 
cəmiyyətinin köklərinə qayıtmağa və ABŞ-ı yenidən «açıq 
imkanlar» ölkəsinə çevirməyə çağırdı: açıq imkanlar ide-
240
Amerika prezidentləri
alını o, atasının və özünün tərcümeyi-halında illüstrasiya 
edirdi.
Senata seçkilərdə Obama respublikaçı Alan Keyesə 
böyük üstünlüklə qalib gəlir. Səlahiyyətlərinin icrasına 
4 yanvar 2005-ci ildən başlayaraq ABŞ tarixində beşinci 
qaradərili senator olur. Burada o, ətraf mühit problemləri, 
veteranlar məsələsi və beynəlxalq münasibətlər üzrə ko-
missiyaların üzvü olur.
Ştat senatında olduğu kimi o, nümayəndələr palatasın-
da da respublikaçılarla, xüsusilə hökumətin fəaliyyətinin 
şəffafl ığı haqqında qanun layihəsi üzərində işləyərkən yaxın-
dan əməkdaşlıq edir. Bundan əlavə Obama məşhur respub-
likaçı senator Riçard Luqarla bir çox ölkələrdə, o cümlədən 
Azərbaycanda da səfərdə olmuşdur. Bütövlükdə o Senat-
da Demokrat partiyasının liberal xəttinə uyğun fəaliyyət 
göstərmişdir. Xüsusilə alternativ enerji mənbələrinin inki-
şafı ideyasına ciddi diqqət yetirmişdir. 
Senator Obama qısa müddətdə mətbuatın hörmətini 
qazanmış və Vaşinqtonda diqqət mərkəzində olmuşdur. 
Artıq 2006-cı ilin payızında bir çoxları növbəti prezident 
seçkilərində onun namizəd olacağını mümkün sayırdılar. 
2007-ci ilin əvvəllərində o Demokrat partiyasının favoritləri 
siyahısında Hillari Klintondan sonra ikinci yeri tuturdu. 
Yanvarda Obama prezident seçkilərində iştiraka hazırlıq 
üçün qiymətləndirmə komitəsi yaradır. Fevralda aparılan 
sorğularda demokratların 15 %-i onun 43 %-i isə Klintonu 
dəstəklədiklərini bildirdilər.
10 fevral 2007-ci ildə Sprinqfi ldə İllinoys ştatının köhnə 
Kapitolisi qarşısında keçirilən mitinqdə Barak Obama ABŞ 
prezidenti postuna namizədliyini rəsmən bəyan edir. Məkan 
simvolik xarakter daşıyırdı. Belə ki, 1858-ci ildə Avraam 
Linkoln tarixi «Bölünmüş ev» nitqini məhz burada et-
mişdir. Seçki kompaniyasının gedişi ərzində Obama İraq 
müharibəsinə son qoyulması, enerji müstəqilliyi və univer-
241
Amerika prezidentləri
sal səhiyyə mövzusunda çıxışlar edir. Onun kompaniyası-
nın əsas şüarları «bizim inana biləcəyimiz dəyişikliklər» və 
«bəli, biz bacarırıq» olub. Onu da qeyd edək ki, Obama seç-
kiönü kompaniyanı dövlətin maliyyələşdirməsindən imtina 
edən birinci və hələ ki, yeganə namizəd olub.
Obama-namizədin əsas problemi onun «afro-amerikalı» 
mənsubluğu olub. Tezliklə aşkar oldu ki, ölkənin qaradərili 
əhalisinin bəzi, o cümlədən nüfuzlu nümayəndələri Oba-
manı heç də özlərininki hesab etmirlər. Məsələ ondadır ki, 
«əsl» amerikalı zəncidən fərqli olaraq Obama heç də Qərbi 
Afrikadan Amerika kontinentinə gətirilmiş qul nəslindən 
deyil. Bundan əlavə, amerikalı zənci-siyasətçilərin böyük 
əksəriyyətindən fərqli olaraq ona qaradərililərin hüququ 
uğrunda mübarizədə iştirak nəsib olmayıb. 
7 iyun 2008-ci ildə Hillari Klintonun seçki yarışmasın-
dan çıxması haqqında verdiyi rəsmi bəyanatından sonra Ba-
rak Obama demokratların vahid namizədi oldu. İlk olaraq 
ABŞ-ın 42-ci prezidenti Bill Klinton Obamanı dəstəkləyir və 
rəsmi nümayəndəsi Mett Makken vasitəsilə, onun prezident 
seçilməsi üçün əlindən gələni əsirgəməyəcəyini bəyan edir.
23 avqust 2008-ci ildə, Demokratlar partiyasının qu-
rultayı ərəfəsində Obama vitse-prezidentliyə namizədin 
adını açıqlayır: bu senator Co Bayden olur. Hər ikisinin 
namizədliyi 28 avqustda partiyanın qurultayında təsdiqlənir.
Barak Obama seçkiönü debatlarda respublikaçıların 
namizədi Con Makkeynlə üç dəfə qarşılaşmışdır. Sorğu-
lara görə Obama hər üç raunda qalib gəlmişdir. Debat-
larda uğursuz çıxışları, həmçinin respublikaçıların vitse-
prezidentliyə namizədi Sara Peylinin səlahiyyətlərindən 
sui-istifadə etməsi haqqında təhqiqatla bağlı qalmaqal 
Makkeynin reytinqini aşağı salmışdır. Bəzi bukmeyker 
kontorları hətta əvvəlcədən Obamanın qələbə qazanacağı-
nı bildirmiş, Makkeyn özü isə mümkün məğlubiyyətə hazır 
olduğunu söyləmişdir.
242
Amerika prezidentləri
4 noyabrda seçicilərin 64 %-nin iştirak etdiyi seçkilərdə 
51 % səs toplamaqla yanaşı, seçimçilərin 338 səsini alan 
Barak Obama prezident seçildi.
18 noyabr 2008-ci ildə Los-Ancelosda keçirilən ekoloji 
konfransın iştirakçılarına video müraciətində Buş administ-
rasiyasını ABŞ-ın ətraf mühitin qorunmasında «liderlik ro-
lunu əldən verməkdə» ittiham edərək, enerjiyə qənaət üzrə 
tədbirlərə hər il 15 mlrd. dollar ayırmağa söz vermişdir. Elə 
həmin gün KİV-də onun, vaxtilə Bill Klinton administrasi-
yasında ABŞ-ın ədliyyə nazirinin müavini olmuş qaradərili 
hüquqşünas Erik Holderi gələcək administrasiyasında 
ədliyyə naziri təyin etmək niyyətində olduğu haqda qeyri-
rəsmi məlumatlar yayılmışdır. Eyni zamanda 1 dekabrda 
Çikaqoda çıxış edərkən keçmiş rəqibi Hillari Klintonun 
ABŞ Dövlət katibi postuna, Robert Qeytsin isə müdafi ə na-
ziri postuna namizəd olduqlarını rəsmən bəyan etmişdir. 
243
Amerika prezidentləri
İSTİFADƏ EDİLMİŞ ƏDƏBİYYAT SİYAHISI
Azərbaycan dilində
1. ABŞ Dövləti. Ümumi cizgilər. Bakı: 2005, 120 s
2. Amerika tarixinin əsas cəhətləri. Bakı: 2005, 406 s
3. Demokratiya: gediləsi uzun bir yol. Antologiya.  
Tərt. H.Hacızadə. Bakı: 2001, 445 s.
4. Əliyev Ş. Prezidentlik institutu. Bakı: 1994, 115 s.
5. İvanov R. Duayt Eyzenhauer. B.: İşıq, 1985, 336 s.
6. Urofski M.İ. ABŞ demokratiyası haqqında əsas  
mətnlər. Bakı: 2005, 487 s.
Rus dilində
1. 100 великих политиков. М.: «Вече», 2006, 480 с.
2. 100 знаменитых политиков. Харков: Фолио, 
2004, 511 с.
3. Америка. Энциклопедия повседневной жизни. 
М.: 1988, 416 с. 
4. Гершов З.М. Вудро Вильсон. М.: 1983, 335 с.
5. Глядя в будущее. Автобиография Джордж Буш: 
В сотрудничестве с Виктором Голдом. М.: Прогресс, 
1989, 336 с.
6. Горовиц Д., Кольвер П. Клан Кеннеди. М.: 1988, 
494 с.
7. Громыко А.А. 1036 дней президента Кеннеди. 
М., 1971, 279 с.
8. Джефферсон Т. Автобиография: Заметки о штате 
Виргиния. Л.: «Наука» 1990, 314 с.
9. Иванов Р.Ф. Дипломатия Авраама Линкольна. 
М.: 1987, 301 с.
10. Иванов Р.Ф. Президентство в США. М.: 1981, 62 с.
244
Amerika prezidentləri
11. История США: В 4-х т/ Под. Ред. С.Н. Севость-
янова. М.: Наука, 1983-1985 
12. Качан Я.И. Миф и реальность. Что такое 
«американ уей оф лайф», Минск: 1970, 174 с.
13. Майроф Б. Лики демократии. Американские  
лидеры: герои, аристократы, диссиденты,  демократы . 
М.: «Вес Мир», 2000, 480 с.
14. Мальков В.Л. Франклин Рузвельт. М.: 1988, 350 с.
15. Мишин А.А. Принцип разделения властей в 
конституционном механизме США. М.: 1984, 190 с. 
16. Никонов В.А. От Эйзенхауэра к Никсону: Из 
истории Рес. Партии США, М.: 1984, 287 с.
17. Пессен Э. Миф о бревенчатой хижине. М.: 
Прогресс, 1987, 276 с.
18. Печатнов В.О. Гамильтон и Джефферсон. М.: 
1984, 335 с.
19. Печатнов В.О. Демократическая партия США: 
избиратели и политика. М. 1980, 248 с.
20. Романова Н.Х. Реформы Э. Джексона. М.: 1988,  
150 с.
21. Севостьянов Г.Н. Томас Джефферсон. М.: 
«Мысль», 1976, 392 с.
22. Согрин В.В. Джефферсон. Человек, 
Мыслитель,  политик. М.: 1989, 272 с.
23. Согрин В.В. История США. СПб, 2003, 192 с.
24. Согрин В.В. Основатели США: исторические  
портреты. М.: 1983, 177 с.
25. Токвилл А. де Демократия в Америке. М.: 2000,  
560 с.
26. Уткин А.И. Рузвельт. М.: Логос, 2000, 544 с.
27. Уткин А.И. Теодор Рузвельт: Политические 
портреты. Свердловск, 1989, 192 с.
245
Amerika prezidentləri
28. Федоров В. Как избирают президента США. М.: 
1980, 95 с.
29. Яковлев Н.Н. Братья Кеннеди. М.: 2003, 488 с.
30. Яковлев Н.Н. Вашингтон. М.: 2003, 416 с.
31. Яковлев Н.Н. ФДР – человек и политик. Загадка  
Пёрл-Харбора. М.: 1988, 731 с.
 
İngilis dilində
1. Americas eleven greatest presidents./ Ed. By  
M.Borden – Chicago? 1971-295 p.
2. Gallick Sarah. Ronald Reagan: the pictorial  biog-
raphy. – New York. 1999 – 119 p.
3. Roseboom H.H. A History of presidential elections  
– New York. 1959, 568 p.
4. Wagner H.L. George Washington great american  
presidents. 2004-101 p.
İnternet resursları
1.  http: // www.en.wikipedia.org
2.  http: // www.peoples.ru 
3.  http: // www.whitehause.gov 
4.  http: // www.presidents.h1.ru
246
A successful political system does 
not depend only on laws and consti-
tutions written on paper, it depends 
on separate people who implement 
this system, their qualities and cha-
racteristic features.
This book in Azerbaijani language 
depicts 43 political leaders - presi-
dents who formed and implemen-
ted the USA Constitution; their li-
ves and activities.
247
QEYDLƏR
Yığılmağa verilib: 13.09.2012 Çapa imzalanıb: 16.09.2012
Format: 84x108 1/32. F.ç.v 7
Sayı: 500
«Apostrof» Çap Evi
AZ 1009, Bakı, Azərbaycan, M.İbrahimov 43
