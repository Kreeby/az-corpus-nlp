 
  
 
 
 
 
 
 
 
 
 
 
ӘMİN RİHANİ 
 
S E Ç İ L M İ Ş     
İ N C İ L Ə R 
 
Əmin Rihaninin 140 illik  
yubileyi münasibətilə nəşr     
olunur 
 
      
 
 
¤ Əmin Rihani ¥ 
¤  2  ¥ 
Tərcüməçi, ön söz və şərhlərin müəllifi:  
 
Əfsanə İbad qızı Məmmədova 
Şərqşünaslıq İnstitutunun böyük elmi işçisi,  
filologiya elmləri üzrə fəlsəfə doktoru  
 
Rəyçilər:  
Əmin Albert Rihani – Notrdam Universitetinin fəxri 
professoru, Prezident müşaviri, Livan Düşüncəsi Fikri 
İnstitutunun baş katibi 
 
Rafiq Əliyev – “İrşad” İslam Araşdırmaları Mərkəzinin 
direktoru, fəlsəfə elmləri doktoru, professor  
 
Əmin Rihani, "Seçilmiş İncilər" 
Bakı, "Ecoprint", 2016, 320 səh. 
 
*    *    * 
Azərbaycan oxucularına təqdim olunan kitab Amerikada 
20-ci əsrdə intişar tapmış ərəb məhcər ədəbiyyatının görkəmli 
nümayəndələrindən hesab olunan Əmin Rihaninin elmi, bədii 
və publisist yazılarından ibarət olan “Rīḥȃniyyȃt” külliy-
yatından seçilmiş incilərin azərbaycan dilinə tərcümə edilərək 
toplu şəklində hazırlanmış ilk məcmusudur. Ümidvaram ki, dahi 
mütəfəkkirin 140 illik yubileyi ərəfəsində ərsəyə gələn bu toplu 
Azərbaycan şərqşünaslığına qiymətli töhfə kimi geniş oxucu 
kütləsinin və elm mühitinin marağına səbəb olacaqdır.   
 
ISBN:978-9952-29-102-5  
¤ Seçilmiş incilər ¥ 
 
¤  3  ¥ 
MÜNDƏRİCAT 
 
Rəyçilərdən ..................................................................................... 5 
 
Ön söz ............................................................................................... 9 
Yaradanın hikməti ....................................................................... 45 
Həyatın dəyəri .............................................................................. 48 
İnsan və din ................................................................................... 61 
Mən kiməm? .................................................................................. 62 
Hədəfim və ona çatmaq yolu ...................................................... 66 
Naməlum dost ............................................................................... 67 
Əxlaq .............................................................................................. 70 
Ali həqiqət ................................................................................... 102 
Üçtərəfli hikmət .......................................................................... 103 
Keçmiş və gələcək ....................................................................... 109 
Xəyanət və İblis ........................................................................... 111 
İsanın xütbəsi ............................................................................. 114 
Ali Rəsul ....................................................................................... 120 
Həyat yolları ............................................................................... 124 
Şəfəq kitabı .................................................................................. 130 
İşıqdan qorunaraq ..................................................................... 138 
Bu zamanın ruhu ....................................................................... 143 
Həyatın kənarı ............................................................................ 150 
Danışan ağaclar ......................................................................... 155 
¤ Əmin Rihani ¥ 
¤  4  ¥ 
Livan və oğulları ........................................................................ 157 
İki ağac ........................................................................................ 159 
Qozbel olmuş insanlıq ............................................................... 161 
Şamlar və günəşlər .................................................................... 163 
Mücahid qadın ............................................................................ 167 
Gələcəyin dövləti ........................................................................ 169 
Qətiyyət ........................................................................................ 173 
Görkəmli şəxslərin qəlbində ..................................................... 174 
Dini olmayan moizə ................................................................... 180 
Şeytanın ismarışı ....................................................................... 188 
Qapının kandarında .................................................................. 219 
Bayram tanrısı ........................................................................... 220 
Tovuz quşunun quyruğu ........................................................... 223 
Zəfəran və pion ........................................................................... 224 
Bağçam ........................................................................................ 230 
İki karvan .................................................................................... 232 
Düşüncələr .................................................................................. 235 
Qeydlər ......................................................................................... 266 
 
  
¤ Seçilmiş incilər ¥ 
 
¤  5  ¥ 
 
 
Müəllif Əfsanə Məmmədovanın ustad yazar Əmin 
Rihaninin ən böyük fəlsəfi traktatlarından biri olan “Rīḥȃ-
niyyȃt”ı tərcümə etməsi məni çox sevindirdi. Mən adı çəki-
lən bu külliyyatı Xalidin təlimləri kimi qiymətləndirən dahi 
ustadın tələbəsi olmuşam. Bu kitabda hər bir tədqiqatçı 
Rihaninin ərəb və ingilis dilində olan digər kitablarına səpə-
lənmiş çoxsaylı fəlsəfi ideya və fikirlərinin toxumlarına rast 
gələ bilər. Bu düşüncələrin əksəriyyəti bəşəri düşüncə tari-
xinin və fəlsəfəsinin təməl daşlarını təşkil edir. Tolerantlıq, 
insan hüquqları və azadlığı, Aqnostisizm və Səbəb doktri-
nası, mənəvi və ictimai intibah, transsendentalizm, ruh və 
cism ideyası, panteizm, idealizm, urbanizasiya, Şərq və 
Qərb dixotomiyası və s. kimi mövzular görkəmli ustadın 
toxunduğu aktual mövzulardır. Bu ideyalar Əmin Rihanini 
tək öz dövründə deyil, bu günümüzdə də ədəbiyyat, fəlsəfə 
və siyasət meydanında modernizm cərəyanının nüma-
yəndəsi kimi qiymətləndirməyə imkan verir. Təsadüfi deyil 
ki, bəşəriyyətin düşüncə tarixində avandqard yazıçı kimi 
yerini möhkəmlədən ədib zəmanəmizdə daha artıq tanınır 
və dünyanın hər yerində tədqiq edilir.  
Mən təqdim olunan kitabın hər səhifəsini, hər cüm-
ləsini böyük zövqlə incələdim, ondan gözəl təəssüratlar al-
dım və müəllifi bu heyrətamiz intellektual layihə və möh-
təşəm əsər münasibətilə ürəkdən təbrik edirəm. Əminəm ki, 
sözügedən əsər Azərbaycan və Livan arasında ikitərəfli 
münasibətləri möhkəmlətmək baxımından çox əlamətdar 
hadisə olacaq. Şübhə yoxdur ki, dünya xalqları arasında 
qarşılıqlı anlaşma və hörmətə dayaqlanan münasibətlərin 
¤ Əmin Rihani ¥ 
¤  6  ¥ 
yaranması, inkişafı və qorunması yolunda intellektual əla-
qələrin əvəzsiz rolu var. Bir daha müəllifi bu əsaslı və əhə-
miyyətli əqli iş münasibətilə təbrik edir və yaradıcılığında 
uğurlar arzu edirəmi.  
 
Əmin Albert Rihani  
Notrdam Universitetinin fəxri professoru 
Prezidentin müşaviri, Livan Düşüncəsi Fikri İnstitutunun 
baş katibi 
 
 
 
Yazıçı, publisist Əmin Reyhani Azərbaycan oxucuları-
na məşhur ərəbşünas Aidə İmanquliyevanın elmi tədqiqat 
obyektlərindən biri kimi yaxşı tanışdır. Onun vətəni Livan-
dan kənarda – Amerikada yaranmış və məhcər (mühacirət) 
şəraitində uzun illər yaşamış ərəb ədib və şairlərinin yarat-
dığı yeni ədəbi-bədii ifadə forması çərçivəsində özünə-
məxsus yeri var.  
Reyhani çoxsahəli, koloritli, olduqca istedadlı bir insan 
idi. O, yaradıcılığında bütövlüyü, qloballığı təbliğ edir və 
cəmiyyətdə milli, dini etnik mənsubiyyətindən asılı olmaya-
raq, insan övladına bərabərlik prizmasından yanaşır, qiymət 
verirdi. O, cəmiyyətin hər bir üzvünü müxtəliflik məcmusu, 
toplusu, ilahi enerji daşıyıcısı kimi görür və onu siyasət, mə-
dəniyyət, din, sosial obyekt süzgəcindən keçirərək, müsbət 
qiymət vermək üçün pozitiv amillər axtarır və sözsüz ki, 
sonda tapırdı.  
O, cəmiyyətin inkişafında elmin, tədrisin, münasibət-
lər balansının rolunu yüksək qiymətləndirir və tərəqqinin 
¤ Seçilmiş incilər ¥ 
 
¤  7  ¥ 
təməlinin təlim-tərbiyədə, elmin inkişafında görür, bunu öz 
əsərlərində tərənnüm edir, insanları fanatizm, bilik kəsad-
lığından çıxarmaq yollarını göstərirdi.  
Əmin Reyhani heç də sadəcə yazıçı olmayıb, həm də 
öz dövrünün böyük mütəfəkkiri idi. Şərq və Qərbin sintezi 
ideyası onun bütün yaradıcılığından qırmızı xətlə keçir. Bu 
məqsədə xidmət etmək üçün həm Şərq, həm də Qərb ədəbi-
bədii ənənələrini ehtiva edən yeni ruhlu bir ədəbiyyatın 
yaradılmasında fəal iştirak edirdi. Dərin bilik, pozitiv təfək-
kür sahibi olan Reyhani xüsusilə mədəniyyət, sivilizasiya-
lararası münasibətlərə ciddi əhəmiyyət verməyi, Şərq-Qərb 
münasibətlərində universal dəyərlərə söykənməyi üstün tu-
tur və Şərqlə Qərb arasında körpü salan Əl-Ərabi kimi 
əcdadlarının yolunu davam etdirirdi. O, bu qarşılıqlı zən-
ginləşmənin alternativinin olmadığını öz əsərlərində təhlil 
edir və onun yeganə düzgün yol olduğunu göstərməyə, təs-
bit etməyə çalışırdı. Müəllifin tolerantlıq, dözümlülük, in-
sanları olduğu kimi qəbul etmək ideyaları ümumbəşəri 
xarakter daşıdığından bütün oxucular tərəfindən qəbul olu-
naraq təbliğ edilir. Onun maarifçi, ədib, filosof, sosioloq ki-
mi qəbul edilməsinin səbəbləri tərcüməçi-tədqiqatçı Əfsanə 
Məmmədova tərəfindən qələmə alınmış seçmələrdə öz təs-
bitini tapmışdır. Kitabdakı əsərlər, demək olar ki, bu günü-
müz – mənəvi-əxlaqi dəyərlərin, dini-ailəvi münasibətlərin 
tənəzzülə uğradığı bir vaxtda çox aktual səslənir və ortaya 
çıxan sualların əksəriyyətinə müsbət cavab verir.  
Tərcümə geniş, ətraflı ön söz ilə başlayır və oxucunu 
müəllifin həyatı, yaradıcılıq dövrü, yaradıcılığının motiv-
ləri, o dövrün xüsusiyyətləri ilə yetərincə tanış edir. Bu, onu 
göstərir ki, Ə.Məmmədova əldə etdiyi məlumatları tərcümə 
¤ Əmin Rihani ¥ 
¤  8  ¥ 
zamanı məharətlə istifadə etməyi bacarmışdır. Mühacirətdə 
yaşamış ərəb müəlliflərin yaşayıb yaratdığı mühiti dərindən 
bilmədən, yəqin ki, onların əsərlərinin əsl mahiyyətini, on-
ların qəhrəmanlarının xarakterini başa düşmək çətindir. 
Müəllifin seçib tərcümə etdiyi nümunələrdən görünür 
ki, o, həm Ə.Reyhaninin həyat və yaradıcılığını, həm də 
onun qələmindən çıxmış əsərləri dərindən öyrənib və bu bi-
liklərin nəticəsi olaraq tərcümə maksimum dərəcədə oriji-
nalı əks etdirir.  
Xüsusilə qeyd etmək istərdim ki, bu il həm də yazıçı-
nın 140 illiyi qeyd olunur. Bu, tərcüməçiyə xüsusi məsuliy-
yət hiss etdirir. Toplu, eyni zamanda, çoxkonfessiyalı Azər-
baycan və Reyhaninin vətəni olan Livan arasında müəyyən 
paralellər aparmağa və bu ölkələr arasında mövcud müna-
sibətlərin daha da genişlənməsi və dərinləşməsinə töhfə ki-
mi qiymətləndirilə bilər. Tərcüməçi-tədqiqatçı Əfsanə Məm-
mədovanın Reyhaninin əsərlərini bir obyekt kimi seçməsi, 
yəqin ki, həm də bu amillə bağlıdır.  
Ümumilikdə, tərcümənin dili səlis, başadüşülən, ra-
hatlıqla oxunandır. Mühüm odur ki, ərəb dilindən tərcümə-
də Azərbaycan dilinin qaydalarına tam əməl olunaraq əsər-
lərdə ərəb qəhrəmanlarının xarakteri, istəkləri, fikirləri tam 
aydınlıqla verilmişdir. 
Əfsanə Məmmədovanı adıçəkilən tərcümə toplusu 
münasibətilə təbrik edir və gələcək işlərində uğurlar arzu 
edirəm.   
Rafiq Əliyev  
“İrşad” İslam Araşdırmaları Mərkəzinin direktoru, 
fəlsəfə elmləri doktoru, professor  
  
¤ Seçilmiş incilər ¥ 
 
¤  9  ¥ 
 بسم هللا الرمن الرحيم
Ön söz 
 
Azərbaycan oxucularına təqdim olunan kitab Ameri-
kada 20-ci əsrdə əsası qoyulmuş suriya-amerikan məktə-
binin yaradıcılarından, ərəb məhcər ədəbiyyatının qabaq-
cıllarından hesab olunan Əmin Rihanininii (1876-1940) elmi, 
bədii və publisist yazılarından ibarət “Rīḥȃniyyȃt” külliyya-
tından seçmə incilərin azərbaycan dilinə tərcümə edilərək 
toplu şəklində təqdim olunmuş ilk məcmusudur. Qeyd 
edim ki, Azərbaycanda məhcər ədəbiyyatına maraq gör-
kəmli şərqşünas alim, professor Aida İmanquliyevanın 
“Yeni ərəb ədəbiyyatının korifeyləri” adlı tədqiqat işi ilə 
yaranmışdır. Bu ənənənin davamı olaraq ərsəyə gələn 
“Seçilmiş incilər” adlı kitab böyük ustad Əmin Rihaninin 
140 illik yubileyinə həsr olunur.   
“Rīḥȃniyyȃt” divanı ilk dəfə olaraq 1910-cu ildə 4 
cilddə çap olunmuşdur. İlk nəşrdə Rihaninin ədəbi, fəlsəfi, 
ictimai və vətəndaşlıq problemləri ətrafında fikirlərini ehti-
va edən 50-dək esse, bəzi mənsur şeirlər və aforizmlər top-
lanmışdır. Hazırda təqdim olunan tərcümə “Rīḥȃniyyȃt”ın 
1987-ci ildə Beyrutda, Darü'l-Cil mətbəəsində 2 cilddə dərc 
olunmuş nüsxəsi əsasındaiii hazırlanmışdır. 296 səhifədən 
ibarət olan bu cildliklərə kitabın redaktoru Albert Rihaninin 
etiraf etdiyinə görə əlyazma şəklində olan və öncəki nəşr-
lərdə təsadüf edilməyən 10 əsər daxil edilmişdir. Qeyd edək 
ki, bundan öncə ədibin adı çəkilən divanından bəzi əsərlər 
tərcümə olunaraq ayrı-ayrı antalogiyalar, külliyyatlariv, o 
cümlədən Şərq-Qərb probelmatikasının sistemli tədqiqinə 
həsr olunmuş digər əsərlərdə yer almışdırv. Divanın toplu 
¤ Əmin Rihani ¥ 
¤  10  ¥ 
şəklində tərcümə və şərhi isə ilk dəfə olaraq həyata keçirilir. 
Ədibin üslubu azərbaycan dilinin bədii ifadə qaydaları 
çərçivəsində qorunub saxlanmışdır. Tərcümə prosesində 
müəllifin daha öncə rus və türk dillərinə tərcümə edilmə-
miş, günümüzlə səsləşən çağdaş mövzuları əks etdirən əsər-
lərinə müraciət olunmuşdur. Külliyyatda təsadüf olunan 
bəzi yer, insan adları və hadisələrə şərhlər verilmiş, müəl-
lifin bir sıra məsələlər ətrafında dolaşıq fikirlərinə aydınlıq 
gətirilmişdir. Kitabın “Düşüncələr” bölməsində Rihaninin 
daha parlaq ideyalarını əks etdirən və gələcəkdə tərcüməyə 
cəlb edilməsi düşünülən əsərlərdən bəzi parçalar verilmiş-
dir. Ümumilikdə, otuz beş mətn bütöv, on altı mətn isə qısa 
parçalar şəklində təqdim olunmuşdur.  
 
*    *    * 
Kitab haqqında geniş söz söyləmədən öncə ərəb 
intellektual intibahının öndərlərindən hesab olunan Əmin 
Rihaninin həyat və yaradıcılığına qısaca nəzər salaq. Ədib 
1876-cı ilin 24 noyabrda indiki Livanın Fureykə75 qəsəbə-
sində anadan olmuş, 1888-ci ildə atasının təkidi ilə 
Amerikaya getmiş və 11 yaşında ikən ingilisdilli məktəbə 
yazılmışdır. 19-cu əsr ərəb elitasının Amerika və Avropaya 
ən çox hicrət etdiyi dövr idi. Köç edənlər içərisində Riha-
ninin ailəsi də var idi. Gənc Əmin məktəbdən sonra atasına 
köməklik edir, aşağı Manhetten adlanan yerdə kiçik bir 
dükanda həm kargüzarlıq və mühasibat işlərinə baxır, həm 
də tərcüməçilik edirdi. Tezliklə dükandakı iş həyat dolu 
gənci usandırır və o, Amerika və Avropa klassiklərinin 
əsərlərini oxumaqla təsəlli tapmağa başlayır. Şekspir, Viktor 
Hüqo, Vaşinqton İrvinq, Tomas Karlayl, Ralf Valdo 
Emerson və başqaları onda Qərb ədəbiyyatına maraq 
¤ Seçilmiş incilər ¥ 
 
¤  11  ¥ 
oyadır. Karlaylın “Hero as a prophet” (Peyğəmbər kimi 
qəhrəman) və İrvinqin “Alhambra” əsərləri ilə tanışlıqdan 
sonra gənc ədib öz xalqının tarixi və mədəniyyəti ilə ya-
xından maraqlanmağa başlayır. Amerikan, ingilis və fransız 
təsirlərini Şərq üslubunda birləşdirməyə çalışan Əmin 
Rihani ərəblərin şanlı tarixi keçmişi və maddi-mədəni 
irsinin dirçəldilməsi yolunda çalışmalara o qədər aludə olur 
ki, bu, onun gələcək həyat kredosuna çevrilir.  
Gözəl natiqlik qabiliyyəti ilə seçilən gənc Rihaninin 
teatr və ədəbiyyata olan marağı onu Henri Cuitin başçılıq 
etdiyi səyyar teatr truppasına gətirib çıxarır. Bir il boyu 
Amerikanın müxtəlif ştatlarında qastrollarda olan Əmin 
Avropa ədəbiyyatının şedevrləri ilə daha yaxından tanış 
olmaq imkanı qazanır. 1897-ci ildə Nyu-Yorka qayıtdıqdan 
sonra ali hüquq məktəbinə daxil olur. Burada o, şairlərdən 
Edvin Markam və Riçard le Qalienlə dostlaşır. Lakin ağciyər 
infeksiyası onu təhsilini yarımçıq qoyub müalicə almaq 
üçün Livana qayıtmağa məcbur edir. Doğma vətənində ikən 
Rihani ərəb yazıçıları və şairlərinin əsərlərini mütaliə edir.  
Böyük söz ustadı Əbu Əla əl-Məari irsi ilə tanışlıqdan sonra 
onun bəzi şeirlərini ingiliscəyə tərcümə edərək, 1903-cü ildə 
Nyu-Yorkda nəşr etdirir. 1918-ci ildə isə əl-Məarinin “əl-
Luzȗmiyyȃt” divanının ingiliscəyə tərcüməsi nəşrdən çıxır. 
Nyu-Yorka qayıtdıqdan sonra bir sıra ədəbi cəmiyyətlərə 
qatılan gənc ədib burada çıxan “əl-Hudȃ”, “əl-`İṣlȃḥ” və “əl-
`(Ə)yyȃm” ərəb dərgiləri ilə fəal əməkdaşlıq edir. “Nubḏə fi 
əs-saȗra əl-fəransiyyə” (Fransa inqilabına dair oçerk, 1902), “Əl-
mukȃrī va əl-kȃhin” (Qatırçı və rahib, 1904) və “Əl-muḥaləfətu 
əs-siyȃsiyyə fi-l-məmləkəti əl-ḥayavȃniyyə” (Heyvanlar krallı-
ğında üçlü ittifaq, 1903) adlı ərəbcə ilk əsərləri Nyu-Yorkda 
¤ Əmin Rihani ¥ 
¤  12  ¥ 
“əl-Hudȃ” nəşriyyat evində çap olunur. Sonuncusu çıxar 
çıxmaz kilsənin kəskin tənqidinə məruz qalır və kitabın 
sonrakı nəşrlərinə qadağa qoyulur.   
Dini və sosial-ictimai məsələləri, milli siyasət barədə 
fikirlərini yazılarında əks etdirən Əmin Rihani tək mət-
buatda çıxış etməklə kifayətlənmir, Nyu-Yorkun maronit 
cəmiyyətlərində ərəb dünyasında gedən icimai-siyasi pro-
seslər barədə geniş mühazirələr edir. Onun ilk belə çıxışı 
1900-cu ildə dini tolerantlıq mövzusunda olmuş və xeyli 
sayda dinləyici kütləsi toplamışdır. Məhz bu dövrdən 
etibarən Əmin Rihani fəal şəkildə ədəbi yaradıcılıq 
meydanına atılır və adını məhcər ədəbiyyatının görkəmli 
nümayəndələrindən biri kimi ərəb-Amerikan ədəbiyyatının 
tarixinə yazdırır.  
1905-ci ildə öz vətəninə geri qayıdan Rihani 6 il 
ərzində ərəbcə iki cildlik məqalələr külliyyatı, allegoriyalar 
kitabı, bir neçə qısa hekayə və teatr üçün bir neçə dram əsəri 
qələmə alır. Elə həmin ildə ərəbcə qələmə aldığı mənsur 
şeirlərlə müasir ərəb ədəbiyyatında çevriliş yaradır. Məz-
mun və forma vəhdətini qısa və mənalı ifadələrlə dolğun-
laşdıran ədib uzun-uzadı təşbih və metoforalardan, köhnə 
və səmərəsiz qəliblərdən uzaqlaşaraq, müasir dövrün 
yenilikçi nəfəsini və çağdaş ruhunu özündə əks etdirən 
ifadə vasitələrinə müraciət edir. Mənsur şeir ona ərəb dilinin 
sərt qaydalarından kənara çıxmağa, daha sərbəst və azad 
olmağa, hiss və fikirlərini açıq şəkildə ifadə etməyə imkan 
verir. Təsadüfi deyil ki, Rihaninin bu sahədə uğurları ona 
“mənsur şeirin atası” ləqəbini qazandırır. Əgər esse və 
hekayələrində o, Emerson, Ralf Valdo və Henri David 
Toredən ilhamlanırdısa və onların üslubunu davam 
¤ Seçilmiş incilər ¥ 
 
¤  13  ¥ 
etdirirdisə, poeziyada daha çox amerikalı müəllif Uolt 
Uitmandan təsirlənirdi.  
Əmin Rihaninin dünya ədəbiyyatına səs salan ilk əsəri 
“Rīḥȃniyyȃt” 1910-cu ildə nəşr olunur. Bu əsər gənc Rihanini 
ədəbiyyat aləminə mütərəqqi yazar və uzaqgörən mütəfək-
kir kimi tanıtdırmaqla yanaşı, ona fəxri Fureykənin75 filo-
sofu adını qazandırır. Rus tədqiqatçısı İ.Kraçkovskinin dedi-
yinə görə əksər əsərlərini ingiliscə qələmə alan Rihani ərəbcə 
olanları 4 cildlik “Rīḥȃniyyȃt” külliyyatında toplamışdır. Bir 
il sonra yazar özünün “Kitȃb al-Ḫȃlid” (Xalidin kitabı) əsərini 
qələmə alır. Bir çox tənqidçilər bu əsəri “Rīḥȃniyyȃt”ın Qərb 
oxucularına ünvanlanmış nümunəsi hesab edirlər. Şərq 
ruhlu və Qərb üslublu didaktik əsər 1911-ci ildə Nyu-York-
da nəşr olunaraq tez bir zamanda bestsellerə çevrilir və 
bütün dünyaya səs salır. Qeyd edim ki, bu əsəri ilə müəllif 
ingilis dilində yazan ilk ərəb yazıçısı adını qazanır və Nyu-
Yorkun “Ülkərlər Klubu” tərəfindən mükafata layiq görü-
lür. Şərq-Qərb dixotomiyasını və din tematikasını tamamilə 
fərqli müstəvidən dəyərləndirən müəllifin bu mövzularda 
fikir və düşüncələri özündən sonra gələn gənc rihaniçilərin 
beynəlmiləl tolerantlıq devizinə çevrilir. Əmin Rihaninin 
azadlıq şüarı belə səslənirdi: “Biz nə Şərq, nə də Qərbik. Bizim 
sinəmizdə sərhədlər yoxdur. Biz azadıq: nə aypara, nə də xaçı arzu 
edirik. Nə Budda, nə də Məsihə yalvarır, nə müsəlman, nə də 
yəhudiyə nifrət edirik. Biz azadıq!” (“Nəzər yolu”)  
1912-ci ildə Rihani Bostondan Nyu-Yorka köçür və 
məhcər ədəbiyyatının digər görkəmli nümayəndəsi Cübran 
Xəlillə birgə “Qələmlər birliyi”nin əsasını qoyur. 1910-1922-
ci illəri Rihani yaradıcılığının çiçəklənmə dövrü kimi 
xarakterizə etmək olar. Bu illər ərzində o, bir-birinin ardınca 
¤ Əmin Rihani ¥ 
¤  14  ¥ 
bir neçə əsər qələmə alır: “Zənbəqȃt əl-Qaur” (Qor diyarının 
zanbağı, 1914), “The white way and the desert” (Bəyaz yol və 
səhra), “Letters to Uncle Sam” (Sam dayıya məktublar, 1916), 
“The path of vision” (Nəzər yolu, 1921), “Turkey and Islam in the 
war” (Türkiyə və İslam müharibə illərində, 1915-1917), “The 
descent of bolchevism” (Bolşevizmin tənəzzülü, 1920), “Wajdah” 
(Vəcd, 1911-1921), “Jahan” (Cahan, 1918), “A chant of mystics 
and other poems” (Sirlərin nəğməsi və başqa şeirlər, 1921) və s.  
1917-ci ildən etibarən Əmin Rihani aktiv şəkildə 
siyasət meydana atılır. Ərəb ölkələrinin problemlərini dün-
ya ictimaiyyətinə çatdırmaq, Livan və Suriyanın dünya are-
nasında siyasi və iqtisadi mövqelərini möhkəmlətmək yo-
lunda fəal şəkildə çıxış edir. Elə bu illərdə o, həyat yoldaşı 
Berta ilə birlikdə XV Benedikt papasını ziyarət edir və 
Birinci Dünya müharibəsinin sona çatmasında maraqlı tərəf 
kimi mövqeyini bildirir. Amerika prezidenti Teodor Ruz-
veltlə görüşündə isə müzakirə obyekti kimi Fələstin məsə-
ləsi ətrafında fikir mübadiləsi aparır.  
Əmin Rihani vətənpərvər ictimai-siyasi xadim kimi 
ərəb ölkələrində gedən prosesləri Qərb dünyasına, qərb 
ideyalarını isə Şərq dünyasına çatdırmaq yolunda aktiv 
fəaliyyət göstərən “bəşər intibahının rəsulu” (İsa ən-Nauri) 
idi. Bir çox janrlarda qələmini sınayan yazar ədəbi fəaliyyəti 
ilə yanaşı, ictimai xadim kimi siyasət cəbhəsində ön sıra-
larda olmuş, Fələstin problemi, Şərq-Qərb ittifaqı, qadın 
azadlığı, dini təəssübkeşlik, xarici müstəmləkəçilik, Şərqdə 
hökm sürən Qərb imperializmi və s. kimi sosial-siyasi prob-
lemlər ətrafında çoxsaylı çıxışlar etmişdir. 1922-ci ildə Ərəb 
yarımadasını qarış-qarış gəzərək yerli hakimlərlə görüşlər 
keçirən Rihaninin ərəb ölkələrinə səyahəti, əslində, ərəb 
¤ Seçilmiş incilər ¥ 
 
¤  15  ¥ 
ölkələri arasında qardaşlıq münasibətlərini gücləndirilmək, 
millətçilik və dövlətçilik əlaqələrini möhkəmləndirmək, 
məzhəblərin və milli azlıqların vahid və ali amal ətrafında 
birləşməsini təmin etmək məqsədi güdürdü. Onun Səudiy-
yə Ərəbistanı dövlətinin yaradıcısı Əbdül Əziz ibn Səudla 
qarşılaşması sonradan möhkəm dostluq münasibətlərinin 
əsasını qoyur. Vətənpərvər yazar 1924-32-ci illər ərzində 
ərəb torpaqlarına etdiyi səfərlərini ingilis və ərəb dillərində 
qələmə aldığı trilogiyasındavi əks etdirir. Bu əsərləri haqlı 
olaraq ibn Cübeyr, ibn Bəttuta və digərləri tərəfindən əsası 
qoyulan səyahətnamə janrında qələmə alınmış əsərlərin la-
yiqli davamçısı adlandırmaq olar. London naşirləri tərə-
findən silsilə şəklində buraxılan bu kitablar dərhal böyük 
oxucu kütləsi qazanaraq satış rekordları vurur.  
Ərəb dövlətlərinin birliyi yolunda daim səylə çalışan 
Əmin Rihani bir çox tarixçilər və tənqidçilər tərəfindən haqlı 
olaraq ərəb millətçiliyinin banisi adlandırılmışdır. Mütə-
rəqqi ədib demokratik hökumət və dünyəvi təhsil şüarı ilə 
çıxış etmiş, azlıqların çoxluqlarla yanaşı bərabərhüquqlu 
olması fikrini müdafiə etmişdir. Fələstin məsələsində o, xü-
susilə fəal idi: Ərəb-Amerikan və Ərəb Milli Liqası təş-
kilatları ilə anti-zionist kompaniyalarında fəal iştirak edirdi.  
Ömrünün son 8 ilində Əmin Rihani siyasət, mədəniy-
yət və ədəbiyyat aləminin görkəmli nümayəndələri, həmçi-
nin ictimai media ilə sıx əməkdaşlıq edir, oxucuların qarşı-
sına cəmiyyəti maraqlandıran, gündəmdə olan məsələləri 
işıqlandıran əsərlərlə çıxış edir: “Vucȗh šarqiyyə va ğarbiyyə” 
(Şərq və Qərbi cizgiləri), “`(Ə)dəb va fənn” (Ədəbiyyat və fənn), 
Siyasi məktublar (1922-1940), “Šəḏərȃt min ‘əhd əṣ-ṣabə” 
(Cavanlıq illərindən qissələr), “Vaṣiyyəti” (Vəsiyyətim), 
¤ Əmin Rihani ¥ 
¤  16  ¥ 
“`(Ə)ntum əš - šu‘arȃ`” (Siz şairlər, 1933), “Qıṣṣatī mə‘a Meyy” 
(Mey ilə hekayəm, 1938)vii, “Vafȃ` əl-zəmȃn” (Zamanın əhdi, 
1934), “Siccil ət-taubə” (Tövbənin qeydiyyatı), “Hutȃf əl-
`(ə)udiyə” (Vadilərin sədası), “Mulȗk əl-‘arab” (Ərəb şahları, 
1924), “T`(ə)rīḫ ən-Nəcd” (Nəcdin müasir tarixi, 1928), “Əl-
Təṭarruf va al-`(i)ṣlȃḥ” (Ekstremizm və islahatlar, 1928), “Qalb 
əl-‘İrȃq” (İraqın ürəyi, 1938), “Əl-Qaumiyyə” (Milliyyətçilik, 
1956), “Feyṣal əl-`(a)vval” (I Feysəl, 1934), “Qalb əl-Lubnȃn” 
(Livanın qəlbi), “The pan Arab movement” (Panərəb hərəkatı), 
“The fate of Palestine” (Fələstinin taleyi), “Maker of Modern 
Arabia or İbn Saoud of Arabia”viii (Müasir Ərəbistanın qurucusu 
və ya Ərəbistanın ibn Səudu, 1928), “İraq during the days of King 
Faisal the First” (İraq şah I Feysəlin zamanında, 1932), “The lore 
of the Arabian nights” (Ərəb gecələri haqda bilgilər), “Arabian 
peak and desert” (Ərəb zirvəsi və səhra, 1931), English letters of 
Ameen Rihani (Rihaninin ingilicə məktubları, 1897-1940)ix, 
“Kurdistan” (1932), “Letters to Bertha Case” (Berta Keysə 
məktublar, 1917-1927)x və s.  
Əmin Rihani 64 yaşında özünün vətəni olan Furey-
kədə75 velosiped qəzasında aldığı beyin-kəllə travması nəti-
cəsində vəfat etmişdir. Onun yas mərasimi ərəb dünyasının 
gördüyü ən möhtəşəm və təmtəraqlı mərasimlərdən biri 
kimi tarixdə qalmışdır: ərəb dünyasının ən görkəmli sima-
ları ədibi böyük hörmət və izzətlə son mənzilə yola salmaq 
üçün bir araya toplaşmışdır. Rihani Fureykədə ailə mavzo-
leyində dəfn olunmuşdur. Ölümündən 13 il sonra ədibin 
qardaşı onun irsini qorumaq üçün muzey təsis etmişdir. 
Rihaninin tək çap əsərlərinin deyil, indiyədək nəşr olunma-
mış əlyazılarının da saxlandığı bu muzey bu günədək 
fəaliyyət göstərir.  
¤ Seçilmiş incilər ¥ 
 
¤  17  ¥ 
*    *    * 
Əmin Rihani dövrünü qabaqlayan mütəfəkkirlərdən 
olmuşdur. Əsərlərində qaldırdığı ictimai-siyasi məsələlər 
bu gün də aktual və gündəmdədir. Ədibin istər iri həcmli 
hekayə və esselərində, istərsə də sərbəst vəzndə qələmə 
aldığı kiçik şeirlərində çatdırmaq istədiyi tənqidi və 
müdrikanə ismarışlar tədqiqatçı Jefri Naşın təbirincə desək, 
“siyasi tərzdə mənəvi peyğəmbərlik üslubunda” olan 
çıxışlar idi. Hərtərəfli şəxsiyyət olan Rihaninin iti ağlı və 
geniş biliyi ona qələmini bir çox sahələrdə sınamağa imkan 
vermişdir. Həyatın müxtəlif sahələrinə dair mövzuları 
işıqlandıran esse, hekayə və çıxışlarının toplandığı “Rīḥȃniy-
yȃt” külliyyatı sağlam və yeni baxışların carçısı olan mütə-
rəqqi ədibin gerçək və xəyal dünyası haqqında dolğun 
məlumat verən mükəmməl topludur: onu Rihani yaradı-
cılığının bütün rənglərini özündə əks etdirən çoxçalarlı tablo 
kimi xarakterizə etmək olar. Əsərin müqəddiməsində ədib 
kitabın özəlliklərini açıqlayarkən onun başqa bir əsərdən 
budaqlanmadığını, üslüb və tərz baxımından tamamilə 
yenilikçi olduğunu etiraf edir: “Kitab Mədinədir! Həqiqi tənqid 
nə məzəmmət ediləcək, nə də vəsf ediləcək dəlildir: o, baş verənlər 
içərisində hansının səni hüznləndirəcəyi və ya sevindirəcəyini 
aşkar edən qapıları üzünə açır. [Bəzən] kədərli şeylər sevindirici 
şeylərdən daha çox fayda verir. Hər bir kitab yazıçının ruhu və 
ağlının canlı parçasıdır. Bu kitabda mən onun zahiri gözəlliyi və 
ya qüsurlarının fövqünə qalxıb oxucunu mövzunun dərinliklərinə 
aparacaq, onu Rīḥȃniyyȃt sahibinin bəzi məqsədlərindən agah 
edəcəyəm”.  
Bütün dövrlərdə mütərəqqi ruhlu şair və yazıçılar 
xalqın qabaqcıl öndərləri, onun arzu və istəklərinin carcısı, 
¤ Əmin Rihani ¥ 
¤  18  ¥ 
mübarizə meydanında bayraqdarı, mədəni tərəqqisində ba-
nisi olmuşdur. Qabaqcıl Qərb yazarlarının Şərqdəki xələfləri 
Avropa təhsilli və Qərb dünyagörüşlü ziyalı təbəqəsi idi. 
Amerikaya gənc yaşlarında köç etmiş ziyalılar özlərində 
amerikan, avropa və ərəb mədəniyyətinin üçlü təsirini hiss 
edirdilər. Onların milli ədəbiyyatı Avropa mədəniyyəti not-
ları üzərində kökləndirmək cəhdləri ədəbiyyatda ictimai 
kəsərli yeni istiqamətlərin və cərəyanların yaranmasına tə-
kan verdi. Əmin Rihani məhz belə yazarlardan idi. Qərb 
ədəbiyyatının Vitman, Emerson, Volter, Bayron kimi ro-
mantiklərindən ilhamlanan və ərəb maarifçiliyi ideyasını bir 
şüar kimi daşıyan Əmin Rihaninin yaradıcılığı da Şərq 
mənəviyyatı ilə Qərb rasionalist düşüncənin sintezindən 
ibarət idi: mütərəqqi və çağdaş ərəb ədəbiyyatının qərb 
idrakı və şərq ruhu ilə çulğaşması.  
Rihani öz yaradıcılığında iki cərəyanı birləşdirən 
unikal yazıçı idi. Əgər Təbiətin tərənnümü, ictimai mühitin 
yaraları haqqında danışarkən və ədəbiyyatda inqilaba səslə-
yərkən o, daha çox romantik idisə, idealist çözümlər yox, 
problemin real həlli yollarını arayarkən, elmi-texnoloji tə-
rəqqi tərəfdarı kimi çıxış edərkən və xalqın real ehtiyac-
larına intellektual və praktiki baxış mövqeyindən yana-
şarkən əsil realist olurdu. O, Şərq romantizmində linqvistik 
sxolatizm və sentimentallığı tənqid etmiş, maddi yüklü 
Qərb elmlərinin isə əxlaqi və ictimai inkişaf baxımından 
yetərsiz olduğunu etiraf etmişdir. Şərq və Qərb arasında bu 
dərin uçurumu görən mütərəqqi yazar Şərq mənəviyyatını 
Qərbə, Qərbin maddi tərəqqisini isə Şərqə gətirməyi 
öhdəsinə götürmüşdür. Ədibə görə mədəniyyətlər arasında 
səmərəli mübadilə mütləq Qərb və yaxud Şərq dəyərlərini 
¤ Seçilmiş incilər ¥ 
 
¤  19  ¥ 
ideallaşdırmaqla yox, onların hər birinə xas xüsusiyyətləri 
qoruyub saxlamaq şərtilə qarşılıqlı dialoq nəticəsində müm-
kündür. “Şamlar və günəşlər” əsərində Rihani etiraf edir: 
“Ya, Allah, mənim nurumu artır! Məni günçıxan və aydoğana 
aparan doğru yola yönəlt! İşığı mənim əbədi qibləm, ən ali arzum 
və müqəddəs ibadətgahım et! Əgər Şərq zülmətə qərq olarsa, onun 
adını qəlbimdən əbədi olaraq sil! Əgər Qərb qaranlığa bürünərsə, 
[o zaman] Qərbin adını dünyamdan poz!” 
Ustad yazar ənənəçiliklə yoğrulmuş Şərq idrakının 
mübaliğəli və mücərrəd düşüncələrlə yüklü olduğunu, fik-
rin ənginliklərinə xəyali səyahət edən şərqlinin gerçəkliyin 
mütləq həqiqətlərini görməməzlikdən gəldiyini etiraf edir. 
O hesab edir ki, bu, daha çox əzilmiş və hüquqları tapdan-
mış zəif xalqlara xas psixologiyadır. Belə ki, bu kateqoriyaya 
mənsub insanlar sıxıntı və təzyiqlərə məruz qaldıqları cə-
miyyətdə mövcud çərçivələri aşmaq iqtidarında olmadıq-
larından dini ideallar vasitəsilə ruhun və fikrin fövqünə 
yüksəlir, problemlərini gerçək həyatda yox, qeyri-real xəyali 
dünyalarında həll etməyə çalışırlar. Halbuki başqaları üzə-
rində hakimiyyətə sahib olan güclü xalqlar daha çox materi-
alist dünyagörüşündədirlər. Onlar real həyatın maddi ne-
mətlərinə sahib olmaq üçün rasionalist fikir və fiziki 
güclərinə arxalanırlar. Lakin ilk baxışda reallığın tərəqqisi 
naminə atdıqları addımlar o qədər böyük müstəvi kəsb edir 
ki, dağıdıcı qüvvəyə çevrilərək həm özlərinə, həm də ətraf-
dakılara ziyan vurur. Rihani Şərq və Qərb reallıqlarına nəzər 
salaraq Qərbdə əxlaqi, mənəvi və əqli keyfiyyətlərin get-
gedə zəifləyərək yox olduğunu, ənənənəçilik buxovu ilə 
qandallanmış, xürafat və mövhumatla uyudulmuş Şərqdə 
isə yeni ideoloji və elmi hərəkatın olmadığını təəssüf hissi 
¤ Əmin Rihani ¥ 
¤  20  ¥ 
ilə qeyd edir. “Livan və oğulları” əsərində ədib tənqid 
süngüsünü cəhalət və fanatizm içərisində qıvrılan Livana 
tuşlayır və onun simasında bütün Şərqə xitab edir: “Ey 
Livan, zamanın qardaşı! Səndə alovlandırılan din odu qəlbinin bir 
tərəfini yaxıb-yandırmışdır; sən artıq dərin bəşəri hissləri duy-
mursan. Səndə alışdırılaran şeir ocağı ağlının bir hissəsini kül et-
mişdir; sən artıq həqiqətlə əhatə olunan idrakı qavramırsan. Səndə 
qalanan siyasət tonqalı vicdanının bəzi qatlarını alova qərq et-
mişdir; sən olanları qərəzsizlik və müdriklikdən çıxış edərək mü-
qayisə etmirsən. Səndə yandırılaran xudpəsəndlik atəşi ruhunun 
[bütün] tərəflərini yanğına bürümüşdür; öz daxmadan kənarda 
bir xeyir görmür, öz yolundan başqa haqqa tapınmırsan”. 
Mütərəqqi yazarın fikrincə, tək şeiriyyata və fəlsəfəyə söy-
kənməklə Şərqi ayağa qaldırmaq mümkün olmadığı kimi, 
zor gücə və maddi tərəqqiyə arxalanan Qərbin də dünya 
üzərində hökmranlığı əbədi sürə bilməz. “Bu zamanın 
ruhu” adlı əsərində Rihani mənəviyyatdan məhrum maddi-
ləşmiş Qərb mühitini belə təsvir edir: “Siyasətçilərin “axmaq” 
fəlsəfəsi qərblilərin qəlbində möhürlənmişdir: səfeh birisi bu 
zamanın qəhrəmanı hesab olunur. Onların bütlərinə yeni bir 
bütün əlavə olunması [heç də] təəccüb doğurmur…Allah bizi bu 
və gələcək zamanların bəşəri bütlərindən qorusun! Allah bizi 
təkərləri daşdan olan mədəniyyət dəyirmanından hifz etsin! Vay o 
gündən ki, bu siyasi təlimlər insanı qatıra, qatırı insana, hətta 
qəhrəmana və allaha çevirəcək!”  
Rihani Şərqlə Qərb arasındakı uçurumu bütövlükdə 
bəşəriyyətin faciəsi kimi dəyərləndirir. O, bir-birinə zidd 
olan bu iki dünyanı xarakterizə edərkən şərqlini ah-zar edə-
rək Allaha şikayətlənməkdə, öz vəziyyətini dəyişmək üçün 
¤ Seçilmiş incilər ¥ 
 
¤  21  ¥ 
cəsarətsizlik göstərib süst qalmaqda, cəhalət və zəlalət ba-
taqlığından çıxmaq üçün cəhd etməməkdə, qərblinin isə 
maddi dəyərlərə aludə olub dördəlli dünya nemətlərindən 
yapışmaqda, maddi meylləri uğrunda ruhunu gözəllik və 
xeyirxahlıqdan məhrum etməkdə suçlayır. Çözüm yolunu 
hər iki mədəniyyətin qarşılıqlı mübadiləsində görən mütə-
rəqqi yazıçı deyir: “Şərq və Qərbin yekcins olmayan ümumi 
mədəniyyətindən doğan həqiqi və sağlam qurtuluş bu dini, ictimai 
və siyasi zəmanənin xəstəliklərinə qarşı yeganə çarədir. Elə isə, 
qərbli Allaha üz tutmalı, şərqli isə Allaha [ibadəti] üzərindən bəzi 
ağırlıqları götürməlidir”(“Əxlaq”).  
 İnkişaf etməkdə olan millət Rihaniyə görə Qərbi 
təcəssüm etdirən ağıl və Şərqi səciyyələndirən qəlb arasında 
püxtələşən və hər ikisinin işığı ilə nurlanmaq istəyən bir 
qövmdür. Maronit məsihi olsa da, şəxsində bütün millətləri 
möhkəm bağlarla birləşdirən digər dinlərin və məzhəblərin 
olduğunu söyləyən Rihani özünü multikultural cəmiyyətin 
elçisi kimi təqdim edir: “Bu şəxsiyyət irqidir: sami, hind-avropa 
(ari, yəni aşuri), iran, yunan, ərəb. O, dinidir: bəali, adonisi, təkal-
lahlı, xristian, islami, sufi. O, ədəbidir: şərqli-qərbli, şeiri-fəlsəfi, 
elmi-əməli. O, siyasidir: kübar (şərq) və demokratik (qərb). İradə 
baxımından əsilzadə, davranış baxımından sivildir. Həm sadə, 
həm də mürəkkəbdir. Bu, qədim və yeni bir şəxsiyyətdir: kökləri ilə 
qədim, məhsulu ilə yeni... O, azaddır: inkişaf etməsi, böyüməsi və 
mənəvi bağlılığın davamlı olmasına zərurət olmadan məhdud-
laşdırılmır” (“Mən kiməm?”).  
Sözsüz, Əmin Rihanini digər həmkarlarından fərqlən-
dirən onun vətəndaş, milliyyətçi və ictimai mövqeyi idi. 
Tədqiqatçı İsa ən-Naurinin təbirincə desək, ərəblərin birlik, 
¤ Əmin Rihani ¥ 
¤  22  ¥ 
ittifaq kimi anlayışların məzmununu hələ aydın dərk etmə-
dikləri bir vaxtda Əmin Rihani vahid ərəb ruhunu bir şüar 
kimi daşıyırdı. “Bizim ölkə təzə dil açmağa başlayıb. Mən burada 
onun danışan səsi seçilmişəm. Hiss edirəm ki, səsinə səs verməsəm, 
o, əbədi susqunluğa məhkum olacaqdır...” – deyən mütərəqqi 
ədibin hər kəlməsi, hər sözü xalqına və vətəninə sevgi ilə 
yoğrulmuşdur. Həqiqətən, 20-ci əsrin astanası elə bir dövr 
idi ki, bir ərəb digərini tanımırdı, onların bir-biri haqqında 
məlumatları çox kasad və mücərrəd idi. “Mən bu millətlər 
üzərindən tikanlı məftillərdən hörülmüş maneləri qaldırmaq, 
onları bir-birinə yaxınlaşdırmaq üçün adət-ənənə zəncirlərini 
çözmək istəyirəm”, – deyən vətənpərvər ədib ərəb xalqına 
könüllü xidmət edərkən livanlı, insanlığa xidmət edərkən 
isə ərəb olduğunu söyləməkdən usanmırdı. 
Qərbdə yaşayıb-yaratmasına baxmayaraq, bütün var-
lığı ilə şərqli, ərəb mənşəyini heç bir zaman unutmayan və 
livanlı görkəmindən heç vaxt utanmayan milliyyətçi olan 
Əmin Rihaninin yaradıcı ruhu sanki Şərq ab-havasına bü-
rünmüşdür. Rus alimi İ.Kraçkovskixi obrazlı şəkildə yazırdı: 
“İnsana elə gəlirdi ki, o, smokinq geyinib. Lakin tamaşaçı onu 
yaxından gördükdə, heyrət içərisində bu smokinqin qırmızı 
Dəməşq qumaşından tikildiyinin fərqinə varırdı”. 
Özünü iki dünyanın vətəndaşı adlandıran Rihani eyni 
dərəcədə həm maddi, həm də ruhi-mənəvi olana sitayiş et-
diyini hər kəlməsində izhar edirdi. Qabaqcıl ədibin iki-
qütblü tolerantlıq bəyənnaməsi belə səslənirdi: “Mənim atım 
fikir, [həcc] yolum dəlil və sübutlara söykənən yəqinlikdir. Bu 
həyatda cismən əqlən və ruhən insana fayda verən hər şey məni 
maraqlandırır. Maddiyyata həqarətli yanaşmır, mənəviyyatı rədd 
¤ Seçilmiş incilər ¥ 
 
¤  23  ¥ 
etmir, ruhaniyyatı inkar etmirəm. Lakin mən tarazlıq və bəra-
bərliyə aşiq bir insanam” (“Üçtərəfli hikmət”). 
Müasir dövrümüzdə Ərəb Şərqində baş verən olaylar 
20-ci əsrin astanasında cərəyan edən hadisələrlə eyni süjet 
xətti üzrə gedir. İstər keçən əsrin başlanğıcında, istərsə də 
müasir dövrdə Suriya, Misir, İraq, Livan və Fələstin mürtəce 
Qərbin Şərqdə apardığı çirkin siyasi oyunların başlıca 
ocağına çevrilib. XX əsrə damğasını vuran tarix XXI əsrdə də 
qanlı imzası ilə yaddaşlara həkk olunub. Qərb dünyasının 
barmağı ilə çalxalanan bu günkü Ərəb dünyasında xalqın 
aramsız iğtişaş və nümayişləri, inqilabi çıxışlar, kütləvi 
qətllərlə müşahidə olunan hakimiyyət çevrilişləri və terror 
aktları nəhəng dövlətlərin maraq və mənfəət siyasətinin 
ssenarisi əsasında baş verir. Ölkədə vəziyyəti stabilləşdir-
mək və humanitar yardım göstərmək adı altında imperialist 
dövlətlərin Ərəb Şərqinə yerləşdirdiyi qoşun hissələri vasi-
təsilə ölkədə mövcud vəziyyəti nəzarətdə saxlaması Qərbin 
“himayədarlıq” maskası altında yürütdüyü mənfəətpərəst 
siyasətinə – Şərqin təbii sərvətlərinə yiyələnmək planlarına 
xidmət edir. İmperialist dövlətlərin Şərqdəki ən yaxın hava-
darları isə öz mənfəətləri naminə vətənini satan, xalqının 
qanına və canına susamaqdan çəkinməyən xain hökumət 
başçıları, din xadimləri və müxalif qüvvələrdir. Rihani 
obrazlı şəkildə onları çəkindikcə qaçan, qovduqca isə parça-
layaraq məhv edən goreşən kaftara bənzədir. “Şeytanın 
ismarışı”, “İsanın xütbəsi”, “Əxlaq”, “Ali həqiqət” və b. 
əsərlərində vətənpərvər ədib bu mənfur qüvvələrin ideal 
obrazını yaradaraq, onların özbaşınalıq və vəhşiliklərinə 
işıq salır: “Qanunvericilər bizi aldatdılar… Ali qanunvericilik 
məbədini ləkələyərək bizə: “Öldürməyin, oğurluq etməyin!” – 
¤ Əmin Rihani ¥ 
¤  24  ¥ 
dedilər. Onlar kütləvi qətllər, dağıntı və talanların sifarişçiləri və 
icraediciləri, bizlər isə onların istədikləri kimi idarə etdikləri alətlər 
olduq... Ey sivil hökumət, hanı əhdə vəfa? Ey qüdrətli dövlət, hanı 
vədlərdə doğruculluq və insaf? Biz azadlıq uğrunda şəhid olduq, 
lakin xalıqımız hələ də qandallara bağlıdır. Biz həyatımızı və 
canımızı şahlar və rəhbərlər yolunda fəda etdik, lakin vətən 
bundan heç bir fayda götürmədi...” (“Şeytanın ismarışı”)  
Dövrünün bir çox mütərəqqi ziyalıları kimi Əmin 
Rihani də nəhəng dövlətlərin Şərqə “havadarlıq” adı altında 
vəd etdiyi “konstitusiyalı hökumət, mandatlı parlament” 
idarəçilik formasının formal xarakter daşıdığını və faktiki 
olaraq Qərb ağalığından başqa bir şey olmadığını aydın 
dərk edirdi. Ədib adda demokratik quruluş kimi təqdim 
olunan mandatlı hökumət quruluşu ilə bağlı fikirlərini 
“Görkəmli şəxslərin qəlbində” əsərində dilə gətirərək deyir: 
“Hansı daha dəhşətlidir – əldəqayırma vətəpərvərin və ya 
qonaqpərvər əcnəbinin iştirakçısı olduğu faciə və ya komediya? Siz 
nə istəyirsiniz –  konstitusiyalı hökumət, məhdud idarəçilik və ya 
parlament? Arzu etdikləriniz elə bunlardır?! Ey şərqlilər, onların 
hamısı (əldəqayırma vətəpərvər və ya qonaqpərvər əcnəbi – tərc.) 
hökuməti, konstitusiya və parlamenti məhdudlaşdırır və bunu 
guya sizin mənfəətiniz üçün etdiklərini bəyan edirlər. Bu, azad 
Avropa siyasətinin istiqlaliyyət və azadlıq arzusunda olan Şərqə 
bəxş etdiyi hədiyyədir. Bu, sadəcə köhnə yeni Şərqi ovunduran bir 
təsəllidir”.  
Rihaninin Şərqdə ağalıq edən Qərb imperializminə 
qarşı bəyənatları sərt və kəskin səslənirdi. Üsyankar ruhlu 
çıxışları ilə haqq səsini duyurmağa çalışan vətənpərvər ədib 
“Gələcəyin dövləti” adlı əsərində Qərb dünyasına səslə-
nərək deyir: “Azadlıq və hürriyət sizin atalarınızın mülkiyyəti 
¤ Seçilmiş incilər ¥ 
 
¤  25  ¥ 
deyil. Elm sizə xəyanət edəcək, çünki siz ondan sui-istifadə 
edirsiniz. Bu gün sizə xidmət etsə də, sabah kölələrinizə və 
düşmənlərinizə xidmət edəcək. Məzlum və kiçik xalqlar elmlə 
qarşılaşdığı an onların hədəfləri yavaş-yavaş böyüyəcək, qolları 
qüvvətlənəcək və torpaqlarının maddi-mənəvi sərvətlərinə özləri 
sahiblənəcəklər. Yaxşı olardı ki, onlar elə başdan elm və azadlığın 
ilkin mənbəyini görsünlər və nuruna sahibləndikdən sonra 
zülmətə və cəhalətə [bir daha] geri dönməsinlər”.  
Vətəninin hürriyyət və azadlıq carcısı olan Rihani 
coğrafi və siyasi baxımdan vahid Ərəb İttifaqının, mərkəz-
ləşdirilmiş yox, demokratik idarəçiliyə söykənən, dayaqları 
hüquq bərabərliyi, istiqlaliyyət və ədalət üzərində qurulan 
bir dövlətin yaranması ilə bağlı arzusunu hər kəlməsində 
dilə gətirirdi. Ustad yazarın təsəvvüründə gələcəyin dövləti 
siyasi və idarəçilik tamahı olmayan, xarici dövlətlərin mü-
daxilə etmədiyi, hökumətin başında yerli xalqa xidmət edən 
qərəzsiz və ədalətli hakimlərin olduğu, yürüdülən siyasi 
kursun demokratiya və xalq hakimiyyəti prinsiplərinə 
söykəndiyi, idrak və sülh üzərində boy atan, qətiyyət və 
kollektiv zəhmətsevərliyə dayaqlanan, dini təəsübkeşlikdən 
uzaq olan müasir bir dövlətdir. Ədib “Gələcəyin dövləti” 
adlı əsərində gələcəkdə belə bir müstəqil və mütərəqqi 
dövlətin qurulacağı ümidi ilə xalqını müjdələyir: “İnsanları 
ərazi baxımından kiçik, ədalət sarıdan böyük, silah-sursat etibarilə 
məhdud olan bir dövlətin [qurulması] ilə müjdələdilər: şəfəqin 
hamilə qaldığı, işığın dünyaya gətirdiyi, elm daşı üzərində tərbiyə 
alaraq böyüyən, əxlaq və dinin döşündən əmən bir dövlət. O, 
gələcəkdir; hər bir gələcək isə yaxındır. Əmr vermək və söz demək 
haqqı vətəndaşlarda olan təbii və coğrafi bir dövlət! Bu, ruhani və 
mənəvi bir dövlətdir: haqq və ədalətdən başqa tamahı, qardaşlıq, 
¤ Əmin Rihani ¥ 
¤  26  ¥ 
əmin-amanlıq və sülhdən savayı idarəçilik istəyi yoxdur. Onun 
hakimləri hikmət, fəlsəfə və sənət sahibləri, şüarı isə “hökumət xalq 
üçün, xalq isə hökümət üçündür!” Əslində, Rihaninin 
idellaşdırdığı gələcək dövlət tolerantlıq ideyalarını rəhbər 
tutan idarəçilik quruluşudur. Bu, tarixi inkişaf mərhələsində 
insanın gücünü önə çəkərək kollektiv əmək və ictimai tərəq-
qi ideyasından çıxış edən, müxtəlif mədəniyyətlərə sahib 
millətlərin vahid ümmətin tərkibində ümumi rifahını gü-
dən, onların sülh və dözümlülük əsasında birgə yaşayışını 
təmin edən, qarşılıqlı yardım və mərhəmətə söykənən İslam 
və Məsihi ideologiyasıdır. Mütərəqqi ədibin tolerantlıq 
şüarı aşağıdakı kimi səslənir: “Tolerantlıq cinayətin təkrar-
lanmaması üçün çox vacibdir. O, əsrin ruhu, mədəniyyətin kiçicik 
irsindən bir sərvətdir. Sağlam düşüncəli hər bir kəs araşdırmadan, 
müqayisə aparmadan, prinsipləri ilə ziddiyyət təşkil edən və 
mübahisə doğuran məsələlərin bütün təfərrüatlarını dərk etmədən 
qərar qəbul etmir. Əgər uzun araşdırmalardan sonra o, əminliyə 
nail olarsa, onun inancı başqalarınkına saymazyana yanaşmağa 
imkan verməyəcəkdir” (“Həyat yolları”). 
 Ədib haqlı olaraq hesab edirdi ki, demokratiyaya 
söykənən idarəçilik sistemi “azadlıq” deyə hayqırmaqla qu-
rulmur. Azadlıq məfhumu öz-özlüyündə cahil xalqı maarif-
lənmiş və təhsilli etmir. Ərəb Şərqinə xeyirxah sülhpər-
vərlər, ziyalı və mütərəqqi düşüncəli alimlər lazımdır. 
Zəmanəsinin peyğəmbərləri kimi vəsf etdiyi ziyalılar Əmin 
Rihaninin təbirincə desək, Ərəb Şərqi intibahının ən böyük 
hərəkətverici qüvvələridir: həqiqət uğrunda elmə xidmət 
edən, əqidəsi yolunda təqib və sıxıntılara məhəl qoymadan 
mübarizəsini davam etdirən, sənətini və həyatını bəşəriy-
yətin tərəqqisi və maarifləndirilməsi yolunda xərcləməkdən 
¤ Seçilmiş incilər ¥ 
 
¤  27  ¥ 
çəkinməyən, öz mənfəətini deyil, xalqın mənfəətini duşu-
nən qabaqcıl ədiblərdir. “Bu zamanın ruhu” əsərində Rihani 
xalqın qabaqcıl və mütərəqqi nümayəndələrinin surətini ya-
radaraq deyir: “Sülhsevərlərin azadlığı hikmətlə birgə 
qəlblərində yaşayır və səssiz fəaliyyət göstərir. Onların özləri də 
azadlıqları kimi millətin, xalqın könlündə sakit və asudə 
yaşayırlar. Nəcib və şərəfli nəfslərinin ətri və gözəlliyi millətin 
digər qollarına da yayılaraq [hər bir üzvünə sirayət edir]. Onların 
azadlığı mənəvidir, çünkü o, nəfsdən tamah, saxta şücaət, şəhvət 
və ehtiras buxovlarını kökündən qoparıb çıxarır... Xalqın 
maarifləndirilməsi, təlimi, hüquq və vəzifələrinin öyrədilməsi 
müstəbidlərin hakimiyyətini zəiflədərək onu tədricən məhv edir”.   
Uzun əsrlərdən bəri qazanılmış maddi mənəvi də-
yərləri qurban vermədən müasir cəmiyyət həyatında qabaq-
cıl sıraları tutmaq üçün sosial siyasi islahatların aparılması 
fikrini müdafiə edən Rihani “İsanın xütbəsi”, “Gələcəyin 
dövləti”, “Müasir sivilizasiya”, “Bu zamanın ruhu”, “Qətiy-
yət” və b. əsərlərində bir çox aktual məsələlərə toxunur; 
idarəçiliyin gerçək üzü, əcnəbi müdaxilə, siyasi doktrina və 
ideologiyaların məhvedici təsiri, siyasi qruplaşmalar və 
partiyalar arasında qarşıdurmalar, avtoritar rejimin fəsad-
ları, İblisin adından törədilən vəhşilik və ədalətsizliklərin 
pərdəarxası oyunçuları barədə cəsarətli fikirlər səsləndirir. 
Mütərəqqi ədib çox gözəl anlayırdı ki, azadlıq – siyasi 
qruplaşma və nüfuz dairələrinin əlində bir silah kimi isti-
fadə olunur. O, bir zalımın əlindən digərinə keçir, gerçəklik 
isə dəyişməz olaraq qalır. Vətənpərvər yazıçının səsi qəti 
səslənir: azadlıq anlayışı böyük dövlətlərin geridə qalmış 
üçüncü dövlətlərə qarşı mandatlıq və sülhməramlı əməliy-
yat adı altında tətbiq etdiyi istismarçı və qəsbkarlıq siya-
¤ Əmin Rihani ¥ 
¤  28  ¥ 
sətidir. “Ətalət, şirk, şəxsi mənfəət, yırtıcılıq, böhtan və 
ədavət dalanlarını işıqlandıran” bu siyasəti alçaq qayəli, 
qorxaq, satqın və xain adlandıran Rihani bütün azadsevər-
ləri və şücaət sahiblərini “caynaqlarını gizlədərək yalnız 
gecənin zülmət qaranlığında üzə çıxaran bu əli” kəsməyə 
səsləyir: “Onun ucbatından vahid millətin övladları parçalanmış, 
təklənmiş, fəaliyyətlərində acizləşmiş, ətalətə bürünmüş və 
cəhalətə sarınmışdır. Onların üzərində başqa xalqlar və Qərb 
dünyası ağalıq edir, onlar isə müti və qorxaq qalmaqda davam 
edirlər” (“Dini dözümlülük”).  
Ərəb cəmiyyətinin tənəzzülünün cəhalət və təriqətçi 
fanatizmdən irəli gəldiyini etiraf edən yazar açıq şəkildə 
dini təəssübkeşlik, siyasi ekstremizm, təfriqəçilik və əsəbiy-
yəni pisləyir, onların millətlər arasında ədavət və küdurət 
toxumları səpdiyini “Həyat yolları” adlı əsərində açıb gös-
tərir: “Yox, qardaş, doğru və geniş həyat yolunda addımla və onun 
çoxsaylı cığırlarını bələdçilərə burax! Ticarət nişanələrindən əl 
çək! Başının üzərindən sektanlıq şüarlarını götür! Qəlbinin 
səhifələrindən babalarının yazdığı təəssüb və həsəd kəlmələrini sil! 
Ruhunun lövhəsini təmizlə, dostum, yaxşı təmizlə! Onun üzə-
rində yazan tək katib sən ol! Lövhəyə sonluğu gözəl olan “azadlıq”, 
“həqiqət”, “məhəbbət” və “gözəllik” sözlərini yaz! Pak və sadə bir 
insan ol və bütün bəşəriyyət üçün çalış!”  
Rihani aydın dərk edirdi ki, ölkəsində mövcud dikta-
tura rejimi cəhalət, fanatizm və təfriqəçiliyə arxalanır: on-
ların kökünü kəsmədən tərəqqi, azadlıq və birliyə nail ol-
maq mümkün deyil. “Uşaqların mənşəyi” adlı əsərində ədib 
deyir: “Bu gün təsadüf etdiyimiz zülmətlər yeni deyil. Onların 
qatılığında fikir və düşüncə sahiblərinin kədər və iztirablarına 
bəraət qazandıracaq bir şey yoxdur. Lakin bu zülmətlərin 
¤ Seçilmiş incilər ¥ 
 
¤  29  ¥ 
nüvəsində və ətrafında əzəli nur axını gizlidir: ondan hər yerə elm, 
xeyirxahlıq və ali həqiqiət şüaları sayrışır... Bu, bəşəri inkişafın 
əzəli qanunudur!”  
Rihani din xadimlərinə qarşı ilk həmləsini 1898-ci ildə 
Nyu-Yorkda çıxışı zamanı etmişdir. 5 il ərzində dərc etdir-
diyi 3 kitabında və etdiyi çıxışlarda dini təəssübkeşlik və 
mövhumata qarşı kəskin tənqidlər yağdıran, din xadim-
lərinin mühafizəkarlığı və özbaşınalığı barədə açıq bəyə-
natlar səsləndirən ədib: “Mən dinin siyasətdən ayrılmasına 
tərəfdaram, çünki yaxşı dərk edirəm ki, millətlərin birləşməsi 
qarşısında duran ən böyük əngəl dini durğunluq və yolundan 
sapmadır”, – deməklə siyasətlə əlbir olan dinin onun kölgə-
sinə və köləsinə çevrildiyini etiraf edir. Əxlaqı və beyinləri 
zəhərləyən inancların və çürük ehkamların ölkəsini cəhalət 
və əsarət buxovları ilə qandalladığını söyləyən Rihani “köl-
gəsi zülmət saçan, meyvələri zəhərli olan xürafat ağacı”nı 
kökündən qoparmağa çağırır: “...onları kim düzəldəcək, kim 
doğru yola gətirəcək? Mən Monteskyönün dediklərini təkrar-
lamamaq istəmirəm. O söyləmişdir ki, hökumət qanuna xidmət 
etməlidir. Yalnız bu təqdirdə xalqı böyüklü-kiçikli hər şeyi geri 
dönməz qəzavü-qədərə bağlayan dini yuxudan, yalan və uydurma 
dini etiqadlardan oyatmaq mümkün olacaqdır. Qanun xürafat 
ağacını kökündən qoparmaqda acizdir, çünki onun zəhərli 
məhsulları ilə ticarət edən mənfəət sahibləri çoxdur”.  
“Əxlaq”, “Ali rəsul”, “Dini dözümlülük”, “Həyat yol-
ları”, “Dini moizə”, “Şəfəq kitabı” kimi əsərlərində tolerant-
lıq mövzusunu Şərq-Qərb dixotomiyası konteksində araş-
dıran Rihani tolerantlığı müasir sivilizasiyanın təməl daşı, 
ədalətli idarəçiliyin əli, vahid haqq və ədalət yolu kimi 
qiymətləndirir. “Dini dözümlülük” əsərində ədib deyir: 
¤ Əmin Rihani ¥ 
¤  30  ¥ 
“Dini dözümlülük bizim məzhəbimizə zidd olan məzhəblərə qulluq 
edən həmcinslərimizə münasibətdə göstərməli olduğumuz ehtiram 
və diqqətdir. Dözümlülük tək dində yox, insan ağlına gələ biləcək 
və böyüklü-kiçikli [hər kəsin] gördüyü işlərdə arzu edilən bir 
keyfiyyətdir: biz başqa qapını döymədən həmin bu qapıdan içəri 
daxil ola bilmərik...” Rihaninin din anlayışı daha çox ictimai 
xarakter daşıyır. 
“Qurana görə müsəlman, İncilə görə xristianam”, – 
deyən ədib öz mənliyini dini yox, ictimai mövqedən dəyər-
ləndirir, əsil möminliyin qəlbən, əmələn və fikrən olduğunu 
bildirir. Dini idraki və əməli olmaqla iki kateqoriyaya ayıran 
Rihaniyə görə idraki din insanın ali sirr qarşısında etiqad və 
pərəstişi, bəşəri və axirət olmaqla onu iki ilahi başlanğıca 
bağlayan əbədiyyətin dərki olduğu halda, əməli din insanın 
təbiət qanunları ilə ayaqlaşması və Allah qanunlarına söykə-
nərək hidayətə qovuşmasıdır. Qabaqcıl yazar humanizm 
kökləri üzərində cücərən, xürafat və təəssübkeşlikdən uzaq 
olan, bütövlükdə bəşəriyyətə xidmət edən ali xalq dinini 
arzulayaraq, eyni torpaqda sakin olan və eyni köklərə bağlı 
olan xalqlar arasında qardaşlıq ruhunu tərənnüm edir: 
“Qardaşlıq ruhu öz şüarı altında müsəlman, xristian, druzd, 
livanlı, suriyalı, iraqlı və fələstinlini birləşdirir. Əgər bizim 
ilahımız, dinimiz, dağlarımız, səhralarımız, vadilərimiz eynidirsə, 
eyni siyasi çəkişmələrin məngənəsində sıxılırıqsa, məgər istəməz-
siniz ki, vətənimiz də eyni olsun, insanlar məzhəblərinə və 
dinlərinə görə ayrılmasın?” İnsanların bir-birindən üstünlü-
yünün onların əxlaqı, ağlı və xilqəti ilə ölçüldüyünü söylə-
yən Rihani bütün mövcudatın yalnız bir ali qanun – Allah 
qanunu ilə idarə olunması və onun qarşısında “günəşin nuru 
ilə atəşböcəyinin işıltısı, tovuz quşunun al-əlvan lələkləri ilə 
¤ Seçilmiş incilər ¥ 
 
¤  31  ¥ 
göyqurşağının rəngləri, dəvədəlləyinin səsi ilə aslanın nərəsi, 
bülbülün nəğməsi ilə şairlərin qafiyələri”nin (“Əxlaq”) eyniyyət 
təşkil etməsi fikrindən çıxış edir.  
Mütərəqqi yazar “Şeytanın ismarışı”, “Xəyanət və 
İblis”, “İnsan və din”, “İsanın moizəsi”, “İbadət” və s. kimi 
əsərlərində rəsmi kilsə tərəfindən qadağan edilmiş xeyir və 
şər, cənnət və cəhənnəm, peyğəmbərlik və kafirlik və s. kimi 
dini mövzular altında cəmiyyəti narahat edən ictimai-siyasi 
problemləri qabardır. Bu silsilədə “Şeytanın ismarışı” xüsu-
silə diqqəti cəlb edir. Birinci Dünya müharibəsi illərində 
mövcud ictimai-siyasi hadisələri izləmək, o dövr cəmiy-
yətində insanları düşündürən problemlərin aktuallığına 
diqqəti cəlb etmək, müasir Şərqin ayrılmaz atributuna çev-
rilən inqilabi çıxışların və sarsıntıların tarixi köklərinə nəzər 
salmaq baxımından səciyyəvi olan bu əsər müəllifin “İblisin 
dili ilə” kitabından bir fəsil olub 1935-ci ildə qələmə 
alınmışdır. Təəssüf ki, yazıçı bu əsərini tamamlaya bilmə-
mişdir. Simvolizm üslubunda qələmə alınan əsərdə onu 
narahat edən suallara cavab axtarışında xəyali merac edən 
qəhrəman dərk edir ki, cəmiyyətin tənəzzülü, fəlakət və 
sarsıntıların səbəbi, əslində, xəyali obrazlarda (Allah, İblis, 
Mələk) yox, insanın öz nəfsində və ictimai mühitdədir: 
“Görürsən ki, insan [həyəcandan] başını itirir, təşviş və üzüntü 
içərisində karıxır. Cəsarət və bəsirətini itirərək dini və siyasi 
xürafata meyl edir, onları rəhbər tutur... Allahın özü də insana 
görə təlaş içərisindədir. O, istərdi ki, insan cəsur, fəal və 
təşəbbüskar olsun, kainat və həyat qanunları ilə ayaqlaşsın, 
həyəcandan təşvişə və qorxuya düşərək geri çəkilməsin, hər şeyi 
İlahi gücün iradəsinə bağlayaraq acizlik göstərməsin”.  
¤ Əmin Rihani ¥ 
¤  32  ¥ 
Rihaninin İblisi müəyyən mənada Hötenin Mefistote-
lini xatırladır. Hötedə insan iki qütbün – Allah və Mefis-
tofelin arasındadır və onun hansı  səmtə meyl edəcəyi izlə-
nilir. O, tərəddüd edir. Burada insanın nuru məhz Allahın 
hümməti ilə kəşf edilir. Sonda Faust haqq yolunu seçərək 
bəşəriyyət üçün çalışmaq yolunu tutur. Digər Qərb roman-
tiklərindən fərqli olaraq, Höte və Rihani Allahın və xeyrin 
qələbəsini verir. Əgər Hötedə insan Allahın hidayətinə 
qovuşub İblisin təsirindən uzaqlaşırsa, Rihanidə İblisin özü 
hidayət yoluna qayıdaraq bəşəriyyətin ümumi tərəqqisi və 
intibahı yolunda çalışır. Bu yolda o, Allah ilə şərikli fəaliyyət 
göstərən xeyirxah obrazında çıxış edir. Allaha qayıdış eyni 
zamanda Şərqə qayıdışdır. Rihani Şeytanın dili ilə bütün 
bəşəriyyətə səslənir: “Mənim düşmənim xürafat və ətalət 
dünyasıdır. Mən insanın nəfsini və millətlərin ruhunu sarımış o 
süstlüyü silkələdərək yerindən oynatmalıyam. Əgər rəzillik və 
fəsadın bütün səbəbləri aradan qalxarsa, [o zaman] mən işimdə 
qətiyyətli və uğurlu olacağam... Mənim hədəfim onu oyatmaq, 
təşviq və təhrik etmək, şirnikləşdirməkdir”.  
Rihaninin İblisi dində saflığı təmin edəcək mənəvi 
sülh inqilabının elçisi kimi çıxış edir. Şərqdə xürafatı aradan 
qaldıracaq, Qərbdə isə təbiət və Allaha məhəbbət hissini 
aşılayacaq, mənəviyyat və ruhaniyyatın inkişafına təkan 
verəcək inqilabı arzuladığını dilə gətirir: “Mən ibadət tələb 
etmirəm, həmdlərində ifrata varmalarını istəmirəm. Heykəl və iba-
dətgahları bəşər ruhunun inkişafını ləngidən buxov kimi görürəm. 
İnsanın təkamül və səadəti onun elmində və azadlığındadır. Mən 
ondan həm çalışarkən, həm də elmə yiyələnərkən kamil və ikili 
həqiqətdən çıxış etməsini təvəqqe edirəm. Mənim ondan istəyim 
budur. Allah da ondan bunu istəyir” (“Şeytanın ismarışı”).  
¤ Seçilmiş incilər ¥ 
 
¤  33  ¥ 
Rihanin yuxarıda adı çəkilən əsəri Hüseyn Cavidin 
“İblis” əsəri kimi konkret insan faciələri zəminində bəşəri 
problemləri qaldırır. Elm və həqiqət axtarışında “xəyali 
səfərləri” boyunca suallarına cavab tapmağa çalışan hər iki 
müəllifin sonda İblisin dili ilə səsləndirdiyi fikir onların 
həyat fəlsəfəsinin başlıca qayəsini təşkil edir. Hər iki müəl-
lifin “qızıl hədd” konsepsiyası Qərbin ağıl və gücünü Şərqin 
mənəviyyat və fəlsəfəsi ilə birləşdirməklə həqiqətə çatmağın 
zəruriliyini təlqin edir. Allah və İblisin bəşəriyyətin tərəqqisi 
uğrunda əməkdaşlığı, əslində, Şərq və Qərbin, ağıl və qəlbin 
əməkdaşlığıdır. Əksliklərin mübarizəsi həm fərdi, həm də 
bəşəri məzmun kəsb edərək Ağıl-Ruh, Cəmiyyət-İnsan, 
Şərq-Qərb konfliktləri zəminində nəzərdən keçirilir. Sim-
volizm yazıçılara mövcud həqiqətlər barədə daha açıq 
danışmağa, hadisələrin real mahiyyətini xəyali obrazlar və 
surətlər vasitəsilə üzə çıxarmağa imkan verirxii.  
Rihaninin bu səpkidə maraq doğuran digər əsəri “İsa-
nın xütbəsi”dir. Məsihin dilindən cəmiyyətin müxtəlif təbə-
qələrinə müraciət edən ədib dövlət və din başçılarına qarşı 
sərt bəyənatlarla çıxış edərək imanlarının yalan, xristian-
lıqlarının pozuq olduğunu, İsanın (s.ə.s.) təlimlərindən şəxsi 
mənfəətləri və maraqları naminə sui-istifadə etdiklərini 
etiraf edir: “Dövlətçilik və idarəçilik arzusu sizə vəzifələrinizi 
unutdurub, ədalət və şərəf hisslərinizi öldürüb. Xəbislik, məkr və 
qəddarlıq əməllərinizin, bir-birinizlə yarışmanız və bir-birinizə 
həsəd aparmağınızın zahiri üzüdür. Onlar sizi kiçik qəlbli böyük 
günahları olan insanlara çevirib, şəfqət və mərhəmət [hissindən] 
məhrum edərək dürüstlük və vicdanlılığı sizdən uzaqlaşdırıb. 
Törətdiyiniz əməllərin mənsub olduğunuz dinin sizə öyrət-
diklərinə zidd olmasından heç xəcalət çəkmirsiniz? Sizin yalançı 
mənsubluğunuz haqq-hesab günü sizə fayda verməyəcək!”  
¤ Əmin Rihani ¥ 
¤  34  ¥ 
Rihani müxtəlif təzahürlərdə üzə çıxan din və etiqad 
formalarının insanla Allah arasında ilahi əlaqəni zəiflətdiyi-
ni, xürafat və inamsızlığa gətirib çıxardığını əminliklə iddia 
edir. “İnsan və din”, “Həyatın dəyəri”, “Ali həqiqət”, “Zəfə-
ran və pion”, “Ümidsizliyin bahar çağında”, “Fəlakət təsəl-
lidədir”, “İbadət” əsərlərində varlıq, kainat və dinlə bağlı 
fikirlərinə aydınlıq gətirən müəllif dinləri tək imana gey-
dirilmiş müxtəlif libaslar kimi dəyərləndirir. O, bu libasların 
əhəmiyyətli olmadığını, həqiqi dini mənəvi idrak və ruh 
bağlılığı şəklində qiymətləndirərək onun nə peyğəmbərə, nə 
də ilahi vasitəçiliyə ehtiyacı olduğunu bildirir. İnsanların 
dinlərinə görə nə müsəlman, nə xristian, nə zərdüşti, nə də 
buddist olduğunu bəyan edən Rihani “İnsan və din” əsə-
rində deyir: “Peyğəmbər və Allahın elçiləri dinlə bağlı olan bütün 
məsələlərdə həmfikirdirlər. Budda, İsa, Məhəmməd, Zərdüşt 
arasında – qismən və ya əsaslı – heç bir qarşıdurma və ziddiyyət 
yoxdur. Əgər biz  tövhid dinə uyğun gələnləri əxz edib ruhumuzla 
Allaha – məhəbbət, gözəllik, rəhmdillik və firavanlıq mənbəyi olan 
ali başlanğıca doğru yüksəlsək, [o zaman] ədavət və məşəqqətə 
gətirib çıxaran ixtilaflardan uzaq olarıq”.  Mütərəqqi yazar ətra-
fını aydınlatmayan din məşəlinin bəşəriyyətə faydalı olma-
dığını, əksinə onu süstlüyə və cəhalətə sürüklədiyini 
bildirir. O, insanları təriqət qandallarından qurtulmağa, 
qəlblərində istiqlaliyyət məşəlini yandıraraq hürriyyətə 
doğru addımlamağa səsləyir: “Zülməti dəf etmək onu məzəm-
mət etmək və yaxud şikayətlənməklə deyil, ətrafımızda gördü-
yümüz əzəli və əbədi nuru daha da artırmaq məqsədilə şücaət və 
imana söykənərək davamlı cəhd etməkdədir: bizdən uzaq olsa da, 
zəif saçsa da, bəzən həyatın naqisliklərində və keçilməz cığırlarında 
gizlənsə də...” (“İşıqdan qorunaraq”)  
¤ Seçilmiş incilər ¥ 
 
¤  35  ¥ 
Maarifçilik ideyalarını yaradıcılığı boyu tərənnüm 
edən Rihani insanın yalnız elm vasitəsilə cəhalət, fanatizm 
və təfriqəçilikdən qurtularaq fikir və yəqinliyin zirvəsinə 
yüksəlməyə, mənəvi idrak yolu ilə həqiqətə çatmağa qadir 
olacağını etiraf edir. Mütərəqqi yazar “Şamlar və günəşlər” 
adlı əsərində elmi tərənnüm edərək deyir: “Mən dini və 
qəbilələrarası ədavətin yox olduğu, universal əbədi məhəbbət 
çiçəklərinin cücərdiyi bir zirvədəyəm. Elə bir zirvə ki, burada 
bəşəri mənfəət toxumları yetişir, gizli nifrət və ədavət yox olur, 
yerin hər tərəfində – şərqində və qərbində millətlər arasında olan 
düşmənçiliklər sona yetir”. Ədibə görə elmin mənfəəti insanın 
öz əlində – evində, kitabxana və muzeylərdə, mütərəqqi 
universitet və yığıncaqlarda, Şərq və Qərbdə bəşəri qardaş-
lığı təlqin edən təlimlərdədir. Bu elm bayağı Qərb təqlid-
çiliyindən uzaq millətpərəst və vətənpərvər bir elmdir: öz 
“gümüşü və qızılı işıqlarını bütünlüklə bəşər cəmiyyətinə, 
ondakı həyat mənbəyinə ötürərək tədricən onun ən qaranlıq 
qatlarını işığa qərq edən, ən uzaq qaranlıq künclərini işıq-
landıran” məşəldir (“Görkəmli şəxslərin qəlbində”). O, 
ingilis və fransız qumaşından “firəngi əlbisə geyinib mək-
təblərdə intibah adı altında öz dilini, tarixini və mədəniy-
yətini bilməyən firəngləşmiş tələbələr” (“Əxlaq”) yetişdir-
mir. Bu elmin ən böyük daşıyıcıları mütərəqqi alim və 
ziyalılar, ləyaqətli və sülhsevər islahatçılar, əxlaqi kodeks-
lərinə sadiq qalan ədiblərdir. “Əxlaq” adlı əsərində Rihani 
bu zümrəni belə təsvir edir: “Ədəbi naminə öz səadətini qurban 
verən ziyalı, vətəni yolunda mənsəbindən keçən siyasətçi, həqiqət 
uğrunda həyatını fəda edən alim kafir hesab olunsalar da, 
möminlik baxımından insanlar və din sahibləri arasında ən imanlı 
kimsələrdir. Çünki onların imanı Allaha, insan nəfsində gizli olan 
ilahi, həyati və məsum gücədir”.  
¤ Əmin Rihani ¥ 
¤  36  ¥ 
 “Uşaqların mənşəyi”, “Müəllimlər üçün toxumlar”, 
“Gurultu və hərc-mərclik”, “Ədəbiyyatın mükafatlandırıl-
ması”, “Dilin ruhu”, “Tovuz quşunun quyruğu”, “Görkəmli 
şəxslərin qəlbində”, “Bu zamanın ruhu”, “Şamlar və günəş-
lər”, “İşıqdan qorunaraq” və digər əsərlərində mütərəqqi 
yazar çağdaş ədəbiyyat və dil problemini qaldırır, müasir 
ədəbiyyat və elmin bəşəriyyət qarşısına qoyduğu öhdəlik-
lərdən bəhs edərək deyir: “Biz əbəs yerə bu gün qədim vəhy 
yerlərinə sığınır, onun zəif və cılız işığı ilə qızınır, uzaq günəşilə 
nurlanırıq. Hər dövrün öz kitabı, hər kitabın da öz dövrü var, 
xüsusilə azad insan, ailə, vətən, fikri və iradi mücadiləyə dair 
kitablar. Bu günün kitabına gəlincə, o, elm kitabıdır” (“Uşaqların 
mənşəyi”). Həyatın qorunması, onun yaxşılaşdırılması və 
inkişafına təkan verən kitabları müqəddəs və şərəfli yazılar 
kimi dəyərləndirən ədib düzgün, güclü və kamil insan 
həyatının maddi və ya mənəvi məzmunda olan bütün 
kitabların əsas qıdasını təşkil etdiyini bildirir. 
Rihaniyə görə azadlıq elm və təlimlə qidalandıqda 
ikigözlü məşəl olub zülməti parçalamaq iqtidarındadır. 
“Ədəbiyyat və sənət tanrısı bizim Rəbbimizdir. O, millətçilik, 
təfriqəçilik və hərisliyə həqarətlə baxır”, – deyən ədib bəşəriy-
yətə fayda verəcək mütərəqqi elmi və onun qabaqcıl nüma-
yəndələrini alqışlayır. Millət və vətən naminə çalışan hər bir 
kəsin – ziyalı, yazıçı, müəllim və ya sıravi vətəndaş olma-
sından asılı olmayaraq – elm və ədəbiyyat fədailəri 
olduğunu söyləyən Rihani onların elm və insanpərvərlik 
üzərindən saldığı həqiqi həyat yolunun bir millətin gələcək 
varlığını və inkişafını şərtləndirdiyini etiraf edir. Mütərəqqi 
yazarın gələcək sivilizasiya ilə bağlı arzuları bu inkişafa 
¤ Seçilmiş incilər ¥ 
 
¤  37  ¥ 
qanad verən ilk qaranquşlardır: “İntibahın ən ümdə səbəblə-
rindən biri xalqın keçmişinə yalan və mübaliğədən, mənfəət və 
ehtiraslardan, [şəxsi] məqsəd və istəklərdən uzaq, tarix və 
mədəniyyəti ehtiva edən [yalansız] doğru bir elmlə bələd olmaqdır. 
Elə bir elm ki, keşmişdə qüsurlu olduğunu görüb ondan çəkinək, 
ətalətə sürüklədiyini görüb imtina edək, cəhalət saçdığını görüb 
düzəltməyə çalışaq... Ali nümunələr, əlverişli həyat tərzi, milli 
sivilizasiya, bəşəri intibah və tərəqqi gördükdə onunla təmsil 
olunaq, millətin ləyaqət və əzəmətinin qurucuları, xalq və bizim 
xeyrimiz üçün çalışan qabaqcıllarının izi ilə gedək” (“Keçmiş və 
gələcək”). Qabaqcıl ədib haqlı olaraq etiraf edir ki, bugünkü 
həyatın dəyəri qəlblərdə cücərdilən xeyirxahlıq və sevgi, 
əqillərdə becərilən elm və hikmətdədir. Yalnız elm, hürriy-
yət, qardaşlıq və sevgi məşəllərini əldə rəhbər tutan millət 
və dövlət mütərəqqi və çağdaş hesab oluna bilər.  
 
*    *    * 
Əmin Rihaninin yaradıcılığı gerçəkliklə fəlsəfənin 
mürəkkəb sintezindən ibarət aktual sənətdir. “Üçbucaqlar”, 
“Ali rəsul”, “Danışan ağaclar”, “Ümidsizliyin bahar çağın-
da”, “Şamlar və günəşlər”, “Bağçam” və b. əsərlərində 
filosof yazarın həyat, varlıq, təbiət və mənəviyyata dair 
fikirləri, ali həqiqət yolunda arayışları öz əksini tapmışdır. 
Onun başlıca fəlsəfi qayəsi zahiri varlıq içərisində gizli olan 
mənanın kəşfi idi. Heç bir qəlibə və formaya sığmayan gizli 
varlıq konsepsiyası “kövnü-məkana sığmayan gövhər” 
anlamında Allahı nəzərdə tuturdu: ali və unikal varlıq, 
müdrik və ali mənəviyyat, qəlibə sığmayan sərhədsiz və 
azad məna. Avropa və Amerika romantikləri kimi insanı 
fövqəladə qüvvəyə sahib üstün yaradılış nümunəsi kimi 
səciyyələndirən Rihaninin ali həqiqət konsepsiyasının əsas 
¤ Əmin Rihani ¥ 
¤  38  ¥ 
qayəsi onun bir çox əsərlərinin başlıca leytmotivini təşkil 
edən üçlü gücün tərənnümündə öz əksini tapmışdır. 
“Üçbucaqlar” adlı əsərində ədib bu birliyi belə ifadə edir: 
“Biz indi fəlsəfə müstəvisindəyik. Gün gələcək və bu dünya 
həyatında mütləq əbədi varlıq qüvvələrinin xeyir və şər qüvvələri 
ilə birləşməsi prosesi tamamlanacaq və biz Allahın dərgahına elmi, 
əqli və idraki baxımından yüksələcəyik. Biz inanacağıq ki, Allah-
təala hər yerdə mövcuddur və onun rəhməti bütün insanlar və 
heyvanlar üzərindədir... Gün gələcək və insan Allahı görə biləcək; 
mələk bir, şeytan digər yanında əyləşəcək. O, bu ali üç üqnümdə 
nəfsi, ağlı və varlığından çox şeylər sezəcək”. Allah-İblis-İnsan 
trilogizminin vəhdəti ilə ifadə olunan ağıl, mənəviyyat və 
gücün ittifaqından yaranan bu üçlük Rihanidə sosial 
xarakter kəsb edərək gələcəyin müstəqil və azad cəmiyyə-
tinin təməlini ifadə edir. Məhz belə bir cəmiyyətin ideal ola-
cağına inanan filosof “Zəfəran və pion” əsərində bu üçlü gü-
cü ilahiləşdirdirərək, onları üç müqəddəs kimi tərənnüm 
edir: “Hər kəsin tərif etdiyi və alqış oxuduğu üçlü idarəçiliyə söy-
kənən böyük güc həmrəylik və birlikdədir... Bu üç təcəllidə olan 
gücü [salamla]! Parçalanmış və zəifləmiş millətinə bü müqəddəs 
üçlüyü tərif et! Qəlblərin və əməllərin birliyini arzu et! Bu arzunu 
həyata keçirəcək əməli müjdələ! Baş yola çıxmaq üçün addımla!”  
Əmin Rihaninin fəlsəfəsi naturalist fəlsəfədir. Ədib Tə-
biəti Allahın insanla ünsiyyət etdiyi yeganə məkan kimi vəsf 
edir. Allah insanlara ilahi ismarışlarını kilsə, rahib və yaxud 
yepiskoplar vasitəsilə deyil, Təbiət vasitəsilə çatdırır. Bu, 
bütün dinlərin bərabərliyini elan edən, əxlaq normalarını 
yeganə həyat qanunu kimi təsdiqləyən ilahi mesajlardır. 
Rihaninin qəhrəmanı Allahı Təbiətin fövqündə dərk edir, 
təbiətlə ahəng şəklində bütövləşərək ali həqiqətə çatır. 
Təbiət ilahi məhəbbətin cücərdiyi, boy atdığı və məhsul 
¤ Seçilmiş incilər ¥ 
 
¤  39  ¥ 
verdiyi məkandır. Rihani təbiətə qarşı xüsusi məhəbbət 
bəsləyir. O, təkcə Təbiətin fotoqrafik təsvirini verməklə kifa-
yətlənmir, qələmə aldığı əsərlərində təbiət və varlıq məsələ-
lərini fəlsəfi-psixoloji aspektdən işıqlandırmağa çalışır. 
Kraçkovski haqlı olaraq qeyd edirdi ki, ərəb ədəbiyyatında 
təbiətin sosial-psixoloji vəsfinə çox nadir təsadüf edilə bilər: 
Rihani bu baxımdan irəliləmişdir. Təbiətin vəsfi Rihanidə 
gah şiddətlənərək coşan, gah da sakitləşərək düşündürən 
hisslərin qarışığından yaranan dinamik tablonu xatırladır. 
Onun bütün əsərlərində Təbiətin sədası duyulur: “Mən 
nəsimin səsini duydum. O, deyirdi: “Mən səssiz və gizli olan 
həyatam. Budaqlar və kölgələr arasından meşənin düz içərilə-
rinədək soxulur, dəfnə yarpaqlarında və çiçəklərin qəlbində 
(sütüncuq və tozluqlarında – tərc.) rəqs edir, çayın sahilində 
oturub dincimi alıram. Həyat qaçaq və nəşəlidir. O, qurtuluş, 
pıçıltı və məmnunluqdur” (“Zəfəran və pion”).  
Rihaninin Təbiəti dilsiz-ağızsız deyil: o, nəğmə deyən, 
dastan söyləyən ozandır. Onun hər kəlməsi bir salnamə, 
yurdunun və millətinin şanlı tarix abidəsidir. Ədib “Danı-
şan ağaclar” adlı əsərində deyir: “Çəltik yarpaqlarının xəfif 
əsməsində tarixin səsini duyduran bu xəyal görən, nədir? İman 
sahibləri və şairlərin ruhları ilə bu ağacların ruhları arasında nə 
kimi gizli əlaqə var?.. Livanın çəltiyi həyat və təbiət sirlərindən 
danışan əbədi yaşar ağacların səslədiyi insanlar üçündür. Onlarda 
ilahidən, bəşəri və mənəvi olandan nişanələr var”.  
Əmin Rihaninin fəlsəfəsi naturalist olduğu qədər də, 
ictimaidir.  Onun bəşəri ideologiyasının əsasında gözəl əxla-
qa söykənən hürriyət ideyası dayanır. Bu hürriyyət siyasi, 
ictimai və mədənidir. Rihaniyə görə azad insan öz ruhu ilə 
sövdələşmə qurmur, öz ağlını partiya və təfriqəçiliyə girov 
qoymur, silsilə təqlidləri və təəssübkeşliyi əldə rəhbər 
¤ Əmin Rihani ¥ 
¤  40  ¥ 
tutmur. O, ağlın qəbul etmədiyi, vicdanının tabe olmadığı 
bütün qanunları silərək yerinə əxlaq və iradə qanunlarını 
yazır. Yazıçı “Əxlaq” əsərində deyir: “İnsan nə kahin, nə əmir, 
nə də ki sultan kimi dünyaya gəlmiş, nə xrtistian, nə müsəlman, 
nə buddist, nə də ki məcusi kimi doğulmuşdur. İnsanları kölə edən 
şəriət qanunları, firqələrə ayıran dinlərdir. Bir insanın digərindən 
üstünlüyü yalnız ağlı, xilqəti, ədəbi və əxlaqı ilə mümkündür. Hər 
birimizə xaliqdən bir ləqəb verilib: o, əmir və sultanların 
titullarından daha şərəflidir. Bu, “insan” fəxri adıdır”. 
Rihaniyə görə kamil insanın həyatı iki qanuna tabedir: 
Allahın qanunu və şəxsi əxlaq hüququ. Təbii, sağlam, düz-
gün və şərəfli əxlaq tərəqqi və sivilizasiyanın başlıca daya-
ğıdır; əxlaqdan məhrum olan millət məhvə məhkumdur. 
Kamil insan konsepsiyasından çıxış edən Rihani maddi və 
mənəvi dəyərləri eyni dərəcədə daşımaq iqtidarında olan 
insanı müasir sivilizasiyanın yaradıcısı, mütərəqqi cəmiy-
yətin aparıcı qüvvəsi kimi dəyərləndirir. Onun kamil insanı 
Qərbin dühasını və Şərqin peyğəmbərini özündə üzvü 
şəkildə birləşdirməyə müvəffəq olmuş, özünü mütləq Qərbə 
və ya Şərqə aid etməyən birisidir. Öz gücünə arxalanmaqla, 
mənəviyyat və düşüncəsini köhnə və yanlış təsəvvürlərdən 
təmizləməklə Allah dərgahına ucalan bu insanın yarar-
landığı Quranı, İncili və Tövratı – şəfəq kitabıdır. Dilədiyi 
həqiqi peyğəmbərliyi varlıq sirlərinə vaqif olmaqda görən 
filosof ədib əqli peyğəmbərliyin bələdçisi, qəlbi isə şeirin 
öndəri kimi qiymətləndirir: “Təkamül boyu inkişaf edən millət 
daim bu ikisinin arasında tərəqqi edən, əbədi olaraq hər ikisinin 
nuru ilə nurlanan millətdir; mülkiyyət və kəmiyyət etibarilə kiçik 
olsa belə, o, qüdrətli qövmdür” (“Şəfəq kitabı”) 
Real hadisələrə və proseslərə, cəmiyyəti düşündürən 
məsələlərə simvolizm örtüyü arxasından baxan Rihaninin 
¤ Seçilmiş incilər ¥ 
 
¤  41  ¥ 
fəlsəfəsi aktual və çağdaş, mücərrəd mövzulardan uzaq hə-
yati və gerçək fəlsəfədir. Onun səsi “həyat və təbiət sirlərin-
dən danışan, ilahidən olan nişanələrə sahib əbədi yaşar 
ağacların” (“Danışan ağaclar”) kölgə saçdığı, “nə azadlığını 
oğurlayacaq oğru, nə iradəsini boğacaq bələdçilər, nə də 
müstəqilliyinə qəsd edəcək və üzərində ağalıq edəcək 
gözətçilərin” (“Həyat yolları”) olduğu hidayət və ali həqiqət 
yoluna səsləyən azadlığın səsidir. Bu, Əmin Rihaninin 
simasında xalqının, dövlətinin və bütövlüklə bəşəriyyətin 
tərəqqisi, insanı cəhalət, səfalət və qorxu buxovlarından 
azad etmək üçün dini, ictimai və siyasi maarifləndirmə 
yolunda usanmadan əzmlə çalışan, “azad söz, azad tədqiqat 
və azad fikir” şüarını qürurla daşıyan mütərəqqi qüvvələrin 
işıqlı gələcək barədə ümid dolu sədasıdır.  
 
*    *    * 
Əmin Rihani öz yaradıcılığında romantizmlə realizmi 
üzvü şəkildə birləşdirməyə müvəffəq olmuş sənətkar idi: 
onun realizmi romantizm meyllərindən xali olmayan 
maarifçi realizm idi. Əgər yaradıcılığının ilk dövrlərinə aid 
əsərlərində müəllif gələcəklə bağlı fikirlərini romantizmə 
xas coşğun hiss-həyəcan, lirik ricət, ritorik sual kimi bədii 
ifadə vasitələri ilə ifadə etmişdirsə, sonrakı dövrlərdə daha 
çox realizmə meylli olmuşdur: orta əsr geriliyinə qarşı 
üsyankar çağırışlar edərkən, yeni əxlaq normaları, müasir 
cəmiyyət və dövlət quruluşu ilə bağlı fikirlər səsləndirərkən, 
elm, bilik və maarifçilik ideyalarının təbliği ilə bağlı çıxışlar 
edərkən ədibin dili daha sadə və anlaşıqlı, təsvir obyektləri 
isə daha gerçək və aktual idi. Müasir ədəbiyyatın klassik 
standartlardan uzaqlaşaraq üslub və məzmun baxımından 
həyat qanunauyğunluqlarını daha dolğun əks etdirən 
¤ Əmin Rihani ¥ 
¤  42  ¥ 
vasitələrə üstünlük verilməsini təbliğ edən Əmin Rihani 
klassik ərəb ədəbiyyatı üçün xarakterik olan bədii ifadə 
vasitələrini, xüsusən də hiberbola və təşbih bolluğu ilə 
yüklü, mənanı formaya qurban verən, vahid qəlibə 
sığdırılan və bəzən mənasız sözlərin artıqlıq təşkil etdiyi 
yazıları kəskin tənqid etmişdir.  
“Rīḥȃniyyȃt”da toplanan əsərlərin müxtəlif illərdə 
qələmə alınmasını nəzərə alaraq, burada həm romantizm, 
həm də realizmə xas bədii ifadə üsullarına rast gəlmək 
mümkündür: təkrir, lirik ricət, ritorik sual, kinayə, sintaktik 
və leksik anafora, tavtalogiya, inversiya, təşəxxüs və s. “Mən 
qurub-yaradan, əl tutan və himayə edənəm! Mən ağanın və 
nökərin qardaşıyam!.. Mən cani və qanunvericiyəm!.. Mən 
fatihəm, ibadətgaham!” (“Ali rəsul”). Yaxud digər bir misal: 
“Məgər insan bu dünyada millətçilik ab-havasına meyl etmədən, 
ruhunu dini təriqətçilik rənginə boyamadan yaşamaq iqtidarında 
deyil? Bəşər qardaşını onun dini inancına iftira yaxmadan, şiə 
damğası vurmadan, öz təəssübkeşliyi ilə öyünmədən, özünün dini 
və yaxud siyasi səylərini şişirtmədən qəbul edə bilməz?” (“Həyat 
yoları”) Yuxarıda verilən ilk cümlə anafora, ikincisi isə 
ritorik suala misaldır. “Bağçam” əsərində təşəxxüsün gözəl 
örnəyini yaratmış Rihani bağçasının hasarı boyu düzülmüş 
ucaboy və məhsuldar ağacları mühacir ziyalıların surətində 
canlandıraraq deyir: “Bağçam mənim vətənimdir... Onun 
gözdən uzaq hasara yaxın künclərində qəribə ağaclar yetişir. 
Onların kökləri Qərb tərəfə basdırılsa da, budaqları Şərqə doğru 
boy atır. [Təəssüf ki] sağlam, möhkəm və bargətirən bu ağacların 
sayı azdır. Onlar ucaboylu, eyni zamanda sadə, həlim, ləyaqətli və 
öz qismətlərindən razı təvəzökar ağaclardır: Allahın qanunları ilə 
[öz-özlərinə] böyüyüb boy atırlar” (“Bağçam”).  
¤ Seçilmiş incilər ¥ 
 
¤  43  ¥ 
Rihani didaktik və üsyankar ruhda olan fikirlərini 
daha qüvvətli və səsli, sözlərini daha ahəngdar və bəlağətli 
etmək üçün əsərlərində intonasiya, vurğu, sual, üç nöqtə və 
nida kimi qüvvətləndiricilərdən istifadə etmişdir: “Ey 
dünyanın sahibləri, günah işlətməkdə və düşmənçilik etməkdə 
dərinə getməyin! Dünya və onun [keçici] nemətləri yolunda 
özünüzü ölümə məhkum etməyin! Bəsdir [törətdiyiniz] istibad və 
zülm, qəddarlıq və zorakılıq, riya və xəbislik! Ədalətli olun!.. 
Ölkənizi ədalətlə möhkəmlədin, onun üzərindən zülm əlini çəkin!” 
(“İsanın xütbəsi”) 
İstər dini, istərsə də ictimai-siyasi səpkili əsərlərində 
çox sayda arxetiplərə müraciət edən Rihaninin Quran, İncil, 
Tövrat və digər müqəddəs mətnlərdən gətirdiyi ayələr 
müəllifin sözlərinə daha kosmoqonik məna aşılamaq istə-
yindən irəli gəlirdi. Bir çox tədqiqatçılar müəllifin bu 
mənada Uolt Uitmandan təsirləndiyini bildirirlər. Belə ki, 
Rihani təlqin etdyi fikirləri müqəddəs mətnlərdəki ayələrlə 
cilalayaraq onlara qlobal don geydirmiş və bununla da 
oxucuda daha güclü və emosional affekt yaratmağa çalış-
mışdır. Yazarın “Bu zamanın ruhu” adlı əsərində işlətdiyi: 
“...o gün bütün insanlar onlara təslim olub zəlil görkəm alar 
və şahların zülm çarmıxından qurtarar-qurtarmaz başlarını 
onların çəkdikləri ipə keçirərlər”, – şəklində ifadə Quran-
Kərimin Taha surəsinin 111-ci ayəsinə təlmihdir.  Bu kimi 
misallar çoxsaylıdır.  
 
*    *    * 
Əmin Rihani adını əbədiyyətə yazdırmağa müvəffəq 
olmuş unudulmaz şəxsiyyətdir. Onun işığı hələ də oxucu-
larının qəlbini işıqlandıraraq onları düşünməyə və maarif-
lənməyə sövq edir. Ustad sənətkar haqda yazılan hər bir 
¤ Əmin Rihani ¥ 
¤  44  ¥ 
tədqiqat işi, deyilən hər bir söz onun adını əbədiyyət löv-
həsinə həkk edir. Söz yox ki, “Rīḥȃniyyȃt” külliyyatı Əmin 
Rihanini müasir ərəb fikri və ədəbiyyatına yeni nəfəs 
gətirən, ona yenilikçi ruh qazandıran pioner kimi tanıtdır-
mışdır. Yazarın Şərq idrakı və Qərb məntiqinə söykənən 
fikirləri hələ də aktual və gündəmdədir. Hərçənd onlar 
analitik şərhlərdən çox, maarifçi və idealist səpkidə olsa da, 
həqiqət arayışında olan vətənpərvər ədibin bütövlüklə 
bəşəriyyətə ünvanlandığı sülh və intibah yönlü ismarışları 
kimi çox qiymətlidir. Tolerantlıq və humanizm mayası ilə 
yoğrulmuş bu ismarışlar bu gün də eyni pafos və şövqlə səs-
lənir. Ümidvaram ki, dahi mütəfəkkirin 140 illik yubileyi 
ərəfəsində ərsəyə gələn bu toplu Azərbaycan şərqşünas-
lığına qiymətli töhfə kimi geniş oxucu kütləsinin və elm mü-
hitinin marağına səbəb olacaqdır. 
Sonda kitabın ərsəyə gəlməsində mənə yaxından 
dəstək olan ailəmə, dəyərli fikirlərinə görə Notrdam Univer-
sitetinin fəxri professoru, Prezident müşaviri, Livan Düşün-
cəsi Fikri İnstitutunun baş katibi Əmin Albert Rihaniyə və 
“İrşad” İslam Araşdırmaları Mərkəzinin direktoru, fəlsəfə 
elmləri doktoru, professor Rafiq Əliyevə dərin minnətdar-
lığımı bildirirəm. 
 
Əfsanə Məmmədova 
Filologiya üzrə fəlsəfə doktoru 
 
      
  
¤ Seçilmiş incilər ¥ 
 
¤  45  ¥ 
        Yaradanın hikməti 
 
İngilislərdə belə bir məsəl var: “Cəhalət səadətdir!” 
Yazıçı və ədiblər [bu həqiqəti dərk etsələr də] cəhaləti tənqid 
etməkdən və cahilləri qınamaqdan əl çəkmirlər. Halbuki 
elm və zəka, əqli və fiziki əməyə dəlalət edən şeylərdən 
yazarkən onlara (ədiblərə – tərc.) 1  qabalıq və nöqsanlar 
bağışlanır, söylədikləri [müəyyən dərəcədə] xalqa sirayət 
edərək qəbul edilir. [Buna baxmayaraq] onlar cəhaləti inkar 
edir, özlərini sevir və fikir ayrılığına saymazyana yanaşırlar. 
Sözügedən ədiblər özlərinə xas kibr və lovğalıqla küt və 
nadan insanları alçaldır, onlara həqir münasibət bəsləyirlər. 
Kamal və ədəbdən danışarkən qürrələnən bu düşüncə sa-
hiblərinin hüzurunda “bu, alimdir”, – deyə [birini təqdim 
etdikdə] qaşlarını çatır və lovğalıqla kəkillərini düzəldirlər1. 
Bəli, cahillər bir çox baxımdan xoşbəxtdirlər. Ədiblərin 
qınaq və tənqidi adətdəndir. Bir çox yazıçılarımız cəhaləti 
hər cür çirkin və hiddət dolu sözlərlə ittiham etməyi artıq 
vərdiş halına salıblar. Deyilən hər yeni sözü kibr və məğ-
rurluq, qeyri-adi olan şeyi isə üsyankarlıq və ədəbsizlik kimi 
dəyərləndirirlər.  
Gəlin insana xas olan cəhaləti müşayiət edək. Söz yox 
ki, cahilliyin irfandan yaranan bir növü olarsa, onun fəzilət-
lərini yalnız cahillər, ədiblər və ədiblik iddiasında olanlar in-
                                                            
1 [ ] – cümlə quruluşuna uyğun olaraq tərcüməçi tərəfindən artırılan 
əlavə sözlər;  (- tərc.) – tərcüməçi tərəfindən əlavə olunan izahedici 
sözlər; 1,2,3   – kitabın sonunda verilən qeydlər və şərhlər 
¤ Əmin Rihani ¥ 
¤  46  ¥ 
kar edər, dəyərini isə sadəcə mərifət və elm yolunda addım-
layanlar, müqayisə və mübadilə yolu ilə düşünən və dərk 
edənlər bilər. Bu fikirləri mən “İbadət” məqaləsini dərc 
etdirdikdən sonra bəzi oxucuların yazdıqları şərhləri oxu-
yarkən qeydə aldım. Onların çoxsaylı etirazlarında əhə-
miyyətsiz fikirlər də azsaylı deyildi. Onlar iddia edirdilər ki, 
kainatın quruluşunu tədqiq etmək cahillik və axmaqlıqdır. 
Məni bidət və ifratçılıqda ittiham edən bu kimsələr, əslində, 
özləri kafirliyin ən yüksək məqamına yüksəliblər. Mən hələ 
onların çoxsaylı söyüş və məzhəkələrindən bəhs etmirəm. 
Bu kəlamlar sədaqət və fədakarlıqdan uzaq olub, 
[səmərəsiz] elm, zəka və fikirlərlə doludur: onların üstündə 
baş sındırmağa dəyməz.   
Bizim aramızda fərq ondadır ki, mən onların bilmədik-
lərini bilməyib öyrənənlərdənəm, onlar isə özlərinin bilmə-
diklərini bilməyib öyrənməyənlərdəndir2 .  
Zəmanənin müsibətləri yerin yaşıllıq örtüyündən da-
ha çoxdur. Görən, biz Allahın yaratdığı dünyalar içərisində 
ən yaxşısında qərar tutmuşuq? Əgər cavabımız “bəli” 
olarsa, o zaman bədbəxtliklərə və əziyyətlərə gətirib çıxaran 
nədir? Qəm-kədər, bəla və hüzn övladlarını nə doğurur? 
Səfalət, xəstəlik və dərdin irsən keçməsi nə ilə bağlıdır? 
İllərdən bəri iztirab tavanı və məşəqqət divarları arasında 
yaşayanlar nə səbəbdən bu vəziyyətdədir? Müsibət və 
fəlakət övladlarının, Qərbin dözülməz sərt himayəsi altında 
yaşayan milyonlarla [rəzil] Allah bəndəsinin dünyaya 
gəlməsinə səbəb nədir? “Nədən əzəldən bu dünyamızdan 
daha yaxşı bir dünyada xəlq olunmadıq və yaşamadıq? 
[Məgər] Yaradanın hikməti təkcə bu kainatda baş verənlərə 
şamildir, təkcə onlar haqqında düşündürür?..” – deyə 
¤ Seçilmiş incilər ¥ 
 
¤  47  ¥ 
sorsaydıq, cavabımızda “bəli” deməyə macal tapmamış 
üzgün ruhun karıxmış və çaşqın ağıla verəcəyi suallar üzə-
rimizə yağardı. Ey mömin və müttəqi oxucu, mən səninlə 
birlikdə “bəli” deyirəm! Lakin vərəm çopləri, vəba, xərçəng 
və taun xəstəliklərinin olmasında, bu virusların sürətlə 
yayılmasında nə hikmət ola bilər? Odlu vulkanların püskür-
məsində, Allah evində ibadət edən minlərlə [mömin] 
bəndənin qətl edilməsində nə həqiqət var? Minlərlə qadın, 
kişi və uşağın sakin olduğu [əmin-amanlığın hökm sür-
düyü] şəhərlərə daxil olaraq qabağına çıxan hər şeyi yerlə-
yeksan edən sürətli qasırğaların qopmasında nə hikmət var? 
Günahkar və günahsızlar istinasız olaraq eyni qaydada tələf 
olurlar... Xeyir toxumları üzərində şər [çiçəklərinin] tozlan-
masında nə məna var? Məgər ilahi qüvvə yer üzündə təmiz 
və qarışıqsız xeyir toxumlarını səpmək iqtidarında deyil? 
İnsanların izdihamlı olduğu və sıx yaşadığı ərazilərdə daha 
çox tüğyan qoparan tufanda nə həqiqət var? Ədalətli həyata 
və arzuedilən azadlığa can atanları pərən-pərən salmaq, 
mənəvi iztirab vermək məqsədilə sarsıntı və çaxnaşmalara 
geniş meydan açmaqda nə kimi məna var? Ey müdrik 
oxucu, [söylə] bu həssas ruhla (bəşər övladına xas elə bir ruh 
ki, Allah-təala hər şeyi onun üçün yaratmış, gecə-gündüzü 
onun üçün nizamlamışdır) bağlı olmayan bütün bu 
ünsürlərin [bir-birilə] gizli əhdində nə kimi həqiqət var? 
Görəsən, insanın bütün bu bəlalara və müsibətlərə düçar 
olması onun cahilliyindənmi irəli gəlir? Onun haqqında 
danışmaq və müzakirə aparmaq məgər küfr və allahsızlığa 
dəlalət edir?  
Oxucu öz nəfsini bütünlüklə bu etiqad və xürafatdan 
¤ Əmin Rihani ¥ 
¤  48  ¥ 
azad etməlidir. Çünki çox keçmədən bu suallar yenidən ya-
ranarsa, Allaha inanıb inanmamasından asılı olmayaraq, 
[daha] ona maraqlı olmayacaqdır. Ağıllı birisi bir eyhamdan 
təlimat, bir işarədən isə kitab tərtib etməyə qadirdir. Mənim 
etiqad və inanclarım bu kitabın sətirləri arasında gizli və ay-
dın olaraq üzə çıxır.  
 
           Həyatın dəyəri3 
 
Xanımlar və cənablar! 
Bugünkü tədbirdə çıxış etmək barədə cəmiyyətiniz-
dən mənə təklif gəldikdə bəzi fəsillərində əcdadlarımız 
finikiyalılar haqda qeydlər etdiyim kitabın4 tərtibi ilə məş-
ğul idim. Onların uca heysiyyət və əzmkarlığını Saydalı5 
oğullarda gördükdə çox sevindim. Elm və irfan məşəlinin 
bu qədim sahilləri işıqlandırması məni həqiqətən fərəh-
ləndirdi. Bu, ilk hərfin yarandığı, finikiyalıların ticari və əqli 
şövqünün yüksəldiyi, dünyanı bu günədək heyrətə gətir-
məkdə davam edən təfəkkürün bariz ayətləri, qeyri-adi 
ixtira və kəşfləri ilə zəngin torpaqlardır. Yenidən dünyaya 
gələrək bizlərlə birgə ülviyyətə yüksələn o dövrün ləyaqətli 
əcdadlarının ruhunu görmək məni [həqiqətən] qürrələn-
dirir. İşlərimin çox olmasına baxmayaraq, dəvəti qəbul edib 
bu asan olmayan səfərə hazırlaşdım.  
Cəmiyyətin kitabını [davamlı] oxumağıma rəğmən, 
ondakı kəlmələr məni [hələ də] heyrətləndirir. Üzdən elə tə-
səvvür yaranır ki, sanki bu kitab ləyaqətli və bacarıqlı biri 
tərəfindən üslub və ifadə baxımından çox kamil və səlis 
¤ Seçilmiş incilər ¥ 
 
¤  49  ¥ 
şəkildə qələmə alınıb. Şövqdən coşub böyük ruh yüksəkliyi 
və izdihamla məni qarşıladıqda rica etdilər ki, “qulaqları 
dəlməyən səs və heç kəsin moizə etmədiyi şəkildə” – bu 
ifadə mənə yox, onlara aiddir – olan bir xütbə ilə onları 
feyziyab edim. Elə bu an öz-özümə dedim: “Görən, 
saydalılar məndən nə istəyirlər; mən ki, möcüzə və kəramət 
sahibi deyiləm?!” Bu kimi xütbələrə gəlincə, günümüzdə 
kifayət qədər tribunalar və mətbəələr var ki, onlara mənim 
kimi birini gətirtmək indiyədək müyəssər olmamışdır. 
Günəşin altında və fövqündə yeni bir şey yoxdur. Həya-
tımızda yalnız bir kərə gördüyümüz kometalar belə, şübhə-
siz, yer üzərindən keçmişdir və bizim keçmiş sələflərimiz, 
ehtimal ki, onları dəfələrlə görmüşdür. Sizlərə bu gecə du-
yurmaq istədiyim həqiqət səsi məndən uzun illər öncə alim 
və peyğəmbərlərin təkrarladığı səsdir. Hərçənd ki, moizəçi 
qismində məni dinləyəcəyiniz və mücərrəd baxışlarımla 
qane olacağınız təqdirdə sizlərə daha sonra duyma-
yacağınız bir dildə bir çox mətləbləri izhar edə bilərəm. 
Məsələn, siyasət rəhbərləri, onların işlərini tələsik və naqis 
görən içraçılar, özlərindən başqa heç kəsi ləyaqət sahibi 
saymayan lovğa və təkəbbürlü əcəmi patriarxlar, ərincək 
avaralar, işləri-peşələri əylənmək və yüngül əxlaqlı qadın-
larla kef-işrətdə keçirmək olan, onlara eşq şərqiləri oxuyan 
əyyaşlar və işsizlər, boş və mənasız işləri göydən enən mö-
cüzə kimi qəbul edən sərsərilər, firavan həyat sürən incə zə-
rif qızlar, öz minik vasitələrində fəxrlə və saymazyana 
oturan, həyətlərində təkəbbürlü addımlayan, boyunla-
rından asılmış şüşə muncuqları mirvari, başlarındakı quş 
lələklərini isə tac sayan gözəlçələr, öz uca qəsrləri ətrafında 
dolaşıb duran və zadənganlığın dəyərini qəsrlərin ucalığı ilə 
¤ Əmin Rihani ¥ 
¤  50  ¥ 
ölçən kasıblaşmış əyanlar, etibarlı olmayan bələdçilər, 
arxalanacağın təqdirdə səni cəhənnəmdəki Siccil vadisinin6 
qapısına aparacaq mürşidlər, [eləcə də] dinarın tüfeyli etdiyi 
və uzunqulağın [şəpə] qulaqlarına həsəd apardığı ali şərəf 
sahibləri adlandırılan müftəxorlar, elmə faydası olmayan 
şeylərlə sinəsi dolu olan dildən pərgar şərəf sahibləri və ya 
[ən azından] özüm haqqında danışa bilərəm. Lakin gerçək 
və doğru olan budur ki, bizdə “qulaqları dəlməyən və heç 
kəsin moizə etmədiyi” xütbə ümumiyyətlə yoxdur.   
Bu gecə başqa işlərlə məşğul olduğunuz bir vaxtda 
bizlərə çox yaxın olan bir mövzu ətrafında anlaşıqlı və başa 
düşəcəyiniz bir dildə danışmaq istəyirəm. Mövzum həyatın 
dəyəri haqqındadır. İlk olaraq, keçmiş və gələcək üzərindən 
örtüyü qaldırmaq və bugünkü həyat üzərində dayanmaq 
istəyirəm. Hərgah həyatı haqlı olaraq təbiətin təsadüflərin-
dən biri olaraq doğrulasaq, o zaman nə keçmişdəkilərin, nə 
də ki indikilərin ona çata bilmədiyini, qəbir və beşikdən 
kənarda baş verənləri dərk etmək üçün hər hansı bir qüv-
vənin olmadığını doğrulamış olarıq. Etiraf etsək ki, həyat 
təmiz və qarışıqsız maddi olandan ibarətdir, ölüm isə əzəli 
qısa yuxudur, o zaman necə yaşayaq və necə edək ki, onun 
qiymətini artırmış olaq, yetişmiş ləziz məhsullarını dərə 
bilək? Məgər onun təməlinin zənginlər və tacirlər tərəfindən 
qoyulduğunu iddia etməklə biz var-dövlətin həyatda 
yeganə həqiqət olduğunu qəbul etmiş olmuruqmu?! Məgər 
biz yalnız siyasətçilərin və rəhbərlərin dünyada zor gücdən 
başqa gücün olmaması barədə söylədiklərini təkrarlayıb 
durmuruqmu?! Həyatda hər şeyin zövq və səfadan ibarət 
oluğunu iddia edən ədəbsiz filosofların yolunu davam 
¤ Seçilmiş incilər ¥ 
 
¤  51  ¥ 
etdirmirikmi?! Kainatın güc və maddinin mürəkkəb sin-
tezindən təşkil olunduğunu qəbul etməklə heyvanlar kimi 
yaşamağı arzu etmiş olmuruqmu?! [Ədalətlə deyin] güclü-
lərin üzərimizdəki zülmü azalmazsa, zülmün özümüzdən 
nəşət etdiyinə inanacağıqmı? Məgər bir insan özünü bütöv 
bir aləm, evini isə bütün dünya kimi qəbul edib həyatını 
nəfsinin istəklərinə və ehtiraslarına qurban vermədən yaşa-
ya bilməzmi? Əgər bu cinayətkar hökmdar məni və sizi öz 
nüfuzu və istəkləri yolunda qurban verərsə, tərəqqi edəcəyi 
təqdirdə xalq kütlələrinin hakimiyyət və gücə yiyələnmə-
sinə inanmaq olarmı? Əbdül Həmid7 33 il hökmranlıq etdi 
və idarəçilyi boyu özündən başqa bir kimsənin həyatını və 
hüquqlarını qorumaq istəyəcəyi fikrini qəbul etmədi. Bu 
ədalətsizlik və özbaşınalıq istəyinin aqibəti necə oldu?  
Mən inkar etmirəm ki, insanın ictimai vəziyyətinə 
səthi və tələsik nəzər salmaq onu deməyə əsas verir ki, zalım 
birisi öz qərəzliliyində xoşbəxt olduğu halda, xeyirxah insan 
öz yaxşılığından əziyyət çəkir. Lakin bu, çox sual doğuran 
mövzudur. Bu, həm də o kimsələrə şamildir ki, burnundan 
uzağı, hadisələrin zahiri tərəfindən başqa bir şey görmürlər. 
Keçmiş zamanlarda çoxları onun (Əbdül Həmid – tərc.) və 
əlaltılarının hökmranlığının süqutunu görmədən əzabverici 
ağrılardan əziyyət çəkərək öldülər. Onlar zülmkarlar tərə-
findən idarə olunan həyatdan üzgün getdilər. Əgər gələcəyi 
görə bilsəydilər, məğlubedilməz cinayətkarların hökmran-
lığının əbədi olmayacağına güclü inam bəsləsəydilər, o 
zaman heç üzülməzdilər. Bizim bu gün hiddət və qeyzlə 
gördüklərimizi sabah başqaları da görəcək və onun doğru 
olub olmadığını aydınlaşdırmağa tələsəcəklər. Dünənin şəri 
bu gün xeyirlə, bu günün xeyiri isə sabah şərlə nəticələnə 
¤ Əmin Rihani ¥ 
¤  52  ¥ 
bilər. Məxluqat və mövcudat üzərində elə bir himayə [əli] 
var ki,  insan onun mahiyyətini aça bilmir və hətta irfan əhli 
də onu dərk etməkdə acizdir. Həqiqətən, həyatda elə sirlər 
mövcuddur ki, onların hamısı eyni anda üzə çıxarsa, ağılları 
çaşdırar, səltənətləri yerlə-yeksan edər, dağları silkələyər. 
Lakin Allah hər şeyi bilən və rəhimlidir. O, bizə görünməz 
bir qüvvə kimi ondan başqa heç nəyə ehtiyac duymamaq 
hissini aşılamışdır. Elə bir qüvvə ki, əgər müdrik olsaq, 
ondan xeyir və mənfəətimiz üçün istifadə edər, mövcudatın 
halları – qorxu və sevincləri qarşısında sakit və səbirli 
qalmaqda davam edərik. Mənə görə bu sirlər insanın 
mənəvi və əqli tərəqqi səviyyəsinə görə tədricən açılır. 
Həqiqətən, həyat nərdivandır: [bəşər övladı] onun ilk 
pilləsində heyvan, ortasında insan, sonunda isə mələkdir8. 
Elə bir gün gələ bilər ki, bəşər övladı heyvani, bəşəri və ilahi 
güclərin ən ali dərəcədə inkişaf etdiyi gələcəyin qüdrətli 
insanlarını görər. İnsan bütün bu güclərin məcmusundan 
ibarətdir: onlar [insanda] əbədiyyətə qədər gizli qalmaqda 
davam edir. Əgər bir güc digərindən inkişafda geri qalarsa, 
o zaman insan həyat pillələrində addımlaya bilməz, onun 
daxili keyfiyyətləri naqis və qüsurlu olar. Mən yaranış və 
tərəqqiyə inanan biriyəm. Varlıq, həyat və kainat haqda bil-
diklərim və bilmədiklərimin arxasında dururam. [Həqi-
qətən] çeşid və növlərin yaranması və inkişafına böyük ilahi 
qayğı var. Alimlərin haqqında danışdıqları təbiət qanun-
larına gəlincə, o, Allahın yaratdıqları ilə bağlı iradəsidir. 
Mən həyatın hər bir təzahüründə Allahın əlini görürəm və 
görəcəyimə ümid edirəm. İnanıram ki, hətta ölümümdən 
milyon il keçsə belə, insanın ruhu Allahın bütün təzahür-
lərində təcəlli edəcəkdir. 
¤ Seçilmiş incilər ¥ 
 
¤  53  ¥ 
Görürəm ki, kainatı dövrələyən təxəyyül sərhədləri 
aşaraq onu (kainat – tərc.) bütünlüklə  bürümüş, keçmiş və 
gələcək məndə dərk olunan və hiss edilənləri özünə cəzb 
edən bir şəklə düşmüşdür. Keçmişə boylanmadan, gələcəyə 
can atmadan həyata uzaq və sərrast nəzərlərlə necə baxa 
bilərik? Bunu bilmədən dəyərini necə təyin edə, necə 
qiyaslama apararıq? Bizdə və ətrafımızda olan hər bir şey 
keçmişdə baş verənlərə və gələcəkdə olacaqlara söykənib 
həyatın cövhərini təşkil edir. İstərdim ki, mövzumuzu bu 
günlə bağlayım və sizlərə göstərim ki, həyat maddi də olsa, 
insan nəfsinə hədd qoymadan, hisslərini boğmadan, 
yanlışları və səhvləri çoxalmadan, iztirabları şiddətlənmə-
dən həzz və nəşəyə aludə olaraq istədiyi kimi yaşaya 
bilməz. Xalqın ağır məşəqqətli vəziyyəti maddi heyvani 
həyatın nəticəsidir: həmd etdiyimiz, gücləndirdiyimiz və 
yolunda qan axıtdığımız həyatın. Bu həyatı elə yaşayırıq ki, 
sanki o, sadəcə birja, anbar, yemək və yataq otağından 
ibarətdir. Elə ömür sürürük ki, sanki həyatın dayaqları mal-
dövlət yığmaq, ehtiras və şəhvətə xidmət etmək üzərində 
qurulub. Siyasətçilər ədalətdə etibar doğuracaq qüvvə 
görmürlər. Din adamları dini kitabələrdə təlimin doğrulu-
ğuna dair söylənilənlərə qulaqlarını qapayır, ayətlərdən və 
ehkamlardan ağıl və könlün idarəçiliyini təsbit edən müd-
dəaları çıxardırlar. Müxbirlər tanınmaq [və qarşı tərəfin şöh-
rətinə şərik çıxmaq üçün] bir məruzəçiyə həmd yağdırır, 
digər ərizəçiyə şəhadət gətirirlər. Onlar təşəxxüs və şöhrət-
pərəstliyə hədsiz sevgidən [coşaraq] günah və küdurət 
zirvəsinə yüksəlir, fitnə-fəsad yayırlar. Var-dövlət sahibi elə 
yaşayır ki, sanki mal-dövlət onu ölümdən qurtaracaq və ya 
ona əbədi ölməzlik qazandıracaq. Tacir qazanc əldə etmək 
¤ Əmin Rihani ¥ 
¤  54  ¥ 
üçün yeni bir mal axtarışında gecə-gündüz çalışır. İflasın 
kandarında dayanan nüfuz sahibi isə kasıb fəhlələri [aram-
sız] işləməyə təhrik etməklə onların üzərində mövqeyini və 
məqam baxımından onlardan üstünlüyünü nümayiş etdirir. 
Bizə elə təlqin edilir ki, sanki Qərblə Şərq arasında çərçivəyə 
salınmış həyatı yaşayırıq: əqli və mənəvi şeylərdən əsər-
əlamətin olmadığı mürəkkəb qarışıqdan ibarət bir həyat. 
Bəli, biz elə yaşayırıq ki, sanki təkcə dil, mədə və ciyərin 
mürəkkəb məcmusundan ibarətik. Biz yalnız iğtişaş yarat-
mağı, nəyisə dağıtmağı və peyğəmbərin hədisi-şərifdə qeyd 
etdiyi üçüncü günahı9 işlətməyi yaxşı bacarır, ondan başqa-
sını bilmirik. Biz öz ehtiraslarımız, şəhvətimiz və tələbat-
larımız üçün, dünyada yalanı vəsf etmək və içimizi çulğa-
yan boşluğu daha da qabartmaq naminə yaşayırıq. Köləsi 
olduğumuz zahiri görkəm, üst geyimlər, bizi zəlalətə aparan 
adət-ənənələr və qaydalar uğrunda həyat sürürük.  
 
*    *    * 
[Sizə bir rəvayət danışım]. Bir adamın üzüm bağı var 
idi. Orada sığınacaq tapmış tülkülər üzümlüyü korlamışdı. 
Sahibkar bağını tülkülərdən qorumaq üçün hiyləyə əl atır və 
onları qaçırtmaq üçün oraya qorxuluq qoyur. Həqiqətən, 
işlətdiyi fənd öz nəticəsini verir. Gecə-gündüz üzümlüyün 
gözətini çəkməkdən təngə gəlmiş adam bu yolla [müvəqqəti 
də olsa] tülkülərin ayağını bağından kəsə bilir. Lakin 
tülkülərdən birinin içinə şübhə dolur və o, bir gün qorxma-
dan bu qorxuluğun yanına gələrək qarşısında dayanır. 
Sonra asta-asta yaxınlaşaraq ayağı ilə qorxuluğa vurur. O, 
yerə düşür. Tülkü qəhqəhə çəkərək gülür və [zəfər əlaməti 
olaraq] ayağını qorxuluğun üstünə qoyur. Sonra o biri 
¤ Seçilmiş incilər ¥ 
 
¤  55  ¥ 
tülküləri də yanına çağırır. Tülkülərin hamısı bir arada 
toplandıqda üzünü onlara tutub deyir: “İnsan necə də 
məkrli və hiyləgərdir. Üzümlüyə qorxuluq qoymaqla payı-
mızı bizə haram edib. Təklifim odur ki, onu qorxutmaq üçün 
eynilə onun etdiyi kimi edək. Gəlin üzümlüyə aslanın 
qorxuluğunu qoyaq və bu yolla öz qənimətimizi alaq”. Ac 
tülkülər [razılıq əlaməti olaraq] bir səslə çığırışır və bağın 
ortasına vahimə doğuran yekə aslan uyuğunu qoyurlar. 
Bağın sahibi gəlib aslanı gördükdə qorxudan dili söz 
tutmur. O, hövlnak evə doğru qaçır. Beləcə, ac tülkülər qə-
ləbə çalır. İnsan onları öz kölgəsi ilə qorxuzur, onlar da ey-
nən insana kələk gəlirlər. 
Bu zəmanədə varlığımız nə qədər kölgə və qorxuluq-
lar hifz edir. Onlar  xəyali şərəfimizi xəyali rüsvayçılıqla 
qoruyur. Din tarlalarında, siyasət səhralarında və ticarət 
üzümlüklərində o qədər qorxuluqlar var ki, onları bir kərə 
vurduqda eyibləri üzə çıxır. Həqiqətən, bugünkü həyat, 
istər mütərəqqi Avropa, istərsə də həşəmətli Şərq təcəl-
lisində, çirkin və naqisdir. Qərblilərdə o, qarışıqsız maddi və 
ticari, bizdə isə nə bildiyimiz maddi, nə də mənəvidir.  
Ey ağalar, əgər əcdadlarımız kimi kilsə və məscidlərin 
başında duraraq imamlıq etməkdə davam etsək, o zaman 
həyat öz mənəviyyatlılığı ilə qınaq, maddiyyatlığı ilə gülüş 
hədəfi olacaqdır: hər ikisinin qüsurlu və yanlış izdivacı. Bu, 
ümumən cəmiyyətin bütün təbəqələrində acınacaqlı vəziy-
yətin, xüsusən isə Şərq və şərqlilərin tənəzzülünün başlıca 
səbəbidir. Əlavə edim ki, əgər avropalılar tək maddi gücə 
arxalansalar, onların Şərqdə idarəçiliyi uzun müddət davam 
edə bilməz. Eynilə, Şərqin də intibahı tək mənəviyyata 
söykənməklə uğur qazanmaz. Müqəddəs kitablar həyatı 
¤ Əmin Rihani ¥ 
¤  56  ¥ 
islah edir, lakin dövlətlər qurmur. [Eynilə] maddi əsaslı 
elmlər ölkə [infrastrukturunun] qurulmasına təkan verir, 
lakin həyatı islah etmir. Elə isə, müqəddəs kitablar qələmə 
alın və onları hifz edin! Elmi kitablar yazın və [biliklərinizi] 
möhkəmlədərək çoxaldın! Həyatın qorunması, onun 
yaxşılaşdırılması və inkişafına təkan verən kitablar mənim 
nəzərimdə müqəddəs və şərəfli yazılardır. Düzgün, gözəl, 
güclü və kamil həyat maddi və ya mənəvi məzmunda olan 
bütün kitabların əsas qidasını təşkil edir. Çünki o (həyat – 
tərc.), əqli, mənəvi və maddidən ibarət olan ziddiyyətlərin 
mürəkkəb qarışığından ibarətdir. Təbiət qanunlarına görə 
insanın gücü çalışma və təcrübə zamanı artır. Əgər biz 
yalnız fiziki qüvvəmizi çalışdırıb əqli və mənəvi qüvvələrin 
inkişafına etinasız yanaşsaq, o zaman həyatın ilkin pillələ-
rində ilişib qalarıq. Yox, əgər insan tək fiziki və əqli qüvvə-
sini çalışdırarsa, o zaman mənəvi gücü diqqətdən kənar 
qalar. Çox vaxt nəfsə xas alçaq istəklər müxtəlif maneələr və 
xəstəliklər ucbatından yaranır. Başımıza gələn bəlalar və 
bədbəxtçiliklər bəzən əqli və ya mənəvi qüvvələrdən birinin 
basılması ilə üzə çıxır.  
Biz artıq elə bir həddə gəlib çıxmışıq ki, bu mərhələdə 
həyatı tanımaq, onun dəyərini təyin etməyi arzu edirik. 
Həyat əslində maddi, əqli və mənəvi qüvvələrin məcmu-
sudur. O, insanlarda fərqli təzahürlərdə üzə çıxır və hər bir 
bəşəri varlıqda gizli, məhdud və [eyni zamanda] sonsuzdur. 
Bəsit bir ibarə ilə fikrimi əsaslandırmağa çalışacağam. Bizim 
hər birimizdə bu üç mənbədən başlanğıcını götürən çox 
sayda qüvvə var ki, onlar qavrama dərəcəsindən asılı olaraq 
və bu gün dərk etməkdə çətinlik çəkdiyimiz sirlərdən dolayı 
müxtəlif təzahürlərdə üzə çıxır. Bu, nəzəri həyatdır. Əməli 
¤ Seçilmiş incilər ¥ 
 
¤  57  ¥ 
olana gəlincə, yaxşı olardı ki, bizim dünya həyatımız daim 
şən və təbəssüm dolu olsun. Yaxşı olardı ki, şairlərin xəyal-
ları, musiqiçilərin şərqiləri şən notlar üzərində köklənsin. 
Lakin dünya həyatı, bəzi ilahiyyatçıların təbirincə desək, 
insanın bu dünyadakı cəzasıdır. Filosoflar hesab edirlər ki, 
o, alov və müsibətlərdən hörülmüş bir zəncirdir: orada 
təsəlli və firavanlığın qızılı halqaları çoxsaylı deyil. Şairlərin 
fikrincə isə o, dərin, hüznlü, ali sirləri özündə ehtiva edən 
maddi, əzəli və əbədi gerçəkliyin keçici xəyalıdır. Süleyman 
əl-Qanuni10 hər şeyin yalan olub küləyin ovcunda yerləş-
diyini söyləmişdir. Çoxlarına görə isə yer üzü göz yaşları 
vadisidir. Hamı – ilahiyyatçılar, filosoflar, şairlər, müdriklər 
və bütün insanlar o fikirdədir ki, dünya həyatı uğrunda 
çəkilən əziyyətə, yolunda axıdılan alın tərinə dəymir. 
Yuxarıda səsləndirdiyim fikirlərə daha bir şeyi əlavə etmək 
istərdim: [əgər] insan düzgün əməl sahibidirsə, [o zaman] 
həyat da yaxşıdır. Əgər insanın zatı, nəfsi gözəldirsə, həyat 
da gözəldir. Əgər əqli, maddi və mənəvi qüvvələrin hamısı, 
istinasız olaraq, inkişaf etdirilməzsə və tərbiyə olunmazsa, 
[o zaman] insanın əxlaqı saf, nəfsi isə gözəl ola bilməz. Gü-
nümüzdə inkişaf və dirçəliş baxımından bütün tərəfləri ilə 
kamil olan həyatın bir şəxsdə təcəssüm etməsinə nadir 
təsadüf etmək olar.  
Əgər fikilərimdə dolaşıqlıq sezdinizsə, çoxtərəfli kamil 
həyatla bağlı yuxarıda səsləndirdiklərimə [əlavə olaraq] 
geniş izahat verə bilərəm. İnsanın fiziki gücünün bədən 
tərbiyəsi yolu ilə qayğısına qalması və qorumasının nəticəsi 
özünün və nəslinin sağlığında, əqli gücünün tərbiyələndir-
məsi idrakı, savadı və müdrikliyində, mənəvi gücününkü 
isə hissləri, mədəniyyəti və sevgisində üzə çıxır.  
¤ Əmin Rihani ¥ 
¤  58  ¥ 
Varlığın özündə inkişafa [gətirib çıxaran] dəyərlərdən 
biri olmasa, hətta bu əsrdə belə xalqların tərəqqisi mümkün 
ola bilməz. Şərqdə kirlilik fəxr, ətalət nemət, dəlilik isə ruhi 
bəsirətin təməli hesab olunur. Bu yanlış zənlər guşənişinliyə 
çəkilmə, cismin zəifləməsi və [nəticədə] ölməsinə gətirib çı-
xarır. Qərbdə isə təmizlik və sağlığa qovuşmaqda ifrata va-
rırlar. Buradakı filosoflar iddia edirlər ki, insana vacib olan 
ən mühüm şey güclü və zirək olmaq, sağ qalmaqdır. Lakin 
əgər biz (Şərq – tərc.) bədənin, Qərb isə ruhun tərbiyələn-
dirməsinə etinasız yanaşsaq, hər iki halda natamamlıq olar. 
İnsan, istinasız olaraq, əqli, mənəvi və cismani qüvvələrin 
tərbiyə və təliminə eyni dərəcədə qayğı göstərməlidir. 
[Birtərəfli] tərbiyədəki nöqsanlarla bağlı yuxarıda söylədik-
lərimi məşhur insanların misalında bəzi örnəklərlə əsas-
landırmaq istəyirəm. İdrak gücü filosof Spenserdə11 çox 
nadir təsadüf ediləcək bir həddə çatmışdır. Lakin onun 
duyma və hiss etmə qabiliyyəti, yəni mənəvi gücü, hətta ən 
cahil Afrika sakinlərinkindən belə çox aşağı səviyyədə idi. 
Yaxud şair Danteni12 götürək. Onun istər şeirlərində, istərsə 
də həyatında mükəmməl mənəvi gücə təsadüf edirik. Lakin 
idrak gücü, yəni əql qüvvəsi istənilən səviyyədə deyildi. 
Belə bir müqayisəni İbn Rüşd13 ilə İbn əl-Farid14, Əbu Əla əl-
Məari15 ilə əl-Bəha əz-Züheyr16 arasında da aparmaq olar. 
Mənə elə gəlir ki, filosof Spenser və ya şair Dante, yaxud ibn 
Rüşd, ibn Farid, alim Lui Paster17, Avreliy Avqustin18 və b. 
gələcəkdə bir qüdrətli şəxsin simasında birləşəcəklər. Allah-
təala iki müxtəlif xarakter və iki yarıdan bütöv kamil bir 
insan yaradacaq və o, hər şeyə qadir olacaqdır.  
Həqiqi həyat mənəviyyatçıların fəlsəfəsi ilə maddiy-
yatçıların fəlsəfəsinin gözəl keyfiyyətlərini özündə birləş-
¤ Seçilmiş incilər ¥ 
 
¤  59  ¥ 
dirir. Ona sahib olan Epikür19 həyatın zövq və səfasından, 
Sokrat20 düşüncə və hikmətindən, Əflatun21 isə mənəviy-
yatından pay götürmüşdür. Onda maddi, əqli və mənəvi 
qüvvələr birgə yüksəlir, həyatın bütün pillələri heyvan-
lardan tutmuş mələklərədək nizamla sıralanır. Bu həyat 
varlığın xəzinələrindən biridir: o, qiymətsiz və ölümsüzdür.  
Bugünkü həyatımıza – alimlər, tacirlər, kahinlər və 
fəhlələrin həyatına gəlincə, o, bütün səbəb və nəticələri ilə 
məhdud, naqis və çürükdür. [Bu həyatda] nə qədər fədakar 
və xeyirxah işlər görülüb, lakin onlarda əql iştirak etməyib. 
Nə qədər ağıla söykənən işlər icra edilib, lakin [onlarda] 
güvən olmayıb. Nə qədər şücaətə dayaqlanan işlər həyata 
keçirilib, lakin [onlar] əqil və dəyanətdən xali olub. Buna 
baxmayaraq, biz həyatımızı daha dəyərli etməyə çalışırıq. 
Əgər məqsədlərimizə doğru sabit addımlarla və əzmlə 
getsək, [gördüyümüz işlərin nəticəsi olaraq] yetişmiş sağ-
lam məhsullar dərmiş olarıq. Əgər müdrik, doğruçul və sev-
gi dolu olsaq, azadlığımızın harada bitdiyini və qonşula-
rımızın azadlığının harada başladığını bilərik, vəsf etdiyi-
miz həqiqi həyat yolunu – ikitərəfli inkişaf və dirçəliş 
üzərində qurulu gələcəyin mükəmməl bəşəri yolunu elm və 
insansevərlik üzərindən salmış olarıq. 
Bəli, bugünkü həyatımızın dəyəri cılız və həqirdir. La-
kin dəyərsiz olanla müqayisədə o, etibar edilməyə layiqdir. 
Kaş zatımızda kök salmış kələkbazlıq və fırıldaqçılıq azala 
və bu kəsir qədər həyatın qiyməti yüksələydi. Kaş hər 
ölkədə vicdanı və fikirləri ilə qorxmaz və güclü bir xalq 
yetişə, insanları qorxu içərisində saxlayan sığınacaqlara 
zərbə vuraraq dağıda, xəyalatlar, qorxuluqlar və kabusları 
yox edəydi. Hər dəfə buna oxşar şeylər baş verdikcə həyatın 
¤ Əmin Rihani ¥ 
¤  60  ¥ 
dəyəri yüksələr. 
Ey möhtərəm kimsə, nəyə inandığını və etiqad etdiyini 
de, sənə həyatının dəyərini söyləyim! Ey səadət və izzət sa-
hibi, gördüyün işlərdən nə gözlədiyini etiraf et, sənə həyatın 
dəyərini açıqlayım! Ey müxbir, cızma-qaralarında başlıca 
qayə və məramının nə olduğunu bildir, sənə həyatın 
dəyərindən danışım! Ey mal-dövlət sahibi, xəzinə yığmaqda 
məqsədinin nə olduğunu açıqla, sənə həyatın [əsil] dəyərin-
dən xəbər verim! Ey insan, qəlbinin sirlərindən məni agah 
et, sənə həyatının hansı dəyərdə olduğunu göstərim! Ey qa-
dın, ən ali arzunun nə olduğunu de, sənə həyatının dəyərini 
anladım!  
Qardaşlarım! Bugünkü həyatımızın dəyəri qəlblərdə 
cücərtdiyimiz xeyirxahlıq və sevgi, əqillərdə becərtdiyimiz 
elm və hikmətdir. İnsanların köksündə əkdiyimiz sevginin 
nübar şəklində geri qayıdışı hər birimizin verdiyi maddi, 
əqli və ya mənəvi xeyirdir.  
Gələcəyin insanı həyatının bütün tərəflərini kamilləş-
dirən, onları inkişaf, idrak və həqiqilik baxımından eyniləş-
dirən biridir. O, ruh, ağıl və cismin ən yaxşı keyfiyyətlərini, 
həqiqət və xəyalı, duyğu, düşüncə və səhhət gözəlliyini 
özündə birləşdirən bir insandır. Belə bir insan günümüzdə 
yaşayır. Sanki indinin özü bütünlüklə əbədiyyətdir. Onun 
etdiyi hər bir işdə qəlb, ağıl və ruh birgə çıxış edir. Bu, o 
kəsdir ki, kapitalı həyatın hər üç bazarında22  dövr edir. Bu, 
özündə cəm olan bütün qüvvələri himayə edərək onların 
qayğısına qalan, cismini qidalandırdığı kimi ruhunu və 
əqlini də [eləcə] qidalandıran biridir. Bu o şəxsdir ki, nəfsini 
bədbəxtçiliklərə qarşı tərbiyələndirir: sanki bu, həyatın 
zərurətidir. O, öz işlərini heç kəsə etibar etmir. O, insanda 
¤ Seçilmiş incilər ¥ 
 
¤  61  ¥ 
elm, zəka və xeyirxahlığı qiymətləndirir. Bu, haqq-ədalət 
yolunda heç kəsin yolunu kəsməyən, [eyni anda] həm özü, 
həm Tanrısı, həm də bütün bəşəriyyət üçün yaşayan və 
çalışan birisidir. Belə insanın ömrü dünya xəzinəsindən bir 
xəzinədir. 
 
              İnsan və din 
 
Din insan üçün çox vacibdir. Lakin peyğəmbər və 
Allahın elçilərindən birini digərindən üstün görməyə təhrik 
edən dini təəssübkeşlik lazımsız və hətta zərərlidir. O, Şər-
qin böyük bədbəxtliyidir. Əgər biz “küfr” sözünün məna-
sının fərqinə varırıqsa, onda [qəbul etməliyik ki] Şərqin bu 
təəssübkeşlik və kafirlikdən əl çəkməsi cox zəruridir.  
Məhəbbət, mərhəmət, əmin-amanlıq və gözəllik mən-
bəyi olan Xaliq ilə insan arasında mövcud mənəvi idrak və 
ruh əlaqəsinə – peyğəmbər və ilahi vasitəçilik olmadan ən 
ali təzahürdə üzə çıxan ruh bağlılığı, yəni [həqiqi] dinə 
gəlincə, bu, bəşəri tərəqqinin gerçək sübutudur. Bir xalqın 
tərəqqisi [yalnız] o xalqın övladlarının bu kimi dinə söykən-
məsi, ondan yararlanması şəraitində mümküdür. 
Peyğəmbər və Allahın elçiləri dinlə bağlı olan bütün 
məsələlərdə həmfikirdirlər. Budda, İsa, Məhəmməd, Zər-
düşt arasında  – qismən və ya əsaslı –  heç bir qarşıdurma və 
ziddiyyət yoxdur. Əgər biz ona (tövhid din – tərc.) uyğun 
gələnləri əxz edib, ruhumuzla Allaha – məhəbbət, gözəllik, 
rəhmdillik və firavanlıq mənbəyi olan ali başlanğıca doğru 
¤ Əmin Rihani ¥ 
¤  62  ¥ 
yüksəlsək, [o zaman] ədavət və məşəqqətə gətirib çıxaran 
ixtilaflardan uzaq olarıq.   
 
Əzəmətli Saturna tək İlah kimi ibadət edilərsə,  
Bilin ki, onun da səcdə etdiyi ilk Saturn olmuşdur. 
 
Xristianlıq, İslam və Buddizm ali ruha olan tək imana 
geyindirilmiş müxtəlif libaslardır. Libaslar məni maraqlan-
dırmır və yaxşı olardı ki, insanlardan heç kəsi maraqlandır-
masın.  
   
                Mən kiməm?23  
 
“Mən kiməm?” sualı insanı güldürür, aldadır və eyni 
zamanda düşünməyə vadar edir. Güldürür, çünki o, mənim 
gəncliyimdir. Aldadır, ona görə ki, insan bəzən boş əylən-
cələrə meyl edir. Düşünməyə vadar edir, çünki bəşər övla-
dının qəlbinin dərinliklərində elə sirlər var ki, onların föv-
qündə mümkün olan və olmayanlar bu varlıqda eyniləşir, 
həqiqət və xəyal bir-birilə çulğalaşır. Halbuki cavabdan öncə 
mənim üçün vacib olan şey varlıq baxımından özümün kim 
olduğumu anlamaqdır.  Əgər kim olduğumu bilməsəm, se-
çim və mübadilə doğru olarmı? Çünki kimliyimi tanımaq 
çox çətindir. Mən yunan filosofunun keçən əsrlərdə əsasını 
qoyduğu bu elmin – “mənlik” elminin dərinliklərini öyrən-
mək iqtidarında deyiləm. Əgər belə imkan düşərsə, başqa-
sının “mən”inin özümkündən daha yaxşı və daha sağlam, 
məqamının mənimkindən daha uca və daha rahat olduğunu 
¤ Seçilmiş incilər ¥ 
 
¤  63  ¥ 
doğrulamaq üçün o “mən”i necə tanıya, necə ayırd edə bilə-
rəm? Özüm olmaqdansa onun yerində olmağı necə arzu 
edərəm? 
Elm, hər bir halda istəkdən öncə gəlir. Bu baxımdan, 
məni [zahiri] görkəmi gözəl və cazibədar olsa da, içi boş olan 
məşhur və tanınmış adamlar cəzb etmir. Hərgah öz şəx-
siyyətimi hələ dərk etməsəm də, kimlik [nəzəriyyəsi] bütün-
lüklə aşkar dəlillərə və insanlar arasında [mövcud] sadə 
məntiqə söykənmir. Səni mənliyim barədə bildiyim bəzi 
məlumatlarla tanış edərkən güldürə, yaxud qeyzləndirə, 
təəcübləndirə və hətta heysiyyətinə toxuna bilərəm. Mən 
“bəzi” ifadəsini işlədirəm, çünkü bütün elmlərin başlanğıcı 
“mən”i yaradan Allah-təalaya mənsubdur. Bəzən şəxsiy-
yətimin çoxlarınkından daha mürəkkəb, ziddiyyətli, [lakin 
eyni zamanda] həmrəy olduğunu hiss və yəqin edirəm. O, 
forma etibarilə ziddiyətli, məzmun və əbədi varlıq zənci-
rinin həlqələri baxımından isə yekdildir.  
Bu şəxsiyyət irqidir: sami, hind-avropa (ari, yəni 
aşuri), iran, yunan, ərəb (bu ölkədə sakin olan xalqlara işa-
rədir). O, dinidir: bəali, adonisi, təkallahlı, xristian, islami, 
sufi (bu ölkədə mövcud müxtəlif dinlərə eyhamdır). O, 
ədəbidir: şərqli-qərbli, şeiri-fəlsəfi, elmi-əməli (mənim Şərq-
dən olan poeziya və fəlsəfə sahiblərinə qarşı xüsusi rəğbə-
tim, Qərbdən olan əməl və elm sahiblərinə qarşı xüsusi 
sevgim var). O, siyasidir: kübar (şərq) və demokratik (qərb). 
İradə baxımından əsilzadə, davranış baxımından sivildir. 
Həm sadə, həm də mürəkkəbdir. Geniş və ali olub bəşəri 
iman müstəvisində, qardaşlıq və sülh kölgəsində millətlərin 
müstəqilliyini və azadlığını tərənnüm edir. Bunun fövqün-
də mənim gözəllik və həqiqəti tək vücudun özündə təzahür 
¤ Əmin Rihani ¥ 
¤  64  ¥ 
edərkən deyil, hər ikisini (gözəllik və həqiqət – tərc.) zahiri 
forma və daxili ruhda görən və sitayiş edən sənətkarlıq 
xislətim var. 
Bu, qədim və yeni bir şəxsiyyətdir: kökləri ilə qədim, 
məhsulu ilə yeni, peyğəmbərlik və sənətkarlıq bağçasında – 
[bu ölkənin] bir parça tarixi torpağında becərilən, çiçəkləyən 
və bar verən hərtərəfli və kamil xislətdir. Lakin o, azaddır: 
inkişaf etməsi, böyüməsi və mənəvi bağlılığın davamlı ol-
masına zərurət olmadan məhdudlaşdırılmır.  
Bu, Əmin Rihaninin səciyyələndirdiyi bəşər şəxsiyyəti 
barədə bildiklərimdir. Sən onu çoxsaylı rənglər və işıqlar-
dan ibarət, əqli, dad və mənəvi duyğulara sahib çoxcəhətli 
bir şəxsiyyət kimi görürsən? Sənə deyim ki, o, görkəmli, 
parlaq və mükəmməl bir kimsədir. Lakin onun [eyni zaman-
da] nadir, bəşəriyyət içərisində tayı-bərabəri olmayan bir 
şəxsiyyət olduğunu da iddia edə bilmərəm. Şübhə yox ki, 
məndən başqa digər insanlarda, xüsusən də bu ölkənin öv-
ladları arasında mənliyimin daşıdığı keyfiyyətlərə sahib 
çoxsayda insan var. Lakin çox güman ki, onlar bundan xə-
bərsizdirlər. Bilsələr də, əməldə göstərmirlər; [ya] elm və 
əməldə yarımçıq qalaraq şəxsiyyətlərinin inkişafında geri-
ləmiş, [ya da] qadir olduqlarını bəşəri və ya qeyri təcəs-
sümdə reallaşdıra bilməmişlər. Deməli, mən bildiyim və 
əməl etdiyim şeylərdə onlardan üstünəm. 
Halbuki mənim şəxsiyyətimlə müqayisədə zatlarında 
nəcib, hədəflərində seçilmiş, işıq və nüfuz baxımından daha 
ali məramları olan kimliklər də ola bilər. Lakin dediyim kimi 
əgər bu elmin – mənlik elminin bütün dərinliklərini sınaq-
dan keçirmək iqtidarında deyiləmsə, özümdən başqasının 
şəxsiyyətinə məxsus dərinlikləri necə yoxlaya bilərəm?  
¤ Seçilmiş incilər ¥ 
 
¤  65  ¥ 
Məgər bildiklərimi bilmədiklərimə tərcih etmək və ya-
xud reallıqda sevinc, əmin-amanlıq və razılıq izlərinə təsa-
düf edilməyən qeyri-aydın və anlaşılmaz şeyləri arzu etmək 
haqdan və müdriklikdən sayıla bilərmi? Məgər Əmin Riha-
ninin iddia etdiyi kimi onu [batini yox], bariz üzə çıxan 
zahiri bir şeyə tərcih etmək doğrudurmu? Məgər bundan 
sonra “mən özüm olmasaydım, Əmin Rihani olmaq istəyər-
dim” deməyə lüzum varmı? Dünyanın istər maliyyə, istər 
ədəbiyyat, istərsə də siyasət meydanlarında parlayan nüfuz-
lu və qüdrətli şəxsiyyətlərinə gəlincə, mənimlə onlar arasın-
da elə qalın pərdə var ki, o, hətta ilk pilləni öz örtüyü altında 
məharətlə gizlətmişdir. Mən necə əmin ola bilərəm ki, cah-
calallı həyatın parıltısı, şöhrətin əzəmət və həşəməti, ağalıq 
və dəbdəbənin [gözqamaşdırıcı] rahatlığı məni cəzb edərsə, 
necə olursa olsun, bu, mənim bəşəri mövqeyimə və ya mə-
nəvi varlıq dəyərimə (əbədiyyət silisiləsində kiçik və zəif bir 
həlqə olsa belə) xələl vurmayacaq? Arzu etdiyim şeyin 
salamatlığına əmin ola bilərəm? – Yox! 
Mən sizi aldatmıram. Bütün insanlarda olduğu kimi 
mən də həyatın nemətlərinə, idarəçilikdə güc və qüdrətə, 
sağlıq və rifaha aşiqəm. Şəkli dəyişsə də, ruhunda dəyişməz 
olaraq qalan gözəlliklərə, geri dönməyəcək gəncliyə vurğu-
nam. Lakin məhrumiyyət savadlanmaya mane olmur. Qar-
daşım, [bil ki] bilik – təbiət sirlərinin kəşfi, əqli cazibə və 
ilahi təcəllidir. O, mənim nəzərimdə daha ali, daha gözəl, 
daha sabit, daha sağlam, siyasi ehtişam, nüfuz və cəlal baxı-
mından daha üstün olanıdır.  
Hiss edirəm ki, şəxsiyyətim sükut, əmin-amanlıq və 
etibarın istinadgahıdır. Əgər onun bəşəri ölçülərlə qiyas-
lanan əzəmət və həşəmətindən nəsə əskilsə belə, o, qüdrətli 
¤ Əmin Rihani ¥ 
¤  66  ¥ 
və batini qalmaqda davam edəcəkdir. Bədənin sağlığını 
itirməsi, maddi ehtişam qumsalı üzərində qurulan firavan 
həyat, idarəçilik və mal-dövlət qamışlığında yetişən büsat 
ona zərər toxundura bilməz. Əgər torpağın faydalarından 
yararlanmağı, dünya həyatının mal-dövlət, idarəçilik və öv-
lad kimi ləzzətlərindən zövq almağı azaltsam, yaxud onlara 
laqeyd qalsam, mən bu [addımım ilə] daha çox idarə edilən 
yox, var olanla razılaşan və olacaqlardan məmnun qalan bir 
könüllü olaram: arzuladığım və [qovuşacağım təqdirdə] 
qulu olacağım böyük sərvət, geniş nüfuz və güclü hakimiy-
yətə sahib olan bir başqası haqda düşünməyə ehtiyac duy-
maram.  
Bu zatın dərinliklərində mənəvi turşuluğun qalıqları 
yoxdur. Həyatda vacib olan ən mühüm şey daxili bulağın – 
əqli və mənəvi istedadın tükənməməsi və paklığını itir-
məməsidir. Əgər saf axar suyu olan bu bulaq qaynamaqda 
davam edərsə, onun xeyir və nemətləri zənginlər, güclülər 
və hökmdarların sərvətləri ilə müqayisədə ölçüyə gəlməz 
qədər çox olar. 
 
Hədəfim və ona çatmaq yolu24 
 
Həyatda hədəfim insanın cəhalət, səfalət və qorxu 
buxovlarından azad olması, bəşəri iztirablardan qurtulması, 
adət-ənənələrdə hökm sürən xurafat və mövhumatın kökü-
nün kəsilməsi, dini, ictimai və siyasi maarifləndirmə yolun-
da var gücümlə yazmaq, məruzə etmək və çalışmaqdır. Hə-
dəfimə çatmağın başlıca yolu hər cür təəsübkeşlik, şəxsiy-
¤ Seçilmiş incilər ¥ 
 
¤  67  ¥ 
yətə pərəstiş və təfriqəçilikdən xali azad fikir, azad tədqiqat 
və azad sözdür. 
 
         Naməlum dost25 
 
Hər bir insanın görə bilmədiyi və çox az-az hallarda, 
ələlxüsus qəzəb, qürur və təşəxxüs anlarında səsini duydu-
ğu gizli bir dostu var. O, insana [göndərilən] yaxşılıq və xe-
yirin elçisidir: hər zaman onun yanında hazır və oyaqdır, 
hətta yuxuladıqda və yuxusu uzun sürdükdə belə, onun 
yanında müntəzirdir.  
O, sahibinə [duyduğu] sevgisində sadiq və vəfalı dost-
dur. Gecə-gündüz, daim ehtiyac duyduğu anlarda yanında 
olur: [meyxanələrdə] saqinin kölgəsində, yaşıl stolun26 arxa-
sında, qırmızı dodaqlı gözəl qadınların yanında, şəhərin 
rəqs meydançalarında bədənlərini silkələyən kimsələrin 
arasında dolaşır.   
O, hərisliklə mal-dövlətə can atanların ardınca gedir, 
siyasət və dinlə alver edənləri pusur. O, gözün görmədiyi, 
qulaq seyvanının duymadığı sirdaşdır. O, zaman keçsə də 
sevgisinə xəyanət etməyən yeganə dostdur. Güzəştə getsə 
də, şəfqət göstərsə də, sədaqət və etibarında sarsılmaz, 
zülmə qarşı mərhəmətli, bəzən itaətkar, bəzən istismarçı 
olan arxadaşdır. Bəzi vaxtlarda səndən həmişəlik uzaqlaşan, 
sonra geri qayıdaraq qayğına qalan, alçaldıqca ucaldan, 
etinasız yanaşdıqca ağuşuna alan, lənətlədikcə sənin üçün 
Allahdan əfv diləyən həmdəmdir. 
¤ Əmin Rihani ¥ 
¤  68  ¥ 
Ananın övladına olan məhəbbəti ən güclü, ən dəyanət-
li və ən pak məhəbbət növüdür. Lakin bu dostun öz sahibinə 
duyduğu sevgi ana məhəbbətindən daha davamlı, daha 
güclü və daha ülvidir. 
O, qulağına söz pıçıldasın deyə sənə yaxınlaşdıqda sən 
ehtiraslarının yedəyində ondan uzaqlaşırsan. Lakin o, geri 
çəkilmir, çünki daha müdrikdir. Sən uçuruma yaxınlaşarkən 
o, sənin arxana keçir, lakin mane olmur, durdurmur. Çünki 
sənin görmədiyini görür. Sən qırmızı dodaqlı gözəlçələrlə 
əylənəndə o, sənin yanında oturur, lakin onlar barədə səni 
xəbərdar etmir, çünkü onların gözəlliyində sənin ehtirasla-
rın savaşır: bu mübarizədə qalib olan [əslində] məğlubdur. 
Dostun görəndə ki, sən ölümlə əylənirsən əlindəki tapança-
nı sənə tuşlayır. Sənin saqini çağırdığını duyduqda üzünü 
gizlədərək saqi qismində əlində dolu qədəhlə yanına gəlir, 
şərabını köpüyünə kimi içizdirir.   
Sənə haqqında danışdığım o naməlum dostunu tanı-
dın, yoxsa hələ də xatırlaya bilmədin? Onu sənə tanıtdırma-
ğımı istəyirsən? Nəfsinin örtüyü qarşısında ayaq saxla və 
dinlə! Örtüyü qaldır və içəri daxil ol! Budur, tanınmayan 
sirli dost: hər bir insanda gizlənən, əksər xalqlarda [kimliyi] 
bilinməyən şəxsiyyətin özü... O, zahiri kimlik arxasında giz-
lənən, [sənin] sözlərində və əməllərində üzə çıxan zatındır. 
O, [sənin] həyatının qeydlərini səliqə ilə özündə saxlayır; 
sərxoş, xoşbəxt və dərdli anlarının ardından sənə hesabat 
verir, bütün gün ərzində nə söylədiyini və nə etdiyini xəbər 
verir. Əgər bir anlıq ayaq saxlasan, o, [da ayaq saxlayaraq] 
anı dinləyər.  
Günlər və gecələr gəlib keçir; sən həyatın keşməkeşləri 
¤ Seçilmiş incilər ¥ 
 
¤  69  ¥ 
və ya sərxoşluğunu yaşayarkən bu dostunun səsini duy-
mursan. Sonra hesab anı yaxınlaşır və o, xilasedici kimi 
sənin yanına gəlir. Sənsə onu qədəhi salamladığın kimi 
salamlayır, qırmızı dodaqlı gözəlçələrin – təcrübəsiz və 
mahir olanların – görüşünə tələsdiyin kimi qarşılayır, səni 
zənginləşdirən, səndən başqalarını isə kasıblaşdıran fürsəti 
alqışladığın kimi alqışlayır, sənə həm ləyaqət və şərafət 
qazandıran, həm də fikrən və cismən günaha batıran şöhrəti 
səslədiyin kimi səsləyirsən. Məhz o an hesab məqamı yetişir. 
O an səndə iki işıq yanır: vicdan və əql işığı. Müdriklik sirli 
dostun ilə birilikdə geri qayıdaraq sənə səslənir: “Bu, sənin 
qulağın, bu, gözün, bu isə sinəndə vuran qəlbindir”.  
Bu dost sənə hər zaman gərəklidir. O, mərhəmətli və 
zülmkar, eyni zamanda çox müdrikdir. O, səni cilovlamır, 
nəsihət etmir, qorxutmur. O, sənin ikinci zatın olsa da, əhə-
miyyətcə birinci “mən”in ilə eyni məqamdadır. O, qorxaqlıq 
edərkən sən şücaətli olursan. O, şücaətli ikən sən qorxaqlıq 
edirsən. Bu, çox böyük hikmətdir. [Məsələn] əgər özünə 
qəsd etmək istəsən, o, səni “ar olsun!” sözləri ilə məzəmmət 
edər.  [Amma] sən dinləməz, asilik edər və daha dəhşətli 
günahlar işləyərsən; sənə zəhər və ya silah uzatdığında isə 
cəsarətsizlik göstərib imtina edərsən. 
Bəli, o, sənin qəlbində səbirlə və səssizcə sakin olan 
dostdur. Sənə qarşı hisslərini məharətlə gizlədən, sənin ən 
yaxşı keyfiyyətlərini qoruyan, həyat qeydlərinə məsul olan, 
həyat hesabatını aparan birisidir.  
Bədbinlər deyirlər ki, nəfs – şərin göstəricisidir. 
Həqiqət və ədalətə söykənib deyirik ki, o, həm də xeyrin 
göstəricisidir. Ona sahib birisinə [səsini] başdakı qulaq ilə 
yox, [nəfs qulağı ilə] eşitdirəcək. Buna əlavə edərək demək 
¤ Əmin Rihani ¥ 
¤  70  ¥ 
istəyirəm ki, nəfs öz mərhəmət və məhəbbətində müdrikdir. 
O, nə nəsihətdə fayda, nə də xəbərdarlıq və hədələməkdə 
hədsiz hikmət görür.  
 
         Əxlaq27 
 
Hörmətli cənablar və xanımlar!  
İnsan nə kahin, nə əmir, nə də ki sultan kimi dünyaya 
gəlmiş, nə xrtistian, nə müsəlman, nə buddist, nə də ki mə-
cusi kimi doğulmuşdur. İnsanları kölə edən şəriət qanunları, 
firqələrə ayıran dinlərdir. İdarəçilik ağıla, fəzilət isə xeyir-
xah əməllərə və ləyaqətə söykənməlidir. Bir insanın digərin-
dən üstünlüyü yalnız ağlı, xilqəti, ədəbi və əxlaqı ilə müm-
kündür. Hər birimizə xaliqdən bir ləqəb verilib: o, əmir və 
sultanların titullarından daha şərəflidir. Bu, “insan” fəxri 
adıdır. Hər birimizin təbii, bərabər, zəruri, ədavətə söykən-
məyən, heç bir bəşər övladına ona saymazyana yanaşmağa 
və ya sui-istifadəsinə göz yummağa imkan verməyən hü-
quqlarımız var. Biz hamımız mədəni həyatımızda forma-
laşan siyasi-ictimai hüquqlara sahibik. Hökumət və rəyasət 
başçılarının hüquqlarımızı alçaltmasına susqun qaldığımıza 
görə bizlərə ar olsun!  
 
Mən görürəm ki, şahlar öz rəiyyətini müdafiə etmir,  
onun qayğısına qalmırlar, 
[Üstəlik] vergi və baclarla yükləyirlər. 
 
Bizlərin hər birinin öz şəxsi əxlaqi hüququ var. Onun 
¤ Seçilmiş incilər ¥ 
 
¤  71  ¥ 
ötəsində kainat və mövcudat üzərində hakim olan Allah 
qanunlarından savayı başqa qanun yoxdur. Elə bir qanun ki, 
göydəki ulduzlar kimi insanın vicdanını da eləcə işığa qərq 
edir. Onun qarşısında günəşin nuru ilə atəşböcəyinin işıltısı, 
tovuz quşunun al-əlvan lələkləri ilə göyqurşağının rəngləri, 
dəvədəlləyinin səsi ilə aslanın nərəsi, bülbülün nəğməsi ilə 
şairlərin qafiyələri eyniləşir. Allahın sünnəsi28  kimi riayət 
etdiyimiz şəxsi əxlaq hüquqlarına gəlincə, onlar Allahın 
mövcudluğuna açıq-aşkar dəlil olub isbata və aliləşdirməyə 
ehtiyac duymur. Həbs edilərkən mən vətəndaş və mədəni 
hüquqlarımdan məhrum ola, gücümü itirə, əzaba məruz qa-
la, təbii hüquqlarımla sınanıla bilərəm. Lakin məhbəs 
[həyatı], aclıq və əzab-əziyyət şəxsi hüququmdan bir zərrə 
də qoparmır. Əgər sən günəşin nurunu həbs etsən, səmum 
küləyini dayandırmağa çalışsan və ya dənizin dalğalarını 
qandallamaq istəsən, bəşər qardaşının şəxsi hüququndan 
bir parça çalmış olarsan. Hərəkət azadlığı mənim təbii, 
qruplaşmaq və partiya sıralarına qoşulmaq azadlığı siyasi, 
fikir və vicdan azadlığı isə şəxsi hüququmdur. Bütün bu 
hüquqların dayağı əxlaqdır: təbii, sağlam, düzgün və şərəfli 
əxlaq. Əgər bir millətin əxlaqı korlanarsa, bu millət 
hüquqlarından məhrum olmuş olar: hökuməti devrilər, 
sabitliyi pozular, xalqın vəziyyəti ağırlaşar, yurdu xaraba 
qalar. Əxlaqı ələ alaraq onu dirçəltmək qabaqcıl və inkişaf 
etmiş millətin [başlıca] hüququdur.  
Özülü cəhalət, dayaqları istibdad, görkəmi səfil, yazıq 
və fəqir olan dövlətin günləri zillət içərisində keçir: millətin 
şikayət və zarıltısından başqa heç nə eşidilmir. Allah-təala 
onu qandallardan azad edəcək, göz yaşlarını siləcək, nəfsini 
ədalətlə dirildəcək, güc və qüdrətini elmlə yeniləyəcək birini 
göndərənədək o, (dövlət – tərc.) sıxıntı və əziyyət çəkməkdə 
¤ Əmin Rihani ¥ 
¤  72  ¥ 
davam edir. Keçmiş dövr xalqın aclıq, cəhalət, vəba, zülm və 
[saysız-hesabsız] müharibələrdən tələf olduğu dövr idi. 
Günümüzə gəlincə, millətlər yeni nəslin gənclərini bilik və 
elm üzərində kökləyir ki, hakimiyyət kiçik bir dəstənin 
əlində cəmləşməsin. Elm qəzavü-qədərə inam və başqa bu 
kimi yanlış fikirlərin yayılmasına zəmin yaradan vəbaların 
kökünü kəsməyə yaxındır. İnkişaf etmiş millətlərdə ləyaqət 
duyğusu bəşəriyyətin ac övladlarının məhrum olduğu sər-
vət sayəsində artır. İstibdad hökuməti dözülməz olub. 
Atilla29 və Çingizxanın30 apardığı savaşlar tarixi salnamələr-
də qalıb. İndiki millətlərin tək qorxusu özlərindəndir. 
Həyatlarına görə qorxu onların qəlbində, nəfsində, donuq 
və zəif biliklərində, məzhəb və adət-ənənələrində, qanun-
ları, ehkamları və əxlaqlarının çürüklüyündədir.  
 
Mən gördüm ki, qanunu yaradan gecələrdir,  
Şər`abi plaşlarını31 istehsal etdiyi kimi [onları da eləcə 
istehsal edir]. 
 
Sağlam, ali və şərəfli əxlaq – hüququmuzun hasarı, 
intibah və sivilizasiyanın mühüm dayaqlarındandır. O, ida-
rəçilikdə ədalətin, dində imanın, elmdə sədaqətin, cəmiy-
yətdə isə gerçək həyatın nurudur. Gəlin soraq: “Mənəvi 
nurlar hansıdır?” – daha aydın ifadə etsək, – “Əxlaq nədir? 
Onun inkişafının səbəbləri və yolları hansıdır? Ondakı 
nöqsanların başlıca amilləri nədir? Əgər ümmətin əxlaqı 
korlanmışsa, onu necə islah etmək olar?..” Mən bütün bu 
suallara cavab verməyə çalışacağam. Daha sonra bizim 
əxlaqla qərblilərin əxlaqına xas ali keyfiyyətləri qarşılaş-
dıracağam; bəlkə bu yolla yüksələ, hidayətə qovuşa və yeni 
əxlaqı formalaşdıra bildik. 
¤ Seçilmiş incilər ¥ 
 
¤  73  ¥ 
Xilqət – fikir və ruhdan doğan ümumiləşdirmədir. Lü-
ğətdə xarakter, səciyyə, kişilik, adət və din olaraq səciy-
yələndirilən xilqət insan təbiəti ilə din arasında orta mövqe 
tutaraq, əxlaqın ən mühüm təzahür forması və prinsiplə-
rinndən hesab oluna bilər. Məsələn, kişilik32 tək ruhun 
ifadəsi olmayıb, sabit və güclü keyfiyyətlərindəndir. Ona sa-
hib olan birisi [onu] nümayiş etdirmək üçün hər hansı bir 
cəhd və ya zorakılığa ehtiyac duymur: şücaət, kəramət, 
xeyirxahlıq, eləcə də qorxaqlıq, xəsislik və qəzəbdə olduğu 
kimi. Bu, əxlaqdır: onun keyfiyyətləri həm maddi, həm də 
mənəvi ola bilər. Ona qırmızı qan hissəciklərində və əsəb 
sistemində rast gəlmək mümkündür. Yaranma səbəbləri isə 
göydəki ulduzlar və ya səma cisimlərinin [düzülüşü] ola 
bilər. 
İnsanların görməsi və qiymətləndirməsi üçün nə mü-
qayisə, nə də ölçülməyə ehtiyac duyan ali ruhun məziyyət-
lərinə gəlincə, o, maddi və mənəvidir. Maddinin mənbəyi 
ruhun başlanğıcı kimi sirli və gizli qalmaqda davam edir. 
Lakin ruhanilər və dünyəvilərdən olan ifratçılar bu fikrin 
əleyhinədirlər, halbuki nəfsi xüsusiyyətlərin bəzi hallarda 
enerji kimi yalnız təzahür anında aşkara çıxması mümkün-
lüyünü də inkar etmirlər. Şərəfli və əzəmətli xilqətdə barbar 
və ilahi peyğəmbər ruhundan bir şeylər var. Dünyəvi həyat-
dan üz döndərərək bütün varlıqları ilə özlərini Allaha həsr 
edən zahidlərin ali xilqətinə gəlincə, bu haqda daha sonra 
bəhs edəcəyik. 
Alimlərimiz əxlaq və davranış elminə dair qalaq-qalaq 
kitablar yazıblar. Bu kitabların bir çox insanlara faydası ol-
duğunu əminliklə söyləyə bilərəm. Bizdə mövcud əxlaq 
elmində kamil və sağlam əxlaqı korlayacaq şeylərin oldu-
ğunu desəm, yəqin ki, sözlərimə təəccüb edəcəksiniz. Ərəb-
¤ Əmin Rihani ¥ 
¤  74  ¥ 
lər sadrul-islam33 və cahiliyyə dövründə işləri qılınc gücünə 
qaydaya salırdılar. Onlar müstəbid və zalım hökmdarlar 
haqqında belə deyirdilər: “Ya ədalətlə davran, ya davranma, 
onlar [hər iki halda] dediklərini edirlər”. Onlardan sonra 
əxlaqı əməli hikmətə uyğun şəkildə təlqin edənlər də peyda 
oldu. [Onların çağırışları belə səslənirdi:] “Tələb etdikləri 
zülmü onlara (hökumət başçılarına – tərc.) ödəyin və buna 
görə [onlarla] savaşmayın, dilinizi söyüşdən və lənətdən sa-
qındırın! Sizə zülm edənlərə qarşı silah qaldırmayın! Allaha 
inanaraq onların bağışlanmasını diləyin!” Məlik ibn Dinar34 
belə nəql edirdi (kəlam Allaha məxsusdur): “Fikrinizi 
şahlarla məşğul etməyin, onların sizə qarşı mərhəmətli ol-
masını təmin etmək üçün mənə təvəkkül edin!” Rəsulillaha 
məxsus bir kəlamda deyilir: “Gücünüzü tükəndirən və sizə 
əziyyət verən məşəqqətli yolla gedin!” Ərəbdilli kitabların 
çoxu bu kimi əməli hikmət nümunələri ilə zəngindir. 
Onlarda həqiqət çox azdır. Onlar məzlumu [ətalət buxovları 
ilə] qandallayır, zülmkarı isə dəstəkləyir; nəticədə, hər 
ikisinin əxlaqı korlanır.  
Əxlaqi və əməli hikmət arasında böyük fərq var. Ta-
nınmış tarixi şəxsiyyətlərin tərcümeyi-halında bu fərqin 
canlı nümunəsinə rast gəlmək mümkündür. Qılınc, qələm 
və mənəviyyatı ilə tanınmış, idarəçilik və dində nüfuzlu 
olanlardan hər hansı birini götürün – Yuliy Sezar35, Lotar36, 
Oliver Kromvel37 və ya Birinci Napaleon38. Hamısı ali 
ləyaqət, yüksək zövq, hədsiz əzm və hümmət sahibləridir. 
Onların başlıca qanunu anadangəlmə müdriklikdir: o, 
çoxşaxəli fəaliyyətin nəticəsində əldə edilmiş və sahiblərini 
insanlar arasında seçilən etmişdir. Səma süvarilərindən olan 
bu cəngavərlər insanlar arasında azadlıq və həqiqət məşəlini 
¤ Seçilmiş incilər ¥ 
 
¤  75  ¥ 
yandıraraq ölkələrini işığa qərq etməyə müvəffəq olmuşdu-
lar: baxan elə zənn edər ki, guya bu, onların öz işığıdır. Öz-
lərini Allah məqamına ucaltmış [bu kimi] seçilmiş kimsələr 
işlərini möhkəm tutmaq və istəklərini həyata keçirmək üçün 
əməli hikməti özlərinə qılınc etmişdilər. Şərqdə hətta bu 
günün özündə bu nüfuzlu və qəhrəman şəxsiyyətlərlə 
müqayisə edilməyə layiq olmayan hökmdarlar və dövlət 
başçıları özlərini ilah səviyyəsinə yüksəldərək insanları 
özlərinə səcdə etməyə və diz çökdürməyə məcbur edirlər. 
Əxlaq – nəfsdə gizli olan bir qüvvədir ki, təsadüfi ha-
disə və əşyalar ona təsir edir. O, qəlbi məmnun etmək və ra-
hatlamaq üçün gözlənilmədən ilk istəklə ortaya çıxır. Onun 
sahibi şərəf, zənginlik və ağalıq məqamlarına can atmır. İda-
rəçilik sistemi qüsurlu olan millətlər arasından mədəni və 
mütərəqqi qərblini götürün. O, ilk öncə vicdanının hökmü-
nə tabe olur, nəfsini rahatlayır, daha sonra hökumətin islah 
edilməsi və hüquqlarının müdafiəsini arzu edir. Əgər öz 
amalına çatmaqda israrlı olarsa, üçüncü mərhələdə müəy-
yən fayda əldə edə biləcəkdir. Əldə etdikləri onu dəyişir, 
idarəçilik onu cəzb edir. Nəticədə, o, başlıca qanunu əməli 
hikmət olan siyasətçiyə çevrilir. Eyni vəziyyətdə olan 
şərqliyə gəlincə, o, bu haqda müəyyən şeylər söyləmiş 
müdriklərin sözlərinə istinad edir, onları əsas götürür və 
zalımın zülmündən Allaha sığınır. Əgər qərbli ikinci mərhə-
ləni adlaya bilərsə, demək, onun amalı şərəfli və layiqli, keçə 
bilməzsə, pis və qüsurlu imiş. Lakin, hər iki halda onlar 
bizdən daha yaxşıdır. Çünki “biz onlara tələb etdikləri 
zülmə görə ödəyir və bu məsələdə onlarla savaşa girmirik”. 
[Nəticə etibarilə] əzmin böyüklüyü, ədəbi cəsarət, zülm və 
müstəbidlərə qarşı qarşıdurma Qərb,  müdafiə olunma, xof 
və qədərə təslim olmaq isə Şərq əxlaqına xasdır. 
¤ Əmin Rihani ¥ 
¤  76  ¥ 
 
Biz zəmanədən şikayətlənirik, lakin o, cinayət törətmir. 
Əgər biz danışmağa başlasaq, zəmanənin özü bizdən 
şikayətlənər!39 
*    *    * 
[Yuxarıda] qeyd etdiyim kimi, əxlaq daxildə möhkəm 
qərar tutmuş sabit və dayanıqlı bir məziyyətdir və müxtəlif 
təzahürlərdə üzə çıxır: məsələn, qəlbin məmnunluq və ar-
xayınlığını nəzərdə tutan ilk amal şəklində. Qərblilərdə bu, 
tale ilə qarşıdurmada hədsiz səy və əzm, şərqlilərdə itaət, 
suriyalılarda isə qaçışdır40. 
Əgər biz əxlaqın üsullarını tədqiq etsək, ondakı tərbiyə 
amillərinə nəzər salsaq və [müqayisə üçün] heyvanat alə-
mini müşahidə etsək, orada insanlarda az-az hallarda üzə 
çıxan hünər, əməl və hissi inkişaf ilə bağlı çoxsaylı nümu-
nələrə rast gələ bilərik. Lakin onlarda sabit davamlı inkişaf 
amili yox dərəcəsindədir. Məsələn, Süleyman Qanuni10 qa-
rışqanı məhd edəndən bu günə o, öz sənətində kamil-
ləşməmişdir; sanki insanda olduğu kimi tərif onu da korla-
mışdır. Nə arı bal düzəltməkdə inkişaf etmiş, nə də bülbül 
şərqi demək bacarığında irəliləmişdir. İnsan təlim-tərbi-
yəsində nə qədər inkişaf edir etsin, təkcə təbii instinkti də-
yişmir və [bu səbəbdəndir ki] onun gücü məhdud qalmaqda 
davam edir. Lakin insanda sabit mənəvi və tərbiyəvi bir şey 
var: insan təbiət etibarilə mədənidir və mədəni qalmaqda 
davam edir. Onda yaxşılıq keyfiyyəti dünyanın məşəq-
qətləri qarşısında əksilmir: nə kədər, nə də əsarət onu azal-
dır. Onda əbədi yaşar məhəbbət, ləqayət və ucalığa can atma 
hissi var. Bu, isə bütün səylərin və təşəbbüslərin tacıdır. 
Onda elə ülvü və ilahi xüsusiyyət var ki, ona əzəli, daimi və 
sabit olanı sevdirir. Qarışqa, arı və quşlarda da bu təzahürün 
¤ Seçilmiş incilər ¥ 
 
¤  77  ¥ 
olması [həqiqətən] heyrətamizdir. Ulduzların və planetlərin 
nizamında onu  izləyərkən  insanı pərəstişkaranə xof və 
heyrət bürüyür. Mənə görə bu ilahi bəşəri xüsusiyyət mənşə 
və yaranış etibarilə insanları bərabərləşdirdiyi halda, sosial 
libaslarına41 , şəhərli və ya bədəvi olduqlarına görə fərq qo-
yur. Bu xüsusiyyət bizdə əxlaqı formalaşdıran gizli mənbə-
dir. Zahidin xilqəti, istər Hindistanda, istərsə də Afon 
dağında42 olsun, dəyişilməz və sabitdir. Bədəvi əxlaqı da [öz 
mənşəyi etibarilə] eynidir; istər Asiyalı bədəvi olsun, istərsə 
də Amerikalı hindu. Bədəvilərdə doğru hesab edilən şey 
mədəni millətlərdə də məqbul hesab olunur. Bu, birini 
digərindən ədəb və əxlaq sarıdan üstün etmir. Lakin onlar 
mövcud adət-ənənələr və qanun-qaydalar baxımından fərq-
lənirlər. Məsələn, respublikaçı fransızın azadlığı monar-
xiyalı ingilisin azadlığından heç də üstün deyil. Yaxud in-
gilisin əxlaqı fransızınkından daha fəzilətli deyil. İki millətin 
nümayəndələrində olduğu kimi ali insani dəyərlərdə də 
onlar bərabərdir. Onlar yalnız zahiri baxımından fərqlə-
nirlər: quşlar və ağacların yarpaqları şəkil və rəng baxımın-
dan fərqləndiyi kimi. Elmə hədsiz meyl, ali fəzilətlərə susa-
ma, əşyaların gizli mahiyyətini araşdırmağa hədsiz şövq, 
tərəqqi və sivilizasiyaya xidmət naminə gizli gücləri ram 
etmək üçün təbiət sirlərini kəşf etmə – bütün bunlar əsrin 
mədəni ruhunda möhkəm və sarsılmaz keyfiyyətlər olaraq 
qərarlaşmışdır. Bir millət digərindən yalnız əməl, fikir və 
tədqiqat meydanında gördüyü dəyərli işlər və qabaqcıl 
nümayəndələrinin insanlıq yolunda əldə etdiyi şərəf və 
ləyaqət sayəsində üstün ola bilər. Millətlərə xas bu xüsusiy-
yətlər [ayrı-ayrı] fərdlərinin sahib olduğu yüksək əxlaqın 
nəticəsidir və [güman var ki] gələcək nəsillərdə daha ali və 
kütləvi olacaqdır.  
¤ Əmin Rihani ¥ 
¤  78  ¥ 
Deyilənə görə insan şəraitin övladı, hadisələrin əsiri, 
qəzavü-qədərin cilovunu tutan zaman ehkamlarının qulu-
dur. Buna heyvanlarda və heyvani xislətə sahib olan bəşər 
övladlarında təsadüf edilə bilər. İnsana gəlincə – bütün cə-
miyyətlərdə və millətlərdə beləsinə rast gəlmək mümkün-
dür – o, zaman, hadisələr və şəraitin fövqündədir. Bəzən 
insan hətta qəzavü-qədərə qalib gəlir, dünya xəritəsini 
dəyişir, yeni dünyalar kəşf edir, qayaları ram edir, kainatın 
qanunlarını öz məqsədlərinə uyğunlaşdırır, bütləri dağıdır, 
dinlər yaradır. O, dövlətləri sarsıdır və diz çökdürür, geridə 
qalmış xalqlara yeni həyat ruhu üfürür. İnsan öz fikri, 
iradəsi və əməlində azaddır. O, nəfsinin qorucuyusu və 
gözətçisi, onu cəmiyyət ehkamlarının fövqünə yüksəldən 
hadisələrin yüyəninin sahibidir. Bu, belə olmasaydı, Allaha 
inamımız yalan, bəşəriyyətin əxlaqı isə heyvanların instikti 
kimi olardı: canlı yaradılış qanunları və sabit inkişaf amilləri 
fəaliyyət göstərməzdi.  
Deyirlər ki, həyatın sirri ən ali arzularımıza və şiddətli 
istəklərimizə pillə olacaq vəziyyəti dəyişməkdə deyil, möv-
cud vəziyyətə uyğunlaşmaq üçün arzu və ümidlərimizi də-
yişməkdədir. [Lakin] bu, bütünlüklə həyatın özündə deyil, 
ticarət və siyasət müstəvisində ola bilər. Bu, bankir, çəkməçi 
və baqqalın həyatında özünü doğruldur. Lakin müdrik 
insan gizli kainat gücünün olduğunu anlayır, ulduzları fə-
zaya düzən, sirləri oraya nəqş edən, öz zatından bəşəriyyət 
üçün işıqları heç vaxt sönməyən ibadət yolu salan ülvi 
səmavi əli görür. Bu günü və özü üçün yaşamayan insan 
fikri yolunda ağlını, əməli yolunda iradəsini, həyat yolunda 
onu cilalayan və həlimləşdirən hisslərini təlim etdirmək 
üçün davamlı olaraq əbədiyyətə qədər səy etməli və 
çalışmalıdır.  
¤ Seçilmiş incilər ¥ 
 
¤  79  ¥ 
Bu yer Allahın və insanın iz qoyduğu məkandır. Yerdə 
mövcud olan hər bir şey Allahın iradəsinə təslim olaraq 
insan fikrinə tabe olmağı arzu edir. Buxarlanma, elektrik və 
efir fikirdə və ixtiralarda müəyyən qatlar olub nəfsin ən 
üstün mərtəbələrinədək yüksəlir.  Keçmişdə kim zənn edə 
bilərdi ki, insan fəzada olan gizli qüvvələri ram edə biləcək 
və bu haqda xəbər dünyanın dörd tərəfini dolaşacaq? Bü 
gün mövcud olan simsiz teleqraf, sabah icad ediləcək simsiz 
telefon43, ertəsi gün isə biz bir-birimizə – Allah nəsib edərsə 
– nəfsimiz vasitəsilə müraciət edəcəyik; çünkü o, bizim 
fikirlərimizin alətidir.  
Bəli, bu Yer (o, kainatın sadəcə kiçik bir parçasıdır) – 
zahiri və gizli güc, ətrafında və üzərində olan sirlər və qəri-
bəliklərlə birgə insanın fikri, ictimai və dini cəhdlərinin 
səhnəsidir. Alman şairi demişkən: “Varlığın özü aşkar 
sirdir”. Zənn edirəm ki, istifadə etdiklərimiz və faydalan-
dıqlarımızdan başqa [qalanlarını] dərk etməkdə acizik. Biz 
sadəcə əqlin ram etdiklərini qavrayırıq. [Onu da deyim ki] 
əql azadlıq olmadan çalışmır. Bu müstəqillik olmasaydı, biz 
bu günə kimi bəhrələndiyimiz və zövq aldığımız şeylərdən 
(istehsalat və elmin məhsullarından) faydalana bilməzdik. 
Elmə məhəbbət və onda çalışanlara diqqət və qayğı 
göstərmək ali və ləyaqətli əxlaqın fəzilətlərindəndir.  
 
*    *    * 
Əxlaqın üsullarına gəlincə, onlar bu ali, əbədi və oyaq 
canda ayrı-ayrı fərdlərin və icmaların fəaliyyətini daha da 
artırmaq, cəmiyyətin işlərini islah etmək üçün fövqəltəbii 
olanı öyrənmək və araşdırmağa can atır. Əxlaq varlığın 
təzahürləri kimi öz yaranışı, inkişafı və çoxnövlülüyündə 
ətraf, təbiət və sosial amillərdən asılıdır. Halbuki onun gözəl 
¤ Əmin Rihani ¥ 
¤  80  ¥ 
rayihəsi müxtəlif inkişaf amillərinin təsiri ilə dəyişmir. Bir 
yarısı isti, digər yarısı soyuq iqlimdə yetişən [iki] qızılgülün 
çiçəkləri sadəcə həcm və rəng baxımından fərqlənir. Hər iki 
gülün istər mahiyyət, istərsə də yaranış etibarilə varlığına 
gəlincə, hər iki halda onlar eynidir. Bu, nəbətat aləminə dair 
bir örnəkdir. Siyasətə gəlincə, şərait dəyişəcəyi təqdirdə 
siyasətçilərin prinsipləri də dəyişir. Nəfsin fəzilətlərinə gə-
lincə, o, bütün məkanlarda və zamanlarda eynidir. Hadi-
sələr böyük ülvi nəfsə təsir etmir və fəzilətlərdən hər hansı 
birinin vəziyyəti onu sarsıtmır. İnsanlar arasında onun 
davranışı dəyişsə və növbənöv olsa da, şərait ona gerçək-
likdən bir pay verir. İbn Xəldun44 demişdir: “İnsan təbiətinin 
və xarakterinin deyil, adət etdikləri və alışqanlıqlarının 
övladıdır”. Daha doğrusu, o, hər ikisinin oğludur.  
Bəşər təbiətini və sivilizasiyasını tədqiq edənlərdən 
elələri var ki, hava və günəş amillərinin əxlaqın mahiyyətini 
aşkar şəkildə dəyişdirməsini iddia edirlər. Belə alimlər içə-
risində ibn Xəldun və Monteskyönü45 göstərmək olar. Hava 
və günəşin zahiri təsirinə gəlincə, o, [sadəcə] cisimdə təza-
hür edir: bəşər övladarının rəngində və quşların lələklərində 
müşahidə etdiyimiz kimi. London muzeylərinin birində bir 
quş fəslinə aid nümunələri gördüm. Onlardan bəziləri 
soyuq, bəziləri isti iqlimdə yetişmişdir. Hər iki iqlimdən 
olanlar sadəcə lələklərinin rənginə görə fərqlənirdi. İqlimin 
bəşər əxlaqına təsirinə gəlincə, gəlin buna nəzər salaq. Mon-
teskyönün iddialarına görə qorxaqlıq isti iqlim sakinlərinə, 
şücaət isə əksinə soyuq iqlimdə yaşayanlara xas xislətdir. 
Lakin [bu iddianın əksinə olaraq] qədim romalılar (isti 
İtaliya sakinləri) seltlərə46 (soyuq Britaniya sakinləri) qarşı 
savaşda zəfər çalmışdılar. Bizdə ərəblərdə başqa baxış var. 
¤ Seçilmiş incilər ¥ 
 
¤  81  ¥ 
Səhra ərəbləri (bədəvi ərəblər – tərc.) onları işğal edən və 
yönəldən mədəni ərəblərdən daha şücaətli və daha yaxşı 
təbiətə malik idilər. Əgər Monteskyönün isti iqlimin güc və 
dəyanəti sarsıtması barədə dedikləri doğru olarsa, o zaman 
nədən yüksək hərarət romalılara və ərəblərə təsir etməyib?  
Budur, ibn Xəldunun iqlimin əxlaqa təsiri barədə 
apardığı tədqiqatlardan gətirdiyi digər bir misal. Alim su-
danlıların təbiətcə gümrah və qıvraq olduqlarını bildirmiş 
və bunu, Monteskyönün iddia etdiyi kimi, Sudanın havası 
və isti iqlim günəşi ilə əlaqələndirmişdir. Tasit47 – Roma 
tarixçisi, qədim alman xalqlarına həsr etdiyi əsərində Danub 
(Dunay – tərc.) çayı məcrasında sakin olan bu soyuq şimal 
ölkəsi xalqlarını, ibn Xəldunun sudanlıları vəsf etdiyi kimi, 
əylənməyə hədsiz meyilli şövqlü adamlar kimi səciyyə-
ləndirmişdir. Dediyinə görə “onlar sülh vaxtı daim hərc-
mərclik dövründə olduqları kimidir”. [Qəribədir] ki, Roma 
tarixçisi onların bu meylini təbiət hadisələri ilə əlaqə-
ləndirmir. Qəbilələrin əxlaqı, yuxarıda qeyd etdiyim kimi, 
bir çox məsələlərdə eynidir və göründüyü kimi iqlim dəyi-
şiklikləri ilə əlaqədar deyil.  
Əgər göylər bizi – suriyalıları, təbiətimizə xas ətalət və 
süstlük ilə cəzalandırmasaydı, fikrinizi bu bəhslə uzun-
uzadı məşğul etməyəcəkdim. Avropalılar iddia edirlər ki, 
iqlimin mülayim, havanın isti olması bizdə süstlük və 
tənbəlliyə gətirib çıxaran başlıca amillərdəndir. Vay o gün-
dən ki, bu aydın səma bu müsibət və fəlakətlərin yaradıcısı 
ola! Burada hava, günəş, isti və soyuq kimi amillər yox, 
başqa mədəni, dini və iqtisadi amillər rol oynayır. Əxlaq 
nəfsdə olan sabit və sarsılmaz bir məziyyətdir ki, onun 
təzahüründə ictimai hadisələr – adət-ənənələr, qanunlar və 
¤ Əmin Rihani ¥ 
¤  82  ¥ 
dinlər iştirak edir. Sadaladıqlarımız əxlaqın islahında 
olduğu kimi, onun korlanmasına da təsir göstərir.   
Budur, şərq millətlərindən bəzi misallar. Tatarların 
Çingizxanın30 dövründə ilahi qanunlar şəklində təsbit olun-
muş adətləri var idi. Onlardan ən axmaq və qəribə olanları 
[heç də] azsaylı deyildi. Bir kimsə bıcağını oda atardısa, o, 
cinayətkar hesab olunurdu və cəzası edam idi. Habelə qam-
çının üzərində yatan, heyvanı noxta ilə döyən, sümüyünü 
başqasının sümüyü ilə sındıran və b. [bu kimi əməllərin 
cəzası  çox ağır idi]. Bu yersiz və boş şeylərə ehtiramla 
yanaşıldığı halda, əhdin və müqavilənin pozulması eyib, 
oğurluq, quldurluq və qətl kimi əməllər isə cinayət hesab 
olunmurdu. Qanunlara çevrilmiş axmaq inanc və adətlər 
onların əxlaqını o qədər korlamışdı ki, nəyin xeyir, nəyin şər 
olduğu yalnız hökmdarların hökmü ilə təsbit olunurdu. 
Beləcə, xalq arasında mövcud qanunlar təbiət, ilahi, qar-
daşlıq, dostluq və vətəndaş cəmiyyəti qanunlarını tapdayan 
hökmdarlardan başqa qanun tanımırdı. Deməli, günah 
göylərdə və iqlimdə deyil, qanunlardadır. Əl-Məarinin15 
təbirincə desək, “[qanunlar] aramızda ədavət və nifrət 
oyadır”48. Onun dövründə olduğu kimi, bu qanunlar gü-
nümüzdə də beyinləri zəhərləməkdə və əxlaqları korla-
maqda davam edir.  
 
*    *    * 
Əxlaqda tərbiyə elementlərinə gəlincə, onlardan bir 
neçəsini baş tutmuş bu gecədə qeyd edəcəyəm. Əgər 
Avropanı bu xüsusiyyətlərlə səciyyələndirsəm, [mübaliğə 
etmədən söyləyə bilərəm ki] bu günkü gün üçün Avropa 
mədəniyyəti bütün dünya mədəniyyətlərinin qurtuluşudur. 
¤ Seçilmiş incilər ¥ 
 
¤  83  ¥ 
Keçmiş əsrlərdə Roma dövlətinin süqutu ərəfəsində xris-
tianlıq burada kök salmış barbar əxlaqını mülayimləşdirən 
tək amil idi. Lakin yanılma və dindən azmalar tezliklə kilsə-
lərə və monastrlara nüfuz edərək din xadimlərinə sirayət 
etdi. Daha sonra ölkələrə və geniş xalq kütlələrinin içərisinə 
yayılaraq tarixdə məşhur qaranlıq əməlləri ilə onların üzə-
rinə çökdü. Bu xalqların başına cəhalət və ətalətləri ucba-
tından nələr gəldiyini yaxşı bilirik. [Onu da bilirik ki] 
ərəblərin Bağdadda alışdırdığı elm məşəlinin işığı Əndəlusa 
kimi gedib çıxdı, qığılcımları isə Avropadakı rahibin hüc-
rəsinə yayıldı. Rahiblər nizələrin cingiltisi, qılıncların şaq-
qıltısı, kilsələrin qorxu doğuran səsindən başqa heç nə eşi-
dilməyən ölkələrdə elmə həyat verən ilk təşəbbüsçülər oldu-
lar.  
Xaç müharibələrinin avropalıların əxlaqını mülayim-
ləşdirməkdə, zövqlərini incəltməkdə, nəsillərini [daha 
sağlam köklər üzərində yetişdirməkdə] çox böyük rolu ol-
muşdur. Bəzi tarixçilərə görə istibdad və özbaşınalıqdan 
başqa heç nəyi olmayan torpaqlarda üsuli-idarənin bərqərar 
olması kütlə içərisində vəfa və sədaqətə söykənən şərəfli əx-
laqı formalaşdırdı. Avropa ailələrində qadının mövqeyi 
möhkəmləndi. İslahatçı və dini dirçəliş hərəkatları insanı 
mütləq idarəçilik qandallarından azad etdi. Birinci İngiltərə 
inqilabı49 onların hüquqlarını rəsmiləşdirdi. [Ardınca baş 
vermiş] Fransa inqilabı50 bu hüquqlardan yararlanmağa 
imkan verməklə yanaşı, onları (qara camaat – tərc.) daha 
dözümlü, dəyanətli və bərabərhüquqlu etdi. Burada bir sıra 
başqa amillər də var. Məsələn, Amerikanın kəşfi, çap 
maşının ixtirası, sənətkarlıq və istehsalatın tərəqqi və 
intibahı və s. kimi hadisələr əxlaqın bütün tərəflərini üzə 
¤ Əmin Rihani ¥ 
¤  84  ¥ 
çıxaran və cilalayan ağlın məhsullarıdır.  
Əxlaqın təlimi və islahı ilə bağlı bəzi fəlsəfi təlimlərin 
xidmətini də qeyd etmək yerinə düşər: məsələn, Fransada 
Dakkart51, İngiltərədə Bekonun52 adı ilə bağlı olan induktiv 
fəlsəfə və s. Avropa fəlsəfəsi şübhəçilik təlimini mənimsə-
yərək onu “necə və nə üçün?” şəklində formulə etmişdir. 
Bütün əqidə və məzhəblərin (onların elmi və təcrübə 
baxımından araşdırılması məndə rəğbət oyadır)  – istər 
insanın ağlını və qəlbini qidalandıran idealist alman təlimi, 
[və yaxud] cismini möhkəmləndirən, qollarına qüvvət 
verən, əzm və dəyanətini artıran materialist ingilis fəlsəfəsi 
olsun – fəaliyyət müstəvisində ilk pilləni iradə tutur. Əgər 
bir insanda iradə zəifləyərsə, nəfsin, əqlin və cismin də 
fəzilətləri zəifləmiş olar. İradə orqanizmdə olan üzvlər 
kimidir: təlim və məşq ilə inkişaf edir, təcrübə ilə möhkəm-
lənir. Əgər mən arabir özümü alışdığım rahatlıq və rifah 
vasitələrindən məhrum etsəm və yaxud iradəmi işqabiliy-
yətli olması üçün təlim etdirmək məqsədilə gördüyüm kiçik 
işləri daha ağır olanla əvəz etsəm,  üzülmərəm. Əgər üzə-
rimdən keçən illər ərzində əzmkarlıq nümayiş etdirməkdə 
davam etsəm, hətta kiçik olsa belə, işimi bitirib qurtarar və 
filosof Kantın53 sözlərini təkrarlamış olaram: “Əgər mənə bir 
şeyi etmək vacibdirsə, deməli mən onu etməliyəm!” Əgər 
biz özümüzü insanların və vətənin fayda götürə biləcəyi 
əməyə alışdırmasaq, o zaman bu sağlam fikirlər və ləyaqətli 
əxlaqdan nə fayda əldə etmiş olarıq?   
Mən inkar etmirəm ki, bəzən insanların əxlaqını dəyiş-
mək zərurəti onları ya yaxşılaşdırır, ya da korlayır. Afina şə-
həri özünün çiçəklənmə dövründə sakinləri ilə birlikdə çök-
dü. Qonşu ərazilər məhsuldar deyildi; ərzaq məhsulları və 
¤ Seçilmiş incilər ¥ 
 
¤  85  ¥ 
mal-qara azalmışdı. Nəticədə, insanlar qurban vermək adə-
tindən uzaqlaşdılar. [Bu ərəfədə] hakimlərin verdikləri fitva 
belə səslənirdi: “Allaha verilən hədiyyə qurban kəsilən hey-
vandan daha yaxşıdır”. Afinalılar bu fitvanı əzəli qanun ki-
mi qəbul etdilər, çünki onlar ilahidən çox ətə ehtiyac duyur-
dular. [Zaman keçdikcə] bu, onlarda bir düzənə çevrilərək 
qayda halını aldı, mötədillik və müdrikliyin başlıca səbəbi 
oldu. Halbuki sonrakı nəsillər onun əsl səbəbini unutdular. 
Deyirlər ki, afinalılar daha çox dini əxlaqda irəliləmişdilər. 
Bu kimi misallar tarixdə çoxdur.  
İsti və ya soyuq iqlim amilləri heyvanlara və insanda 
olan heyvani yönlərə təsir etdiyi kimi ictimai amillər də əx-
laqa eləcə təsir edir. Gəlin əxlaqın ehtiva etdiyi, onu korla-
yan, dəyərini aşağı salan şeylərə nəzər salaq. Baxaq görək 
nədən o, haqq-ədalət, şərəf və mənəvi yüksəliş yolunda 
ümidsizləşir? Nədən onun sahibi tərifəlayiq hərəkətə və 
hünərə can atmır və yaxud onun səyləri lazımınca qiymət-
ləndirilmir? Ədalətsizlik və zülm qarşısında nədən fəaliy-
yətsiz və süst qalmaqda davam edir? Məzəmmətə layiq 
adətlərin köləsi olan birisi dövlətin nökəri və ya cinayətkar 
cəmiyyətin quluna bənzəyir. Qərbdə olduğu kimi Şərqdə də 
əqidə və məzhəblər şücaət, rəşadət və  ləyaqət [kimi ali fəzi-
lətləri] yox edir, insanda vicdan yanğısını söndürür, hiss və 
düşüncələrini pərdələyir, ondakı iradəni yalanlar və rəzil 
əməllər üzərində kökləyir. Doğrudur ki, həyatdakı ən ali 
məram insanın necə olursa olsun öz işində müvəffəq olmas-
ıdır? Doğrudur ki, hakim öz vəzifəsini qorumaq üçün doğ-
ruçul [və ədalətli] olmaqdan çəkinir? Ey mal-dövlət yolunda 
yarışan, kamal və zəka cövhəri ilə məzələnən kəs, ehtiyatlı 
ol! Bəşər övladının daxilində, çöllərdə, meşələrdə, mədən və 
¤ Əmin Rihani ¥ 
¤  86  ¥ 
su mənbələrində, göylərdə və dənizlərdə elə gözəlliklər var 
ki, onları hətta ən mahir tacir belə ölcüb biçə bilməz.   
Həqiqətən, böyük rütbə sahibi və dövlət rəhbərinin 
İncili İsanın adı ilə qürrələndiyi İncildən fərqlənir. “Hökm-
dar” kitabı”54 adlanan İncil onun (rəhbər – tərc.) əməl və söz-
lərinin başlıca qaydalarını özündə ehtiva edir. Kardinal 
Rişelye55 siyasi vəsiyyətində demişdir: “Hökmdar şərəf və 
vicdan sahibi üzərində hökmranlıq etməyi arzu etmir”. Bu 
kimi nəsihətlər ərəbdilli kitablarımızda da çoxsaylıdır. Ri-
şelyenin nəsihəti mənə xəlifə Ömərin56 Ziyad Əbu Sufyanı57 
[saraydan] uzaqlaşdırarkən dediyi sözləri xatırlatdı. – 
[Ziyad:] Ey möminlərin əmiri, nədən məni vəzifələrimdən 
məhrum etdin: aciz olduğum, yoxsa xainlik etdiyim üçün? – 
[Xəlifə Ömər:] Səni sadaladığın bu səbəblərdən heç birinə 
görə uzaqlaşdırmadım. Lakin ağlının [üstünlüklərinin] 
insanlar üzərində təsirli olmasını istəməzdim.  
Şərqlilər Avropa mədəniyyətində fəlakət və müsibət-
dən savayı bir şey görmədiklərinə və onu lağa qoyduqlarına 
baxmayaraq, bütünlüklə o mədəniyyətdən əl çəkib [onun] 
indiki vəziyyətlərinə və təbiətlərinə uyğun gəlmədiyini 
[əminliklə] iddia edə bilərlər. And olsun ki, bu mədəniy-
yətdə qüsurlu bir şey olarsa, o, nə şərqlilərə, nə də qərblilərə 
uyğun olar. Avropa və Amerikada çox sayda təmkinli və 
zəkalı insanlar, elm, sənət və ədəbiyyatda ad çıxarmış iste-
dad və nüfuz sahibləri var. Onlar mədəniyyətlərinə xas rə-
zilliklərə (onların çoxu açıq-aydın fəlakətdir) qarşı hücuma 
keçməkdən saqınmırlar. Məsul şəxslər bu bəlaların kökünü 
kəsmək üçün onlara necə təsir edəcəklərini yaxşı bilirlər. 
Şərqə gəlincə, mədəniyyətin yaraları daha gizli və dərin-
dədir. Alimlərə onların öhdəsindən gəlmək çox çətindir, 
¤ Seçilmiş incilər ¥ 
 
¤  87  ¥ 
hətta dövlət rəhbərləri bu işdə acizdirlər. Qərbli – istər cani 
olsun, istər anarxist, istər şair və ya zadəgan – təbiətinə xas 
azadlıq və hər bir şeydə aşkarlığa məhəbbət hissi aşılanmış 
ümumi ədalət qanunlarına zidd şəkildə davrana bilər. O, öz 
məramını insanlardan gizlətmir, əksinə bunu [bariz şəkildə] 
aşkar edir və davranışlarını əqli və siyasi dəlillərlə əsaslan-
dırır. Şərqliyə gəlincə, onun qəlbi möhürlənmiş sirlərlə dolu 
bir kitabı xatırladır: onu sadəcə kitabın sonluğuna nəqş 
edilən “yaltaqlıq”, “sünilik” və “itaətkarlıq” kimi sözlərdən 
tanımaq olar. Şərqli ən vacib və ya ən əhəmiyyətsiz hadisə-
ləri müzakirə edərkən belə, başını əmin və təsdiqedici bir 
tərzdə silkələyərək: “Bəli, siz haqlısınız!” – deyə doğrulayır. 
Lakin yanlış olduğuna əmin olduğu halda, [yenə də] o işin 
dalınca gedir.  
Qardaşlarım, ləqayətli və şərəfli əxlaqda olanlar içəri-
sində daxili azadlıq və cəsarətə uyğun gələcək bir keyfiyyət 
tapmadım. İnsanlar icmalar və məzhəblərinə görə fərqlənir-
lər. Onların bir-birini anlama vasitəsi58 çox bəsit və sadədir. 
Qayə və məqsədlərinin açıqlanması dini və ictimai məsələ-
lərlə bağlı qəlbimizdə olanların izahatı [ilə məhdudlaşır]. 
Yığıncaq və qəzetlərdə səsini ucaldan siyasi hürriyyətə 
gəlincə, o, xürafat, təəssübkeşlik və yalan qarışığından xali 
deyil. Bu şərqli – istər müsəlman olsun, istər xristian – şərqli 
olmaqda davam edir. O, rəhbərin  qarşısında əli düyünlən-
miş, müti və ədəbli şəkildə farağat durur, lakin hökümət 
evindən  çıxar-çıxmaz qeybət və böhtana əl atır. Görünür, 
rəhbəri açıq yox, gizli təhqir etmək şərqlilərə xas köhnə 
adətdir.  
İnsan üçün zəruri olan şey bir sübutu başqa bir sübut 
ilə dəf etmək, vəziyyət tələb etdiyi təqdirdə zülmə qarşı 
üsyan və inqilab etməkdir. O, nə olursa olsun, sahiblənə və 
¤ Əmin Rihani ¥ 
¤  88  ¥ 
mənimsəyə biləcəyi hüququ tələb etməlidir. Əgər kiçik 
şeylərə göz yumarsa, o zaman böyük şeyləri qoruya və əldə 
saxlaya bilməz. Lakin şərqli ədəbinin çoxluğundan, nəfsinin 
əzəmət və təkəbbüründən və yaxud hədsiz dindarlığından 
dolayı daim ədalətsizliyə məruz qalır və yardım üçün 
Allaha sığınır. O, içində ah-zar edir və zəmanədən şikayət-
lənir. Onu da deyim ki, insanlar içərisində, hətta Qərbdə 
belə şərqlilər kimi səssiz qalan və etiraz etməyən kimsələr 
çoxdur. [Bu səbəbdəndir] onların ticarəti qızğın, həyatları 
isə bolluq və firavanlıq içərisində səmərəli keçir. Lakin sırf 
şərqlilərə xas bu qüsurlu keyfiyyət qərblilərdə çoxsaylı 
deyil. Ölçü və tərəzi sahibləri olan tacirlər üçün nəzakətli və 
hiyləgər olmaq labüddür. Lakin mədəniyyət insanda elə 
təbii hisslər oyadır ki, cahil insanların  fitrətində onun izinə 
belə rast gəlmək mümkün deyil.  
Ərəblərin əxlaqı necə də gözəldir! Onlara xas iradə gü-
cü, nəfsin aliliyi, kişilik, ləyaqət və sədaqət keyfiyyətləri 
necə də tərifəlayiqdir! Lakin şərq ehkamları, dini qanunlar, 
siyasi məzhəblər onların çoxunu məhv etmişdir.  
 
Bütün millətlərin təbliğ etdikləri yalanlar var, 
Görəsən, bir gün doğru yolda gedən bir millət olacaqmı? 
  
Göründüyü kimi, biz dini kitablarda adı keçməyən 
əməlləri icra etmir, əcdadlarımızın atmadığı addımları atmı-
rıq. İmam və böyüklərimizə arxalanmadan həyatın çətin-
likləri barədə bir söz [belə] söyləmirik. Cahilliyimizdə 
azaraq deyirik: “Mən Allaham!” Zəlalət üzərində oturaraq 
çığırırıq: “Mən Allaham!” Qorxaqlıq və acizliyi yəhərləyək 
içimizi çəkirik: “Mən Allaham!” Həyatın zərbələri bizi 
haqladıqda isə yalvarışlar içərisində fəryad qopararaq 
¤ Seçilmiş incilər ¥ 
 
¤  89  ¥ 
Allaha təvəkkül edirik. Təqva59 və dindarlıqda bu son hədd 
necə də arzuediləndir! Bu səbr və itaət necə də gözəldir! 
Qərbə gəlincə, insanlar Allahı fəryad və şikayətləri ilə 
yükləmədən nicat tapırlar. Allah-təala quşu qanad açıb 
göylərdə süzsün deyə yaradıb, qanadlarını üzüntü və kədər 
palçığına batırmaq, onları tale daşlarına toxundurub sındır-
maq üçün deyil. Şərqdə əql və nəfsin qanadları salamat 
qalsa da, onlar qandallanmışdır. Onları aza qane olma, itaət-
karlıq, qəzavü-qədərə inam, müstəbid ehkamlar, mütləq 
dini hakimiyyət, xürafat və adət-ənənə buxovları altında 
əzilən qadın zəncirləmişdir. [Mübaliğə etmədən söyləyim 
ki] şərq qadınını buxovlardan azad etsəniz, bütünlüklə Şərqi 
azad etmiş olarsınız!  
Qanun və ehkamların səciyyəvi cəhətlərindən biri də 
odur ki, onlar bir nəsili azad edir, digərlərini isə qul edir60. 
Taleyə olan inam İslamda qədimdən bəri qurtuluşun ən 
böyük amillərindən hesab olunurdu. Müasir dövrümüzdə 
isə bu, müsəlmanların geriliyinin ən böyük səbəblərindən 
biridir. Qadını Cahiliyyət dövrünün ehkamları və adətlərin-
dən azad edən şəriət qanunları zəmanəmizdə qadını dözül-
məz əsarət boyunduruğu altına salmışdır. 5-ci əsr qadınına 
güzəştə gedən şəriət 21-ci əsr qadınını qəbul etmək istəmir. 
Günümüzün qadınını qəbul edən dövr sabahın (gələcəyin) 
qadınını rədd edəcək. Bu, islahatçıya, qanunvericiyə və 
hakim dairələrə kələk gələrək onları aldadan daim yaşar 
inkişaf qanunudur. Din, ədəbiyyat və siyasət qanunları 
insan əqlinin məhsuludur. Onlar növbə ilə insan ağlını çaş-
dıraraq onu cəhalət və əsarət buxovları ilə qandallayır. İnsan 
əməl və düşüncə etibarilə oyaq olmalıdır; əcdadları tərəfin-
dən yüksək dəyərləndirilən, lakin bu günkü durumuna uy-
ğun gəlməyən, mənəvi və əqli tərəqqisinə yardım etməyən 
¤ Əmin Rihani ¥ 
¤  90  ¥ 
qanunlar [heç bir vəchlə] qəbul edilməzdir.  
Əgər Kolumb61 qədərə təslim olsa idi, o zaman müdhiş 
səfərini etməz və ən böyük kəşfini – yeni torpağı tapmazdı. 
Əgər ingilislərin az bir hissəsi özlərini qədərə təslim edərək 
hökumətin zülmünə qatlaşsaydı, ölkələrini tərk etməz, yeni 
və qüdrətli respublika qura bilməzdilər. Əgər elm alın 
yazısına təslim olsa idi, vəba və digər xəstəliklər bəşəriyyəti 
məhv edərdi. Qəzavü-qədərə inam haqqında danışdıq-
larımız – itaətkarlıq, zəlalət və ətalətin başlıca səbəbidir. Mə-
lumdur ki, cansız aləm və bizdə olan qeyri-üzvü maddələr 
düşünən əqlin və əzəli nəfsin məhsulu deyil. Ətraf mühit 
fikir formalaşdırır. Ali nəfsin istəklərinə uymaq və ali dü-
şüncənin məram və məqsədlərini həyata keçirmək naminə 
onu (mövcud şəraiti – tərc.) dəyişdirməyə çalışan birisi 
Allaha yaxın pak möminlərdəndir.  
Emerson62 demişdir: “Əzəli ruh hər bir şeydə əbədiy-
yət görür və dünyanın yaranmasına kömək edir”. İnsanın 
zatında üzərində kamalın əksi olan ilahinin güzgüsü gizli-
dir. Bütün gözəl fikirlər onu (güzgünü – tərc.) pardaqlayır, 
bütün pis fikirlər isə təhrif edir. Əgər alçaq meyllərimiz və 
yalan istəklərimiz gözəl fikrin gedişatına və inkişafına mane 
olmağa çalışarsa, o zaman onlardan əl çəkməyimiz labüd-
dür. Həqiqətən, insanın iradəsi istək və ehtiraslarını idarə və 
təlim etdirdiyi anda möhkəmlənir və sarsılmaz olur. İnsan 
dahi filosof Kantın:53 “Əgər mənə bunu etmək vacibdirsə, 
deməli mən bunu etməliyəm!” – sözlərini öz-özlüyündə 
təkrarladığı an heyvan, bitki və qeyri-üzvü krallıqlarda 
mütləq idarəçilik sərhədsiz hakimiyyətə sahib olan nəfsin 
fövqünə [addım-addım] yüksəlir.  
Bizlərdən hər birinin daxilində fikir, məhəbbət və 
iradə məşəlini alışdıracaq kiçik ictimai xilqət yatır. Hər 
¤ Seçilmiş incilər ¥ 
 
¤  91  ¥ 
birimizdə olan çoxsaylı nöqtələrin əsasında şərti həyatı-
mızın heykəli ucalır: biz ona ən ali fikirlərimizə, ən incə və 
sağlam duyğularımıza uyğun formanı vermək iqtidarın-
dayıq.  
İnsanları aciz, cahil və süst edən bütün dini, fəlsəfi və 
siyasi ehkamların məhv edilməsi zəruridir. Əqlin qəbul 
etmədiyi, vicdanın tabe olmadığı bütün qanunları ləğv et-
mək gərəkdir. Dünya cəhalət, istibdad və azğınlıq beşiyin-
dən yalnız siyasət və idarəçiliyin cəfəngiyyatından azad 
olacağı təqdirdə oyana bilər. Allahdan başqa şeylərə səcdə 
etməyə təhrik edən etiqadlar ali fəzilətlərə ziyan vurur və 
mütləq həqiqəti korlayır: məsələn, götürək, mükafat və cəza 
məfkurəsini. Cəhənnəm fikri insanı azğın, narahat və 
qorxaq edir. Cənnət və səmavi [qanunlar] isə bizə bu dünya-
dakı vəzifə və öhdəliklərimizi unutdurur. Fəzilətlərini sev-
gidən çıxış edərək icra edən möminlikdən gözəl bir şey 
yoxdur.  
Yava adasında63 bir ağac var. Onun kölgəsində nə bitki 
bitir, nə də heyvan yaşayır. Onun gövdəsi və budaqları zə-
hərli olub, hətta kölgəsinin düşdüyü torpağı belə zəhərləyir. 
Ətrafındakı ərazi quraq və biyabandır. Bu ağac sanki səhra-
lığın göbəyində yetişən yeganə vadini xatırladır. Xürafat 
ağacı da belədir. Din tüccarları bu ağaçı insan nəfsində 
əkərək ləyaqət və əxlaqını zəhərləyirlər. Onun kölgəsi əqlə 
və qəlbə kimi uzanaraq ondakı hiss və düşüncələri korlayır. 
Ey zəhəri öldürücü olan ağac, sənin Şərqə saldığın kölgə nə 
zaman çəkiləcək? Nə vaxt elm [zəhərli] köklərini şərqlilərin 
canından qoparıb atacaq? Nə zaman sənə qulluq edən və 
zəhərli məhsulların ilə alver edən o din tüccarları [əbədi 
olaraq] sürgün ediləcək?  
 
¤ Əmin Rihani ¥ 
¤  92  ¥ 
Biz [onların] yalanlarının üstünü açan əqli yalançı hesab 
etdik,  
Həqiqətən, əql etibar və hörmət edilməyə daha çox layiq 
olandır. 
 
Zəhərli alma ilə alver edənlər insanları dogru imandan 
döndərməkdə davam edəcəklər. İman əql və mənəviy-
yatdan ibarət güclü bəşəri gövhərdir. Doğru və həqiqi iman 
sahibini haqq, şərəf, məhəbbət və ləyaqət yolunda, bu 
fəzilətləri insanlara sevdirən elm uğrunda, kamal və idrakın 
surətini canlandıran sənət naminə mənliyi və dəyərlərindən 
vaz keçməyə təhrik edir. Qədim zamanlarda xalqın pey-
ğəmbər şair və yazıçıları var idi. Ölüm onların qarşısına 
çıxanda nə qorxar, nə də təşvişə düşər, sözlərini haqq 
əleyhdarlarına və Allahın düşmənlərinə qarşı [qorxmadan] 
ünvanlayardılar. Onların ovqat dili “Bütün dünyaya salam 
olsun!” şəklində səslənirdi. Zəmanəmizin ədib və şairləri 
içərisində onlar kimi peyğəmbərlər, [öncüllər] haradadır? 
Sən onların (ədiblər – tərc.) hakim dairələr qarşısında 
yaltaqlıq etdiyini, öz şəxsi mənfəətləri naminə riyakarlıq 
etdiyini görürsən. Onların qəlblərindəki iman ölmüşdür. 
Ədəbi naminə öz səadətini qurban verən ziyalı, vətəni yo-
lunda mənsəbindən keçən siyasətçi, həqiqət uğrunda həya-
tını fəda edən alim kafir hesab olunsa da, möminlik baxı-
mından insanlar və din sahibləri arasında ən imanlı kim-
sələrdir. Çünki onların imanı Allaha, insan nəfsində gizli 
olan ilahi, həyati və məsum gücədir. Sən bunlara görə 
Allaha həmd oxuyursan? [Elə isə] sevəcən və insaflı ol, 
yaxşılıqlar et, yamanlıqdan əl çək, ruhun ali arzularını həya-
ta keçirmək yolunda çalış! 
 
¤ Seçilmiş incilər ¥ 
 
¤  93  ¥ 
*    *    * 
Şərqdə ağılları və əxlaqı korlayan ehkamlar və yanlış 
zənnlər hökm sürür. Onları kim düzəldəcək, kim doğru 
yoluna qoyacaq? Mən Monteskyönün dediklərini təkrarla-
maq istəmirəm [hərçənd bunu etməli olacağam]. O söylə-
mişdir ki, hökumət qanuna xidmət etməlidir. Yalnız bu təq-
dirdə xalqı böyüklü-kiçikli hər şeyi geri dönməz qəzavü-
qədərə bağlayan dini yuxudan, yalan və uydurma dini 
etiqadlardan oyatmaq mümkün olacaqdır. Qanun xürafat 
ağacını kökündən qoparmaqda acizdir, çünki onun zəhərli 
məhsulları ilə ticarət edən mənfəət sahibləri çoxdur. Yalnız 
həqiqi elm onu xürafat və ənənəçilik mürgüsündən oyatma-
ğa, ondakı əqil və ruhu yenidən dirçəltməyə qadirdir. 
Pozğun və çürük inanclar yalnız sağlam və doğru əqidələr 
sayəsində ələnə bilər.  
Bütün qədim və müasir fəlsəfi təlimlər içərisində 
stoisizm64 fəlsəfəsindən daha yaxşısına rast gəlmək müm-
kün deyil. Onun banisi Zenon əl-Kənani65 olmuşdur. Bu 
təlimdə günümüzün gerçəkliklərində rast gəlmədiyimiz 
əqli oyadıcılar və mənəvi gücləndiricilərə təsadüf etmək 
mümkündür. O, bizə faydalı və lazımlı işləri yarımçıq qoy-
mamağı, çətinliklərə qarşı hədsiz əzm və səbr göstərməyi, 
sevincli və kədərli hadisələrə pak nəzərlərlə və arxayın qəlb-
lə yanaşmağı təlqin edir. O, bizə cənnətdə [ağaclar altından] 
axan çaylara yox, fəzilət və yaxşı əməllərə məhəbbət aşılayır. 
Zenon fəlsəfəsinin Romanın əzəmətində, oğullarının güc və 
qüdrətində çox böyük xidməti olmuşdur. Bura siyasətçi, 
filosof və imperatorlardan olan dahi şəxsiyyətlərin beşiyi 
idi.  
Mən inkar etmirəm ki, Şərqin keçmişi əqlən, mənən və 
xilqətən parlayan görkəmli və nüfuzlu şəxsiyyətlərlə zəngin 
¤ Əmin Rihani ¥ 
¤  94  ¥ 
olub. Onlar şeir yazan, qanunlar çıxaran, maarifçiliyin 
əsasını qoyan, insanları maariflənməyə yönəldən bayraqdar 
idilər. [Onlarla yanaşı] maarifçilər və peyğəmbərlər də 
insanları cəhalət yuxusundan oyatmış, onları doğru yola 
yönəltmiş və bu yolda onlara başçılıq etmişdilər. İnsan 
“cilovlarla idarə olunmaq” üçün deyil, elm və hürriyyət mə-
şəllərini əlində rəhbər tutaraq [bir kimsəyə arxalanmadan] 
özü üçün yol açmaq fitrəti ilə doğulmuşdur. Lakin hər 
millətin öz hikməti, hər zamanın öz siyasəti var. Konfutsinin 
siyasi təlimi Çin dövlətinin o dövrdə qəbul etdiyi konsti-
tusiya qanunları ilə ixtilafda idi.  Hindistanın dini və ictimai 
fəlsəfəsi ingilis ehkamlarının kölgəsi altında tərəqqi etmiş-
dir. Əgər ərəbləri islah etmək və işlərini inkişaf yoluna qoy-
maq üçün peyğəmbər (Məhəmməd s.a.s. – tərc.) göndə-
rilməsə idi, günümüzün bir çox problemlərini və müasir 
xalqları narahat edən məsələləri həll etmək üçün müqəddəs 
mətnləri hərfi mənada yozmaqla hələ də islah olunmamış 
qalacaqdılar. Şərqlilər içərisində bunu dərk edənlər ali 
xilqət, yüksək məram və hədsiz təşəbbüsə malik kimsələr-
dir. Halbuki bu ali idrakın müəyyən təzahürlərinə fatehlərin 
şiddət dolu vəhşilik və azğınlıqlarında da təsadüf edə 
bilərik. Günlərin birində ayaqları qanda, başı dumanlı birisi 
başını qaldırıb səmaya baxarkən: “Allah hər yerdədisə, 
nədən biz ona istənilən yerdə ibadət etməyək?” – deyə söy-
lənmişdir66... Camiləri dağıdan və [ömrünün sonlarına ya-
xın] İslamı qəbul edən67 Çingizxanın30 yatdığı torpaqda 
sümükləri arasından gözəl, qəddi-qamətli bir qızılgül ucalır. 
Onun [yuxarıdakı] sözləri mənə müqəddəs Avqustinin18 öz 
zamanında məşhur olan bütpərəst alim Viktorin68 haqqında 
söylədiklərini xatırladır. Alimin yaxın dostlarından biri Vik-
torinin xristianlığı qəbul etdiyini xəbər verdikdə o, belə 
¤ Seçilmiş incilər ¥ 
 
¤  95  ¥ 
cavab vermişdir: “Mən onu kilsədə görməsəm inanmaram”. 
[Avqustinin söylədiklərinə münasibət bildirən] alim demiş-
dir:  “Məgər insanı xristian edən divarlardır? Filosofa mə-
lum olan həqiqət vaxtaşırı vəhşi barbara da ayan olur”.  
Bugünkü Şərqdə əqlən və xilqətən ali olan [çox sayda] 
insana və qövmə rast gəlmək olar. Yaxşı olardı ki, onların 
əxlaqı ədavət örtüyünə bürünməsin. Halbuki qərblilər məq-
sədlərini müəyyənləşdirdikdən və istəklərini doğruladıq-
dan sonra öz istedad və bacarıqlarını insanlara xeyir vermək 
yolunda sərf edirlər. Biz bu fərqi, yuxarıda qeyd etdiyim 
kimi, Şərq və Qərb hikmətlərinin qarşılıqlı müqayisəsində 
görə bilərik. Bəzi kitablarımızda yazılır: “Ağıllı və fəzilətli 
insan yalnız iki məqamda görünmək istər: ya hökmdarın 
yanında kəramət sahibi, yaxud zahidin yanında Şərq 
hikmətinə ibadət edən tərki-dünya dərviş kimi. Həqiqət 
burasındadır ki, nə əmirin yanında şərəf sahibi, nə də mömi-
nin yanında münzəvi kimi görünən bu ləyaqət sahibi [əs-
lində] həyatın ən qızğın çağında çalışaraq zəhmət çəkən işçi 
məqamındadır. Bugünkü Qərbin hikməti məhz budur.  
[Günlərin birində] dəniz sahilinə gedən yolda bir 
yolçuya rast gəldim. O, mövləviyyə69 təriqətinə xidmət edən 
Şeyx Abdullah adlı bir münzəvi idi. Şeyx Abdullah mənə 
bildirdi ki, Hicazdan buraya 15 gün ərzində ayaqla gəlib və 
həyatının 15 ilini yollarda keçirib. Dediyinə görə Suriyaya 
Tripoli ətrafında basdırılmış övliyalardan birinin qəbrini 
ziyarət etmək məqsədilə gəlib.  
Hacı Abdullah mənə öz səfərindən və əhvalından 
danışarkən (məndə həmişə bu dərvişlər barədə nə isə 
öyrənmək marağı olmuşdur) onun elmdən agah olduğu 
ortaya çıxdı. O, həyat tərzində və dinə bağlılığında doğru 
yolda olanlardan idi. Öz din qardaşlarının əksinə olaraq, 
¤ Əmin Rihani ¥ 
¤  96  ¥ 
Allah yolunda sədəqə dilənmirdi. Lakin [mən yenə də] əl 
sıxışıb onu yola salarkən əlinə üzərində dövlət rəmzi nəqş 
olunmuş bir parça mis qoydum. Şeyx şükranlıqla onu qəbul 
etdi. Sonra yoluma davam edərək yolboyu övliyanın qəbrini 
ziyarət etmək üçün Hicazdan ayaqla gəlmiş və 15 ilini yolda 
keçirmiş o adam barədə düşünməyə başladım.  
Bir necə gün sonra mən dostumla Amşit70 adlı yerə 
xeyirxahlıq və zəkanın himayəçisi, fransalı filosofun bacısı – 
Henriette Renanın71 qəbrini ziyarət etmək üçün getmişdik. 
Biz bu anlamda Hacı Abdullah ilə oxşarıq. Hər üçümüz 
ziyarətimizi Allah qarşısında xof və sevgi hisslərini rəhbər 
tutaraq etmişdik. Ertəsi gün Beyruta qayıtdıqda – göyün 
üzü tütqun idi və yağış yağırdı – gözümüzə yol tərəfdəki 
daşın üzərində oturan qara kölgə sataşdı. Ona yaxınlaş-
dıqda Hacı Abdullahın qaraltısı olduğunu gördük. Yağış 
yağmasına baxmayaraq, o, səfərin yorğunluğunu üzərindən 
atmaq üçün daşın üzərində oturub istirahət edirdi. [Həqi-
qətən] bu dərvişləri nə çovğun, nə də külək qorxudur. Biz 
onunla ikinci dəfə söhbətləşdik. Dostum ona pul-para təklif 
etsə də o, rədd etdi və şükranlıqla dedi: “Dünən sizin mənə 
verdiyinizdən hələ qalıb”. Azla qane olmaq tükənməz 
sərvətdir, təəssüf ki, o, böyük dövlətləri abadlaşdırmır. Hacı 
Abdullahın xilqəti – sufilərin dilində – kamil və qüdrətlidir. 
Çünkü o, dünyadan üz döndərərək bütün varlığı ilə Allaha 
sığınmışdır. Zahid və tərki-dünya dərvişlərin öz yolunda 
şəhvani hisslərdən və ali zata qarşı nankor olmaqdan 
çəkinmə kimi [xüsusiyyətlərini] görməməzlikdən gəlməyin. 
Zahid öz iradəsini boğur və onda ətalət və tənbəllik doğuran 
səssizliyində əbədi olaraq qalır. Hindistan və qonşu əya-
lətlərdə süstlüyün qəribə üsulları var. Məsələn, buddistlərin 
əqidəsi şövq və onun bəzi qanunauyğunluqları anlamında 
¤ Seçilmiş incilər ¥ 
 
¤  97  ¥ 
sufilərin əqidəsinə bənzəyir: onun ən ali məramı insanın 
əzəli və ali başlanğıc – mütləq yoxluq ilə birləşməsidir. Bu 
səbəbdəndir ki, buddistlər gözlərini qapayaraq deyirlər: 
“Mən bu əzəli və sonsuz yoxluğun bir parçasıyam. İradəmin 
qətli, arzu və istəklərimin boğulması, dünyəvi ümidlərimin 
köksümdən qoparılıb çıxarılması ilə mən varlığıma qalib 
gəlirəm, əbədi və əzəli səssizliklə bütövləşirəm”. Bu, 
onlarda “Nirvana”72 adlanır. Sufilərə gəlincə, onlarda bu, 
“cəm`u-l cəm`”, yəni ilahi məqama yüksəlmədir. Əgər 
buddistlərdən “Nirvana nədir?” – deyə soruşsanız, onlar: 
“gözlərimi yumanda öz-özlüyümdə “um um” sözlərini tək-
rarlayır və onu əldə etmiş oluram”, – deyə cavab verəcəklər. 
Um Um! Allah Allah! Zahid dünyanı kiçildir, sahibini73 isə 
ucaldır: kökləri xürafata gedib çıxan, budaqları isə yanlış 
təsəvvür və nəzəriyyələr səmasına doğru uzanan adət-
ənənələrin misalında olduğu kimi. Onlar insanda ali əxlaq 
tərbiyə etsə də, sahibindən ayrılmır, onu çərçivədə saxla-
yaraq sərhəddi keçməyə qoymur. Bu adətlərin ən bayağı və 
çürük olanına brahmanlarda təsadüf etmək olar. Brahman-
lara günəş batanda və çıxanda ona baxmaq, yaxud inəyə 
bağlanmış ipi tapdalamaq günahdır. Günorta yeməyinə bir 
paltardan çox geyinməmək, lüt çimmək və s. bu kimi 
gülməli və əcaib davranış və ədəb qaydaları var. Bununla 
yanaşı, onlar kəramət və nüfuz sahibləridir: öz qövmləri 
tərəfindən hörmət və sayğı ilə qarşılanırlar. Onların işsiz-
gücsüz və süst olmaları [heç də] təəccüb doğurmur. Onlar 
faydalı bir işdə çalışmırlar.  
Çox az-az hallarda qürur və tənbəlliyi bir-birindən 
ayırmaq olur. Hər bir ümmət öz xalqının cəlal və ehtişamı 
yolunda boş güc sərf edir. O, həqarət və zəlalətə boyun əyir, 
hissləri kütləşir, fəaliyyətsizliyi artır. Onlar ruhun zahidləri, 
¤ Əmin Rihani ¥ 
¤  98  ¥ 
Şərqin rahibləri, brahmanlar və sufilərdir. Onlar dünya 
həyatından qaçır və ona həqarətlə yanaşırlar. Əqil sahib-
lərinə gəlincə, onlar yalqız filosoflardır. Qanun və ehkamları 
bilsələr də, ona saymazyana yanaşır, [eyni zamanda] ona 
qarşı birbaşa çıxış etmirlər. Onlar şəhərin tozundan və 
insanlardan uzaq daxmalarında [inzivaha çəkilib] yaşayır-
lar: müstəqil, azad, dinc və rahat. Nə şöhrət tələb edirlər, nə 
də şərəf.  Həyatlarının ilk dönəmini cismani, elm və hikmət 
əldə etdikcə isə əqli və mənəvi sarıdan yaşayırlar. Onların 
bəzilərini zahiri görkəm və təbiət etibarilə bədəvi, idrak və 
əxlaq baxımından şəhərli, eyni anda həm əmir, həm də 
kəndli kimi görə bilərsən. Çoxu ABŞ-ın şəhərlərində yox, öz 
yolu olan ulduzlar kimi insanlardan uzaq çöllərdə öz 
komalarında inzivaha çəkilmiş halda yaşayır, ulduzları bir-
birilə birləşdirən həqiqi qardaşlıq və həmrəylik şöləsi 
saçırlar. Hər birinin iki peşəsi var: səmavi və dünyəvi. Tərki-
dünya olan birincisinin şüarı “Sülh torpağına və xoşbəxt xal-
qına salam olsun!” kimi səslənir. Maddi olan sonuncunun 
devizi isə fikir və əməldir. Onlardan biri torpağı əkib 
becərir, [digəri] heyvan yetişdirir və Emersonun təbirincə 
desək, “bir vaqon fikirlərini səyyar ulduzlarla bir sırada 
qatarlayırlar”.  
Bir gün bu şərəf sahiblərindən birinin evini ziyarət 
etdim və gördüm ki, ev sahibi tövlənin darvazası önündə 
toyuq-cücəyə bir kisə buğda daşıyır. Bir neçə gün sonra 
şəhərdə keçirilən məşhur elm və ədəb əhlinin toplandığı  
ziyafətlərdən birinə dəvət olundum. [Tövlədə gördüyüm] 
dostum bu tədbirin təşkilatçısı və toplantının ən nüfuzlu 
adamı idi. Həqiqətən, bu zahidlər əql və fəlsəfə münzəvilə-
ridir. Onlar zavallı və miskin görünsələr də, faydalı işdən 
çəkinmirlər. Onları təkəbbür və ehtişam xəyalı bürümür. 
¤ Seçilmiş incilər ¥ 
 
¤  99  ¥ 
Onların əxlaqı sizi təəcübləndirməsin, davranışları sizə 
qəribə gəlməsin. Onlar Şərqdə rast gəldiyimiz kimi ziyafət 
və məclislərdə süni tərif və mədhiyyələrə məhəl qoymurlar. 
Dillərində sədaqət və doğruçuluq, əməllərində cürət və 
azadlıq keyfiyyətləri onları zülm və məngənə nə olduğunu 
bilməyən bəşər təbiətinə yaxınlaşdırır; onlar təbiətlərinə 
uyğun azad şəkildə davranır və öz davranışlarında fikir və 
sağlam düşüncəyə söykənirlər. İnsanın fitrəti yaxşılığa 
meylli, kobudluq və ədəbsizliyə qarşıdır. O, şəhər əhlinin 
köksündə düyünlənmiş pis xüsusiyyətlər, çürük adətlər və 
ədəbsiz ifadələrdən uzaqdır. Bu, günümüzün  zəka və 
sağlam düşüncə sahiblərinin şəhər ətrafında, kənd və 
qəsəbələrdə sakin olanlara təlqin etməyə çalışdıqları başlıca 
ideyadır.   
Budur, əql və elm münzəvilərinin indiki durumu!.. 
Budur, izlədiyiniz fəlsəfi zahidanə yolları!.. Mənəviyyat 
zahidləri şəxsi hisslərdən məhrumdurlar. Onlar elə düşü-
nürlər ki, bu yolla onlar rəbbilərinə yaxınlaşmış olurlar. Əql 
zahidləri isə [Allahın] zatına daha yaxın olmaq və hisslərini 
daha yaxşı qavramaq üçün onları (hissləri – tərc.) tərbiyə 
edir və nəzarətdə saxlayırlar. Onların şüarı sadə həyat tərzi 
ilə birləşən ali mənəviyyatdır. [Onların təlimlərinə görə] 
əmək həzzi düşüncə həzzi ilə qovuşur. Ruh zahidləri Allaha 
yaxın olmaq, əql zahidləri isə insanlara daha yaxın olmaq 
üçün inzivaha çəkilirlər.   
Sizə digər bir misal göstərim. Livanda [son zamanlar] 
dilənçilərin sayı artmışdır. Onların çoxu övladlarını və ərlə-
rini dolandırmaq üçün dilənçilik edən bədəvi qadınlardır. 
Bu yazıq bədəvi qadınlardan ikisinin etdikləri [yoldan ke-
çərkən] məni ayaq saxlamağa vadar etdi. [Gördüm ki] bir 
zəngin evin nökəri yaxınlaşıb, əlindəki unu kandardakı 
¤ Əmin Rihani ¥ 
¤  100  ¥ 
pilləkanın üstündə bardaş qurub oturan bu qadınlara verdi; 
onlar yerə qoyduqları kisələrin ağzını açıb sədəqə dilə-
nirdilər. Yaşca balaca olanı, onun adı Husnə idi, öz kisə-
sindən un götürüb yanında oturan digər qadının kisəsinə 
atdı. Ondan nədən belə etdiyini soruşduqda: “O, yoldaşımın 
ikinci arvadıdır. Mənim ona yazığım gəlir. O, evə gec və 
əliboş qayıtdıqda yoldaşım onu çox pis döyür. Ona görə 
mən özümkündən ona verirəm ki, daha artıq döyülməsin”, 
– deyə cavab verdi. O qadının əxlaqının aliliyi və kəraməti 
qarşısında heyrətdən donub qaldım. Lakin eyni zamanda, 
təəssüf etdim ki, bu əxlaq zəlalət və itaətkarlıq bataqlığında 
yetişir. O, azğın ərinin qarşısını yalnız bu kiçik və gözəl 
hiylə ilə ala bilir. Əgər hirsli vaxtında ona qarşı çıxmağa 
cəsarət etsə, əri onu da döyər. Üsyankarlıq və güc ilə 
birləşmiş qorxmazlıq necə də gözəl olardı. Belə bir qadının 
ərini tərk etməyə haqqı var. Bunu edərsə, [sözsüz] alqışa 
layiqdir. Bərəkallah!  
Sizə digər bir hekayə danışım. Bir gün bir bədəvi bir 
qoca qarının yanından keçərkən ondan yemək istəyir. O, isə 
şişə çəkilmiş ilan və bir kuzədə duzlu su gətirərək bədəviyə 
verir və bunun [burada olan] yeganə azuqə olduğunu 
söyləyir. Bədəvi adam təəcüblənərək qarıdan xəbər alır: – Bu 
ilanı yeməklə və duzlu suyu içməklə necə həyatda qalır-
sınız? – [Qarı:] Bəs sizin diyar necədir? –  Bizim diyarda 
geniş və rahat evlər, ləziz və bol məhsullar, şirinsulu 
bulaqlar var. – Bəlkə hökmdarınız öz idarəçiliyində ədalət-
siz və zorakıdır [və buna görə sən öz məmləkətindən 
didərgin düşmüsən]? – Bəlkə də...  
[Bədəvinin bu sözündən sonra] qarı ilandan bir parça 
qoparıb deyir: “Elədirsə, vallah, zülm və cövrün olduğu 
yerdə bu təam öldürücü zəhər də olsa ləziz, həyat isə gözəl 
¤ Seçilmiş incilər ¥ 
 
¤  101  ¥ 
görünər. Elə isə, gəl özümüzü padzəhər olan əmin-amanlıq-
la sakitləşdirək”. Qoca qadının sözlərində böyük hikmət 
var. Onun qüruru uca və tərifəlayiqdir. Lakin bu gerçəklik 
[azğın] hökmdarı ədalətsizlik etməkdən çəkindirmir, onun 
zülm və özbaşınalığının qarşısını almır.   
Hacı Abdullahın göztoxluğu, bədəvi qadın Husnənin 
şücaət və səxavəti, ilan yeyən qoca qarının izzətli nəfsi – 
bütün bu fəzilətlər gözəl olsa da, səciyyəvi çatmamazlıq-
lardır. Onların əxlaqı ali və şərəfli olsa da, qətiyyət [azlığı] 
onu rəzilləşdirir. Eynilə şərqlinin əxlaqında olduğu kimi; bu 
əxlaq onu zülm və müstəbidlərə qarşı çıxmağa qoymur. 
Doğrusunu desək, bu ləyaqətli əxlaqda işıq var, lakin qığıl-
cım yoxdur. Şərqli Allaha sığınaraq zülmdən qaçır; zülmün 
əlindən səhraya qaçmaq qorxaqlıq, həyatdan [qoparaq] 
Allaha sığınmaq isə həyata və onun sınaqlarına qarşı 
nankorluqdur.  
Allah-təalanın öz sürətində və şəklində xəlq etdiyi 
insan fikirlərində, əməllərində və söylədiklərində özünü 
çərçivələyərsə, onda Allahın yaratdığı cəzbedici azadlıqdan 
bir şey qalmaz. Fikir... Onu adət-ənənənə qəbrindən çıxarın! 
Nəfs... onu qorxulardan azad edin! Cəmiyyət... onu höku-
mət və rəhbərlər səviyyəsinə qaldırın! Əxlaq... onu faydalı 
əməllər üçün təlim etdirin!  
Mənəvi əxlaqımız yeni həyatımızda ən böyük sər-
vətdir. Biz tək öz xeyrimiz üçün deyil, bütövlükdə Şərqin, 
bəşəriyyətin xeyri üçün ona arxalanmalıyıq. Bu həyatdan 
yaxşılıq gözləməyən [çox vaxt] ona layiq olmur və əldə 
etmir. Qüssə və iztirab kəlmələrinin tez-tez təkrarlanması 
onu yox etmir. Şikayətlənmə və mızıldanma işləri yoluna 
qoymur, əksinə bizi [daha da] gücsüzləşdirir, çaşqınlığı 
miras qoyaraq ümid və arzu ifadələrini öz-özlüyümüzdə 
¤ Əmin Rihani ¥ 
¤  102  ¥ 
təkrarlamağa vadar edir. Əgər o, xəyal üzərində qurularsa, 
ən azı bizi əməyə alışdırar, həyat gücümüzü dirçəldər, 
iradəmizi cilalayar.  
Ümid... Mən bu kəlməni hər gün öz-özlüyümdə təkrar 
edir, ona sahiblənməkdə ləngimirəm. O, məni addım atma-
ğa, onu reallaşdırmağa səsləyir. İnilti və ah-zar xəstəliyi sa-
ğaltmır. Qəzavü-qədərə təslim olmaq cəfa və iztirabı yox 
etmir.  
Yaxşı olardı ki, şərqlilər və qərblilər bir-birindən din-
lərində gözəl, adətlərində gerçək, sənətlərində ali, ehkam və 
şəriətlərində adil, əxlaqlarında doğru və sağlam olanları əxz 
etsinlər. Şərq və Qərbin yekcins olmayan ümumi mədəniy-
yətindən doğan həqiqi və sağlam qurtuluş bu dini, ictimai 
və siyasi zəmanənin xəstəliklərinə qarşı yeganə çarədir. Elə 
isə, qərbli Allaha üz tutmalı, şərqli isə Allaha [ibadəti] 
üzərindən bəzi ağırlıqları götürməlidir.  
 
               Ali həqiqət 
 
Ali həqiqət bütün dinlərdə tək və dəyişilməzdir. İnanc 
və təriqətlərə gəlincə, onlar müxtəlif və ziddiyyətlidir. Həqi-
qət birləşdirir, inanclar isə ayırır. İlahi həqiqət əzəli, etiqad 
və məzhəblər isə dünyəvi və fanidir. Allahı tanımaq, insani 
davranışlarımızda onu duya bilmək və dərk etmək bütün 
dinlərə xas [yeganə] ali həqiqətdir.  
İnsanla Allah arasında vasitəçi yollara gəlincə, bütün 
dünlərdə yayınmalara rast gəlmək mümkündür. Buna misal 
¤ Seçilmiş incilər ¥ 
 
¤  103  ¥ 
olaraq, mərasim və adətləri göstərmək olar. Cənnət və cə-
hənnəm dünya və ondan sonra gələn həyatda (axirət həyatı 
– tərc.) hökmü insanın əlində olan iki mənəvi haldır. Eti-
qadlar axirət həyatında mahiyyət etibarilə mükafat və cəza 
olmaqla Allahın həqiqətinə – himayə və məhəbbət ruhuna 
ziddir. Bütün dinlər bu ali ruhla (Allah – tərc.) əlaqədar 
olub, onun nuru ilə işıqlanır. İnsanlar bu həqiqəti dərk etdik-
ləri zaman zahiri ibadətdən əl çəkərək, [düzgün] davranış 
və düşüncəni qəbul edirlər. Onlar etiqadları rədd edir və 
həqiqətə söykənirlər. Xürafatdan azad olaraq doğru fikir və 
xeyirxah əməlləri ilə Allaha yaxınlaşmış olurlar.  
 
         Üçtərəfli hikmət74 
 
Cənablar!  
Bu gün məni burada – qırmızı kürsüdə çıxış etməyə 
dəvət edənlər ən yaxşı tərifə və  təşəkkürə layiqdirlər. Hər 
dəfə Beyrut xalqı qarşısında çıxış edərkən hiss edirəm ki, 
çoxları açıq olmasa da, mənim fikrimə və məfkurəmə şərik-
dir. Bu mənada, tərif sizlərə, təsəlli isə mənə düşür.  
Zənlərimdə yanılmağa, hisslərimdə aldanmağıma 
baxmayaraq, sizlərin və Allah-təalanın hüzurunda düşünər-
kən və danışarkən daim yanılmaqdan və xəta etməkdən 
çəkinirəm. Mən həqiqətən inandığım şey haqqında danı-
şıram. Mən öz düşüncəmdə və sözlərimdə hər şeydən öncə 
insanam: yoldan aza və yanıla bilən bir insan. 
Lakin mən ərəb mənşəli olmağımla (ruhən suriyalı, 
livanlı ərəb) xəta ocağından uzağam. Əgər mənəvi fəzilətlər 
¤ Əmin Rihani ¥ 
¤  104  ¥ 
[deyilən bir şey] varsa, o, insanı öz icması və xalqı ilə möh-
kəm bağlarla bağlayan, onu digər millətlər və xalqlardan 
ayırmayan bu ruhdadır. Cənablar, xalqımın vətəni Livan, 
izləri Yəməndədir. Fikrən təbəəliyim və mənsubiyyətim 
Fureykədə75 balaca bir daxma, [ruhumun azad dolaşdığı yer 
isə] bütün dünyadır.  
Bəli, mən Fureykədən cənub istiqamətdə düz xətt üzrə 
Sən`aya, qərb istiqamətində Nyu-Yorka, şərq istiqamətində 
isə Bağdad, Tehran, Əfqanıstan və Hindistana gedib çıxı-
ram. Mən bütün bulaqlardan içib, bacardığım qədər torpaq-
larını suvarıram. 
Mənim yaradılışımda və məzhəbimdə iki xüsusiyyət 
var: birincinin əsasında məhəbbət, ikincinin əsasında isə 
mütləq fikir dayanır. Birinci xüsusiyyətə görə mən livan-
lıyam: hər birimiz kimi ərəb xalqına xidmət etməkdə könül-
lüyəm. İkinci xüsusiyyətə görə isə ərəbəm və hamımız kimi 
bütün insanlığa könüllü xidmət edirəm. Mənim atım fikir, 
[həcc] yolum dəlil və sübutlara söykənən yəqinlikdir. Bu hə-
yatda cismən əqlən və ruhən insana fayda verən hər şey mə-
ni maraqlandırır. Maddiyyata həqarətli yanaşmır, mənəviy-
yatı rədd etmir, ruhaniyyatı inkar etmirəm. Lakin mən 
tarazlıq və bərabərliyə aşiq bir insanam. Məsələn, əgər mən 
tacir, alim və yaxud zahid barədə ümumilikdə düşünsəm, 
onların hər birindən bəzi şeylərin digər qardaşlarında da 
olmasını təvəqqe edərdim. Əgər qarşımda döyüşçü, dindar 
və ixtiraçı olsaydı, onlardan bir adam yaratmaq iqtidarında 
olmağı arzulayardım.  
Bütün millətlər ümumi götürdükdə inkişaf etmiş 
[hesab olunur]. Tam kamillik yalnız əqli, mənəvi və cismani 
qüvvələr arasında tarazlığın qorunması şəraitində müm-
kündür. Mənim sizə danışdıqlarım xəyal və ya təsəvvüf 
¤ Seçilmiş incilər ¥ 
 
¤  105  ¥ 
deyil. Bu, sadəcə bir fikirdir: həyata keçməsi mümkün olan 
bir fikir. Zənn edirəm ki, o, sadəcə məndə yaranıb, çünki 
həyatımı maddiyyatçı işğüzar xalqla insanı dünya 
həyatından çəkindirən və uzaqlaşdıran ruhani, fatalist və 
zahidanə mənəviyyata söykənən xalq arasında paylaş-
dırmışam. Amerika Universitetində etdiyim son çıxışda 
buna aydınlıq gətirmişdim. Bəziləri elə düşünmüşdülər ki, 
guya mənim dediklərim təsəvvüfi şeylərdir. Digərləri 
mənim düşüncələrimi pisləmiş, çıxışım və özüm barədə 
mülahizələr yürütmüş və rəylərində heç də insaflı davran-
mamışdılar. Camaat deyir ki, guya mən qərəzli davranır, 
allahsızlıq edir və yeni bir şey söyləmirəm. Həqiqət isə 
budur ki, mənə qarşı irəli sürülən “kafirlik” ittihamlarında 
yeni bir şey yoxdur. Azadsevərlər hər gün bu damğa ilə 
damğalanırlar.  
Cənablar, sizi salamlayıram! [Bilin və agah olun ki] 
doğruçuluq və səmimiyyətdə yeni bir şey yoxdur. Nifaq və 
yanılma da yeni [anlayış] deyil. Lakin [onu da əlavə edim 
ki] hal-hazırda məndə kiçik bir fikir doğulub və düşünürəm 
ki, o, məna və şəkil etibarilə olmasa belə, yenidir.  
Hiss edirəm ki, bir çoxları libasları altında azadsevər-
lərin geydikləri qumaşdan bir parça gizlədirlər. Daha açıq 
söyləsəm, etiqad və adət-ənənə buxovu ilə qandallanmış bir 
çox din adamları və dövlət rəhbərləri sənin və mənim nöq-
teyi-nəzərimizdən, bizim kimi içdən, din və məzhəb baxı-
mından bizə qardaşdırlar. Ona görə sizlər məni həmişə mər-
həmətli, güzəştə gedən, bəzən karıxdıracaq qədər səbirli, 
bəzi vaxtlarda isə dözümlülük prinsiplərinə qarşı əsəbi 
görürsünüz.    
Məndə olan xalqın iddia etdiyi kimi mistik deyil, rasio-
nalist düşüncə tərzidir. Çünki mistisizm ilahi bir şeydir: ona 
¤ Əmin Rihani ¥ 
¤  106  ¥ 
bütün cəmiyyət deyil, fərd olaraq bir insan bağlı ola bilər. 
Bu səbəbdən, universitetdə etdiyim çıxışımda mən xüsusi 
olaraq, əməli rasionalist mövqedən çıxış etmişəm, dində 
inanc və ehkamlardan öncə doğru əməli vəsf etmişəm. 
Bütün dinlərdə, dediklərimi şərh edənlərdən birinin dediyi 
kimi, ayətlər düzgün əmələ söykənir. Bunu heç kəs inkar 
edə bilməz. Lakin başlarına ucu şiş keşiş papağı və əmmamə 
qoyan, əbaları altında isə bizim geyindiklərimizdən geyinən 
ruhanilər və başqa din xadimləri mızıldanmaqla oxuduqları 
dualarla mömin qadınlara təsir etməyə çalışır, nümayiş-
karanə dindarlığı sədaqət və etibardan daha üstün tuturlar. 
Çünki onlar  dindən azuqə əldə etmək üçün bir qapı, 
hakimiyyətə ucalmaq üçün bir pilləkan kimi istifadə edirlər. 
Əgər sən öz otağına çəkilib Rəbbinə gizlicə ibadət etsən və 
[bununla da] onlardan asılı olmadığını göstərsən, onlar 
maddi rifaha necə çatacaq, necə hökmranlıq edəcəklər? Bu 
halda sən asi, qiyamçı kafir, üstəlik, bəşər qardaşının 
əlindən bir loxma çörəyini zorla alan müqəssir adı ilə 
damğalanacaqsan; təkcə öz nəfsinin kahini olacaq, üzünə 
bütün ruzi qapıları bağlanacaq, hətta Allahın tək bərəkət 
qapısı belə. Ey cənablar, [bilin ki] mən bu üsyankar, mü-
qəssir kafirəm! Mənim istər Şərq, istərsə də Qərbdə çox 
sayda qardaşlarım var ki, bizim yeganə məqsədimiz bu 
həqiqəti Allah-təala və xalq qarısında açıq-aşkar bəyan 
etməkdir. Biz bu yolda heç kəsdən qorxmuruq. Bizim 
məqsədimiz insanları yalan və riyadan saqındırıb, onları var 
olan həqiqi imana yaxınlaşdırmaqdır. Məramımız onları 
ilahiyyat elminin cəfəngiyyatından, kəlam elminin boşbo-
ğazlığından uzaqlaşdırmaq və onlara ilahi həqiqətləri açıq-
lamaqdır. Qəsdimiz onları xürafatdan yayındırıb Allaha 
yaxın etmək, xudpəsəndlikdən saqındırıb bəşəriyyətə qarşı 
¤ Seçilmiş incilər ¥ 
 
¤  107  ¥ 
sevgi dolu mənəviyyata qovuşdurmaqdır.  
Əgər məndən kamil dinin məqamını ucaldan, onu bü-
tün əqidə və ehkamlara qarşı [silah kimi] istifadə edən birini 
tərənnüm edəcək tək bir ayə haqda sorsanız, qızıl ayə adlan-
dırdığım “Özünə arzuladığını başqasına et!” ayəsini misal 
gətirərəm. Başqa bir qızıl ayə də var. Bu, həqiqətən, ilahi bir 
kəlamdır və bütün insanlara mərhəmət, sevgi və dini 
dözümlülüyü aşılayır: “Xristian və saibilərdən iman gətirən, 
tövbə edən, faydalı işlər görən kimsələrin mükafatı Allah 
yanındadır. Onlar heç nədən qorxmaz və kədərlənməzlər”76. 
Həqiqətən, İncilin qızıl ayələrində bütün İncil, Quranın qızıl 
ayələrində isə bütünlüklə Quran öz əksini tapıb. Mən İncilə 
görə xristian, Qurana görə isə müsəlmanam. Əgər müsəl-
manlar və ya xristianlar məni qəbul etməsələr belə, bütün 
milltlərin və aləmlərin tək Rəbbi vardır və övladlarından 
heç kəs onu inkar edə bilməz.  
Bugünkü iclasın üzvləri, cənablar! Mən Ciddədə77 
təqva və möminliyin təzahürlərini gördüm: səfərlərim boyu 
hələ belə bir şeylə qarşılaşmamışdım. Bu, az sayda üzvləri 
olan kiçik bir icmadır. Üzvlərinin az saylı olmasına baxma-
yaraq hamısı müdrikdir. Bu, nurla həlqələnmiş, zülmətdən 
bir əlamətin belə olmadığı kiçik bir dəstə, öz xarakteri 
etibarilə nadir bir icmadır: onun nə hakimi var, nə evi, nə də 
qanunu. Hər gün qurub çağı icma üzvləri şəhərdən qıraqda 
dəniz kənarında toplaşar, ilk öncə üzü qüruba dayanıb 
salavat çəkər, sonra dəmirdən olan quyuya yaxınlaşar və 
onu keçərək [quyudan çıxan] oxlara sinə gərərlər. Daha 
sonra qumun üstündə oturub ədəbiyyat, poeziya və tarix 
haqqında mükalimə edərlər. Bu, ibadət yığıncağı adlanır. 
Onun üç qayəsi var: bədənin təlimi, əqlin təlimi və ruhun 
təlimi. Hər üç qayə hikmət ətrafında birləşib. İnanmıram ki, 
¤ Əmin Rihani ¥ 
¤  108  ¥ 
nə Şərqdə, nə də Qərbdə bu yığıncaq üzvlərindən başqa hər 
hansı bir icma ruhun, əqlin və bədənin sağlığını qoruyub 
saxlamağa yönəlik təlimlər vasitəsilə fikrən və ya əməli 
olaraq həyatın bu üç ən ali qayəsinə çatmağa qadir olsun. 
Allahın sağlıq və rahatlığını daim qorumağa çalışdığımız 
cismimizə, təlim və tərbiyə etdirməyə etinasız yanaşma-
dığımız ağlımıza bəxş etdiyi nemətləri həmd etdiyimiz bu 
an necə də gözəldir.  
Ciddədəki icma həyatda yüksək amallar uğrunda ya-
rışmır. Onu haqlı olaraq üçtərəfli əməli hikmət məclisi ad-
landırmaq olar. Həqiqətən, bu, tam anlamında hikmət və 
tərəqqi olub, [öncə də söylədiyim kimi] əql, cisim və ruh 
qüvvələri arasında tarazlanır.   
Cənablar, yaxşı olardı ki, siz ədəbi təlim yığıncağının 
[yuxarıda] səsləndirdiyim qızıl ayətlərə söykənən digər bir 
qolunu – dini qolunu yaradasınız. O ayətləri qızılı mürək-
kəblə yazıb divarlardan asın və yığıncaqdan öncə və sonra 
onları təkrarlayın! Əgər qısa vaxt ərzində hərtərəfli ibadət 
etmək istəsəniz, o zaman Ciddədəki qardaşlarınızla həmrəy 
olaraq əqli və cismani təlimdən öncə ibadət edin! Aşağıda 
mən sizə ibadətimi [necə etdiyimi] təqdim edirəm: 
Ya Rəbb, məni daimi və əbədi olaraq sadiq möminlər-
dən et... fikrən, qəlbən və əmələn! 
Ya Rəbb, məni daimi və əbədi olaraq sevgi dolu, adil 
və xeyirxah et... fikrən, qəlbən və əmələn! 
Mən daimi və əbədi olaraq [sənin buyurduğun kimi] 
olmaq üçün calışacağam... fikrən, qəlbən və əmələn! 
 
  
¤ Seçilmiş incilər ¥ 
 
¤  109  ¥ 
          Keçmiş və gələcək 
 
Həyat keçmiş və gələcək və bunların ikisi arasında ke-
çən fəaliyyət saatından – insan və millət üçün çalışma anın-
dan ibarətdir. Bu, hazırda olduğumuz zamandır. Onu keç-
miş və gələcəkdən ayıran yeganə şey insanın həyatındakı 
boşluqdur. Məhz bu andan etibarilə o, zamanın qaran-
lığında nə keçmişi, nə indiki, nə də gələcəyi olan bir xəyala 
çevrilir. Tarixi olmayan millətlərdə buna nadir təsadüf 
edilir. Onların keçmişi, indiki və gələcəyi eynidir: hamısı 
heçlikdə təkdir. Tarixi şərəfli və yaxud ziddiyyətlərin qarışı-
ğından ibarət olan millətlərə gəlincə, onların həyatı olduql-
arı cari an vasitəsilə bir-birinə bağlanmış keçmiş və gələ-
cəyin birliyi zəminində keçir. Bu zaman kəsiyinin hökmü 
vətən oğullarının əlindədir. Əgər onlar öz keçmişlərini bil-
məsələr, onun gözünə kül üfürsələr və ya doğru anla-
masalar, bundan ən az yararlanan bu günün övladları olar. 
[Bu halda] onlar gələcək və onun övladları ilə əlaqə yarada 
bilməz, xalqının tarixi sevinc və təntənəsini gec haqlayarlar. 
Yox əgər onlar millətin keçmişindən xəbərdar olsalar, onun 
məna və məğzini dərk etsələr, gələcəklə bağlı fəaliyyətlərini 
yaxşılaşdıra bilərlər.   
Sivilizasiya və intibahın ən ümdə səbəblərindən biri 
xalqın keşmişinə yalan və mübaliğədən, mənfəət və ehtiras-
lardan, [şəxsi] məqsəd və istəklərdən uzaq, tarix və mədə-
niyyəti ehtiva edən [yalansız] doğru bir elmlə bələd 
olmaqdır. Elə bir elm ki, keçmişdə qüsurlu olduğunu görüb 
ondan çəkinək, ətalətə sürüklədiyini görüb imtina edək, 
¤ Əmin Rihani ¥ 
¤  110  ¥ 
cəhalət saçdığını görüb düzəltməyə çalışaq. [Lakin] eyni 
zamanda, onda (elmdə – tərc.) ali nümunələr, əlverişli həyat 
tərzi, milli sivilizasiya, bəşəri intibah və tərəqqi gördükdə 
onunla təmsil olunaq, millətin ləyaqət və əzəmətinin 
qurucuları, xalq və bizim xeyrimiz üçün çalışan 
qabaqcıllarının izi ilə gedək.  
Mütərəqqi ruhun daim alilik nümunəsi olması, 
süstlük və səmərəsizlikdən çəkinməsi, bu günün dünəndən, 
sabahının isə bugündən daha yaxşı və ali olması çox 
vacibdir. Bu, bir millətin daimi və universal xeyir ünvanı, 
onun ləyaqət yoludur.  
Əgər [yuxarıda deyilənlərə] mütləq zərurət kimi əməl 
etsək, ruhu(muzu) alilik təcəssümü kimi qoruya bilsək, ülvi 
işlərimizi davam etdirməyə qadir olsaq, xeyirli övladları 
olan izzətli əcdadlar, şərəfli gələcəyi olan keçmiş xalqlara 
mənsub ləyaqət əldə etmiş olarıq.   
Gəlin səmərəli keçmişimizi kamilləşdirərək, onu daha 
xeyirli və layiqli edək. Sələflərimizin [bizə irs kimi qoyduq-
ları] nemətləri inkar etməyək və bizdən sonra gələcək xələf-
lərimizi unutmayaq.  
Keşmiş xeyirxahlığında, gələcək ümidlərində, bu gün 
isə bu xeyiri o ümidlə qovuşdurmaq yolunda çalışmaqda, 
başqa sözlə desək, əxz edərək, çoxaldaraq və əta edərək bir 
nəsildən digər nəsilə ötürməkdədir. Bu, şərəfli tarixi olan 
millətin əbədi irsi və yaxud, ən azından, tərifəlayiq və 
dəyərli məziyyətdən xali olmayan tarixidir. 
 
  
¤ Seçilmiş incilər ¥ 
 
¤  111  ¥ 
          Xəyanət və İblis 
 
Budur, biz 20-ci əsrdəyik. Lakin buna baxmayaraq, 
mədəni insanlar içərisində şeytanın insanların işinə müda-
xilə etdiyini hələ də iddia edənlər var. Dini təlimlərə [müəy-
yən] düzəlişlər edilsə də, onlarda hələ də şeytanın izinə rast 
gəlmək olar. Mədəni qanunlar dəyişərək davamlı inkişaf qa-
nunlarını ehtiva edən əməllərlə əvəz olunsa da, şeytanın 
[izi] məhkəmə qanunları, millətlərin davranış normaları və 
qaydalarında hələ də qalmaqdadır. Biz mədəniyyət, elm, 
ixtira və kəşflər baxımından tərəqqi etsək də, insanları qorxu 
və vahimə içərisində saxlayan qorxunc doktrina və ideolo-
giyalar mədəniyyət istehkamları və elmin dərin qatlarında 
dəyişməz olaraq qalır. Bu, indiyədək Avropanın inkişaf qa-
nunlarını təhrif etməkdə davam edən bir doktrinadır: dinin 
gözəlliyinə kölgə salan, [ondakı] ali mənəvi və əxlaqi təlim-
lərə xələl gətirən ehkam. Bu, uşaqları vahimələndirən, [təkcə 
adı ilə] onların kiçik qəlblərinə qorxu, qətiyyətsizlik və 
zəlalət toxumları səpən bir doktrinadır.  
Görəsən, nə zaman cəhənnəm atəşi qalanacaq? Nə za-
man xəyali şeytanlar öləcək? İnsanların qəlbindən qorxu və 
acizlik nə zaman silinəcək? Övladlarımıza yalan öyrətmək-
dən nə vaxt əl çəkəcəyik? Nə zaman dövlətin mədəni qanun-
larına düzəlişlər edəcəyik? Bu qanunlarla elmin inkişafı 
arasında tarazlıq nə zaman gözləniləcək?  
Bu, İngiltərədir – Darvin79, Haksli80 və Spenseri11 yetiş-
dirən, bütün dünyada Şekspir81, Bayron82 və kraliçası83 ilə 
qürrələnən, mağara və meşələrinin rayihəsinin hələ də şəhər 
¤ Əmin Rihani ¥ 
¤  112  ¥ 
küçələrində duyulduğu bir ölkə. Bu dövlət bəzi ehkamları 
ilə Britaniya taxtına kiçik fidyə verən vəhşi xalqı xatırladır.   
Londonda bir əsgərə ölüm cəzası kəsilmişdi. Onun adı 
Linç84 idi. Britaniya əsilli olmasına baxmayaraq, o, İngiltərə-
Bur85 müharibəsində Britaniyaya qarşı savaşırdı. Yazılı 
vətəndaş qanunlarında bu insan öz xalqına və dövlətinə 
xəyanət etmiş biri kimi qələmə verilirdi. Bütün millətlərdə 
və bu qəbildən olan mədəni və qeyri-mədəni dövlətlərdə 
vətən xainlərinə kəsilən ən böyük cəza ölümdür. Məgər 
kamil işlənib hazırlanmış qanunlardan daha ali qanun 
yoxdur? Görəsən, dövlətin əsarət zəncirini qırmaq üçün hələ 
də ayrı-ayrı fərdlərin əsarətindəyik? Məgər indiyədək döv-
lət üçün insan, insan üçün dövlət tapılıb? Vətəndaş görəndə 
ki, ölkəsi qanlı və ədalətsiz müharibə aparır, [məgər] onun 
dövlətin ordu sıralarından çıxmağa haqqı yoxdur? Haqq və 
azadlıq carçısı hökumətin məzlum xalqın istiqlaliyyətini 
əlindən aldığını, azadlığına qəsd etmək yolunda amansız və 
ədavətli müharibə apardığını gördükdə ona qarşı qılıncını 
sivirə bilməzmi?  
Öz silahı ilə ədalət və haqq istehkamlarına qarşı hücu-
ma keçən əsgər xaindir: o, hərbi məhkəmədə xəyanətinə 
görə ittiham edilməlidir. Çəkməsindən cəmiyyətin tozunu 
çırpan əsgər ölkəsinin ədalətsiz müharibə apardığını gör-
dükdə dövlətindən üz döndərir, istiqlaliyyət və azadlıq 
[uğrunda savaşan ordu] sıralarına qatılır. Beləsinin dəfnə 
çələngi ilə mükafatlandırılması gərəkdir. Ölkə paytaxtında 
bu qəhrəmana abidə ucaldılmalıdır ki, əlində silah gəzdirən, 
müharibəni peşəsinə çevirən hər bir kəs onu özünə örnək 
götürsün. Bəs, sivil və mədəni dövlətlər bu kimi insanlarla 
necə davranır? Onlara dəfnə budağından yox, tikanlardan 
¤ Seçilmiş incilər ¥ 
 
¤  113  ¥ 
hörülmüş çələng təqdim edir, abidə əvəzinə dar ağacı qurur. 
Britaniya hökuməti sərkərdə Linç ilə də eynilə bu cür etdi. 
O, əksəriyyətlə belə davrandı. Budur, deputatın hökumətə 
təqdim etdiyi ittiham məktubundan bir parça: “Şeytan 
filənkəsi yoldan çıxarmışdır”. Düşünün ki, bütün xalqların 
mədəniyyət və tərəqqisi ilə qürurlandığı dövlətin qanun-
larında belə bir ifadə hələ də işlənməkdədir. İngiltərənin 
ağlı başında olan hakimləri içərisində elə birisi tapılar ki, 
Linçin məhz şeytan tərəfindən yoldan çıxarılaraq hökumət 
əleyhinə silah qaldırmağa təhrik etdiyinə inansın? Məgər 
köhnə köhnəliyində, mədəniyyətimizə xas keyfiyyətlərdən 
salınan yamaq yeni qalmaqda davam edir? Kimdir bu 
şeytan, o haradadır? O, insanın qarşısına hansı şəkildə çıxır, 
onun qulağına nə pıçıldayır? Bizlərdən kim onu xəyal 
aləmindən kənarda görüb?  
Biz bildiklərimiz və öyrəndiklərimizdən bu inancları 
və etiqadları qoparıb çıxarmasaq, mədəni və tərbiyəli olma-
yacağıq. Bəşər övladından başqa şeytan yoxdur. Cinlər 
aləmi xəyal və ilğım dünyasıdır. Bu, qanunvericilərin yox, 
şairlərin məkanıdır. Şeytanlar şairlərin əsərlərində cazibə-
dar və gözəl qələmə verilsə də, qanunlarda əksinə çirkin və 
bədheybətdir. Xəyali şeytanlar nə hiss edilən, nə də görü-
nəndir: onlar ya əsəb gərginliyi, ya əqli pozqunluq və yaxud 
vəhşi nadanlığın nəticəsidir. Mən bu siyahıya şairləri aid 
etmirəm, çünki onlar şeytanlarla eynidir86.  
 
  
¤ Əmin Rihani ¥ 
¤  114  ¥ 
           İsanın xütbəsi87 
 
Əgər İsa yenidən dünyaya qayıtmaq istəsəydi, bu al-
çaq zəmanə övladlarının inamını qazanmaq, moizə oxuma-
ğa dəvət edildiyi təqdirdə onunla günümüzdə ABŞ-da 
templerlər88 ilə davrandıqları kimi davranmamaları üçün 
bəşəriyyətə adi görkəmdə görünərdi. Templerlər insanların 
əylənməsi üçün pulsuz komik küçə tamaşaları ilə çıxış edən 
müasir elçilərdir. Həqiqətən, indiki nəsil qiyamçılar nəslin-
dəndir: onlar nə möcüzələrə inanır, nə də peyğəmbərlərə 
məhəl qoyur.  
Fərz edək ki, İsa bəşər övladının xilqətində zühur edib. 
Yetkinlik yaşına çatdıqdan, dünyagörüşü və düşüncəsi for-
malaşdıqdan, ali təhsil ocaqlarının birindən məzun olduq-
dan sonra dünyanın indiki vəziyyətini öyrənərkən təliminin 
gedişini və nəticələrini görüb şübhəsiz kədərlənəcək və qə-
zəblənəcək. Əgər yəhudilər İsanı 19 əsr bundan öncə çarmı-
xa çəkmişdilərsə, Məsihləri ilə qürrələnən xaçpərəstlər onun 
ruhunu hər həftə, bəlkə də hər gün çarmıxa çəkirlər. İsaya 
ibadət edənlər ona əzab verirlər: bu nəslin övladları olan 
xaçpərəstlərin ağzından çıxan hər bir dua, hər bir yalvarış 
onun çarmıxına daha bir mismar sancır. Onların hər itaət-
karlığı ağalarının başına qoyulan tikanlı çələngdir. Xristian-
lar indiki halları ilə Məsihin düşmənləridir. İsa və kilsə bir-
birilə əks tərəfdədir. Əgər onu Qərbin böyük şəhərlərinin bi-
rində moizə ilə çıxış etməyə dəvət etsəydilər, o, öz nitqinə 
Müqəddəs Həftədə89 oxunan himn ilə başlayar və təəssüflə 
deyərdi: “Ey xalqım və Rəbbim! Haradadır iman əsri?” 
Əgər İsa cism və ruhdan ibarət olmasaydı, o, hələ də 
¤ Seçilmiş incilər ¥ 
 
¤  115  ¥ 
əziyyətə məruz qalmaqda və çarmıxa çəkilməkdə davam 
edəcəkdi. Kilsənin indiki vəziyyətini və çirkinliklərini gör-
dükdən, kilsə başçılarını tənbeh və xəbərdarlıq etdikdən 
sonra xristian ölkələrinə gedər, təlimi ilə bir araya sığmayan 
darvinçilik doktrinasını açıq-aydın dəlil və sübutlarla rədd 
edər, bu dövlətləri və xalqları daha sağlam fərdin qorunub 
saxlanması ilə bağlı təlimə uyduqları üçün qınayar, məz-
lumlara və düşmənlərə qarşı mərhəmət və şəfqət göstər-
mələri üçün onlara göstəriş verərdi. Qəlbi qəhr və üzüntü 
içərisində təəssüflə: “Mərhəmət və məhəbbəti inkar edən 
yaşayış uğrunda çəkişsəniz, mədəniyyət zavala uğrayar, 
cəmiyyət isə məhvə məhkum olar”, – deyə bildirərdi. Sonra 
[Məsih] sosializmin maddələri barədə ətraflı danışar, öz 
təlimi ilə onun arasında açıq-aydın eyniliklər və oxşarlıqlar 
tapardı. Ardınca, dünya dövlətlərindən hürriyyət, ədalət və 
bərabərlik barədə xoş xəbər gətirən elçiləri arzu, iman və 
məhəbbət müjdəsi ilə gələn elçilər kimi qarşılamağı və 
dəstəkləməyi tələb edərdi. İsa xütbəsini xalqın hər üç təbə-
qəsinə ünvanlayırdı. Birinci firqəyə qınaq və məzəmmət, 
ikinciyə razılıq, daha böyük – üçüncü firqəyə isə nəsihət və 
xəbərdarlıq formasında müraciət edərdi.  
İsa [ilk təbəqəni səciyyələndirən] qınağı filosoflara ün-
vanlayardı. Onlar xristianlığa qarşı çıxaraq iddia edirdilər 
ki, onun müddəaları cəmiyyət üçün xeyirli olacaq şeylərlə 
ziddiyyət təşkil edir. Belələri xristianlığı ən pis şəkildə 
tənqid edən və ləkələyən materialistlər və ateistlərdir. İsa 
onlara belə xitab edərdi: “Kilsə başçılarını tənqid etməkdə 
haqlısınız. Üzdə mənə qarşı çıxsanız da, mənimlə ixtilafa 
girsəniz də, nə danlanar, nə də məzəmmət olunarsınız. 
Bizim başlıca ehkamlarımıza gəlincə, onlar eynidir: sizlər də 
¤ Əmin Rihani ¥ 
¤  116  ¥ 
mənim kimi haqq, ədalət və məhəbbətin müjdəçilərisiniz. 
Lakin haqq haqq olaraq qalır. Onu da deyim ki, sizlər 
insanları ən böyük təsəlli və təskinliklə qarət edir, qəbirin 
həyatın sonu, ölümün isə əbədi yuxu olduğunu deməklə 
onları ümid və arzu xəzinəsindən məhrum edirsiniz. Axirət 
həyatında haraya gedirsiniz, ey alimlər? Siz necə yox olur-
sunuz ki, ruh əbədidir, ölümdən sonra həyat isə daha ali və 
daimidir?! Təliminizi savab və cəza gerçəkliyi üzərində 
kökləyin! Gəlin birlikdə eyni yolda addımlayaq və insanın 
üzərindəki həyat yükünü xəfiflətmək üçün əlimizdən gələni 
əsirgəməyək. Göstərdiyim möcüzələr barədə sizə deyilən-
lərə gəlincə, onlara çox əhəmiyyət verməyin. Bunlar sizi təli-
min gerçək mahiyyətini anlamaqdan yayındırmasın. 
Cövhəri götürün və ondan qeyrisindən imtina edin! Zəmini 
götürün və onun üzərində qurun, yaradın! Mən bildiklə-
rinizin dərinliklərində yaşayıram və əbədi olaraq sizinlə 
olacağam”. 
İkinci dəstəyə gəlincə, ona Allah xofu ilə bəşəri sevgi, 
imanla elm, xeyirxahlıqla üzüntü arasında var-gəl edən mə-
nəvi filosoflar başçılıq edirlər. Halbuki kilsə qanunlarına 
görə onlar xristianlıqdan uzaqlaşmış firqə hesab olunurlar: 
onun üzvləri haqsevər və həqiqət fədailərini sevmir, şəxsi 
etiqad və görüşlərinə zidd olan şeyləri qəbul etmirlər. İsa bu 
[firqəyə mənsub] filosoflar barədə belə deyərdi: “Onlar (din 
adamları – tərc.) sizləri kafirlik və allahsızlıqda ittiham edir, 
zülmkarlıq və düşmənçiliklə təqib edirlər. Sizə onu da 
deyim ki, bu gün mənim başıma gələnlər ilahiyyatçıların və 
fariseylərin90 başına gəlmiş və insanlar arasında məhəbbət 
və ədalət ruhunu oyatmışdır. Onlar sizi məşəqqət və 
iztirabla müjdələyir, mən isə sizə ən ali və şərəfli məqam 
¤ Seçilmiş incilər ¥ 
 
¤  117  ¥ 
barədə xoş xəbər verməklə sevindirirəm. Əgər sizi ölüm 
barədə xəbərdar edirəmsə, [demək ki] seçilmişlərdənsiniz. 
Sizlər Kitabımın ayətlərini doğru təfsirlərlə şərh etdiniz. 
Qoyduğum təlimin yolundan uzaqlaşan məzhəb başçılarını 
gördükdə onları tənqid etdiniz, kilsənin təsir və nüfuz 
dairəsinin söylədiklərimkindən daha kiçik olduğunu görüb 
onların himayəsindən çıxdınız, qurtuluşu üçün səylə çalış-
dığım insanlığa və bəşəriyyətə xidmət etdiniz. Sizlər nəf-
sinizi ərşin ən ali kürsüsünə ucaltdınız, onu materialistlərin 
və ateistlərin mücahid ordusunun hücumlarından qorudu-
nuz, qanunlar qoyaraq davranışlarınız və sözlərinizlə onlara 
riayət etdiniz. [Müqəddəs] Ata78  üçün qəlbinizdə ali sarsıl-
maz taxt ucaltdınız, sonra insanların qəlbində səmavi pad-
şahlığı qurmaq üçün yolundan azmışları xəbərdar etməyə 
və onları doğru yola yönəltməyə başladınız. Sizlər zəif və 
məzlumları müdafiə etdiniz, cinayətkar zalıma istehza 
etdiniz, riya üzərindən pərdəni götürdünüz. Mənə xəyanət 
edən kilsə sizi inkar etdi, sizə qarşı çıxdı. Lakin haqq olaraq 
deyim ki, sizlər mənə daha yaxınsınız, sizi inkar edənlərdən 
daha çox nicat tapmışlardansınız. Sizlər [mənim] sadiq da-
vamçılarım, həqiqi ənsarlarımsınız. Göydəki Atamın78 mər-
həməti [daim] üzərinizdə olsun!”  
Sonra İsa qəzəb oxunu üçüncü firqəyə –  xristianlıqdan 
öz arzularına çatmaq,  nüfuz sərhədlərini genişləndirmək, 
alçaq məqsəd və mənfur istəklərini həyata keçirmək üçün 
istifadə edən hökmdarlara və dövlət başçılarına yönəldərdi: 
–  Ey zamanın hökmdarları, yerin sahibləri! Haqqa söykə-
nərək deyirəm ki, sizin imanınız yalan, xristianlığınız isə 
pozuq və zərərlidir. Sizlər bütpərəstlərdən riya və xə-
bisliyinizlə fərqlənirsiniz. Onlar (bütpərəstlər – tərc.) məni 
¤ Əmin Rihani ¥ 
¤  118  ¥ 
təqib edərək zülmə məruz qoydular, elçilərimi öldürərkən 
bunu [gizlin deyil], açıq-aydın etdilər. Sizlər isə mənim 
adımdan istifadə edərək dəhşətli işlər törədir, yalan və 
böhtan yayırsınız. [Bununla da] alçaqlıq etmə günahına 
zülm etmə günahını da əlavə etmiş olursunuz. Dövlətçilik 
və idarəçilik arzusu sizə vəzifələrinizi unutdurub, ədalət və 
şərəf hisslərinizi öldürüb. Xəbislik, məkr və qəddarlıq 
əməllərinizin zahiri üzüdür. Bir-birinizlə yarışmanız və bir-
birinizə həsəd aparmağınız sizi kiçik qəlbli böyük günahları 
olan insanlara çevirib, şəfqət və mərhəmət [hissindən] 
məhrum edərək dürüstlük və vicdanlılığı sizdən uzaqlaş-
dırıb. Xudpəsəndlik sizi mənsub olduğunuz cəmiyyətin 
qurucularının dərdinə düşmən edib. Siz uca Atamızın78 
hüzurunda çoxsaylı və böyük günahlarınızı mənim adım-
dan istifadə edərək azsaylı kimi qələmə verməyə çalışır-
sınız. Apardığınız müharibələrin xərcini ödəmək üçün məz-
lum və həqir xalqın boynuna vergi və rüsumlar yükləyərək 
onu əzirsiniz: xalq [bu boyunduruq altında] inildəyir. Məgər 
əməlləriniz barədə düşünmürsünüz? Törətdiyiniz əməllərin 
mənsub olduğunuz dinin sizə öyrətdiklərinə zidd olmasın-
dan heç xəcalət çəkmirsiniz? Sizin yalançı mənsubluğunuz 
haqq-hesab günü sizə fayda verməyəcək! 
– [...] Ey zamanın şahları, yerin hökmdarları! 19 əsrdir 
ki, yerə pənah gətirməklə bəşər övladını sağlam ümidlərlə 
müjdələyirəm. Məgər siz salamı müharibə etmək kimi başa 
düşürsünüz? Sağlam ümidləriniz öldürücü silahlar və 
nəhəng zirehlərdəmi üzə çıxır? Mən sizə dinimi qılınc və 
atəşlə yaymağı nə zaman buyurdum? Nə vaxt söylədim ki, 
mənim adımdan  istifadə edərək istismar, qarət və kölə edin, 
satın alın və ya öldürün? Nə vaxt əmr etdim ki, təlimimə 
¤ Seçilmiş incilər ¥ 
 
¤  119  ¥ 
qarşı çıxanları təqib edin, ilahiliyimi inkar edənləri öldürün, 
söylədiklərimə istehza edənləri qorxudun? Siz bütün dün-
yanın qürurlandığı “qızıl ayələr” adı altında nə başa düşür-
sünüz? İdarəçiliyinizə səbirlə boyun əyən, əmr və buyruq-
larınızı dinməz-söyləməz müticəsinə icra edənlərə qarşı 
nümayiş etdirdiyiniz süni məhəbbətdən başqa digər növ 
məhəbbət [sizin üçün] nə qədər dəyərlidir? “Bunu İsanın 
yolunda edirik”, – şüarı altında gördüyünüz pis əməllərə 
görə vicdanınız sizi narahat etmir? Ey zamanın hökmdar-
ları, dünyanın rəhbərləri! Nə vaxt öz ağanızın73 yolunda 
nicat tapmışlardan olacaqsınız? Sizləri zülm törətməyə və 
qəddarlıq etməyə təhrik edən adınızı nə vaxt təmizləyəcək-
siniz? Mən sizi məhəbbətlə müjdələdim, sizlər isə [hələ də] 
öz aranızda düşmənçilik və ədavət qığılcımı saçırsınız. Mən 
sizə həmrəyliyi pənah gətirdim, sizlər isə bir söz uğrunda 
mübahisə edir, icmanızı içəridən parçalayırsınız. Mən 
məbədə daxil olub sərrafları qovdum, sizlər isə bütlərə 
ibadət etməyə, [hələ də] qızıla səcdə qılmağa davam edirsi-
niz. Mən sizə şərə xeyirlə cavab verməyi öyrətdim, sizlər isə 
tənqidçilərə qəzəbləndiniz, əməllərinizi pisləyənləri 
öldürdünüz, düşmənlərinizdən ən amansız şəkildə intiqam 
aldınız.  
– [...] Ey dünyanın sahibləri, günah işlətməkdə və düş-
mənçilik etməkdə dərinə getməyin! Dünya və onun [keçici] 
nemətləri yolunda özünüzü ölümə məhkum etməyin! Bəs-
dir [törətdiyiniz] istibad və zülm, qəddarlıq və zorakılıq, 
riya və xəbislik! Ədalətli olun! Sizi qoruyan orduya, ölkənizi 
müdafiə edən alınmaz qəsrlərə ehtiyacınız yoxdur. Ey döv-
lət başçıları, ölkənizi ədalətlə möhkəmlədin, onun üzərin-
dən zülm əlini çəkin! 
¤ Əmin Rihani ¥ 
¤  120  ¥ 
                 Ali Rəsul 
 
Mən onu şəhər meydanında gördüm. İnsanları ətra-
fına toplayaraq xütbə söyləyirdi: “Mən qurub-yaradan, əl 
tutan və himayə edənəm! Mən ağanın və nökərin qarda-
şıyam!”  
Gördüm ki, o, əkin yerlərini dolaşaraq hay salır: “Mən 
əkinçi və çütçüyəm! Mən cani və qanunvericiyəm!” 
Budur, o, dağa dırmanır və qəhrəmanlar kimi hayqırır: 
“Mən fatihəm, ibadətgaham! Mən hafizəm, hamiyəm! Qaya-
lıqlar və cəngəlliklər mənim qarşımda baş əyir, uca dağlar 
və buludlar arzularıma alətdir!” 
Budur, o, dəniz dalğalarını yararaq keçir. Onun səsi bir 
şərqi kimi səslənir: “Möcüzələr kainatın Rəbbinə aiddir! 
Dünya [əzmlə] çalışan bir kimsənin, səmalara can atan bir 
kəsindir!” 
Budur, o, tutqun səmada bir quş kimi pərvaz edir və 
sanki cənnəti qazanmış kimi sevincək haray salır: “Gözlərim 
önündən duman çəkilir, önümdəki buludlar aralanır, şəfəq 
qanadlarımın ətrafında bərq vurur”.  
O, həqiqi və tutarlı fikirdir. Kamil, səxavətli, əkib-bi-
çən, aramsız üsyan edən, alov püskürən və oxlarını itiləyən 
bir ruhdur. O, üzüntü və ətalətin düşməni, qandalları və 
zəncirləri çözən biridir.  
Onun günləri bahar fəsli kimi yenilənir; əzmlə çalışır, 
nə isə kəşf edir, ad-san qazanır.  
O, naümid insanlardan əminlik ruhunu sıxışdırıb çıxa-
rır. O, təsəlliverici və yardım edəndir. 
¤ Seçilmiş incilər ¥ 
 
¤  121  ¥ 
O, külüng və məşəl daşıyır; haqq yollarını işıqlandırır, 
zülmət qəsrlərini dağıdır. O, öndər, mürşid və bələdçidir. O, 
günəşin boylandığı dağ, rayihə saçan kölgəli çəmənlikdir. 
 
*    *    * 
O, Allah-təalanın səlahiyyətli həyat nümayəndəsidir: 
onun ayələrinə və möcüzələrinə xeyir-dua verilmişdir. 
O, mənə və sənə göndərilmiş ən ali rəsuldur. Biz onu 
dinləyir və ona tabe oluruq. 
– [Rəsul:] Əgər sən kədərlənmişsənsə, ümidini itirmə, 
məyus olma! Əgər ümidini itirmişsənsə, süst qalma! Əgər 
süstləşmisənsə, xatırla ki, sən əbədiyyət üçün yaradılmısan!  
Rəzillik nə donuq həyatda, nə də ölümdədir. Dağın üzərinə 
çökmüş  ölüm bərq vuran işıqdır. Əgər sən torpağa zəlil 
şəkildə gömülmüşsənsə, demək, həqarət içində əbədi həyat 
sürmüsən. Yox, əgər azad və ləyaqətli ömür sürüb, hürr və 
şərəfli ölümlə ölmüşsənsə, deməli, azadlıq və kəramət sənin 
firavan əbədiyyətinin nuru olacaqdır.  
    
*    *    * 
O, bizə göndərilmiş ali rəsuldur. Biz hamımız ona 
qulaq asır, onu dinləyirik.  
– [Rəsul:] Ürəkli, cəsarətli və qürurlu ol! Həqiqətən, 
Allah əzmli, qorxmaz və məğrur kimsələri sevir. Mücahid, 
əzmkar və qərarlı ol, haqq yolunda ötkəm və barışmaz qal! 
Çünki Allah-təala belələrini sevir... Mən sənə ülvi dünyadan 
–  müqəddəs dağlardan və üfüqün arxasından boylanan 
işıqlardan pənah gətirmişəm. Bu, mənim yükümdür. Onun 
içi səmanın, dağların və çöllərin qızıl və gümüş tozu ilə 
doludur. O, əbədi xəzinə ilə yüklüdür... Mən sənə günəş və 
¤ Əmin Rihani ¥ 
¤  122  ¥ 
aydan, Kəhkəşan91 və Əkizlər bürcündən pay gətirmişəm. 
Sənin yanına həyat silsiləsindən olan sonsuz, əzəli və əbədi 
[gözəl] xatirələrlə pənah gətirmişəm. Mən sənə bütün 
mövcudatın120 Tanrısından ismarış gətirmişəm: onun ilk və 
son sözləri “hər zaman irəli!” kimi səslənir.   
    
*    *    * 
– [...] Mən sənin yanına əbədi və dəyərli hədiyyələrlə 
yanaşı, başqa şeylər də gətirmişəm. Bu çantada qızılgül və 
yasəmən güllərinin, reyhan və sənubər dəstələrinin, 
terpentin və dəfnə ağaclarının, naz, zəfəran və müşkün, nar 
ağacı çiçəklərinin, göz oxşayan çöllərin və bağların bir 
ümman məftunedici gözəl rayihəsi var. Bu yükün içərisində 
sıx meşələrin səssizliyi, Rəbbimin bəxş etdiyi əmin-amanlıq, 
dağların əzəmət və ucalığı, vadilərin kəraməti gizlidir... Sən 
hüznlü və pərişansan. Bu, şəfəqin və qürubun sənə bəxş 
etdiyi gizli və görünməz hədiyyəsidir: füsunkar rənglərdən 
və gümüş ərintisindən, günəş putasında əriyən mərcan, 
mirvari, zümrüd və yaqut daşlarından olan xəzinənin üzə-
rində çağlayan səssiz və lal nurdan yaranan dəniz.  
 
*    *    *  
– [...] Bu musiqi həyat musiqisidir: həzin və iniltili 
səslənən, insanın qanında müqəddəs atəş qalayan, ağlı və 
əsəbləri sakitləşdirən halal sehrdir. Mən onu bülbülün 
dimdiyindən, yağış və nəhrlərin qəlbindən, sıx meşələrdə 
dolaşan cırcıramalardan, dağların zirvələrindəki 
zəngçiçəklərindən, şeh düşmüş çöllərdə dolaşan küləklərin 
vıyıltısından, qızılı qum sahillərini yuyan dalğaların 
köpürtüsündən qoparıb sənə gətirmişəm.  
 
¤ Seçilmiş incilər ¥ 
 
¤  123  ¥ 
*    *    * 
– [...] Mən kədərin düşməni, ümidsizlərin kömək-
çisiyəm. Mən səndə fərəh və nəşə oyatmaq üçün gəlmişəm. 
Gəldim ki, sənə əzm və şuxluq, iman və ümid bəxş edim, 
səndə mübarizə və macəraya sevgi aşılayım. Səhhət, mal-
dövlət və övlad-uşaq gözəl şeylərdir, lakin bunlardan ən 
gözəli şücaət, nəfsin ləyaqəti, azadlıq və bu kimi ali dəyər-
lərdir. [Həqiqətən] yanaqlardakı qırmızılıq92 ovcunda olan 
qızıldan daha yaxşıdır. Kəramət, rəşadət və cəsarət səhhət 
və mal-dövlətdən daha xeyirlidir. Mən bunları söyləməyə 
gəlmişəm. Bəli, mən əminliklə iddia edirəm ki, ləyaqətin 
aşıb-daşması zənginlik və firavanlıqdan daha yaxşıdır. 
Haqq-ədalət yolunda dəlilik köləlik və dözümlülükdən 
daha xeyirlidir. Ölümlə qazanılan ləyaqət və izzət şikayət 
dolu zəlil rəzil və acınacaqlı həyatdan, ümidsizliyə arxa-
lanan, itaətkarlıq və yaltaqlıq örtüyü altında gizlənən 
yaşayışdan daha şərəflidir.  
 
*    *    * 
– [...] Sən ümidsizliyə söykənən, mütilik örtüyünə 
bürünən birisən? Əgər həqiqətən belədirsə, onda yanına 
gəlişim sənin nəzərlərində yalandır. Budur, bu da tapança. 
Orada sənin üçün nəzərdə tutulmuş cəmi bir güllə var. Mən 
sənə göndərilmiş ən ali elçi, müqəddəslərin rəsulu, sənə ən 
son sözü deyən biriyəm. Gülləni sinənə sıxmadan öncə 
düşün; zəlalət içərisində əbədiyyətin barədə düşün! Sonra 
sudan bir və ya iki qədəh iç! Küçəyə çıxıb bir-iki saat gəz, 
dolaş! Elə yeri ki, sanki sürətlə yayılan oddan və ya azğın 
canavardan qorxub qaçırsan. Sonra bunun əksinə fikrə və 
düşüncələrə qapılan xəyalpərəst, kamal və vəhy mənbəyinə 
¤ Əmin Rihani ¥ 
¤  124  ¥ 
can atan divanə, gözəllik və təbiətin xaliqinə aşiq olan 
məcnun kimi veyl-veyl dolaş!.. Verdiyim hədiyyələri xatırla! 
Onları özündə və ətrafında tapdığın zaman vəsf et! O an geri 
dön: öz nəfsinin Rəbbi, öz gəminin kapitanı kimi geri qayıt! 
Səndə artıq özünü və digərlərini dərin kədər və üzüntü 
hissindən, ətalət və zəlalət köləliyindən xilas etməyə kifayət 
edəcək qədər əzm və şuxluq, sevinc və fərəh, fikir və iradə 
gücü, Allaha inam, mübarizə və macəraya istək var.   
 
             Həyat yolları 
 
Məgər insan bu dünyada millətçilik ab-havasına meyl 
etmədən, ruhunu dini təriqətçilik rənginə boyamadan ya-
şamaq iqtidarında deyil? Bəşər qardaşını onun dini inancına 
iftira yaxmadan, şiə damğası vurmadan, öz təəssübkeşliyi 
ilə öyünmədən, özünün dini və yaxud siyasi səylərini şişirt-
mədən qəbul edə bilməz? Məgər [bir sinfə mənsub] insan 
kütlələrini digərinə nifrət bəsləmədən [qərəzsiz] sevmək 
iqtidarında deyil? Qəlbinin səhifələrinə və alnına böyük 
hərflərlə “Mən müsəlmanam!” və yaxud “Mən xristianam!”  
sözlərini yazmadan [təmənna güdməyən] şərəfli və iffətli 
mənliyə, atalarının təmiz və ismətli heysiyyətinə sahib ola 
bilməz? Məgər hər dəfə sülh və rifah zərrələri hərəkətə 
gəldikcə gurultu yaradaraq ətrafına səs salan və hara üz 
tutursa-tutsun onun gəlişindən xəbər verən ətəkdən asılmış 
təfriqə zınqırovları və millətçilik zəngləri olmadan insan 
həyat yoldaşı, övladları, ailəsi və həmcinslərinə məhəbbət 
və sevgi duya bilməz? Məgər o, bəşər qardaşına nifrət 
¤ Seçilmiş incilər ¥ 
 
¤  125  ¥ 
etmədən Tanrını sevə bilməz? Qonşusunun paltarını 
cırmadan öz əlbisəsini yamaya biməz? Özü kimi ibadət 
etməyən birisindən əbədiyyət oduna qızınmağı tələb et-
mədən ibadətini edə bilməz? Məgər Allah sevgisi bəşəri sev-
gi olmadan mövcud ola bilməz? Yer üzündə bəşəri qardaş-
lığı möhkəmlətməyə çalışmayan birisi müqəddəs Atanın78 
himayəsi altında olmağa layiqdirmi? Mən düşüncələrə qərq 
olaraq dəfələrlə bu sualları öz-özümə təkrarlamışam. Geniş 
həyat yolu üzərində duran bu sualların arxasında keçmişin 
[keçilməz] divarları, izləri və tozanağı, önündə isə həyatın 
baş yola açılan bir neçə darısqal cığırı uzanır: yolçuları 
azdıraraq dalana salan, keçilməsi əziyyətli olan, hətta ən 
sayıq bələdçiləri belə azdıraraq qarşılarını kəsən cığırlar... 
Budur, mən əqlim və ruhumla əslində hökmün icrasının 
çətin olduğu məqama yetişmişəm. Məgər biz bəşər övlad-
larından yalnız az qisminə nəsib olan geniş və rahat həyat 
yolunda yürüməkdə davam edir, yaxud bu dünyadakı səya-
hətimizi kamil etmək üçün qarşımıza çıxan ucsuz-bucaqsız 
cığırlardan birinə yol almış olmuruqmu? 
Əgər biz baş yoldan sapsaq, gedəcəyimiz yerə aparan 
hansı çığırı seçmiş olarıq: daha rahat, geniş və gözəl yolu, 
yoxsa daha qısa və yaxın yolu? Ətrafımıza boylansaq, müx-
təlif çığırların üzərindəki darvazaların yanında qarovulçu 
və bələdçilərin durduğunu görərik. Çığırlar az, gözət çəkən 
keşikçilər isə çoxdur. Hər kəs öz yolunu tərifləyir, onu bizim 
üçün asanlaşdıracağını vəd edir, öz yolunun qüsursuz və 
fəzilətli olduğunu iddia edir, digər bələdçiləri və yolları pis-
ləyir. Biz isə çaşqın vəziyyətdə yol ayrıcında dayanıb, 
çarəsiz halda bu səs-küyü dinləməyə məcburuq. Biri 
qışqırır: “Mənim yolum xilas və qurtuluş yoludur”. Digəri 
¤ Əmin Rihani ¥ 
¤  126  ¥ 
bağırır: “Mənə doğru gəl, mənə doğru! Mənim yolum daha 
asan və rahatdır”. Başqa birisi qonşusunun yolunun dalana 
apardığını, oradan çıxış olmadığını bəyan edir. Üçüncüsü o 
biri bələdçinin yolunun kələ-kötür olduğunu, [yolçunu] yol 
boyu çox sayda təhlükə və maneələrin gözətlədiyini iddia 
edir. [Halbuki] özünün keşik çəkdiyi yol çox sayda quyu və 
lağımlarla dolu yorucu və keçilməz yoldur. Sənin yolun, 
mənim yolum, onun yolu... Ey böyük və mərhəmətli Allah, 
bu keşikçi və bələdçiləri susdur! Düşünüb-daşınmağımız 
üçün bu səs-küyü və gurultunu öz pak və sakin ruhunla 
sarıyaraq [yatırt]! Rəbbim, bu yollardan hansı daha doğru 
və hansı sənə daha yaxındır? 
Onlar söz anarxiyasında, mən isə arzuların təlatümlü 
dənizində boğulduğum an səfərə çıxanlardan bir dəstə gə-
lərək, təlaşlanmadan və sorğu-sual etmədən bir neçə yola üz 
qoydu. Onlardan hansı birini izləyəsən, hansı birinə yol yol-
daşı olasan? Onların hamısı öz yolunu tanıyır və öz yolu ilə 
gedir. Mən isə tərəddüd edir, soruşur, axtarır, müqayisə edir 
və nəticədə belə qənaətə gəlirəm ki, əsil həyat yolu geniş, 
işıqlı, asan və gözəl, [onun] çığırları isə qaranlıq, darısqal, 
qorxulu və təhlükəlidir. Görünür, bələdçilərin təhdidi, gö-
zətçilərin çoxsaylı hədə-qorxusu və yolçuların məzəmmə-
tindəndir ki, hər kəs bu çığırlar haqda qayğılı və laqeyd 
danışır. Mən isə [öncədən] ilahi nur və qayğı ilə rastlaşdığım 
bu yolda yürüməkdə davam edirəm. [Bu yolda] heç kəs 
mənim qarşımı almır. Mənim yol göstərəcək bələdçiyə, 
müdafiə edəcək qarovulçuya və ya yonləndirəcək mürşidə 
ehtiyacım yoxdur. Bu yolda məni hidayətə yönəldən bütün 
dünyanı nura qərq edən, ruhuma yol yoldaşı olan, 
ürəyimdən qorxunu götürən, ətrafımı bürüyən təhlükə və 
¤ Seçilmiş incilər ¥ 
 
¤  127  ¥ 
vahiməni yox edən Allahın özüdür. Bu, elə bir yoldur ki, 
orada nə sənin azadlığını oğurlayacaq oğru, nə iradəni 
boğacaq bələdçilər, nə də müstəqilliyinə qəsd edəcək və 
üzərində ağalıq edəcək gözətçilər var.  
Beləcə, əqlən və mənən azad ruhlu və azad iradəli bir 
insan kimi qalmaq yaxşıdır, yoxsa onları (azadlıq və vicdan 
– tərc.) millətçilik, təriqət və məzhəb zəncirləri ilə qandal-
lamaq, kor tərəfgirlik rənginə boyayaraq təhrif etməkmi? 
Hansı daha yaxşıdır: mənliyini qiymətli sərvət kimi qoru-
yub saxlamaq, yoxsa müti və susqun halda getməli olduğun 
çox sayda yollardan birini seçməklə onu təhlükələrə atmaq? 
Ağıllı birisi öz istiqlaliyyəti ilə oynamır, onu təhlükə-
lərə atmır. Azad insan öz ruhu ilə sövdələşmə aparmır. 
Müdrik kimsə öz ağlını təfriqəçiliyə girov qoymur və 
çoxüzlü təqlidçiliyi əldə rəhbər tutmur.   
Yox, qardaş! Bu nəfs bir parça torpaq, yaxud satılacaq 
və girov qoyulacaq mal deyil. Bu əql alver ediləcək alma 
dolu bir yeşik də deyil. Doğru və geniş həyat yolunda ad-
dımla və onun çoxsaylı cığırlarını bələdçilərə burax! Ticarət 
nişanələrindən əl çək! Başının üzərindən sektanlıq şüarlarını 
götür! Qəlbinin səhifələrindən babalarının yazdığı təəssüb 
və həsəd kəlmələrini sil! Ruhunun lövhəsini təmizlə, dos-
tum, yaxşı təmizlə! Onun üzərində yazan tək katib sən ol! 
Lövhəyə sonluğu gözəl olan “azadlıq”, “həqiqət”, “məhəb-
bət” və “gözəllik” sözlərini yaz! Pak və sadə bir insan ol və 
bütün bəşəriyyət üçün çalış! Rəmzləri sevən birisənsə, onda 
sintaksisdə hərf kimi ol; qoy sənin əlamətin əlamətsizlik 
olsun! Əhməd Şidyaq93 [burada] gözəl demişdir: “Əgər 
haqqa məhəbbət və xeyirli işlər görmək yolunda çalışır-
sansa, o zaman insanlardan gələcək heç bir pislikdən 
¤ Əmin Rihani ¥ 
¤  128  ¥ 
qorxma! Əgər insanlar sənə qarşı cinayət törətsələr belə, sən 
Allah dərgahında sığınacaq tapacaq [və müdafiə 
olunacaqsan]!  
Əgər sən Şidyaqı sevmir və onun dediklərinə əhə-
miyyət vermirsənsə, Allahın mübarək elçisinin sözlərini 
ondan daha üstün və fəzilətli görürsənsə, o zaman Allahın 
rəsulu Yaqubun (ə.s.) sözlərini eşit: “Əgər içinizdə coşan 
həsəd ürəyinizi sıxaraq köksünüzə sığmırsa, qürrələnməyin 
və haqqı tapdalamayın! Bu hikmət göylərdən nazil olmayıb. 
O, yerdəki şeytani nəfsdən doğub. Həsəd və təfriqəçilik olan 
yerdə təşviş və hərcmərclik hökm sürür və bütün işlər 
zavala uğrayır”. Allahın rəsulu səbr və mərhəməti müjdə-
ləyir. Günümüzün qabaqcıl ziyalı və alimləri kimi o da dərk 
edir ki, təfriqəçilik ağır nəticələrə və böyük itkilərə gətirib 
çıxarır. Tolerantlıq cinayətin təkrarlanmaması üçün çox 
vacibdir. O, əsrin ruhu, mədəniyyətin kiçicik irsindən bir 
sərvətdir. Sağlam düşüncəli hər bir kəs ifrat əzmkarlıq və 
qətiyyətdən hiddətlənir. O, araşdırmadan, müqayisə apar-
madan, prinsipləri ilə ziddiyyət təşkil edən və mübahisə 
doğuran məsələlərin bütün təfərrüatlarını dərk etmədən 
qərar qəbul etmir. Əgər uzun araşdırmalardan sonra o, 
əminliyə nail olarsa, onun inancı başqalarınkına saymaz-
yana yanaşmağa imkan verməyəcəkdir.  
Dəlisovluq rüsvayçılıq, düşünülməmiş rəşadət isə ci-
nayətdir! Məsələn, mən müxalif  partiyanın prinsip və mad-
dələrini mənimsəməkdən qorxmaz və [bunu edərkən] tə-
rəddüd etmərəm. Çünkü bütün təlim və ideologiyalarda çox 
sayda xürafat və az sayda həqiqət görürəm. Nədən biz seç-
mədən, baxmadan mal alırıq? Məgər bizə qızıl suyuna 
çəkilmiş saxta zinnət əşyası ilə kələk gələndə razı qalırıq? 
¤ Seçilmiş incilər ¥ 
 
¤  129  ¥ 
Yarısı sağlam, yarısı cürük almalarla dolu yeşiklə ticarət 
edərkən orada almalardan savayı [öldürücü] zəhərin oldu-
ğunu gizlətməklə camaatı aldatmaq məgər ədalətdəndir? 
Mənə sağlam olan təzə alma, armud, ərik və nar verin, xarab 
olanı özünüzə saxlayın! Mənə sağlam müddəaları olan 
həqiqi doktrinanı verin: mən onu qəbul edəcək və qoru-
yacağam! Mənə süd ilə balın qarışığından ibarət cənnət 
içkisi adı altında yarısı su ilə qarışdırılmış süd verməyin: 
mən yalnız həqiqi olanı içəcəyəm, ondan başqasını deyil! 
Mənə çaxır adı altında rənglənmiş şirə içizdirməyin! “Bu su 
İordan çayındandır və müqəddəsdir”, – deyə tərif etdiyiniz 
bulanıq suyu gətirməyin! Budur, siz özünüz Zəmzəm 
quyusundan94 və ya Qanqa çayından95 içir və lənətlənmiş 
olaraq ölürsünüz.  
Ey bütün dünyanın saqiləri! Sizin [verdiyiniz] şərablar 
bulanıqdır: onların süzülərək təmizlənməsinə ehtiyac var. 
İçində çox sayda həşərat üzən bu şərabların tamamilə 
təmizləndiyinə və durulduğuna əmin olana kimi onları 
diqqətlə yoxlamaq lazımdır. Əql yalan, kələk və fırıldağın 
toxumlarını ələyən ələkdir. Bəşər övladına inam lazımdır, 
lakin onu dözümlülüklə birləşdirməsə, özünə zərər vermiş 
olacaqdır. Başqalarının inancıma hörmətlə yanaşmasını 
arzuladığım kimi özüm də başqalarının əqidəsinə hörmət 
etməliyəm. Əgər heç bir səbəb olmadan [onların] inancına 
həqarət etsəm, mən də həqarətə məruz qalacaq, inancım isə 
[çox güman ki] imtahan olunacaqdır. Qarşılıqlı dözümlülük 
və rəhmdillik bütün ictimai və dini bəlalara əlac olan 
dəvadır. [Şübhəsiz] təəssübkeşlik xəstəliyinə [verəcəyim] 
tərif [aşağıdakı kimi] mənfidir: “Biz südü su ilə qarışdıran 
adama qarşı çıxmırıq, çünki sən də çaxır dediyin rənglənmiş 
¤ Əmin Rihani ¥ 
¤  130  ¥ 
içki ilə alver edirsən. Əgər sən yalana bürünmüş rifahını 
qoruyub saxlamaq istəyirsənsə, o zaman gözünü ondan 
(çaxırdan – tərc.) çək; qoy o da gözünü səndən çəksin! [Bil-
sən] bu çaxır və süd satanların hamısından uzaqlaşmaq, 
düzlük və səmimiliyin mübahisəsiz olaraq tək ünsür olduğu 
ticarətlə [məşğul olmaq] necə də xeyirlidir.  
Alman şairi Höte96 demişdir: “Həyatımızda ən vacib 
olan amil hər şeyə ədəbi qərəzlik olmadan diqqətli və 
müdrikanə baxa bilməkdir”. Təfriqəçilik, xüsusilə də dini 
qərəzlik Yəqubun97 (ə.s.) dediyi kimi təşviş və qarışıqlıqdan 
yaranır və bütün işlər pis sonluqla nəticələnir. Həz.Yəqub, 
alman şairi, Şidyaq və mənim söylədiklərimi daha kamil və 
gözəl şəkildə bir ərəb şairi belə ifadə etmişdir: “Əgər mənim 
dinim onunkuna yaxın olmasaydı, bir gün öncədən öz ağamı73 
inkar edərdim. Qəlbim bütün şəkillərə düşdü: gah cüyürlər üçün 
otlaq, gah rahiblər üçün kilsə, gah  bütlərin məbədi, gah zəvvar-
ların Kəbəsi, gah Tora mətnləri, gah da Quran müshəflər98 oldu. 
[Lakin] mən məhəbbət dininə sitayiş etdim və onun karvanının 
ardınca getdim. Onun sərdarı mənim dinim və imanım oldu”.  
 
                 Şəfəq kitabı 
 
Cənablar! 
Bu gecəki mövzum “Şərq ruhu və Qərb maddi mədə-
niyyətidir”. Lakin Şərq ruhu üzərindən örtüyü götürmədən 
və Qərb mədəniyyətinin qəlbinə nüfuz etmədən öncə gəlin 
onların nə ifadə etdiyini öyrənək. Baxaq, görək ibtidai hey-
vani instiktə – özünü qorumaq və azuqə tapmaq ehtiyacını 
¤ Seçilmiş incilər ¥ 
 
¤  131  ¥ 
ödəməyə yaxın olan ehtiras və meyllərdən hansı biri bu-
günkü dünyanı idarə edir?  
Bu istəklərin hamısı və ya əksəriyyəti təfəkkürlə çərçi-
vələnir. Onu “müharibədən sonrakı” düşüncə tərzi adlan-
dırsaq, daha doğru olar. Bu, ümidsizlik və etinasızlıq do-
ğuran bədbinlik təfəkkürüdür. Bədbinlərin nəzərində bu 
günün insanı ya hiyləgər meymun, ya da xain canavardır. 
Onlar inanırlar ki, Qərb mədəniyyəti yaşlanıb və əcəli 
yaxınlaşıb. Tərəqqi və inkişafın zirvəsinə çatmış insan da bu 
mədəniyyət kimi zirvəni aşmaq iqtidarında olmayıb dibə 
enir və əslinə qayıdır. [Bədbinlərə görə] sadə xalq idarə-
çilikdə xüsusi məqama yetişəcək və haqlı olaraq intiqam 
yolunu tutacaq. Siyasi quruluşlarla yanaşı iqtisadi quruluş-
lar da ləğv olunacaq və onların yerini mədə və ehtiraslar 
alacaq. Başqa sözlə desək, onlar inanırlar ki, mənəvi 
qüvvələr – təbii, əqli və ruhani – insanda zəifləmişdir və 
Birinci Dünya müharibəsindən sonra yox olmaqda davam 
edir. İnsanda [sadəcə] azğın canavarı xatırladan güc qalıb.  
Lakin burada başqa firqə də var. [Hərgah] bu haylı-
küylü günlərdə onların səsi istər mətbuat, istər siyasət də-
yirmanı, istərsə də ticarət və iqtisadiyyat dairələrində daha 
az duyulur. Bu dəstə bədbinlərin gördükləri ilə yanaşı, [eyni 
zamanda] hadisələrin zahiri görkəmi arxasında [gizli] 
qalanları da görür. Onlar maddi və mənəvi həyatda [hökm 
sürən] əbədi qanunları, insanın yoluna işıq saçaraq daim 
yüksəkliklərə – Əkizlər bürcünədək uzanan əli, səmavi işıq-
ların və ya onların arxasından [boylanan] ali vücudun 
parlaq nuruna boyanmış ümidi görürlər. Bu dəstə nikbinlər 
dəstəsidir. Onlar insanın mənəvi gücünün bərpasında səssiz 
və təvazökar davranır, insanlığın ümumi vəziyyətinə mənfi 
¤ Əmin Rihani ¥ 
¤  132  ¥ 
təsir edən şeyləri inkar etmir və inanırlar ki, ali həyat 
prinsipləri və mədəniyyətin əzəli qanunları üzdə büruzə 
verməsə belə, insanda mövcud olmaqda davam edir.  
Cənablar, budaq [hələ də] təzə, toxum isə yaşıl qal-
maqda davam edir. O, yenidən cücərəcək, boy atacaq və köl-
gəsi hər tərəfə yayılan qollu-budaqlı, bərəkətli və barlı  ağac 
olacaq. [Gələn mövsümdə] o, əvvəlkindən daha bol və key-
fiyyətli məhsul verəcək. Bu, intibah, təkamül və əbədiyyət 
qanunudur.  
Nikbinlər dəstəsinin səsi az-az hallarda Şərqə gəlib ça-
tır. O səs zəif və astadandır. Siyasət və iqtisadiyyatın çığır-
tıları onları (səsləri – tərc.) batırır. Lakin onların içərisində 
sivilizasiyada yeni həyatın göstəricisi, onun firavanlığının 
zəmanətçisi olan yeni bir səs var. O, xeyirli qüvvələrin ya-
ranması və bərpasında ilk amil, [ondakı] zəruri keyfiyyətləri 
qoruyub saxlamağa [cavabdeh olan] zamindir. Bu yeni səs 
qadın səsidir. Bu gün nikbinlər dəstəsində olan qadın hər 
zaman onların Allah və insanlar tərəfindən seçilən anası 
olub.  
Bugünkü Qərbdə mövcud vəziyyət belədir. Şərqə gə-
lincə, nikbinlər və bədbinlər öz nəzəriyyə və cəhdlərində si-
yasi sərhədləri aşmırlar. Şərqdə milliyyətçilik həm qədim, 
həm də yenidir: yeni simalı və qədim ruhludur. Siyasət Şərq 
və şərqlilərin kabusudur. Onun səbəbləri çeşidli, siması çox-
üzlü olsa da, ruhu şiddətli qasırğanı xatırladan Şərq ruhu-
dur: Çin və Yaponiyanı ağuşuna alan, Hindistan və İslamla 
əylənən, Ankara və Misirdə gülən, Məkkə və Mədinədə 
mürgüləyən bir ruh.  
Bu siyasətin arxasında nə durur, onun başlıca məqsədi 
nədir? Mən onda yalnız bir qayə görürəm: işlərimizi yeni 
¤ Seçilmiş incilər ¥ 
 
¤  133  ¥ 
demokratik zəmin [üzərində kökləyərək] yaxşılaşdırmağa 
müvəffəq olmasaq belə, əcnəbiləri torpaqlarımızdan uzaq-
laşdırmaq və idarəçilik cilovlarını öz əlimizə götürmək. 
Sanki bununla iddia etmiş oluruq ki, bizdə olan və bizdən 
törəyən hərc-mərclik əcnəbilərinkindən daha yaxşıdır. İda-
rəçilərdən və quldurlardan gördüyümüz zülm nə qədər şid-
dətli olsa belə, əcnəbilərin zülmü ilə müqayisədə daha 
yüngüldür. Qədim və sıradan çıxmış məşəl Jenevada99 dü-
zəldilmiş, Paris və Londonda alışdırılmış yeni məşəldən 
daha gurdur. Bu milli mövqedə haqq və ədalətdən bir şeylər 
var. Lakin insanı tək siyasət və milliyyətçilik yaşatmır, onda 
eyni zamanda şeiriyyət və peyğəmbərliyin toxumu cücərir. 
Əgər o, təkcə özünün və evinin ağası, fikir və əməlinin 
sahibi, varlığının [bar verdiyi] məhsulun tək varisi, mənliyi 
ilə çərçivələnən davranışlarının yeganə hakimi olarsa, [o 
zaman] özünə belə həqiqi fayda verə bilməz: ondakı tərəqqi 
kökü inkişafdan qalıb çürüyər, şeriyyət və peyğəmbərliyin 
rüşeymi isə məhv olar. Fərddə sağlam və doğru olan bir şey 
xalq və millətdə də özünü göstərir. Afrikada çoxsaylı zənci 
qəbilələr var ki, azad və müstəqil olub Allahın verdiyi ne-
mətlə dolanır. Ərəb ölkələrində – Asir yüksəklikləri, Nəcr-
an, Qahtan və Adnanda, zəmanəmizin ərəb əmirlərindən 
heç birini tanımayan icmalar yaşayır. Onlar azad və 
müstəqildir; yol kəsmək, karvanları soymaq, qarət etmək və 
bir-birinə hücum etməkdə sərbəstdir. Onlar bütün qayda-
qanunlardan uzaq olub, nə əcnəbi ağalıq, nə də yerli idarə-
çilik tanıyır. Onları heç kim zəkat veməyə təhrik etmir, 
mandatlıq aktları və Millətlər Birliyi ilə hədələmir. Gəlin bir 
anlıq təsəvvür edək ki, bu qəbilələrin əməl etdikləri qanun-
qaydaları var: onlar öz istiqlaliyyət və azadlıqlarından [sui-
¤ Əmin Rihani ¥ 
¤  134  ¥ 
istifadə etmir], insanlara zərər vurmur. [Belə olduqda] 
görəsən, onlar həyat pillələri ilə zirvəyə yüksələ bilər? Bu 
kimi hürriyyət və istiqlaliyyətdə həyatın özündən törəyən 
ali qayə və nümunə tapılacaqmı? Onların köksündə sağlam 
ilahi toxum – şeir və peyğəmbərlik toxumu cücərəcəkmi?   
Arzuladığım əməli şeir – həyatın bütün sahələrində 
yol göstərən gözəllik, bizi müşayiət edən məhəbbət, ən ali 
qayəmiz olacaq dini dözümlülükdür. Dilədiyim həqiqi 
peyğəmbərlik – varlıq sirlərinin ən böyük idealımız olma-
sıdır: elə bir ideal ki, arayışında nə həqiqi, nə də xəyali 
maneələr qarşımızı kəsə bilsin. Biz mütləq mürşid kimi din 
və elm haqqında olan kitablarla qane olmuruq. Alimlər 
zəmanənin peyğəmbərləridir. Onlar durmadan çalışırlar. 
Bir əli ilə örtüyü qaldırmağa macal tapmamış fikirləri onları 
yanaşı olan digər örtüyə doğru yönəldir. Əql peyğəmbər-
liyin bələdçisi, qəlb isə şeirin öndəridir. Təkamül boyu 
inkişaf edən millət daim bu ikisinin arasında tərəqqi edən, 
əbədi olaraq hər ikisinin nuru ilə nurlanan millətdir: mül-
kiyyət və kəmiyyət etibarilə kiçik olsa belə, o, qüdrətli 
qövmdür.   
Bu gün şeirin və peyğəmbərliyin beşiyi olan Şərqdə nə 
baş verir? Şeirdən və peyğəmbərlikdən nə isə qalıb? Bugün-
kü Şərqdə əcnəbilərə nifrət edən qəlb, qürurla addımlayan 
və malik olduğundan daha artıq şeyə can atan saxtalaşdırıl-
mış əql var. İndiki Şərqdə Rabindranat Taqor100 tərəfindən 
Hindistanda əsası qoyulmuş mədəni-tərbiyəvi intibahı 
istisna etsək, yeni elmi, düşüncə və ədəbi hərəkat yox 
dərəcəsindədir. Mövcud mühafizəkar elm, ədəbiyyat və 
fikir məhsulları, eləcə də köhnə ruhani qüvvələr, daha 
doğrusu, cürük dini və mənəvi amillərin hamısı milliyyətçi 
¤ Seçilmiş incilər ¥ 
 
¤  135  ¥ 
və siyasi intibahların başlıca məqsəd və qayələrinə xidmət 
edir. [Lakin] bu, bütün Avropaya fəxrlə tanıtdırdığımız və 
adını Avropa mədəniyyətinə şamil etdiyimiz o mənəviyyat 
deyil.  
Mən [hər zaman] demişəm [və bir daha təkrar etmək 
istəyirəm] ki, bədəvi insan azad və müstəqildir. O, azuqəsini 
istifadə etdiyi alətlərin və nizənin köməkliyi ilə əldə edir. 
Kəraməti qolunda və silahında olan bədəvinin  özündən 
başqasına xeyiri yoxdur: bu xeyir belə həqiqi fayda deyil. Bu 
insanda mədə, sinirlər, ailəsinin qayğısına qalmaq və onu 
müdafiə etməklə məhdudlaşan heyvani instiktdən başqa bir 
şey yoxdur. Ona (heyvani instiktə – tərc.) sahib olanlar bir 
uşaq və bir qadından ibarət kiçik ailə və yaxud qəbilə, 
mədəni xalq və icma, azad və qüdrətli millət ola bilər. Bir 
xalqın öz-özlüyündə bir millət kimi maraqları – istər 
müharibə, istərsə də ticari mənfəət yolunda – bu [heyvani] 
instinktin ən ali forması olub, ilkin yaradılışlar hesab olunan 
canavar və meymunu yönəltdiyi kimi onu (xalq – tərc.) da 
yönəldir.   
İnsanın işi budur; o, Yaradılışın ilk insanından törəyib. 
Onun bütün cidd-cəhdləri uşaqları və həmyerliləri ilə 
məhdudlaşan ailə sərhədlərini aşmır. Bu cəhdlərdə onun 
özü üçün də fayda var: orada xudpəsəndliyin özəyi yerləşir. 
Onda nə ruha aid, nə də yuxarıda xatırlatdığım şeir və pey-
ğəmbərlik toxumunun cücərəcəyini müjdələyəcək bir şey 
var. Bu kimi insan vahid əzəli tanrıya, yaxud  daşlardan və 
ulduzlardan düzələn yüzlərlə allaha səcdə etsə belə, [onda] 
ruh doğulmur. O, Lloyd Jorj101, Puankare102 və Mustafa 
Kamal103 çağırılsa belə, onda mənəvi həyatdan əsər-əlamət 
yoxdur. Lakin əgər o, ailəsi, qəbiləsi və ya millətindən 
¤ Əmin Rihani ¥ 
¤  136  ¥ 
olmayan bir qonşusuna fayda verəcək bir iş görərsə, onda 
ruh cücərəcək və davamlı inkişaf zəminində sahibini çevrəsi 
və olduğu mühit üzərində ucaldacaq. Mənim nəzərimdə, 
bu, dünya həyatında insana və onun bəşər qardaşına fayda 
verəcək həqiqi mənəviyyatdır. Bəs, onun Şərq ruhu 
haradadır, nə durumdadır? 
Şərq dinləri ifadə və təzahür baxımından müxtəlif olsa 
belə, əsli bir cövhərdən törəyib. Xristianlığın başlıca ekhamı 
Allahı mədh etmək, İslamınkı Allaha təslim olmaq, hin-
duizminki isə varlığın ilkin səbəbi olan heçliyə qovuşmaq-
dır. Belə fərz etmək olar ki, xristianlıq və hinduizmdə nəfsin 
faniliyə qovuşması səadətin əsasını təşkil edir. Bu mənəviy-
yat bədəvi instinktdən sadəcə var olmaq, daha yaxşı və da-
vamlı ruzi istəməklə öz nəfsini razı salmaq kimi [keyfiy-
yətlərlə] fərqlənir. Bu nəfs Allahı onun calal və ehtişamına 
şərik olmaq məqsədilə tərif edir, əbədi həyata qovuşmaq 
üçün fani həyatını Allah yolunda sərf edir. Bu isə [inzivaha 
çəkilməklə] Allaha xidmət etmək, zahidlik, biganəlik, qəd-
darlıq və ədalətsizliyə gətirib çıxarır. İslama gəlincə, burada 
[inzivaha çəkilərək] Allaha xidmət etmək [anlayışı] yoxdur. 
Lakin müsəlmanlarda Allaha sitayiş etmək, qədərinə və 
taleyinə müticəsinə tabe olmaq və inanmaq kimi zərərli və 
ətalət doğuran icraatlar var. Sanki Allah-təala insanı azad 
yaratmamış və [hürriyyətini] çalışmaqla qazanmağı buyur-
mamışdır. Həqiqətən, son qayıdış Allahadır! Qüdrət və 
əzmdə Allahdan başqası yoxdur! Bu, çox gözəl bir şeydir. 
Lakin bundan daha gözəl olanı bizim özümüzə arxalan-
mağımız və mənən Allah dərgahına ucalmağımızdır.  
Biz təslimiyyəti zahidliklə müqayisə etsək, görərik ki, 
o, insanlıq ruhuna daha yaxındır və onun haqda ehtimallar 
¤ Seçilmiş incilər ¥ 
 
¤  137  ¥ 
daha müsbətdir. Müsəlman dünya həyatından qaçmır, ona 
həqarətlə baxmır və ya rədd etmir. Əksinə daha artığını istə-
yir, dünya həyatında etdiklərini daha mükəmməl və daha 
gözəl şəkildə cənnətdə etməyi arzu edir. Lakin [bu yolda] o, 
Allaha sığınaraq istefaya çıxmış tənbəl vəkil kimi davranır. 
Qalx, qardaşım, işlərini özündən başqa heç kimə həvalə 
etmə! Özünlə hesablaş, onu əməyə alışdır, çətinliklərə və 
nailiyyətlərə hazırla! 
Əgər siz [Allahı vəsf edən] faydasız və mənasız tərif-
lərdən əl çəkib məhəbbət və təvəzökarlıq yolunu tutan [süst 
yox] əməli zahidləri tərif etsəniz, onda sizi əmin edə bilərəm 
ki, Allahın təqdirini daha çox qazanacaqsınız. Allahın ya-
nında ən xoşagələn insan ailəsinə faydası olandır. Mən za-
minəm ki, Allahın rizası onu mədh edənlərdən çox mərhə-
mət və rəğbətini arzu edənlərə nəsib olacaq, çünki Allah-
təala tərif sarıdan çox zəngindir.  
İnsanlıq yolunda özlərini qurban verən kimsələrə alqış 
oxuyun, onları mədh edin! İnsanı elm və qüdrət baxımından 
yüksəldən, onu həqiqi səadət və yaşama eşqi ilə gücləndirən 
ixtira və kəşflər yolunda can verən kimsələri tərif edərək 
ucaldın! Gözəllik, sevgi və mərhəmət yolunda durmadan və 
əzmlə çalışan peyğəmbər və şairlərə alqış oxuyun!  
Məndə ilk səhifəsini hər kəsin oxuya və anlaya biləcəyi 
bir kitab var. Bu, şəfəq kitabıdır. Onun müqəddiməsi – dağ-
lara, düzənliklərə, otlaqlara və səhralara işıq saçan və bütün 
dünyanı öz nuruna qərq edən günəşdir: arıya və turşəngə 
olduğu kimi insanlardan da əməlisaleh və günahkarlara 
[eyni dərəcədə] işıq saçan, zəka sahibləri və zənginlərin 
qəlbini qızdırdığı kimi cahil və fəqirin də qəlbini eləcə nura 
qərq edərək onların könlünə nüfuz edən günəş... 
¤ Əmin Rihani ¥ 
¤  138  ¥ 
Nəzərlərimi və bəsirət gözümü sübh kitabına dikib 
qızıl hərflərlə ilk səhifəsində yazılanları oxuyuram: din – 
Allahın dinidir. O, bu günəş kimi bütün insanlara –  onu 
qəbul və inkar edənlərə, gözlü və korlara, istinasız olaraq, 
eyni dərəcədə işıq saçır. Allahın dini günəş kimi bütün məx-
luqatlara fayda verir. Onun təkcə xaliqə faydası yoxdur, 
çünki o, (Allah – tərc.) özü bütün xeyirlərin mənbəyidir. 
Allahın dini günəş kimi bütün insanların qəlbinə nur saçır: 
Qərbin cinayətlərinə və Şərqin heykəllərinə, ekvatorda alı-
şıb yananlara və [Antarktidada] soyuqdan donanlara.  
Mən hər gün səhərlər bu kitabın girişini oxuyuram. O, 
məni şəfəq və qürub məqamına, bəşəri dinlər və milliy-
yətçilik örtüyü arxasına, məzhəb və partiyaların fövqünə, 
geniş ilıq təbəssümlə gülümsəyən gözəllik və məhəbbət 
dininə [doğru] yüksəldir.  
 
         İşıqdan qorunaraq 
 
Dünyada elə xəstəliklər var ki, insanın həyata olan ina-
mını və [ona] baxışını zəiflədir.  
Elə üzüntülər var ki, rifah və əmin-amanlığın bərpa ol-
ması ilə ümidi kökündən kəsir. 
Dünyada elə zülmət qaranlıqlar var ki, işığın [ilk] şö-
lələri ilə yox olub gedir.  
Görəsən, biz böyük bəlaya [artıq] yaxınlaşmışıq? Dün-
yanın sonu yetişmək üzrədir? Həyat faniliyin olduğu mər-
hələyə gəlib çatıb? 
¤ Seçilmiş incilər ¥ 
 
¤  139  ¥ 
Ey xəstəlik və hüzndən başqa bir şey görməyənlər, səs-
sizliyinizi qoruyun! Zülmət qaranlığın qorxu aşıladığı kim-
sələr, səssiz qalın! Bu həyatda sonsuz ümid, şücaət və 
qüdrət mənbəyi, fikir və iman başlanğıcı, [müqəddəs] yazı-
ların104 daşıyıcıları, müjdəçiləri və icraçılarının əsillərini 
inkar edən və ya ondan bixəbər olan insanlar, sakit olun! 
Sakitləşin, qardaşlarım! Mən də sizlərdənəm, kədər-
lənməyin! Sizin gördüklərinizi mən də görürəm, lakin eyni 
zamanda görə bilmədiklərinizi də görürəm: siz qorxu için-
dəsiniz. Özündə zülmətdən bir parça daşıyan birisi onun 
içini işıqladıraraq qəlbinə nüfuz edən nuru görə bilməz.   
Həyatını çılpaq duyğular, qürub xəyallar və sonsuz 
düşüncələrlə sarımış zülməti duyan birisi [sonradan] onun 
(zülmətin – tərc.) bir parçası kimi davranır. Həyatın ən 
dəhşətli bəlalarına qatlaşan, [onlardan] qorxaraq və yaxud 
sahib olduğu nemətlərə qəsd edəcəyini düşünərək çəkinən 
birisi qorxuda kədərin, vahimədə isə ifrat və ölümün gizli 
olduğunu unudur.   
Zülmət gecədə avtomobilə minərkən onun işıqlarının 
faydasını inkar edə bilməzsən: onlardan ikisi sənin önünü 
işıqlandırır, qırmızı işıq isə səni arxadan gələ biləcək zərbə-
lərdən xəbərdar edir. Həyatın da gecənin qaranlığında önü-
müzü və arxamızı işıqlandıran, bizi ən böyük təhlükələrdən 
və şərdən xəbərdar edən işıqları var. Maşının yararsız 
vəziyyətə düşməsi və ya yanması zamanı o, hər hansı bir 
yamanlığın külünə çevrilir. Lakin ən böyük bədbəxtlik hə-
yat maşınının xarab olması, yanıb kül olması və yaxud işıq-
larının əbədi olaraq sönməsidir. Görəsən, insan həyatı boyu 
bircə dəfə də olsun buna oxşar dərd çəkibmi? Milləti məhv 
olmuş insanın, olmaya, ruhu da viranədir? Dünyasının 
¤ Əmin Rihani ¥ 
¤  140  ¥ 
ocağı sönüb kül olduğu halda, görəsən, onun işıqları da 
bütünlüklə sönmüşdür? Müsibət millət və onun işıqları ilə 
sona çata bilərmi? Ölməz bəşəri əql qəlb və ruhun qurduğu 
hər şeyi viran edə bilərmi? Görəsən, Misir sivilizasiyası 
Faraon dövlətinin süqutu ilə yox oldu? Yunanların [intibah] 
nuru, olmaya, onların tarixi əzəmət və təmtərağını itirməsi 
ilə söndü? Görən, Roma nəhəng Roma imperiyasının105 
süqutu ilə əbədi zülmətə qərq oldu? Barbarlar öz qəsbkar-
lığında, Şərq və Qərbi talamaqda aşkar qələbə qazana bildil-
ərmi? Hülakü xan106, Çingizxan30, Bənu Osman107, Atilla29, 
Alarik108 və hunlar, görəsən, dünyanı darmadağın etməyə 
və onu bütünlüklə [işğal edərək] əbədi zülmətə boğmağa 
qadir oldularmı? Məgər ərəblərin işığı Dəməşq və 
Bağdadda söndükdən sonra Əndəlusda bərq vurmadımı? 
Zülmətə qərq olmuş Avropanın elm və incəsənətində Qali-
leo Qaliley109, Leonardo da Vinçi110 və Mikellancelonun111 sə-
nətkarlıq işığı yanmadımı? Məgər Qutenberqin112 alışdırdığı 
şölə gözlərdən gizli qaldı? Bəs Kolumbun61 yeni torpağa113 
gətirdiyi atəş necə?.. Görəsən, müasir dünyamızın alışdır-
dığı demokratik işığı ölməz və əzəli bəşər irsindən başqa hər 
şeyi tələf edən barbarların gələcək nəsilləri söndürməyə 
qadir olacaqlarmı? 
 
*    *    * 
Səni bir əsrdən çox114 keçən bir dövrə – Avropada 
Napaleonun38 müharibələri dövrünə qaytarmaq istəyirəm. 
Bu müharibələrdə nə qədər qan axıdılmış, dağıntı olmuş, 
xalqa və millətə ziyan vurulmuşdu.  
Avropanı 20 ildən artıq idi ki, zülmət bürümüşdü. Bu 
zülmət içərisində Fransa inqilabı bir nur kimi şölə saçdı və 
¤ Seçilmiş incilər ¥ 
 
¤  141  ¥ 
hələ də insanın fikri və mənəvi azadlıq, ictimai və iqtisadi  
tərəqqi yolunu işıqlandırmaqdadır.  
Sənə  dörddə bir əsrdən öncəki dövrü – mənzərəsi hələ 
də gözümüzün önündə canlanan, bizlərdə qorxu və vahimə 
yaradan, üfüqlərə sərilən kölgəsi ilə işığımızın önünü kəsən  
müharibələr dövrünü xatırlatmaq istəyirəm.  Lakin ricam 
budur ki, gözlərini yumasan və bugünkü dünyanın mədə-
niyyət işıqlarına – maddi mədəniyyətə ağlının və elminin 
gözü ilə baxasan. Bəli, [beləcə et]! 
Məgər sən orada ümid parıltısı görmürsən, əbədi 
bəşər irsinin nurunu sezmirsən? Bütün elmlər qorxunc xəta, 
kəşf və ixtiraların hamısı öldürücü zəhərdirmi? Məgər 
insanların bütün cəhdləri xüsusi, şəxsi və milli şəhvət və 
ehtiraslardan, mal-dövlətə, etibarsız və ədalətsiz hakimiy-
yətə sahib olmaq istəyindənmi irəli gəlir? 
Elmin mənfəəti iki əlinin arasında, sənin evindədir; is-
tədiyi an bir dünya xəbərlə gəlir, əndişəli vaxtında səsinə səs 
verir. O, sənin ölkəndədir: [harada olursansa ol] quru və ya 
dənizdə, təhlükəli anlarında və ağır günlərində sənin kömə-
yinə gəlir.   
Bu elmin faydaları tibb və səhiyyə institutlarında dəh-
şətli xəstəliklərə qarşı savaşır. Bu, şəxsi və milli istəklərdən 
uzaq, kitabxana və muzeylərdə qorunan mədəniyyətin 
səmərəsidir.  
Bu insanlığın nuru bütün mütərəqqi cəmiyyət və 
birliklərdədir. Dünyada sülhü möhkəmləndirmək məqsədi-
lə davamlı və müntəzəm cəhdlərdə, Şərq və Qərbdə bəşəri 
qardaşlıq şüarlarını yayan təlimlərdədir. 
Sənin bu sözləri dediyini duyuram: “Arzular... arzu-
lar...” Arzular adi və məlum olan həqiqətlərin beşiyidir. Bu 
¤ Əmin Rihani ¥ 
¤  142  ¥ 
gün maddi, əqli və mənəvi həyat səbəblərindən dolayı 
dilədiklərin arzu və xəyal kimi başlayır, sonra fikrə çevrilir, 
sabah isə faydalı əməl kimi üzə çıxır.  
Ən uca zirvələrə qalxan yolu  asan və rəvan edən apa-
rıcı və öndər bəşəri fikir demokratik ruha sahib bütün mil-
lətlərdə böyük humanist mütəfəkkirlərin kəlmələrindən do-
ğan işıqdadır. [Məgər] Napaleon38 müharibələrindən sonra 
Avropada belə bir işıq parladımı? 
     
*    *    * 
[Gəlin] tarixə – hadisələrə və hədəflərə qayıdaq. Sonra 
günümüzə dərindən nəzər salaq. Orada qorxu və dəhşət do-
ğuran zülmətlər gizlidir. Orada həmçinin, öncə də qeyd et-
diyim kimi, işığın zəifləyəcəyi, kəsiləcəyi və ya gözdən itə-
cəyi təqdirdə onun davamlı olmasına nəzarət edən həqiqi və 
ədalətli nəzarətçi var. Sən onu ən qəribə biçimdə – vaxtaşırı 
coşub-daşan bir şəkildə görəcəksən. Nəzərdən qaçırma ki, 
bu, gəlib keçən bütün əsrlərdə baş verən ən möhtəşəm 
daşqındır. Həmçinin, unutma ki, zülmət ən uc nöqtədə 
qatılaşsa belə, ətraflara doğru azalır və hüdudları kiçilir. Bu, 
nurla zülmət, haqqla yalan, azadlıqla istibdad arasında 
davam edən [əbədi] münaqişədir. Bütün zamanlarda işıq 
(xeyir) qələbə çalıb: zəfər sonrası bütün qələbələri ona şamil 
etmək olar. Onun kamil ruhu gələcək əsrlərin ruhları ilə 
birləşərək onları güc, iman, izzət və salamatlıq baxımından 
daha da möhkəmləndir.  
 
*    *    * 
Zülməti dəf etmək onu məzəmmət etmək və yaxud şi-
kayətlənməklə deyil, ətrafımızda gördüyümüz əzəli və 
əbədi nuru daha da artırmaq məqsədilə şücaət və imana 
¤ Seçilmiş incilər ¥ 
 
¤  143  ¥ 
söykənərək davamlı cəhd etməkdədir: bizdən uzaq olsa da, 
zəif saçsa da, bəzən həyatın naqisliklərində və keçilməz 
cığırlarında gizlənsə də... 
İşıq, işıq... Alman şairinin təbirincə desək, “Mənim 
[qəlbimi] nurlandır!” 
Nur, nur... Dünya zülmətə bürünsə belə, qəlbləri-
mizdə şölə saç! Üfüq başdan-başa zülmətə qərq olsa da, 
ürəklərimizə yayıl! 
Əgər mənim vadinin ortasında gecə vaxtı zəif şamın 
işıqlandırdığı daxmadan başqa heç nəyim olmasa belə, göz-
lərim dünya işığında gördüklərini o daxmada əks etdirər.  
Əgər külək tüğyan edib ağacları kökündən qopardığı 
kimi mənim daxmamı da yerindən söküb atarsa, mən onu 
çayın mənsəbinə gətirər və külək dağıtmasın deyə məskə-
nimi burada qayaların içində salaram. Burada günəş nur 
saçır, ulduzlar bərq vurur.   
Əgər səma tutularsa, ulduzlar və göy cisimləri gözdən 
itərsə, burada – insanın qəlbində əbədi nur var olmaqda da-
vam edəcək.   
Üfüq başdan-başa zülmətə boyansa belə, [qoy] qəlblə-
rimizdəki işıq [daim] bərq vursun, [gur] parlasın. 
 
            Bu zamanın ruhu 
 
 
Siyasi islahatçı – hökuməti tənqid edən və hakimiy-
yətdə mərkəzi yer tutmaq üçün onun dəyişilməsini tələb 
edən birisidir. O, şöhrətə məhəbbət, vəzifəyə rəğbət, mal-
¤ Əmin Rihani ¥ 
¤  144  ¥ 
dövlətə sevgidən dolayı islahatların aparılmasına çağırır. 
ABŞ-da respublikaçı və ya demokratlar, İngiltərədə azadse-
vərlər, Fransada Aklirus düşmənləri115, Almaniyada sosia-
listlər, Rusiyada anarxistlər və ya inqilabçılar arasında heç 
bir fərq yoxdur: onların uğrunda hədə-qorxu gəldikləri, 
tənqid etdikləri və qarşı çıxdıqları hədəf birdir. Onu hərə-
kətə gətirən qüvvə zamanından və məkanından asılı olma-
yaraq dəyişməzdir. Hakimiyyət kürsüsündən kənar olduğu 
və idarəçilik libasını geyinmədiyi vaxtlarda o, millətini və 
onun maraqlarını fanatikcəsinə [müdafiə edən] əsil 
vətənpərvər, bəşər övladını sevən [humanist] və islahat-
çıdır. Zaman onu idarəçilik məqamına yüksəltdiyi və ağa-
lığın al-qırmızı libasını və ya yundan olanı116 geyindiyi an-
dan etibarən sən onun  vərəq və qələmdən ayrıldığını, min-
bərdən gələn səsini qısdığını, keçmişini unutmağa çalış-
dığını, hakimiyyət yüyənindən möhkəm yapışdığını gö-
rürsən: sanki atası əzəldən qeysər, əcdadları isə Burbon 
məlikləri olub. Siyasətdə inqilab lazımdır! Siyasi fiqurların 
dəyişməsi oyunun daha rövnəq və şux, tamaşanın isə daha 
gözəl və maraqlı olmasına imkan verir.  
Əgər bu islahatçıların təlimlərini tədqiq etsək və ya fəl-
səfi [fikirlərinin] dərinliyini öyrənsək, onun ya sahibinin 
mədəsi, ya pul kisəsi, ya da hakimiyyət kürsüsü ilə məhdud-
landığının şahidi olarıq. [Onların şüarı belə səslənir:] “Bu ac 
xalqı  doyuzdurmaq, əsarət altında əzilən xalqları azad 
etmək, səfil və zəngini barışdırmaq, müstəmləkə dayaq-
larını dağıtmaq, ölkələrarası ticarəti gücləndirmək, dövlət 
idarəçiliyini dəstəkləmək, imperialist zonasını genişlən-
dirmək, ordunun gücünü artırmaq, zirehli istehkamlar 
qurmaq lazımdır”. Necə də mənfəət yüklü fəlsəfədir: onda 
¤ Seçilmiş incilər ¥ 
 
¤  145  ¥ 
nə mənəvi kamillik, nə nəfsin tərbiyəsi, nə hisslərin aliliyi, 
nə də mənəvi tərəqqidən əsər-əlamət var. O, ali, mütərəqqi 
həyat üçün qidadan məhrum heyvani fəlsəfədir. Əgər bu 
həyatın qəlb və vicdan kimi güclü dayaqları olmazsa, o, nə 
çiçəkləyər, nə də bar verər.  
Mənəvi kamillik siyasətçilərin nəzərində gülünc olub, 
heç kəsə maraqlı olmayan dəyərsiz və mənasız bir şeydir. 
Onların fikrincə, insanın mədəsi, pul kisəsi, partiyaların 
əhval-ruhiyyəsi və tərəfkeşliyi həyatda ən əhəmiyyətli 
şeylərdir: siyasətçilər onları yalanlar və boş vədlərlə 
qıcıqlandırırlar. Bütün bunlar siyasi təlimlərin əsası olub, 
partiyalar və qarşıdurmalar üçün amerikalıları tacir, ingilis-
ləri hakim, almanları əsgər, rusları anarxist, fransızları isə 
qul edir.  
İslahatçıların tənburunun köklənməmiş qalın simləri 
içərisində ürəyəyatan xoş səslənməsi olan incə bir sim var. 
Bu, azadlıq simidir. Lakin bəzən o, boş və lazımsız səslər 
çıxara bilər. Bu səbəbdən, islahatçılar onu yalnız həmrəylik 
və siyasi məqsədlər üçün dilləndirirlər. Məzlum və cahil 
xalq azadlığın o zaman qələbə çalmasını arzu edər ki, o, 
xalqın cibini və mədəsini doldurmaq üçün zənginlərə qarşı 
hücuma keçsin. Azadlıq tək halda ikiuclu qılınc kimidir. 
Təlim və tərbiyəyə söykənən azadlıq isə ikigözlü məşəldir: 
bir gözü zahirdəki yolu, digəri isə batindəki yolu işıqlan-
dıraraq aydınlaşdırır. Lakin, heç bir halda, o, insanları siyasi 
və ictimai bəlalardan xilas etmir, insana ləyaqət və heysiyyət 
kimi hisslər aşılamır. O, şəri xeyir, düşmənçiliyi dostluq, 
əyrini isə düz etmir.  
Bəli, biz arzu edirik ki, ümumən millətlər və ayrı-ayrı 
fərdlər islahatçıların və siyasətçilərin səyi və yardımı 
¤ Əmin Rihani ¥ 
¤  146  ¥ 
olmadan azadlığa qovuşsunlar. Çünki sonuncuların əhdləri 
hörümçək toru kimi dayanıqsız, vədləri buludlar arxasında 
gizlənmiş ayın işığı tək sönük, əməlləri isə qum təpələri kimi 
davamsızdır. Onların nə ağızları pakdır, nə də etiqadları 
ürəkdəndir. Nüfuzları vaxtla qardaş, [cari] vəziyyətlə 
müttəfiqdir. Onlar azadlığı şöhrət, vəzifə və mal-dövlətə 
sevgidən dolayı arzu edirlər; idarəçilik cilovlarını əllərinə 
götürdükdən sonra bəlağət və yalanlarla bəzədilmiş vədlə-
rindən heç olmasa birinə sadiq qalsalar, bu, böyük bədbəxt-
çilik olar. Əgər partiyaların çığırtısı kəsilsə və şikayətlər 
bitsə, o zaman ümid və xəyal zirvəsi [bütün çılpaqlığı ilə] 
üzə çıxar, [bütün] insanlar onlara təslim olub zəlil görkəm 
alar117 və şahların zülm çarmıxından qurtarar-qurtarmaz 
başlarını onların çəkdikləri ipə keçirərlər.  
İnsan öz-özünü quyudan çəkib çıxartmalıdır. Yaxşı 
olardı ki, o, xarici görkəmi üzərində işləmədən öncə daxili 
görkəmi üzərində işləsin. Bu təqdirdə, onun azadlığı maddi 
yox, mənəvi olar. O, yalan və hiylədən qurtularaq saflaşar, 
həqiqi və şərəfli həyatın təməlini qoyar. Onun cismani və 
nəfsi istəklərini alışdıracaq, soyğunçuluq etmək və şiddət 
göstərmək imtiyazını çoxaldacaq, hücum etmək və vəhşilik 
törətməsinə bəraət qazandıracaq bir qığılcım belə olmaz. 
Sülhsevərlər sayca az olsalar da, onlar hər yerdədir: 
zülm və istibdad ölkəsində olduğu kimi azadlıq və istiq-
laliyyət yurdunda da məskən salıblar. Müdriklər nadirən 
Türkiyə, Rusiya, Fransa və ABŞ-da üzə çıxırlar. Harada 
olursa olsun, onlar həyatlarından razıdırlar, çünki haqqa 
söykənərək azad yaşayırlar. İstibdad hökuməti isə goreşənə 
(kaftar) oxşayır: çəkinsən, baş qoşmayıb səndən uzaqlaşar, 
qovsan və yolunu kəssən, parçalayaraq məhv edər. Halbuki 
¤ Seçilmiş incilər ¥ 
 
¤  147  ¥ 
sülhsevərlər və müdriklərin azadlığı köksündə daşıdıqları 
düşmənçilik hissi, ciblərinin boş, qarınlarının isə ac olmasın-
dan dolayı qırmızı papaq geyinmir118, minbərdən ucadan çı-
ğırmır və hökumətə qarşı sui-qəsd hazırlamır. Sülhse-
vərlərin azadlığı hikmətlə birgə qəlblərində yaşayır və 
səssiz fəaliyyət göstərir. Onların özləri də azadlıqları kimi  
millətin, xalqın könlündə sakit və asudə yaşayırlar. Nəcib və 
şərəfli nəfslərinin ətri və gözəlliyi millətin digər qollarına da 
yayılaraq [hər bir üzvünə sirayət edir]. Onların azadlığı 
mənəvidir, çünkü o, nəfsdən tamah, saxta şücaət, şəhvət və 
ehtiras buxovlarını kökündən qoparıb çıxarır. And olsun ki, 
tabeçiliyində olanlara hikmət, ədalət və ali fəzilətlərin 
öyrədilməsi rəhbəri tənqid etməkdən və onun qoyduğu 
qanunlara qarşı çıxmaqdan daha xeyirlidir. Çünki zalim 
[hökmdar] taxtdan salındığı təqdirdə xalq hələ də cahil 
qalmaqda davam edərsə, devrilən müstəbidin yerini başqa 
bir müstəbid tutacaq. Halbuki xalqın maarifləndirilməsi, 
təlimi, hüquq və vəzifələrinin öyrədilməsi müstəbidlərin 
hakimiyyətini zəiflədərək onu tədricən məhv edir. 
İnsanın nəfsini gözəlləşdirən, əxlaqını tərbiyələndirən 
və bizim düşündüyümüz qədər güclü olmayan hisslərini 
aliləşdirən azadlığın təsirinə gəlincə, o, irsi, hissi və tərbi-
yəvi amillərin nisbəti etibarilə ikincidir. Avropa və Ameri-
kada bu gün mövcud olan və tanınan azadlıq siyasi qruplaş-
maların, partiyaların, natiqlərin, mətbuat işçilərinin və 
jurnalistlərin əlində bir silah kimi istifadə olunur. Elə bir 
silah ki, [onun vasitəsilə] bir ikiüzlü digər ikiüzlünü 
öldürür, bir oğru digərini qətlə yetirir, bəzi vaxtlarda isə 
fəzilət sahibləri ondan bir-birinə qarşı istifadə edirlər. 
Hökumət ayrı-ayrı fərdlərin imtiyazlarını qorumaq və ya 
¤ Əmin Rihani ¥ 
¤  148  ¥ 
zəif partiya liderlərinin hüquqlarını mənimsəmək üçün bu 
silahı qara camaata – zəhmətkeş kütləyə qarşı yönəldir. 
Demokratik idarəçilik itaət prinsipinə söykənir: zəif par-
tiyalar güclü partiyalar tərəfindən udulur, azlıqda olan 
seçicilər isə coxluğa tabe olur. Çünki hərbi güc azlığın 
tərəfində deyil. Çoxluq azlığın hüquqlarına qəsd etdiyi 
zaman xalqa və onun bir qisminə deyil, hökumətə və ona 
dəstəyi təmin edən gücə arxalanır.  
Bu, siyasətcil islahatçıların daxil olduğu qapıdır. Onlar 
sinələrini cıraraq: “Xalqa azadlıq, xalqa azadlıq!” – deyə 
fəryad qoparırlar. Lakin azadlıq cahil xalqı maariflənmiş və 
əxlaqlı etmir. 
Tək azadlıq [hər hansı bir] fərdi insana çevirmək iqti-
darında deyil. Əgər ölkədə müdrik və sülhsevər insanlar 
olmasa, nə ticarət, nə də imperializm dövlətə ad-san, xalqa 
isə ləyaqət qazandıracaqdır. 
Bu siyasətçilərin fəqir və məzlum insanlar üzərində 
qələbəsi bu zəmanədə hakimiyyət kürsüsünə yiyələnmək və 
ali beyin mərkəzlərinə sahib olmaq üçün ən ideal vasitədir. 
Halbuki onların siyasi təlimləri və islahatçı hisslərində 
vicdan və həqiqi sədaqətdən bir zərrə, yaxud şəxsi mən-
fəətdən uzaq qətiyyət və əzm arasaq, heç nə tapmarıq. Bizə 
islahat yox, xeyirxahlıq lazımdır; islahatçıların hoqqa-
bazlığından, dəccalların tilsimləri və sehrlərindən öncə 
sülhsevərlər və onlar kimi xeyirxahlar gərəklidir. 
İslahatçılar – xalq adlanan kor alətləri hərəkətə gətirən, 
[sonra isə] buxarlanan qüvvədir: bəşər övladının sümükləri, 
əti və suyunun mürəkkəb qarışığından yaranan ticarət, 
sənaye və inqilab alətləri. Onların hamısı bu xəbis təh-
rikedici qüvvənin (islahatçılar – tərc.) köməkliyi ilə hərəkətə 
¤ Seçilmiş incilər ¥ 
 
¤  149  ¥ 
gətirilərək davamlı sürtünmək, sürəkli çalışmaq, ağır 
zəhmət və yorğunluq, səmərəsiz və faydasız yüksəlişlər və 
öldürücü boş cəhdlərlə özlərini tükəndirir. Onlar (xalq 
adlanan kor alətlər – tərc.) özlərini özləri üçün deyil, 
arxasında və önündə daim “işlə, işlə!” – deyə bağıran ağaları 
uğrunda məhvə sürükləyir. Bu iş sahiblərinin çığırtılarından 
qulaqlarımız karlaşıb. Sanki yığdıqları var-dövlət sahiblə-
rini insan, təngənəfəs olmuş yazıq məxluqların alnındakı tər 
isə onları adam edəcək. Əgər belə olsaydı, onda qatır ən 
kübar insan olardı.  
İnsan aclığa qalib gəlmək üçün ruhuna qəsd etməmə-
lidir. Mədələrini doldurub, ruhlarının iztirab və acısını duy-
mayanlar ac və zavallı bir uşağın yemək yalvarışlarını və çı-
ğırtılarını eşitməzlər. Onlar ayı və ya öküz kimi tər töksələr 
belə, zənn etmirəm ki, şəfqət və mərhəmətə layiq olsunlar. 
Bu əzələləri təlim etdirin, bu mədəni doldurun! Ruhunuz 
sizdən heç nə tələb etməyib ac öləcək. Məgər öküz və qatır 
kimilərdən fərqlənən, öz mənliyində qalaraq son nəfəsi-
nədək həyat mücadiləsi aparmaqda davam edən, Allah-
təalanın ilahi nəfəs verərək öz simasında və xilqətində 
yaratdığı ruhların sahiblərinə rəvadır ki, monopolist idarə-
çilik və siyasi partiyalar uğrunda tər töksünlər, istibdadçı 
hökuməti dəstəkləsinlər? Əsla, yox! Onlar nə qarınları, nə 
qadınları, nə də övladları yolunda tər tökməlidirlər. 
Hamamda və ya oyun meydanında tərləmək gərəkli və 
faydalı olduğu halda, çörək uğrunda tər tökmək (fərqi 
yoxdur bu çörəyi kim yeyir: fəhlə və ya onun əlindən alan 
ağası) lüzumsuz və qəbuledilməzdir. Halbuki siyasətçilərin 
“axmaq” fəlsəfəsi qərblilərin qəlbində möhürlənmişdir: 
səfeh birisi bu zamanın qəhrəmanı hesab olunur. Onların 
bütlərinə yeni bir bütün əlavə olunması [heç də] təəccüb 
¤ Əmin Rihani ¥ 
¤  150  ¥ 
doğurmur. “Ərən” və “qatır” sözlərinin yazılışında oxşar-
lıq119 olsa da, “ayn” hərfi üzərinə qoyulan nöqtə onları [zərrə 
qədər də] fərqləndirmir. Allah bizi bu və gələcək zamanların 
bəşəri bütlərindən qorusun! Allah bizi təkərləri daşdan olan 
mədəniyyət dəyirmanından hifz etsin! Vay o gündən ki, bu 
siyasi təlimlər insanı qatıra, qatırı insana, hətta qəhrəmana 
və allaha çevirəcək!  
 
           Həyatın kənarı 
 
Məndə olan üç qiymətli kitabdan birincisi haşiyələrlə 
doludur. İkincisi, kitabın geniş ağ kənarlarıdır. Üçüncüsü 
isə elm və əqlin ən seçmə, ən gözəl nümunələrinin toplan-
dığı başqa bir kitabın şərhidir. 
Mən bu kitabları dəfələrlə oxumuşam və təkrar-təkrar 
onları yenidən vərəqləyirəm. Hər dəfə onlara baxanda 
sevinir, vaxtaşırı tozunu silmək, güvələri qovmaq üçün 
onları incələyir, qayğısına qalıram. Onlar məni ayaq 
saxlamağa məcbur edir: onları vərəqlədikcə əbədi sözlər, 
maraqlı qeydlər məni özünə cəzb edir, onları qiymətlən-
dirməyə vadar edir.  
Bu kitabların gözəlliyi mənim nəzərimdə hər il yeni-
lənən bahar fəslinin gözəlliyi kimidir. Elə bir bahar ki, bank 
sahiblərinin qarşısında təzim edərək topladıqları tək sərvət 
toplamır, insanların ardınca hərisliklə qaçdıqları qəni-
mətləri özünə dartıb çəkmir. O, nə tanınmış adamın şöh-
rətini artırır, nə də zənginin xəzinəsini çoxaldır. O, mənim 
qəlbimdə sanki dünyanın qəlbində kök salmış bahar 
kimidir: həyatın sevinci və nuru kimi. O, ruhun sərvətidir: 
¤ Seçilmiş incilər ¥ 
 
¤  151  ¥ 
gözəlliyini ləkələyəcək və ya ona duyduğum məhəbbəti 
qaralayacaq maddi mənfəətdən xalidir.  
Bu, bizim işimizdir – mənim və xalqın. Kaş onlara 
(kitablarıma – tərc.) baxdığım kimi xalqıma da bəsirət gözü 
ilə baxa biləydim. Mən bəşər kitabını incələmək üçün 
yenidən ona nəzər salıram. Ona duyduğum məhəbbət 
əhdimi yeniləyir, baharımdan inam və sədaqət çiçəkləri 
dərib ona bağışlayıram. Bu kitab məni ayaq saxlamağa 
vadar edir. Mən onun səhifələrini vərəqləyir, ondakı gözəl 
kəlmələrə, ali fikirlərə, dolğun və maraqlı şərhlərə nəzər 
salıram. Məhəbbət gülərüzlüklə məni özünə çəkir. Mən 
kitabın üzərindən qalın toz təbəqəsini silməyə, onu günlərin 
və  güvələrin zərərindən qorumağa çalışıram. Lakin könlü-
mü sıxan və məni hüznləndirən məqama gəldikdə ayaq 
saxlayır, cəhdlərimi dayandırıram. Dolabımda olan kitab-
larda olduğu kimi güvələrin hücumlarından ən azından 
necə xəbərdar olmalıyam, ən çoxundan necə qorunmalı-
yam?  
Bu, bəşər kitablarının başına gələn müsibətlərdən bi-
ridir. Mən də onların sırasındayam. Hətta digər insanlar 
kimi bu bəlaların bədbəxtliklərinin hədəfiyəm. Zamanın 
əlində nə qədər bəşər kitabı cırılmış, səhifələri korlanmışdır. 
Günlər nə qədər kitabların sətirlərini silmiş, şah misralarını 
yox etmişdir. Nə qədər kitabları sevgililər hərisliklə oxu-
muş, yazıları gözdən itənədək barmaqları ilə səhifələrini 
sürtərək bəsit ağ və sarı rənglərə boyamışdır.  
Burada elə kitablar da var ki, səhifələrinin kənarlarına 
mətnlərini korlayan zərərveriçilər barədə səni xəbərdar 
edən və yaxud olanları sənə unutduran sətirlər həkk 
olunmuşdur. Bir haşiyədə fəlakət, digərində qurtuluş barə-
də xəbər verilmişdir. Birincisində bədbəxt və əzabkeşlərin 
¤ Əmin Rihani ¥ 
¤  152  ¥ 
surəti çəkilmiş, digərində isə əbədi mövzular barədə ölməz 
sözlər cızılmışdır.  
Qoy “Kitab kitabı xilas edir!” (istər vərəqdən, istərsə 
də ət və qandan ibarət olsun) şəklində sözlərim səni təəccüb-
ləndirməsin. Nə qədər köhnəlmiş qədim kitablar toz və hö-
rümçəklə kəfənlənmişdir. Min il keçəndən sonra başqa bir 
kitab onu kütləvi kitabxananın ölüm və unutqanlıq kün-
cündən çıxararaq dirildir, kitabxananın mərkəzi rəfinə kö-
çürərək həyata, bilik və idrakın qızıl çəmənliyinə geri qay-
tarır. 
Kitab kitabı xilas edir: insanda əbədiyyətin yazdığı ki-
tablara inam oyadır, qüdrətli müəllifə73 inamını yeniləyir!  
Biz hamımız onun – Sübhanəllahın əsəri, onun ya-
ratdıqlarıyıq. Nəşrlərimiz müxtəlif, cildlərimiz fərqli olsa 
da, hamımız onun kitablarıyıq. Biz onun xüsisi mülküyük: 
broşüradan tutmuş nəfis tərtib olunmuş kitaba, kağız 
zərfdən tutmuş qalın cildliklərə kimi. Onun bizim üzəri-
mizdə mütləq mülkiyyət və qeyd-şərtsiz istifadə hüququ 
var. Bil ki, mən öz kitabxanama baxdığım kimi, o da  öz 
kitabxanasına eləcə baxır, onun qayğısına qalır. Əgər onun 
qayğısı səndə pis zənn yaradırsa, demək ki, bəşər işlərində 
onun əlinin olduğunu hələ dərk etməmisən. Vaxtaşırı 
həyatın kənarına nəzər salsan, bəzi qeydləri oxu və o zaman 
müəyyən bilgilər almış olacaqsan. Biləcəksən ki, o, (Allaha 
işarədir – tərc.) bu kitablarda qədim və dəyərli düşüncələri 
hifz etmək üçün nə qədər çalışır, cırılmış, unudulmuş və 
korlanmış kitabları düzəltmək üçün nə qədər güc sərf edir.  
Bəşər kitabı məqalənin əvvəlində sizə haqqında da-
nışdığım üç kitab kimidir: qeydlər və şərhlərlə dolu olan, 
geniş kənarları olan və bir dənə də olsun əlyazı və ya çap 
yazısı və ya sonradan əlavə edilmiş haşiyələri olmayan 
¤ Seçilmiş incilər ¥ 
 
¤  153  ¥ 
kitab. Üçüncü kitaba gəlincə, o, digər nəfis kitabın kənar-
larını ehtiva edir. O, iki kitabdan ibarətdir: xudbin və 
altruist. [Birincisi] sahibinə aid əməllər kitabı, [ikincisi] ülfət 
və xeyirxahlıq kitabıdır. Sonuncusu həyatda çox nadir 
təsadüf edilən kitablardandır. O, ali yaradanın ən böyük 
kitabıdır. Onda olan mətnlər sahiblərinin gözəl xüsusiy-
yətləri ilə səciyyələnir. Bəli, bu kitabda rast gəlinən ilk 
mövzu hamı üçün eynidir: yaşamaq, sərvət toplamaq və 
nəsil artırmaq yolunda daim cəhd etmək. Bu səylər müxtəlif 
insan qruplarında fərqli tərəfləri birləşdirir: elm, şöhrət və 
ağalıq. Bu mətnlər insanların birgə məşğul olduğu işlərlə 
doludur.  
Lakin əksər kənarlar ağdır. Bir çox insanlar xudbindir. 
Onların hər biri öz işləri və ticarətləri ilə məşğuldurlar. Öz 
işləri xaricində ümumi və ya xüsusi amal uğrunda iş gör-
məyə nə vaxtları, nə də həvəsləri var. Hətta həyat kitabının 
kənarlarına bir yaxşı söz yazmağa belə vaxtları yoxdur. Hal-
buki orada müxtəlif məzmunlu çox sayda sevindirici xə-
bərlər və ali təlimlər, təmənnasız xeyirxahlıq haqda rəva-
yətlər, məğlubların həyat burulğanında zəfər çalmış qaliblər 
üzərində haqq sahibi olması barədə ali xəbərlərdən ibarət 
haşiyələrin olmadığı nə qədər boş və yazılmamış kənarlar 
var. Bu, xeyirxahlığın tərənnüm edildiyi, səxavətin təzahür 
etdiyi kənarlardır. Orada saleh adamlar yazı yazır; onlar 
(haşiyələr – tərc.) mətnlərində olanları unutdurur, yaxud ali 
müəllifin və oxucuların nəzərində onun dəyərini daha da 
artırır.   
Hər iki kitabda – Allaha və insana aid olanda mövcud 
qeydlər onların gözəllik və fəzilətlərini artıran bir kimsəyə 
məxsusdur. Əbu Bəkr əl-Xarəzmiyə121 olüm ayağında ikən 
¤ Əmin Rihani ¥ 
¤  154  ¥ 
nə arzu etdyini sorarkən o, demişdir: “Kitabın haşiyələrinə 
nəzər salmağı...” Əz-Zəməxşəri122 [haşiyələrə belə tərif 
vermişdir]: “Yağ zeytunun əsas tərkib hissəsi olduğu kimi 
kitabın haşiyələri də mətnlərin seçmə hissəsidir123.  
Mən ali müəllifin kitabında əl-Xarəzmi və əz-Zəməx-
şərinin biz insanların kitablarında gördüklərini gördüm. 
Ondakı mətnlər, sonuncunun nöqteyi-nəzərincə, nadirən 
valehedici və faydalı olur. Şübhəsiz, onun böyük hissəsi 
yuxarıda adı çəkildiyi kimi çoxşaxəli qolları olan vahid bir 
mövzunu əhatə edir. Əgər onların bəzilərində haşiyələr 
olmasaydı, zaman və güvələr onlardan iz belə qoymazdı. 
Qeydlər edilməsəydi, güvə kitabları büsbütün gəmirmiş 
olar, kitabxana onları itirər və onlar günümüzə qədər zahi-
rən qənaətbəxş vəziyyətdə qalmazdı. [Elə təsəvvür yaranır 
ki] sanki ali müəllif73 öz qələmə aldığını oxumur, nəşr 
olunduqdan sonra onunla maraqlanmır. Kitablarla bağlı bu 
hal bütün dünyada müəlliflərin başına gəlir. Sanki onlardan 
bezir, onları taleyin  hökmünə buraxıb güvə və tozların 
şikarı edirlər. Bizim bu gün gördüyümüz müsibət və hərc-
mərclik,  səfalət və cahillik, dünya nemətlərinə tamah və 
onun yolunda hərisliklə yarışma bizi bu zənnə qapılmağa 
vadar edir. Bu, hələ həqiqətin hamısı deyil, bir hissədir. 
Əgər ən böyük kitabxanaya gedib bəzi nəfis tərtib olunmuş 
mükəmməl cildlərə nəzər yetirsək, onların kənarlarındakı 
qeydləri və haşiyələri oxusaq, bəzi faydalı əməllərdən 
xəbərdar olsaq, [o zaman] Allaha olan inanımız geri qayıdar 
və ona ibadət etməklə bağlı gümanlarımız özünü doğruldar. 
Başqa sözlə desək, əgər biz həyatın kənarlarına doğru yazıq 
və zəlil kimsələri sıxışdırsaq, o zaman burada (kitabın 
mətnində – tərc.) xəta və yanlışlıqlar azalar, fəlakət və 
¤ Seçilmiş incilər ¥ 
 
¤  155  ¥ 
bəlaların qarşısını alan, cəmiyyətin mənafeyi yolunda ça-
lışan xeyirxah qüvvələrin sayı çoxalar.   
Mətndəki mövzudan başqa kənarlarında heç nə haqda 
məlumat verməyən kitablar, yəni özünü sevmə və xudbinlik 
haqqında olanların hökmü bizə deyil, yalnız ali müəllifə – 
Sübhan olan Allah-təalaya aiddir. O, orada olanları sənə və 
mənə bildirir. Onun xarici vəziyyətindən – qiyməti, üz qa-
bığı və qüsurlarından elə zənn edilə bilər ki, Allah ona 
laqeyd yanaşmış, başlı-başına qoymuşdur127. Lakin işin əsli 
bunun tam əksidir. Onun səhifələrini yeyən güvə adi gözlə 
görünməsi mümkün olmayan növlərdəndir. Müəllif (Allah-
təala – tərc.) onu oraya istədiyi işi gördürmək məqsədilə 
çağırır.  
Həyatın kənarlarında yazan müəlliflər kitablarında 
mətnləri balacalaşdırıb, qeydləri artıran möhtərəm və 
etibarlı ləyaqət sahibləridir. Bu, xudbinlik boyası ilə qələmə 
alınmış mətnlərin qızıl haşiyələridir. 
 
          Danışan ağaclar 
 
ABŞ-ın Kaliforniya meşə zolağında Livanın böyük və 
qədim çəltik sahələri uzanır. Meşənin ortasından arabaların 
gedib gəlməsi üçün daş yol çəkilmişdir. Məgər, bu, onların  
böyüklüyünə və əzəmətinə dəlalət etmir? Meşənin içindən 
salınan daş yolların qalıqları bu yerlərin qədimliyinə işarə 
edir. Dünyanın möcüzələrindən sayılan Kaliforniya ağacları 
çox sayda minerallarla zəngin olsa da, onlarda nə sirr, nə də 
məna var. Bu qədim ağaclar həşəmətli və nəhəng olsa da, lal, 
¤ Əmin Rihani ¥ 
¤  156  ¥ 
kar və barsızdır: nə tarixçələri, nə də rəvayətləri var. Onların 
kölgəsində nə peyğəmbər dincini almış, nə də şair onları 
vəsf etmişdir. Meşədə tək-tənha qərib olan bu ağacların 
dibində yalnız yerli qəbilə sakinləri və meşə heyvanları köl-
gələnmişdir. Onlarda elə bir fikir və ya duyğu yoxdur ki, 
ətrafında [gülüstan] becərmək olsun. Bu ağaclar bütünlüklə 
maddidir. Onların şöhrəti öz ölkələrindən kənarda yayıl-
mayıb: nə bir alim, nə də səyyah onların olduğu torpaqlara 
ayaq basıb.  
Müsəlmanlarda olan çəltik, sidr və başqa ağaclarda, 
buddistlərdə olan uyuqda124 zahirən heç bir əzəmət və bö-
yüklük, maddi bir şey yoxdur. Çəltik tez tələf olsa da, onun 
susdurulmayan bir sədası var. O, tarixin və bəşər övladının 
çoxsaylı sirlərindən danışan bir bitkidir.  
Görəsən, göylərdə elə bir sirr var ki, bu ağaclarda gizli 
olsun, onun əzəmətini daha da qabartsın, qədimliyini daha 
da möhtəşəm etsin? Məgər əbəs yerə insan canından və 
ümidlərindən bir parça qoparıb torpaq, günəş, su və hava 
ilə qarışdırır? 
Çəltik yarpaqlarının xəfif əsməsində tarixin səsini 
duyduran bu xəyal görən, nədir? İman sahibləri və şairlərin 
ruhları ilə bu ağacların ruhları arasında nə kimi gizli əlaqə 
var? Söylədiklərimlə heç bir qarışıqlıq yaratmağa qəsd 
etmirəm. Mənə elə gəlir ki, iman bağından olan toxum və 
məhəbbət bulağından bir damcı su insanın əlindən və 
qəlbindən bu kimi ağacların köklərinə damır, orada [bir-
birinə] qarışaraq budaqları boyunca qalxır, çiçəklərinə işıq 
saçır, [məhsullarına] bar verir, kitrəsindən ətrafa gözəl qoxu 
yayır.  
Məhəbbət əbədidir. Peyğəmbər və şairlərin məhəbbət 
¤ Seçilmiş incilər ¥ 
 
¤  157  ¥ 
bəslədikləri ağaclar ali və əbədi ruhdur. Livanın çəltiyi də 
həyat və təbiət sirlərindən danışan əbədi yaşar ağacların 
səslədiyi insanlar üçündür. Onlarda ilahidən, bəşəri və 
mənəvi olandan nişanələr var. 
 
          Livan və oğulları 
 
Ey Livan, zamanın qardaşı! 
Səndə alovlandırılan din odu qəlbinin bir tərəfini ya-
xıb-yandırmışdır; sən artıq dərin bəşəri hissləri duymursan.  
Səndə alışdırılaran şeir ocağı ağlının bir hissəsini kül 
etmişdir; sən artıq həqiqətlə əhatə olunan idrakı qavra-
mırsan. 
Səndə qalanan siyasət tonqalı vicdanının bəzi qatlarını 
alova qərq etmişdir; sən olanları  qərəzsizlik və müdriklik-
dən çıxış edərək müqayisə etmirsən.  
Səndə yandırılaran xudpəsəndlik atəşi ruhunun [bü-
tün] tərəflərini yanğına bürümüşdür; öz daxmadan kənarda 
bir xeyir görmür, öz yolundan başqa haqqa tapınmırsan. 
Övladların sənin dağlarını tərk etdilər125. Bu yerlərdən 
tanınmış, nüfuzlu insanlar çıxıb getdilər. Onlar qəlblərinin 
açılacağı, fərəh duyacaqları, ağıl sərhədlərinin genişləcəyi, 
ruhlarının məhvedici təəssübkeşlik ilə təhrif edilməyəcəyi 
bir yerin arzusunda idilər. Lakin [buradan] gedərkən nə 
çığırıb-bağırdılar, nə etiraz etdilər, nə də [mənsubiyyət-
lərini] unutdular. Onlar sənin övladlarındır. Qəribçilik 
həyatı onların ağıllarını və qəlblərini islah edib: onlar bütöv 
və pak qəlbləri ilə insan kimi hiss etməyə, kamil idrak və 
¤ Əmin Rihani ¥ 
¤  158  ¥ 
sağlam düşüncə ilə dərk etməyə başlayıblar. Onlar hələ də 
səninlə fəxr edən, yurdunun həsrətini çəkən, bütün dün-
yanın sənin kamal və zəka ruhuna səhnə olmasını arzu edən 
oğullarındır.   
Onlar sənin vəfalı övladlarındır. Səndə olan bütün gö-
zəllik və əzəməti özlərinə xas ədəb və elmləri ilə qoruyub 
saxlayıblar. 
Onlar  sənin sadiq və doğma oğullarındır. Sənin gö-
zündə xeyirli övlad kimi qalmaq üçün hicrət etdilər. Onlar 
köçüb getdilər və hər yerdə ərəb xalqına başıucalıq gətirən 
insanları, Livanın fəxr mənbəyi oldular. 
Bəli, onlar məzhəbdən dinə, qafiyədən şeirə, plagiy-
yatdan həqiqi ədəbiyyata, əsəbiyyədən həmrəyliyə, xürafat-
dan elmə keçid etdilər.  
Budur, “əl-Muqtəṭaf” dərgisi126, salamladığımız və 
alqışladığımız Misir!.. Bu, Şərq və Qərbdə bu heysiyyət və 
ləyaqəti öz adlarına yazan ərəb millətidir!.. Bəli, bu, zülmət 
qaranlığın hökm sürdüyü gecədən çıxmış ərəb qövmüdür; 
o, artıq idrak məqamına yetişərək dərk etmişdir ki, xeyir və 
nur bütünlüklə elmdədir! O, elmə şəhvət və ehtirasdan xali 
qüsursuz şəkildə xidmət etməyi özünə amal etmişdir.  
“əl-Muqtəṭaf” dərgisi və onun sahibləri fəxr etməli-
dirlər ki, əkdikləri toxum aramla sakitcə böyüyərək əkən, 
biçən və qayğısına qalanların sayəsində [artıq günümüzdə] 
danışa bilir. O, dil açaraq hayqırır: “Məndən sizə yaşıl 
vadilər, sıx çəmənlər, faniliyin tələf etməyəcəyi toxumlar 
hədiyyə olsun!” 
Təbrik edənlər arasında bir qoca da var: Misir zamanın 
müasiri olsa da, onu tanımaqda çətinlik çəkir.  Bu qoca taqət-
dən düşmüş olsa belə, addımlarında gənc və qıvraqdır.  O, 
¤ Seçilmiş incilər ¥ 
 
¤  159  ¥ 
üzgün və kədərli olsa da, qəlbində al-əlvan bağça gül açıb, 
əllərində vadidə [boy atan] nərgizgülünün gücü var. O, göz 
yaşları [arasından] gülümsəyən, təbəssüm içində ağlayan 
qoca, ən böyük bəxtiyarların və təbrik olunanların atasıdır. 
O, Livandır! 
 
                 İki ağac127 
 
Qonşuluqda iki şam ağacı var. Onlar düz 10 il bundan 
öncə eyni vaxtda bir bağcaya, eyni torpağa əkilmişdir. 
Onların hər ikisi, istinasız olaraq, eyni miqdarda günəş, su 
və hava almışdır. Lakin onlardan biri müdhiş sürətlə 
böyümüş, boy atmış, həmişəyaşıl budaqlarını tərlan üçün 
döşəmiş, daldalandıran kölgəsi yola kimi uzanaraq yol 
yorğunu olan yolçular üçün kölgəlik olmuşdur. İkinci ağac 
isə hələ körpə ikən inkişafdan qalmışdır. O, əzəmətli 
qardaşının128 yanında pəhləvanın kölgəsinə sığınan cırtdanı 
xatırladırdı. 
Təəssüf doğuracaq məqam odur ki, təbiətdə nə insanın 
əlində, nə də elmdə balacanın inkişafına yardım edəcək və 
vəziyyətini yaxşılaşdıracaq bir üsul var. Nə təbii, nə kimyəvi 
peyin, nə su, nə münbit torpaq, nə də davamlı becərmə və 
suvarma ona faydalı olur.  
Böyük ağaca gəlincə, o, xüsusi qayğıya ehtiyac duy-
mur və [ona qarşı] etinasızlığa baxmayaraq davamlı və 
sürətli şəkildə boy atıb inkişaf edir. O, hətta bəzi köklərinin 
açıq hava və günəş altında qalmasından belə narahat olmur. 
Əgər köklərindən bəziləri kəsilsə, bu, ona ziyan vurmaz. 
¤ Əmin Rihani ¥ 
¤  160  ¥ 
[Hətta] gövdəsinə balta vurulduqda və ya özəyindən həyat 
suyu axsa belə, bu, onun inkişafına təsir etməz.  
Bu, həm kökləri, həm budaqları, həm də gövdəsi ilə 
əzəmətli şam ağacıdır, O, qüvvətli, dəmir kimi möhkəm 
qalın gövdəyə malikdir: işıq və kölgə olan hər tərəfə kök 
atmışdır. O, həm ətrafına tökülmüş iynələrin altında qalan 
torpaqdan, həm də [köklərinin uzandığı qədər] uzaq 
torpaqlardan  qidalanır. 
 
*    *    *  
Öz inkişaf və durğunluğunda bu iki ağaca oxşayan nə 
qədər insan fərdləri var. İnsanlar içərisində də qismətinə 
laqeydlik və ya qayğı çıxmasından asılı olmayaraq, istər 
siyasət, istər ədəbiyyat, istərsə də ticarətdə davamlı olaraq 
sürətli və ya zəif inkişaf edən fərdlər var. Bəli, onlar çətin-
likərə və maneələrə baxmayaraq inkişaf edirlər. Bu, onların 
özündən asılı olmayan inkişafdır. Elə cılız və donuq 
şəxsiyyətlər də var ki, onlar indiyədək elmə məlum olmayan 
inkişaf qanunlarına bağlıdırlar. Onlar müəyyən mərhələyə 
kimi inkişaf edirlər və daha sonra inkişafdan qalırlar. İnsan 
qayğı və şəfqətin olmadığı uzaq məmləkətlərdə çöldəki 
hind sünbülü və ya üzümlükdəki tikanlı kol kimi [müxtəlif] 
bəlalarla qarşılaşır129.   
Üzücüdür ki, nə diqqət və qayğı onların vəziyyətini 
dəyişir, nə lütfkarlıq və qoruma xeyir gətirir, nə də tərifləmə 
və ruhlandırma faydalı olur.  
 
       
  
¤ Seçilmiş incilər ¥ 
 
¤  161  ¥ 
     Qozbel olmuş insanlıq 
 
Qatır, dəvə və uzunqulaqda olduğu kimi insanın da 
[daşıdığı yükün ağırlığından] belini donqar edən yəhəri var: 
qayğılardan, qazanılmış və qazanılmamış sıxıntılardan dü-
zəlmiş yük. Bəzilərinin üstündən günlər, illər keçmiş, di-
gərləri isə könüldən keçərək [iz qoymuşdur].  
Bu yəhər şöhrət və ağalıq istəyindən, tamah və mal-
dövlətə hərislikdən, səfalət və məşəqqətdən, riya və 
nifaqdan, xəsislik və azğınlıqdan, əxlaqsızlıq və xəstəlikdən, 
nəfs və onun istəklərinə aludəçilikdən yapılmışdır. Bu, ağır, 
yara-xoralı, yalançı fəzilət, əldəqayırma şərəf, özünə və 
ehtiyac içərisində olan zavallı ailəsinə azuqə qazanmaq 
ucun dilənmə, çürük adətlər və köhnə etiqadlar, ağalıq və 
siyasət, yalan-palan və çürük fikirlərlə dolu ağır yükdür. Bu, 
yəhər məhz belədir.  Əgər onun daşınması çətin, çəkisi ağır, 
açdığı yaralar dözülməz olarsa, deməli, o, qınanılan itaət, 
gizli nifrət və xəyal edilən məhəbbətlə doludur.  
Dəvənin insanla müqayisədə bəzi məziyyətləri var. 
Dəvə yalnız səyahət müddətində yüklənir, insan isə öz 
yəhərini və yükünü ömür boyu daşıyır. Bu yük getdikcə 
böyüyür,  onun yuxularına girir, kabusuna çevrilir. Yük 
daşıyan dəvə sahibindən azacıq da olsa şəfqət görür, uzun 
səfərə çıxarkən dincəlməyə buraxılır, yükü üzərindən 
götürülərək [yemlənməsi üçün] yamyaşıl otlağa buraxılır, 
istirahət verilərək özünə gəlir. İnsan isə bir kimsənin ona 
rəhmi gəlmədən yükünü ömür boyu daşıyır. O, özü olmaq 
istəmir, [insanlıqdan çıxaran] halına acıyır, donqarının 
günəşdə və açıq havada çılpaqlaşaraq üzə çıxmasına nifrət 
¤ Əmin Rihani ¥ 
¤  162  ¥ 
edir. 
Allaha həmd olsun ki, bu insan çox yaxşıdır! O, 
donqarını sözləri və təbəssümü ilə örtməyə çalışır. Bəzən 
Allah-təala ona uzun ömür və əbədi sağlıq nəsib etsin de-
yə130 yükünü səssizcə daşıyır: səbirlə, danışmadan, din-
mədən.... 
Allah haqqı, bu insan necə də yaxşıdır! Belini bükən bu 
qabarlar dərisindən qəlbinə, vicdanına və ölməz ruhuna 
kimi uzansa belə, o, donqarını gizlətməkdə davam edir. Onu 
[hətta] öz doğmalarından və yaxınlarından gizlətməyə 
çalışır. Budur, sən qonşunun yükünə baxırsan. Onu səsl-
əsən, biləcək ki, yükündən xəbərdarsan. Bu isə onun 
üzüntüsünü daha da artıracaq və sənə qarşı qərəzli dav-
ranıb, düşmənçilik edəcəkdir.  
Məgər insanı cidd-cəhdlə nəyisə gizlətməyə və ört-
basdır etməyə çalışdığına, insanların gözlərinə, dillərinə, 
hətta günəşə və havaya inanmadığına görə qınamaq lazım-
dır? Utanmazlıq və rüsvayçılıq – insanın [aldığı] yaralardan 
və [qazandığı] qabarlardan daha dəhşətli bəladır. Əgər 
bəşəriyyətin donqarı üzə çıxarsa, cəmiyyətin dayaqları lax-
layar. Qorxu anında, aşkar və ifşa məqamında səsləndirilən 
bir fikir... Məgər kürəyini və qəlbini açaraq donqarını və qa-
barlarını üzə çıxaran, insanlara özünü Allah-təala və öz zatı 
qarşısında olduğu kimi göstərməyə çalışan kübar birisi 
[bunu etməklə] öz ləyaqətini, zəngin kimsə cah-calalını, 
nüfuz sahibi ad-sanını, mömin kimsə isə dindarlığını 
qurban vermiş olur? Biz necə razı ola bilərik ki, hökmda-
rımız bizə görə qozbel olsun, yaxud ali hakimin beli 
bükülsün? Məgər səadət, fəzilət və ləyaqət sahiblərinin 
donqar olmasına könlümüz razı olarmı? 
 
¤ Seçilmiş incilər ¥ 
 
¤  163  ¥ 
        Şamlar və günəşlər 
 
Konlümün dərinliklərindən qopan iki səs getdikcə 
yüksəlir. Bir səs daim soruşur: “Sənin öyrəndiklərinin özünə 
və insanlara nə kimi faydası var?” İkinci isə [daim] qınayır: 
“Əgər daim bilmədiklərinlə müqayisə edirsənsə, [o zaman] 
elm nəyə gərəkdir?” Bu, günəş nuru ilə müqayisədə [kiçik] 
şam işığına bənzəyir.  
İki səs... Biri məni elmdən çəkindirir, digəri isə hə-
vəsləndirir. İkinci səsə qulaq verdikcə şamım [çox sayda] 
şamlara çevrilərək ən yaxın fikir və xəyal yollarını işıqlan-
dırır, məni ona sevinc dolu məmnun gözlərlə baxmağa 
vadar edir. Şölənin məstedici sərxoşluğundan ayılar-ayıl-
maz şübhə və əndişə dolu birinci səsi eşidirəm. Oruc tutub, 
namaz qılaraq [Allaha təvəkkülən deyirəm]: “Ya, Allah, 
mənim nurumu artır! Məni günçıxan və aydoğana aparan 
doğru yola yönəlt! İşığı mənim əbədi qibləm, ən ali arzum 
və müqəddəs ibadətgahım et! Əgər Şərq zülmətə qərq 
olarsa, onun adını qəlbimdən əbədi olaraq sil! Əgər Qərb 
qaranlığa bürünərsə, [o zaman] Qərbin adını dünyamdan 
poz! Allahım, Hut çevrəsindən ulduzları131, Əflat (Əlfat) 
dairəsindən132 günəşləri qovaraq uzaqlaşdır! Ya Rəbb, məni 
sıx meşədə atəşböcəyinin parıltısına bənzər fənərdən ətrafa 
yayılan zülmət, dənizə gecə ikən düşən fosfor işıltısı kimi 
[cılız] etmə! Mənə nur bəxş et, Allahım, insan ayağı 
dəyməyən səhralarda, sarı və ya qara insan irqlərinin 
yaşadığı yerlərdə, tələfedici soyuq qütblərdə, əbədi faniliyin 
hökm sürdüyü yerlərdə olsa belə, mənə işıq  ver!” 
¤ Əmin Rihani ¥ 
¤  164  ¥ 
Duamı bitirər-bitirməz tanış ilk səsi duydum: “Öy-
rəndiklərinin özünə və xalqa nə kimi xeyiri var? Ətrafa 
yayıldıqca zülmət dolu sonsuzluq sərhədlərini genişlədən 
nurdan nə fayda? Məgər sən özünə daha yaxın olan, kölgəni 
öz işığında daha böyük və həşəmətli, zülməti isə daha 
seyrək, az və məhdud göstərən şam işığına üstünlük ver-
mirsən? Bəli, şam işığında sən daha qüdrətli, kölgən isə 
daha böyük görünür. Sən bütün məxluqatın ağasına çevrilir 
və [bu yolla] Tanrına daha yaxın olursan. 
Gələn səs məni elmdən uzaqlaşdıraraq güşənişinliyə 
çəkdi, səssizlik və mötədillik, itaətkarlıq və möminliklə 
şirnikləşdirərək dedi: “Bu, razılığın bir parçasıdır. Qane ol!” 
Məgər mən elm və imandan düzələn şamın işığı ilə qane ola 
bilərəm?  
İmandan düzəlmiş şam... İnsanın aliliyi... Zamanın 
zəlilliyi... Kainatın itaəti... Bundan sonra nə gəlir? Məgər 
bütün mövcudat mənə görə xəlq olunmuşdur? Allah-təala 
günəşləri, ayları133 və ulduzları bəşəriyyət alaçığını, bu yeri 
və bu dünyanı işıqlandırmaq üçün yaratmışdır?”  
Allahım, buna rəğmən mən yenə də nuru tərənnüm 
edir, cürətlənərək onun qarşısında cilvələnirəm. Sonsuz 
kəramətinlə elmimi artır, Rəbbim! Öz qəlbimi görmək üçün 
qəlbindəki uzaq günəşi mənim üçün parlat! İnsanların 
günəşinə baxmaqdan bezdim, usandım. Ruhumu görməyin 
üçün ruhunun günəşini nurlandır, Sübhanəllah! Gözlərim 
şübhə ilə yəqinlik buludları arasında şüaları sınan işığa 
baxmaqdan yorulub. Küfr və iman kitablarına baxmaqdan 
nəzərlərim zəifləyib. Bu kitabların hərf və kəlmələrində sənə 
aparan hidayət yolunu nurlandıran [zatından olacaq] bir 
işıq belə yoxdur. Əfv et, Allahım, mən iman kitabımı bir 
¤ Seçilmiş incilər ¥ 
 
¤  165  ¥ 
kənara qoydum. İlk imanım və imansızlığım barədə yazılan 
kitabdan imtina etdim. [Bu kitabdan] sənə yaxın olan bir şey 
varsa, onu axtarıb tapmaq üçün mənim yolumu işığa qərq 
et! Rəbbim, məni azacıq da olsa, qəsidənin beytinə, öz günə-
şinin və qəlbinin nuruna yaxınlaşdır!.. Məgər Allaha – 
günəşləri və ayları mənim üçün yaratmış xaliqə belə bir 
xitabla müraciət etmək olmazmı? Görəsən, onları mənim 
üçün yaratmışdır? Əgər bu təxəyyül mənim ilk imanımın 
mənbəyi idisə, bundan sonra küfr və nankorluğun olması 
məgər təəccüblü deyilmi? O, kafirliklə iman arasında, işıq 
saçmayan və zülmət qaranlıqda azacıq da olsa işıq saçan iki 
şam arasında nə kimi fərq var? 
Haşiyəsi qızılı olan bəyaz şamı ilk dəfə anam yan-
dıraraq qarşıma qoydu. Sarı şamı isə mənim üçün Qərbdə 
fikir zəvzəklərindən biri yandırdı. Mən bəyaz şamı atıb, 
dəhrin yollarında bir müddət bu samsarı şamın işığında 
yürüdüm. Önümə sərilən zülmətin kənarları qızılı rəngə 
boyanmışdı. [Bu həlqənin içində] mən sanki böyüdülmüş 
aynaya əksi düşmüş nəfsimi gördüm. Onun görüntüsü ilk 
dəfə suda öz əksini görən Adonisdə olduğu kimi, məni də 
heyrət və sevinc hisslərinə bürüdü. Bu, mənim varlığımdır: 
o, gözlərim önündə böyüyərək daha da gözəlləşmişdir. Onu 
səsləyərkən, onunla öyünərkən necə xoşbəxt olmayım?  
Sevinib qürurlanarkən şübhə və əndişə dolu birinci 
səsi eşitdim: “Bu heyrət öz-özlüyündə sənə nə fayda verə-
cək? Onun gözəlliyi sənə nə xeyir verə bilər, axı? Əgər əmr 
etsən, o nəfs sənə tabe olacaqmı? Sənin buyruq və əmrlərini 
icra etməyə çalışacaqmı?” 
Ey günəşlərin tanrısı, dünənin [qaranlıq] axşamında 
itirdiyim nəfsimi tapmaq üçün məni öz günəşinlə nurlandır! 
¤ Əmin Rihani ¥ 
¤  166  ¥ 
Bu, gözəl duadır: əgər onda xeyir və nemət varsa. Sən 
özünün təcrübəsiz və məğrur nəfsindən: “İtirdiyim allahı 
tapmaq üçün mənə həqiqət ulduzlarından bir ulduz yan-
dır!” – deyə sora biləcəksənmi? Mən nə hə, nə də yox de-
yirəm. Şübhə yoxdur ki, mən ona (nur – tərc.) iki təzahürdə 
–  ən ali və ən gözəl, əbədi və əzəli – ehtiyac duyuram. Əgər 
mən ağ və sarı şamları artıq şöndürmüşəmsə, əllərimə 
bulaşan ərintisini silmişəmsə, [bunu ona görə etmişəm ki] 
artıq kainatın mənə maddi şəkildə göstərdiyi nurdan 
məmnun deyiləm. Elə təsəvvür yaranır, sanki bu işıq elə özü 
üçün yaradılıb. Mən məhdud din şəklində təzahür edən 
nurdan da razı deyiləm; sanki bu nur sırf mənim üçün xəlq 
olunub.  
Şübhə və əndişə səsi dillənərək söylədi: “Sən vəsf etdi-
yin kainatın bir parçasısan... Qane ol! Ali nura gəlincə, o, 
sənə kainatı daha böyük göstərir və sən bu böyük kainatda 
kiçilir, cılızlaşır və sonda məhv olub gözdən itirsən. Budur, 
sənin vəsf etdiyin, şəninə təriflər yağdırdığın nur?! Budur, 
sənin artırmaq istədiyin elm?!” – [Mən:] Bəli. Bu, o işıqdır ki, 
məni fikrin sığınacağına səsləyir: mən onda görmədiyimi 
görürəm. Mağarada haşiyəsi qızılı və ya bal rəngində olan 
şamı əlimdə tutarkən belə, mən yenə də “hə” deyirəm. O, 
məni fikrin və yəqinliyin zirvəsinə yüksəldən,  dünyəvi və 
axirət, mənəvi və cismani duaların gurultusunda duyma-
dıqlarımı duyduran bir elmdir. 
Mən bu yüksəkliklərdə əzəli və əbədi fikrin bir parça-
sıyam. Elə bir yüksəklik ki, burada bütün ibadətlər bitir. 
Mən dini və qəbilələrarası ədavətin yox olduğu, universal 
əbədi məhəbbət çiçəklərinin cücərdiyi bir zirvədəyəm. Elə 
bir zirvə ki, burada bəşəri mənfəət toxumları yetişir, gizli 
¤ Seçilmiş incilər ¥ 
 
¤  167  ¥ 
nifrət və ədavət yox olur, yerin hər tərəfində – şərqində və 
qərbində millətlər arasında olan düşmənçiliklər sona yetir.  
 
            Mücahid qadın134 
 
Mücahid qadın vətənin keşiyində durmaq üçün döv-
lətin kişilər tək orduya səfərbər etdiyi qadın deyil. O, nə elm 
və təhsil səhəsində kişilər ilə yanaşı gecə-gündüz çalışan 
alim, nə həyat meydanında müxtəlif işlərdə kişilərlə yarışan 
çalışqan və müasir qadın, nə də xəstələri təsəlli edən, zavallı 
və bədbəxtlərin yaralarını sarıyan şəfqət mələyidir. 
Mənim nəzərimdə mücahid qadın dünyada evindən 
başqa bir yer tanımayan biridir. Üzərinə qoyulan məsuliy-
yətdən başqa bir şey arzulamayan, şan-şöhrət və cah-calalın 
[gözqamaşdıran] bəzəyinə aldanmayaraq öz yükünü daşı-
yan, ailəsi və evi, həyatı və məhəbbəti üçün ən çox vacib 
olan şeylər uğrunda durmadan çalışan qadındır.   
O, əməli-saleh həyat yoldaşı, qayğıkeş ana, həmdəm 
bacı, yaxın munisdir. Taleyinə yazılan saf məhəbbət get-
gedə azalsa da, o, [buna rəğmən] ətrafındakılara – ev əhli, 
həyat yoldaşı və qonşularına pak sevgi bəxş etməkdə davam 
edir. Həyat yoldaşına kömək etmək üçün əlindən gələni 
edir, övladlarını tərbiyə etmək və razı salmaq üçün [gecə-
gündüz] çalışır. O, hər halı ilə evinin sahibidir. 
Bu qadın azla qane olan, səbirli, vəfalı, sədaqətli, meh-
riban, şərəfini qorumaq yolunda əzmlə çalışan mücahid, ailə 
işlərini yoluna qoyan biridir.  
O, beşiyi əmin və möhkəm əlləri, imanla qidalanan 
¤ Əmin Rihani ¥ 
¤  168  ¥ 
qəlbi ilə yelləyir; beşik – həyat, həyat isə varlığın özüdür. O, 
daim həyat saçır.  
Əri ona xəyanət etsə də, oğulları atıb-getsə də, qızları 
unutsa da, o, unutmadan, qaçmadan, xəyanət etmədən mü-
barizə meydanında qalmaqda davam edir. Onun həyatı 
daim sevgisini, əhəmiyyətli və zəruri olanları comərdcəsinə 
qurban verməkdən ibarətdir.  
Budur, mücahid qadın! Evindən çıxmasa da, onun evi 
cəbhə xətti üzərində qazılmış xəndəyə bənzəyir. Əgər müca-
hidlərin yeri cənnətdirsə, arzu edirəm ki, mücahid qadın-
ların cənnəti daha yüksək və ali olsun. 
Lakin onların bəziləri bu fani dünyada əcəlləri gəlmə-
dən, o cənnəti qət etmədən öncə [həyatla] mübarizədə şəhid 
düşürlər. Onlar ərləri, övladları, qardaşları və dostları tərə-
findən zərər görürlər. Onlardan yalnız biri sağ qalır. Bu dün-
yada onlara yardım edən, işləri ilə maraqlanan bir kimsə 
olmur. Heç kəs onlar barədə soruşmur, adlarını belə xatır-
lamır.  
Məgər bu incidilmiş məzlum yaşlı qadını onunla istə-
diyi kimi rəftar edəcək taleyin gərdişinə buraxmaq olarmı? 
Məgər onu küçədə ac-yalavac, öz daxmasında ölümə məh-
kum edilmiş halda tərk etmək olarmı? Haqq üçün deyin, 
məgər Allah-təala qadına cənnətin ən üstün qatına 
qalxmasına izn verənədək onu fələyin gərdişinə buraxıb 
[tərk edirmi]? 
 
  
¤ Seçilmiş incilər ¥ 
 
¤  169  ¥ 
        Gələcəyin dövləti 
 
İnsanları ərazi baxımından kiçik, ədalət sarıdan bö-
yük, silah-sursat etibarilə məhdud olan bir dövlətin [qu-
rulması] ilə müjdələdilər: şəfəqin hamilə qaldığı, işığın 
dünyaya gətirdiyi, elm daşı üzərində tərbiyə alaraq böyü-
yən, əxlaq və dinin döşündən əmən bir dövlət. O, gələcək-
dir; hər bir gələcək isə yaxındır. Əmr vermək və söz demək 
haqqı vətəndaşlarda olan təbii, coğrafi bir dövlət. Bu, ruhani 
və mənəvi bir dövlətdir: haqq və ədalətdən başqa tamahı, 
qardaşlıq, əmin-amanlıq və sülhdən savayı idarəçilik istəyi 
yoxdur. Onun hakimləri hikmət, fəlsəfə və sənət sahibləri, 
şüarı isə “hökumət xalq üçün, xalq isə hökümət üçündür!”  
 
*     *     * 
Bəzi siyasətçilər inanırlar ki, elm öz kəşf və ixtiraları 
ilə gələcəkdə böyük imperiyaların əmin-amanlığını və təh-
lükəsizliyini təmin edəcəkdir. Beynəlxalq imperializmə ina-
nanlar isə əmindirlər ki, gələcək [müxtəlif irqlərdən olan] 
ağ, sarı və qara dərili xalqlar üzərində bayraqlarını dalğa-
landıran və onu əzmlə müdafiə edən ucsuz-bucaqsız əra-
ziləri olan imperatorluqlarındır. [Onlar inanırlar ki] kiçik 
dövlətlər yavaş-yavaş səhnədən itəcək, [onların] azsaylı 
millətləri hakim çoxsaylı millətlər içərisində əriyib yox ola-
caq, azadlıqları isə əllərində elm və sərvət dəyənəyi135 tut-
muş kimsələrin kölgəsində tapdanacaq. Bir sözlə, böyük 
dövlətlər kiçik dövlətləri udacaq. Zəifləmiş torpaqlarda 
məskun olan xalqların vəziyyəti öncəsində və günümüzdə 
¤ Əmin Rihani ¥ 
¤  170  ¥ 
bu fikri təsdiqləyir ki, həqiqi elm və azadlığın işığı onların 
üzərinə şölə saçır. Elm və azadlığın cinsi yoxdur. Ey öl-
kələrində minarələrə qalxanlar və irticaları üzərinə örtük sa-
lanlar, azadlıq və hürriyət sizin atalarınızın mülkiyyəti 
deyil. Elm sizə xəyanət edəcək, çünki siz ondan sui-istifadə 
edirsiniz. Bu gün sizə xidmət etsə də, sabah kölələrinizə və 
düşmənlərinizə xidmət edəcək. Məzlum və kiçik xalqlar 
elmlə qarşılaşdığı an onların hədəfləri yavaş-yavaş böyüyə-
cək, qolları qüvvətlənəcək, torpaqlarının maddi-mənəvi sər-
vətlərinə özləri sahiblənəcəklər. Yaxşı olardı ki, onlar elə 
başdan elm və azadlığın ilkin mənbəyini görsünlər və nu-
runa sahibləndikdən sonra zülmətə və cəhalətə [bir daha] 
geri dönməsinlər.  
Dövlətin insanlar, fikir və itaətkarlıq [dayaqları] üzə-
rində qurulduğunu iddia edən siyasətçilərin [dövrü] artıq 
çoxdan keçib. Əgər bu günün övladlarının, məsələn, Bri-
taniya dövlətini müstəmləkə ölkələrindən çıxarmaqda136 
marağı yoxdursa, onlar hökuməti dəstəkləməyəcək, ona 
xidmət etməkdən və tabe olmaqdan boyun qaçıracaqlar. 
[Belə ki, yalnız bu təqdirdə] Londondakı hökumət sarsıla-
caq, məmurların etinasızılığına qarşı qiyam qalxacaq və bir 
gecədə gizli məramları olan [münafiq] qüvvələr onu devi-
rəcək. [Bunun ardınca] müstəmləkə əraziləri işğalçı qoşun-
lardan təmizlənəcək, bir həmlədə idarəçilik öz həqiqi sahib-
lərinə geri qayıdacaq, ilkin coğrafi sərhədlərdə mərkəzi ha-
kimiyyətin bərqərar olması ilə nəhəng dövlətlərin onun üzə-
rindən kölgəsi çəkiləcək. 
   
  
¤ Seçilmiş incilər ¥ 
 
¤  171  ¥ 
*    *    * 
İnsan özündən güc aldığı zaman onun hədəfləri böyü-
yür, əzmkarlığı və səyləri artır. Mən əhvalı, məqamı, doğ-
maları, dost-tanışları, mənsəbi və sərvətindən doğan gücü 
deyil, mənliyindən və varlığından aldığı gücü nəzərdə tu-
turam. Bu, nə bir insan, nə də hakimiyyət əlinin çatdığı, 
daxildən – qəlbinin dərinliklərindən qopub gələn gizli ilahi 
mənbədən törəyən gücdür. Buna bənzər həqiqi güc [hər 
dəfə] artdıqca hər hansı bir ictimai qüvvənin mövcudluğuna 
ehtiyac qalmır. İnsanda fərdi mənəvi azadlıq keyfiyyətləri 
baş qaldırdıqda insanın iradəsini əzməyə, onun ali mənəvi 
kimliyini üyüdərək yox etməyə çalışan ictimai dəyirmanlar 
[onun] nərəsi qarşısında qorxudan kütləşərək geri çəkilir.  
Biz bu gün dövlətin əsası və dayaqları olan millətlər 
arasında nifaq və ixtilafların şahidi oluruq. İslamın ilkin 
zühuru dövründə xaricilər137 deyirdilər: “Allahdan başqa 
hökm yoxdur!” Bu söz gücü özlərindən deyil, kütlədən əxz 
edən insanlar arasında [başlıca] həqiqət idi. O zamanlar xal-
qın gücü öz-özündən deyil, qeyri-adi vəziyyətdən doğurdu. 
Lakin camaat bu ilahi sözü o vaxt hökm və qanun kimi qəbul 
etməyi arzu edər ki, onun bütün üzvləri eyni dərəcədə 
inkişaf etsin, öz kimliyini tanısın, əşyalarda və insanlarda 
təcəlli edən ilahi həqiqətdən agah olsun və bundan ziyadə 
bilsinlər ki, bəşər qardaşına öz nəfsi ilə qarşılaşmağa yardım 
edən birisi [bununla] özünə yardım etmiş olur. Mən [də bu 
ilahi hökmü] təkrarlayıram: “Allahdan başqa hökm yox-
dur!” Bu kəlamı o qədər təkrarladım ki, Allahın sünnəsi 
kimi sabitləşdi, əqlimi və qəlbimi bir araya gətirərərək mənə 
doğru yol göstərdi, nəfsimin qanunvericisi, sözlərimin və 
əməllərimin əbədi zəmanətçisi oldu. Allahın sünnəsi nə 
¤ Əmin Rihani ¥ 
¤  172  ¥ 
deməkdir? Dini və elmi, Yaradılış və fiziologiya, ədəbiyyat 
və tibb barədə olan kitablarda, peyğəmbərlərin hədislə-
rində, alimlərin təlimlərində və bütünlüklə mövcudatda – 
qarışqa, kainat və insanda bu hökmə rast gəlmək müm-
kündür.  
İslamın zühuru dövründə xaricilərin söylədikləri: 
“Allahdan başqa hökm yoxdur!” – ifadəsini Avropa isla-
hatçıları: “Hakimiyyət yalnız xalqa məxsusdur!” – şəklində 
təkrarlayırlar. Sən bir bu dövrə bax ki, göydə insandan nəşət 
edən şöləni bizə göstərdikdən sonra yerdəki hökmdarların 
çığırtılarını bizə eşitdirir. İlahi ülviyyət məqamından əha-
linin ən aşağı təbəqələrinədək tənəzzül edərkən ehkamlarda 
inkişaf və kamilliyə rast gəlsəm də, [arzu edərdim ki] 
hökmdarlar və islahatçılar [xilqət etibarilə] Raşidi xəlifə-
ləri138 və onlar kimilərə bənzəsinlər. Xaricilərdən gətirdiyim 
sitat [müəyyən mənada] camaata da şamil edilə bilər, hər-
çənd xaricilərin liderləri ilə müqayisədə xalq kütlələrinin 
rəhbərlərində xeyirxahlıq və düzlük xeyli azdır. Lakin [hə-
qiqət burasındadır ki] bugünkü millətlərin olduğu şəraitdə 
onlara şamil ediləcək və həyatlarını formalaşdıracaq təlim-
tərbiyə amilləri çoxsaylıdır. Əgər bu gün başqa millətlər o 
xalqların söylədiyi məşhur ifadələri təkrarlayıb onları öz-
lərinə şüar edirlərsə, demək, onlar dünənin yox, sabahın xal-
qıdır. Bəli, onların bü günü [parlaq] gələcək, böyük cinayət-
kar dövlətlərin [gələcəyi isə] ağır və gərgin bu günüdür.  
İdarəçilik xalq kütlələri arasında etibarlı və güclü şəxs-
lərin – özlərindən nəşət edən gücü artıraraq müstəqilləşən 
və başqalarına öz üzərində üstünlük haqqı tanımayan kim-
sələrin sayını get-gedə artırır. Onlar mənəvi əxlaqi kimlik-
lərini onu məhv etməyə və ya inkişafdan saxlamağa çalışan 
¤ Seçilmiş incilər ¥ 
 
¤  173  ¥ 
maddi ağalıqdan daha üstün tutmaqla aliləşdirirlər. Üsyan-
kar sülhsevərlərin sayı hər dəfə artdıqca azğın despotik 
ağalıq zəifləyir və onun məhvedici kölgəsi get-gedə çəkilir.  
Kiçik və ya böyük dövlətin gələcəyi onun rəhbərləri-
nin ədalət və qərəzsizliyində, böyük dövlətlərdə deyil, kiçik 
milli dövlətlərdə, tam hüquqlu müstəqil yerli idarəçilik-
lərdədir. Gələcəyin mədəni idarəçiliyi bütünlüklə onun 
özündə, özündən və özü üçün olacaqdır. [Vaxt gələcək] sər-
hədləri böyük olmayan, nə dövlətçilik, nə də siyasi tamahı 
olan kiçik dövlətlər yaranacaq. Bu dövlətlərin idarəçiliyində 
məhdudiyyət yalnız silah-sursata, azlıq isə ədalət istisna 
olmaqla hər şeyə şamil olacaq. [Onların] mənəvi xilqətində 
həqiqətdən savayı bir iz, idrak və sülhdən başqa ağalıq 
olmayacaq. Bu hökumətin başlıca şüarı “Xalq hökumət üçün 
deyil, hökumət xalq üçündür!” [şəklində] təsbit olunacaq.  
Bu, gələcək sivilizasiya və müstəqil dövlətdir. Bu döv-
lətin ilkin rüşeymlərinə kiçik xalqlarda təsadüf etmək müm-
kündür. Bu, mövcuddur və var olan bütün mövcudiyyat gə-
ləcəkdir. Bu gələcəklə insanları müjdələyin! 
 
                 Qətiyyət 
 
Hər bir böyük işin iki dəyərləndirilməsi var: həqiqi də-
yər və zamanın yüklədiyi dəyər. Birincisi, işin başlıca 
məziyyəti, onun qəlbi və kapitalıdır. İkincisi, qətiyyət, çalış-
qanlıq və yaxşı ad-sandan ibarət mənəvi dəyərdir. Başlıca 
məziyyətləri özündə qoruyub saxlayan əmələ gəlincə (elə 
bir əməl ki, onun dəyəri nəinki azalır, əksinə sahib olduğu 
¤ Əmin Rihani ¥ 
¤  174  ¥ 
nüfuz və ləyaqətdən asılı olmadan daha da artır), o, kamala 
yaxın olan nadir əməllərdəndir.   
Bu ölkənin sakinləri qabiliyyət və bacarıqda, xüsusən 
istehsalat sahəsində mahir və çoxsaylı, dəyanət və qətiy-
yətdə isə azsaylı olanlardır. Həqiqətən, bütövlükdə əməl-
lərimizdə qətiyyətə çox nadir hallarda təsadüf edilir. Biz 
qarışqaları gördükdən sonra təkəbbür kürsüsündə və yaxud 
yəqinlik taxtında oturub Allaha şükür edirik. Mənim qədər 
başqalarının da bu qüsuru sezdiklərini bilməsəm də, əmi-
nəm ki, onunla bağlı keçirdiyim hiss əxlaqi və ictimai nöq-
sanlarımız içərisində, istinasız olaraq, ən güclü olanıdır.   
Fəaliyyətlər içərisində qətiyyət və çalışqanlığın çox 
sayda amilləri var ki, indi onu tədqiq etməyə vaxt yoxdur. 
Lakin [əminliklə] iddia edə bilərəm ki, müasirlik – dayaqları 
dəyanət və əzmkarlıq olan ən böyük fəaliyyət növüdür: əsil 
dəyəri mənəvi dəyərindən az olsa belə. Çağdaşlıq ədəbiy-
yat, istehsalat və ticarətdə təsadüf edilən [analoji] fəaliyyət-
lər içərisində ən böyük olanıdır. Çünki öncə də söylədiyim 
kimi, ona əməllərimizdə nadir rast gəlinir: genişlənməyə 
başladığı an xilqət və əxlaqımızda tərifəlayiq inkişaf kimi 
dəyərləndirilməsi buna dəlalət edir. 
 
Görkəmli şəxslərin qəlbində139 
 
Bəlkə də, Şərq intibahının təzahürü insanlara firəngi 
əlbisələr, asfaltlanmış küçələr, elektriklə işləyən qatarlar və 
maşınlar, nə Qərb, nə də Şərq [üslubuna] aid olan tikililər 
¤ Seçilmiş incilər ¥ 
 
¤  175  ¥ 
kimi görünür. Şübhəsiz, biz geyim və dini ayinlər məsələ-
sində öz adətlərimizi dəyişmişik: daşlı-qumlu torpaqları as-
faltlı küçələrə, uzunqulağı elektrik [nəqliyyat vasitələrinə] 
tərcih etmişik. Fərqi yoxdur, bunu biz könüllü və ya məc-
buri etmişik.  
Mədəni cərəyan qabağına çıxan hər şeyi sel kimi 
yuyub aparır. Əgər əlli il ərzində bizə xəbərləri oxumaq və 
ya dədə-babalarımızdan dinləmək həzz verirdisə, indi yarı 
ağıllı, yarı çılğın davranmaq istisna olmaqla, əvvəlki əlbisə-
ləri geyinmək, sürətli addımlarla yerimək, ev qurmaq, yataq 
salmaq kimi [köhnə adətlərə] qayıda bilmərik. [Şübhəsiz] 
bundan heç həzz də almarıq. Məsələn, götürək Nasif Ya-
zıçi140 və ya Yaqub Sarrufu141. Xəyal edək ki, ustad Nasif əm-
maməyə bürünərək [çoxsaylı] ləqəbləri ilə döşəyi üzərində 
oturub sürəkli qəlyan çəkə-çəkə yazı yazır. Əlində nə qəl-
yan, nə də təsbeh olan dok. Yaqub Sarruf isə firəngi libasın-
da başı açıq oturub. Sözsüz, birincinin görkəmi məni özünə 
cəzb etsə də, qəlbən və əqlən ikincisinə qarşı daha çox sevgi 
və ehtiram duyacağam. Bu, artıq ictimai məsələ deyil, zövq 
məsələsidir. 
Oxucudan xəbər al gör təsəvvür etdiyi obrazlardan 
hansı daha həşəmətli olub onda heyranlıq doğurur: başında 
məğrib fəsi, əynində böyük ağ əba ilə [bəzən] taxtında 
bardaş qurub oturan, [bəzən isə] atının tərkində çapan 
müasir Misir dövlətinin banisi Məhəmməd Əli Paşa142, ya-
xud fransa və ingilis mahudundan hazırlanmış dördqatlı 
zirehli geyimdə avtomibilində oturub siqar çəkən zəmanə-
mizin Yaxın Şərq ölkələrindən birinin rəhbərimi?  
Bu, sadəcə zahiri görünüş və qiyafətə şamildir. Oxu-
cunun qəlbində tərəfkeşlik yoxdur. Xəbər al gör o, böyük 
¤ Əmin Rihani ¥ 
¤  176  ¥ 
ərəb intibahının baniləri – fəs118 və ya şaravar143 sahibləri ilə 
bu zamanın konstitusiyalı dövlət başçıları arasında müqa-
yisə aparırmı?  
Əgər Bağdadda 50 ildən artıq hökmranlıq etmiş vali 
[günümüzə] geri qayıtsa və əmir Feysəli144 dostları ilə tenis 
oynayan yerdə görsə idi, sözsüz, gülümsəyərək başını silkə-
ləyərdi.  
Əgər Xədiv İsmayıl145 indiki səliqəli və işıqlı Misir 
parlamentini, rəsmi firəngi əlbisələr – ağ köynək üzərində 
qara kostyum geyinən ali məclis nümayəndələrini və onla-
rın arasında əmmamə geyinmiş bir dəstə axmağı görsə idi, 
onun üçün hazırlanmış sədrlik kürsüsünə qalxmaqdan 
imtina edər və deyərdi: “Ağalar və rəiyyət! Sizin hamınızın 
iradəsinə tabe olmaqdansa, tək olmağı üstün tuturam!”  
Əgər Şam əmirlərindən biri geri qayıdıb Dəməşqdə 
son illərdə bərqərar olmuş vəziyyəti146 görsəydi, əllərini gö-
yə qaldırıb həm şikayət, həm də şükr dolu yalvarışlarla de-
yərdi: “Rəbbim, mədəni insanların işləri və əməlləri ilə 
müqayisədə bizim zülmkarlığımız nədir ki?” 
Əgər əmir Bəşirə147 Beyt əd-Din sarayına148 getməyə 
izn verilsəydi, o, bugünkü Livan Respublikasında kimlərin 
ağalıq etdiyini öz gözləri ilə görüb, qeyzlə əsasını yerə vurar 
və göz yaşları axıdaraq öz qəbrinə geri dönərdi.   
Burada intibahın zühurundan başqa məqamlar da var. 
Bu, qədim türk idarəçiliyindən miras qalmış konstitusiyalı 
idarəçilikdir149 ki, yerini tutduğu hökumətdən fərqli olaraq 
möhtəşəm və cahanşümul deyil.  
Demokratik Respublika hökuməti... Mandatlı Parla-
ment idarəçiliyi... Bu, indiki Ərəb Şərqində mövcud intiba-
hın başqa görünən tərəfidir. Lakin [mahiyyət etibarilə] o, az 
¤ Seçilmiş incilər ¥ 
 
¤  177  ¥ 
əhəmiyyətlidir. Burada nə siyasi və əxlaqi tərəqqi, nə də hə-
qiqi və mənəvi güc var. Məgər onun ibtidai səviyyədə olan 
süni və əldəqayırma halı ilə uzun müddət fəaliyyət göstə-
rəcəyini ehtimal edə bilərikmi? Mən inanmıram. Ya ona (bu 
hökumətə – tərc.) ölkə vətəndaşları arasından çıxan, qılıncı 
və qanunları ilə hökmranlıq edəcək biri – Mustafa Kamal 
Atatürk103 və ya Əbdül Əziz Səud150 kimi hökmdarlar baş-
çılıq etməlidir, ya da xalq hamılıqla Yaxın Şərqi mandatlı 
hökumətin vasitəsilə istismar etmək və onun çarxına benzin 
tökərək atəşinə qızınmaq istəyənlərə qarşı çıxmalıdır. Çünki 
əks təqdirdə, bu zühur həqiqi Şərq intibahı olmaz və onda 
həqiqi inkişafa dəlalət edən əsaslı dəlil tapılmaz.  
Hansı daha dəhşətlidir – əldəqayırma vətəpərvərin və 
ya qonaqpərvər əcnəbinin iştirakçısı olduğu faciə və ya ko-
mediya? Siz nə istəyirsiniz – konstitusiyalı hökumət, məh-
dud idarəçilik və ya parlament? Arzu etdikləriniz elə bun-
lardır?! Ey şərqlilər, onların hamısı (əldəqayırma vətənpər-
vər və ya qonaqpərvər əcnəbi – tərc.) hökuməti, konstitusiya 
və parlamenti məhdudlaşdırır və bunu guya sizin mənfəəti-
niz üçün etdiklərini bəyan edirlər. Bu, azad Avropa siyasə-
tinin istiqlaliyyət və azadlıq arzusunda olan Şərqə bəxş 
etdiyi hədiyyədir. Bu, [sadəcə] köhnə yeni Şərqi ovunduran 
bir təsəllidir. 
Təzahürün digər forması məktəblərlə bağlıdır. Livan, 
Misir, Suriya və İraqda məktəblərin sayının çoxalması əyani 
şəkildə Şərq intibahı və tərəqqisi görüntüsü yaratsa da, 
əslində bu, konstitusiya və parlamentin olmasına dəlalət 
etmir. Belə ki, bu məktəblərin çoxu ya dini, ya da xarici me-
todik vasitələrindən yararlanır. Elə çoxsaylı əcnəbi yönlü 
məktəblər var ki, onların müdiriyyəti dünya tarixinin hansı 
¤ Əmin Rihani ¥ 
¤  178  ¥ 
hadisələrinin öz ölkələrinkindən daha şanlı və əhəmiyyətli 
olduğunu dərk etmirlər. Böyük Karl151, cəsur ürəkli Riçard152 
və Butrus Qali153 nəinki tarixi şəxsiyyətlər, [eləcə də] bütün 
dünyanın şanlı qəhrəmanlarıdır. – [Müəllim şagirddən so-
ruşur:] Cavab ver, oğlum, Böyük Karlın nə qədər övladı var 
idi? Onlardan hansı pivə, hansı üzümdən çəkilmiş şərabı 
xoşlayırdı? De görüm, roma vazasını qıran154 o relyefdəki 
qəhrəmanın adı nədir? – [Şagird:] Firtacodisk? – Axmaq, 
onun adı Fresnocatoriksdir155!  
Mən inanmıram ki, bu məktəb şagirdlərindən bir 
kimsə Tariq ibn Ziyadın156 adını bilsin. Nə parlament 
idarəçiliyi, nə də məktəblərin say çoxluğu, aşkar da olsa, 
Şərq intibahının həqiqi göstəricisi deyil. Butrus müəllimin157 
zamanında olan məktəblər öz dillərini və tarixlərini 
bilməyən, əcnəbilərdən başqa qeyrisinə nadirən hörmət 
edən tələbələr buraxan firəngiləşmiş məktəblərdən fərqli 
olaraq, daha mütərəqqi və lazımlı idi. 
Şərq intibahının həqiqətləri fənərlərinin [davamlı ola-
raq] ayrı-ayrı fərdlərin, millətin tanınmış və qabaqcıl nüma-
yəndələrinin qəlbinə işıq saçdığı elmi, ədəbi və islahat sahil-
ləridir. Bu elm, ədəbiyyat, şeir və incəsənət məşəlləri 
gümüşü və qızılı işıqlarını bütünlüklə bəşər cəmiyyətinə, 
ondakı həyat mənbəyinə ötürərək tədricən onun ən qaranlıq 
qatlarını işığa qərq edir, ən uzaq qaranlıq künclərini işıqlan-
dırır.  
Bəli, qapalı məhdud təhsil ocaqlarının və hökumətin 
[söylədiklərindən] daha təsirli və yararlı olan, azadcasına in-
sanlara ötürülən bir kitab, bir məqalə və bir fikirdə yeni, fay-
dalı və zəruri həqiqət var.  
Hökumətin insanları qandallamaqdan başqa [çeşidli] 
¤ Seçilmiş incilər ¥ 
 
¤  179  ¥ 
yöndəmləri, müharibə istehkamları qurmaq və vergi topla-
maqdan savayı başqa alətləri yoxdur. Mandatlı və ya azad 
idarəçiliyin millətlər tarixində, yaxud daha dəqiq desək, si-
vilizasiya və tərəqqi tarixində nə kimi xidmətləri var? Siz 
heç öz zəmanənizdə dünyada mövcud hakimiyyət quruluş-
larından hər hansı birinin öz təşəbbüsü ilə siyasi və ya icti-
mai islahatlar irəli sürməsi, kəşflər etməsi və ya sınaqlar ke-
çirməsi barədə duymusunuz və ya nələrsə oxumusunuz? 
Qorxuram ki, növbəti sualı versəm, hökumət məni mövzu-
dan kənarlaşdırar.   
 Gəlin Ərəb Şərqi intibahına qayıdaq. Mən bəyan edi-
rəm ki, onda ən böyük fəzilət başdan sona kimi həqiqət uğ-
runda elmə xidmət edən alimə, sağlam zövq, düzgün 
məqsəd, doğru niyyət və ləyaqətli əxlaq dayaqları üzərində 
ədəbini ucaldan ədibə, ona əziz olan hər şeyi, hətta həyatını 
belə qurban verməkdən çəkinməyən və bütün bəşəriyyət 
üçün xeyirli olduğuna inandığı əqidəsi yolunda daim mü-
barizə aparan islahatçıya məxsusdur. Şübhə yoxdur ki onla-
rın sayı getdikcə çoxalır. Söz yox ki, onları oxuyanlar, fikir-
ləri ilə razılaşanlar, ideyaları ilə bölüşənlər hal-hazırda 
minlərlədir. Halbuki əlli il bundan öncə onların sayı yüz-
lərlə ölçülürdü. Yekun olaraq deyim ki, biz əcdadlarımızla 
müqayisədə daha bilikli, elmə qarşı daha hörmətcil, söz 
demək və yazmaq baxımından daha azad, etiqad və dini 
görüşlərimizdə daha dözümlü, vətən uğrunda birlik və 
həmrəyliyə daha çox meyilliyik. Baxmayaraq ki, Misirdə 
ədəbi tənqid və dində islahatların edilməsinə dair nəşr olu-
nan kitablar ətrafında böyük səs-küy yaranmışdır, mən 
“daha dözümlü” ifadəsini işlətməkdən çəkinmirəm. Əgər 
bu kitablar qırx il bundan öncə üzə çıxsaydı, müəlliflər – 
¤ Əmin Rihani ¥ 
¤  180  ¥ 
ustad Tahə Hüseyn158 və Şeyx Əbd ər-Rəzzaq159 [cəza olaraq] 
ya sui-qəsdə məruz qalar, ya da həbs edilərdilər.  
 
     Dini olmayan moizə160  
 
Qardaşlarım və bacılarım! 
Bu ay – mübarək orucluq ayında qulların qurtuluş və 
nicatı üçün oxunan moizə və xütbələrin sayı artır. Din və 
qeyri-din adamlarından olan fəsahət sahibləri kilsələrin 
minbərlərinə çıxaraq əllərində cənnət və cəhənnəm açarları 
insanları qorxuzur, hədə-qorxu gəlir, dünya və onun cah-ca-
lalına qarşı çıxır, həyat və onun qurduğu tələlər barədə 
xəbərdarlıq edir, ondan saqınmağa, guşənişinliyə səslə-
yirlər. Onlar bağırıb-çağırır, hədə ilə dolu xəbərdarlıqlar 
edir, əllərində isə qızıl və gümüş qapılarının açarları şaqqıl-
dayır.   
Cənnət od deyil, nurdur. Cəhənnəm nur deyil, atəşdir. 
İstədiyini seç! Sərinləmək və rahatlanmaq üçün ikisinin ara-
sında var-gəl etmək, birində yaylayıb, digərində qışlamaq 
şansın yoxdur. Lakin, ey Adəm oğlu, biz sənə rəhm etdik, 
gözünün giləsini ləkəsiz və təmiz yaratdıq: orada nə nur, nə 
də atəş var. Bu, Rəbbin lütfü və mərhəməti sayəsində baş 
vermişdir.  
Budur, axirət; vaizlərin üçtərəfli axirəti, tərəflər arasın-
da rahat gediş-gəliş imkanının olmadığı son yol... İlahi he-
sablamalara görə insanlardan yalnız az bir qismi işıqlı, əksə-
riyyəti isə atəş olan zülmət tərəfdədir. Bunu əksəriyyətin 
sırasında olmaları ilə fəxr edən insanların say çoxluğu təsdiq 
¤ Seçilmiş incilər ¥ 
 
¤  181  ¥ 
edir. Mən də bu miskin vətən naminə din adamları ilə ba-
rışığa gəldiyimdən, vaxtaşırı daxilimdə üzə çıxan zahidlik 
və ibadətkarlıqdan bir şeylər olduğundan və bu müqəddəs 
orucluqda möminlər sırasına qatıldığımdan dolayı, möhtə-
rəm vaizlərin izi ilə getməyi və qulağınızı layiq olduğunuz 
moizə ilə dəlməyi təvəqqe edirəm. [Bəli, düz eşitdiniz]. La-
kin bu, dini yox, qeyri-dini moizə olacaq: onda nə hədə-qor-
xu, nə vəd, nə təşviq, nə də ki təhdid var. Kaş sizi cəhən-
nəmlə qorxudub, onun alışıb-yanan kömürünə və atəşinə 
ataydım; onda siz bu dünyada və axirətdə çoxluğun sıra-
sında yox, azlıqda olmağı arzu edərdiniz. 
Lakin mən yerdə və göydə boş-bekar dolaşan kimsə-
lərin ardınca gedənlərdənəm. Bəli, mən şair və alimlərin de-
diklərinə inanıram. İraq şairi və filosofu, dostum Cəmil Sid-
qi əz-Zəhəvinin161 ölməz qəsidəsini – “Saura fi-l-caḥim” (Cə-
hənnəmdə inqilab)162 oxuyarkən orada yeni və maraqlı şey-
lər tapdım. [Hekayədə] alov diyarında bacarıqlı sakinlərdən 
biri odu söndürmək üçün qəribə bir ixtira etmişdi. [Onun 
sayəsində] əzəli və əbədi alov söndürülmüş və əz-Zəhəvinin 
[təsvir etdiyi] inqilabdan sonra cəhənnəmdən cəhənnəmlik 
qalmamışdır.  
Mən bu vəziyyətə çox təəssüfləndim. Belə ki, insanlar 
arasında cəhənnəm oduna layiq olan çox sayda adam var, 
xüsusən də Jeneva, London, Paris, Nyu-York və bugünkü 
Yaxın Şərqdə sakin olanlar içərisində. Bu sevimli ölkələr 
bizə havadarlıq edən mandat sahibləri və Bəkərkidə163 otu-
ran əlahəzrət patriarxlar tərəfindən idarə olunur. Lakin on-
lardan biri əz-Zəhəvinin qəsidəsində deyilənləri duy-
mamışdur. Duysa belə, inanacığını zənn etmirəm. O, 
ölkəsinin cəhənnəm atəşinə bürünməsindən ehtiyat edir; 
¤ Əmin Rihani ¥ 
¤  182  ¥ 
Allahdan xeyir və mükafat gözləyərək ölkəsi üçün oruc 
tutur, namaz qılır. Digərinə gəlincə, düşünürəm ki, o da 
bizim kimi əqidəsi və imanı zəif olan əz-Zəhəvi zümrə-
sindəndir. O, öz ölkəsinə görə yox, öz işinə yarayan şeylərə 
görə ehtiyat edir. [Hətta] uzun məhşər yolu keçsə də, 
paklanmamış qalacaq; göylərin yüyənini əlində tutmuş 
kimsəni73 [büsbütün bizlərə] unutdaracaq. Biz [yalnız] o 
təqdirdə xilas ola bilərik ki, Əbu Nuvas164 kimi aşağıdan 
yuxarıya yuvarlandırılaq. 
Əgər biz ölkə əhalisini ələkdən keçirsək və bu kimi 
mərasimlərə təşrif buyuranların orada olanlar içərisində ən 
pak və mütərəqqi kimsələr olduğunu iddia etsək, o zaman 
mübaliğə etmiş olarıq. Həqiqət burasındadır ki, ələk qəlbə 
çoxsayda sevinc buraxmır. Mənimlə sizin aranızda olan he-
sablaşma kahinlə rəiyyəti arasındakı hesablaşmaya bənzə-
mir. Sizin vədləriniz moizələrinizdədir, dostlar! Lakin bu 
gün mən müqəddəs kitabları onların sahiblərinə təslim 
edərək, moizəmi qabaqcıl müdriklərin birindən gətirdiyim 
sitatlar və iqtibaslarla təqdim edəcəyəm.    
Məndə Maksimus165 adlı bir filosofun rəsmi var idi. 
Bəşəri fəzilətlərə dair çox sayda əsər yazmış bu müəllif 
demişdir ki, əgər bu fəzilətlər son nəticədə insanda təəccüb 
və kibr doğuracaqsa, sahibini insanlığa fayda verməyə 
yönəlik işlər görməyə təhrik etməyəcəksə, onların (fəzilətlər 
– tərc.) hamısı saxta və dəyərsizdir. Günəş işığında hər şey 
aydın görünür. Sən və mən bu təsviri Maksimusdan daha 
öncəki zamana aidik. Bəlkə də Maksimus bizim müasiri-
mizdir. Onu da bizim kimi məhd etdiyi qəsidənin və ya 
oxuduğu xütbənin bəlağəti yox, insanlara fayda verən işin 
fəziləti daha çox maraqlandırırdı.  
¤ Seçilmiş incilər ¥ 
 
¤  183  ¥ 
Biz sözdə millətlərin verdiyi xeyirdən danışırıq. Hal-
buki zəmanə insanlarına gəlincə, onların acizliyini təəssüf 
hissi ilə qeyd etməliyəm. Mən ona heyfslənirəm ki, dili və 
qələmi olmadan şərəf sahibi olan ləyaqətli millətin içindən 
çıxan söz və qələm sahiblərindənəm: elə bir millət ki, söhrəti 
bəyan və fəsahətdən yaranan dəniz kimi ucsuz-bucaqsızdır. 
Lakin bununla yanaşı, mən bu əziyyətli və üzücü peşədə 
dəyanətliyəm: peşəmin yəqinlik və xəyal qulpundan bərk-
bərk yapışmışam. Bir sözlə, mən axmaqlığımda sabitqədəm, 
əminliyimdə isə qətiyyətliyəm.  
Məgər axmaqlıq deyil ki, biz şair və xətibləri dinlə-
məyə, onları təqdir edərək alqışlamağa, sözlərini ən gözəl 
kəlamlar kimi tarix səhifələrinə həkk edərək onları yaxşı-
ların yaxşıları kimi tərif etməyə, sonra isə sanki gecənin səs-
ləndirdiyi, artist və ya müğənnilərin söylədiyi [şərqi] sözləri 
kimi unutmağa alışmış millətə müraciət edirik? Ən qəribəsi 
odur ki, mən otuz ildən artıqdır ki, bu sənətdəyəm və 
bazarıma hələ də tələbat var. Görəsən, kim daha axmaqdır: 
məni qəbul edən sizlər yoxsa sizi qəbul edən mən? 
Örtüyü qaldırıb sizlərə onun iç üzünü göstərmək 
istəyirəm. O, çox vaxt zahiri tərəfdən daha yaxşı olur. Biz 
təmtəraqlı və dəbdəbəli şeir və ədəbi məclislər təşkil edir və 
hər məclisdən sonra yuxuya dalırıq. Bizim [necə] yuxulama-
ğımızda heç bir fəqr yoxdur: istər arxası üstə uzanıb, istərsə 
də ayaqüstü yeriyərək yuxuya dalaq. Hər iki halda biz gözəl 
şeylər xəyal edirik. Xəyallarda nəfsin ənginliklərinə gömü-
lən bir şeylər var: biz ən ali nümunəni vəsf edir, onun şəninə 
mərasimlər təşkil edir, qəhvəxanalarda adını çəkir, qəlyan 
çəkərək lehinə müzakirələr aparır, davamlı olaraq ona can 
¤ Əmin Rihani ¥ 
¤  184  ¥ 
atır, uğrunda namaz qılır, oruc tuturuq. O, astarlıq ilmələ-
rindən toxunduğundan bizdə bəzi axmaqlıqlar doğurur. 
Başqa sözlə desək, əgər məhsuldar torpaq işğalçılar və yol-
dan ötüb keçənlərə qismət olarsa, o, ya bar verməyəcək, 
yaxud onda yalnız işğalçıların əkib becərdikləri yetişəcək. 
Buna baxmayaraq, mən yerdə mövcud olan şeylərə və orada 
sakin olan insanlara görə nikbinəm. Məndə yəqinlik axmaq-
lığımla müşayiət olunur, əqidəm isə libaslar və məramlarla 
pərdələnir. Yuxu nə qədər uzun sürsə də, oyanışla bitir. Mən 
oyanışa və onun yaxşı nəticələrinə inananlardanam. Yaşadı-
ğımı, var olduğumu düşünməsəydim, onu (oyanış – tərc.) 
bütün həşəmət və şərafətində görərdim. Ona görə də içimdə 
olan axmaq [aradabir] moizə etməyim üçün bəzi dəvətlərə 
cavab verir.  
Mən yenə də təsviri Maksimusun mənə izhar etdiyi166 
nəsihətə qayıdıram. İnsanlar içərisində öz işlərindən başqa 
digərlərinin işlərinə qarışan insanlar daha çoxdur: çoxumuz 
məhz belələrindənik. Mən, ədib və şair qardaşlarım bu çox-
saylı dəstənin başında dururuq. Bizdə islah etməyə qarşı 
hədsiz istək var. Biz insanları islah etməyi, onları yönlən-
dirməyi, ağıl verməyi çox sevirik. Öz nəfsimizin yanlışları 
və onun tənəzzülü bizi maraqlandırmır. Lakin müdriklik 
insanın ilk olaraq öz nəfsini islah etməsindən başlayır. 
İslahatların ən ümdəsi isə ağlımızı itaətkarlıq və asılılıqdan, 
şan-şöhrət və ad-sana hədsiz düşkünlükdən, siyasətin do-
ğurduğu köləlikdən, zəlalət və alçaqlıqdan, tamah və ac-
gözlükdən, təşviş və kələkbazlıqdan azad etməkdir. 
Qürurlu azadpərvər hürriyyət və qüruru uğrunda 
müjdəsi verilmədən öncə əzmlə çalışan birisidir. Fəzilət sa-
hibi xilqətində təkəbbür və şöhrətpərəstlik hissi olmayan, 
¤ Seçilmiş incilər ¥ 
 
¤  185  ¥ 
əməlində özü və insanlar üçün mənfəət güdməyən bir kəs-
dir. Məşəl işıq saçsa da, yandığı barədə bir kimsəyə hayqır-
mır, öyünmür, məramının yanmaq olduğunu söyləmir. O, 
sadəcə işıq saçır, vəssəlam! Onun nuru halını izhar edən 
dilidir. O, bütün deyilənlərdən ən bəlağətli sözdür.  
Bir zavallı bəndə Allaha üzünü tutaraq deyir: – Bu evi 
xaraba edən, bu cismi zəif və xəstə yaradan, nəfsimi miskin 
və aciz edən sənsən? – [Allah:] Mən sənə sabun vermişəm: 
o, məhəbbətdir. Su vermişəm: o, qurtuluşdur. Günəş vermi-
şəm: o, fikirdir. [Get] onları istifadə etdikdən sonra mənə 
geri dön! 
Miskin adam gedir, sonra yenə Allahın hüzuruna 
qayıdaraq deyir: – Öz dərdimdən başqa dərd, öz xəstəliyim-
dən başqasını görmürdüm. İndi isə xalqın dərdindən başqa-
sını görməz oldum, əvvəlki vəziyyətimdən daha böyük 
dərdə tutuldum. – [Allah:] Get və rast gəldiyin ilk zavallı ilə 
qardaşlaş, sonra qayıt yanıma!  
– [Bir müddət sonra Allahın yanına geri qayıdan 
miskin adam deyir:] – Mən ona sabunu və suyu verdim. O, 
[razılıqla] gülümsündü, evi işıqlandı, ardınca isə mənə 
qarğış etdi. – [Allah:] Onun yanına qayıt! Heç nə vermə, 
səndə olanlara eyham etmə! Qəlbini təmizlə, könlündə öz 
məşəlini yandır və o adamın etdiklərini unut! 
Zavallı adam gedir və dərdləri ilə yaşamağa başlayır. 
Daha sonra Allaha üzünü tutaraq deyir: – İlahi, hər dəfə 
məşəlimi alışdırdıqda ətrafımı bürüyən sonsuz zülmət 
dairəsi işığa qərq olaraq mənim təlaş və iztirabımı daha da 
artırır. – [Allah:] İşıq işıq naminə saçmırsa, onun nə faydası? 
Hər dəfə zülmət səni bürüdükdə arxana dön və onun 
işıqlandırdığı dairəyə bax! Cəsarətli ol, qorxma! 
¤ Əmin Rihani ¥ 
¤  186  ¥ 
 Bundan sonra miskin adam bir daha geri qayıtmır, 
çünki o, davamlı olaraq qəlbindəki səsi dinləyir... [O, 
pıçıldayırdı:] “İrəliyə doğru addımla, qorxma!” 
Ey mənim dərd ortağı və islahatsevər qardaşlarım! 
Söylədiklərim və qeyd etdiklərim yolunda çalışın; insanın 
azad fikrində, doğru azadə əməlində sərhəd yoxdur. Sər-
hədlər insanların süni olaraq yaratdığı adət-ənənələr və eti-
qadlardır. Hər dəfə insan fikrən və əməli olaraq tərəqqi 
etdikdə o, qorxu, ətalət, süstlük, cəsarətsizlik və iradəsizlik 
çərçivələrini qırır. Əgər fikir saleh və düzgün olarsa, iradə 
əməl və sabitliyə, ümid və xeyirxahlığa söykənərsə, o zaman 
dünyada elə bir qüvvə tapılmaz ki, hətta ən uzun sürən 
mübarizədən sonra qələbə qazanılmadan belə, bitib tükən-
sin. 
Kədər bəzi vaxtlarda dağıdıcı qüvvəyə çevrilir. O, heç 
də həmişə kənardan gəlmir: biz onun şahidi olur və ona səbr 
edirik. Bəzən o, bilinməyən bir səbəbdən daxildə yaranır. O, 
bu günədək işlərinin çoxunu gizli görən, ruhu və əqli boğan 
böyük bir əldir. O, gah mənəvi, gah dəmir möhkəmliyində 
maddi, gah kimyəvi baxımından qarışıqsız, ya ülvi, yaxud 
cəhənnəm əli ola bilər: ruhun ağ saplarını çözərək onlarda 
qaraları üzə çıxaran, qara sapları düyünləyərək onlardakı ağ 
ipəkləri kəsib doğrayan bir əl. O, bütün işləri qarışdırır və 
səni üzüntüyə qərq edərək əzab verir. [O kimdir?] Mələk 
simasında şeytan, ya şeytan bədənində mələk? 
Səmimi olaraq etiraf edim ki, belə bir vəziyyət səni 
haqladıqda ya səhrada dolaş, ya dənizə çimməyə və ya 
idman zalına get! Əgər mütaliə etmək istəsən, o zaman 
gülməli kitab seç! Mütaliə etməyə həvəsin yoxdursa, qəhvə-
xana və ya kinoteatr, yaxud sevdiyin bir yerə get və günəşin 
¤ Seçilmiş incilər ¥ 
 
¤  187  ¥ 
altında uzanaraq doyunca günəşlən! O zaman sənin özünə 
inamın, əzmkarlıq və cəsarətin, ümidin və insanlara güvə-
nin geri qayıdacaq.   
Vaiz sizə: “İldə bir dəfə də olsa da tövbə edin, günah-
larınızı təmizləyin!” – deyə səslənir, – mən isə deyirəm: 
“İldə bir kərə də olsa qandallarınızdan qurtulun!” Bəziləri 
elə güman edir ki, mənim moizələrim bolşevik yönlüdür. 
[Əslində isə] bu, geniş qəlbli, tolerant insanın moizəsidir. 
Təmkinli adam sizin kimi insandır: o, sizə bəzi qanunları 
anladır,  riyakar və boşboğaz söhbətlərə ikrah edir. O, eyni 
zamanda, zülmün qənimi, bir dəstə insanların mənafeyi 
naminə vurulan süni  qandalların əleyhdarıdır.  
Allah sizləri qorusun! Bilin və agah olun ki, ən pis 
zülm insanın özünə etdiyi zülmdür. Daha çox ikrah 
doğuran qandallar xam xəyal və vahimənin vurduğu qan-
dallar, vəhşət və əzab baxımından ən dəhşətli həbsxanalar 
isə qorxu, yalan və riya əllərinin qəlb və ağıl üzərində tik-
dikləri həbsxanalardır.  
Özünüzü azad edin ki, vətəni azad edə biləsiniz! 
Dövlətinizin hürriyyətə qovuşması üçün qəlbinizdə istiqlal 
elmini yüksəldin! Əqlinizi qandallardan azad edin, sava-
dınızı artırın, kəramət və ləyaqətinizi geri qaytarın, zəif və 
cılız olmağınıza baxmayaraq, millətlər içərisində qətiyyətli 
və başı dik olun!  
 
 
  
¤ Əmin Rihani ¥ 
¤  188  ¥ 
        Şeytanın ismarışı167 
 
Şəhər büsbütün gecənin sıx zülmət örtüyünə bürün-
müşdü. Avtobuslar yatmayaraq bu saatda azad dolaşır, 
sanki xəyallarda dolaşırmış kimi tələsmədən ora-bura var-
gəl edir, Hamlet168 hekayətindəki ruh kimi gah səs-küy salır, 
gah da sakitləşirdi.  
Qəflətən pəncərəmdən qonşuluğunda qaldığım Brita-
niya muzeyində169 zəif, sayrışan bir işartı sezdim. O, mu-
zeyin bir otağından digərinə sürətlə keçərək pəjmürdə do-
laşırdı. Sonra pəncərələrin birindən çıxaraq evlərin tavanları 
arasında havada asılı qaldı. Titrəyərək getdikcə böyüyən bu 
işartı çox keçmədi ki, [parlaq] bir işığa çevrildi.  
O gecə mən klubun təşkil etdiyi ziyafətdən evə gec 
qayıtmışdım. [Pəncərəmdən] küçəyə boylanaraq klub üzv-
lərindən birinin dedikləri barədə düşünürdüm: o, müasir 
dünyanın qlobal problemlərinin dolaşıqlıq və mürəkkəbli-
yində, xüsusən də cinsə aid olan məsələlərdə şeytanın həqi-
qi izinin olub-olmaması barədə mülahizə yürüdürdü.  
Lakin bu işıq mənim fikrimi məşğul edərək bir anda 
bütün düşüncələrimi yox etdi. Onun getdikcə sakin oldu-
ğum evə yaxınlaşdığını gördüm. Gözlərim torlandı: mənə 
elə gəldi ki, nəzərlərim məni yanıldır. Lakin işıq gümanla-
rımı heçə endirdi. O, yaxınlaşaraq pəncərəmin qarşısında 
durdu. Budur, o, artıq mənim otağımda, mənim kürsüm-
dədir. Getdikcə böyüyərək şəkil alması [məni təşvişə saldı].   
Mən gözünə kölgə və ya ruhlar görünən insanlardan 
¤ Seçilmiş incilər ¥ 
 
¤  189  ¥ 
deyiləm. Gördüklərim xəyal deyildi. Qarşımda London kü-
barlarına xas səliqəli və təmiz qiyafədə bir kişi dayanmışdı. 
O, möhtərəm qonaq kimi kürsüyə əyləşərək məni xoş bir 
əda ilə salamladı. İçimi bürüyən təşviş və həyəcanı gizlət-
məyə çalışıb onun ədəbinə uyğun şəkildə ərkanla davran-
mağa qeyrət göstərdim və sordum: – Cənab lütfkarlıq 
göstərib məni möhtərəm şəxsiyyəti barədə xəbərdar edə 
bilər?  
O, dostayana xoş əda ilə gülümsəyərək cavab verdi:  
– Biz sizinlə bir neçə dəfə təsadüfən qarşılaşmışıq. Mən 
sizin sadiq və etibarlı nökəriniz – Şeytanam! 
–  Qəribədir! Nədən burdasınız, nə arzu edirsiniz?  
– Eşitdim ki, məni çağırdınız, mən də gəldim.  
– Mən sizi çağırmadım, sadəcə haqqınızda düşündüm. 
Bu gün cəmiyyətdə sizin işlər barədə danışırdıq. 
– Nə yaxşı. Axır ki, insanlara, xüsusən də fikir sahib-
lərinə mənə və əməllərimə düşüncəli, qərəzsiz və azad nə-
zərlərlə baxmaq nəsib oldu.  
Mən səsimə bir qədər şəfqət qataraq dedim: – 
Görünür, bu aralar qayğılarınız və işlərinız çoxdur? 
O, kürsüdə daha da yayxanaraq cavab verdi: – Qay-
ğılar mühüm deyil. Amma işlər dediyiniz kimi çoxdur. Bu 
zəmanədə bəşəriyyətin inkişafı yolunda çox mühüm bir 
dövrü adlamaqdayıq. Görürsən ki, insan [həyəcandan] ba-
şını itirir, təşviş və üzüntü içərisində karıxır. Cəsarət və 
bəsirətini itirərək dini və siyasi xürafata meyl edir, onları 
rəhbər tutur. Bir də görürsən o, artıq zülmətdə yolunu az-
mışdır, çarəsizlik və fəsadın qəlbinə necə nüfuz etdiyini 
anlamamışdır. Allahın özü də insana görə təlaş içərisində-
dir. O, istərdi ki, insan cəsur, fəal və təşəbbüskar olsun, 
¤ Əmin Rihani ¥ 
¤  190  ¥ 
kainat və həyat qanunları ilə ayaqlaşsın, həyəcandan təşvişə 
və qorxuya düşərək geri çəkilməsin, hər şeyi İlahi gücün ira-
dəsinə bağlayaraq acizlik göstərməsin. Mənim əsas işim 
bundan ibarətdir. Başlıca məramım və məqsədim insanın 
qəlbində hər dəfə söndükcə yeni istək və şövq işığı 
yandırmaq, Allahın işini kamilləşdirmək və insan üçün 
əbədi inkişaf və davamlı yüksəliş yolunu bəzəməkdir. Mə-
nim hədəfim onu oyatmaq, təşviq və təhrik etmək, şirnikləş-
dirməkdir. Əgər sabun və ya silah zavodu mənə qulluqda 
ziyan çəkəcəksə, bunun nə faydası var? Mənim yolumda 
pullar, donanmalar və dövlətlər məhv olacaqsa, bunun 
anlamı nədir? Mənim yolum səadət və tərəqqi yoludur; mən 
bunu insana başa salmalı, ona bu sahədə kömək etməliyəm. 
Mənim işim onu Allah yolunda ucalmağa yönəlik addım 
atmağa təhrik etməkdir. Lakin bu, heç də asan və tez olacaq 
iş deyil. 
 
*    *    * 
Elə bu an qonaq cibindən tütün olan balaca kisə və 
qəlyan çıxartdı. Qəlyanını tütünlə dolduraraq alışdırdı. 
Sonra kisəni mənə uzadaraq: “Bəlkə, bu tənbəkini dadmaq 
istəyərsiniz?” – deyə təklif etdi. Qəlyanımı tütünlə doldur-
duqdan sonra qonağımın lütfkarlığına təşəkkürümü bildi-
rib, söhbətini davam etdirməsini xahiş etdim. O, qəlyanını 
tüstülədərək dedi: – Mənim düşmənim xürafat və ətalət 
dünyasıdır. Mən ona qalib gəlməliyəm. İnsanın nəfsini  və 
millətlərin ruhunu sarımış o süstlüyü silkələdərək yerindən 
oynatmalıyam. Əgər rəzillik və fəsadın bütün səbəbləri ara-
dan qalxarsa, [o zaman] mən işimdə qətiyyətli və uğurlu 
olacağam. Bu günümüzdə, dünyanın bəzi yerlərində – Çin, 
¤ Seçilmiş incilər ¥ 
 
¤  191  ¥ 
Rusiya və Türkiyədə mənə qarşı qalxmış millətlər artıq zəfər 
çalmışdır170. Mənim Amerikada bəzi uğurlarım var: onlar 
mənim hədəflərimdən bəzi şeyləri artıq dərk etməyə başla-
yıb. Ən böyük qələbə isə burada – Britaniya adasında 
olacaq. Utanmadan səmimi olaraq etiraf edim ki, keçmişdə 
dəfələrlə bu adada məğlubiyyətə uğramışam. Ona görə 
[inanıram ki] yaxın gələcəkdə parlaq qələbə qazana bilə-
cəyəm... Elə zənn edilə bilər ki, mən ingilis xalqı olmadan da 
güclüyəm. Lakin əslində ilkin mənbə kimi ingilislərin 
gücünü mənimsəmişəm: onların ağıl və gücü mənim əlim-
dədir. Düzdür, bunu açıq etiraf etməsələr də, bu, hər kəsə 
məlumdur. Qəribədir ki, ingilislərin özləri digərləri ilə 
müharibə edərkən gizlicə məndən yardım istəyirlər. İngilis 
təsisatlarında çətin aradan qaldırılacaq maneələr var ki, 
onlar nə təbii, nə də qanunidir. Göründüyü kimi, onlar tə-
biətdən kənar və qanundan xali olub, “metafizik” qalmaqda 
davam edir: nə cismi var, nə də ruhu. Eynilə inhisarçı və 
maliyyə şirkətləri kimi. İstilahlar, quruluş və ənənələrdə 
çoxşaxəlilik elektrikə bənzəyir: son halını görmədən nə 
gözlə görmək olur, nə də dərk etmək. Lakin onlar da mən-
dən güclü deyil; [əminliklə] söyləyə bilərəm ki, məndən 
daha qüvvətli ola bilməz. Onların ölkə parlamentində da-
yaqları ola bilər, sözləri və əməlləri peyğəmbərlərinkinə 
bənzəyə bilər. Bu, mənə ingilis parlamentində Həvari Pave-
lin171 məktubları ətrafında gedən qalmaqallı mübahisələri 
xatırladır. Dərin uçurum üzərində incə ipdən asılı iti ağıl!.. 
[Şübhəsiz] bunu izləmək mənə böyük zövq verərdi. Gec və 
ya tez bu, baş verəcəyi təqdirdə mən təsəlliverici və xilaskar 
kimi burada olacağam. 
 
¤ Əmin Rihani ¥ 
¤  192  ¥ 
*   *  * 
Qonağımın qəlyanı artıq sönmüşdü. O, ardınca ikin-
cisini alışdırıb: “Bəs sən Londonda nə edirsən?” – deyə 
sordu. – [Mən iftixarla]: Elm axtarıram, bilik və həqiqət 
arayışındayam, – deyə bildirdim. – İngilislərə heyranlıq 
duyduğumu gizlətmirəm. Onlar pak və mömin xalqdır. Ən 
azından, onların çöhrəsi müqəddəslərinki kimidir. Bunu on-
ların dahi şairi etiraf etmişdir. Mən görürəm ki, onlar hər bir 
məsələdə xeyirxahlıqdan çıxış edir, mənfur şeylərdən çəki-
nirlər. Görürəm ki, onlar xalqının zülmkarları üzərində qə-
ləbə çalır, millətinin aldadılmış və incidilmiş təbəqəsini 
müdafiə edirlər.  
– [Şeytan:] Sənin təxəyyülün və heysiyyətin hələ də 
şərqlidir.  
– [Mən:] Lakin mən mənliyimi iki yöndə təlim 
etdirirəm: Darvinin79 elmi ilə Hakslinin80 şübhəçilik 
nəzəriyyəsi istiqamətində.  
– Çox gözəl, çox gözəl. İcazənlə, bir söz demək istəyi-
rəm. Görürəm ki, səndə olan şəkk-şübhə elmin olmadan da 
güclüdür. Məni qınama, amma şübhən ağır yük atına bən-
zəyir, elmin isə əsil cins atını xatırladır. Lakin bunun bizə nə 
faydası var? İngilislər haqqında olan fikrin bizim üçün nə 
dərəcədə əhəmiyyətli ola bilər ki? Mən üzrxahlıq edərək 
icazənlə demək istəyirəm ki, Londonda qalmaqla sən həm 
öz vaxtını, həm də hisslərini boşuna sərf edirsən. Mən 
görürəm ki, sən Pikadeli küçəsində172 sanki kuluar və ya gül 
bağçasında gəzişirmiş kimi əlində təsbeh oynada-oynada 
dolaşırsan. Görürəm ki, Hayd parkda173 qayğısız gəzir, yeni 
təşbihlər, nadir qafiyələr qoşursan, sanki Dəməşq bağlarının 
birində var-gəl edirsən. Sən şəhərin mərkəzindəki bank, 
¤ Seçilmiş incilər ¥ 
 
¤  193  ¥ 
birja və sarayın174 qarşısında heyrətdən donub qalır, 
Britaniya İmperiyasının güc və qüdrəti ilə bağlı gördüklərini 
xatirənə həkk etməyə çalışırsan. Sən şəhərin mühafizəsi 
naminə və ya parlamenti buraxmaq istəyənlərin adından 
keçirilən gənclik festivalları qarşısında belə təəccübünü 
gizlədə bilmir, siyasi, iqtisadi və sülh konqreslərinin mad-
dələrini inkar edir, gömrük tarifi və milli izolyasionist-
lərin175 şüarı altında addımlayırsan. Nümayişçilərin boş 
çərənlərini, geniş hal almış yanlışlıqları təkrarlayır, onları 
Şərqə lütf və mərhəmət kimi aşılamağa çalışırsan. Lakin 
sənə [həqiqətən] təəssüf ediləsidir. Mən səni oyatsam da, 
xəbərdar etsəm də, sən millətinin digər nümayəndələri kimi 
birtərəfli düşünürsən; özünə və millətinə fayda, başqalarına 
isə zərər verən tərəfdə durursan. Görürəm ki, maddi rifah 
deyilən şeydən heyrətlənir, onu bir etalon kimi qəbul edir-
sən. Halbuki ibadət etdiyin bu ilahidə uğur yoxdur. 
– Sözlərin məni dəhşətə gətirdi. Sən insanı tək maddi 
firavanlığa deyil, mədəni rifaha da təhrik edən Şeytansan.  
Elə zənn edirəm ki, bu sivilizasiya elə sənin öz əl işindir. 
– Sən bəzi zənnlərində haqlısan. Mən maddi firavan-
lığa və ictimai rifaha qarşı deyil, mənəvi irsi ailəvi və milli 
irs edənlərə qarşı düşmənəm, məhdud rifahın və geniş 
yayılmış bədbəxtliyin əleyhdarıyam. Mən ətrafa iki gözüm-
lə baxıram. Lakin insanlar yalnız bir gözü ilə görürlər. 
İncimə, amma sən də bu insanlar sırasındasan. Dostum, sən 
öz gözünü itirmisən. Mən onu sənə qaytarmaq üçün gəlmi-
şəm. Mən İblisəm və sənə o biri gözünü qaytarmaq [iqtida-
rındayam]! Sən onu məndən qəbul edib ardımca gəlməyə 
hazırsan? [Elə isə] gəl gedək! Mən sənə qızılla haşiyələnmiş 
abnos ağacından olan qapıları açacağam; sən qəlbləri 
¤ Əmin Rihani ¥ 
¤  194  ¥ 
yaralayan və ciyərləri sökən miskin və bədbəxtlərin uzaq 
dünyasına daxil olacaqsan. Həyatın mərkəzi... Mövcudiyyat 
və kainatın nüvəsi... Məni daim düşündürən, fikrimi məşğul 
edən və gücümü alan məhz budur. Görünən və görün-
məyən, xatırlanan və xatirələri ilə acı verən, şüşə qablardan 
ətrafa yayılan, adı yod və salvarsan176 olan ocaqlar... 
Qorxma, biz həyatda olan harınların və miskinlərin sakin 
olduğu yerlərə və ya ümumi şəhər müalicəxanasına deyil,  
həyatın çirkab və tullantıları arasında sakin olan məhbus 
ruhlar, aldanmışlar, zərər çəkmişlər, səfillər, zülmkarlar, 
batini və cismani xəstəliyə tutulanların dünyasına gedirik. 
Mən sənə bütün bəşəri ağalıqların, siyasi, ictimai və dini 
qandalların qurbanlarını göstərəcəyəm. Sən dünən Brita-
niya muzeyində bəzi heykəllərin qarşısından ötüb keçdin, 
lakin qarşında olan şüşə qutulardan savayı bir şey gör-
mədin.  
–  Sən də muzeydə idin?  
– Bəli. Mən müxtəlif səbəblərdən – xatirələrimi təzə-
ləmək, işimin nəticəsi olan abidələrdən ilham almaq, bəzən 
işlərimin gərginliyindən dincəlmək və istirahət etmək üçün 
aradabir oranı ziyarət edirəm. Mən səni baş kilsədə və Vest-
ministrdə177 gördüm. [Təəccüblənmə], mən də bu və digər 
kilsələri ziyarət edirəm. Məsələn, müqəddəs Pavel178 və Mü-
qəddəs Pyotr179 kilsələrinə gedirəm. Lakin ziyarətimin məq-
sədi camaatınki ilə eyni deyil. Başlıca qayəm bizi işə sövq 
edən, sayəsində tərəqqi etdiyimiz və gücləndiyimiz kökü 
kəsilməkdə olan qədim allahlardır. Sən bu günümüzün 
vaizinin nə haqda moizə etdiyini və danışdığını eşitmisən? 
Londonda hörmətli bir yepiskop var ki, mütəfəkkirlər, 
qələm sahibləri və azad fikrin nümayəndələri [kişili-qadınlı 
¤ Seçilmiş incilər ¥ 
 
¤  195  ¥ 
hər kəs] onu sevir və hörmət edir. Sən bilirsən o, yeni 
fikirləri haradan əxz edir? Onun heç özü də bilmir. Gəl 
gedək!.. 
Mən tərəddüd etmirdim. Paltomu geyinə-geyinə 
düşünürdüm ki, kaş [Şeytanın haqqında danışdığı] qəlbləri 
oyandıran, onları canlandıran bir şey olaydı. Qonağımın 
mənə göstərdiyi ehtiram qarşısında mənim də eyni hörməti 
ona göstərməli olduğumu dərk edirdim. Müraciət edərək: 
“Evdən çıxmadan öncə bir badə viski arzu edərdiniz?”– 
deyə təklif etdim. – [Şeytan:] Pis olmaz.  
Biz ikinci badəni içərkən qonağımdan [yarımçıq qalan 
söhbəti xatırladaraq]: “Sonuncu sualınızı cavablandırma-
ğınızı rica edirəm. Söylədiyiniz kimi, yepiskop yeni fikirləri 
haradan əxz etdiyini bilmir; mən də eləcə”, – deyə sordum. 
Onun üzündə xəfif təbəssüm yarandı. [Söhbətinə davam 
edərək] dedi: 
– [Şeytan:] Yazı yazarkən onu ziyarət edirəm və 
yanında otururam. Xütbə söyləyərkən arxasında dururam. 
Demirəm ki, ona vəhy olaraq söylədiyim hər şeyi yadda 
saxlayır və ya astadan pıçıldadığım hər şeyi xütbə edir. 
Lakin o, əlindən gələni edir. Unutduğu və ya çəkindiyi 
şeylərə görə nə məzəmmət olunur, nə də qınanılır. Onun 
qəlbi əmin-amanlıq içərisindədir. O da mənim tək bəşər 
övladının iztirab və əziyyətlərini görərəkən ürəyi 
parçalanır, şəfqət və qayğı ilə döyünür. Lakin o, bu bədbəxt-
liyin ilkin səbəblərini dilə gətirmir, onları etiraf etməyə cürət 
belə etmir. Bu günün vaizi hələ də zamanın ruhunun etiqad 
etdiyi həqiqətdən uzaqdır. O, sadiq qaldığı ənənələrin 
buxovu ilə qandallanmışdır. O, gah mənim mövcudluğumu 
[qəti] inkar edir, gah da mənim insanın düşməni olduğumu 
¤ Əmin Rihani ¥ 
¤  196  ¥ 
iddia edir. O, dərk etmir ki, inkişaf gerçəkliyi canlı olan 
bütün varlıqları deyil, kainatda mövcüd olan hər bir şeyi – 
məni, səni, vaizi, qurbağanı, bir sözlə, bütün kainatı əhatə 
edir. Vaizlər bu gerçəkliyi dərk etsələr belə, kilsə və 
məscidlərin minbərlərinə çıxıb bunu açıq etiraf etməyə cürət 
etməzlər... Söhbət uzandı. İçdiyim bu qədəhi sənin sağlığına 
qaldırıram. Rica edirəm, söylədiklərimi yadda saxlayasan. 
Əgər insanlar məni tanısaydılar və mənimlə bağlı 
həqiqətləri dərk etsəydilər, o zaman dərd, üzüntü və əzab 
getdikcə səngiyərdi. Hətta əlavə edim ki, insanlar xeyirxah 
varlığımı qəbul edib məni izləməyə çürət etsəydilər, onlara 
üz verən bütün bədbəxtlik və iztirablar dərhal bitərdi. 
Siyasətçilər buna əməl etsəydilər, bütün qurultayları və 
təbliğat kompaniyaları uğurlu keçərdi. Bütün bu 
qurultaylar – sülhün təminatı və silahsızlaşdırma, 
beynəlxalq əməkdaşlığa dair olanlar – yalnız o vaxt fayda 
verər ki, onların təşkilatçıları mənə arxalansınlar, köhnə 
adətlərindən və yanlış qanunlarından əl çəksinlər. [Lakin 
sadaladıqlarım] onlar üçün çox müqəddəsdir. Halbuki 
mənim nəzərimdə onlar şərin başlanğıcı, müharibələrin 
başlıca səbəbi, dərd və üzüntünün mənbəyidir. Bunu mən – 
Şeytan, deyirəm. Mən həm bu çürük adət-ənənələri, qanun-
qaydaları və dövlətlərə xas xudbinliyi israrla doğurur, həm 
də onları kökündən məhv etməyə çalışıram. Əgər insanlar 
mənə tabe olsalar, daha tez uğur qazanarlar; millətlər 
hökumətlərini sülhə, əmin-amanlığa vadar edər. 
[Əminliklə] iddia edirəm ki, insanlar mənə itaət etsəydilər, 
yer üzündə sülh və ədalət hökm sürərdi. Sübut istəyirsənsə, 
İraqa bax! Çox güman ki, sən orada köhnə sülhsevərlərdən 
ibarət bir dəstə görmüsən. Onlar yüksək əxlaq sahibi və 
¤ Seçilmiş incilər ¥ 
 
¤  197  ¥ 
mənim ardıcıllarımdır. Onlar mənə tabe olur və mənə ibadət 
edirlər. Bəli, [doğru eşitdin] Şeytana xidmət edirlər. Lakin 
ictimai mövqelərində onlar çox geriləyirlər, çünki mənim 
vəhyimi yanlış dərk edir və yozurlar...  
– [...] Yezidlər öz ibadətlərində çox irəliləyiblər. Onlar 
buna təkamül pillələri ilə yuxarı qalxmadan nail olublar. 
Mən ibadət tələb etmirəm, həmdlərində ifrata varmalarını 
istəmirəm. Heykəl və ibadətgahları bəşər ruhunun inkişa-
fını ləngidən buxov kimi görürəm. İnsanın təkamül və 
səadəti onun elmində və azadlığındadır. Mən ondan həm 
çalışarkən, həm də elmə yiyələnərkən kamil və ikili həqi-
qətdən çıxış etməsini təvəqqe edirəm. Mənim ondan istəyim 
budur. Allah da ondan bunu istəyir. Mən və Allah! Üzr 
istəyirəm, Allah və mən! Bu müqayisəyə təəccüb etmə. Zənn 
edirəm, sən mənim bir vaxtlar Allah-təalanın xidmətində 
olduğumdan xəbərdarsan. Bu qədim hekayətdir və onun 
xatırlanmasına lüzum yoxdur. [Bil ki] bizim ilk zaman-
lardakı əməkdaşlığımız günümüzdə yenidən bərpa olub. 
Üzr istəyirəm, deyəsən çox uzunçuluq etdim. 
 
*    *    * 
Biz Britaniya muzeyinə gəlib çatdıq və [anladığım 
qədər] məni müşayiət edən rəfiqimdən və muzeyin sahibin-
dən başqa qalanlarına bağlı olan arxa qapıdan içəri daxil 
olduq. Yunan və Aşur abidələrinin olduğu zaldan keçərkən 
rəfiqim mənə şanlı xalqın sənəti haqqında məlumat verdi. 
O, insan həyatında rəmzlərə və onların məqamına toxundu, 
amfora qabları180 və üzərində qanadlı aşur şirlərinin 
rəsmləri olan qablarda səciyyəvi cizgilərə işarə etdi. Sonra 
əlavə edərək dedi: “Gözəllik və qüvvət!.. Onlar olmadan 
həyatın dəyəri yoxdur”.  
¤ Əmin Rihani ¥ 
¤  198  ¥ 
Daha sonra biz oxu zalına getdik. Bu, böyük qübbəsi 
olan dairəvi bir zal idi.  Şeytan əli ilə qübbəyə işarə etdi və 
qübbə içəriyə doğru yığıldı; açılmış deşikdən göy üzü 
göründü. O, təmkinli və qayğıkeş bir təbəssümlə gülüm-
səyərək dedi: “Əlini ver, qorxma!” Mən qorxmurdum. O, əli 
ilə əlimdən möhkəm yapışdı. Başlanğıcda mənə elə gəldi ki, 
dağın döşündəyəm və rəfiqim elə o dağın özüdür. O, sinə-
sini qabardıb, başı ilə qübbəyə toxundu. Pəhlivan qarşısında 
dayanmış cırtdan kimi mən də dartınıb gah onun dizinə, 
gah sinəsinə, gah da çiyninə dırmanaraq [qübbədən] 
səmaya boylana bildim. O: “Qorxma!” – deyib, məni yeni-
dən çürətləndirdi. Qübbə bizim ayaqlarımız altında bağlan-
dı. O, bu dəfə mənim əlimi daha bərk sıxdı; canıma 
qorxudan üşütmə gəlmişdi. Sonra elə bir hiss gəldi ki, sanki 
ürəyim düşdü, bədənim fəzaya qumbara tək atıldı.  
Bir az sonra sakit və toran hava məkanına daxil olduq. 
Zil qara rəngdə üfüq göz uzandıqca uzanır, sanki abnos ağa-
cından olan bir dairənin ortasında balaca buludcuqlar dövr 
vururdu. Bələdçim dedi: “Biz indi ruhlar aləminə yaxınla-
şırıq. Budur, onlardan bir dəstə”. Onlar sürü halında sıx-
laşaraq bir-birini itələyirdi. Yaxınlaşdıqca gördüyümüz 
səhnə daha da aydınlaşdı. [Uzaqda sayrışan] kölgələrin 
insan şəklini aldığını gördük. Onların çoxu boş çini bardaq 
daşıyırdı. Şeytan dedi: “Onlar nəfsi düşkünlük və cismani 
ismət qurbanlarıdır. Onların içərisində aldananlar, məhəb-
bətə ac olanlar, şəhvət düşkünləri, eləcə də axmaq bakirələr, 
qarımış qızlar, nitq və fikir azğınları var181“.  
Biz qadınlardan ibarət bir dəstənin qarşısında dayan-
dıq. Onlar bələdçimin “mərsiyyə havası” adlandırdığı şərqi 
altında dövrə vurur, həm rəqs edir, həm də oxuyurdular: 
¤ Seçilmiş incilər ¥ 
 
¤  199  ¥ 
Nə zaman əkinçi kotan və toxumlarla dönəcək? 
Nə vaxt torpağa sevinc və şadyanalıq geri qayıdacaq? 
Nə zaman qəlblər məmnun ediləcək, ey Fəttah73? 
Torpağı yaxşı şumla, onu xeyirxah insanlara hamilə qoy!  
 
– [Şeytan:] Onlar bəşər həyatında deyilənlərə, davra-
nışlarının yozulması ilə bağlı söylənilən yalanlara aldanıblar. 
Onlarda nə cəsarətli fikir, nə də ki tale seçimində azadlıq 
olub. Onlar hər iki azadlıqdan məhrum olublar. Hətta bu 
azadlıqların haram edilmədiyi qadınlar belə fikrən və əməli 
olaraq tarixin yazıq bəndələrindəndirlər. Onlar faciəvi 
ehtiras və kədər səhnəsinin şahidi olmaq üçün aradabir bu 
məkanı ziyarət edirlər. Sən onların arasında müdrik Safo182 
və Semiramidanı183  da görə bilərsən.  
– [Mən:] Güclü külək qarşısında zərif qamətli qovaq 
ağaçı kimi qıvrılan o qadın kimdir? 
– O, Semiramidadır, Aşur kraliçası. 
– O, nə deyir? 
– Öz qədim dilində şərqi oxuyur. Ondan sonra dünya 
bu dili unutmuşdur.  
Bələdçim Semiramidanın oxuduğu şərqini başa dü-
şüm deyə, mənim dilimə tərçümə etməyə başladı. O, krali-
çanın kəlmələrini iki dəfə təkrarlayır, sanki bununla ikiqat 
ləzzət almağa çalışırdı. [Şərqi belə səslənirdi:] 
 
Haradadır sürmə qabı və güzgü? 
Ah, eyvah! Haradadır ətir saçan xal, 
yanaqların qızartısı? 
Haradadır zərif əllər,  
şirin anlar? 
¤ Əmin Rihani ¥ 
¤  200  ¥ 
Lənət olsun sizə, xatirələr! 
Kaş siz də o [gözəl] sinə, [zərif] əllər və al yanaqlar kimi, 
Qurd-quşa yem olaydınız... yem olaydınız... 
 
Yunanların şairəsi Safo qum təpəciyi üzərində otu-
raraq Aşur kraliçasının şərqisini dinləyir, yanıqlı və həzin 
səsi, yaralı və üzgün qəlbi ilə onu müşayiət edirdi: 
 
O bu qəbirlərdir ki, yoncalar çiçək açarkən sıxlaşmış, 
Qızılgüllər [gözəllikləri ilə] təşəxxüs edərkən çığırtılara 
boğulmuşdur. 
O, al qırmızı lalələr və fırfır zanbaqların məzarı üzərindən 
Səlsəbil184  kimi axan şor sudur. 
Gözəl qadının bağçada qəhqəhəsini eşidən hər kəs qoy 
oyansın, qəhqəhəsini eşidən hər kəs oyansın! 
 
Semiramida hüzn və şəfqətlə yırğalanaraq davam etdi: 
 
Güclü istək və ehtiras naminə rəqs edin! 
Rəqs edin ki, xatirələr yox olsun! 
Hamılıqla rəqs edin və şərqi oxuyun! Oxuyun və rəqs edin! 
[Artıq] səhərlər sizə tuşlanan oxları,  
Gecələr isə, hətta yuxuda belə, narın parasını göstər-
məyəcək! 
Rəqs edin və oxuyun! Bu firavanlığı və nəşəni, bu səadəti 
unudun!.. 
 
Ruhlar “kədər rəqsi”ni ifa edərkən və əbədi hüznlü sil-
kələnmələri ilə təlatümə gələrkən Şeytan fil sümüyündən 
olan, içində al-qırmızı rəngdə pionun işıq saçdığı kəlləni 
¤ Seçilmiş incilər ¥ 
 
¤  201  ¥ 
[əlinə götürərək] başı üzərinə qaldırdı: onu qardaşını öldü-
rən şairin ilk nəslindən olan rəssam düzəltmişdi. Semira-
mida və Safo ağır və asta addımlarla yaxınlaşaraq [yanar] 
kəlləni öpdülər. Qəflətən bu kəllə qıpqırmızı olub alışıb 
yanmağa başladı. Onun içindən gözəl qamətli, al yanaqlı, 
bal dodaqlı bir dəstə qız çıxdı. Onlardan biri ibliz qabığını 
yandıraraq: “Biz aşiqlərin qəlbini beləcə yandırıb kül 
edirik”, – dedi. Sonra külü ovcuna yığaraq bacılarına 
səsləndi: “Gəlin bunu gözlərimizə çəkək! Burada hamıya 
[yetəcək qədər] sürmə var”. Onlar külü sürmə kimi gözləri-
nə sürdülər, sonra oxumağa başladılar: 
 
Güclü istək, şəhvət üçün rəqs edin, 
Rəqs edin ki, xatirələr yox olsun! 
Ey eşq əhli, nə nizə, nə də nar qalsın, 
Nə gerçəkdə, nə də yuxuda!.. 
 
[Gördüklərimdən] ürəyim düşmüşdü. [Özümü ələ 
alaraq] dedim: “Bu, yunan faciəsində cansız heykəllərin 
oxuduğu şərqini xatırlatdı”. Şeytan yarıciddi və yarıisteh-
zalı bir tərzdə nəzakətlə cavab verdi: “Fikirlərin yaxşıdır. 
Bəlkə başqa bir yerdə bundan daha yaxşı olacaq?” O, mü-
saidə istəyib, məni başqa ruhlar ocağına aparacağını 
söylədi: – Mənim imkanlarım tükənməzdir. Sən arif 
adamsan. İndi biz necə deyərlər, həlak olmuş ruhların 
zülmət [dünyasından] keçəcəyik. Gördüyün kimi, burada 
zülmətdən başqa heç nə yoxdur.  
– [Mən:] Bəs ruhlar haradadır?  
– [Şeytan:] Onu da söyləyim ki, həlak olmuş ruhların 
vücudu yoxdur; dediklərimə əsla şəkk gətirmə. Ruhlar ya 
xoşbəxt, ya da bədbəxtdirlər. Bədbəxt ruhlar ruhlar 
¤ Əmin Rihani ¥ 
¤  202  ¥ 
diyarının bu hissəsində məskunlaşıblar. Əgər mən insanın 
yerdəki həyatı üzərində ağalıq edə bilsəydim, ruhlar dünya-
sının bu ocaqlarında bir dənə də olsun bədbəxt ruh olmazdı. 
Bu məsələdə geriləsəm də, hələ yenilməmişəm. Düşmən-
lərimə baxmayaraq (onlar müxtəlif bəhanə və səbəblərlə da-
vamlı olaraq mənə qarşı hücuma keçirlər), mən 
məqsədlərimə çatmaq üçün [yeni] yollar axtarıb tapıram. 
Düşmənlər... Onlar nə qədər də çoxdur! Yalan və böhtana 
söykənən qərəzli moizə və çağırışları saysız-hesabsızdır! 
Ulduzları müşayiət edən, atomun mahiyyəti və nəticələri 
barədə mübahisə aparan alim və filosofların söylədikləri bu 
yalanlara qanad verir. Mənim – Şeytanın, düşmənləri... 
Onlar uşaqlara artıq südəmər və yeniyetmə çağlarından 
məndən qaynaqlanan və hələ Nuh əyyamından185 mənim 
adımla bağlı olan xürafatı öyrədirlər. Öncə də dediyim kimi, 
mən bu işləri geridə qoymuşam. İndi bacardığım qədər 
dünyanı islah etməyə, dünya həyatında doğru olan şeylərin 
əhəmiyyətini artırmaq yolunda çalışıram. Elə şeylər ki, 
düşmənlərim uyduqları xürafat və yaydıqları yalan-
palanlarla onları yox etməyə çalışırlar. Sən bunun nəticəsini 
ruhlar aləmində gördün. Məgər onlar xilas olmuşlardandır? 
Təəssüf ki, yox. Mən insanı ona miras qalmış və ya 
gözlənilən hər hansı bir şərdən qurtarmaq istədikdə məni 
hər cür çirkin sözlərlərlə pisləyir, rəzil və nalayiq adlarla 
alçaldırlar. Buna baxmayaraq, mən öz prinsiplərimə 
sadiqəm, dəyişmirəm, onlar kimi ikiüzlülük etmirəm. 
Onların mənə ünvanladıqları “lənətə gəlmiş Şeytan!”, 
“insanların köksündə vəsvəsə edən İblis!” kimi ifadələr artıq 
məni maraqlandırmır. Mən buyam! Mənim qəlbimdə zərrə 
qədər kin və qəzəb yoxdur. Mən nə kibrli, nə də məğruram. 
¤ Seçilmiş incilər ¥ 
 
¤  203  ¥ 
– [Mən:] Məgər sən yaxşı və xeyirxah işləri rəhbər tu-
tan, pis və çirkin işləri qadağan edən biriləri ilə əməkdaşlıq 
edə bilməzsən? 
– [Şeytan:] Bəli, edə bilərəm. [Lakin] biz ilk öncə nəyin 
yaxşı və ya pis olduğunu yəqin etməliyik. 
– Düşmənləri sevməyi məsləhət görən əməl sahibləri 
bunu etməyə qadirdir.  
– Düşmənlərini sevən tək mənəm: onlara rifah və 
əmin-amanlıq arzu edirəm. Lakin onlar bunu bilmirlər. 
Bilsəydilər, digər düşmənlərindən mənə sığınardılar. Çox 
vaxt insanları düşmənlərindən xilas etmək və yaxud qəlb-
lərinə öldürücü məhəbbət toxumu əkmək üçün qədim 
zamanlarda olduğu kimi Allahın yanına rəsmi xidmətə geri 
dönmək barədə düşünürəm. “Düşmənlərinizi öldürmək 
üçün sevin! Onları diriltmək üçün düşmənçilik edin!..” 
Bunu cübbəsini tərs geyən filosof deyir. O, üzdə deyil, 
qəlbində zəfər çalmışdır. O vaxtlar Allah mühüm bir işə 
başlamadan öncə mənlə məsləhətləşər, təqva və dindarlığa 
dair məsələrdə əməkdaşlıq edərdik. Biz tək yaxın həmkar 
deyil, həm də səmimi qardaş idik. Lakin yəhudi boşboğazlar 
yazılarında və öncədən görmələrində bizə fitnə-fəsaddan 
tor hördülər, aramıza ixtilaf saldılar. Beləcə, həmkarlar 
düşmən oldular. Mən də əlimi kainatdan çəkməli oldum. 
Lakin əgər sabah öz ilkin vəzifəmə geri dönsəm, əzəli qar-
daşlıq, dostluq və əbədi həmkarlıq adı altında işlər görməyə 
başlasam, əhvallar düzələr. Görəsən, Allah da mən istədi-
yimi istəyir? Bilmirəm, lakin əminəm ki, onun əhatəsində 
olan rəsul və peyğəmbərlər bunu istəmirlər, çünki bu 
əməkdaşlıq ilahi yanlışlıqların və doktrina yalanlarının so-
nu deməkdir. Bu sonluğa salam olsun! Başqa bir şərin – 
¤ Əmin Rihani ¥ 
¤  204  ¥ 
müharibələrin sona yetməsinə alqış olsun! Bunu mən – Şey-
tan, deyirəm. Əsla, ikiüzlük etmirəm. Onların iddia etdiyi 
kimi bəşər müharibələrinə görə necə məsuliyyət daşıya bilə-
rəm? Dünyada müharibə törədənlərin başında necə dura 
bilərəm? Söylənilən yalanlar necə də çirkin və iyrəncdir. Bil 
və xəbərdar ol, əziz dostum, mən sülh yolunda davamlı 
olaraq çalışan sülhpərvər biriyəm; bunu tək də edə bilərəm. 
Mən Məsihin sözü ilə iş görmürəm. Tək bir gündə yanağımı 
min kərə dövr etdirirəm. Mən yalnız tənbəllərə – əqlən, 
qəlbən və cismən tənbəl olanlara qarşı savaşıram!.. Özüm 
haqda danışarkən uzunçuluğa yol verdim, üzr istəyirəm. 
Təvəzökar olduğumu düşünmə. Bu, Yaradılış kitabında186 
qüdsiyyət rənginə bürünmüş, Əyyubun kitabında187 xoralı 
dillə188 yazılmış köhnə dəyərlərdəndir. Təvəzökarlıq bu 
zəmanədə əlahəzrət din xadimlərinin imzalarını bəzəyir və 
müqəddəs zat-aliləri geyindirir. Onların təvəzökarlığı barə-
də düşün, mənimki barədə deyil! Təvəzökarlıq təkəbbürün 
sevinc payıdır!  
– [...] Gəl bir az gəzişək. Burada ruhlar aləmində 
şikayət və üzüntü ilə dolu bir yer var. Orada müharibə allahı 
olan Marsın qurbanları sakindir. Onlar müharibəyə vətənə 
sevgidən qanadlanaraq məftun qəlblə və yaxud onun qəzə-
bindən qorxaraq hökumətin qamçısı altında məcburi gedir-
lər. Savaş meydanında şücaətli və qorxmaz olan bu kimsələr 
üsyan qaldırmaqda acizdirlər. Müharibədə şücaət müxtəlif 
növ qorxudan yaranır, onun ən pis forması isə “qəhrə-
man”ların dedi-qodudan ehtiyat etməsi, “şəhid”lərin geri 
çəkiləcəyi və ya fərarilik edəcəkləri təqdirdə cəza olaraq 
məhbəsə atılmaqdan və yaxud güllələnməkdən qorxma-
sıdır. Onlar savaşır, lakin [eyni zamanda] müharibələrə 
lənət yağdırırlar. Onlar yazıq qəhrəmanlar və miskin 
¤ Seçilmiş incilər ¥ 
 
¤  205  ¥ 
şəhidlərdir.  
Biz onlardan bir dəstənin toplaşdığı yerdə dayandıq. 
Hər birinin öz natiqi var idi. Onlar mənə Hayd Parkdakı173 
moizələri və Yunion Skverdəki189 toplantıları xatırlatdı. 
Bələdçim işarə edərək dedi: “Bu (natiqlik – tərc.), onların 
daimi və yeganə işidir”. 
–  [Mən:] Onlar üzüntülərində təskinlik tapırlar? 
– [Şeytan:] Ruhların çəkdiyi sıxıntı özünün ən yüksək 
həddinə çatıb. İfrat coşqunluqdan onlara heç bir xətər 
gəlməz. Yüngüllük əldə etmək üçün qurtuluş yoluna lüzum 
yoxdur. Onu da bil ki, ruhlar qəzəbdən partlasalar da, izti-
rab çəkmir və zərər vermirlər. Bu, atəşlə oyun oynamağa 
bənzəyir. Qığılcım çıxsa da, yandırmır. Onların xütbə etmək 
və dinləmək peşələrinə gəlincə, bu, əyləncənin bir növüdür. 
Çünki onlarda nə qəbuledicilər, nə də ötürücülər var. Sənə 
deyim ki, xəstə baxıcısı pəncərəni açıb xəstənin otağını 
havalandırdığı kimi onlar da xütbə ilə qəlblərini eləcə 
pərvazlandırırlar. 
Elə bu an xətiblərdən biri ucadan səsləndi: “Qanun-
vericilər bizi aldatdılar, ali qanunvericilik məbədini ləkələ-
yərək bizə: “Öldürməyin, oğurluq etməyin!” – dedilər. 
Onlar kütləvi qətllər, dağıntı və talanların sifarişçiləri və 
icraediciləri, bizlər isə onların istədikləri kimi idarə etdikləri 
alətlər olduq”. Bir başqası [onun səsinə səs verərək] 
hayqırdı: “Ey sivil hökumət, hanı əhdə vəfa? Ey qüdrətli 
dövlət, hanı vədlərdə doğruculluq və insaf? Biz azadlıq 
uğrunda şəhid olduq, lakin xalıqımız hələ də qandallara 
bağlıdır. Biz həyatımızı və canımızı şahlar və rəhbərlər 
yolunda fəda etdik, lakin vətən bundan heç bir fayda 
götürmədi. Heç dövlət başçılarının özləri də bundan fayda-
lana bilmədi, çünki onlar hələ də mal-dövlətin əlində əsir-
¤ Əmin Rihani ¥ 
¤  206  ¥ 
dirlər. Vətən Şeytanın əlində qalmaqda davam edir”. 
– [Şeytan:] Onlar bu təxəyyülə irsən sahibdirlər və 
qandalları da elə özləri vurublar. Əgər bu xətib indi onu 
duyduğumu bilsəydi, indi bunları eşidərdim: “Vətən hələ 
də ali hakimin73 əlində qalmaqdadır”.  
– [Xətib:] Ey qardaşlar! Bizi son ümid uçurumuna 
itələyirlər. O dərənin torpağında bu gün pionlar işıq saçır, 
reyhanlar yetişir. 
– O, şairlərdəndir; onun şairanə çərənlərinə əhəmiyyət 
vermə!190 
– Ey qardaşlarım, naməlum əsgərə ucaldılan məqbərə 
günümüzün ən gülməli komediyasıdır. Sizlərdən kim bu 
saxta hörmətə layiq görülüb? Bizə – müharibəni lənət-
ləyənlərə görə naməlum əsgər məqbərəsi müharibəni inkar 
edənlərin şərəfinə ucaldılıb. Halbuki onun qəbri üzərinə 
əklil qoyanlar – ənənəvi olaraq və ya nəzakət xətrinə – anla-
mırlar ki, naməlum əsgərin sümükləri üzərində ucaldılan bu 
mərmər şəhid məqbərəsi önündə büt kimi dayanmaqla bizi 
daha çox söyür,  üzüntümüzü daha da artırmış olurlar. 
Məgər bu əsgər məqbərəsi üzərinə qoyulan əklillər gələcək 
nəsillərin qətlinə fərman verməyin və millətlər arasında 
müharibələri əbədiləşdirməyin ifadəsi deyilmi? Bir əli ilə bu 
qəbrin üzərinə əklil qoyan nazirlərin ikiüzlüyü və riyasın-
dan, digər əli ilə quru, dəniz və hava qüvvələrinin, silah-
sursatların sayını artırmaq barədə sərəncamlar imzala-
masından daha dəhşətli nə ola bilər? Keçmiş müharibələrin 
qurbanları tərəfindən həqarətlə qarşılanan bu boş və 
lazımsız abidələr gələcək müharibələrin qurbanları tərəfin-
dən qəbul ediləcək. Bu, necə də iyrənc və tükürpədicidir. 
Onlar şeytandan ilham alanlardır. 
– Hətta ruhlar aləmində belə onlar bütün pislikləri və 
¤ Seçilmiş incilər ¥ 
 
¤  207  ¥ 
naqislikləri mənə şamil edir, məni rədd edirlər. Lakin [elə 
bu an] onların gözünə görünsəm, məni ən gözəl və hərarətli 
şəkildə salamlayarlar. Çox vaxt onlar deyirlər ki, mən Allah-
dan daha təvəzökar və ondan daha xeyirxaham, çünki onları 
ziyarət edirəm. Sübhanəllah isə onların güzəranı barədə heç 
düşünmür. Qonaq kimi onlara baş çəkdikdə məndən müxtə-
lif suallar soruşur, mən də onların hamısına qəlblərini şad 
edəcək tərzdə cavab verirəm. Onlar: “Yaşasın İblis!” – deyə 
çığırırlar. Onların gözündə daim bir sual dolaşır və çox vaxt 
bu barədə soruşurlar: “Sən xristian dövlətlərin nazirləri 
barədə nə düşünürsən?” Mən isə hər dəfə eyni cavabı veri-
rəm: “Onların Şeytana nə xeyri var, nə də ziyanı”. Bu cava-
bım müqabilində onlar qəhqəhəyə boğulurlar. Mən bilirəm 
ki, onlar az-az ürəkdən gülür və nadir hallarda mənə 
qəlblərini açırlar. Ona görə də suallarına cavab verməklə 
onları sevindirməyə çalışıram... 
Biz danışa-danışa yolumuza davam etdik və ərəbcə 
moizə edən xətibi dinləyən dəstənin yanına gəlib çıxdıq. O 
deyirdi: “Ey şəhid qardaşlarım! Bilin və agah olun ki, müha-
ribələr müqəddəs və qeyri-müqəddəs olmur. Onlar barədə 
söylənilən yalanlar necə də iyrəncdir. Onlarla bağlı verilən 
saxta bəyənatlar, yalançı vədlər və uydurma hekayətlər 
aldadıcıdır. Xalqın qanı şahların əzəmət və şöhrəti, mal-
dövlət və istismarçı qurumlar yolunda axıdılır…Biz günah 
işlədənlərik: biz olmasaydıq, müharibələr də olmazdı. Biz 
onları dinləyir, tabe olur və şəhid oluruq. [Məgər görmür-
sünüz] bu müharibələr azlıqda olanların mənfəətini artır-
maq, çoxluqda olan Adəm övladları üzərində istibdad və 
köləliyi gücləndirməkdən savayı bir şey deyil?” 
Dəstənin son sıralarında həzin şərqi ilə müşayiət 
olunan zəif səslər eşidilirdi. Onların biri digərinə qarışmışdı, 
¤ Əmin Rihani ¥ 
¤  208  ¥ 
inilti və fəryad sədalarından başqa bir şey duyulmurdu. 
Sonra səslərin bəzisi yavaşıdı və nəhayət kəsildi. Qulağa 
dini kitablardan sadəcə bu kəlimələr (ayələr) gəlirdi: “Ey 
rəbbim, rəhm və mərhəmətini məndən əsrigəmə! Sözlərində 
nicat və qurtuluş var... Şövqlə məni xilas etməni arzula-
yıram. Sənin əmrinə amadəyəm. Bir kəlmənə möhtacam. 
Gözlərim bir işarəni gözləməkdən yorulub. Nə vaxt mənə 
təskinlik verəcəksən? Dumanda gözdən itən quşcuğaza 
dönmüşəm...” 
– [Şeytan:] Bu, Bənu İsrail tayfasından Davuddur191. O, 
Zəbur surələrini192 oxumaqdan vaz keçmir və Allahdan 
mərhəmət gözləyir.  
Sonra uzaqan başqa bir səs eşidildi; sanki qeyb aləmin-
dən gəlirdi: “Sənin ayaqların başmaqda necə də gözəl görü-
nür, sevgilim! Dövr et və onları əlimlə düzəltdiyim bəzək 
əşyaları kimi ehmalca çıxart. Göbəyin girdə badəni xatır-
ladır: şərabı çalxalamağa ehtiyac yoxdur. Bədənin zanbağa 
sarınmış buğda tayası, sinən isə sanki əkiz cüyür balasıdır. 
Boynun fil sümüyündən tökülmüş qülləyə bənzəyir. 
Gözlərin ağac novdan axan çeşmə, burnun isə sanki Livan 
qülləsidir193”.  
– [Xətiblərdən biri:] Bu, bizim Davud oğlu Süleyman 
peyğəmbərdir194. O, axmaq qadını vəsf etməkdən usanmır. 
Onun burnunu Livan qüllələrindən birinə bənzədir. Hara-
dadır sevgili, ey İsrail şahları? Haradadır cənnət, ey Allahın 
rəsulu? 
Sonra təpəlikdə xütbə söyləyərək gedən bir kişini 
gördük. Ardınca gələn bir dəstə insan cırılmış paltarından 
qopan parçaları yığaraq onu izləyirdi. Adam deyirdi: “Məni 
miskinlər sırasına yaz, çünki Allahın rəhməti onların üzərin-
dədir! Məni ac və susuzlar sırasına qat, çünki onlar təmin 
¤ Seçilmiş incilər ¥ 
 
¤  209  ¥ 
olunmuşlardandır!” Camaat içərisindən bir səs yüksəldi: 
“Bəsdir, yetər! Bizim buradakı həyatımız oradakından 
fərqlənmir. Burada çəkdiyimiz aclıq bizi oradakından daha 
çox üzür. Susuzluğumuz tükənmək bilmir”. 
 
*    *    * 
Elə bu an eşitdiyim səslərdən fərqli bir səs duydum: öz 
kədər və ifasında həlim, gözəlliyi ilə insanı bihuş edən bir 
səs. Rəfiqimdən səsin kimə məxsus olduğunu soruşduqda 
dedi: “O, Yer üzündə ilk təcvid oxuyanlardan (dari – tərc.) 
idi. Onlar [hələ də] yaralarını xatirələri ilə sarımaqda, ümid 
bəsləməkdə davam edirlər. Dinlə!” 
– [Dari:] Müttəqilər xoşbəxtlik və firavanlıq qatında, 
cənnət vadiləri və bulaqlarının olduğu bir məkanda sakin-
dirlər. Onlar nazik ipək parçadan tafta geyinmişlər. Bir-biri 
ilə qarşılaşarkən bu libaslar özündən işıq saçır. Onların 
qadınları iri qara gözlü hurilərdir. Rəbbimizə həmd olsun! 
Bu, böyük qələbədir196. 
Xətib fəğan edərək səsləndi: – Hanı cənnət bağları, bu-
laqlar? Ey peyğəmbərlər, hanı əbədi cənnət? Hanı vəd etdi-
yiniz əbədi səadət və cənnət bağlarının həzzi? 
Üfüqlərin arxasında başqa bir hayqırtı eşidildi: – 
[Xeyirxah işlərdə] öndə olanlar axirətdə də öndədir. Onlar 
Allahın lütfünə nail olan kimsələr qismində Nəim cənnət-
lərində əbədi olaraq qalacaqlar. Onların çoxu əvvəlkilərdən 
(keçmiş peyğəmbərlərin ümməti – tərc.), az qismi də 
axırıncılardandır (Məhəmməd əleyhissəlamın ümməti – 
tərc.). Onlar ləl-cavahiratla bəzənmiş taxtlara söykənib bir-
biri ilə qarşı-qarşıya əyləşəcəklər. Cənnət bulağından axan 
məin197 ilə dolu piyalə, kuzə və qədəh tutan həmişəcavan 
¤ Əmin Rihani ¥ 
¤  210  ¥ 
xidmətçi oğlanlar onların ətrafına dolanacaqlar. Bu şərab-
dan onların nə başları ağrıyar, nə də keflənərlər. Cənnətdə 
onlar bəyənib seçdikləri meyvələr, dilədikləri ləziz təam-
lar195, sədəf içində gizlənmiş inciyə bənzər ahu gözlü gözəl 
hurilərə sahib olacaqlar. Onlar bu nemətlərə [dünyada 
etdikləri yaxşı] əməlləri müqabilində nail olacaqlar”198.  
– [Xətib:] Kitabda199 necə də gözəl buyrulub. Necə də 
gözəl oxunur. Ey möminlər, mənim görmədiklərimi kimsə 
görür? İçərinizdə haram edilən şeylərdən faydalanan kimsə 
var? Ah, vah!  
– [Dari:] Allahın məqamından qorxan bir kəs ikiqat 
cənnətlə müjdələnəcək!   
–   [Xətib:] Biz biri ilə də qane oluruq. 
– [Şeytan:] Gəl ruhlar aləminin digər mərtəbəsinə 
qalxaq. Orada bölgü məhdud və seçilmiş deyil. Ruhlar bir-
birilə söhbətləşir, bir-birini ziyarət edirlər. Onu da deyim ki, 
onlar şəkil etibarilə quşlara bənzəyir, təbiətən iğtişaş və 
həyəcandan uzaqdırlar. Bəxtəvər olanlar bədbəxtləri da-
vamlı ziyarət etdiklərindən və onların yanında qaldıq-
larından dolayı, müəyyən qədər səadətlərini itiriblər. Buna 
görə onların duyğuları hələ sağlamdır. Burada həmçinin 
səyahət etmək və yerlərini dəyişməyə hədsiz istəkli olan, 
elm və yaxud şövq ipindən möhkəm yapışan ruhlar da var. 
Onlar bu mərtəbələrin civarında asudə uçuşaraq: “Sizlər – 
Adəm övladlarısınız!” – deyə hay salırlar.  
Mən burada şairə Safo182 və tələbələrini gördüm. Onlar 
qarımış biçarə qızlara şərqilər oxuyurdular. Mən həmçinin 
bu qızlardan birini hövlnak əsir edərək, onu yoldan 
çıxarmağa çalışan bir nüfuz sahibini də gördüm: bir saat 
belə eşq ləzzətini dadmadan dura bilməyən biçarə və miskin 
bir nəfs... Heyhat, heyhat! Çox vaxt bu sahiblənməyə təkan 
¤ Seçilmiş incilər ¥ 
 
¤  211  ¥ 
platonik və saf məhəbbət, yaxud qəlblərdəki sevdanı 
[söndürən] başqa amal200 olur. Sənətkar olmaq istəyən birisi 
özünü bir əlində lira, digərində lələk (qələm – tərc.) tutmuş 
kimi xəyal edir. Hissləri tapdanmış qadın geyinib süstlən-
məsinə səbəb olan kimsəni qarşısında gördükdə özünü 
xöşbəxt hiss edir. Görürsən ki, adam xəyali lələklə simlərə 
vurur, əzabkeş qadın isə dodaqlarına xəyali boya çəkir. Çox 
üzücü mənzərədir. 
Biz Yerdə əldəqayırma nüfuz sahibi olan cırtdan ruh-
ların sakin olduğu ocağa yaxınlaşdıq. Oranın sakinləri təm-
kinlə oturur, lovğa və təşəxxüslə addımlayırdılar. Onların 
minik arabaları yalnız təntənəli nümayişlər zamanı hərəkət 
edirdi. Onlar elə davranırdılar ki, sanki Antakiya201 və ya 
başqa Şərq bölgələrinin patriarxlarıdır. Onların müxtəlif 
vəziyyətlərdə halları [qəribə və gülünc idi]: biri bardaş 
qurub oturmuş, digəri böyrü üstə uzanmış, başqa biri 
Hamlet pyesində168 Polonius202 kimi  barmaqlarının ucu ilə 
havada nə isə tikməyə çalışır, digəri o mahir hindu kimi 
ayağının baş barmağını ağzına qədər qaldırırdı. Yerin nə-
həngləri!.. (rişxəndlə – tərc.) 
Gördüm ki, iki ruh bir-birilə savaşır. Biri əlini düşmə-
ninin xəyali saçına uzadaraq çiyninə aşırdı, rəqibi isə  bar-
mağı ilə burnundan qaldırıb sürətlə götürüldü. Cırtdanlar 
yurdunda gördüklərimiz bizi həm təəccübləndirdi, həm də 
kədərləndirdi.  Başında tac və əlində toppuz olan ruh taxtda 
oturmuşdu. O, sağ əlinin iki barmağını göyə qaldırdıqda 
bütün ruhlar ona səcdə etməyə başladı. Bələdçim əsnədi və 
əli ilə ağzını örtərək dedi: “Biz indi xora ocağı adlanan yer-
dən keçəcəyik. Buraya əcəlləri çatmadan irsi xəstəliklərdən 
vəfat etmiş insanlar düşürlər. Yaşları bir gündən bir ilədək 
olan uşaqların ruhları da burada sakindir. Onların hamısı 
¤ Əmin Rihani ¥ 
¤  212  ¥ 
dəhşətli irsi və ya uzun sürən xəstəliklərin qurbanıdır. 
Burada eləcə də din və hökumət başçılarının yaydığı və 
gücləndirdiyi cəhalət, vicdanları hələ də formalaşmamış 
vəhşi şəhvət, rüşeymlərini bir nəsildən digərinə ötürən 
qəzəb və nifrət qurbanları da var. Onlar [əziyyət çəkdikləri] 
xəstəliklərin yasını tutur, onlarla birgə hüznə qapılan ataları 
və anaları isə dünya həyatında onların halına göz yaşı 
axıdırlar. Bu insanlar dünyaya yaralı gəlir və onu yaralı tərk 
edirlər. Onlar yaşda və dərddə böyük doğulurlar. Onların 
bir günü aya, ayı ilə, ili isə əsrə bərabərdir. Yazıqlar... 
Zavallılar... Onlar gülməyi belə bacarmırlar, qəhqəhə və 
nəşə nə olduğunu bilmirlər, hətta oyunlarında belə ciddi və 
qaşqabaqlıdırlar. Bəşəriyyətin ən dəhşətli cinayəti valideyn-
lərin bu pis bəlaya tutulan – suçiçəyi çıxaran203 övladlar 
dünyaya gətirməsidir. Bu xəstəlik əbədi və fani dünyada 
böyüklü-kiçikli hər kəsi əbədi üzüntüyə qərq edərək məhv 
edir. Sənə and verirəm, əziz dostum, onları gördükcə qəlbim 
üzüntüdən param-parça olur. And içirəm ki, onların acısına 
səbəb olan mən deyiləm. Mən günahsızam!..  
– [...] Buraya bax! İndi sənə kədərli mənzərələr 
içərisində ən qəribə olanını göstərəcəyəm. Bu uşaqlar ata-
anaları ilə yanaşı gedir, lakin onlar bir-birinə məhəbbət, 
qayğı və hörmət teli ilə bağlanmamışdır. Qadın və kişi 
üzlərini bir-birindən çeviriblər. Heç uşaqlar da başlarını 
qaldırıb ata-analarının üzünə baxmırlar. Sevgi və nifrət 
şıltaqlığı bu miskin insanlarda – valideyn və övladlarda çox 
güclü olsa da, onlar bir-birinə tərəf nə addım atır, nə də ki, 
ayrılırlar. Uşaqları da eləcə. Bu, çox acı taledir”.  
– [Şeytan başqa dəstəyə işarə edərək dedi:] Bu isə 
ənənəvi bir mənzərədir. Toplaşanlar uşaq çağlarından qoca-
lanadək xəstəliklərini özləri ilə daşıyırlar. Onlar cinsi 
¤ Seçilmiş incilər ¥ 
 
¤  213  ¥ 
əlaqəyə girmədən və ailə həyatı qurmadan vəfat edirlər. 
Əyləşənlər – saatlarını səssiz və sakit keçirən zavallı qadın 
və kişilərin hamısı bir mövzu – itirilmiş məhəbbət haqda 
danışırlar. 
Onlardan birinə yaxınlaşdıq. Onun yarası çürümüş və 
pis qoxurdu. O, təkidlə deyirdi: “Anamın məni ərə vermək 
istədiyi, lakin rədd cavabı verdiyim insana görə peşmanlıq 
çəkmirəm. O, suçiçəyi xəstəliyinə yoluxmuş subay qoca idi. 
Onun üzü xəstəlikdən çopur-çopur olsa da, çox təmiz qəlbli 
və incə yumor hissi olan birisi idi. O, mənim gizli xəstəliyim-
dən agah idi. Lakin özünü nabələd kimi göstərirdi ki, bu 
sirri saxlamaqla onu aldatmış olduqlarını zənn edən doğma-
larımı sevindirsin. Zavallı... O, məni həqiqi və saf məhəb-
bətlə sevirdi. Lakin bir gün aşkar etdim ki, onun özü də bu 
mərəzə tutulub və mən ondan günahsız donuzdan qaçan 
kimi qaçdım. Mən hətta evdən, ailəmdən də qaçdım”. 
Başqa birisi dillənərək dedi: “Şükür Allaha, mən o qa-
dınla evlənməkdən çəkindim və onu xəstəliyimdən qoru-
dum. O, istəyirdi ki, biz kəbinlə evlənək, mən isə sivil 
nikahın tərəfdarı idim. O, rahibələri ziyarət edir, onlarla 
məsləhətləşirdi. Mən isə kitablarda gizli xəstəliklər, ehtiras, 
çılğın məhəbbət və şərti nikah barədə suallara cavab axtarır-
dım. Düşüncələrimiz bir-birinə yadlaşdı, qəlblərimiz bir-
birilə ixtilafa girdi. Sonra o, fikrini dəyişdi. Təkidlə üstündə 
durduğu dini yoldan əl çəkib, vətəndaş nikahı qıyılmasını 
istədi. Lakin xəstəlik bildiklərimi qabaqladı, oxuduğum 
kitabları alt-üst etdi. Mən ona acıdım, içimi yeyən şeyin [ona 
bulaşmasını istəmədim]. Biçarə... Sırf sağlığını qorumaq 
üçün monastıra qapandı”204. 
Üçüncüsü hüznlü və eyni zamanda qəzəbli bir səslə 
dilləndi: “İnsanlar nə vaxt dərk edəcəklər ki, sağlamlıq və 
¤ Əmin Rihani ¥ 
¤  214  ¥ 
əmin-amanlıq şəraitində yetişən iradi təbii sevgi xəstə cüt-
lükləri birləşdirən dini bağlılıqdan daha müqəddəsdir. Xəs-
tə qadının sağlam kişi ilə dini və ya vətəndaş nikahı ilə 
evlənməsi xəstə qadının xəstə kişi ilə evlənməsindən daha 
çox məzəmmətə layiqdir. Nə vaxt bu din və ölkə başçıları 
[bu həqiqəti] dərk edəcək və xəstəlikləri yaymaqla onları 
əbədiləşdirməyəcəklər? Nə zaman elmi və ictimai təsisatlar 
evlilik müddətində [yaranan] gizli xəstəliklərin kökünü 
kəsmək yolunda çalışacaqlar? Məgər bu zülmətə məhkum 
olmuş əbədiyyət övladlarının, xəstə və yolunu azmışların 
surətini fani bəşər övladlarına təsvir edən biri yoxdurmu? 
İztirab və işgəncələri əbədi sürən bu biçarə uşaqların heka-
yəsini camaata rəvayət edənlər haradadır? İnsanlara öyüd 
verən, onları xəbərdar edən elçilərin haradadır, Rəbbim? 
Bəlkə [onların xəbərdarlığından sonra] insanlar qorxar və 
fani dünya ləzzətlərinə [aldanıb], əbədiyyət övladlarına 
qarşı cinayət törətməzlər? Bilmədiyimiz və cahil olduğu-
muz şeylərdən əziyyət çəkmişik. Qoy burada olan qardaş-
larımız bildikləri ilə kifayətlənib sevinsinlər”.  
Dinləyicilər razılıq və məmnunluqla hamılıqla çığırış-
dılar. Sanki bütün ruhlar bir səslə: “Mən o rəsul olaram!” – 
deyə hayqırırdı. Sual sormaq üçün nəzərimi rəfiqimə zillə-
dikdə gözlərinin dolduğunu gördüm. Göz damcıları saf bir 
dürr kimi gözlərinin kənarında bərq vururdu. Gördüklə-
rindən və duyduqarından göz yaşına boğulmuş Şeytanı 
xətibin dilindən duyduğu bu biçarə uşaqların şikayəti 
ağlatmışdı. Lakin o, əlimi dartaraq dedi: “Ruhlar aləmində 
kədər və üzüntünün olmadığı başqa bir mərtəbə var; ikinci 
səfərimizdə biz onu ziyarət edəcəyik. İndi isə geri – 
Britaniya muzeyinə qayıdaq”. 
 
¤ Seçilmiş incilər ¥ 
 
¤  215  ¥ 
*    *    * 
Ruhlar ocağından sürətlə yerə endikdə Şeytan muze-
yin kandarında azacıq ayaq saxlayıb dedi: “İnsan öz-özünü 
xoşbəxt etmədiyi təqdirdə mən və Allah onu məsud 
etməkdə acizik. Biz hər bir işimizdə müştərəkik: biz üçümüz 
– Allah, İnsan və İblis. Biz üç müqəddəsik, yaranandan 
əbədiyyətədək həyatın və kainatın dayağıyıq. Biz əməlimiz 
və ali təlimlərimizdə belə şərikik. [Yalnız] siz ikiniz – Allah 
və sən, mənim iki buynuzum olduğuna inanmır və mənimlə 
bağlı yalan danışmırsınız. Qanadlarım hələ də iki qabırğam 
arasında salamatdır; zamanı gəldikdə üzə çıxacaq. Buynuz-
lara gəlincə, onlar İsrail övladlarının uğursuz uydurma-
sından başqa bir şey deyil. Böyük və ya kiçik olsun, fərq 
etməz, onlar bəşər övladlarını güldürür, rəsul və peyğəm-
bərlərdən olan möminlərin başını qatır. 
Britaniya muzeyinə daxil olduqda səmavi bələdçim 
sözünə davam edərək dedi:  
– Muzeyləri sevirəm. Burada olanda xatirələrə dalı-
ram: əcdadlarımı, köpək dişləri və iri caynaqları olan şəffaf 
və yumşaq bədənli babalarımı xatırlayıram. Bəli, təbiət 
muzeylərində Darvinizm ideyasının doğruluğuna dəlalət 
edən rəmzlər var. Darvin bizim möhtərəm böyük qardaşı-
mızdır. Budur, biz burada – qədim yunan gil qabları döv-
rünə205 aid otaqdayıq. İnsan həyatında rəmzlərin doğrulu-
ğunu sübut etmək və sənə qəribə bir hekayət danışmaq 
üçün bu məkana gəlmişik. Bir gecə bu otaqda, bu yerdə 
dayanaraq qədim yunan sənətinin gözəlliyinə tamaşa edir, 
yunanların yağ və çaxır üçün istifadə etdikləri qabların 
üzərində əks olunan rəmzlərə baxırdım. [Qeyd edim ki] bu 
abidələr insan həyatının əzəmət və cəlalını ən bariz şəkildə 
təsvir edir. Gil dolçanın quruluşunda və üzərində əks 
¤ Əmin Rihani ¥ 
¤  216  ¥ 
olunan rəsmlərdə iki yazı sütünü var: sənət və sevinc 
yazıları.  Burada əsasən yunan sənətində təsadüf olunan iki 
bəlağətli ləhcədən istifadə edilib. Üfüqi  dairə boyu yazılan-
lar elmi, şaquli boyu uzanan incə xəttlər isə sənət şivəsində 
nəqş edilib. Süxurun özündən yaranan bu xəttlər [sanki] 
fəzada süzür və ya aydın işarələrlə azad uçuşa dəlalət edir. 
Xüsusən yağ saxlanması üçün istifadə edilən bu dolçanın 
üzərinə aşağıdakı sözlər həkk olunmuşdu: “Yağ – İşıq – 
Bilik”. Lakin din kimi sənət də bəşər övladını iztirab və 
bəladan qurtarmaqda, onun ağır vəziyyətini bir az da olsun 
yüngülləşdirməkdə acizdir. Nədən? Çünki sənət ali dinin 
mənimlə bağlı yanılmalarına haqq qazandırır. Din və din 
adamları mənim adımla əylənir, buynuzlarıma sehirli 
həmayil taxıb kahinləri razı salmaq, şahları sevindirmək və 
yaxud var-dövlət sahibləri olan əxlaqsız və eyş-işrət 
düşkünü olan məlunların başlarını qatmaq üçün bəzəyirlər. 
Bu yöndən baxsaq, ingilis şairinin şeir sənəti öz divanəliyin-
də əbədidir. O, həyatın eybəcərliklərini kinayə və istehza 
qələmi ilə təsvir edir. Onun məharət və ustadlığı məni 
ilhamlandırır, etdiklərimi tənqid edir və məni ikiqat güldü-
rür. Bu sənət ikiuclu qılınc kimidir. Ərəblərin qədim 
dövrlərdə kor bir şairi var idi. Babam onun [aşağıdakı] sözü-
nü [hər zaman] misal çəkərdi: “Biz güldük, gülüşümüz 
səfehlik kimi qəbul edildi. Avam insanlar üçün gerçək olan 
onların ağlamasıdır.207 
– [...] O gecə burada duraraq sənətin acizliyi, Şekspir 
və Höte kimi dahi sənətkarların çəkişmələri, öz nəslində tək 
olan italyan dostum Vergilini208 xatırlayıb düşüncələrə 
dalmışdım. Onların yaradılış həqiqətlərinin dərk etmək 
yolunda cəhdləri və uğursuzluqları barədə düşünürdüm. 
Çaşqınlıq içərisində [bir anlıq] özümü itirsəm də, tez də ələ 
¤ Seçilmiş incilər ¥ 
 
¤  217  ¥ 
alıb qətiləşdim. Əgər bu otaqda olan hər şey bir gün yox 
olarsa, təkcə üzərində dini və ictimai mövzularda olan 
rəsmlərin nəqş edildiyi gözoxşayan bu böyük dolça qalar... 
O dolça zalın ortasında dururdu. Üzərindəki naxış və orna-
mentləri görüm deyə [qəflətən] öz ətrafında dönməyə 
başladı. Dəniz mavisi rəngində olan yerliyin üzərinə qızılı 
naxışla işlənmiş müxtəlif mövzulu rəsmlər arasında çərçi-
vəsi üzüm salxımları və dəfnə yarpaqları ilə bəzənmiş 
güzgü vurulmuşdu: bir tərəfinə incəsənət məleykəsi ilə bir 
nəfər süvari, digər tərəfinə isə insan başlı qanadlı aslan və 
onun üzərindən örtüyü götürən dörd nəfər [mühafizəçinin] 
əksi həkk olunmuşdu. Onlar sənətkarlıq, incəsənət, elm və 
poeziyanı təmsil edirdilər. Bu iki rəsmin üzərində və altında 
aşiq və məşuqların, rəqqasə qızların qravür təsvirləri var idi. 
Bu dolça şərabla ağzına kimi dolu idi. Şərab onun 
kənarlarından axsa da azalmırdı. [Elə bu an] heç zaman 
unutmayacağım bir mənzərənin şahidi oldum. Ruhlar alə-
minin ayrı-ayrı ocaqlarında sakin olanlar əllərində qədəh-
lərlə dəstə-dəstə gələrək dolçadan axan şərabdan içir, şad və 
xürrəm, qəribə bir fəallıq və azadlıq hissi ilə rəqs edir, şərqi 
oxuyur, əylənir, minlərlə bədbəxt və zəlil ruh inanılmaz se-
vinc və nəşə hissi ilə qədəhlərini doldururdular. Dolçadakı 
şərab isə tükənmədən aşıb-daşmaqda davam edirdi. Kişili 
qadınlı bütün ruhlar – miskin və zavallılar, ac və xəstələr, 
yolunu azmışlar sevinclə gələrək dolçanın ağzından axan 
şərabdan doyunca içir, böyük ruh yüksəkliyi, hədsiz şövq 
və məmnunluq hissi ilə məsud və azadə geri qayıdırdılar. 
Onlar istədikləri kimi davranır, qəblərinin istəklərinə tabe 
olurdular. Sanki şad və xürrəm bir zamanda dünyaya 
gəlmişdilər. Onlar bu vəziyətdə məsud ikən hamılıqla 
Allaha şükr edir və onun şəninə təriflər yağdırırdılar. Heç 
¤ Əmin Rihani ¥ 
¤  218  ¥ 
biri şeytana nə sağ ol deyir, nə də adımı pis və ya yaxşı 
çəkirdilər. [Bu mənzərəni müşahidə edərkən] mən çox 
üzüldüm, qeyzlənərək özümdən çıxdım. Sənə etiraf edim ki, 
o an mən özümü unutdum, bu dolçanı çilik-çilik etmələri 
üçün yer və göy tanrılarını ovsunlayaraq çağırdım. Əsamı 
qaldırıb dolçanın üzərinə endirmək istədikdə, görünməyən 
bir əlin məni tutub saxladığını hiss etdim. Əlimdəki əsa 
dolçanın üzərində [göyə yapışıqlı halda] donub qaldı. [O an] 
indi öz səsimi eşitdiyim kimi bir səs eşitdim: “Sübhan olan 
Allah-təala səni hüzuruna çağırır”. Heyrət içərisində donub 
qaldım. “Görəsən, doğrudan Allah aramızda olan ixtilafı 
unudub məni öz yanına çağırır?” – deyə [öz-özlüyümdə 
düşündüm]. Gözə görünməyən səmavi elçi sanki fikrimi 
oxuyurmuş kimi cavab verdi: – Bəli, Allah sənin onun 
hüzuruna gəlməyini əmr edir. – Başım və gözüm üstə!  
Rəhman və rəhim, füsunkar və qüdrətli Allahın qarşı-
sında dayananda o, mənə əlini uzadaraq dedi:  
– Səni görməyə şadam, Şeytan!  
– Mən də çox şadam, Sübhanəllah, izninlə!  
– Bu gündən biz – mən, sən və insan, bəşər gənclərini 
kamilləşdirmək, həyatla bağlı gözlənti və ümidlərini yenilə-
mək, insana yeni fəaliyyət və tərəqqi qapılarını açmaq 
yolunda əməkdaşlıq edəcək və birgə çalışacağıq!  
– Söz verirəm, Allahım, hər dəfə qəzəblənəndə və 
qeyzlənəndə mən bu əhdimizi yada salacaq və özümü cilov-
lamağa çalışacağam. 
 
  
¤ Seçilmiş incilər ¥ 
 
¤  219  ¥ 
        Qapının kandarında 
 
Mənim ən ali arzum nə şan-şöhrət, nə hakimiyyət, nə 
əzəmət, nə də mal-dövlətdir. Başlıca amalım öz işimdə, 
əməlimdə mötədil, sözlərimə sadiq, düşüncə və prinsiplə-
rimdə doğrucul,  davranış və hərəkətlərimdə təbii, sevdiyim 
və ya nifrət etdiyim [şeyi] seçməkdə azad olmaqdır. Mən cis-
mən pak, əqlən və qəlbən saf olmaq, məddahlıq, təkəbbür 
və sünilikdən uzaq olmaq, cəsarətsizlik və qərarsızlıqdan 
çəkinmək, nəfsi rəzilləşdirən və həqiqəti öldürən həyasız-
lıqdan qaçınmaq, yalan, kələkbazlıq, riya və yaltaqlıqdan 
uzaq durmaq istəyirəm. Həyat yolunda rastıma çıxan 
maneə və çətinliklərə sarsılmadan əzmlə, səbrlə, mətinliklə 
və gülümsəyərək sinə gərmək istəyirəm. Mən insanlarda 
[təsadüf olunan] eyb və əxlaqsızlığa qarşı savaşmaq, bir 
kimsəyə nifrət etmədən, kimsənin hücumuna məruz qalma-
dan yaşamaq istəyirəm. Mən başqasını alçaltmaqla yüksəl-
mək, özümdən aşağıdakıları əzməklə və yaxud özümdən 
yuxarıdakılara həsəd aparmaqla qabağa getmək, tərəqqi 
etmək istəmirəm. Bu, mənim sünnəm, mənim yolumdur. Bir 
başqası arzu edərsə, bu yolla gedə bilər, yaxud özünə 
müvafiq [başqa] yol seçər; mən nə onların işinə müdaxilə 
edə, nə xəbərdarlıq verə, nə hədələyə, nə də əmr edərək 
doğru yol göstərə bilərəm. Mən düzgün, həqiqi və sülhsevər 
həyat yaşamaq istəyirəm. İnsanlar onlara yaxşı olacaq 
şəkildə yaşamalıdırlar.  
Mən arzu edirəm ki, bir kimsəyə ötəri fikirdən deyil, 
əbədi həqiqətdən yaranan öyüd verim, hər hansı bir partiya, 
sekta və ya təşkilata onların siyasi istiqamətindən və ya ali 
¤ Əmin Rihani ¥ 
¤  220  ¥ 
məqsədlərindən asılı olmadan qoşulum. Mən özünə yardım 
etməyə çalışmayan birinə yardım etmək istəmirəm. Əgər 
insanları xeyirə səsləyən, əqli və mənəvi inkişaf pilləsində 
onları bir dərəcə [də olsa] yüksəldəcək nə isə təlqin edə 
bilərəmsə, onu amiranə [şəkildə] xəbərdarlıq etmək və ya 
hədə-qorxu gəlməklə deyil, nəzakətli və ədəbli [bir tərzdə] 
misal çəkmək və işarə etməklə göstərməyə çalışaram. Arzu 
edirəm ki, həyatım çat verməsin, işıqlara qərq olaraq şölə 
saçsın, səmada odlu oxlar kimi yox, parlaq ulduzlardan biri 
kimi bərq vursun.   
 
            Bayram tanrısı206 
 
Bayram tanrısı şəhərə daxil oldu. O, əlində sidr ağacı-
nın cürbəcür, rəngarəng oyuncaqlarla bəzədilmiş yaşıl 
budağını tuturdu. Uşaqlar sevinclə bayram babanın arxasın-
ca qaçaraq, onu dövrəyə aldılar. Bayram baba gətirdiyi 
hədiyyələri uşaqlar arasında paylaşdırdı. Hər bir hədiy-
yənin üzərində gələcəkdən xəbər verən bir sözcük yazıl-
mışdı.  
[Bayram tanrısı bir uşağa yaxınlaşaraq dedi:] “Bu, 
sənin oyuncağındır, övladım!” 
Balaca uşaq hədiyyəni açdı. Oradan kartondan olan 
dördkünc formada bina maketi çıxdı. Onun üzərində “Sən 
gələcəkdə xalqın islahatçısı olacaqsan” sözləri əks olun-
muşdu.  
İkinci uşağa yaxınlaşaraq ona mexaniki oyuncaq 
verdi. Üzərindəki yazıda deyilirdi: “Gələcəkdə sən xalqın 
qabaqcıl maarifçilərindən olacaqsan!” 
¤ Seçilmiş incilər ¥ 
 
¤  221  ¥ 
Üçüncüyə üzərində “Sən xalqın məşhur xanəndələ-
rindən olacaqsan!” sözlərinin yazıldığı musiqi aləti hədiyyə 
etdi. Sonuncu uşağa isə yaşıl qutuda olan qılınc verdi: 
üzərində “Yaşasın Vətən!” sözləri nəqş olunmuşdu.  
Sonra Tanrı [baba] balaca qız uşağına yaxınlaşaraq ona 
yaşıl şam ətrafında dövr edən qızılı rəngdə oyuncaq bağış-
ladı. Onun üzərində bu sözlər yazılmışdı: “Sən on oğul anası 
olacaqsan! Onların hamısı Vətən yolunda şəhid düşmüş 
qəhrəmanlar olacaqlar”. 
O gün axşam Bayram tanrısı bütün hədiyyələri payla-
dıqdan sonra şəhər kənarında bir az istirahət etmək üçün 
oturmağa macal tapmamış, yanına çox sayda şikayətçi 
axışıb gəldi. Şikayətçi qadınlardan biri sordu:  
– Bəs mənim hədiyyəm haradadır, Bayramın sahibi? 
Mən avtomobil istəyirəm.  
– [Tanrı baba:] Evinə qayıt və qapında yeni maşın 
görəcəksən. 
İkincisi şikayətləndi: – Mən gözəl, cavan və zəngin bir 
ər istəyirəm. – [Tanrı baba:] Salamatlıqla get və arzuladığına 
qovuşacaqsan.  
– [Üçüncü qadın:] Ey Bayramın ilahı, mənim evim 
balaca daxmadır, ailəm isə böyükdür. – [Tanrı baba:] 
Daxmana geri dön, onun yerində geniş bir qəsr görəcəksən.  
Bir kişi Bayram tanrısına yaxınlaşıb zarımağa başladı: 
–Mən zəngin olmaq üçün gecə-gündüz işləyirəm, lakin 
sərvət məndən qaçır. – [Tanrı baba:] Evinə qayıt və dolabına 
bax: orada sərvət tapacaqsan. 
İkinci kişi [gələr-gəlməz] yazıqlıq etməyə başladı: – 
Mən böyük vətənpərvər, mötəbər siyasətçiyəm, lakin çox 
miskin və çarəsizəm. Tanrı [baba] onu sakitləşdirərək dedi: 
– Sabah sən ölkə başçısı olacaqsan. 
¤ Əmin Rihani ¥ 
¤  222  ¥ 
Üçüncüsü inildəyərək şikayətləndi: – Mən çox zəngi-
nəm, lakin çarəsi olmayan pis bir mərəzdən əziyyət çəkirəm. 
– [Tanrı baba:] Əmin get, sən bu dərdən qurtulacaqsan.  
Avtomobil arzu edən qadın maşını sürərkən sevinc-
dən qəlbi pərvaz edirdi. Yanında əri və bir uşağı da var idi. 
Maşın dağ yolunu keçəndə təhlükəli döngələrin birində 
sürücünün əli titrədi və maşın devrilərək param-parça oldu. 
Maşında olan qadın və ailəsi tələf oldu. 
Gənc və zəngin ər arzu edən digər qadın toy günü həd-
siz sevinc və şadyanalıqla yataq otağına daxil olub şamı yan-
dırarkən alışqanın qığılcımları yerə düşdü və [yerdəki] xəlçə 
od tutub alışmağa başladı. Tezliklə alov qadının çarpayısına 
qalxaraq yataq örtülərini bürüdü.  Yeni evlilər alova tuş 
gəlib yanaraq kül oldular.  
Kasıb ailə firavanlıq və bolluq içində bir gün geniş 
qəsrdə qaldı. Lakin ertəsi gün gecə onlar  yatarkən zəlzələ 
baş verdi və qəsrin divarları aşaraq dağıldı. Bütün ailə daş 
uçqunu altında qalaraq tələf oldu. 
Zəngin adama gəlincə, o, pulunun bir hissəsinə bir şir-
kətin səhmlərini aldı, digər hissəsini isə banka qoydu. 
[Lakin] həm şirkət, həm də bank iflas etdi. Adam yenidən 
kasıblaşdı və bu vəziyyətə tab gətirə bilməyib, zəhər içərək 
həyatına son qoydu. 
Siyasətçi adam bir gün ölkənin başçısı oldu, [idarə-
çiliyinin] ikinci günü xoşagəlməz hadisə ilə qarşılaşdı. [Dil-
xorçuluq içində] idarə etdiyi maşınla hökumət evinə yaxın-
laşarkən pis xəstəlikdən əziyyət çəkən varlanmış adamın 
maşını ilə toqquşdu və hər iki maşın param-parça oldu. 
Xəstəxanaya çatdırılsalar da, çox keçmədi ki, hər ikisi vəfat 
etdi.   
 
¤ Seçilmiş incilər ¥ 
 
¤  223  ¥ 
*    *    * 
Bayram tanrısı şəhərdən çıxanda dağın ətəyində 
nüfuzlu bir  şeyxlə qarşılaşdı. Şeyx onu salamlayaraq olanlar 
barədə ondan xəbər aldı: “Sən uşaqlara hədiyyələr və 
arzular verməklə  sevindirdin. Lakin böyüklərin əlində olan 
nemətləri aldın. Bunun sirri nədir?” Tanrı [səssizliyini 
pozmadan] cavab verdi: “Gələcək uşaqların, keçmiş 
böyüklərin, bu gün isə güc və qüvvət sahiblərinindir!” 
 
    Tovuz quşunun quyruğu 
 
Yazıçılar üç qismdir: özü ilə dəf və tütək daşıyanlar, 
kitab və məşəl tutanlar, fikir və xəyaldan başqa heç nəyi 
olmayanlar. Birincinin qələmi qızıldan, ikincininki qamış-
dan, üçüncününkü isə kirpinin iynəsindəndir. İlk dəstə 
oxucunu şadlandırır, ikincisi maarifləndirir, sonuncusu isə 
oxuculara tovuz quşunun quyruğuna bənzər bir şey təqdim 
edir: sinəsini qabardıb forslanmadıqda üzə çıxmayan və 
rəng çalarlarının qarışığı ilə məhdudlanan gözəllik.   
Birinci qismə aid olan yazıçıları həyatın istismarı, ikin-
cini onun islah olunması, üçüncünü isə özündən başqa ətra-
fında baş verən heç bir şey maraqlandırmır. Sonuncu dəstə 
daim öz mənliyini vəsf edən, ona qəsidələr qoşan, onunla 
söhbətləşən, şənliklərdə onu iftixarla izləyən, özünü hər iki 
tərəfdən görmək üçün iki güzgü arasında özünə məftun 
halda dayanaraq ikiqat ah çəkən kədərli tovuz quşudur.  
Birinci qələm savaşında çoxluğun, ikincisi azlığın şüa-
rını daşıyır. Üçüncünün şüarı isə onun öz qəsidələridir. 
Birinci yazıya başladıqda deyir: “Allah sizləri hifz etsin!” 
¤ Əmin Rihani ¥ 
¤  224  ¥ 
İkinci: “Biz!” – deyə xitab edir və “Həmdüllah!” – söyləyir. 
Üçüncü isə: “Mənə maşallah!” – deyib [özünü həmd edir]. 
Birincidə xeyirin görüntüsü, ikincidə bir az ağıl, üçüncüdə 
isə özünün poetik xəyalları – tovuz quşunun quyruğu var. 
  
           Zəfəran və pion209 
 
Həyat vadidə [duyulan] pıçıltı və ya əks-səda verən nəğmə 
deyil, 
Həyat qüvvət və əzmdir, qüvvət və əzm! 
 
*    *    * 
Mən siyasətdə sarı işıqlar görürəm. Onlar nifrət və 
iftiranın künclərini işıqlandırır.  
Mən siyasətdə qırmızıya çalan duman görürəm. Onun 
alovu məqsədlərə od vurub, rəqabət havası ilə körükləyir. 
Mən siyasətdə şirk görürəm. O, dində mövcud olan 
şirklərin ən pisi olub, ağ və qara riyakarlıqları özündə cəm 
edir.  
Mən siyasətdə ətalət görürəm: onu dəyanət adlandırır-
lar. Mən onda itaət görürəm: onu parlaq zəka zənn edirlər. 
Xüdbinlik və zülmkarlıq isə ədalət və qanun hesab olunur.    
Mən siyasətdə ali haqq görürəm: axmaqlıq onu təfri-
qəçilik palçığına batırmışdır. Onu şəxsi mənfəətlər və impe-
rialist məqsədlər cəzb edir. 
Mən siyasətdə gözünün bir yarısı önündə [aydın olan-
ları] yarıbayarı görən, ətrafında və arxasında olan kiçik 
şeyləri isə görməyən təkgözlü yırtıcı görürəm: o, partiya və 
təriqətçilik siyasəti azğınıdır.  
¤ Seçilmiş incilər ¥ 
 
¤  225  ¥ 
Mən siyasətdə goreşənin qara caynağını və dişlərini, 
canavar gözlərinin qığılcımını görürəm. Mən onda nə qartal 
qanadları, nə də quzu ürəyi görürəm.  
Mən səhrada baş yolu və bu yolda yürüyən gecə yolçu-
larını görürəm. Onlar uzaq ziyarətgaha üz tutub gedir, 
onları bu yoldan çəkindirməyə və taqətdən salmağa çalışan 
bələdçinin səsini duymur, getdikcə sönən bu zəif sarı 
işıqdan savayı işıq görmürlər. Bu, yolun böhtan və ədavət 
tinlərindən başqa dalanları işıqlandırmayan işıqdır.  
Mən görürəm!.. Siyasətdən başqa nə görməliyəm?  
Budur, kədər!..  Onu səssizlik bürüyüb. O, susqun hal-
da hökmdar və divanə arasında oturub.  
Budur, yundan libas geyinmiş müdriklik!..210 Bu libas 
yoxsulluq və irfandan toxunmuşdur.  O, kədərə qardaşlıq 
tabağında çörək, zeytun və su təqdim edir.  
Budur, kədər və müdrikliyin qarşısında rəqs edən 
divanəlik!.. O, qılınc və qalxan rəqsini ifa edərək oxuyur: 
“Pulsuz-parasız toy ziyafəti olmaz. Nə pul var, nə də 
ziyafət”. 
Bu, o gözəllikdir ki, kəndlərdə və şəhər tinlərində ac-
yalavac dolaşır. Bu, o sərvətdir ki, müharibə etmək üçün 
banklarda və ticarət evlərində yığılır, hökumət xəzinələrinə 
toplanır.  
Budur, əl-ayağı bağlı ədalət evinə sürüklənən fəzilət 
və qandal vurulmuş halda hökumət evindən çıxarılan 
ədalət!.. Budur, kədər, müdriklik və divanəlikdən başqa bir 
kimsənin görmədiyi zəncirlənmiş ağalıq!.. 
Mən fəlsəfəni hüzn ərşində əyləşən gördüm: səssizlik 
kədərə olduğu kimi ona da yan almışdır.  
Mən müdriklik, kədər və divanəliyin birlikdə zəfəran 
rəqsini  – ölüm rəqsini ifa etdiklərini gördüm. Onlar [bir 
¤ Əmin Rihani ¥ 
¤  226  ¥ 
avazla] söyləyirdi: 
 
Zəfəran, zəfəran, rüsvayçılıq və həqarətin rəngi, 
Zəfəran, zəfəran, sənə kəfənlər toxunur. 
 
Mən görürəm!.. Zəfərandan başqa nə görməliyəm? 
Görürəm ki, müdriklik ibadətgah ətrafında gəzişərək 
deyir: “Duman vadinin üzərinə örtük çəkəndə mən dağlara 
tərəf boylandım. Duman dağları bürüyəndə mən nəzərlə-
rimi səmaya dikdim. O, ulduzların üzərinə dolananda mən 
gözlərimi yumub Allaha həmd oxudum. Arzunun sərhəddi, 
əməlin sonu yoxdur”.  
Mən artıq bir neçə dəfədir müdrikliyi bağçama geri 
qayıdarkən görürəm. O, deyir: “Duman vadinin üzərini 
aldıqda mən sahilə endim və şəhərə tələsdim”. Kədər evinin 
kandarına söykənərək dilləndi: “Duman vadiyə endikdə 
mən evə daxil olub yatdım”. 
Pəjmürdə və sərgərdan dolaşan divanəlik isə dilləndi: 
“Duman vadini bürüdükdə mən üst paltarımı geyinib, çəti-
rimi götürüb dərhal çayın sahilinə endim. Ha, ha, ha 
(gülür...) Siz bilirsiniz o çayda nə var idi? Duman çəlləyi... 
O, məni xəstəliyin özü ilə sağaltdı”.  
 
*    *    * 
Rədd olsun siyasət və müdriklik, rədd olsun kədər və 
divanəlik! 
Mən kənddən çıxıb uca dağa aparan yola qədəm qoy-
dum. Küknar və şam ağaclıqları arasından keçərək dəfnə və 
adaçayının, qəndal və qatırdırnağının xoş ətrinin yayıldığı 
ormanlıqda gəzişdim. Nəhayət, daşlarla ağacların kölgəsi 
altında astadan çağlayan kiçik çayın sahilinə gəlib çatdım. 
¤ Seçilmiş incilər ¥ 
 
¤  227  ¥ 
Axan suların şırıltısını, gah artıb, gah da azalan səsini 
dinləmək, gülümbaharının seyrindən həzz almaq, meşədə 
vıyıldayan xəfif yelin pıçıltısını və budaqlar arasında çik-
kildəşən quşların cikkiltisini duymaq üçün burada ayaq 
saxladım. Aradabir uzaqdan gələn gurultu bu səslərin və 
kölgələrin üzərinə çökmüş dağların səssizliyini pozurdu. 
Bir yarısı çayın içində, digər yarısı söyüdgülü kolu və söyüd 
ağaclarının budaqları arasında gizlənən daşın üstündə otur-
duqda çağlayan çayın suları dilə gələrək dedi: “Mən həya-
tam! Mən ən uca dağların qoynundan ən uzaq vadilərədək 
axan Səlsəbiləm!184 Daim ən uca zirvələrdən ən dərin 
yataqlaradək axıram. Mən buraya tələsən, orada ləngiyən 
həyatam: davamlı olaraq gah bir, gah da digər hala dü-
şürəm”. 
Mən nəsimin səsini duydum. O, deyirdi: “Mən səssiz 
və gizli olan həyatam. Budaqlar və kölgələr arasından me-
şənin düz içərilərinədək soxulur, dəfnə yarpaqlarında və 
çiçəklərin qəlbində (sütüncuq və tozluqlarında – tərc.) rəqs 
edir, çayın sahilində oturub dincimi alıram. Həyat qaçaq və 
nəşəlidir. O, qurtuluş, pıçıltı və məmnunluqdur.  
[Düşüncə və seyrə daldığım] bir anda yuxarıda – 
dağda bir gurultu eşitdim. Bir daş parçası aşağı diyirlənərək 
düşdü və dilləndi: “Cənnət vadilərinə sığınan, sükut və 
[ağac] kölgələrinin örtüyü altında kölgələnən, vadilərdə 
şırım açmış sular kimi yavaş və ya sürətli axan,  daşların və 
qayalıqların ətrafına aciz şəkildə dolanan, onların arasından 
ürkək sızıb keçməyə çalışan, savaşdan uzaqlaşaraq ən asan 
yolu seçən həyat mağaranın zülmətinə və səssizliyinə 
sığınmağa çalışan yarasa, çay daşları üzərində bitən oğru 
mamır, çürümüş ağac yarpaqları altında gizlənən soxulcan 
kimidir”. Daş çaya düşər-düşməz sularını göyə yüksəldib 
¤ Əmin Rihani ¥ 
¤  228  ¥ 
ətrafa sıçratdı: bir göz qırpımında dəfnə və adaçayı 
budaqlarının üzəri çətir kimi örtüldü. Daş sözünə davam 
edərək dedi: “Həyat vadidə səslənən pıçıltı və ya əks-səda 
verən nəğmə deyil. O, qüvvət və mübarizə, rəşadət və 
əzmdir!” 
 
*    *    * 
Mən sulu və münbit vadidən çıxıb sıldırım qayalıqlı 
dağa dırmandım və onun zirvəsində göz baxdıqca uzanan 
yaylağa gəlib çıxdım. Qəndal və qatırdırnağı kolları ilə süst-
lənmiş daş səkini keçərkən ortasında daşdan yonulmuş uca 
bir qapı gördüm. O, buradakı mağaranın qapısı idi. [Qəflə-
tən] içəridən cəzbedici cin səsinə oxşar incə şivəli, xəfif titrə-
yişli, həzin və iniltili arakəsmələrlə dolu qəribə və ecazkar 
bir səs duydum.  
Onun nə söylədiyini anlayana və səsin sahibini görə-
nədək bu səsə valeh oldum. “Görəsən, o, kimdir?” – deyə 
öz-özümə sual verərəkən mağaranın qapısı aralandı və 
bəşər övladı bir gənc oradan boylandı. Bəyaz köynək geyin-
miş bu gəncin çox gözəl çöhrəsi, ağzı, qara saçları, iri gözləri, 
al yanaqları və dodaqları var idi. Əlinə qırmızı zəmzəriq 
ağacından çomaq götürmüş, boynuna isə pionlardan həmail 
taxmışdı. Sanki fikrimi oxuyurmuş kimi tələsik [onu] 
düzəltməyə çalışdı və dedi: “Sən gördüyündən başqa heç nə 
bilmirsən. [Gözəgörünməz] pərdənin arxasında çeşidli 
elmlər var”. Elə bu an mağaranın içindən bir səs gəldi:  
 
Pionlar, pionlar, qüvvət və şəfəqin rəngi, 
Pionlar, pionlar, sizə hakimiyyət dəyənəyi bəxş edilib. 
 
Sonra insan övladı danışdı: “Sən artıq uzun zamandır 
¤ Seçilmiş incilər ¥ 
 
¤  229  ¥ 
ki, həyatın qüvvət və mübarizə olduğunu söyləyən səs du-
yursan. Bil ki, kamil güc nə az, nə çox düz üçdür: əqli, 
mənəvi (ruh) və maddi olan. Əqli güc varlığın mərkəzində 
nə olduğunu bilmək üçün qeyb aləminin ənginliklərinə 
[cəsarətlə] baş vurur, cahilliyin örtüyünü yırtır. O, bunu 
insanın xeyri naminə edir. Ali həqiqət önündə dayanan 
mənəvi güc müti və təvəzökardır; o, ədalət və yaxşılığı əldə 
rəhbər tutaraq insanlıq və Allahın adından çıxış edir. Maddi 
güc isə nə lovğalanır, nə hökmranlıq edir, nə də alçalır. 
Birinci dəfə alçaldıqda xeyirxahlığa söykənir. İkinci dəfə 
iltifat göstərir. Üçüncüdə isə Allahın adını tutaraq kəskin 
zərbə endirir.  
Sonra gənc əlindəki dəyənəyi daşa vuraraq təkrar-
təkrar söylədi: – Güc, güc və yenə də güc! Yalnız üçlü güc! 
Hərgah bu üçünün bir fərdin həyatında olması qeyri-müm-
kün və ya az təsadüf olunandır, lakin bir millətin həyatında 
nadir də olsa, mümkündür... Səlsəbil suyu və sərin nəsim 
küləyinə aid olan hər bir şey, o cümlədən, mərhəmət və 
həlimlik bu varlığı islah etmir, bu zamanla eynicinsli etmir. 
Firavan və məsud həyat yaşayanlar, eləcə də itaət və zəlalət 
yolunu tutanlardan nə özlərinə, nə də başqalarına xeyir var.  
– [...] Gücü, qüvvəti vəsf et! Bu üç təcəllidə olan gücü 
[salamla]! Parçalanmış və zəifləmiş millətinə bü müqəddəs 
üçlüyü tərif et! Qəlblərin və əməllərin birliyini arzu et! Bu 
arzunu həyata keçirəcək əməli müjdələ! Baş yola çıxmaq 
üçün addımla! [Bil ki] işi icra etmək üçün güc lazımdır: qaba 
və zor güc. Dinlə və yadda saxla! Azacıq da olsa, birlik və 
həmrəyliyə nail olmaq üçün müəyyən qədər gücə sahib 
olmalısan. Getdikcə güc və siyasət səni arzuladığın ali 
ibadətgaha çatdıracaq. Bəli, həmrəylik və birliyin nüvəsi 
gücdədir. Hər kəsin tərif etdiyi və alqış oxuduğu üçlü 
¤ Əmin Rihani ¥ 
¤  230  ¥ 
idarəçiliyə söykənən böyük güc həmrəylik və birlikdədir. 
Böyük güc deyərkən əqli, mənəvi və maddi [iqtisadi]  gücü 
nəzərdə tuturam.  
Günümüzdə millətlər bu qüvvələri rəhbər tutmaqla 
azad, müstəqil, ləyaqətli və güclü millət kimi zəfər qazan-
mışdır. Mənim dediklərimdə həqiqət var. Həqiqi əzəmət – 
millət və fərdin əzəməti bu üç qüvvədə, onların vahid birli-
yindədir! Nə zaman ki, daimi olaraq əql onun təməli, qəlb 
bələdçisi, elm qəlblə əql arasında tarazlığın qoruyucusu, vic-
dan isə müştərək marağın bayraqdarı olacaq, sən onu 
salamla və qorxma! Mən təkcə bu üç gücü ilahiləşdirdim. 
Onlar həqiqətən üç müqəddəsdir! Mən bütün millətləri və 
xalqları bu üç gücün xeyrindən faydalanmağa səsləyirəm!” 
 
       Bağçam 
 
Mənim çeşid-çeşid çürüntülərlə gübrələnmiş, növbə-
növ bitki kökləri və kötükləri ilə zəngin, qədim münbit tor-
pağı olan bir bağçam var. Mən onu şərqli və qərbli əllərimlə 
əkmişəm; aşur, fars, rumlu, ərəb, türk və firəngi əllərimlə 
becərmişəm. Mən ona sevincli və üzüntülü günlərimdə, 
xatirələrə bürünmüş anlarımda, soyuq və isti saatlarda, dan 
yeri sökülərkən211, çılğın və əsəbi [vaxtlarımda], qorxu, 
kabus və zəfər məqamlarında qulluq etmişəm.  
Mən onu səhərin ilk dəqiqələrindən, imanın şəfəqində, 
ümid və inqilabın qürub çağında qulluq etmişəm; qana bat-
mış, büxur hopmuş, xına ilə rənglənmiş əllərimlə [belləmi-
şəm], qalib və məğlub ikən, qısa sürən məsum sevinc anla-
rında qayğısına qalmışam.  
¤ Seçilmiş incilər ¥ 
 
¤  231  ¥ 
Bağçamı şumlayarkən insan sümüklərinə və millət-
lərin izlərinə rast gəldim: sütün altqlıları və divarlar, nəhəng 
heykəllər və uçulmuş daş hasarların qalıqları. Bu torpaq 
məhsulunu matəmlə bayram və bayramla matəm arasında 
götürür. O, göz yaşlarına bulaşmış, unutqanlıqla yuyulmuş, 
qorxu və təlaş ilə islanmış məhsul dərir; günaha batmış, 
danışıb-dinən, zamanın qaranlığının gizlətdiyi, qarşısında 
qorxudan titrəyən əlləri ilə məhsulunu yığır.  
Bağçamın [qismətinə] alçaq əbədiyyət yazılıb: daim 
həşərat və qurd-quşa yem olma, ağaclarını və meyvələrini 
zay edən tükənməz xəstəliklər... Onun [taleyinə] aldadıcı 
qələbə yazılıb: ac və qorxaq ləyaqət, müdafiəyə qalxan tor-
paq sahiblərinin, əllərinə qılınc götürən əkinçilərin və dağı-
dıcı qumbaradaşıyan biçinçilərin şərafəti.  
Mənim günəşi kiçilmiş, kölgəsi sıxlaşmış, qəlbi qaral-
mış, hər tərəfi quraqlıq olmuş bağçam var. Onun rütubəti 
çoxalmış, üfunət və gölməçələrin sayı artmışdır. Tikanlıq və 
cəngəlliklər onu bütünlüklə dövrəyə almışdır. Hər yer ba-
taqlıq və palçığa batmışdır.  Bar verməyən cılız ağacların sa-
yı çoxalmış, qədim, içi boş, çürük və biçimsiz ağaclar sıx  dü-
zülmüş, qurd-quş və həşəratların əzəli yaşayışı üçün əkilmiş 
ağacların sayı artmışdır.  
 
*    *    * 
Bağçam mənim vətənimdir. Orada vətəndaşların 
ümidləri doğrulur. Onun gözdən uzaq hasara yaxın 
künclərində qəribə ağaclar yetişir. Onların kökləri Qərb 
istiqamətində basdırılsa da, budaqları Şərqə doğru boy 
atır212. [Təəssüf ki] sağlam, möhkəm və bargətirən bu 
ağacların sayı azdır. Onlar ucaboylu, eyni zamanda sadə, 
həlim, ləyaqətli və öz qismətlərindən razı təvəzökar 
¤ Əmin Rihani ¥ 
¤  232  ¥ 
ağaclardır: Allahın qanunları ilə [öz-özlərinə] böyüyüb boy 
atırlar.  
Bu, günəbaxandır. O, boynunu gündoğana tərəf əy-
miş, əllərini isə qüruba doğru açmışdır. O, əkinçi əlləri ilə 
becərilmiş tarladan, zülmət dolu dar qəlblərdən uzaqdır. O, 
bəslənərkən bir, bar verərkən isə başqa vəziyyətə düşür.   
Bu ağacların kökləri daşlar arasından, süxurların için-
dən keçərək döşənmiş yolun altındakı hasarın arxasına kimi 
uzanır. Onların beli nə kərki, nə də toxa görmüşdür. Onlar 
yerli sakinlərə və yoldan keçib-gedənlərə məhsullarını tə-
mənnasız verir: istər hasarın o tayından, istərsə də bağın 
içindən [meyvələri dərmək üçün] əl uzatdıqda budaqlarını 
[səxavətcəsinə] aşağı əyir. Nə camaat onların məhsulundan 
sui-istifadə edir, nə də ki insan övladı öz mülkiyyəti kimi 
onlara sahiblənir. Onlar tökdükləri xəzan yarpaqları, bahar 
çiçəkləri və toxumları ilə bağa fayda verir.  
Ey hasarların dibinə düzülmüş ağaclar, sizlərə alqış 
olsun! Sizləri buraya düzən, becərən, suvaran, böyüdən və 
məhsul ilə nemətləndirən səmavi əllərə73 həmd olsun!  
 
                İki karvan213 
 
Karvanlardan biri gecədən xeyli keçəndən sonra gəlib 
çatdı. Dan yeri sökülərək üfüqlər arasından səmimi və 
mehriban gülümsəyirdi. İkinci karvan birincidən azacıq 
sonra gəldi. O, sanki qızılıya çalan şəfəqin səxavət örtüyünə 
bürüdüyü buludları xatırladırdı. Birinci karvanda əyalətin 
nüfuzlu ağalarından214 biri əyləşmişdi. O, əlində Livanın 
¤ Seçilmiş incilər ¥ 
 
¤  233  ¥ 
rəmzi olan möhürlənmiş çanta daşıyırdı. İkinci karvanda 
olan isə kənddə kasıb daxmadan çıxmış əlində qızçiçəyi 
tutmuş bir uşaq idi.  
Qəsrin keşikçisi onlara yaxınlaşdı: onu iki qul arxadan, 
iki qanadlı oğlan isə öndən müşayiət edirdi. Yüksək rütbəli 
adam əlindəki çantanı gözətçiyə uzatdı. Onun içində gızıl-
gül, bənövşə və yasəmən ləçəkləri, onların arasında isə 
möhür və xaç var idi. Gözətçi güllərin ləçəklərini qanadlı 
qulamların əlindəki kisələrə boşaltdı. Möhür və xaçı isə 
qullardan birinə verdi ki, nadir abidə və rəsmlərin saxlan-
dığı yerə aparsın.   
Əlində qızçiçəyi tutan ayaqyalın uşaq xəstə və əyri 
ayaqları üzərində [güclə] dururdu. Gözlərindəki şölə sanki 
işıq saçmır, yaxıb yandırırdı: elə bil inciçiçəyi və zəfəran 
qarışığından olan göz yaşlarından süzülmüşdür. Dodaqları 
yarılmış və kəsiklər içində idi: o, məharətlə onları təbəssüm 
və günəşin parlaq işığı altında gizlətməyə çalışırdı. Gözətçi 
ona yaxınlaşıb qızçiçəyini götürdü və onu qanadlı oğlanlar-
dan birinə verdi. O da çiçəyi öz kisəsinə qoydu. Sonra 
uşağın alnından öpərək onu qəsrin içərisinə apardı. Birinci 
karvanın sahibinə də onun yanı ilə getməyi işarə etdi.  
 
*    *    * 
Hər ikisi – adam və uşaq qəsrin içinə daxil olub qey-
diyyatçının qarşısında dayandı; o, sorğu-sual etmədən 
qeydlər aparırdı. Sonra qapıçılara əmr olundu ki, hər iki 
qapını açsınlar. Qapılardan biri ebena215 ağacından hazırlan-
mış və qıraqları qızıl suyu ilə haşiyələnmişdi. Digərinin özü 
qızıldan, çərçivəsi isə ebena ağacından idi. Birinci qapı açıl-
dıqda ondan zəif nur ətrafa yayıldı: onu aradabir qara xətlər 
¤ Əmin Rihani ¥ 
¤  234  ¥ 
qırırdı. Onun ardınca açılan qapıdan isə addabudda işar-
tıların saçıldığı zülmət yayıldı. Nüfuzlu din xadimi qapıya 
doğru getdi və zülmətlə işığın arasında dayanarkən gözdən 
itdi. Uşaq sonuncu qapıya yanaşdı. Buradan qanadların 
çırpıntısına bənzər səs gəlirdi. Bərq vuran işıq dəniz dalğa-
ları kimi gah yüksəlir, gah da çəkilirdi. Uşaq qapının kan-
darında dayandı və işıq dalğası onu ağuşuna alaraq gözdən 
itdi.  
 
*    *    * 
Mən qeydiyyatçıdan olanlarla bağlı məni bilgiləndir-
məsini xahiş etdim. O, qızılı qapıya işarə edərək dedi: – Bu 
qapının arxasında xoşbəxt və firavan həyata aparan böyük 
yol var. – [Mən:] Məgər o yüksək rütbəli adam uşağın layiq 
olduğuna layiq deyilmi? – Xeyir. – Uşaq günahsız və pak 
olduğu üçün ona üstün gəldi? – Yox. O, səfalət, xəstəlik və 
cəhalətin varisidir. O, ruhani xadimlər və onun kimi digər 
rəhbərlərin yer üzündə qoyduğu qanun-qaydaların, şəraitin 
[yetişdirdiyi] məhsuldur. 
 
 
 
  
¤ Seçilmiş incilər ¥ 
 
¤  235  ¥ 
Düşüncələr  
 
 “Rīḥȃniyyȃt” a müqəddimədən 
 
  Kitab Mədinədir! Həqiqi tənqid nə məzəmmət 
ediləcək, nə də vəsf ediləcək dəlildir. O, baş verənlər içə-
risində hansının səni hüznləndirəcəyi və ya sevindirəcəyini 
aşkar edən qapıları üzünə açır. [Bəzən] kədərli şeylər 
sevindirici şeylərdən daha çox fayda verir. Hər bir kitab 
yazıçının ruhunun və ağlının canlı parçasıdır. Onun əslini 
tanımanız nüsxələrini tanımaqdan daha vacibdir. Siz yazı-
çını onun kitabdakı mücərrəd zahiri şəkli, rəngi, qiyafə və 
səsindən tanıya bilməzsiniz. Çünki onlar çox vaxt bizim 
şərhimiz və təhlillərimiz əsasında müəyyənləşir...  
 
  Mən ictimai adətlərin, köhnə və çürük dini ənənə-
lərin sinəsində doğulmuşam; sahibinin ürəyindən haqq və 
ədaləti qoparıb çıxaran, mərhəmət və ümümməhəbbət çıra-
ğını söndürən, bizlərdən olan yüksək mənsəb sahibləri və 
din xadimlərinin əli ilə xalqa vurulmuş Osmanlı hökumə-
tinin qandallarına bağlı olaraq böyümüşəm. [Lakin] mənim 
taleyimə qurtuluş yazıldı. Gənc ikən çıxıb getdim, əmin-
amanlığa qovuşdum, heç bir qandalın olmadığı ölkədə yaşa-
dım. Mən istədim ki, xalqımın, ölkəmin səsini burada duyu-
rum. İnanırdım ki, yazılarımda yeni dünya azadlığından 
yardım istəməklə onların (xalqım və vətənim – tərc.) 
uğrunda qandalların hamısını qırmış olacağam.  
 
¤ Əmin Rihani ¥ 
¤  236  ¥ 
  Mən Livan əsilli, dil və millət baxımıdan ərəbəm. 
Mənim damarımda finikiyalı, kənani, arami və kəldani qanı 
axır. Qəlbim Livandadırsa, ruhum bütün ərəb torpaqların-
dadır. Maronit məsihi olsam da, məndə bütün bu millətləri 
[möhkəm bağlarla] birləşdirən digər dinlər və məzhəblər, 
onların güddüyü ən ali amal var. Mən onların (millətlər – 
tərc.) üzərindən tikanlı məftillərdən hörülmüş maneləri 
qaldırmaq, onları bir-birinə yaxınlaşdırmaq üçün adət-
ənənə zəncirlərini çözmək istəyirəm. Mən inanıram ki, 
Livan Suriyaya, Suriya isə Ərəb ölkələrinə yaxınlaşmadan, 
ərəblər qəbilə qanunları216 və məzhəblərin ipini kəsmədən, 
livanlılar və suriyalılar bir məşəl  kimi daşıdıqları elm və 
ədəbiyyatdan yararlanmadan onlara həyat olmayacaq. Bəli, 
mən arzu edirəm ki, livanlılar və suriyalılar bütün dünyada 
elm və təhsilin elçiləri olsunlar. [Əslində] mənim ərəb 
ölkələrinə səyahətim bu ali məqsədə xidmət edirdi. Mən 
davamlı olaraq onlar arasında cinsi və milli azlıqların, eləcə 
də məzhəblərin zəiflətməyə çalışdığı milli vətəndaşlıq 
əlaqələrinin formalaşması, genişlənməsi və güclənməsinə 
çalışıram.  
 
  Mən mühacirətdə ikən Şərq ədəbiyyatı ilə tanış 
olduğumda o qənaətə gəldim ki, davamlı əxlaqi və ictimai 
inkişaf baxımından Qərbin əqli və maddi elmlərinin təklik-
də insana heç bir faydası yoxdur. Amerikalılar, xüsusən də 
qərblilər əqlin poetik və ruh gözəlliyinə çox ehtiyac duyur-
lar: bu, onların ziddiyyətli əqli mübahisələrini yumşaldır, 
maddi meyllərini cilalayır. [Bu məqsədlə] mən şirkət təsis 
etdim: onun həm müdiri, həm baş yazarı, həm də Şərq və 
Qərb, ruh və ağıl gəmiləri arasında körpü oldum. Bu 
gəmilər Şərqin ehtiyac duyduğu elm, Qərbə lazım olan 
¤ Seçilmiş incilər ¥ 
 
¤  237  ¥ 
mənəviyyat və fəlsəfə ilə yüklüdür. Bu işdə təsisçi və ötü-
rücü olan “Rīḥȃniyyȃt” sahibi həm gəminin kapitanı, həm də 
yükün sahibidir.  
 
  Bu, qarşıma hədəf kimi qoyduğum, Allah-təalanın 
mənə nemət olaraq bəxş etdiyi qüvvət və qazandırdığı elmə 
[arxalanaraq] ayaq üstə möhkəm durmağıma [imkan verən] 
qayələrdir: uğrunda Allahın məni vaxtaşırı olaraq ələkdən 
keçirdiyi, [unutduqda] xatırlatdığı, əl çəkib uzaqlaşdıqda 
geri qaytardığı amallar. Əgər onların icrasında kamil, səylə-
rimdə sağlam və məqsədyönlü olaramsa, o zaman gözəl və 
ali sənət, ölümsüz kitab ortaya çıxar. Görəsən, “Rīḥȃniy-
yȃt”da buna nail ola biləcəyəm? 
 
  Mən kəşf etdim ki, vahid qafiyəni və şərti vəzni 
qorumaq çox vaxt [vəzndən] kənara çıxmadan və  yayılma-
dan da mümkünüdür. Şair öz bacarığını elə düzgün şəkildə 
yəhərləməlidir ki, beytdən kənara çıxmasın. O, qədim qəlib-
lərə sığa bilmək üçün ya başını sındırmalı, ya da yeni məna-
ları ixtisar etməlidir. Yaxud daha asan yol seçməli və mən-
zum nəsr yazmalıdır. Ona görə də mən köhnə qəliblərə, 
qafiyələrə və vəznlərə yox deyirəm. Mənzum nəsrin əvəzinə 
mən mənsur nəzmlə gəldim: onun varlıq lövhəsində ilham-
verici mənalar, məcazlar və yeni fikirlərin şahidi olmaq olar. 
Əgər orada bəzi qaranlıq və dolaşıq şeylərə təsadüf edilərsə, 
bu o deməkdir ki, mən orda görmədiyimi həyatda görür və 
ya onun yaxın sədalarında uzaqdan gələn səsləri duyuram.  
 
  Zahiri varlıq... O, gizli qalan varlığın rəmzidir. Gizli 
varlıq isə Allahdan başqa bir şey deyil. Əziz oxucu, bu, 
mənim kitabdan başlıca qayəm və məqsədimdir. Bu kitab nə 
¤ Əmin Rihani ¥ 
¤  238  ¥ 
başqa bir kitabdan budaqlanıb, nə də onun kölgəsinə sı-
ğınıb.  
 
 “Dini dözümlülük”217 əsərindən: 
 
  Bəziləri düşünə bilər ki, din məsələləri barədə 
yalnız din adamları fikir yürüdə bilər. Lakin bu, yanlış 
fikirdir. İnsan öz qüsurlarını görmür, həyat tərzinə qarşı 
çıxan firqəni (dini icma – tərc.) tənqid etmir. Din başçıları 
xalqa din barədə yalnız eşitdirmək istədiklərini çatdırırlar. 
Əgər onlar ədalət və islahat [qanunları] ilə ayaqlaşa 
bilsəydilər, o zaman şüarları belə səslənərdi: “Dinin qəbulu 
vacibdir, onun möhkəmləndirilməsi isə daha vacibdir. 
Lakin zaman axarında bu din pozulub [əhəmiyyətini itirər-
sə], o təqdirdə xalqa bu pozuqluq təlqin və təbliğ olunma-
malıdır”. Görən, bu, onların şüarı olarsa, sıravi vətəndaşlara 
gerçəklikləri açıqlayacaq aşkar tənqidlər onları silkələyə 
bilər? Yox, əsla! Din başçıları dində aşkar islahatların 
aparılmasına [heç bir vəchlə] səssiz qala bilməzlər, çünki bu, 
onların maraqlarına ziyan vuracaq, hakimiyyətlərini zəiflə-
dəcək, ağalıqlarını alt-üst edəcəkdir. 
  
  Din adamlarından olmadığım halda, nədən din 
mövzusunda araşdırma apardığımı məndən sorsanız, dahi 
Russo218 kimi cavab verərəm. Ona hakim və əmir olmadığı 
halda, nədən siyasətə qarşı hücuma keçdiyini sorduqda o: 
“Mən nə hakiməm, nə də əmir, ona görə yazıram. Əgər 
[sadaladıqlarımdan biri] olsaydım, [o zaman] vaxtımı etmək 
istədiyim şeylər haqqında yazmağa sərf etməz, əməldə edib 
səssizliyimi qoruyardım”, – deyə cavab vermişdir. Mən də 
¤ Seçilmiş incilər ¥ 
 
¤  239  ¥ 
[Russonun təbirincə desək] nə keşiş, nə də yepiskopam, ona 
görə də dini mövzularda çıxış edirəm. Əgər olsaydım, o 
zaman islahat aparar və vəziyyəti yaxşılaşdırardım: [müha-
zirə ilə] çıxış etməz və susqun qalardım. 
 
  Dözümlülük – sənə zidd olan, səninlə müxalif olan 
şeyin varlığına qarşı səbirli olmaqdır. Bu, ümumi tərifdir. 
Dar mənada isə dözümlülük – mövcud dini etiqad və inanc-
lara zidd olan dini adət və ənənələrə icazə verməkdir. 
[Təəssüf ki] bu, indiki vəziyyətimizə və halımıza uyğun gəl-
mir. Arzuedilən tərif [təxminən] belə səslənir: “Dini dözüm-
lülük bizim məzhəbimizə zidd olan məzhəblərə qulluq edən 
həmcinslərimizə münasibətdə göstərməli olduğumuz ehti-
ram və diqqətdir”. Dözümlülük tək dində yox, insan ağlına 
gələ biləcək və böyüklü-kiçikli [hər kəsin] gördüyü işlərdə 
arzu edilən bir keyfiyyətdir: biz başqa qapını döymədən 
həmin bu qapıdan içəri daxil ola bilmərik. Dözümlülük 
təəssübkeşlikdən doğulmuşdur. Bu iki kəlimə bir-birinə 
zidd, lakin eyni zamanda həmcins ikilidir: xeyir və şər, işıq 
və zülmət, ədalət və zülmkarlıq kimi. Onlardan biri olmasa, 
digəri də mövcud ola bilməz. Təəssübkeşlik dözümlülük, 
dözümlülük sülh, sülh uğur, uğur isə səadət doğurur. 
Təəssübkeşlik, hər bir halda dözümlülükdən öncə gələrək 
onu gərəkli edir, çünki düz dəyənək əyrilikləri yonmaqla 
alınır.   
 
  Dözümlülük oğul, təəssübkeşlik isə atadır. Bəşər 
ailəsi tarixində bu ikisindən çox ahəngdar olan ikili olmayıb. 
Əsrlər boyu onların arasında nifaq qığılcımları alovlanmış, 
qızğın ölüm-dirim müharibəsi getmişdir.219 19-cu əsrə qə-
dəm qoyanadək qələbə gah birinin, gah da digərinin tərə-
¤ Əmin Rihani ¥ 
¤  240  ¥ 
fində olmuşdur. [Sonda] dözümlülük təəssübkeşliyə qalib 
gəlmiş və onun köksünü ədalət xəncəri ilə yararaq qəlbinin 
ortasına mərhəmət qılıncı sancmışdır. Təəsübkeşlik ölsə də, 
təəssüf ki, günümüzdə onun ruhu din bədənindən çıxaraq, 
siyasət bədəninə keçmişdir: ötüb-keçən nəsillərin tarix səhi-
fələrinə qara yaxan dini təəsübkeşliyin əvəzinə biz günü-
müzdə siyasi və beynəlxalq təəsübkeşliyə məruz qalırıq. 
Əgər istəsəydiniz, onun bütövlükdə tarixdə izi belə olmaz-
dı. Avropa dövlətlərinin zəif və kiçik xalqlara qarşı apardığı 
müharibələr [əslində] beynəlxalq təəssübkeşliyin və 
dövlətlərin söykəndiyi çürük və naqis fikirlərin nəticəsidir. 
 
  Dini dözümlülük Avropa xalqlarının bir-birinə 
münasibətində üzə çıxır. Lakin bu məfhum avropalıların 
“barbar”220 adlandırdıqları xalqlara şamil edilmir, [Avropa 
dövlətləri] bu zəif və miskin xalqlara qarşı təmkinli davran-
mır. Onların bir-birinə qarşı dözümlü münasibəti şərəf 
qanunlarına sevgidən yox, məcburiyyətdən irəli gəlir. Çox 
vaxt görürsən ki, zəif qəbilələrə qarşı qızışdırılan müharibə-
lər İncil adı altında aparılır və əslində, barbarlara ira-
dələrinin əksinə olaraq zorla Məsihi dinini qəbul etdirmək 
məqsədi daşıyır. Bu, beynəlxalq dini təəssübkeşlik, xristian 
Avropa dövlətlərinin biri digərinə qarşı həyata keçirdiyi 
istila siyasətidir ki, hazırda, özlərinin də iddia etdiyi kimi, 
barbarlara qarşı tətbiq edilir. Barbarlar da bizim kimi hiss 
edir və acı çəkirlər. Mən I Böyük Karl151, ingilis kraliçası 
Anna221, Fransa kralı Şarlın222 apardıqları [aramsız] 
müharibələri, Anqlosaksların istilasını223, Varfolomeydə 
müqəddəs qətl gecəsi224  və s. nəzərdə tuturam. 17-ci əsrdə 
Parisdəki hadisələrin225 əvəzinə biz indi – 19-cu əsrin 
¤ Seçilmiş incilər ¥ 
 
¤  241  ¥ 
sonlarında Asiya düzənlikləri226, Afrika səhraları227 və Su-
dan təpəliklərində228 baş verən hadisələri müzakirə edirik. 
Necə də utancvericidir! Əbəs yerə alimlər yazır, sülhsevərlər 
tənqid edir, filosoflar tədqiq edirlər. Əbəs yerə İsa bu 
dünyaya pənah gətirmişdir. 
 
  Bizdə açıq təqibdən daha iyrənc, müharibələrdən 
daha qorxunc bir şey var: bu, gizli siyasətin görünməyən 
əlidir. Bütün bu alçaq əməllər bir qayə güdür: bizi [öz 
torpaqlarımızdan] uzaqlaşdırmaq, parçalamaq və bir-biri-
mizə qarşı düşmən etməyə təhrik etmək. Bu, xain, qınanılan 
və qorxaq siyasətdir. Bütün dürüst azadsevərləri və şücaət 
sahiblərini caynaqlarını gizlədərək yalnız gecənin zülmət 
qaranlığında üzə çıxaran bu əli kəsməyə səsləyin! Bu, 
bilinməz sonluqla bitən alçaq qayəli siyasətdir. Onun 
ucbatından vahid millətin övladları parçalanmış, təklənmiş, 
fəaliyyətlərində acizləşmiş, ətalətə bürünmüş və cəhalətə 
sarınmışdılar. Onların üzərində başqa xalqlar və Qərb dün-
yası ağalıq edir, onlar isə müti və qorxaq qalmaqda davam 
edirlər. 
 
  Dini dözümlülüyün özündə də fikir ayrılığı və zid-
diyyət mövcuddur. Əgər bu, belə olmasaydı, hökumət məz-
həblərinə görə bir-birinə müxalif olan firqə və icmalara qarşı 
dözümlülük nümayiş etdirməzdi. Çoxsaylı və çoxmillətli 
hökumətin ən başlıca qayəsi düzgün müddəaları qorumaq, 
hər bir insana başqalarının hürriyyətinə qəsd etmədən söz 
və hərəkət azadlığı tanımaqdır. 
 
  Allah heç bir sinfi və milləti digərindən üstün, heç 
bir xalqı yer üzündə xüsusi və seçilmiş etməmişdir229... 
¤ Əmin Rihani ¥ 
¤  242  ¥ 
Allahın ədaləti [öz] ümmətindən başqasını xilas etməyən 
kimsənin ədalətindən daha uca və alidir. [Allah buyurur:] 
“Gedin və bütün millətləri müjdələyin! Təbiət qanunlarına 
uyğun olaraq davranan birisi xeyirli iş görmüş olur və 
ağlının yönləndirdiyi kimi şərdən uzaqlaşır, hətta həqiqi 
irfana çatmasa belə, həlak olmur”. Allah rəhimlidir. Onun 
mərhəmət və şəfqəti sonsuzdur. Tövhidi dininə gəlincə, o, 
təkdir. Biz hamımız tək olan Allahın ətrafında birləşir və ona 
ibadət edirik.  
 
  Nədən biz dinə qərəzli, saymazyana yanaşır, 
küçələrdə və meyxanələrdə onunla əylənirik? Biz dünyəvi 
mənfəətlər naminə aşağılamaq və iftira yaxmaq məqsədilə 
onu kilsələrdən çıxarırıq. Mənfur təəsübkeşlik odur ki, biz 
hər meyxanəni, hər ticari təsisatları və [bütünlüklə] cəmiy-
yəti xüsusi dinlə səciyyələndiririk: bu, maronit tacir, bu, 
pravoslav həkim və s. Bizdə maronit və ortodoks restoranlar 
var. Onlardan hansı birinin təamları səmadan nazil olmuş-
dur? Məgər müqəddəslər onları ət döyməsi, halva və ya 
düyü əzməsi ilə vəsf etməyimizi arzu edirlər? Bizim olduğu-
muz indiki vəziyyət budur. Məgər adlarımıza [mənsub 
oluğumuz] siniflərin isimlərini əlavə etməsək, nə isə 
əskiltmiş olarıq: maronitli Zeyd, pravoslav Ömər, müsəl-
man Məhəmməd? Nə zaman dini münaqişələrə son 
qoyulacaq və təəssübkeşlik mədəniyyətin ayaqları altında 
əziləcək? Nə zaman tolerantlığa söykənəcək cəmiyyət qura-
caq, kilsə tikəcək, məktəb inşa edəcək, qəzet və dərgi 
buraxacaq, bütün işlərimizi ona uyğun icra edəcəyik? Bu 
firavan və asudə cəmiyyəti nə zaman quracağıq? Mən 
xüsusən Beyrutda və bütünlüklə ərəb dünyasında olan 
qəzetlərə təklif edirəm – əgər mənim zəif səsim onlara 
¤ Seçilmiş incilər ¥ 
 
¤  243  ¥ 
çatarsa – dini dözümlülük haqqında böyük hərflərlə bir elan 
dərc etsinlər və onu pulsuz paylasınlar. Onu qəbul edib icra 
etmək istəyənlər vicdanlarının qapısını döysünlər: o, alıcı, 
satıcı, hədiyyə verən və hədiyyə ediləndir. 
 
   Dini dözümlülük – müasir sivilizasiyanın təməli, 
sivil cəmiyyətin məhək daşıdır. Dini dözümlülük azad-
sevərlərin əzmini gücləndirir, onların ağıllarında ən ali 
fikirləri oyadır. O, elm, din və fəlsəfənin bütün qollarında 
tərəqqi və inkişafı axtarıb tapır. Dini dözümlülük – vicdanlı 
və ədalətli idarəçiliyin əlidir; o, Allahın hökmdara bəxş 
etmədiyi hakimiyyətə sahibdir. Dini dözümlülük hər bir 
insana haqq verir: insan ondan istiqlaliyyət və hürriyyəti 
yolunda istifadə edir və bundan həzz alır. Dini dözümlülük 
azğın təqiblərin qarşısını alır, yürütdüyü ideologiyaya zidd 
olan inancların kökünü kəsmək üçün dövlətlərin istfadə 
etdiyi qılıncı sındırır. Dini dözümlülük bütün insanları 
sağlam əql və cisim sahibi edir, onları hökumətdə vəzifə 
tutmağa və seçkilərə səsləyir. Dini dözümlülük kilsəyə: 
“Sən hakimsən!” – deyə səslənir. İnsana da eynilə deyir, – 
“Sən də öz-özlüyündə hakimsən!” Onların hər birinin öz 
hüdudları var. Sərhədlər təyin edildikdə hüquqlar təsbit 
olunur və ondan kənara çıxdıqda zülm başlayır. Dini 
dözümlülük – həlimlik, dostluq, sülh və xeyirxahlıqdır. O, 
insanın sevinc və nəşəsini qaldırır, ona səxavət bəxş edir, 
dünya həyatında uğur qazandırır, axirətdə isə zərər vermir. 
Dini dözümlülük – vahid bir yoldur ki, onun altından çaylar 
axır, onun sağında və solunda [yaşıl] ağaclar boy atır. Dini 
dözümlülük – süd və balın bol olduğu, bizi yanıltmayaraq 
cənnətə aparan düz və hamar hidayət yoludur230. Dini 
dözümlülük – həqiqi mənadır ki, onu nə İncil, nə də Quran 
¤ Əmin Rihani ¥ 
¤  244  ¥ 
inkar edir. Dini dözümlülük – yol, haqq və həyatdır. O, 
Allahın ruhudur. O, sivilizasiya pilləsində ilk və son mərhə-
lədir. O, “əlif” və “yə”dir231. Dini dözümlülük – qapıdır: on-
dan içəri daxil olan ölməz. Gəlin bu qapıdan içəri girək. 
 
 “Üçbücaqlar” əsərindən232: 
 
  Tarazlıq – həyatın ilk qanunudur. Tarazlıq olmazsa, 
yer günəşlə toqquşar. Yerin oxu öz proyeksiyasından çıxar, 
Yer düşər və dağılar. Tarazlıq üçlük haqqında olan elmidir. 
Əgər sən özündə olan üç güc – cismani, əqli və mənəvi ara-
sında ideal tarazlıq yarada bilsən, o zaman xoşbəxt və özünə 
hakim olarsan. Əgər özün, ailən və dostların arasında istər 
sevgidə, istərsə də işində tarazlıq qura bilsən, o zaman 
məsud və adil olarsan. Əgər səninlə millətin arasında 
tədricən tarazlıq yaranarsa, o zaman həm özünə, həm də 
millətə fayda verən [cəmiyyətin] həqiqi üzvü kimi xoşbəxt 
və azad olarsan. Əgər sən dünya həyatının fövqünə qalxa 
bilsən və ötəsini [gözlərdən uzaq qalanı] görməyə müyəssər 
olsan, o zaman Rəbbin ilə özün arasında tarazlığa nail 
olarsan (hərgah bu mərhələyə çatacağına inanmıram, buna 
yalnız zahidlər qadirdir). Məhz o zaman dünya ləzzətlə-
rindən və səadətindən imtina edərək hayqıracaqsan: “Bu 
əbədi üçlüyə eşq olsun! Budur, onlardan yaranan üç 
üqnüm!”233 
 
   Biz indi fəlsəfə müstəvisindəyik. Gün gələcək və bu 
dünya həyatında mütləq əbədi varlıq qüvvələrinin xeyir və 
şər qüvvələri ilə birləşməsi prosesi tamamlanacaq və biz 
¤ Seçilmiş incilər ¥ 
 
¤  245  ¥ 
Allahın dərgahına elmi, əqli və idraki baxımından yüksələ-
cəyik. Biz inanacağıq ki, Allah-təala hər yerdə mövcuddur 
və onun rəhməti bütün insanlar və heyvanlar üzərindədir. 
Hərgah bu gün bu haqda danışsaq da, qəlbimizidə onun 
səhihliyinə şübhə edir və inkar edirik. Gün gələcək və insan 
Allahı görə biləcək. Mələk bir, şeytan digər yanında 
əyləşəcək. O, bu ali üç üqnümdə nəfsi, ağlı və varlığından 
çox şeylər sezəcək. Şeytan yaranışından bəri [bu günədək] 
etdiyi bütün pis əməllərdən tövbə edərək çəkinəcək və 
yenidən Allahın izni ilə ilahi məqamına geri dönməyə haqq 
qazanacaq.  
 
  Günəş qalxır, varlığın mənzərəsi qarşımızda 
canlanır. Biz üçbucağı görürük: onun görünüşündə heç bir 
sirr yoxdur. Onun birinci bucağı bütün kainatdır: o, göy 
cisimləri, fəza və zamandan təşkil olunmuşdur. O, ilk 
üçlükdür. Onu digər qardaşlarından ayıran başqa üqnümü 
yoxdur. Cisimlər zaman və fəza olmadan, zaman da fəza və 
cismlər olmadan mövcud ola bilməz. Budur, günəş!.. O, 
cisim və atəşdən təşkil olunub. Budur, insan!.. O, bədən, əql 
və əbədi ruhdur. Budur, göy qübbəsi!.. Onu nə cazibə 
qüvvəsi bağlayıb saxlaya, nə nizam-intizam qoruya, nə də 
bu iki qüvvədən biri yarada bilər. Bu da insanın ictimai 
həyatında olan nikah üçlüyü: çox vaxt ailəni dağıdan, bəzən 
isə məhəbbəti yenidən dirildən üçbucaq... Günəş triadası bu 
səpkidə olan ən qədimidir. Əgər biz ona bəşəri xüdbin-
likdən qaynaqlanan mücərrəd nöqteyi-nəzərdən baxsaq, 
xeyir və şər baxımından abstrakt görərik: onda nə cazibə, nə 
nizamlılıq, nə də qüvvətdən savayı bir şey tapa bilərik. Əgər 
bu üqnümlərdən birini şər və ya xeyir adlandırsaq, bu, on-
ların ümumi halına təsir etməyəcəkdir. Onlar bir-birinə la-
¤ Əmin Rihani ¥ 
¤  246  ¥ 
zımlı olub, biri digərindən ayrı deyil. Onların mövcudluğu 
yalnız bir-birilə tarazlıqla mümkündür.  
 
  Bəşəri həyat günəş kimi mövcudluğunu işıq, alov 
və tüstüdən ibarət atəşlə davam etdirir. Bu, başqa bir uçbu-
caqdır: alov, işıq, tüstü – şəhvət, şöhrət, müharibə – fikir, 
hürriyyət, sürgün – məhəbbət, ayrılıq, cəfa – evlilik, övlad 
və x234... Sonuncu üqnüm bilinməz olaraq qalır. Nə qədər ki, 
sular altında olan vulkanlar püskürəcək, su üzünə yeni 
torpaq qatı çıxacaq, bəşər həyatı var olmaqda davam 
edəcəkdir. Alov, işıq və tüstü – həyatın üçbucağıdır.   
 
  Kainatı cazibə və ona əks qüvvə ilə tarazlamaq 
mümkün deyil. Onları xeyir və ya şər adlandırsaq, daha 
yaxşı olar. Lakin şər bəzən birində, bəzən başqasında zühur 
edir. Xeyir isə hər zaman tarazlıqdadır. Müvazinət ədalət və 
idrak olmadan davam edə bilməz. Mən məhəbbət haqqında 
heç danışmıram. Çünki məhəbbət çox vaxt hər ikisindən 
məhrumdur.  
 
  Hər firqə öz işini görür, hər kəs öz yolunu gedir. 
Birinin əlində həyat, digərində ölüm var. Həyat, ölüm və 
kainatın sahibi əbədi üç üqnümdür. Allah  – günümüzdə 
dərk etməkdə aciz olduğumuz bir substansiyadır.  
 
  Üçbucaqlar bütövlüklə yaxşı və ya pis olmur. Filo-
soflardan biri demişdir: “Xeyirdə şərin toxumları var və ək-
sinə”. İşin əsli budur ki, günəş işığında və kainatda bir-birini 
cəzb edən və itələyən, bir-birilə uzlaşan və uzlaşmayan 
müxtəlif üçbucaqlar var. Onların həyatı bir-birini dəf etmək 
və müqavimət göstərməklə keçir. Salamat qalmaları [yalnız] 
tarazlıqla mümkündür.  
¤ Seçilmiş incilər ¥ 
 
¤  247  ¥ 
  “Biz və keçmişdəkilər” əsərindən: 
 
  Sərvət məmləkətlər qurur və viran qoyur. Elm və 
insanlığa sevgi yolunda sərf olunduqda qurur və yaradır. 
İstifadəsi sadəcə şəxsi mənfəət və xudbinliklə məhdudlan-
dığı zaman isə dağıdır və viran qoyur. Sərvət dünya 
həyatında firavanlığın və [eyni zamanda] fəlakətin əsasını 
təşkil edir. Həqiqətsevərlər və humanist qanunvericilər 
tərəfindən hökmü verilən qanunlara müvafiq olaraq adil şə-
kildə sərf olunduqda firavanlığa, hərisliklə toplandığı təq-
dirdə isə fəlakətə gətirib çıxarır.  
 
  Sərvət ilk insanın mədəni işlərində xeyir vasitəsi 
kimi çıxış etmişdirsə, sonradan bu mədəniyyətin sərhədləri 
genişləndikcə və bəşəri istəklər çoxaldıqca o, şər vasitəsinə 
çevrilmiş və şəxsi mənfəətlərə qulluq etməyə başlamışdır. 
[Qədim dövrlərdə] sərvət geniş həcmdə sərf olunmurdu, 
daha çox xəzinələrdə toplanırdı. Bu səbəbdən, xalqın və 
dövlətin vəziyyəti acınacaqlı idi. Var-dövlətin  böyük qismi, 
sözsüz, hökmdarlara, qalanı isə əyan-əşrəfə, kahin və nüfuz 
sahiblərinə məxsus idi. Xalqın qalan hissəsi – qara camaat 
isə bütövlüklə mülkiyyət hüququndan məhrum olub, kölə 
vəziyyətində idi. Əmlak sahibi olanlar ya kasıblar məhəl-
ləsində bir balaca daxma və ya qəsrin kölgəsində yoxsul evi 
olan kimsələr idi. Bu, bariz gerçəklikdir. Budur, qəsrlər və 
məbədlər, bu sərvət sahiblərinin dəfn olunduğu qəbirlər!.. 
Bu, onların sahib olduqlarının sadəcə az bir hissəsidir. Bu, 
hökmdar, əmir, kahin və nüfuz sahiblərinin izləridir. Bəs, 
qara camaatın izləri hanı? Onların izləri təkcə [dəfn 
olunduqları] qəbirlərindədir. Arxeoloji qazıntılar zamanı 
¤ Əmin Rihani ¥ 
¤  248  ¥ 
tapılan mətbəx ləvazimatları və çini qab-qacaq qırıqlarından 
başqa onlar haqda xatirələri təzələyəcək bir iz belə yoxdur.  
 
  İnkar etmək olmaz ki, günümüzdə zənginlərlə 
kasıbların say nisbəti çox dəyişib. Azad olmuş xalqların ən 
ali qayəsi, gördüyümüz kimi, marksist və sosialist bolşevik 
Rusiyası ilə demokratik Amerika arasında orta mövqe seç-
məkdir. Hər iki ölkədə ədalətin təmin olunması yolunda 
mühüm və qabaqcıl təcrübələr keçirilir: bu, keçmişdə və 
indiki dövrdə həyata keçirilən islahatlar içərisində ən böyük 
və uzaq hədəfləri ələ alan sınaqlardır. 
 
  Bizimlə keçmişdəkilər arasında fərq zənginlərlə 
kasıblar arasında say nisbətində və sərvətin toplanmasın-
dadır. Var-dövlətin getdikcə artdığı bu günümüzdə kasıb-
ların sayının bütün dünyada azalması, kasıbçılığın tədricən 
yox olması və doğurduğu bütün fəsadların aradan qalxması 
vacib və zəruridir. Bu, mütərəqqi fikir sahiblərinin və 
ümumbəşəri düşüncənin tələb etdiyi ictimai-iqtisadi şərait-
dir. Bu, ali hədəfdir; onu [yalnız] tərəqqi etmiş millətlər 
birgə əldə edə biləcəklər!   
 
 “Ədəbiyyatın mükafatlandırılması” əsərindən235: 
 
  Ədibin gizli mənəvi gücü var. Onun xüsusiyyətləri 
insan cəmiyyətində siyasi amillər kimi ilk həmlədə yox, 
dərk edilməsi mümkün olmayan qaranlıq və dolanbac 
yollarla yavaş-yavaş üzə çıxır. Ona görə də biz bu ədibləri, 
xüsusən də millətimiz içərisindən çıxanları daim etinasız 
yanaşmadan və laqeydlikdən şikayət edərkən görürük. 
Onlar çox vaxt tənha, zahidanə həyat sürür, insanlardan 
¤ Seçilmiş incilər ¥ 
 
¤  249  ¥ 
uzaq qaçır, inzivaha çəkilərək həyatdan və dünya ləzzət-
lərindən özlərini məhrum edirlər. Lakin əgər diqqətlə 
baxsaq, bütün gerçəklik daha aydın nəzərə çarpar və 
[onların davranışları] artıq bizə şikayət və narazılıq təsiri 
bağışlamaz.  
 
  Bütün ədəbi ağacların vaxtında dərilən meyvəsi və 
hər bir ədibin əbədiyyətə qədər əldə saxlaya bilməyəcəyi bir 
mükafatı var. Gördüklərimizi görən, etdiklərimizi millətin 
xeyirinə yozan birisi fərqinə varmadan, məramlarımızı dərk 
etmədən, ədəbiyyat və elmi yazılarımızın məğzini anlama-
dan qeyri-ixtiyari olaraq bizi mədh edən, sevinc çığırtıları ilə 
salamlayan, qulun ağasına səcdə etdiyi kimi [müticəsinə] 
səcdə edən birisidir. O, bizimlə birgə ali zirvədə qərarla-
şaraq elm və idrak bulağından su içir, sevincimizi və 
kədərimizi bölüşür. 
 
  Bəli, ədəbiyyat və sənətin qiymətini bilən, onun 
əhəmiyyətinin artırılması və [geniş oxucu kütləsi arasında] 
yayılması istiqamətində çalışan birisi haqlı olaraq ədibin 
əkizi kimidir. Onun fəziləti elm və ədəbiyyat sahəsində 
xidmət göstərənlərin fəziləti qədərdir. Onlar olmasa, ədibin 
istək və əzmi zəifləyər, onu üzüntü və ümidsizlik bürüyər. 
Əgər ədib millətin qəlbidirsə, onun qəlbi millətdə olduğu 
kimi qırıq və yaralıdır. Ədəbiyyat və ədiblərin yardımçıları 
və qoruyucuları bu qəlbin balzamıdır. Bu kimi müda-
fiəçilərin çox olduğunu görmək bizləri sevindirir.  
 
  Ədəbiyyat və sənət tanrısı bizim Rəbbimizdir. O, 
millətçilik, təfriqəçilik və hərisliyə həqarətlə baxır. Biz – Su-
riya ədibləri, onun ən sadiq və itaətkar qullarıyıq. Bizim 
¤ Əmin Rihani ¥ 
¤  250  ¥ 
işimiz xeyirxahlıq və ya pislikdən çəkindirmək deyil. O 
kimsələr ki, insanların əməllərində yalnız yaxşı şeylər görür, 
onlar ləyaqət sahibləridir; mən onlara hörmət edirəm. 
Pislikdən başqa bir şey etməyənlər alçaq və rəzildir. Mən 
onlardan uzaqlaşıram. Yox, əgər bir insan eyni zamanda 
həm yaxşını, həm də pisi görürsə, [deməli] o, müdrikdir və 
mən beləsinin ardınca gedirəm. [Mən təvəqqe edirəm ki] bu 
kimsə istər din xadimi, istər ədib və yaxud tacir olsun [fərq 
etməz], onu dinləyin və izləyin! 
 
  “Müasir sivilizasiya” əsərindən: 
 
  Görəsən, ticarət və mənimsəmə olmasaydı, qərb 
sivilizasiyasının təməlində nə durardı? Xəbis ticarət ruhu 
onların dini, ədəbi və ictimai dairələrində geniş yayılıb. 
Məhz ticari maraqları naminə onlar Şərqdə öz mədəniy-
yətlərini yayır, məktəblər inşa etdirir, zəif dövlətlərə qarşı 
müharibələr aparır, [daha sonra] onların qarşısına xeyirxah, 
dost və humanist görkəmdə çıxır; ticarət yolunda xristian-
lığın dini ayinlərini yayır, qohumluq əlaqələri qurur və 
kitablar buraxır. Mədəniyyət onlarda [sadəcə] zənginləşmək 
vasitəsidir.  
 
  İddia edirlər ki, dövlətlərdə əyriliklər seçkilərlə 
islah edilir. Biz isə bəyan edirik ki, [nüfuz baxımından] istər 
böyük, istərsə də kiçik adamların səsləri dollarla alınıb sa-
tılır. Məsələn, amerikalıların əksəriyyəti səslərini onlara 
daha çox pul ödəyən namizədlərə verirlər. Bu, müasir sivili-
zasiyanın zahiri tərəfidir ki, biz onun uzun ömürlü olmasını 
arzu etmirik. Deyirlər ki, azad və müstəqil dövlətlərdə şəxsi 
¤ Seçilmiş incilər ¥ 
 
¤  251  ¥ 
azadlıq və hürriyyət bütün fərdlər üçün mütləq və qeyd-
şərtsizdir. Biz isə iddia edirik ki, hər gün iri şəhərlərdə 
onlarla insanın ölümünə gətirib çıxaran dəhşətli cinayətlər 
və qətllər bu hürriyyətin nəticələrindən sadəcə az hissəsidir. 
Hər gün sayı artan zəhərlənmə, qətl və boşanma halları bu 
narahat və xəyali müasir mədəniyyətin təzahürləridir. 
 
  Qardaşlıq və bərabərlik yalnız lüğətlərdə məna 
kəsb edən sözlərdir. Müasir mədəniyyət ayrı-ayrı fərdlərdə 
təkəbbür, qabalıq və xudbinlik kimi hisslər doğurur. 
Qərblilər yalnız öz şəxsi mənfəətlərinə xidmət etdiyi 
təqdirdə bir kimsəyə qarşı məhəbbət nümayiş etdirirlər. 
Milyonarla insanın qanı avropalıların saysız fitnələri 
yolunda axıdılmış və [təəssüf ki] bu qanlar [qətl edilmiş] o 
bəşər ruhlarına oxşar məhsul yetişdirə bilməmişdir.  
         
  Bu yeni mədəniyyətin kilsə, kitabxana, teatr, muzey 
və qəsrlər arasında yetişdiyini, ticarət və sərvət üzərində 
ucaldığını, zülm və zəlalətdən doğulduğunu iddia edən 
ifadələrlə yazılarını başlayan filosofların vaxtı artıq keçib. 
Hazırda yaranan cahil və azğın ordu Çingizxan30, Atilla29 və 
Teymurləngin236 dövründəki orduya heç bənzəmir. Əgər bu 
ordu bizim çiçəklənən, əzəmətli mədəniyyətimizin istehka-
mına hücum edərsə, o, (mədəniyyət – tərc.) cılızlaşar və 
rəzilləşər, sanki heç keçmişdə mədh olunan, şəninə təriflər 
deyilən sivilizasiya deyildi. Bizim saxta mədəniyyətimizə ən 
böyük təhlükə xaricdən deyil, daxildəndir; barbar və vəhşi 
əcəmilərdən deyil, özümüzdəndir.  
  
  
¤ Əmin Rihani ¥ 
¤  252  ¥ 
  “Dilin ruhu” əsərindən: 
 
  Dil – elə bir cisimdir ki, yeni qida və ruh olmadan 
böyümür. Ədəb nə onun fövqünə qalxa bilir, nə də onsuz 
qala bilir. Lakin cisim xəstəliklərin hədəfidir. İnsanların 
ruhlar barədə düşüncə və fikirləri yanılma və şübhədən xali 
deyil. Bu səbəbdən, dil bəzən təbibə, bəzi hallarda isə din 
adamına ehtiyac duyur. Onun imamı şair, təbibi  isə ədib-
lərdir. Ədibi xəstələnərsə və ya şairi aciz qalarsa, [o zaman] 
quru budağı kəsib cavan budağı qidalandırmaq lazımdır. 
Yalnız bu təqdirdə ağac salamat qalar, inkişaf edər və 
çiçəkləyər. Dante12 eynisini italyan dili, Şekspir81 ingilis dili, 
Viktor Hüqo237 isə fransız dili ilə etmişdilər. Onların heç biri 
dilçi deyildi. Lakin dilçilər şair və ədibləri izləyərək, yeni 
söz və məna tapmaq üçün [onların] yazdıqlarını budayırlar.  
 
  Mən bu şərəfli dilə (ərəb dili – tərc.) aşiq olanlar-
danam. İngilis dili bəzən xəyalımda onu qabaqlasa da, ərəb 
dili düşüncəmdə öz yerini möhkəm tutmuşdur. O, hələ də 
dilimdə və qəlbimdədir, arzularımda gizlidir. İnsanın öz 
əcdadlarının dilini sevməsi adi fitri bir xüsusiyyətdir. Lakin 
mənim məhəbbətimin təbii səbəblərindən başqa səbəbləri 
də var. Bu da ərəb ədəbiyyatının əbədi gözəlliyinə olan 
məftunluğumdan irəli gəlir. Əgər onun eynisini başqa 
əcnəbi dillərdə axtarsaq, nadir halda rast gələrik.   
 
  Məşhur yazıçı təkcə yaradıcı olmamalı, 
incəsənətdən də başı çıxmalı, ifa [mahnı], musiqi, şeir, 
rəssamlıq və heykəltəraşlıq sahələrində incə zövqə malik 
olmalıdır. Udda çalan [musiqiçi] simlərdən istifadə etdiyi 
kimi o da sözlərdən eləcə [məharətlə] istifadə etməlidir. 
¤ Seçilmiş incilər ¥ 
 
¤  253  ¥ 
Rəssam rəngləri [ustalıqla] seçdiyi kimi o da mənaları eləcə 
seçməlidir. Heykəltəraş heykəli yonub düzəltdiyi kimi o da 
cümlələrdən məqaləni eləcə düzəltməlidir. Əttar rayihələri 
qarışdırıb [füsunkar] ətir aldığı kimi o da ədəbini, elmini və 
təxəyyülünü eləcə qarışdırmalıdır.  
 
  Ərəb dili ona aşiq olan və çoxsaylı sirlərindən 
bəzilərini anlamaq yolunda əzmlə çalışan yazıçıya bu gözəl-
likləri yaşamaq imkanı verir. Dilin özündə təkrarlanmayan 
və təkzib edilməyən dəlillər onun ali ruhunun təcəlli etdiyi 
şair və ədiblərdə təcəssüm etmişdir. Götürək, Əbu Tay-
yibi238. Onun şeiri ərəb poeziyasının zirvəsini təşkil edir. 
[Şeirlərində] mənaların yeniliyi, bədii quruluşun gözəl və 
nəfis olması, sözlərin bəlağət və zənginliyi dediklərimi 
təsdiqləyir. O, sözlərdəki məna çalarları və məcazları elmlə 
haşiyələyən müəlliflər sırasına başçılıq edir. Onun ixtiya-
rında həm musiqiçi, həm əttar, həm heykəltəraş, həm də 
rəssam var. Yaxud götürək, Əbu Əlanı206. Onun fəlsəfəsi 
poetikdir. Sağlam düşüncə, incə baxış, həssas yanaşma, 
xəyal qüvvəsi və fikir azadlığı şərqşünasları əl-Məarinin öz 
zamanından min il öncə dünyaya gəldiyini söyləməyə 
vadar etmişdir.  
 
   Dilin ruhu onun keçmiş və gələcək övladlarının 
həyatında, onların umimi adətlərində, ifadə və deyimlərin-
də gizlidir. Özünü təsdiq etmiş qabaqcıl yazıçı dildə 
mövcud qaydaları və daşlaşmış ibarələri mənimsəyərək, 
onlardan yalnız yaradıcılığı üçün səciyyəvi olanları əxz edir. 
O, zəmanə insanları tərəfindən asanlıqla anlaşılan, aydın və 
işlək olan ifadələrdən istifadə edir...  
 
¤ Əmin Rihani ¥ 
¤  254  ¥ 
  Mən qaydalardan kənara çıxanlardan olsam da, 
keçmişə hörmətlə yanaşır, indiki zamana uyğun gələn və ya 
[ən azından] faydalı olanı, zamanın dəyişmədiyi və məkanla 
inkar olunmayan sarsılmaz həqiqəti və gözəllikləri qəbul 
edirəm. Dilin ruhundan əxz edərək, onu bizdə olan nəfis 
ədəbi mənalar, gözəl formalar, eləcə də xalqın adət və təcrü-
bələrində [təsadüf edilən] çağdaş və canlı [nümunələrlə] 
zənginləşdirmək daha faydalı olardı.  
 
   [Müəllif ərəb və ingilis dilləri arasında olan böyük 
fərqə işarə edərək deyir:] Biz əşya və hadisələrə çox vaxt 
hisslər süzgəcindən baxırıq: bizim təşbih və istiarələrdə 
mücərrəd gerçəkliklər azdır. Sanki biz yalnız gözümüz qar-
şısında canlanan mənaları anlayır, idrak mərhələsində qav-
ramadan öncə hiss və duyğu müstəvisində başa düşürük. 
Onlar (ingilislər – tərc.) isə hadisələrə çox vaxt düşüncə və 
idrak bucağından baxırlar. Onlarda mücərrəd həqiqətləri 
ifadə edən istiarələr çox azdır. Nadir olan [hər zaman] daha 
sabit və əsaslı olur. Ona görə günümüz bizə fikrin doğuşunu 
ən ehtişamlı tərtibatda göstərir və çox vaxt onu mücərrəd-
ləşdirərkən şişirtmiş oluruq. Onlar isə maddi və əməli 
mədəniyyətlərinin olmasına baxmayaraq, xəyal etməyə can 
atır və xüsusilə şərq təşbihlərinin istifadəsindən həzz alır və 
yaxud [onları] ümumi varlıq lövhəsinə geri yazaraq heç 
dərk etməyə çalışmırlar.   
  
  
¤ Seçilmiş incilər ¥ 
 
¤  255  ¥ 
  “Ümidsizliyin bahar çağında” əsərindən:  
  
  Ümidsizliyin bahar çağında peyğəmbərlər oya-
naraq qəlblərinin dərinliyindən qopan fəryadla hayqırdılar: 
“İnsan Allah sözünü eşitsə də, yenə süst və lovğa qalmaqda 
davam edir. O, Allaha inansa da, hələ də yolunu azmaq-
dadır. İki ayağı üzərində gəzsə də, bir çox keyfiyyətlərinə 
görə hələ də dördayaqlılara bənzəməkdə davam edir... Biz 
ona təkallahlığı öyrətdik, vahid dini təlqin etdik. O, isə hələ 
də: “İsa, Məhəmməd, Budda və Zərdüşt!” – deyə təkrarlayır. 
Biz ona məhəbbəti aşıladıq. O, isə istehkamlar tikməkdə, 
qumbara düzəltməkdə və barıt hazırlamaqda davam edir. 
Biz ona mərhəmət və ədaləti öyrətdik. O, isə öz ehtirasları 
yolunda ayaqlar altında qalan qanlı qəlbləri tapdalayır. 
 
   Peyğəmbərlər insanlardan əllərini üzdülər. Lakin 
əsrlər onların ümidsizliklərinin fəryadını duyaraq sədasını 
sonrakı nəsillərə ötürdü. Bu səda [ümidsizlik üzərində] 
zəfər çalmaq üçün həyatlarını qurban verən bütün nəsillər 
arasında dolaşdı, əks-sədası insanlar arasında xeyirxahlığı 
dirildərək, “yox” deməyi bacaranların sayını artırdı. 
Qəlbləri və əməlləri ilə doğru iman sahibi olan möminlər 
meydana gəldi. Bu səbəbdəndir ki, son yüzillikdə səhralıqda 
həyat vahələrinin çoxaldığını, otlağının sıxlaşaraq [həcmcə] 
genişləndiyini görmək mümkündür. 
 
  Beləcə, peyğəmbərlərin kədəri çiçəkləyərək bar 
verir. Mən bu vadidə, bu çağda, peyğəmbərlərin ümidsiz-
liklərinin çiçək açdığı bu vadidə sakinəm. Günəş şüaları 
altında bərq vuran çiçəklər solaraq yarpaqlarını tökür, həyat 
¤ Əmin Rihani ¥ 
¤  256  ¥ 
toxumları onların qəlbini yararaq çıxır. Külək bu toxumları 
götürərək yerin dörd bir tərəfinə səpir. Ümidsizlik çiçək-
lərindən çəmənliklər yaranır. Çəmənliklər özünü bahara 
qurban verir. Bahar dilə gəlir; sən artıq onun sədasını duya 
bilərsən. Bu, ümidsizlik baharının getdikcə ucalan sədasıdır.  
 
  Göydə bir Allah var, adı çox olsa da. Yerdə onun 
qanunları hökm sürür. Onlar xalqın bütün fərdlərində və 
nəsillərdə təcəlli edir, ruhun yollarını işığa qərq edir, xalqa 
nicat qapılarını açır. Mənim ümidsizliyim onun (Allah – 
tərc.) və bütün millətlərin xoşətirli çiçəklərinin yetişdirdiyi 
baharındadır. Anam: “Müqəddəs Məryəm!” – deyə yalva-
rarkən, mən deyirəm: “Allah!” Xristian qardaşlarım: “İsa!” – 
deyə çağırarkən, mən Allaha təvəkkül edirəm. Şərqdəki 
qardaşlarım: “Budda!” – deyə bağırarkən, mən “Allah!” – 
deyə hayqırıram. Ərəb qardaşlarım: “Məhəmməd!” – deyə 
qışqırarkən, mən Allahı səsləyirəm. Fars qardaşlarım 
Zərdüştə pənah gətirərkən, mən Allahı həmd edirəm. Çin 
qardaşlarım: “Konfutsi!” – deyə çığırarkən, mən Allahın 
adını çəkirəm. Mənim səsim ümidsizlik sədası olsa da, 
Allahın səslərindəndir. Çarəsizlikdən doğan bu səslər əzm-
karlıq və ümidləri dirildən həyat və şölə dolu olmasaydı, 
bəşəri nəsillər [Allaha aparan] ali yolda yürüyə bilməzdilər.  
 
“Gurultu və hərc-mərclik” əsərindən: 
 
  İnsanın təbiəti şövq, nəşə və vəcddən yaranıb. Bu, o 
deməkdir ki, insan ilk öncə mədəsi, daha sonra qəlbi və 
[nəhayət] ağlı ilə hərəkət edir. İnsanların ağlına sahiblən-
mək istəsəniz, bunu yalnız mədə və qəlb vasitəsilə edin. 
Fəlsəfi mübahisələr, məntiqi dəlillər ilk başlanğıcda heç bir 
¤ Seçilmiş incilər ¥ 
 
¤  257  ¥ 
fayda verməyəcəkdir. İnsanların ağlına müraciət etmədən 
öncə onların mədəsinə və qəlbinə müraciət etmək gərəkdir. 
Günümüzdə dindarlar kilsəyə yalnız sevincdən coşacaqları 
və həzz alacaqları təqdirdə gedirlər. Vaizin moizələrində, 
İsanın vəhy və nəsihətlərində tutarlı biliklərə gəlincə, onlar 
zəmanəmizdə [artıq] öz dəyərini itirmişdir.  
 
  Biz böyük səhnədəyik. Alim və ya adi insan [fərq 
etməz] hər kəs onun aktyorları olmağa iddialıdır. Mən xatır-
ladım ki, bu fikri məndən öncə dahi Şekspir səsləndirmişdir. 
Mənim fikrim onun fikrindən törəyib. Lakin bu, böyük teatr 
olan dünyanı qayğılandırmır. Ey rahiblər, siz kilsələrinizin 
insanlarla dolu olmasını istəyirsiniz? Ey xətiblər, siz izdi-
hamlı yığıncaqlar, görüşlər təşkil etmək arzusundasınız? Ey 
siyasətçilər, siz insanlara əməli təkliflər vermək, ətrafınıza 
kişi və qadınlardan ibarət çox sayda dəstələr toplamaq 
istəyirsiniz? O zaman müğənni, musiqiçi və aktyorlardan 
ibarət böyük bir dəstə yığın və [görəcəksiniz ki] insanlar 
sürətli addımlarla dəstə-dəstə axışıb yanınıza gəlir, mey-
danları və kürsüləri doldurur, səhnəni hər tərəfdən əhatəyə 
alaraq tamaşanın aktyorlarına çevrilir, [səhnədəki] hay-küy 
və gurultudan yerlərində coşurlar. Daha sonra xətib və 
natiqlər səhnəyə çıxaraq çıxışlarını edər, faydalı təkliflərini 
verərlər. Hər kəsin nəzərləri onlara yönələr, qəlbləri onlarla 
bir döyünər. Gurultu və çığırtı səsləri ilə başlayan tamaşa 
alqış sədaları ilə bitər. Necə də acınacaqlı başlanğıc və 
sonluq! 
 
  Əgər qəzetdə elan edilsə ki, filan professor bu gecə 
yeni planetin kəşfi ilə bağlı mühazirə edəcək və ya filan şair 
müasir şeir haqqında danışacaq, görəsən, iclas zalında 
¤ Əmin Rihani ¥ 
¤  258  ¥ 
onları dinləməyə gələn neçə tamaşaçı olar? [Hər bir halda] 
bu, hay-küysüz bəsit bir yığıncaq olar: musiqisiz, müğən-
nisiz, zurna-balabansız elmi və şeir məclisi. Belə yığıncağın 
tamaşaçısı da az olur. Biz gurultulu prinsipləri olan bir 
dünyada yaşayırıq: bağırtı və hay-küy olmadan qurulma-
yan, yalan və hiylə olmadan inkişaf etməyən bir dünyada. 
Elə isə, səsini ucalt, vicdanını cibinə qoy və sən də hər kəs 
kimi davran!  
 
  Xalq – böyük bir qoyun sürüsünü xatırladır. 
İdarəçilər onları aldadaraq çalğı alətləri vasitəsilə [istədik-
ləri istiqamətə] yönəldir, müxtəlif bəzək və zinət əşyaları ilə 
öz tərəflərinə çəkir, müxtəlif xəbərdarlıqlarla özlərinə tabe 
etdirir, sonra azacıq bəlağət və bəyanat damızdırmaqla çal-
dıqları mahnıya uyğun olaraq rəqs etdirirlər. Bu, xalqdır. 
Təbil – kəskin sübut, işarə isə inandrıcı dəlil və bu hay-
həşirli zəmanənin dilidir. Lakin mən səs-küydən və 
gurultudan qaçıram. Biz arzu edirik ki, insanlar Allahı 
[bağırtı ilə deyil] pıçıltı ilə mədh etsinlər, öz hücrələrində 
gözlərdən kənar ibadət etsinlər.  
   
 “Uşaqların mənşəyi” əsərindən: 
 
  Bəşəriyyət tarixi öz yaranışında və inkişafında 
işığın yarıb keçdiyi zülmətdən başqa bir  şey deyil. Zaman 
axarında insan elmlənir və bilgilənir. Bu mərhələlər nə 
qədər qorxulu və aşılmaz olarsa, insan da bu təhlükələrə 
qarşı bir o qədər əzmli və elmli, müqavimət göstərməyə və 
onların öhdəsindən gəlməyə qadir olar.  
 
¤ Seçilmiş incilər ¥ 
 
¤  259  ¥ 
  Bu gün təsadüf etdiyimiz zülmətlər yeni deyil. 
Onların qatılığında fikir və düşüncə sahiblərinin kədər və 
iztirablarına bəraət qazandıracaq bir şey yoxdur. Onlar 
keçmişdəkilərlə eynidir: nə kəmiyyət, nə də əhatə dairəsinin 
həcminə görə fərqlənir. Şübhəsiz, onlar tutqun, qatı və 
ümumbəşəridir. Lakin bu zülmətlərin nüvəsində və ətra-
fında əzəli nur axını gizlənir: ondan hər yerə elm, xeyir-
xahlıq və ali həqiqət şüaları sayrışır.  
 
  Bu, elmi zaman çənbəri ilə qurşaqlayan zülmətdir. 
Elmin davamlı inkişaf və tərəqqisi sayəsində bu zülmət çən-
bərlərini izləyən işıq axınının dairəsi getdikcə genişlənərək 
daha parlaq olur. Belə olub və olacaqdır. Bu, bəşəri inkişafın 
əzəli qanunudur. Bu, bizim dünyanın tarixi ruhudur. 
İnsanlar müqəddəs mətnlərə inandıqları kimi mən də bir 
çox alimlər və mütəfəkkirlər kimi bu qanuna inanıram.  
 
  Kaş biz keçmişə qayıda və dinlərin öz övladları ilə 
nə etdiyini görəydik. Hər bir din min və ya iki min illik ta-
rixləri olan yazıları ilə gəlsə də, hələ də quru, sərt  və məh-
suldarsız qalmaqda davam edir: əyrini düzəltmir, 
pozuqluğu islah etmir, ağıl, qəlb və ruhdakı boşluqları 
doldurmur. Biz əbəs yerə bu gün qədim vəhy yerlərinə 
sığınır, onun zəif və cılız işığı ilə qızınır, uzaq günəşilə 
nurlanırıq. Hər dövrün öz kitabı, hər kitabın da öz dövrü 
var, xüsusilə azad insan, ailə, vətən, fikri və iradi 
mücadiləyə dair kitablar. Bu günün kitabına gəlincə, o, elm 
kitabıdır. Onun bəşəriyyətin tərəqqisinə və ya əksinə 
tənəzzülünə yönəlik qollarında faydalı və çağdaş cəhdlər 
var. Bu qollar gün-gündən inkişaf edir və onun inkişafında 
[hər hansı bir] dəyişiklik yoxdur. Tarixi zülməti izləyən 
¤ Əmin Rihani ¥ 
¤  260  ¥ 
nurun səxavəti hər dəfə artdıqca qəlbləri bürüyən zülmət və 
üzüntü azalacaq, elmin faydası və xeyri isə çoxalacaqdır. 
 
 “Müəllimlər üçün toxumlar” əsərindən: 
 
  Alim sufiyə: “Mən sənin gördüklərini bilirəm”, – 
deyərkən, – sufi alimə: “Mən sənin bildiklərini görürəm”, – 
deyə cavab verir. Müəllim isə deyilənlər ətrafında düşünüb 
fikir mübadiləsi edir. Əql gözünün olduğu kimi, ruh 
gözünün də güc, haqq və nəzər müstəvisi var. Bu müstəvi 
başdakı göz kimi çərçivəli deyil. Müdrik müəllim bağçadakı 
gülün açmasına əql və ruh gözü ilə baxır; [onun çiçəklə-
məsini] nə ləngidir, nə də gecikdirərək təbiət qanunlarına 
müvafiq olaraq inkişaf etməsinə və nur saçmasına imkan 
yaradır. Bu prinsipi tərbiyəyə şamil etmək necə də gözəl 
olardı. Ən faydalı təlim-tərbiyə elmin – əkin, su, günəş və 
havasının hərfi və məna etibarilə, maarifləndirmə və qayğı 
baxımından həddi aşmamasıdır.  
 
  Müəllim üçün zəruru olan ilk amil şagirdlər üçün 
fikrən, əməl və söz etibarilə nümunəvi ola bilməkdir. O, 
gözəl, doğru və sağlam şeylərdən başqa bir şey haqqında 
düşünməməli, bu düşüncəni həyatında bir iz qoyan adət 
halına gətirməlidir. O, faydalı, gözəl və haqq sözdən 
qeyrisini deməməli, tələbələrin yaddaşına həkk olunmalı, 
xeyirxahlığını tək məktəbdə deyil, ondan kənarda da 
nümayiş etdirməlidir. Onun işi sözü və davranışına uyğun 
olmalıdır.  
 
  Təlim kitabları elmin heykəlləridir. Müəllimin 
kitabların içindən əxz edərək  şagirdlərə təlqin etdikləri 
¤ Seçilmiş incilər ¥ 
 
¤  261  ¥ 
quruluş etibarilə yığcam məzmundan, quru və səmərəsiz 
qaydalardan kənara çıxmır. Forma və qaydalar ayrı-
ayrılıqda faydalı deyil. Müəllim şagirdlərə elmin ruhunu 
misal və nümunələrlə aşılamalıdır; forma üryan, qaydalar 
isə səmərəsiz və donuqdur. Müəllim müşahidəçi və adekvat 
elm ruhu, varlıq lövhəsi və kitablardan bir-birinə zidd olan 
müddəaları götürüb aktual olanları saxlamalıdır. O, 
şagirdləri fikir və ifadə, söz və davranış azadlığı ilə 
ilhamlandırmalıdır.    
 
  Müəllim əqli inkişafın bələdçisi, varlıq 
həqiqətlərinə işıq saçan fikir məşəlinin ilk əlamətidir. Kim 
elmə şəxsi ağalıq, saxta şərəf, şöhrət və mənfəət, yüksək 
vəzifə və mənsəb naminə xidmət edirsə, bəşəriyyətin ən 
müqəddəs və ali ləyaqətini ləkələyir, cahilin öz cəhaləti ilə 
vurduğu ziyandan daha artıq ziyan vurmuş olur. Qoy 
müəllimlər və şagirdlər bundan xəbərdar olsunlar.  
 
  Zəka, istedad və qabiliyyət qaydalara sığmayan əqli 
və mənəvi gücü ifadə edən müxtəlif sözlərdir; elə bir güc ki, 
nə yüksəlir, nə də azalır. Onun sənətkarlıq baxımından ali 
nəticələri, fayda baxımından kütləviliyi yalnız ağalıq və 
mənfəət zəncirlərindən, ağır əmək və ehtiyac boyundu-
ruğundan, mühafizəkarlıq və [çürük] adətlər buxovundan 
xali olan azad əməllə mümkündür. Bu güc xalq gücüdür: 
hər bir istedad sahibi onunla insanlıq zirvəsinə yüksəlir. Ali 
sənətkarlıq abidələrinin [maddi və ya mənəvi] hər birinin 
vətən xisləti və ümumbəşəri ruhu var. Millət və vətən 
xislətindən məhrum olan zəka tükənir və yox olur: ya zillət 
və istismar bazarında sərf olunur və yaxud sərvət sahib-
lərinin və işgüzar dairələrin əlində təbliğat alətinə çevrilir. 
¤ Əmin Rihani ¥ 
¤  262  ¥ 
Bu səbəbdən, zəka, istedad və qabiliyyət güclü və azad 
vətənə, bu mərifətlərin dəyərini anlayan müdrik xalqa, bilik 
və zəka sahiblərini dəstəkləyən qüdrətli hamiyə ehtiyac 
duyur. [Yalnız] bu təqdirdə onlar inkişaf edir, fayda verir, 
millətin şərəf və ləyaqət sahiblərinə və insanlığın məşəlinə 
çevrilirlər. Bu baxımdan, müəllimlərin başlıca vəzifəsi 
şagirdlərin qəlbində [vətənpərvər] dəyərləri möhkəmlət-
məklə vətənin [dayaqlarını] qurmağa  yardım etməkdir.  
 
 “İbadət” əsərindən: 
 
   İbadət (dua) ən ali dərəcədə və ən məsum şəklində 
yolunu azmış və günaha batmış birini sülh, məhəbbət və 
asayiş göylərinə yüksəldən mənəvi düşüncədir. İbadət 
mənəvi düşüncənin bir növüdür. Barbar ondan çox uzaqda 
olan günəşə tamaşa edərkən şövqlə hayqırır: “Sübhanallah, 
sənin nurun necə də gözəl və parlaqdır!” Sonra isə ona səcdə 
edərək yardım etməsini və yağış yağdırmasını xahiş edir. Bi-
rinci dəfə onu dəhşət və heyrət bürüyür; o, yalvarışlara qərq 
olur. İkinci dəfə isə onun qəlbində dünyəvi arzu və istəklər 
oyanır və o, dilini yalvarışlar üçün hərəkətə gətirir [dua 
edir]. İbadət ən bəsit halı ilə insanın sonsuz və sərhədsiz 
olan bu ilahi varlığa məhdud və cüzi heyranlığının ifa-
dəsidir.  
 
  “Çoxlu ibadət edin, müqəddəslərə və övliyalara tə-
zim edin! Onlar sizə ruzi-bərəkət verəcək, çox sayda xeyir 
əta edəcəklər”... Bu, dini ayin başçıları və təriqət şeyxlərinin 
təlqin etdikləri təlimdir. Bizim təlimimiz isə müxtəlif məz-
həbləri qəbul edən qardaşlarımızın şüarları ilə səsləşir: “Dü-
şünərək və dərk edərəkdən ibadət edin (dua edin)! Qoy bu 
¤ Seçilmiş incilər ¥ 
 
¤  263  ¥ 
düşüncələr sizin qəlb gözünüzü açaraq cılızlığınızı və 
heçliyinizi doğrulasın”. Bu təlim ibadəti dünyəvi arzulara 
çatmağın həm vəsiləsinə, həm də başlıca amalına çevirir. 
 
 “Qısqanclıq mikrobu” əsərindən: 
 
  Bəşər həyatının yaranmasından bu günə və ya daha 
doğrusu, insanın meymun şəklində zühurundan bəri bəzi 
alimlərin iddia etdiyi kimi insan sakin olduğu ağacda başqa 
bir meymun görüb. [Yad meymunun varlığı] onu qısqanclıq 
hisslərinə bürüyərək provakasiyaya təhrik edib və yerini 
dar edən təcavüzkar meymunun [öz əcəli ilə] olmayan zo-
rakı ölümü ilə nəticələnib. Bəşər övladının ən alçaq və 
mənfur hissləri meymunlardan birini coşduraraq qarda-
şının qətlinə təşviq etdiyi kimi bizlərdən birini də eləcə 
həyəcanlandırır. Bu hiss bizim ağlımıza ağalıq edir, davra-
nışlarımızı yönləndirir, biliyimizə və elmimizə zərər vurur, 
idrak və düşüncələrimizə istehza edir. Mən inkar etmirəm 
ki, biz maddi baxımdan daha çox və sürətli inkişaf etmişik. 
Lakin indiki ticarətin iddiasında olduğu dələduzluq və hiy-
ləgərlik, müharibələrin tələb etdiyi öldürmə bacarığı, isteh-
salatın xəyal etdiyi köləlik baxımından xeyli geriləmişik. 
Mənəvi xilqətə gəlincə, biz hələ də beşikdə qığıldayan kör-
pələrik: ağzımızdan axan suyun vəhy halının köpüyü, çığır-
tılarımızın isə peyğəmbərlik sədası olduğunu  düşünürük. 
 
  “Fəlakət təsəllidədir” əsərindən: 
 
  Adətlər də insanlar kimi müxtəlif mərhələlərdən 
keçir: inkişaf, yetkinlik və yox olma. İlk mərhələdə adət ya-
ranır və insanları çulğayır. İkincidə insanlara sahiblənir və 
¤ Əmin Rihani ¥ 
¤  264  ¥ 
nəfslərinə ağalıq edir. Üçüncüdə isə yox olması ilə bağlı də-
lillər üzə çıxır. İstər hakim və məhkumda, istərsə də adətlər 
və [onları icra edən] abidlərdə – hər iki halda bu proses eyni 
cür baş verir. Nə qədər aciz və miskin insanlar çürük adət-
lərin qurbanı olmuşdur? Çoxları!.. Nə qədər qorxmaz və 
şücaətli kimsələr insanları bu adətlərin zərərindən və ziya-
nından xəbərdar etməyə və onların kökünü kəsməyə çalış-
mışdır? Azları!..  
 
  Zəlil qul kimi ölənlər öz nəfslərinə ağalıq edən azad 
yaşayanlardan daha çoxdur. Əksəriyyət qədim və çürük 
deyimlərin yeni və müxtəlif surətləridir: günlərin gömərək 
gizlətdiyi, illərin yağışlarının yuyub apardığı əcdadların 
yeni axmaq surətləri. Onlar hərəkətli qəbirlərdə [sakin olan] 
cansız ruhlardır. Bilirsiniz, kim onları qətlə yetirib? Adətlər, 
deyimlər və ənənələr. Kaş insan bu vəziyyətdə qatil ola 
(adətlərin qatili – tərc.) və [adətlər tərəfindən] qətl edilmək-
dən qurtulaydı. Xəstə adətlərin kökünü kəsməsən, onlar 
səni öldürəcək. [İlk] sən öldür və [heç nədən] qorxma! Heç 
də bütün qatillər cinayətkar deyil! 
 
 “Bərabərlik” əsərindən: 
 
  ABŞ bəyannaməsində deyilənlərin əksinə olaraq, 
mən düşünmürəm ki, insanlar bərabər doğulurlar. İnsanlar 
nə əqli, nə cismani, nə də mənəvi güc etibarilə bərabər ana-
dan olurlar. Amerikalı və Osmanlı bu baxımdan oxşardır. 
Nüfuz sahibi nüfuzu, mal sahibi malı-dövləti, kamal sahibi 
əqli, güc sahibi isə gücü vasitəsilə bərabərliyi boğur. Həqiqət 
burasındadır ki, bəşəriyyətdə bərabərlik anlayışı mövcud 
¤ Seçilmiş incilər ¥ 
 
¤  265  ¥ 
deyil; ona yalnız inkişaf və tərəqqi meydanında dəyanət 
göstərib uzun cəhdlərdən sonra çatmaq mümkündür. Belə 
ki, hər kəs öz yerini bilməli və hər bir iş əmələ görə qiymət-
ləndirilməlidir. Bu, mənim nəzərimdə ən həqiqi bərabər-
likdir. Sahibkar işçinin işini ədalət və insafla dəyərlən-
dirmədiyi təqdirdə, sahibkarı ilə eyni hüquqda olmasını 
bilmək işçiyə nə kimi fayda verəcəkdir? Deməli, həqiqi 
bərabərlik hər bir işin layiqli olaraq dəyərləndirilməsidir. 
Alim elminə, sənətkar sənət işlərinə, şair nəfis şeirlərinə, 
cinayətkar etdiyi cinayətə görə qiymətləndirilməlidir.  
  
¤ Əmin Rihani ¥ 
¤  266  ¥ 
Qeydlər 
i. Professor Əmin Albert Rihaninin yazdığı rəyin ingiliscə olan 
orijinalı kitabın arxasında verilmişdir.  
ii. Sovet ədəbiyyatında ədibin adı “Reyhani” kimi səslənir. 
Mən dünya ədəbiyyatında tanınan şəkli ilə vermişəm. 
iii. `Əmīn Rīḥȃnī, Rῑḥānῑyyȃt. Beirut: Dār al-Jῑlā, 1987.  378 s. 
iv. Крачковский И. Ю., Избр. соч., т. 3, М.–Л., 1956, с. 137–
47; Амин Ар-Рейхани. Избранное, М.:  Художественная 
литература , 1988, 448 стр. 
v. S.Xəlilov. A.İmanquliyeva yaradıcılığının izi ilə. Şərq 
ruhunun Qərb həyatı. Bakı: Şərq-Qərb, 2009, 379 səh. 
vi. İngiliscə olanlar: “The maker of Arabia” (Ərəbistanın 
qurucusu), “Around the coasts of Arabia” (Ərəbistan sahillərində) və 
“Arabian Peak and Desert” (Ərəbistan yüksəkliyi və səhrası). Ərəbcə 
olanlar: Mulȗk əl-‘arab (Ərəb şahları, 1924), T`(ə)rīḫ ən-Nəcd (Nəcdin 
müasir tarixi, 1928), Qalb əl-‘İrȃq (İraqın ürəyi, 1938). 
vii. Fələstin-Livan əsilli feminist qadın yazar Mey Ziyadın 
müdafiəsinə dair 120 səhifəlik yazı. Qeyd edim ki, Mey Ziyad ilə 
məhcər ədəbiyyatının digər görkəmli nümayəndəsi Cübran Xəlil 
arasında dostluq, sevgi və yaradıcılıq münasibətlərinə dair duyğu 
dolu məktublaşma 20 ilə yaxın davam etmiş və hər iki yazıçının 
ölümündən sonra “Sevgi məktubları” adı altında nəşr olunmuşdur. 
viii. Kral Əbdül Əzizlə Rihani arasında məktublaşmalar 
əlyazma şəklində Əmin Rihani muzeyində qorunub saxlanılır. 200-
dək olan məktublarda müxtəlif siyasi və iqtisadi məsələlər, o 
cümlədən Səudiyyə Ərəbistanında neftin kəşf edilməsi, Səudiyyə 
Ərəbistanı, Küveyt və Yəmən sərhədlərində yaşanılan problemlər və 
qarşıdurmalar, Ərəb birliyinə qarşı maneələr, Ərəb dünyasında 
təhsilin müasir metodları, Fələstin problemi, ərəb hərəkatı barədə 
xəbərlərin Avropa və Amerika mediasında düzgün işıqlandırılma-
ması məsələləri və s. mövzular əksini tapmışdır.  
ix. Yazarın ədəbi və siyasi görüşləri, şəxsi həyat məsələlərini 
ehtiva edən 500-dək məktub. 
x. Rihaninin həyat yoldaşına ünvanlandığı 200 ədəd 300 
¤ Seçilmiş incilər ¥ 
 
¤  267  ¥ 
səhifəlik məktub. Burada onun sevgi və ülfət hisslərini tərənnüm 
edən etirafları ilə yanaşı, ədəbiyyat, incəsənət və siyasətə dair fikirləri 
də əks olunub. Əlyazısı. 
xi. İ.Kraçkovski Əmin Rihani ilə “Murȃqıb” – Beyrut qəzetinin 
redaktoru Corc Atiyyanın ofisində tanış olduğunu etiraf edir. 
Tədqiqatçının dediyinə görə Rihani yerli ziyalılardan fərqli olaraq 
başına yumşaq parçadan papaq qoymuşdur: onun hər halından 
Qərbdən gəlmə olduğu anlaşılırdı. “Onun yorğun simasında təvazö-
karlıq, bu təvəzökarlıq arxasında qərarlı və təmkinli bir şəxsiyyət 
gizlənirdi...” Kraçkovski müəllifin adını dəfərlərlə eşitsə də, özünü ilk 
və son dəfə ofisdə görmək şansı olduğunu etiraf edir. Rusiyaya 
qayıtdıqdan sonra o, Rihaninin irsi ilə yaxından maraqlanmağa 
başlamış və əsərlərindən bəzilərini ruscaya tərcüməyə edərək, bu 
mütərəqqi ədibi geniş rus auditoriyasına tanıtdırmışdır.  
xii. Sözügedən əsərlərin müqayisəli təhlilinin verildiyi “The 
incarnation of Satan in humanity’s attempts to achieve the truth 
through the instability of the social-political situation of the 20th 
century (on the basis of a comparative study of A.Rihani and 
H.Javid’s works) başlıqlı məruzə Amerikanın Ayova universitetində 
24-26 avqust 2012-ci ildə keçirilən 8-ci Beynəlxalq Din, Ədəbiyyat və 
İncəsənət konfransında təqdim olunmuşdur. Məruzənin bəzi 
dəyişikliklərlə azərbaycan dilində olan versiyası məqalə şəklində 16-
18 may 2013-cü ildə Bakıda keçirilən “Türk dünyasını işıqlandıranlar: 
M.Ekif Ersoy və Hüseyn Cavid” Beynəlxalq Elmi Konfransının 
materillarında dərc olunmuşdur (bax:  
www.qu.edu.az/downloads/.../Kitab_Mehmet_Akif_Full_Designed.
pdf) 
 
*    *    * 
1. Müəllif “saçı qaldırmaq” ifadəsini işlətmişdir. 
2. Təlmih olaraq “Kafirun” surəsinə işarədir: “[De:] Ey kafirlər! 
Mən sizin ibadət etdiklərinizə ibadət etmirəm. Siz də mənim ibadət etdiyimə 
ibadət etmirsiniz. Mən sizin ibadət etdiklərinizin qulu deyiləm. Siz də 
mənim ibadət etdiyimin qulu deyilsiniz. Sizin öz dininiz var, mənim də [öz] 
dinim”. 
3. “Vətənə xidmət cəmiyyəti”nin yığıncağında məruzə 
¤ Əmin Rihani ¥ 
¤  268  ¥ 
etmişdir: Sayda, 1910 
4. İngiliscə qələmə aldığı “Kitəb Ḫȃlid”ə işarə edir.  
5. Sayda (köhnə adı Sidon) – Livanın üçüncü böyük şəhəri. 
Aralıq dənizi sahilində, Tiradan 25 mil şimalda və Beyrutdan 30 mil 
cənubda yerləşir. 9-10-cu əsrlərin ən böyük ticarət mərkəzi kimi 
tanınmışdır. İncildə adı keçir.  
6. Siccil vadisi – Cəhənnəmdəki vadinin adı. Oradakı daşlar 
qurğuşun tərkibli sərt palçıqdandır. Rəvayət edilir ki, Kəbəni 
dağıtmaq üçün Həbəş şahının valisi Əbrəhənin ordusu Məkkəyə 
hücum çəkərkən onların üzərinə səmadan Əbabil quşları dimdik-
lərində və ayaqlarında bişmiş palçıqdan olan dəmir tək sərt siccil 
daşları atmış və bütün ordunu dəlmə-deşik edərək məhv etmişdir 
(bax: Quran-Kərim, Fil surəsi).  
7. II Əbdül Həmid (1842-1918) – Osmanlı İmperiyasının 34-cü 
sultanı, 113-cü İslam xəlifəsi. 1876-cı ildə Sultan elan edildikdən 
dərhal sonra dövlətin ilk konstitusiyası olan Qanuni – Esasî elan 
etmişdir. 1877-ci ildə ilk Məclis çağırılsa da, mütləq hakimiyyət 
bütövlükdə onun əlində toplanmışdı. 1887, 1891 və nəhayət 1895-ci 
illərdə ölkə böyu rus himayəsinə söykənən ermənilərin əli ilə geniş 
vüsət almış qarşıdurmanı yatırmaq cəhdi Qərb mətbuatında erməni 
soyqırımı kimi dəyərləndirilmiş və Əbdül Həmid “Qanlı Sultan” adı 
ilə damğalanmışdır. Gənc türklər hərəkatı üzvlərindən formalaşmış 
parlamenti buraxmaq cəhdi ölkədə geniş narazılıq dalğası yaratmış 
və parlamentin 1912-ci il qərarı ilə sultan taxtdan salınmışdır.  
8. Müəllif insanın təkamülünü pillə-pillə səciyyələndirir. O, 
həyatının ilk çağlarında heyvanlar tək anadangəlmə və daha 
sonradan formalaşan reflekslərə əsaslanır, onlara uyğun olaraq 
davranır. Özünü dərk etdikcə insan kimi formalaşır. Onda maddi və 
mənəvi başlanğıclar bir vəhdət şəklində birləşir. Allahı tanıdıqca isə 
nəfsi istəklərindən arınaraq ruhən və cismən təkamül edir: bəşəri 
mahiyyətindən uzaqlşaraq səmavi substansiyaya yaxınlaşır.  
9. Güman ki, müəllif bununla zinaya işarə etmişdir. 
10. Sultan I Süleyman əl-Qanuni (1494-1566) – Osmanlı 
İmperiyasının 10-cu sultanı, 42 il idarəçilik etmiş ən uzunömürlü 
hökmdar. Qərbdə Möhtəşəm Süleyman, Şərqdə isə ədalətli 
¤ Seçilmiş incilər ¥ 
 
¤  269  ¥ 
idarəçiliyinə görə Süleyman Qanuni kimi tanınmışdır. 1520-ci ildə 
taxta çıxmış, 1527-28-ci illərdə Bosniya, Herseqovina və Slovaniya, 
1533-cü ildə Avstriya və Macarıstanın böyük hissəsi, 1555-ci ildə Orta 
Şərq, Ağqoyunlu dövlətinin şimal-qərb hissəsi, İraq və Şərqi Ana-
toliya ərazilərinin böyük qismini işğal edərək Aralıq dənizindən 
Qırmızı dənizədək uzanan geniş ərazilərdə qüdrətli Osmanlı imperi-
yasını qurmuşdur. Mahir dövlət başçısı və sərkərdə olmaqla yanaşı,  
çox sayda zərif və duyğulu şeirlərin müəllifi olmuş, elm və incəsənət 
adamlarına himayədarlıq etmişdir. Onun dövrü incəsənət, mədəniy-
yət və ədəbiyyatın qızıl dövrü hesab olunur.  
11. Herbert Spenser (1820-1903) – ingilis filosof-sosioloqu, 
təkamül nəzəriyyəsinin banilərindən biri, liberalizmin ideoloqu. 
Baxışlarının əsasında təkamülçülük, qeyri-müdaxilə prinsipi (laissez 
faire) və bütün elmləri özündə birləşdirən fəlsəfi konsepsiya durur. 
Cəmiyyəti təkamül edən canlı orqanizm adlandıran filosofa görə 
cəmiyyət özünün uyğunlaşma prosesini sərbəst və qıvraq şəkildə 
həyata keçirə bilərsə, o zaman istehsalat baxımından inkişaf etmiş 
cəmiyyət formalaşar. Alimin 10 fəsildən ibarət “System of Syntethic 
Philosophy” (Sintetik fəlsəfənin sistemləri) adlı əsəri biologiya, psixo-
logiya, sosiologiya və etikanın prinsiplərindən bəhs edir. 
12. Dante Aligyeri (1265-1321) – görkəmli italyan şairi, “ital-
yan xalq dilinin atası” (il Sommo Poeta). Onun “Commedia”sı (İlahi 
komediya) Avropa ədəbiyyatının şedevrləri sırasındadır. “Convivio” 
(Ziyafət) – alleqorik şərhlərin olduğu ən böyük həcmli poetik əsər 
(tamamlanmamışdır), “Monarxiya” – mövcud monarxiya rejimi və 
kilsə qanunlarını kəskin tənqid edən latınca siyasi fəlsəfi traktat (əsər 
Dantenin ölümündən sonra yandırılmışdır), “De vulgari eloquentia” 
(Ana dilin bəlağəti) – italyan xalq dilinin gözəlliklərini vəsf edən və 
onun canlandırılmasını təbliğ edən əsər, “La Vita Nuova” (Yeni həyat) 
– Beatriç Portinariyə ülvü məhəbbət hisslərini tərənnüm edən şeirlər 
(qeyri-məlumdur) və s. əsərləri var. 
13. Əhməd İbn Rüşd (1126-1198) (Avropada Averroes adı ilə 
tanınmışdır) - orta əsr Əndəlus filosofu, Aristotel və İslam fəlsəfəsi, 
İslam fiqhinin Maliki məktəbi, psixologiya, məntiq, siyasət, musiqi 
nəzəriyyəsi, coğrafiya, riyaziyyat, tibb, astronomiya, fizika və göy 
¤ Əmin Rihani ¥ 
¤  270  ¥ 
cisimləri mexanikasına dair çox sayda əsərlərin müəllifi. Elmi-bədii 
irsi, ümumilikdə, 80 əsərdən ibarətdir. Aristotelin “Posterior 
Analytics”, “De anima”, “Physics”, “De Caelo”, “Metaphysics” və b. əsər-
lərinin şərhlərinə görə dünya elmində “Şərhçi” ayaması ilə məşhur 
olmuşdur. Onun sayəsində Qərb dünyası itmiş Aristotel irsi ilə tanış 
olmaq imkanı qazanmışdır. “Tahafut al-tahafut” (Nizamsızlığın 
davamsızlığı) adlı əsərində Aristotel təliminin yanlış olaraq neop-
latonik mahiyyətdə olması iddialarına aydınlıq gətirmiş, fəlsəfə ilə 
din arasında heç bir ziddiyyətin olmadığını, onların hər ikisinin ali 
həqiqətə çatmaq yolunda müxtəlif vasitələr olduğunu bəyan et-
mişdir.  
14. Ömər ibn Farid (1181-1235) – Sufi ərəb şairi, İslam hü-
ququ, hədis elmi və poeziya sahəsində tanınmış nüfuzlu alimlərdən 
biri. Poeziyası ərəb təsəvvüf elminin zirvəsi kimi dəyərləndirilir.  
Şeirlərində başlıca ideya ülvü sevgili ilə qovuşmaq təşkil edir. “Nəzm 
əs-suluk” (Yola dair qəsidə) sufizmdə ali məqama yüksəlmək yolunda 
sufilərin keçdiyi mənəvi mərhələlərdən bəhs edən bu janrda ərəbcə 
yazılmış ən böyük həcmli şeirdir.  
15. Əbu Əla əl-Məari (973-1057) – XI əsr ərəb ədəbiyyatının 
dahi şairi, filosof, zuhdiyyə janrının görkəmli nümayəndəsi. Ruh 
etibarilə tərki-dünya olmuş, din və şəriət qanunlarına skeptik yanaş-
mış, ədəbiyyatda isə daha çox zahidanə şeirlər qələmə almışdır. 
Məlum olan əsərləri: gənclik dövrünə aid şeirlərinin toplandığı “Səqṭ 
al-zənd” (Çaxmaq daşının ilk qığılcımları), qafiyə sistemi və dilçiliyə 
dair “Lüzūm mā ləm yəlzəm” (Lazım olmayan lüzumiyyət), dini 
görüşlərini əks etdirən “Risālat al-ğufrān” (Bağışlanmaq haqda 
məktub) və Quran-Kərimə  parodiya hesab olunan “əl-Fuṣūl va al-
ğāyāt” (Fəsillər və qayələr). Rasionalist mövqedən çıxış edərək insa-
nın hər bir əməlində və fikrində ağıl və məntiqinə söykənməli 
olduğunu bildirmiş, xürafatçılıq və ehkamçılığa qarşı çıxaraq dini 
cahil insanları idarə etmək üçün əcdadların uydurması hesab 
etmişdir. Xətib Təbrizi, Möhsün ət-Tənuxi, Əbu Xitəb əl-Əndəlusi, 
Əbu Tahir əl-Ənbəri və b. məşhurların müəllimi olmuşdur.  
16. Bəha əd-Din Züheyr (1186-1258) – 12-ci əsrin görkəmli 
yazarı, şairi və xəttatı. Mesopotamiyada Malik əs-Salih Nəcm əd-
¤ Seçilmiş incilər ¥ 
 
¤  271  ¥ 
Dinin sarayında şairlik etmiş, şahın ən yaxın adamı olmuşdur. Nəcm 
əd-Din həbs edildikdə bir müddət Nablusa getmiş, daha sonra 
həbsdən azad olmuş şahın yanına qayıtmış və onun şəxsi katibi kimi 
çalışmışdır. Yaradıcılığı öz zərifliyi və incə üslubu ilə seçilən mədhiy-
yələrdən ibarətdir. 
17. Lui Paster (1822-1895) – Peyvənd, mikrob fermentasiyası 
və pasterizasiya qaydalarına dair kəşfləri ilə məşhur olmuş fransız 
kimyaçı alim, mikrobioloq. Xəstəliklərin səbəblərinin öncədən təyin 
edilməsi istiqamətində kəşfləri xəstəliklərin bakterioloji diaqnoz 
üsullarının müəyyənləşdirilməsinə töhfə vermişdir. Bu sahədə 
uğurları ona  “mikrobiologiyanın atası“ fəxri adını qazandırmışdır. 
Generasiyanın öz-özündən yaranması ilə bağlı mövcud iddiaları 
təkzib edərək sübut etmişdir ki, təmiz və sterilizə olunmuş mühitdə 
heç bir orqanizm inkişaf etmir: nəsilyaranma prosesi kənar qüvvənin 
köməkliyi ilə ətraf mühitlə təmasda olarkən baş verir. Bu kəşfinə görə 
o, Fransa Elmlər Akademiyasının Alembert mükafatına layiq 
görülmüşdür. 
18. Avreliy Avqustin (Müqəddəs Avqustin, 354-430) - 
xristian ilahiyyatçısı, filosof, avqustinizm təliminin banisi, xristian 
fəlsəfə tarixinin yaradıcısı. Manexeyçilik, şübhəçilik, neoplatonizm 
və xristianlıq təlimlərinin mürəkkəb sintezindən yaranan Avqustin 
neoplatonizmi Qərbi Avropa fəlsəfəsi və katolik ilahiyyat elmində 
18-ci əsrədək hakim olmuşdur. Haqqında ən etibarlı mənbə 
“Confessions” (Etiraflar) adlı traktatıdır. “De civitate Dei” (Allahın 
şəhəri), “De Trinitate” (Üçlük haqda), “De libero arbitrio” (Azad iradə 
haqda), “Retractationes” (Özünə qayıdış) və b. əsərlərində alın yazısı, 
iradə azadlığı, könüllü günah konsepsiyası, nicat və qurtuluşun 
Allahın lütfü sayəsində seçilmişlərə şamil olması, İncil mətnlərində 
elmlə ziddiyyət təşkil edən ayələrin hərfi qəbul edilməməsi və s. kimi 
fikirlərə aydınlıq gətirilir. Avqustinizm təlimi Allahı ali həqiqət və 
məhəbbət mənbəyi kimi substansiyanın ən ali forması kimi qəbul 
etmişdir.  
19. Samoslu Epikür (342-271 e.ə.) – qədim yunan filosofu, 
Afinada epikür fəlsəfəsinin yaradıcısı, empirik təbiət elmlərinin 
banisi. 300-dək olan əsərindən dövrümüzə sadəcə kiçik fraqmentlər, 
¤ Əmin Rihani ¥ 
¤  272  ¥ 
dostlarına yazdığı 3 məktub, 80-dək aforizm gəlib çatmışdır. Kano-
nika adlandırdığı epikürizm fəlsəfəsinin əsasında həqiqət qanunları 
və meyarlar haqda təlimlər dayanır. Filosofa görə təbiətin dərki 
insanı xürafat, din və ölüm qorxusundan azad edir. Ölümlə bağlı 
dediyi aforizm çox məşhurdur: “Ölümün bizə heç bir aidiyyatı yoxdur. 
Biz olduqda o, olmur. O, olduqda isə biz olmuruq”. Fəlsəfəsinin əsas 
qayəsini xoşbəxt olmaq, sakit həyata qovuşmaq, qorxudan azad 
olmaq ideyası təşkil edirdi.  
20.  Sokrat (lat. Socrates; 470/469 – 399 e.ə.) – qədim yunan 
filosofu, Qərb fəlsəfəsinin banilərindən biri. Yaradıcılığı haqda 
məlumat tələbələri Platon və Ksenofun sayəsində gəlib çatmışdır. 
Özü fikirlərinin yazıya alınmasına qarşı idi. Dialektik mübahisələrə 
söykənən təhlil metodu insan şəxsiyyəti ilə bağlı meyarların üzə 
çıxmasında effektiv metod olub “Sokrat ironiyası” adı almışdır: 
çoxsaylı suallar əsasında alınan cavablar süzgəcdən keçirilərək 
həqiqətin üzə çıxmasına yarıdımçı olurdu. Başlıca təliminə görə 
fəzilət və kəramət sahibləri filosoflar olmadan da dövləti idarə etmək 
iqtidarındadırlar. Diktatura rejiminə qarşı çıxış edirdi və demok-
ratiyanı müdafiə edirdi; yalnız demokratik quruluşda insanın özünə, 
ailəsinə və vətəninə doğru şəkildə xidmət edə biləcəyi fikrində idi. 
21.  Platon (lat. Plato, ərəbcə Əflatun, 427-347 e.ə.) – qədim 
yunan filosofu, əsərlərinin tam şəkildə zəmanəmizədək gəlib çatdıgı 
ilk filosof (250 əlyazısı məlumdur. Onların bəzisinin Platona aid 
olmadığı iddia edilir.) “Akademiya” adı ilə məşhur olan fəlsəfi 
məktəbi fəlsəfə, incəsənət və ədəbiyyat sevərləri öz ətrafına topla-
mışdı. Platon fəlsəfəsinin əsasında ideyalar haqda təlim dayanır: 
transsendent ilahi başlanğıc təsəvvür və dərk edilməyəndir, hər bir 
şeydə dəyişməz olaraq qalan sadəcə ideyadır - əbədi və parçalana 
bilməyən. Empirik dünyada hər şey birindən digərinə daimi keçid 
halındadır - varlıqdan yoxluğa və əksinə. Faniliyin başlıca səbəbi 
şeylərin mürəkkəb quruluşda olmasıdır, ruh ideya kimi sadə və 
əzəlidir. “Apology” (Sokrata mərsiyyə), Charmides, Crito, Euthyphro, 
Gorgias, Hippias, Ion, Laches, Lysis, Protagoras, Cratylus, Respublika, 
Simpozium, Theaetetus, Critias, Sophist, Politicus (Siyasət), Timaeus, 
Philebus və s. kimi əsərləri məlumdur. 
¤ Seçilmiş incilər ¥ 
 
¤  273  ¥ 
22. Müəllif əbədi üçlüyə - ruh, ağıl və cismə işarə edir.  
23. 1936-cı ildə “Sən özün olmasaydın kim olmaq istərdin?” 
adlı anket sorğusuna cavab olaraq qələmə alınmışdır.  
24. 1935-ci ildə Amerika Cəmiyyəti gənclərinin sorğularına 
cavab olaraq söylənmişdir.   
25. 1936-cı ildə qələmə alınmışdır. 
26. Qumar stoluna işarədir. 
27. 1912-ci ildə Beyrutun Amerika universitetində məruzə 
etmişdir.  
28. Sunnə (Sünnə) - din məsələlərində olduğu kimi, dünya 
işlərində də müqəddəs Quran-Kərimdən sonra ən xeyirli və ən 
faydalı bilik olub, dini etiqad, əqidə və doğru davranış ilə bağlı olan 
şeyləri ehtiva edir. İtaət etməli olduğumuz əzəli qanunları sunnə adı 
ilə ifadə edirlər.  
29. Atilla (?-453) – hunların qüdrətli hökmdarı, Reyn 
çayından Volqaya kimi məskun olan türk, alman və digər qəbilələri 
öz hakimiyyəti altında birləşdirən dövlət başçısı. Şifahi alman 
dastanlarında və skandinav saqalarında (“Velsunga saga”, “Poetic 
Edda”) mərhəmətli hökmdar və güclü sərkərdə kimi vəsf olunur. İlk 
yürüşü 441-ci ildə Bizans imperiyası ərazilərinə olmuşdur. Fransa, 
İtaliya, Serbiya, Bolqarıstan ərazilərinin çox hissəsini işğal etmiş, 
Roma imperiyasının paytaxtı Mediolanumda (indiki Milan) impe-
rator sarayını yağmalamışdır. Bolqar xanlarının Atilla şəcərəsindən 
nəşət etdiyi söylənilir. Orta əsr traktatlarında ona “Flagellum Dei” 
(Allahın lənəti) deyə müraciət edilir. Tarixdə barbarlığın simvolu, 
Qərb sivilizasiyasının dağıdıcısı kimi qələmə verilir. 
30. Çingizxan (əsil adı Temujin, Timurçin, 1155-1227) – 
Monqol imperiyasının banisi və ilk xanı, monqolların Orta Asiya, 
Çin, Qafqaz və Şərqi Avropaya yürüşlərini təşkil edən sərkərdə, 
bəşər tarixində kontinental imperiyanın yaradıcısı. İlk icmasını (ulus) 
1186-cı ildə təsis etmiş, ilk böyük hərbi əməliyyatını 1196-cı ildə 
tatarlara qarşı keçirmişdir. 1206-cı ildə Şərqi Monqolustanın bütün 
qəbilələri üzərində böyük xan elan edilərək “xaqan” titulu almış və 
Çingizxan (hərfən: dəniz kimi sərhədsiz olanın hökmdarı mənasında) 
adını qəbul etmişdir. Onun və xələflərinin davamlı və irihəcmli 
¤ Əmin Rihani ¥ 
¤  274  ¥ 
yürüşləri nəticəsində Xarəzmşahlar dövləti, böyük Çin imperiyası, 
Bağdad xilafəti, Volqa Bolqarıstanı və çox sayda rus knyazlıqları 
süquta uğramışdır.  
31. Üst geyimin çeşidlərindən biri. 
32. Ərəblərdə bu söz “muruvva” adı altında məşhur olub, 
insan xilqətinə aid ən gözəl fəzilətləri ehtiva edir. 
33. İslamın təzahür etdiyi ilk dövr 
34. Malik ibn Dinar (? - 648) – Məhəmməd (ə.s.ə.) pey-
ğəmbərin ilk səhabələrindən biri, Hindistanda İslamın yayıcısı. Hin-
distanın Kranqanor vilayətində ilk müsəlman icmasını yaratmış, 
Kodunqallurda ilk məscid (629) inşa etdirmişdir. Ərazidə sakin olan 
yəhudi ailələrlə toqquşmalar nəticəsində icmanın bəzi üzvləri Hin-
distanın Kollam, Helli, Barakur, Manqalapuram, Manqaluru, 
Kasaraqod, Talanqara, Çerupatanam, Darmapattanam, Pransarina, 
Çaliyam və digər ərazilərinə köç etmişdilər. Hindistanda hər il mə-
hərrəm ayında Malik ibn Dinarın şərəfinə müsəlman icmaları 
tərəfindən “Malik Dinar urus” adı ilə qeyd olunan bayram şənlikləri 
keçirilir.  
35. Qay Yuli Sezar (100- 44 e.ə.) – qədim Roma dövlət və 
siyasi xadimi, sərkərdə, e.ə. 63 ildən böyük pontifik, qeysər. e.ə. 60-cı 
ildə özünün ilk triumviratını keçirmiş, 8 illik hərbi fəaliyyəti 
nəticəsində Atlantik okeandan Reynə kimi böyük əraziləri Roma 
imperiyasının ərazisinə qatmışdır. E.ə. 49-cu ildə senata qarşı 
vətəndaş müharibəsi başladaraq 4 il ərzində müxalifətdən olan güclü 
rəqiblərini məğlubiyyətə uğratmış və bütün hakimiyyəti öz əlində 
cəmləşdirmişdir. İdarəçiliyi sərt qanunlar, müxalifətin susdurulması 
və öz şəxsiyyətini kultlaşdırmaqla səciyyəvi idi. Mark Yuni Brutun 
başçılığı ilə bir qrup senat tərəfindən qətlə yetirilmişdir.  
36. Lotar (941-986) – Qərbi-Frank dövlətinin kralı (954-986). 
Atası IV Lüdoviqin qəfləti ölümündən sonra 13 yaşında ikən krallıq 
tacına sahiblənmişdir. Apardığı ən yaddaqalan müharibələr 963-cü 
ildə normand hersoqu I Riçard, 965-ci ildə Flandriya qrafı I Arnulf və 
974-cü ildə Lotaringiya kralı II Otton ilə olmuşdur. Sonuncusu ən ağır 
və uzun sürən müharibə kimi tarixdə qalmışdır. Yalnız II Ottonun 
ölümündən sonra 983-cü ildə Lotaringiya krallığının çox hissəsini 
¤ Seçilmiş incilər ¥ 
 
¤  275  ¥ 
işğal edə bilmiş, lakin 986-cı ildə qəfləti ölümü ilə işğalçılıq planları 
yarımçıq qalmışdır.  
37. Oliver Kromvel (1599-1658) – ingilis dövlət xadimi, 
sərkərdə, ingilis inqilabının lideri. 1653-1658-ci illərdə İngiltərə, 
Şotlandiya və İrlandiyanın lord-protektoru. İdarəçiliyi dövründə 
Daniya, İsveç, Hollandiya, Fransa və Portuqaliya ilə sülh sazişləri 
imzalamışdır. Ölkədə asayiş bərqərar olduqdan sonra yeni 
parlamentin yaranmasını sürətləndirmiş, krallıq tacından imtina 
edərək ömrünün sonuna kimi “xalqın siyasətçisi” qismində fəaliyyət 
göstərmişdir. 
38. I Napaleon Bonapart (1769-1821) – müasir Fransa 
cəmiyyətinin əsasını qoymuş Fransa imperatoru (1804-1815). 1799-cu 
ildə “18 brümer” hökumət çevrilişi etməklə hakimiyyətə yiyələnmiş 
və 1804-cü ildə Fransanın imperatoru elan edilmişdir. 1805-1809-cu 
illərdə ardarda Avstriya, Prussiya, Polşa və digər cəbhələrdə apardığı 
uğurlu hərbi əməliyyatlar nəticəsində dövlət sərhədlərini genişlən-
dirmiş, Fransanı regionda güclü derjavalardan birinə çevirmişdir. 
1812-ci ildə Rusiya cəbhəsində məğlubiyyətə uğradıqdan və 1814-cü 
ildə antifransız koalisiyasının Parijə daxil olmasından sonra taxtdan 
əl çəkmişdir. 1815-ci ildə yenidən taxta yiyələnsə də, sadəcə 100 gün 
hakimiyyətdə qala bilmiş və Vaterlo yaxınlığındakı döyüşdə məğlub 
olaraq Müqəddəs Yelena adasına sürgün edilmişdir.  
39. Bu beyt 11-ci əsrin daha ərəb şairi Əbu Əla əl-Məariyə 
aiddir (bax: 15):  
 نشكو الزمان و ما اتى بجناية ،
                                      و لو تستطاع  تكلما  لشكانا 
40. Müəllif hicrət edən suriyalılara – mühacirlərə işarə edir. 
41. Sinfi mənsubiyyət 
42. Makedoniyada dağ. Onun müqəddəs olduğu söylənilir. 
43. Müəllifin haqqında danışdığı simsiz telefon bu günün 
mobil telefonlar kimi artıq mövcuddur. 
44. İbn Xəldun - XIV-XV əsr ərəb müsəlman filosofu, iqtisad-
çı, sosioloq, tarixçi. İlk dəfə olaraq iqtisadiyyatın funksiyalarını 
sistemləşdirmiş, sivilizasiyalar, dövlətlər və imperiyaların yüksəlişi 
və tənəzzülünü qabaqcadan xəbər verən iqtisadiyyatın ümumi 
nəzəriyyəsini işləyib hazırlamışdır. Avtobioqrafik məzmunlu “`(Ə)t-
¤ Əmin Rihani ¥ 
¤  276  ¥ 
ta`arruf bi `(i)bn Ḫəldun va riḥlətəhu ğarbən va şərqan” (İbn Xəldunla 
tanışlıq, Şərq və Qərbə səfər), sufizmə dair “Şəfȃ` əs-sȃ`(i)l va təhḏīf əl-
məsȃ`(i)l” (Soruşanın şəfası və məsələlərin intizamı), məntiq və dinə 
aid “Lubȃb əl-maḥṣal fī `(u)ṣȗl əd-dīn” (Dini qaydalardan əldə olunan 
seçmələr), “Kitȃb əl-`ibər va dīvȃn əl-mubtəd`(ə)...” (Nəsihət kitabı və 
başlanğıc divanı...) və s. əsərləri var. “Böyük tarix” və ya “Müqəddimə” 
adları ilə məşhur olan sonuncusunda tarixi tənqid və üsulları, tarixi 
yanlışlıqların mənbələri, yer kürəsinin coğrafi mənzərəsi, iqlimin 
insanlara mənəvi və fiziki təsiri, həqiqətin dərki üsulları, dövlət, 
ictimai və məişət həyatı formalarının təkamülü, dövlətin rifahında 
əməyin rolu, iqtisadi və əqli inkişaf və s. kimi məsələlər işıqlandırıl-
mışdır.  
45. Şarl Lui Monteskyö (1689-1755)  - fransız yazıçı, maarifçi 
filosof, sosioloq, hakimiyyət bölgüsü doktrinasının müəllifi. İqlimə 
görə həyat şəraitinin müxtəlifliyini müəyyən etmiş, yer və iqlim 
dəyişikliyinin insanların həyat tərzinə və siyasi idarəçilik formalarına 
təsirini təyin etmişdir. Siyasi və hüquqi ideyaları ABŞ konstitu-
siyasına, eləcə də Böyük Fransa inqilabının konstitusiya qanunveri-
ciliyinə və Fransanın 1804-cü il Vətəndaş kodeksinə təsir etmişdir. 
Hakimiyyətin ictimai institutların yardımı ilə əldə edilməli olduğu 
fikrini müdafiə etmişdir. “Lettres persanes” (Fars məktubları, 1721), 
“Le Temple de Gnide” (Qnid məbədi, 1725), “Système des idées” 
(İdeyalar sistemi, 1716), “Histoire véritable” (Həqiqi tarix, 1723-38), 
“Considérations sur les causes de la grandeur des Romains et de leur 
décadence” (Romalıların əzəmət və süqutunun səbəbləri haqda 
düşüncələr, 1734) və s. əsərləri var. 
46. Seltlər (Keltlər) - Qədim zamanlarda Qərbi Avropada 
yaşamış tayfalardan biri. Dörd min il öncə ana vətənləri olan Orta 
Avropadan köç edərək Britaniya adalarına və İspaniyaya yerləş-
mişdilər. Döyüşçü və ovçu olmaqla yanaşı, mükəmməl əkinçi idilər. 
47. Publiy Karneliy Tasit (Tacitus, 50-120) – qədim Romanın 
tanınmış tarixçilərindən, antik dövrün ən məşhur yazıçılarından biri. 
97-ci ildə ali magistr konsulu kimi siyasi karyerasında ən yüksək 
pilləni əldə etmişdir. İmperator Domisianın ölümündən və hakimiy-
yətin Antoninlərə keçməsindən sonra tarixi əsərlər qələmə almışdır: 
¤ Seçilmiş incilər ¥ 
 
¤  277  ¥ 
“Historiae” (Tarix), “Annales” (Salnamələr), “De vita Iulii Agricolae” 
(Aqrikol), “De origine et situ Germanorum” (Almanların yaranması və 
yerləşməsi) və “Dialogus de oratoribus” (Natiqlər haqda dialoq) və s. 
Roma imperiyası tarixi haqda yazmasına baxmayaraq, öz mötə-
dilliyini qoruyub saxlamış, sabit hakimiyyət və intizamlı vətəndaş 
quruluşu ideyasını dəstəkləmişdir. Problemlərin həllində keçmişdən 
faydalanmağı vacib hesab etmiş, onu tarixi kütlənin mənəviyyatına 
təsir edəcək böyük qüvvə kimi qiymətləndirmişdir.  
48. Beyt belə səslənir:   ،ًإّن الّشرائَع ألقت بيننا إَحنا                             
وأودعتَنا أفانيَن العداوات    
49. İngiltərədə baş vermiş burjua inqilabına işarədir (1642-
1649). İnqilab nəticəsində İngiltərə mütləq monarxiya quruluşundan 
konstitusiyalı monarxiya quruluşuna keçmiş, kralın hakimiyyəti 
parlament tərəfindən məhdudlaşdırılmış, vətəndaş hüquqları bər-
qərar olmuşdur. 
50. Böyük Fransa inqilabı (1789-1799) – Bastiliyanın alınması 
ilə (14 iyul 1789) başlayan üsyan 18 brümer çevrilişi ilə (9 noyabr 
1799) sona çatdı. İnqilab nəticəsində monarxiya quruluşu ləğv 
olundu, azad və bərabərhüquqlu vətəndaşların Respublika quruluşu 
yaradıldı. Dövlətin başlıca devizi “azadlıq, hüquq bərabərliyi və qar-
daşlıq” idi. Demokratik və mütərəqqi cəmiyyətin yaranması ilə 
nəticələnən inqilab XIX əsrin ilk yarısında bütün dünyada azadlıq 
ideyalarının yayılmasına böyük təsir göstərdi. 
51. Rene Dekart (1596-1650) – fransız filosofu, riyaziyyatçı, 
fizik və fizioloq. Dekart fəlsəfəsi dualist fəlsəfə idi: cisim və düşün-
cənin, maddi və mənəvi olanın ikili vəhdəti və eyni zamanda müs-
təqil və bir-birindən asılı olmadan mövcudluğu. O, Allahı yaradıcı, 
ilkin mənbə kimi qəbul edir və onun hər iki substansiyanı eyni 
qanunlar əsasında yaratması fikrindən çıxış edirdi. Adı ilə bağlı olan 
rasionalizm fəlsəfəsi şüurun aliliyini və sonsuzluğunu qəbul etmiş, 
insanın idrak və ağlı ilə təbiət qüvvələrini ram edə biləcəyi fikrini 
müdafiə etmişdir.  
52. Frensis Bekon (1561-1626) – ingilis filosofu, tarixçi, siyasi 
xadim, empirizm nəzəriyyəsinin banisi. Bekon metodu adı altında 
¤ Əmin Rihani ¥ 
¤  278  ¥ 
məşhur olan induktiv metodologiyanın əsasını qoymuşdur: induk-
siya öz biliyini ətraf mühitdən təcrübə, müşahidə və hipotezin sınaq-
dan keçirilməsi yolu ilə əldə edir. Elm problemlərinə münasibətini 
“Novum Organum” (Yeni Oraqon) əsərində açıqlamışdır: təbiət 
insanın istifadəsinə yarayan cansız materialdır,  elm insanın gücünü 
artırmaq, onun maddi və mənəvi əhvalını yaxşılaşdırmaq vasitəsi 
kimi tədqiqat metoduna söykənməlidir, elmi idrakın əsasında 
induksiya və təcrübə durur, kamil bilik mütləq təcrübəyə söykənən 
hissi idrak vasitəsilə əldə edilir.  
53. İmanuel Kant (1724-1804) – alman filosofu, neoklassik 
fəlsəfənin banisi. Ən məşhur əsərləri: qnoseologiyaya dair „Kritik der 
reinen Vernunft“ (Təmiz idrakın tənqidi, 1781) etikaya dair „Kritik der 
praktischen Vernunft“ (Praktik idrakın tənqidi, 1788) və estetikaya dair 
„Kritik der Urteilskraft“ (Qavrama yollarının tənqidi, 1790). Təmiz 
idrak deyərkən qeyri-emprik, təcrübədən kənar aprior qavramanı nə-
zərdə tutmuş və iki cür düşüncə növünü ayırd etmişdir: analitik 
(təcrübəyə əsaslanmayan) və sintetik (təcrübə əsasında ələ olunan). 
Kanta görə idrak kor-koranə ətraf aləmi qavramır, əksinə ətraf aləm 
insanın düşüncə qabiliyyəti ilə uzlaşır; bilik qavrama və anlayışların 
birləşməsi nəticəsində əldə edilir.  
54. Nikkolo Makiavelinin (1469-1527) – İtalyan tarixçisi, 
siyasətçi, diplomat, filosof və yazar – “II Principe” (Hökmdar) əsəri 
nəzərdə tutulur. Müasir siyasi elm və siyasi etikanın banisi kimi 
tanınmış, ən məşhur əsəri olan “Hökmdar”da ideal hökmdar üçün 
lazım ola biləcək bütün məsələləri, hakimiyyətə yiyələnmə metodları 
və idarəçilik bacarığı haqda ətraflı məlumat vermişdir. 1513-cü ildə 
qələmə alınmasına baxmayaraq, bu əsər günümüzdə də dövlət və 
idarəçilik haqqında yazılmış ən fundamental əsərlərdən biri hesab 
olunur. 
55. Hersoq Arman Plessi de Rişelye (1585-1642) –  (Qırmızı 
kardinal ləqəbi ilə tanınmışdır) – Roma-katolik kilsəsinin kardinalı və 
Fransanın dövlət xadimi. 1616-ci ildən 1624-cü ilədək dövlət katibi, 
1624-1642-ci illərdə  kralın baş naziri olmuşdur. Fransız absolyutiz-
mini gücləndirmək məqsədilə mədəni inkişafa himayədarlıq etmiş, 
¤ Seçilmiş incilər ¥ 
 
¤  279  ¥ 
Sarbonnada əsaslı yenidənqurma işləri aparmış, Fransa Akade-
miyasını təsis etmiş, Sarbonna Universitetinə öz vəsiyyətinə əsasən 
Avropanın ən böyük kitabxanalarından birini hədiyyə etmişdir. Elm 
və incəsənətin hamisi, eyni zamanda, məhsuldar dramaturq 
olmuşdur. Pyesləri öz təşəbbüsü ilə açdırdığı kral tipoqrafiyasında 
nəşr olunmuşdur. Sərt və qatı siyasəti nəticəsində Fransada katolik-
lərlə protestantlar arasında uzun müddət davam edən dini mühari-
bəni dayandıra bilmiş, duel və saray intriqalarının qarşısını almış, 
güclü kral hakimiyyətinə söykənən mərkəzi idarəçilik sistemini 
möhkəmləndirmişdir.  
56. Ömər ibn Xəttab (581-644) – xəlifə Əbu Bəkrin vəfatından 
sonra ikinci xəlifə, Əmir əl-Möminin, Məhəmməd (s.ə.s.) peyğəmbə-
rin ilk səhabələrindən, İslamın görkəmli fəqihlərindən biri. İslam 
dünyasında “Ömər əl-Fəruq” (doğru ilə yanlışı ayıra bilən) adı ilə 
tanınmışdır. Hakimiyyəti dövründə Xilafətin torpaqları İraq, Misir, 
Liviya, Şam, Fars diyarı, Xorasan, Şərqi Anatoliya, Sicistan ərazilərinə 
qədər uzanmışdır. 638-ci ildə Yarmuk çayı yaxınlığında bizanslarla 
döyüş zamanı Qüds ərəblər tərəfindən alınmış, Mərva dağının cənub 
yamacında Qubba as-Sahra məscidi ucaldılmışdı. İdarəçilyi dövründə 
müsəlmanlar vahid dövlət ətrafında birləşərək bütün dünyaya 
hegemon oldular. Ömərin təkidi ilə Əbu Bəkrin vaxtında Quran 
surələrinin vahid kitabda toplanması və yayılmasına başlandı, hicri 
təqvimi qəbul edildi. 
57. Ziyad ibn Əbu Sufyan (?-673) -  Əməvilər sülaləsinin 
üzvü, dövrünün savadlı, gözəl natiqlik qabiliyyəti ilə seçilən 
sərkərdəsi.  664-cü ildə xəlifə Müaviyə Ziyadı qardaşı kimi tanımış və 
onu Bəsrəyə hakim qoymuşdur. Ziyadın Bəsrə xalqı qarşısında 
söylədiyi xütbə tarixə yazılmışdır: “Mən sizdən itaət tələb edirəm, siz də 
məndən doğruluq tələb edin! Öz nifrət və qəzəbinizi mənə qarşı 
yönəltməyin! Mən bir çoxlarının başlarının yerindən oynadığını görürəm... 
Qoy hər bir kəs başının çiyinləri üzərində olduğuna əmin olsun!”  
58. hərfən: açar 
59. Təqva - Allah qarşısında xof, ruh və nəfsin hifz edilməsi, 
günahlardan əl çəkmə.  
60. İri kapitalist dövlətlərə eyham edir. Qanunların yalnız 
¤ Əmin Rihani ¥ 
¤  280  ¥ 
onlar üçün çalışdığını deyən müəllif bütün dünyanın onların 
qoyduqları qaydalar əsasında idarə olunduğuna işarə edir. 
61. Xristofor Kolumb (1451-1506) –1492-ci ildə Amerikanı 
kəşf edən ispan dəniz səyyahı. Onun böyük kəşfi Vest-Hind adı ilə 
Amerikanın Böyük və Kiçik Antil adaları (Kuba, Haiti, Yamayka, 
Puerto-Rika, Dominikan və Virgin adaları, eləcə də Trinidad) və 
Baham adasını əhatə edir. 1492-1504-cü illər arasında Kolumb 4 dəfə 
Amerikaya səfər etmişdir. Bu ərəfədə digər səyyah Vasko de Qama 
əsil Hindistana dəniz yolunu kəşf edərək Kolumbun kəşf etdiyi 
ərazilərin Hindistan olmadığını bildirmiş, onun özünü isə yalan-
çılıqda ittiham etmişdir. Kolumbun kəşfi avropalıların Amerikada 
geniş müstəmləkəçilik planlarına start vermişdir. Vəsiyyəti ilə ölü-
mündən sonra külü Vest-Hind ərazisində basdırılmışdır. Böyük 
kəşflərinə görə katolik kilsəsi tərəfindən dvoryan titulu verilmişdir.   
62. Ralf Valdo Emerson (1803-1882) – Amerikalı yazıçı, şair, 
transsendentalizm hərəkatının liderlərindən biri. Transsendental 
fəlsəfəsini “Nature” (Təbiət, 1836) adlı əsərində işıqlandırmışdır. 
1841-44-cü illər ərzində dərc etdirdiyi “Self-Reliance” (Özünə 
güvən),  “The Over-Soul” (Ali ruh) , “The poet” (Şair), “Circles” 
(Dövrələr), “Experience” (Təcrübə) kimi hekayələrində individuallıq, 
azadlıq, ruhla ətraf mühit arasında əlaqəyə dair transsendental 
fikirlər öz əksini tapmışdır. Transsendentalizm – Təbiəti ilahiləşdirir, 
onu mənəvi gücün başlıca qaynağı kimi qəbul edir, hamının Allah 
qarşısında bərabərliyi, mənəvi təkamül, insanın kobud materialist 
maraqlardan çəkinərək makrokosmosu intuitiv dərk vasitəsilə qav-
raması ideyasını müdafiə edirdi.  
63. Yava (Java) - İndoneziya tərkibində olan ada. Ərazisinin 
30% -ni cəngəlliklər təşkil edir. 
64. Stoisizm – Afinada Kitiyalı Zenon tərəfindən e.ə. 3-cü 
əsrdə əsası qoyulan ellinist fəlsəfi cərəyan. Stoiklərə görə individual 
fəlsəfənin göstəricisi insanın nə dediyi yox, necə davranmasıdır; 
varlığın başlıca amalı fəzilətlərlə səciyyələnən xeyirdir, yalnız 
müdrik adam tamamilə azad ola bilər. Stoisizm Roma imperiyası, 
xüsusən də Mark Avreliyin hakimiyyəti illərində çox geniş 
yayılmışdır. Stoiklərə görə dünya ilahi qanun olan loqos tərəfindən 
¤ Seçilmiş incilər ¥ 
 
¤  281  ¥ 
idarə olunur. Materiya loqos tərəfindən yaradılır. İnsan taleyi 
loqosun proyeksiyası olduğundan onunla savaşmaq qəbuledilməz-
dir. Dünyanı idarə edən ali şüur Allahdır. Bütün materiya bu ilahi 
gücün daimi dəyişməsi və yenidən onda təcəlli olması nəticəsində 
yaranan modifikasiyadır. Kleanf, Xrisipp, Seneka, Epikteti, Sokrat və 
imperator Mark Avreliy stoisizmin məşhur nümayəndələri idilər. 
65. Kitiyalı Zenon  (334-262 e.ə.) – Kipr əsilli yunan mütəfək-
kiri, stoisizm fəlsəfi məktəbinin yaradıcısı. Hərəkət, məkan və 
kəmiyyət konsepsiyalarının ziddiyyətini sübut etməyə çalışdığı 
aporiyaları ilə məşhurdur. Fəlsəfəni 3 hissəyə ayırmışdır: logika 
(ritorika, qrammatika, qavrayış və düşüncə nəzəriyyəsi), fizika (elm, 
varlığın ilahi təbiəti) və etika (təbiətlə həmahənglik şəraitində 
xoşbəxtliyə çatmaq). Zenona görə varlıq – Allahın özüdür: ilahi 
əsaslandırılmış bütövlük (hər şey bu bütövə məxsusdur). Gerçək 
xeyir yalnız fəzilətlərdə üzə çıxır, həqiqi biliyi əldə etmək üçün insan 
4 mərhələdən keçir: qavrayış, təsdiq, dərketmə və bilik. Əsərləri 
içərisində müəyyən dərəcədə haqqında məlumat olan “Republica”dır; 
burada o, stoisizmə dair fikirlərini açıqlamışdır. 
66. Müəllif Çingizxana işarə edir (bax: 30). Osmanlı tarixçi, 
səyyah Ö.Çələbinin dediyinə görə Çingizxan  Allah-təalanın camidə 
və məsciddə olması fikrinə hiddətlə qarşı çıxırdı. Allahın evi olan 
Kəbə barədə fikir söyləyərkən demişdir: “Ata-babalarımız söyləmişdir 
ki, Allah evdə, buludların arasında və ya 6 səma arxasında ola bilməz. Çünki 
o, qüsursuz, əzəli və ölçüsüzdür. Onun yeri, məkanı yoxdur. İndi isə Allaha 
ev tikiblər. Əgər mən bu evdə Allahı görsəydim, o an çıxıb gedərdim!” (İfadə 
A.B.Puşkarevin “XV век. Ханы и катаклизмы" kitabından götürürl-
müşdür). Bu fikirə istinad etsək, Çingizxanın yürüş etdiyi torpaq-
larda camiləri, Allahın evi altında tikilən ocaqları və müqəddəs 
yerləri dağıtmaqdan çəkinmədiyinə anlam qazandırmaq olar; çünki 
o, Allahı bir evə sığmayacaq qədər ölçüsüz və ülvi hesab edirdi. 
67. Ö.Çələbinin “Səyahətnamə” əsərində Məhəmməd (s.a.s.) 
peyğəmbərin elçisi Muaz ibn Cəbəlin Çingizxanı İslama dəvət etməsi 
ilə bağlı hekayət verilir. Səyyahın yazdığına görə monqol xanı 
İslamın iki vacib şərtindən başqa qalanları qəbul etmiş və ömrünün 
sonlarına yaxın İslama şəhadət gətirmişdir. Bu məlumatın nə 
¤ Əmin Rihani ¥ 
¤  282  ¥ 
dərəcədə etibarlı olduğunu əminliklə iddia etmək olmasa da, Əmin 
Rihaninin əsərində buna eyham etməsi bu barədə əsaslandırıcı 
faktların olduğunu söyləməyə imkan verir. 
68. Viktorin Qay Martiy (lat. Viktorius - 281/363) – qədim 
Roma qrammatiki, natiq, filosof-neoplatonik. Platonizmdən xristian-
lığa keçməsi xristian teoloqu Avreliy Avqustinə (354-430) çox böyük 
təsir etmişdir. Onun “Confessions” (Etiraflar) kitabında buna işarə 
edilir. Karyerasının çiçəklənmə dövrü imperator II Konstansiyanın 
idarəçilik dövrünə təsadüf edir. Ömrünün son illərini müqəddəs 
triada konsepsiyasının işlənməsinə həsr etmişdir.  Həvari Pavelin 
risalələrinə latınca şərhlər yazmış, lakin şərhlərin çoxu dövrümüzə-
dək gəlib çatmamışdır. Pyer Adot özünün “Porphyry and Victorinus” 
adlı tədqiqat işində Viktorinin dini və fəlsəfi görüşlərini 
işıqlandırmışdır (Pierre Hadot, Porphyre et Victorinus. Paris: Institut 
d'études augustiniennes, 1968).  
69. Türkiyədə meydana gəlmiş sufi təriqətlərdən biri. Bu 
firqənin tərəfdarları özlərini Mövləvi (Mövlanə təliminin ardıcılları) 
adı ilə şöhrət tapmış Cəlaləddin Məhəmməd Bəlxi Ruminin 
ardıcılları hesab edirdilər. Mövləvi irfan və sufi təriqətinin görkəmli 
şəxsiyyətlərindən biri hesab olunur. “Məsnəvī Ma`nəvī” və “Dīvȃn 
Şəms ət-Təbrīzī” adlı iki kitabı sufi və ariflər arasında daha çox şöhrət 
tapmışdır. Türkiyənin Konya şəhərində dəfn olunan (h. 672) 
C.Ruminin qəbri sufilərin ziyarətgahı hesab olunur. Avropada 
mövləviləri “fırlanan dərvişlər” adlandırırlar.  
70. Amşit – Livanda maronit liman şəhəridir. Beyrutdan 40 
km. məsafədə yerləşir.  
71. Henrietta Renan – fransız yazıçı, filosof Ernest Renanın 
bacısı və hamisi. 5 yaşında ikən valideynlərini itirən Ernest özündən 
12 yaş böyük olan bacısı Henriettanın çox böyük təsiri altında 
olmuşdur. Qardaşını Osmanlı Suriyası və Fələstin səfərlərində 
müşayiət etmiş, bir müddət onunla birgə Livanda yaşamış və elə 
burada da qəfləti olaraq yüksək hərarətdən vəfat etmişdir. E.Renanın 
bacısına həsr etdiyi kitabda (“Henriette Renan, souvenir pour ceux qui 
l’ont connue”) onunla bağlı xatirələri toplanmışdır. Onlar arasında 
məktublaşmalar Mari Loyd tərəfindən tərcümə edilərək 1896-ci ildə 
¤ Seçilmiş incilər ¥ 
 
¤  283  ¥ 
Londonda “Brother and Sister: A Memoir and the Letters of Ernest & 
Henriette Renan” (Bacı və qardaş. Ernest və Henrietta Renanın 
xatirələri və məktubları) adı altında nəşr olunmuşdur.  
72. Nirvana (Nibbana –  hindcədən tərcümədə “sönmə”) – 
Hind dini dünyagörüşündə bütün məxluqatın son ali məqsədi, insan 
nəfsinin istək və rəzilliklərindən uzaqlaşaraq idrak mərhələsində 
rahatlığa qovuşması. Brahmanizmdə Nirvana – Brahman ilə qovuş-
maqdır. Bu, bir növ sufilərin ali məqama yüksəldikdə keçirdiyi 
ekstaz halını xatırladır.  
73. Allah-təalaya işarədir. 
74. Ədib bu çıxışını 1924-cü ildə Beyrutda Xalq Məclisinin 
açılışı zamanı etmişdir. 
75. Fureykə  (Frikka, Fraikah, Freikeh) – Livanla sərhəddə 
şimali Suriya ərazisində kənd. Hama inzibati idarəçiliyinə daxil olub, 
Qab vadisində yerləşir. 
76. Maidə surəsinin 69-cu ayəsinə işarədir:  انَّ الَِّذيَن آَمُنوْا َوالَِّذيَن
ِ َواْلَيْوِم اآلِخِر وَعِمَل َصالًِحا َفالَ َخْوٌف َعلَْيِھْم َوالَ  ّ اِبُؤوَن َوالنََّصاَرى َمْن آَمَن ِبا ُھْم  َھاُدوْا َوالصَّ
                                                                                                َيْحَزُنوَن     
(Həqiqətən, sabilər, yəhudilər və xristianlardan Allaha və axirət gününə 
inanlar, doğru yolda olanlar, saleh işlər görənlər qorxmaz və kədər-
lənməzlər).  
77. Ciddə (Cəddə) – Hicaz ərazisində şəhər. Ciddə - Səudiyyə 
Ərəbistanının paytaxtı Riyaddan sonra ikinci böyük şəhər olmaqla 
yanaşı, Qırmızı dəniz sahilində yerləşən ən böyük liman şəhəridir. 
Hələ qədim dövrlərdən Ciddə İslamın müqəddəs şəhərləri olan 
Məkkə və Mədinənin qapısı hesab olunurdu.   
78. Xristian ehkamlarının başlıca konsepsiyası olan Müqəd-
dəs Ata, Oğul və Ruh trilogiyasında Allaha işarədir.  
79. Çarlz Robert Darvin (1809-1882) – ingilis naturalist alim, 
səyyah, təkamüldə “təbii və cinsi” seçim nəzəriyyəsinin banisi. Bitki 
və heyvanat aləmi üzərində apardığı uzun illik tədqiqatları əsasında 
bitki və heyvan növlərinin yaranmasında təbii seçim, insanın 
təkamülündə cinsi seçim nəzəriyyələrini işləyib hazırlamışdır. “On 
the Origin of Species by Means of Natural Selection...” (Təbii Seçimə görə 
növlərin mənşəyi, 1859), “The Variation of Animals and Plants under 
Domestication”(Ev şəraitində bitki və heyvanların dəyişməsi, 1868), “The 
¤ Əmin Rihani ¥ 
¤  284  ¥ 
Descent of Man, and Selection in Relation to Sex” (İnsanın yaranması, cinsi 
seçim, 1871) və s. əsərləri var. Sonuncusunda insanların meymuna-
bənzər əcdadlarından yaranması ilə bağlı nəzəriyyə açıqlanmışdır.  
80. Tomas Henri Haksli ( 1825-1895) – ingilis zooloqu, 
aqnostisizm fəlsəfi cərəyanının banisi, darvinizm nəzəriyyəsinin car-
çısı. “Darvinin buldoqu” adı ilə məşhur olan Hakslinin fəlsəfəsi mate-
rializm fəlsəfəsi idi. 1869-cu ildə elmə “aqnostizm” adlı yeni termin 
gətirmişdir. Aqnostizm –  obyektiv gerçəkliyin subyektiv təcrübə 
vasitəsilə dərk edilməsini inkar edirdi. “Evolution and Ethics” 
(Təkamül və Etika) adlı əsərində insanın əqli və mənəvi keyfiyyət-
lərinin onun fiziki cəhətlərinin təkamülü nəticəsində formalaşdığını 
iddia etmişdir: emosiya və hisslər, intellekt, qrup şəklində yaşamaq 
istəyi və s. təbii təkamülün nəticəsi olub irsidir və nəsildən-nəsilə 
ötürülür. Halbuki dəyərlər və etika insanın özü tərəfindən seçilir və 
mədəniyyət vasitəsilə formalaşır.  
81.  Uilyam Şekspir (1564-1616) – görkəmli ingilis yazıçısı, 
bütün dövrlərin ən böyük dramaturqlarından biri, şair, aktyor. 
Dövrümüzədək gəlib çatmış irsi 38 pyes, 154 sonet, 4 poema, 3 epita-
fiyanı əhatə edir. Dünyanın bütün dillərinə tərcümə olunmuş  və 
əsərləri ən çox səhnələşdirilmiş müəllif. Yaradıcılığında çiçəklənmə 
dövrü 1589-1613-cü illəri əhatə edir. Əsərlərinin çoxu Globe teatrında 
səhnələşdirilmişdir. İlkin dövr yaradıcılığına aid olan əsərlər: 
“Richard III”, “Henry VI”,  “The Comedy of Errors” (Səhvlər komediyası), 
“The Taming of the Shrew” (Şıltaq qızın yumşaldılması) və “The Two 
Gentlemen of Verona” (İki Veronalı əsilzadə). 90-cı illərə təsadüf olunan 
romantik əsərləri: “A Midsummer Night's Dream” (Yay gecəsi 
yuxusu),  “Merchant of Venice” (Venesiyalı tacir), “Much Ado About 
Nothing” (Heç nədən səs-küy),  “Romeo və Julliet” və “Julius Caesar”. 
Yaradıcılığının pik dövründə (17-ci əsrin ilk onillikləri) qələmə 
alınanlar: “Hamlet”, “Otello”, “King Lear” (Kral Lir), “Lady Macbeat” 
(Maqbet), “Antony and Cleopatra” (Antonio və Kleopat-
ra), “Coriolanus” (Karolian) və b. Əbədi gözəllik, sevgi, dostluq, 
həyatsevərlik, əzm və humanist ideallar əsərlərinin başlıca qayəsini 
təşkil edir. 1613-cü ildən sonra yaradıcılığına son qoymuş və son 3 
pyesini (“Cymbeline”, “The Winter's Tale” (Qış nağılı) və “The 
¤ Seçilmiş incilər ¥ 
 
¤  285  ¥ 
Tempest” (Çovğun)) Con Fletçerlə ortaq yazmışdır.  
82.  Qordon Bayron (1788-1824) – ingilis şair-romantik, 
ingilis romantiklərinin yeni nəslinin nümayəndəsi. İlk şeir külliyyatı 
“Fugitive Pieces” (Qaçaq parçalar) özünün tövsiyyəsi ilə yandırıl-
mışdır. 1812-ci ildə qələmə aldığı “Childe Harold's Pilgrimage” (Çayld 
Haroldun həcc ziyarəti) adlı əsəri, 1813-14-cü illərdə isə Şərqə 
səyahətini əks etdirdiyi “Oriental Tales” (Şərq nağılları) adlı şeir 
külliyyatı çox böyük populyarlıq qazanmışdır: “The Giaour” (Gavur), 
“The Bride of Abydos” (Abidos gəlini), “The Corsair” (Dəniz qulduru) 
və “Lara” və s. 1816-cı ildə “The Prisoner of Chillon” (Şilyon məhbusu), 
1817-ci ildə Faust tematikasını işıqlandıran fəlsəfi-simvolik 
“Manfred” əsəri dünya şedevrləri sırasına daxil olmuşdur. Özünün 
məşhur “Don Juan” əsərinin 1823-cü ildə sadəcə 16 şərqisini tamam-
lamışdır. İngilis klassisizmi, söz oyunu, satirik gülüş və lirik ricətlər 
onun şeirlərinin başlıca üslubu idi.  
83. Britaniya monarxiya quruluşlu dövlətdir. Kraliça Böyük 
Britaniya, Kanada, Avstraliya, Yeni Zelandiya və Britaniyanın keçmiş 
müstəmləkə dövlətləri Birliyinin formal idarəçisi hesab olunur. 
84. Artur Alferd Linç (1861-1934) – İrland əsilli Avstraliyalı 
mühəndis, fizik, jurnalist, anti-imperializm tərəfdarı. Bir çox 
həmvətənlərindən fərqli olaraq, İngiltərə-Bur müharibəsi zamanı 
ölkəsinə qarşı vuruşmuş və hətta irlandlardan ibarət batalyon yarat-
mışdır: bu batalyon I Dünya Müharibəsinə qədər mövcud olmuşdur. 
Bur tərəfdarı olduğuna görə həbs edilmiş, haqqında edam hökmü 
çıxarılmışdır (sonradan hökm ömürlük həbs cəzası ilə əvəz edilmiş-
dir). 1907-ci ildə Balfur hökumətinin zəmanəti əsasında azadlığa 
buraxılmış və İrland parlamentinə üzv seçilmişdir. 
85. 1880-1881 və 1899-1902-ci illərdə Britaniya ilə Cənubi 
Afrikanın (Bur ölkəsi) iki azad ölkəsi (Transvaal və Narıncı Azad 
ölkə) arasında baş vermiş müharibə. Onu azadlıq uğrunda vətəndaş 
müharibəsi də adlandırırlar. Müharibə Bur hökumətinin regionda 
hərbi gücünü artıran, hərbi istehkamlar quran və ən başlıcası 
Transvaalda olan qızıl mədənləri üzərində idarəçiliyi ələ keçirməklə 
nüfuz sahibi olmağa can atan Britaniyaya ultimatum verməsi ilə 
başladı. Britaniya tərəfdən müharibəyə Afrika və qeyri-Avropa 
¤ Əmin Rihani ¥ 
¤  286  ¥ 
dövlətlərindən çox sayda əsgəri qüvvə cəlb edilmişdi. Müharibə Bur 
ölkələrində mandatlığa söykənən Britaniya monarxiya idarəçiliyinin 
qurulması ilə nəticələndi.  
86. Müəllif arxetip olaraq “Şuəra” surəsinin 224-227-ci 
ayələrində müşrik şairlərlə bağlı deyilənə işarə edir: (Şairlərə gəldikdə, 
onlara ancaq azğınlar uyar. Məgər görmürsən ki, onlar hər vadidə veyl-veyl 
gəzir və etmədikləri şeylər haqda danışırlar?..) 
87. 1910-cu ildə “Sarkis dərgisi” üçün yazmışdır. Dərginin 
redaktoru Səlim Sarkis müəllifdən “Həz. İsa mövlüdü günü yenidən 
dünyaya gəlsəydi nə deyərdi?” mövzusunda bir məqalə yazmağı xahiş 
etmişdi.  
88. “Temple” – (ing. məbəd) məbəd icması. Lüteran 
kilsəsinin Almaniya əsilli üzvlərindən ibarət dəstəsi. Kilsə ilə rəsmi 
qaydada əlaqələri kəsdikdən sonra ondan ayrılaraq 1862-ci ildə «Der 
Deutsche Tempel» adlı müstəqil dini qurum yaratmışdılar. 
Cəmiyyətin ideya banisi lüteranlı dini xadim Kristof Hofman idi. O, 
ilkin xristian adətlərinə söykənən “Allahın xalqı” ideyasını irəli 
sürmüşdür: iqtisadi və ictimai münaqişələrə son qoyacaq ailə və 
cəmiyyət konsepsiyası. 1877-1882-ci illərdə dərc etdiyi üç moizəsində 
“müqəddəs üçlük” ideyasını kəskin tənqid etmişdir. 1860-1930-cu 
illərdə Fələstində məskunlaşmış templerlər daha sonradan Britaniya 
hökuməti tərəfindən faşist Almaniyasının əhalisi adı altında o 
ərazilərdən çıxarılmışdır: bir qismi Almaniyaya, digərləri isə Avstra-
liyaya köç etmişdir. 
89. Pasxadan öncə gələn Böyük Pəhrizin son 7 günü. Bu 
həftədə Sonuncu Şam yeməyi, məhkəməyə çıxarılma, məşəqqət, 
çarmıxa çəkilmə və İsanın dəfni ilə bağlı hadisələr anılır.  
90. Fariseylər – qədim yəhudi dövlətində öz fanatizm və 
riyakarlığı ilə məşhur olan dini-siyasi cəmiyyətin üzvləri.  
91. Kəhkəşan - Gecələr göy üzündə ağ yol şəklində görünən 
ulduzlar topası, Süd yolu. 
92. Müəllif cavanlıq və gəncliyə işarə edir.   
93. Əhməd Faris Şidyaq (1804 – 1887 ) - Maronit əsilli 
Osmanlı alimi, yazıçı, tərcüməçi, jurnalist, müasir ərəb ədəbiyyatının 
banilərindən biri. Ərəb cəmiyyətinin müasirləşdiyi bir dövrdə ərəb 
¤ Seçilmiş incilər ¥ 
 
¤  287  ¥ 
dili və mədəniyyətinin saflığının qorunub saxlanması ideyası ilə çıxış 
etmişdir. Həyatının son illərini İstanbulda keçirmiş,  “Əl-Cəvȃb” adlı 
qəzet (1861-1884) buraxaraq özünü jurnalist kimi sınamışdır. Qəzet 
Osmanlı və Tunis hökumətləri tərəfindən maliyyələşdirilirdi. Filo-
loji-linqvistik məzmunda və orta əsr ədəbi abidələrinə dair çoxsaylı 
əsərlərin müəllifidir. 
94. Zəm-zəm (ər. guruldamaq, kükrəmək; bir kəlmə ilə 
susdurmaq, dayandırmaq) – Məkkə şəhərində, Məscidül-Həram əra-
zisində, İslam dininin müqəddəs yeri sayılan Kəbədən 20 metr şərqdə 
yerləşən, suyu tükənməyən möcüzəvi bulaq, ziyarətgah: dərinliyi 30, 
diametri 1,08 metrlə 2,66 metr arasında dəyişir. Belə rəvayət olunur 
ki, Həz. İbrahimin zövcəsi Həcər oğlu İsmayıl (ə.s.) ilə səhrada susuz 
qalarkən İsmayıl (ə.s.) ayağı ilə torpağı sürtmüş və oradan bulaq 
çıxmışdır. Digər bir versiyaya görə quyunu qazan mələk Cəbrayıl 
(s.ə.s.) olmuşdur. İllər ərzində bu hovuzun ətrafında qəbilələr 
məskunlaşmış və bura insan məskəninə çevrilmişdir.  
95. Qanqa çayı (Ganges) – dünyanın ən bolsulu çaylarından 
üçüncüsü. 2700 km. uzunluğunda olub mənsəbini Himalay 
dağlarından, Qanqotri buzlağından alır. Cənub-şərqə axaraq Hind-
Qanq vadisini kəsib keçir və Benqal körfəzinə tökülərək Brahma-
putra və Meqhna çayları ilə birgə Qanqa-Brahmaputra deltasını 
formalaşdırır. Hind mifologiyasında səmavi çay kimi müqəddəsləş-
dirilir. Hindlilər hər il Qanqa çayına həcc ziyarəti edirlər; xüsusən də 
çayın Xaridvar, Varanasi və Allahabad şəhərlərindəki mənbələrinə. 
Onun sahillərində kremasiya adətləri icra edilir: ölülərin külü çaya 
axıdılaraq ritual təmizlənmə prosesi həyata keçirilir. 
96. İohan Volfanq Höte ( 1749-1832) – alman yazıçısı və 
dövlət xadimi. Yaradıcılığı müxtəlif ölcü və üslublarda qələmə alınan 
epik və lirik poeziya, 4 roman, nəsr və mənzum dram, xatirələr, 
avtobioqrafik əsərlər, ədəbi və estetik tənqid, botanika, anatomiyaya 
dair tədqiqat işləri, bundan əlavə 10 minə yaxın məktub və 3000-ə 
yaxın rəsm əsərini ehtiva edir. İlk dramı “Gottfried von Berlichingen mit 
der eisernen Hand” (Qets Fon Berlinxinqen) müəllifin adını alman 
ədəbiyatının “Fırtına və təzyiq“ dövrünün qabaqcılları sırasına 
yazmış, “Die Leiden des jungen Werthers” (Gənc Verterin əziyyətləri) 
¤ Əmin Rihani ¥ 
¤  288  ¥ 
əsəri isə ona dünya şöhrəti qazandırmışdır. Ən məşhur əsəri olan 
“Faust“ üzərində 60 il ərzində (1774-1832) çalışmışdır. Hötenin 
qəhrəmanı Allah və İblisin mübahisə hədəfinə çevrilərək, 
özünüdərkin müxtəlif mərhələlərindən keçir və sonda doğru yolu 
taparaq xoşbəxt və azad dünya uğrunda çalışır. 19-cu əsrdə 
neoromantiklər onun adını əbədiləşdirərək ədəbiyyatda Höte kultu 
yaratmışdılar.  
97. Yəqub peyğəmbər (ibr. İakov) – İsrail xalqının yaradıcı, 
Həz. İshaq (s.ə.s.) və Revekkanın (Rəfaqə) əkiz oğullarından kiçiyi. 
Ekiz qardaşının ardınca dünyaya gəldiyi üçün Yəqub 
adlandırılmışdır. Yaradılış kitabında rəvayət edilir ki, qardaşı Eysi 
(Ayso) aldadaraq hiylə yolu ilə ilk oğulluq haqqına nail olmuş, 
qardaşı və atasının qəzəbindən qaçaraq (Yarad., 25:27) Harranda 
dayısı Lavana sığınmış, onun qızları – Leyya və Rahil ilə evlənmiş, 12 
oğul sahibi olmuşdur. Onlardan İsrail xalqı törəmişdir. 20 ildən sonra 
Kənaana (Xənaan) qayıdarkən yolda naməlum biri ilə savaşmış və 
ona qalib gələrək  “İsrail” (Allahla savaşan, Allahın qəhrəmanı) 
ləqəbini almışdır (Yaradılış: 32:25-33). İsrail – həmçinin gecə ikən 
Allaha doğru gedən mənasındadır (ət-Təbəri şərhi). Quranda 16 
yerdə zikr edilən (Bəqərə, 133; Məryəm, 49; Yusif, 4-6) Yəqubun 
(s.ə.s.) adı sevimli oğlu Yusiflə (s.ə.s.) bağlı hekayətdə çəkilir (bax: əl-
Bəqərə, 132-140).  
98. Müshəf -  lülə formasında kağızlar. Əsasən əlyazma şək-
lində olur. 
99. Birinci Dünya müharibəsindən sonra Jeneva şəhəri 
Millətlər Birliyinin iqamətgahına çevrilmişdi. Müəllifin bu şəhəri 
xüsusi olaraq vurğulaması təsadüfi deyil. Belə ki, Avropa dövlət-
lərinin beynəlxalq təhlükəsizliyi və müstəmləkə əraziləri ilə bağlı 
mühüm qərarlar məhz burada qəbul olunurdu.  
100. Rabindranat Taqor (1861-1941) – hind yazıçısı, şair, 
bəstəkar, ictimai xadim. Ədəbiyyat üzrə Nobel mükafatı alan ilk 
qeyri-avropalı (1973). Ədəbi əsərləri onu Qərbdə peyğəmbər Taqor 
kimi tanıtdırmışdır. Şeirlərini “Bhānusiṃha” (Günəş aslanı) ləqəbi 
altında dərc etdirmişdir. Şeir və musiqisi Hindistan və Banqladeşin 
milli himni kimi səslənir. Yaradıcılığı şeir, sosial siyasi mövzulara 
¤ Seçilmiş incilər ¥ 
 
¤  289  ¥ 
dair esse, roman, dram və musiqili balladadan (ümumi sayı 2230) 
ibarət olub 15 cilddə toplanmışdır. Ən məşhurları: “Qitandjali” 
(Qurbanlıq ayinlər, 1910) şeir külliyyatı, “Gora” (Üzlük) və “Ghare-
Baire” (Ev və dünya) romanlarıdır. Əsərlərində hind milliyyətçiliyi, 
qadın azadlığı, terrorizm, dini hərəkatlar, müsəlman-hindi qarşıdur-
ması və s. kimi məsələləri işıqlandırmışdır. Bir çox hekayələri filmlər 
üçün ssenariləşdirilmişdir.  
101. David Lloyd Corc (1863-1954) – Britaniyanın siyasi xadi-
mi, İngiltərənin Liberal partiyadan olan son baş naziri. İxtisasca 
hüquqşünas olan Lloyd 1890-ci ildə Britaniya parlamentinə deputat 
seçilmiş, 1916-1922-ci illərdə Müharibə dövrü Koalisiya hökumətinin 
baş naziri olmuşdur. Müasir ingilis cəmiyyətinin formalaşmasına 
təkan verən çox sayda islahatların müəllifi olmuş, İrlandiyanın müs-
təqilliyinin müdafiəçi kimi çıxış etmiş, İkinci Dünya müharibəsindən 
sonra Almaniya ilə İngiltərə arasında sülh müqaviləsinin bağlanma-
sında mərkəzi fiqur olmuşdur.  
102. Raymond Puankare (1860-1934) – Fransa dövlət xadimi, 3 
dəfə Fransanın baş naziri, 1913-1920-ci illərdə isə prezidenti 
seçilmişdir. Kəskin anti-alman mövqeyi ilə tanınırdı. Mühafizəkar 
idarəçi qismində cəhdləri ölkəsinin sosial-siyasi sabitliyinə 
yönəlmişdir. 1887-ci ildə deputat seçilmiş, 1902-ci ildə isə mərkəzi 
sağçıların güclü partiyasını – Respublikaçılar İttifaqını forma-
laşdırmışdır.  
103. Mustafa Kamal Atatürk (1881-1938) – Türkiyənin ilk 
prezidenti (1923), müasir türk cəmiyyətinin banisi. 1918-ci ildə 
Osmanlı dövlətinin Birinci Dünya müharibəsində məğlubiyyətindən 
sonra gənc türklər hərəkatının başına keçərək milliyyətçilik prin-
siplərinə söykənən Respublika quruluşlu yeni hökumət forma-
laşdırmışdır. Bir sıra ciddi siyasi, sosial, mədəni islahatlar həyata 
keçirmişdir: sultan idarəçiliyinin ləğvi (1 noyabr 1922), Respublika 
quruluşunun elanı (29 oktyabr 1923), dünyəvi təhsilin əsasının 
qoyulması, geyimdə islahatların aparılması (1925), avropa sistemi 
üzrə yeni cinayət və vətəndaş kodeksinin qəbulu (1926), əlifbanın 
latınlaşdırılması, türk dilinin alınma ərəb və fars sözlərindən 
təmizlənməsi, dinin dövlətdən ayrılması (1928), qadınlara seçki 
¤ Əmin Rihani ¥ 
¤  290  ¥ 
hüququnun tanınması, milli bank və sənayenin təşkili və s. Hər il 10 
noyabr Atatürkün anım günü kimi qeyd olunur. 
104. Müəllif müqəddəs Allah kəlamlarını, dini kitabələri 
nəzərdə tutur. 
105. Roma imperiyası – Roma Respublikasının qalıqları 
üzərində ucalmış, Aralıq dənizi, Avropa, Afrika və Asiyada geniş 
əraziləri əhatə edən nəhəng dövlət (e.ə.27 – 476). İmperator Trayanın 
dövründə ərazisi 5 milyon km2, əhalisi isə 70 milyon idi. İmperiyanın 
əsası Oktavianın Mark Antoniy üzərində qələbəsi və e.ə. 27-ci ildə 
senat tərəfindən “Avqustin” şərəfli imperator titulu alması ilə 
qoyulmuşdur. Onun idarəçilik sistemi respublika quruluşu ilə hərbi 
monarxiyanı özündə birləşdirən prinsipiat sistemi idi. Çiçəklənmə 
dövrü Trayan (98-117), Adrian (117-138), Antoni Piy (138-161) və 
Mark Avreliyin (161-180) idarəçiliyi dövrünə təsadüf edir. 
Teodosiusun hakimiyyəti illərində (379-395) əvvəlki nüfuzunu 
itirərək qərbi və şərqi olmaqla ikiyə parçalanmışdır. Qərbi Roma 
imperiyası 480-ci ildə sonuncu imperator - Yuliy Nepotun ölümü ilə 
süqut etmişdir. Paytaxtı Konstantinopol olan Şərqi Roma imperiyası 
isə Bizans imperiyasının nəzdində mövcudluğunu 1453-cü il 
Osmanlı işğalına kimi davam etdirmişdir. Güclü ordu və dövlət 
quruculuğu, hüquq və rəyasət sistemi, şəhər planlaşdırmasında 
böyük uğur qazanmış Roma imperiyasının zəngin maddi-mənəvi irsi 
özündən sonra yaranmış bir sıra dövlətlər tərəfindən mənim-
sənilmişdir. 
106. Hülakü xan (1256 – 1265) - Çingiz xanın nəvəsi, Elxanilər 
(Hülakilər) dövlətinin banisi (1258). Bayrağı və pul vahidi olsa da, 
Böyük monqol Xaqanlığının əyaləti hesab olunurdu. Ərazisi Fars 
körfəzindən Dərbəndə və Amudərya çayından Misirə qədər uza-
nırdı. Azərbaycan dövlətin mühüm strateji məntəqəsi idi; ilk paytaxtı 
Marağa, sonra isə Təbriz olmuşdur. 1255-ci ildə Yaxın və Orta Şərqdə 
geniş işğalçılıq kampaniyasına başlamış, Ələmutu və Bağdadı müha-
sirəyə alaraq yağmalamışdır. 1260-cı ildə Suriyanı işğal edərək 
Levant, Misir və Ərəbistan yarımadasında Əyyubilərin varlığına son 
qoymuşdur. 1261-ci ildə Aran və Azərbaycan uğrunda maraqları 
Qızıl Orda hökmdarı Berke ilə toqquşmuşdur; qələbə çalan Hülakü 
¤ Seçilmiş incilər ¥ 
 
¤  291  ¥ 
xan Şirvan və Dərbənddə hakimiyyətini möhkəmlətsə də, monqol 
ulusları arasında baş vermiş ixtilaf böyük imperiyanın dağılmasına 
təkan vermişdir. 
107. Osmanoğulları nəsli (Bənu ̀ Usmən) – 1299-cu ildən 1923-
cü ilə kimi Osmanlı İmperiyasının idarəçiləri olmuş Osmanlı süla-
ləsinin nümayəndələri. İmperiyanın tarixi boyu 36 Osmanlı sultanı 
hakimiyyətdə olmuşdur. Onların hamısı Osmanlı İmperiyasının ilk 
hökmdarı I Osmanın kişi şəcərəsindən törəmədir. Sultan VI Mehmet 
taxtdan salındıqdan sonra nəslin nümayəndələri sürgün edilərək 
Avropa, Orta Şərq və Amerika qitəsinin müxtəlif ərazilərinə səpələn-
mişdir. Sülalənin qadın üzvlərinə 20-ci əsrin 50-ci illərindən sonra, 
kişilərə isə 70-ci illərdən sonra Türkiyəyə qayıtmaq və türk vətən-
daşlığı almaq hüququ verilmişdir. Onların sonrakı nəsillərinə indiki 
Livan ərazisində təsadüf etmək mümkündür.  
108. Alarik (e.ə. 370-410) – Romalılara qarşı müharibə aparan 
vestqotların başçısı. E.ə. 395-ci ildə Afinanı işğal edərək Korinf, Arqos 
və Spartanı yağmalamışdır. Şərqi Roma imperatoru Arkadiy onu 
İlliriyanın canişini etdikdən sonra vestqotlar bu ərazilərə köçürül-
müşdür. E.ə. 401 və 408-ci illərdə dəfələrlə İtaliyaya yürüş etmiş, 410-
cu ildə isə Romanı tutaraq üç gün ərzində yağmalamışdır. Məhz bu 
yürüşdən sonra Qərbi Roma imperiyasının dayaqları zəifləmişdir.  
109. Qalileo Qaliley (1564-1642) – italyan fiziki, mexanik, 
astronom, filosof və riyaziyyatçı. Eksperimental və nəzəri fizikanın 
banisi. Aristotel metafizikasının əsassızlığını sübut edərək, klassik 
mexanikanın təməlini qoymuşdur. 1609-cu ildə ixtira etdiyi teles-
kopla Ayda dağların varlığı, Süd yolu, Yupiterin 4 peykini kəşf etmiş, 
Neptun, Venera və Merkuriy planetlərinin mövqeyi və mərhələləri 
barədə fikirlər irəli sürmüşdür (“Sidereus Nuncius” - əsərində, 1610). 
“Dialogo sopra i due massimi sistemi del mondo” (Yerin iki sisteminin 
dialoqu, 1632) adlı əsərində Yerin həm öz oxu, həm də Günəş 
ərtafında dövr etməsi və bu halda oxun tərpənməz qalması, Günəşin 
ulduz olması, kainatın sonsuzluğu ilə bağlı iddialarına görə inkvi-
zisiyanın qərarı ilə kafirlikdə günahlandırılmış və ev dustaqlığına 
məhkum edilmişdir. Yalnız 1979-cu ildə Roma papası II İon Pavelin 
¤ Əmin Rihani ¥ 
¤  292  ¥ 
təşəbüsü ilə inkvizisiyanın qərarı ləğv edilmiş və alimə bəraət qazan-
dırılmışdır. 
110. Leonardo Da Vinçi (1452-1519) – italyan rəssam, memar, 
heykəltəraş, alim, ixtiraçı, yazıçı, musiqişünas. İntibah dövrünün ən 
böyük nümayəndələrindən biri, Müqəddəs Məryəm qayalıqlar arasında, 
Cadugərlərin sitayişi, Baptist Məsih, Müqəddəs Cerom səhralıqda, Son şam 
yeməyi, Müqəddəs Məryəm və uşaq, Vitruviyalı insan və b. rəsm 
əsərlərində işığın havada yayılma texnikasından istifadə edərək, xətt 
və rəng kontrasını yumşaltmış, duman effektinin köməkliyi ilə 
tablolarına canlılıq qazandırmışdır. Məşhur Mona Liza (Cokonda) 
əsəri ilə (1503-05) adını əbədiyyətə yazdırmışdır. Özünü rəssam yox, 
mühəndis və alim adlandıran Da Vinçi bir çox ixtiralara imza 
atmışdır: uçan aparat, paraşüt, velosiped, projektor, katapulta, robot, 
ikilinzalı teleskop, tank, tapança üçün təkərli kilid (təsdiqini alan 
yeganə ixtira kimi 19-cu əsrədək orduda istifadədə olmuşdur). Tibb, 
anatomiya, memarlıq, musiqi, təbiət elmləri, hərbi mühəndislik 
sənəti və rəssamlığa dair qısa qeydləri və eksizlərinin toplandığı 
qeyd kitabçaları əlyazma şəklində olub 120 ədəddir; burada 
yazılanların çoxu şifrlənmiş şəkildədir. Şəhər quruculuğu ilə bağlı 
ideyaları London şəhərsalmasında tətbiq edilmiş, Norveçdə isə onun 
layihəsi əsasında körpü salınmışdır.  
111. Mikalancelo Buonaratti (1475-1564) – italiyalı heykəl-
təraş, rəssam, arxitektor, şair, mütəfəkkir, İntibah dövrünün böyük 
sənətkarlarından biri. Ən məşhur əsərləri: Pilləkanın yanında duran 
Məryəm (1491), Kentavrların savaşı (1492), Pyeta (1498-99),  David (1501-
1504), Musa (1515), Ölümcül qul (1513), Xaç tutan Məsih (1514), 
Madonna (1521-1534),  Mediçi kapellası (1520-1534), Laurensiy kitab-
xanası (1520-1534/1549-1559), II Yuliyin məzarı (1542-45), Dəhşətli 
məhkəmə (Sikstin kapellası, 1535-1541), Brut (1539), Müqəddəs İohannes, 
Yatan Kupidon və s. Əsərlərinə canlılıq, insan bədəninin ideal təcəllisi, 
heykəllərinin qıvraq və elastikliyi, böyük və mürəkkəb kombinasi-
yaların uyumu xasdır. Eyni zamanda gözəl şair idi. Bir çox şeirlərinə 
sonet və madriqallar qoşulmuş və 1623-cü ildə dərc olunmuşdur. 
Dövrümüzədək 300 şeiri gəlib çatmışdır.  
112.  İohan Qutenberq (1397-1468) – alman əsilli kitab çapı 
¤ Seçilmiş incilər ¥ 
 
¤  293  ¥ 
ixtiraçısı. Metaldan oynaq hərflər tökərək onları taxtadan hazır-
lanmış çətələdə bir cərgəyə yığan ixtiraçı hərfləri kağıza basmaqla 
kitab çap edirdi. İlk kitab 1440-cı ildə çap olunmuşdur. Aelius 
Donatusun latın dilinin qrammatikası və Qutenberq İncili adı ilə 
məşhur olan 42 ayətlik İncil bu üsulla çap olunmuşdur (1455). Mətbə-
əni işlətmək üçün sələmçi İohan Fustla əməkdaşlıq edən ixtiraçının 
mətbəəsi faizləri ödəyə bilmədiyindən məhkəmənin qərarı ilə bütün 
ləvazimatları ilə birgə Fusta verilmişdir, hərçənd məhkəmə 
sənədlərində Qutenberqin adı kitab çapı ilə məşğul olan ixtiraçı kimi 
qeyd edilmişdir. 
113. Amerika nəzərdə tutulur. 
114. hərfən: bir və dörddə bir əsr 
115. Ruhani dairələr 
116. Müəllif yeni dövrədək dəbdə olan tacqoyma mərasim-
lərində hökmdarların geyindiyi libaslara işarə edir: Avropa kralları 
üstü işlənmiş uzun al-qırmızı mantiya, onların amerikalı həmkarları 
isə materialı qara yun parçadan olan klassik smokinq geyinirdilər.  
117. Müəllif təlmih olaraq Quran-Kərimin Taha surəsinin 111-
ci ayəsinə işarə edir: “[O gün] hər kəs (bütün üzlər) əbədi yaşar və qəyyum 
olan Allah qarşısında alçalaraq boyun əyəcək (əydi), zülm daşıyanlar isə 
peşman olacaqlar (oldular)”.   
118. Sultan II Mahmudun idarəçiliyi dövründə geniş hal almış 
qırmızı rəngli “fəs” adlı papağa işarədir; Osmanlı imperiyasına daxil 
olan ərazilərdə şəhər əhalisi və kənd ziyalıları tərəfindən geyinilmiş, 
çox vaxt qırmızı, bəzən yaşıl və qara rəngli kəsik konus formasında 
qotazlı papaq. Görünür, müəllif bununla Ərəb ölkələrində idarəçilik 
edən Osmanlı hökumətinə eyham etmişdir. 1826-1925 illərdə qara 
qotazlı qırmızı fəs Türkiyədə məmur və əsgərlərin rəsmi baş geyimi 
kimi istifadədə olmuşdur. 
119. Ərəbcə bu sözlərin yazılışı belədir: "بغل"   və "بعل " 
120.  Bu söz ərəbcə üzvi (insanlar, heyvanlar, bitkilər, mələklər 
və cinlər) və qeyri-üzvi (kainat, ulduzlar, planetlər və s.) varlıqlar 
üçün istifadə olunan “kȃ`inȃt” sözü ilə ifadə olunmuşdur. Azərbay-
can dilində qarşılığı - var olan hər şeyi ehtiva edən “mövcudat” 
kəlməsi ilə verilmişdir.  
¤ Əmin Rihani ¥ 
¤  294  ¥ 
121. Əl-Xarəzm, Əbu Abdullah Məhəmməd (783-850) – alim, 
riyaziyyatçı, astronom, coğrafiyaçı və tarixçi. Xəlifə əl-Məmunun 
hakimiyyəti illərində Beyt əl-Ḥikməyə (Hikmət Evi) rəhbərlik etmişdir. 
830-cu ildə ərəbcə cəbrə dair ilk əsərini yazaraq onu xətti və kvadrat 
tənliklərin həllinin ümumi metodları haqda müstəqil elm kimi 
təqdim etmişdir. “Alqebra” adı ilə Avropada məşhur olan cəbrə dair 
əsərləri latıncaya tərcümə edilərək, 16-cı əsrədək Avropa universitet-
lərində dərsliklər kimi istifadə olunmuşdur. Sinus funksiyalarına 
dair triqonometrik, eləcə də astronomik cədvəllər (zidc) tərtib etmiş, 
günəş və ayın mövqeyi ilə bağlı hesablamalar aparmış, İslam erasının 
16 iyul 622-ci ildən başlandığını təyin etmişdir. Coğrafiyaya dair 
“Kitab ṣurat al-`arḍ” (Yerin mənzərəsinin kitabı) adlı əsəri 2404 adda 
insan məskəni haqda dəqiq məlumatları ehtiva edən coğrafiya və 
riyazi coğrafiyaya dair ərəbcə ilk əsər kimi məşhudur.   
122.  Əz-Zəməxşəri, Əbu əl-Qasım Mahmud (Cərullah və Fəxr 
əl-Xarəzm ləqəbləri ilə məşhur olmuşdur, 1075-1144) – türkmən 
yazıçısı, filosof, Quran təfsirçisi, hənəfi məzhəbinin və mötəzili mək-
təbinin nümayəndəsi. Gənc yaşlarında saray əhli və kübar dairələr 
üçün mədhiyyə janrında şeirlər yazsa da, keçirdiyi ağır xəstəlikdən 
sonra guşənişinliyə çəkilmiş və müəllimlik etmişdir. Bəlağət, nəhv, 
fiqh, coğrafiya və hədis elminə dair dövrümüzədək gəlib çatmış 20 
əsəri içərisində ədəbiyyat, dilçilik və ilahiyyata dair əsərləri üstünlük 
təşkil edir. Qurana təfsir olan “əl-Kəşşəf” (1134)  Quranın ilk elmi 
tənqidi mətni və mötəzili şərhi kimi dəyərlidir.   
123. Əmin Rihani sözügedən əsər haqqında bunları deyir: 
“Mən bu məqaləni bir haşiyə ilə bəzədim. Dostum Əs`af Nəşaşibi 
mənə rəvayət edirdi ki, “Ḥȃḍır əl-`ȃləm əl-islȃmiyyi” (İslam dünyasının 
bu günü) əsərini oxuduqdan sonra (kitab Əmir Şəkibin qiymətli 
haşiyələri ilə bəzədilmişdir) əz-Zəməxşəri və əl-Xarəzminin söylə-
diklərini kitabın kənarlarına qeyd etmişdi. Dediyinə görə əgər onu 
macar qoşunları ilə təmin etsəydilər və ağzınacan dolu xəzinə 
versəydilər, o, heç bu iki kəlməyə sevindiyi qədər sevinməzdi”. 
124. Qorxuluq 
125. Bu ifadə ilə müəllif Cibȃl Livan adı ilə məşhur olan Livan 
dağ silsiləsinə işarə edir. Aralıq dənizi boyu uzanaraq ölkə ərazisini 
¤ Seçilmiş incilər ¥ 
 
¤  295  ¥ 
bütünlüklə kəsib keçən bu dağ massivi tarix boyu ölkənin müdafiəsi 
və həyatın digər sahələrində əhəmiyyətli rol oynamışdır. Müəllif 
eyhamla bu ərazilərdən çıxmış mühacirlərin ABŞ-a köç etməsinə 
işarə edir.  
126.  “əl-Muqtəṭaf” (Seçmələr) - 1876-ci ildə Livan yazarı 
Yəqub Sarruf və Faris Nimrin redaktorluğu ilə Dəməşqdə nəşr 
olunan elmi-ədəbi, iqtisadi və kənd-təsərrüfatı məsələlərini işıqlan-
dıran gündəlik dərgi. Sonrakı sayları redaktorların Qahirəyə köçməsi 
ilə orada çıxmağa başlamış və 1952-ci ilədək nəşr olunmaqda davam 
etmişdir.   
127.  Bu ifadə ərəbcə  "ترك له الحبل على غاربه" şəklində verilib. 
Məna etibarilə “boynuna (h. dəvənin hürgücü) bağlanmış ipi burax-
maq” anlamına gəlir. Dəvəyə şamil edilən ifadə sonradan zərbi-məsəl 
olmuş və “bir kimsəni öz ixtiyarına buraxmaq, ona tam azadlıq 
vermək” mənasında işlənmişdir.  
128. Ərəb dilində bu söz “bacı” kimi verilir. Belə ki, ağac mə-
nasını ifadə edən “şəcərat” sözü qadın cinsindədir. Azərbaycan 
dilində cins kateqoriyası olmadığından, sözün qarşılığı dilimizin 
qrammatik qaydalarına uyğun şəkildə verilmişdir.  
129. Ə.Rihani məcazi olaraq Qərb ölkələrinə hicrət etmiş ərəb 
ziyalılarının vəziyyətinə eyham edir, doğma torpaqlarından uzaq 
düşmüş mühacirlərin sıxıntılı və əzablı durumunu bu ağacların 
misalında göstərir.  
130.  hərfən: böyük və əbədi yol qət etmək.  
131. Çox güman ki, Cənub Balığı ulduzlar sistemi nəzərdə 
tutulur. Ptolomeyin bürclər siyahısında adı çəkilir. Bürcün alfa uldu-
zu Fomaqaut-dur. Sözün mənşəyi ərəb dilində fȃm al- ḫȗt (balinanın 
ağzı) sözündən götürülüb; cənub Balığı bürcünün ağız hissəsində 
yerləşdiyindən ərəblər bu adı vermişdilər. Günəşdən 25 işıq ili 
məsafədə yerləşir; ondan 2,5 dəfə ağır və 16 dəfə daha parlaqdır. 
Dante bu ulduzu dünyanın məşəli hesab etmişdir.  
132. Bu sözün yazılışında səhv olub olmaması ilə bağlı fikir 
irəli sürməkdə çətinlik çəksəm də, mətndən çıxış edərək ehtimal edə 
bilərəm ki, müəllif çox güman bu ad altında Günəşə daha yaxın olan 
və ölçü baxımından ondan daha böyük olan alfa qrupuna daxil 
¤ Əmin Rihani ¥ 
¤  296  ¥ 
ulduzlar sistemini nəzərdə tutmuşdur: Sirius, Alfa və Beta Kentavr 
ikilisi, Kanopus and Arktur. Onları mikroskopdan istifadə etmədən 
adi gözlə görmək mümkündür. Hələ qədim dövrlərdə müxtəlif 
xalqlar bu ulduzların şərəfinə ayinlər icra etmiş, onların əsasında 
təqvimlər düzəltmiş, istiqamətlər müəyyən etmiş, ilahi qüvvələr kimi 
onlara sitayiş etmişdilər. Qədim inanclarda alfa ulduzları Şimal və 
Cənub yarımkürələrinin dayaqları, göyün qapıları hesab olunurdu.  
133.  Rihani arxetip olaraq Qurana istinad etmişdir: “ اَل تَْسُجُدوا
ِ الَِّذي َخلَقَھُنَّ  َّ ِ  Günəşə və aya deyil, onları yaradan) ”لِلشَّْمِس َواَل لِْلقََمِر َواْسُجُدوا 
Allaha səcdə edin!) (Fussilət, 37) və “ تَبَاَرَك الَِّذي َجَعَل فِي السََّماء بُُروجاً َوَجعَ َل فِيھَا
نِيراً  ً َوقَّمراً مُّ اجا  Səmada bürcləri, bir çıraq və ayı parladan mübarək) ”ِسرَّ
Allaha həmd olsun!) (Fürqan, 61). “الشموس” və “االقمار ” sözlərinin 
cəmdə işlənməsi, ehtimal ki, 20-ci əsrin başlanğıcında günəş və ayın 
analoqu olan çox sayda ulduzların kəşfinə işarədir.  
134. Ədib bu əsərini 1933-cü ildə qələmə almışdır. Onun qadın 
hüquqlarının müdafiəsinə, Şərq və qadın mövzusuna dair bir neçə 
adda əsərini misal göstərmək olar. Onlardan ən yaddaqalanı 1918-ci 
ildə qələmə aldığı və təkcə Şərq qadınlarının müasir cəmiyyətdə 
nüfuzu və mövqeyini deyil, eləcə də Şərq-Qərb konfliktini müharibə 
edən dünya dövlətlərinin timsalında işıqlandıran “Jahan” povestidir. 
“Əxlaq” adlı əsərində ədib Şərq geriliyinin başlıca səbəblərinə işarə 
edərək deyir: "[Mübaliğə etmədən söyləyim ki] şərq qadınını buxovlardan 
azad etsəniz, bütünlüklə Şərqi azad etmiş olarsınız!” 
135. Hakimiyyət və güc simvolu 
136. Britaniyanın müstəmləkəçilik siyasəti 16-cı əsrin ilk 
onilliklərindən başlayaraq 20-ci əsrin ortalarınadək davam etmişdir. 
Nəticədə, dünya tarixində bütün kontinentlərdə (Amerika, Antark-
tida, Afrika, Asiya, Avstraliya) mövcud olmuş böyük Britaniya impe-
riyası yaradılmışdır. Onun ərazisi 20-ci əsrin 30-cu illərində 34.650 
min km2   (8.1 milyon km2  Qrenlandiya ərazisi istisna olmaqla), 
əhalisinin sayı isə 480 milyon nəfər idi.  
137. Xaricilər (əl-Ḫavȃric) – İslam tarixində ilk siyasi qrup-
laşma. 657-ci ildə Sıffin yaxınlığında döyüşdə Xəlifə Əlinin (s.ə.s.) 
münaqişəni (Müaviyə ibn Əbu Sufyanla) iki hakimin vasitəsilə həll 
etmək cəhdi nəticəsində onun tərəfdarlarından bir dəstənin etiraz 
¤ Seçilmiş incilər ¥ 
 
¤  297  ¥ 
əlaməti olaraq ordu sıralarını tərk etməsi ilə yaranmışdır. Xaricilərin 
məşhur başçıları içərisində Abdullah ət-Təmimi, İtab ibn əl-Aur, ibn 
Vahb ər-Rasibi və Həz. Əlinin (s.ə.s.)  qatili Əbdür Rəhman ibn 
Mülcəmi göstərmək olar. Xaricilərə görə Həz. Əli (s.ə.s.) Allahın və 
peyğəmbərin hökmünə xilaf çıxdığı üçün ölümünə fitva verilmişdir. 
Təməl prinisplərinə gəlincə: Quran və hədislər hərfi mənada anlaşıl-
malıdır; xəlifə tək Qüreyş qəbiləsindən yox, digər qəbilələrdən seçilə 
bilər; xəlifə doğru yoldan ayrılarsa, ya vəzifədən kənarlaşdırılmalı və 
ya öldürülməlidir və s. Zamanla xaricilər əzrəkilər və ibadilərə 
parçalandılar. Sonuncuların nəsilləri indiki Oman ərazisində 
sakindir.  
138. Raşidi xəlifələri – Həz. Məhəmmədin (s.ə.s.) vəfatından 
sonra hakimiyyətə gələrək 30 il ərzində (632-661) Ərəb xilafətini 
yönəltmiş 4 hökmdar: Əbu Bəkr (632-634), Ömər (634-644), Osman 
(644-656) və Əli (656-661). Sünni İslam görüşlərinə görə Raşidilər – 
Həz. Məhəmmədin (s.ə.s.) doğru yolda olan xəlifələri hesab 
olunurdu. Halbuki şiələr Həz. Əlinin (s.ə.s.) Peyğəmbər  tərəfindən 
seçilmiş bir xəlifə olduğunu, onun həqiqi valisi olması fikrində idilər; 
həz. Məhəmməd (s.ə.s.) Hudeybiyyə döyüşündən (628-ci il) qayı-
darkən: “Mən kimin ağasıyamsa, Əli də onun ağasıdır”, - deyə 
bildirmişdir. Müsəlmanlar arasında xəlifəliyə kimin daha layiq 
olması üstündə gedən fikir ayrı-seçkiliyi sayəsində Həz. Əliyə (s.ə.s.) 
qarşı Osman tərəfdarları tərəfindən başladılan kompaniya 661-ci ildə 
onun taxtdan salınması və Muaviyə ibn Əbu Sufyanın hakimiyyətə 
gəlməsi ilə nəticələndi. Bununla da Raşidi xəlifələrinin hakimiyyətinə 
son qoyuldu.  
139.  Əsərin yazılma tarixi 1936-cı ilə təsadüf edir.   
140. Nasif Yazıçi (1800-1871) - Livanda ərəb mədəni intibahı-
nın liderlərindən biri, maarifçi, ənənəçi-şair və filoloq. II Bəşir sara-
yında şairlik etmiş, sonradan pedaqogika ilə məşğul olmuş, ömrünün 
30 ilini Beyrut məktəblərində dərs demişdir. Ərəb qrammatikası, 
ritorika, poetika və məntiqə dair əsərləri dərs vəsaitləri kimi yayıl-
mışdır. 1847-ci ildə ərəb dünyasının ilk ədəbi dərnəyi olan “Suriya 
elm və incəsənət təşkilatı”nın banilərindən olmuş, klassik ərəb dili 
ənənələrinin dirçəldilməsində əvəzsiz rol oynamışdır. Məqamə 
¤ Əmin Rihani ¥ 
¤  298  ¥ 
üslubundakı şeirlərini “Məcmu`at əl-Bəḫreyn” adı altında toplamışdır. 
Osmanlı idarəçiliyinə qarşı milli azadlıq hərəkatında aktiv iştirak 
etmiş, müstəqilliyin mədəni çevriliş və maarifçilik hərəkatı ilə əldə 
ediləcəyi fikrində olmuşdur. 
141. Yaqub Sarruf (1852-1927) – Livan yazıçısı, pedaqoq, 
jurnalist. Kembric universiteti məzunu olan Sarruf 1876-cı ildə 
özünün elmi “əl-Muqtəṭaf” (Seçmələr) dərgisini buraxmışdır (bax: 
126). Jurnal əsrin başlanğıcında mütərəqqi ziyalı kütləsinin yetiş-
məsində böyük rol oynamışdır. Ədibin Volter Skottdan etdiyi tərcü-
mələri, o cümlədən əxlaq və sosial tənqidə dair üç romanı (“Misir 
qızı” - 1905, “Livanın əmiri” - 1907, “Fayyum qızı” - 1908)  dərginin 
silsilə buraxılışlarında dərc olunmuşdur. Əsərlərində qibti-ərəb 
münasibətləri, Amerika təsiri, I Dünya müharibəsi, iqtisadi problem-
lər, qadın hüquqsuzluğu və s. kimi qlobal mövzuları qaldırmış, 
universal dünya ilə bağlı arzularını, dil, din və irqi ayrı-seçkiliyin 
olmadığı təmiz və azad məhəbbət ideyasını tərənnüm etmişdir. 
142. Məhəmməd Əli Paşa (1769-1849) – Türk sultanı II 
Mahmudun Misirdəki valisi (1805-1848), Misir və Sudanın Xədivi. 
1798-ci ildə fransızlara qarşı müharibə zamanı güclü iradəsi, gözəl 
təşkilatçılıq bacarığı və məqsədyönlü siyasəti nəticəsində  sıravi 
məmlukdan Misirin valisi vəzifəsinədək yüksəlmiş, 1831-ci ildə 
Türkiyə sultanına bac verməkdən imtina etmiş, II Mahmuda qarşı 
müharibəyə başlamış, Sudan, Suriya, Adana və Kriti işğal edərək 
Türkiyə asılılığından çıxdığını elan etmişdir. Lakin bu, uzun 
sürməmişdir. Avropada “Müasir Misirin atası” adlandırılan Əli 
Paşanın iqtisadiyyat, hərb və mədəniyyət sahəsində keçirdiyi islahat-
lar nəticəsində Misir Avropa cəmiyyətinə inteqrasiya etmişdir. 
Uzaqgörən siyasəti nəticəsində ökəsinin 1952-ci ilədək de-fakto 
statusunda müstəqilliyini qoruyub saxlaya bilmişdir.  
143. Şaro(a)var (şalvar) – bel hissəsində geniş, ayağın aşağı 
hissəsinə doğru daralan şalvar növü. Fars dilində bu söz “r” hərfinin 
dəyişikliyə uğraması ilə  “šalvâr” kimi işlənmişdir.  
144. I Feysəl ibn Hüseyn (1883-1933) – Müasir İraqın banisi 
(1921-1933), Suriyanın ilk və son şahı. Bacarıqlı sərkərdə və mahir 
hərbçi kimi tanınmış, ingilislərin sadiq adamı kimi I Dünya 
¤ Seçilmiş incilər ¥ 
 
¤  299  ¥ 
müharibəsi illərində Türkiyəyə qarşı savaşda qalibiyyətləri ilə 
fərqlənmiş, ilk öncə Suriya, daha sonra İraqda ingilislərin canişini 
olmuşdur. 1919-cu ildə Paris Sülh konfransında Osmanlı İmperiyası 
idarəçiliyi altında olan ərəb ölkələrinin vahid Ərəb Birliyi altında 
birləşərək müstəqil Ərəb əmirliklərinin yaradılması ideyası ilə çıxış 
etmişdir. 1918-ci ildə ingilis ordu komandanı qismində Şərqi Suriyanı 
işğal etmişdir; ilk öncə Suriyanın şahı (1920), daha sonra İngiltərə 
mandatlığına keçən İraqın hakimi elan edilmişdir. Yalnız 1927-ci ildə 
İraqın ingilis mandatlığından çıxıb Millətlər Birliyinə daxil olmasına 
nail ola bilmişdir. 
145. İsmayıl Paşa (1830-1895) – Osmanlı idarəçiliyi dövründə 
Sultanın Misirdəki canişini, Məhəmməd Əli Paşanın nəvəsi, Misir və 
Sudanın Xədivi (1863-1879). 1867-cü ildə Osmanlı sultanı Əbdül 
Əzizin fərmanı ilə Xədiv titulu almış, 1873-cü ildə qəbul etdiyi 
fərmanla isə Misir və Sudan Xədivliyinin formal müstəqilliyini elan 
etmişdir. Onun təşəbbüsü ilə Afrika qitəsində ilk dəfə olaraq Misirdə 
1869-cu ildə ilk kütləvi opera-teatr binası inşa edilmiş, 1870-ci ildə 
Xədiv Milli kitabxanası, 1873-cü ildə dini və dünyəvi elmlərin tədris 
edildiyi əzəmətli Dər əl-Ulum mədrəsəsi, 1866-cı ildə isə parlament 
tipli ilk təmsilçi təşkilat – Məclis əş-şura ən-nuvvab qurulmuşdur.  
146. Müəllif Fransa təcavüzkarlığına eyham edir. 
147. II Bəşirə (1767-1850) işarədir: 19-cu əsrin ilk yarısında 
idarəçilik etmiş Livan əmiri, Dağlıq Livan əmirliyinin birinci və 
axırıncı maronit hökmdarı. 1788-ci ildə əmir seçildikdən sonra bir sıra 
vergi islahatları keçirmiş, rəqiblərini zəiflətmək üçün feodal sistemini 
ləğv etmiş, ixtilafda olan qəbilələrlə ittifaq yaradaraq böyük 
ərazilərdə mərkəzi hakimiyyəti gücləndirmişdir. 1799-cu ildə 
uzaqgörən siyasəti nəticəsində Napaleonun Misirə hücumunun 
qarşısını almışdır. Ali muxtariyyat dərəcəsi almaq cəhdi İngiltərə və 
Avstriya maraqlarını təhlükə altında qoyduğundan onların fitvası ilə 
hakimiyyətdən uzaqlaşdırılmış və ölkədən sürgün olunmuşdur.   
148. Hökmdar II Bəşir tərəfindən 1818-ci ildə Beyrutun 45 km.-
liyində ucaldılmış möhtəşəm saray kompleksi. Memarın bu sarayın 
oxşarını yaratmaması üçün əlləri kəsilmişdi. Sarayı xalqın qanı və 
pulu ilə tikildiyinə görə “Qanlı saray” və ya “Xalq sarayı”  da 
¤ Əmin Rihani ¥ 
¤  300  ¥ 
adlandırırlar. 1840-cı ilədək II Bəşirin iqamətgahı olmuş, I Dünya 
müharibəsi illərində inzibati bina kimi istifadə edilmiş, 1934-cü ildə 
isə dünya maddi irs siyahısına salınmışdır. Hazırda təlim və turistik 
məqsədlər üçün istifadə edilir.    
149. Məhəmməd Əli Paşa idarəçiliyinə eyhamdır (bax: 142). 
150. Əbdül Əziz ibn Feysəl əl-Səud (1880-1953) – Səudiyyə 
Ərəbistanının banisi və birinci kralı (1932-1953). 1912-ci ildə Nəcdin 
ətraf ərazilərini işğal etdikdən sonra “İxvaniyyə” hərbi-dini qardaş-
lığını yaradaraq köçəri qəbilələri oturaq icmalarda birləşdirmiş və 
özünü bu böyük icmanın tam hüquqlu əmiri və imamı elan etmişdir. 
1915-ci ildə bu icmaların sayı 60000 üzvü olmaqla 200-ü ötmüşdü. 
1921-ci ildə Cəbəl Şəmmar, 1922-ci ildə Əsir, 1925-ci ildə Ciddə, 
Mədinə və Məkkəni işğal edərək özünü Nəcd və Hicaz padşahlığının 
hakimi elan etmişdi. 1932-ci ildə bu torpaqlar vahid dövlət tərkibində 
birləşərək əs-Səudun şərəfinə Səudiyyə Ərəbistanı adlandırılmışdı. 
Uzaqgörən siyasəti ona I və II Dünya müharibələri illərində 
birtərəfliyini saxlamaqla dövlətinin əmin-amanlığını qorumağa im-
kan vermişdir.  
151. Böyük Karl (742-814) - Frank hökmdarı (768-771), Lanqo-
bardların kralı (774-781), Bavariya hersoqu (788-ci ildən) və Qərbin 
imperatoru (800-814). 800-cü ildə Roma çarı elan edilmiş və böyük 
Roma imperiyasının başçısı, sülhməramlı ulu imperator titulu təq-
dim edilmişdir. Saray mülkiyyəti və kənd təsərrüfatının idarə edil-
məsi ilə bağlı sərəncam və əmrləri “Capitulare de villis” də ( Məhkəmə 
başlıqlarından biri) toplanmışdır. Savadsız olmasına baxmayaraq, 
Karolinq intibahının əsasını qoymuş, monastr və kilsələrin tərkibində 
məktəblərin açılmasına fərman vermiş, katiblərə xalq dilinin 
qrammatikasını tərtib etməyi əmr etmişdir. Sarayında Alkuin, Pavel 
Diakon, Eynqard, Raban Mavr, Teodulf kimi alimlər cəmləşmişdi. 
Harun ər-Rəşid administrasiyasının Karl sarayında nümayən-
dəliyinin fəaliyyət göstərdiyi məlumdur.   
152. Aslan ürəkli Riçard (1157-1189) - ingilis kralı, Akvitaniya 
hersoqu, Puatye qrafı, Normandiya hersoqu və Anjuy qrafı titul-
larının daşıyıcı. 1189-cu ildə Vestministrdə təntənəli tacqoyma məra-
siminda ingilis kralı elan edilmişdir. Tarixdə özünün çoxsaylı 
¤ Seçilmiş incilər ¥ 
 
¤  301  ¥ 
yürüşləri və qəhrəmanlıqları ilə yadda qalmışdır. Ən böyük amalı 
müqəddəs torpaqlarda xristian ağalığını bərpa etmək idi; Qüds 
uğrunda 1189-cu ildən başladılan III səlib yürüşləri Tiradan Yaffa-
yadək (Suriya və Fələstindəki ərazilər) olan əyalətlərin səlibçililərin 
mülkiyyətinə keçməsi və 100 ildən artıq bir dövr ərzində müqəddəs 
torpaqlarda xristian ağalığının bərqərar olması ilə nəticələnmişdir. 
Kral Riçard bir çox məşhur əsərlərin və folklor nümunələrinin 
qəhrəmanıdır. 1198-ci ildə inşa etdirdiyi Château Gaillard  (Qayar 
qəsri) Avropa memarlığının nadir incilərindən olub öz dövrü üçün 
qabaqcıl arxitektura və müasir dizaynı ilə seçilirdi.  
153. Butrus Butrus Qali (1922-2016) – BMT-nın 6-cı katibi, 
Misirli diplomat, akademik. Baş katib kimi “sülhün qorunması” 
konsepsiyasının yerinə “sülhün qurulması” konsepsiyasını müdafiə 
etmiş, 1993-cü ildə 19 ölkəni ziyarət edərək 13 sülhməramlı əməliyyat 
(Kipr, Orta Şərq, Anqola, Kambocia, Ruanda, Bosniya, İraq və s.) 
həyata keçirmişdir. Ruanda və Bosniya vətəndaş müharibələrində 
BMT-nin kifayət qədər hərbi dəstək göstərməməsinə görə kəskin 
tənqid edilmiş və ikinci il üçün namizədliyinə veto qoyulmuşdur. 
Onu sədrlikdə Kofi Annan əvəz etmişdir. 1997-2002-ci illərdə 
fransızdilli ölkələrin Beynəlxalq Frankaponi Təşkilatının baş katibi, 
Haaqa Akademiyasında Beynəlxalq Hüquq üzrə İnzibati Şuranın 
prezidenti, eləcə də Misir İnsan hüquqları üzrə Milli Şuranın 
direktoru vəzifələrində çalışmışdır. Kanadanın Ottava universiteti 
tərəfindən dünya siyasətində oynadığı sülhməramlı fəaliyyətinə görə 
şərəfli doktor adı ilə təltif olunmuşdur. 
154. Bu, olmuş bir hadisə ilə bağlıdır. Roma zadəganlarının 
birinin evində qul təsadüfən bahalı vazalardan birini qırmış və ağası 
cəza olaraq onu ət yeyən muren balıqlarına şikar etmişdir. Bu, qədim 
Romada qul hüquqlarının tapdanmasına dair bariz nümunədir.   
155. Bu ad dəqiq olmaya bilər.  
156. Tariq ibn Ziyad (?-720) – 711-718-ci illərdə Vestqot 
İspaniyasını işğal edərək İslam idarəçiliyini bərqərar edən Əməvi 
generalı. 711-ci ildə 12 minlik ordu ilə Mərakeşin şimal sahilindən 
Cəbbəllütariq qayalığına çıxmış və İspaniya kralı Roderiki öldürərək 
¤ Əmin Rihani ¥ 
¤  302  ¥ 
qoşunlarını bütöv İspaniyaya səpələmişdir. Bu qayalıq Tariqin şərə-
finə Cəbəl ət-Ṭariq adlandırılmışdır (Gibraltar – avropalaşmış adıdır). 
Xəlifə əl-Valid tərəfindən Dəməşqə geri çağırılanadək (714-cü il) 
İspaniyanın de-fakto hakimi olmuşdur. Əl-Maqqari (əl-Muqri) 
özünün “Rauḍa əl-əns əl-`aṭıra əl-ənfəs…” (Sevinclərin bağçası və 
ətirlərin nəfəsi) adlı əsərində İbn Ziyadın İspaniya yürüşündən bəhs 
etmişdir. 
157.  Butrus Bustani (1819-1883) nəzərdə tutulur: Livanın 
məşhur yazıçısı, alim, ərəb intibahının qabaqcıllarından biri. Uzun 
illər Amerika protestant missionerlərinin açdığı məktəbdə dərs 
demişdir. Rihaninin onun pedaqoji fəaliyyətini xüsusi vurğulaması 
təsadüfi deyil; onun dərs dediyi məktəb Suriyada bərabərlik və tole-
rantlıq ideyasını təlqin edən yeganə məkan idi. Tələbələri arasında 
ayrı-seçkilik qoyulmadan bütün dinlərdən, milliyyətlərdən və 
irqlərdən olan insanlar var idi. Təhsildə islahatların aparılmasına 
çalışmış və bu təcrübəni məharətlə pedaqoji fəaliyyətində tətbiq et-
mişdir. Bu səpkidə çox sayda dərslikləri və məktəb proqramları var. 
158. Taha Huseyn (1889 –1973) – 20-ci əsrin qabaqcıl Misir 
yazıçısı, Misir intibahının, eləcə də Orta Şərq və Şimali Afrikada 
modernist hərəkatının öndərlərindən biri. Qahirə universitetinin 
professoru, İskəndəriyyə Universitetinin rektoru (1943-1946), Misirin 
Təhsil naziri (1950-1952), 1965-ci ildən isə Qahirədə Ərəb dili 
Akademiyasının prezidenti olmuşdur. Onu haqlı olaraq “Ərəb ədə-
biyyatının ağsaqqalı” adlandırırlar. Qərbdə daha çox avtobioqrafik 
“Əl-`(Ə)yyəm” (Günlər) və ədəbi tənqidə dair “Fi şi`ir əl-cȃhiliyyi” 
(Cahiliyyə dövrü şeiri haqqında) əsərləri ilə tanınmışdır. Sonuncu 
əsər tarixi gerçəkliklərin tək Qurana söykənərək öyrənilməməsi 
fikrini təlqin etmiş, cahiliyyət dövrü poeziyasının mövcudluğunu 
inkar etmiş, tarixin akademik tədqiqata ehtiyac duyduğunu bildir-
mişdir.  
159. Əbdül Rəzzaq əl-Sanhuri (1895-1971) – Misirin görkəmli 
fiqh alimi, politoloq, Misir, İraq, Sudan, BƏƏ, Liviya, İordaniya, 
Suriya və Küveyt Mülki Məcəllələrinin müəllifi. 1954-cü ildə 
konstitusiyalı hökuməti dirçəltmək istəyinə görə kütləvi hücuma 
məruz qalmış və Misiri tərk etmək məcburiyyətində qalmışdır. O, 
¤ Seçilmiş incilər ¥ 
 
¤  303  ¥ 
Qərb vətəndaş hüququna söykənərək şəriət qaydalarını modern-
ləşdirməyə, din, ideologiya, şəxsi fikir üzərində ədaləti bərqərar 
edəcək “təmiz” İslam hüququ yaratmağa çalışırdı: şəriət qanun-
larının gücsüz olduğu şəraitlərdə humanist nəticə almaq üçün dinə 
yox, ədalət prinsipləri və bəşəri qanunlara söykənməyi nəzərdə tutan 
ehkam. Sanhuri doktinasını çox vaxt sosialist doktrina ilə sosial 
hüquqşünaslığın mürəkkəb sintezi kimi dəyərləndirirlər. 12 cildlik 
“Əl-Vasīṭ fī šərḥ əl-qānūn əl-mədənī əl-cədīd” (Yeni Mülki Məcəlləyə dair 
orta şərh) adlı kitabı bu günədək bir çox ərəb hüquq firmalarının 
stolustu kitabıdır.  
160.  Bu çıxışını  ədib 1931-ci ildə Beyrutda “Ədəbi həmrəylik” 
cəmiyyətinin toplantısında etmişdir. 
161. Cəmil Sidqi əz-Zəhəvi (1863–1936) – İraq ədəbiyyatının 
novator-şairi, filosof, redaktor, aktivist. Taha Hüseyn onu “əsrinin 
Avropa və müasir elmlə bağlanmış əl-Məarisi, ərəb dilinin və 
düşüncəsinin şairi” adlandırmışdır. 1888-ci ildə “əz-Zaurȃ`” (Boynu 
bükük qadın) qəzetinin redaktoru olmuş, 1926-cı ildə isə özünün 
“`(İ)ṣȃbə” (Hədəfə vurmaq) qəzetini buraxmışdır. 6 şeir divanı, “ər-
Rubȃ`iyyȃt əz-Zəhȃvȋ” və “əl-Fəcr əs-Ṣȃdiq” adlı iki kitab, “Leyla və 
Samir” adlı dram əsəri, “Saura fȋ əl-caḥȋm” adlı poema, ərəb əlifbasının 
sadələşdirilməsinə dair (“əl-Ḫaṭ əl-cədid”, “əl-Cȃḏibə va təḥliluhə”) 
məqalələr, Ömər Xəyyamın 130 rübaisinin ərəbcəyə tərcümə toplusu 
və s. müəllifidir. Yaradıcılığında mütərəqqi ərəb ədəbiyyatı (əl-Məari 
təsiri), fars materialist fəlsəfəsi (Ömər Xəyyam), türk və Avropa 
mədəniyyətinə dayaqlanmış, cəhalət, təəssübkeşlik, qadın hüquq-
suzluğunu kəskin tənqid etmişdir. Ərəb poeziyasında ilk dəfə olaraq 
“qafiyəsiz şeir” formasını tətbiq etmişdir.  
162. “Saura fȋ əl-caḥȋm” –Cəmil Sidqi əz-Zəhəvinin 1931-ci 
ildə qələmə aldığı 436 beytdən ibarət, İraq həqiqətlərini və 
cəmiyyətin eybəcərliklərini kinayəli və yumoristik bir dillə əks etdi-
rən mənzum poema. Zəhəvi bu əsərində əl-Məarinin “Risələ əl-
ğufran” (Bağışlanmaq haqqında məktub) əsərindən bəhrələnmişdir. 
Poemadakı hadisələr yazıçının yuxuda cəhənnəmə düşməsi, Munkir 
və Nankir tərəfindən İslam qanunları ilə bağlı sorğu-suala çəkilməsi, 
cənnətdə xaqlın qaniçənləri və nadanlar, cəhənnəmdə isə Sokrat, 
¤ Əmin Rihani ¥ 
¤  304  ¥ 
Dante, İbn Sina, Volter, əl-Mütənəbbi, Ömər əl-Xəyyam, Şekspir kimi 
məşhur mütəfəkkirlər və alimlərlə qarşılaşması və nəhayət Əbu Əla 
əl-Məarinin başçılığı ilə cəhənnəmdə inqilabın baş verməsi şəklində 
cərəyan edir. Müəllif cəmiyyətdə tərəqqinin yalnız həyatda və 
düşüncələrdə inqilab yolu ilə mümkün olacağı ideyasını qabardır.  
163. Livanda Juniyyə şəhər administrasiyasının yerləşdiyi 
kənd. Bura Antakiyadan sonra maronit patriarxlıq mərkəzlərindən 
10-cusudur.  
164. Əbu Nuvas (Həsən ibn Hani, VIII əsr) – yeniləşmə 
dövrünün nümayəndəsi, Harun ər-Rəşid və əl-Əmin dövrünün şairi. 
Poeziyası ənənəvi səhra, şəhər həyatı, qadınların vəsfi və himayə-
darlarının mədhindən ibarət xəmriyyə, vəsfiyyə, risə, məhəbbət 
lirikası, mədhiyyə, zuhdiyyə, tardiyyə və xəmriyyə janrlarda 
düşündürücü, təsviri və yumoristik şeirləri əhatə edir. Dili sadə, 
axıcı, rəngarəng bədii ifadə vasitələri ilə zəngin oynaq və musiqili idi. 
Bərməkilərə yazdığı mədhiyyəsinə görə Harun ər-Rəşid tərəfindən 
sürgün edilmiş, yüngül həyat tərzi və İslam qanunlarına etinasız 
münasibətinə görə dəfələrlə həbs edilmişdir. Şeirləri müxtəlif ərəb 
müəllifləri tərəfindən divanlarda toplanmış və ilk dəfə 1855-ci ildə 
Kremer tərəfindən külliyyat şəklində nəşr olunmuşdur. V.N.İnqram-
sın “Abu Nuwas in Life and Legend” (Əbu Nuvas həyatda və 
əfsanələrdə, 1933) adlı işi Əbu Nuvas haqda ilk mükəmməl tədqiqat 
əsərlərindən hesab oluna bilər. 
165.  Çox güman ki, müəllif Efesli Maksimusu nəzərdə 
tutmuşdur: e.ə. IV əsrdə yaşayan qədim yunan neoplatonik filosof, 
imperator Yulianın müəllimi və müşaviri. Yamvlixin teurgik neopla-
tonizminin tərəfdarı olmuş, astrologiya, magiya və teurgiyanın 
praktiki əsaslarını işləyib hazırlamışdır. Müəllimi Maksimus neop-
latonizmin ardıcıllarından Edesiyin vasitəsilə imperator Yulianla 
tanış olmuş, təlimləri ilə onu xristianlıqdan uzaqlaşdırmışdır. İmpe-
ratorun ölümündən sonra cadugərlikdə təqsirləndirilərək Kiçik 
Asiyada edam edilmişdir. Onun həlledilməz ziddiyyətlər, öncədən 
görmə və rəqəmlərə dair əsərləri, o cümlədən Aristotelə şərhləri 
dövrümüzədək gəlib çatmamışdır.   
166. hərfən: üzünə qapı açmaq 
¤ Seçilmiş incilər ¥ 
 
¤  305  ¥ 
167. Bu kiçik hekayə Rihaninin 1935-ci ildə qələmə aldığı 
kitabından bir parçadır. Müəllif burada hadisələri İblisin dilindən 
nəql edir. O, ayrı-ayrı şəxslər, millətlər və onların işləri barədə 
xəbərdar edən bir müdrik obrazında canlanır. Təəssüf ki, müəllif bu 
kitabını tamamlaya bilməmişdir.  
168. Hamlet – dahi ingilis yazıçısı Uilyam Şekspirin 5 
pərdədən ibarət “The Tragical Historie of Hamlet, Prince of Denmarke” 
(Danimarka şəhzadəsi Hamletin faciəvi tarixçəsi - qısaca Hamlet) 
faciəsidir. Əsər intiqam hissi ilə alışıb yanan qəhrəmanın daxili dün-
yasına işıq salır, onun faciəsini iç dünyasının təlatümləri burul-
ğanında təsvir edir. Əsər 1599-1602-ci illər arasında Londonun Qlo-
bus teatrında səhnələşdirilmişdi. Atasının ruhu ilə qarşılaşan Hamlet 
onun əsil qatilinin kral taxt-tacına sahiblənmiş və anası ilə evlənmiş 
əmisi Klavdiy olduğunu öyrəndikdə intiqam hissi ilə alışıb yanır. 
Özünü dəliliyə vuraraq, əmisindən öc almaq üçün plan hazırlayır. 
Səyyar aktyor dəstəsinin köməkliyi ilə hazırladığı tamaşa kralın ölüm 
səhnəsi ilə bitir. Hamletin planlarından agah olan Klavdiy onu 
sürgün etdirərək edamına fitva verir. Sürgündən qaçan Hamlet kralı 
öldürməklə atasının intiqamını alsa da, əmisinin öncədən hazırladığı 
zəhər həyatına son qoyur. 
169. Böyük Britaniyanın ən böyük tarixi-arxeoloji muzeyi, 
Luvrdan sonra ən çox ziyarət edilən tarixi məkan. 1753-cü ildə 
britaniyalı həkim və naturalist Hens Sloun, qraf Robert Harli və an-
tikvar kitabxanaçı Robert Kottonun kolleksiyaları əsasında ya-
radılmışdır. İlk olaraq, Blumsberidə 1759-cu ildə ziyarət üçün 
açılmışdır. Muzeyin eksponatları Britaniya imperiyasının müstəm-
ləkə ölkələrindən gətirdiyi çox sayda zəngin Şərq və Qərb maddi 
mənəvi abidələrindən ibarətdir.  
170. Rihani 20-ci əsrin ilk onilliklərində adlarını sadaladığı 
ölkələrdə istiqlaliyyət uğrunda başladılan hərəkatlara işarə edir: 
1911-1913-cü illərdə Çin Respublikasının yaranması ilə nəticələn 
Sinxay inqilabı, 1919-1922-ci illərdə Osmanlı imperiyasının dağılması 
və Türkiyə Cumhuriyyətinin yaranmasını şərtləndirən Qurtuluş 
savaşı (Milli Mücadilə), 1905-1907 və 1917-ci illərdə baş vermiş və 
Rusiya Respublikasının yaranması ilə nəticələnən Birinci və İkinci rus 
¤ Əmin Rihani ¥ 
¤  306  ¥ 
inqilabı.  
171. Həvari Pavel (əsl adı Tarsuslu Saul, 5/10-64/67) – 
məcusilərin nüfuzlu həvarilərindən biri. Əslən yəhudi olan Pavel 
“Əməllər” adlı kitabında Qüdsdən Dəməşqə gedərkən merac etmiş 
İsanın (s.ə.s.) gözünə görsəndiyini və onun işığından 3 gün kor 
olduğunu rəvayət etmiş və məhz bu hadisədən sonra İsanın (s.ə.s.) 
yəhudi Məsih və Allahın oğlu olduğunu vəz etməyə başlamışdır. 
Yeni Ətiqin 27 kitabından 14-ü Pavelə şamil edilir. 7 məktubun 
bilavasitə ona aid olduğu söylənsə də, qalanlarının müəllifliyi ilə 
bağlı fikir ayrılıqları var (məsələn, yəhudilərə ünvanlanmış mək-
tubu). Məktubları ilahiyyat elminin, katolik və protestant kilsələrinin 
pastoral həyatı və ibadətinin əsasında durur. Qüdsdə ikən yəhudilərə 
Musanın dinindən imtina edib, İsaya ibadət etməyi təlqin etdiyinə və 
Tövratda yazılan qanunları təkzib etdiyinə görə edam edilmişdir. 
İslam alimləri Paveli İsanın təlimlərini yanlış şərh etməkdə 
günahlandırırlar.   
172.  Pikadili (Picadilly) – London Vestministrdə ən geniş və 
izdihamlı küçələrdən biri: Hayd Parkın küncündən Piccadilly Circus-
dək uzanır. Küçə öz adını sərt materialdan hazırlanmış krujevalı 
böyük yaxalıq ticarəti ilə məşğul olan Robert Beykerdən götür-
müşdür. Onun evi Pikadili Hol (Piccadilly Hall) adı ilə məşhur idi və 
çox keçmir ki, bu ad  bütöv bir küçəyə şamil edilir.  
173.  Hayd Park – Londonun ən böyük ərazisi olan park-
larından biri. Natiqlər küncü (Speakers` corner) adı ilə məşhur olan 
park siyasi nümayişlər və bayram şənliklərinin keçirildiyi ənənəvi 
məkandır. Kensiqton bağları, Qreen Park və Saint James's Parkı 
içərisində ən böyüyüdür.  
174. Bukinqem sarayına işarədir. Britaniya monarxlarının 
rəsmi London iqamətgahı olan saray ilk olaraq Bakinqem hersoqu 
üçün tikilmişdir (1703–cü il). 1762-ci ildə III Georq tərəfindən 
gələcəkdə monarx iqamətgahı olmaq məqsədilə əldə edilmiş və 74 il 
ərzində memarlar Con Neş və Edvard Blor tərəfindən əsas binanın 3 
oxşarı tikilməklə böyük kompleksə çevrilmişdir. Saray 1837-ci ildə 
kraliça Viktoriyanın taxta gəlməsi ilə britaniya monarxlarının rəsmi 
iqamətgahı elan edilmişdir. Hazırda saray 775 otaqdan ibarətdir. 20 
¤ Seçilmiş incilər ¥ 
 
¤  307  ¥ 
hektarlıq ərazisi olan sarayın 17 hektarı bağçadır. Saray avqust-
sentyabr aylarında turistlər üçün açıqdır.  
175. İzolyasionizm – bir dövlətin xarici siyasətində digər döv-
lətlərin, millətlərin, xalqların işinə qarışmamaq tendensiyası. Bey-
nəlmiləlçilik, əməkdaşlıq terminlərinin antonimi. Bu termin müstəqil 
dövlətlərin daxili və xarici işlərinə hərbi və siyasi qarışmamazlığın 
xarici siyasi makrostrategiyası olub, iqtisadi, mədəni və hərbi 
izolyasiyanı ehtiva edir.  
176. [Tibbi adı] Arsfenamin – sifilis xəstəliyinə qarşı müali-
cədə istifadə edilən dərman.  
177. Vestministr abbatlığı (Westminster Abbey) nəzərdə 
tutulur. Londonun Vestministr hissəsində qotik üslubda tikilmiş ən 
böyük kilsə. Tikintisinə 1042-ci ildə başlanmış, 1066-cı ildən Britaniya 
monarxlarının tacqoyma və dəfn mərasimlərinin keçirildiyi yer kimi 
məşhurlaşmışdır; ilk tacqoyma mərasimi kral II Haroldun şərəfinə 
keçirilmişdir. Ondan sonra bu, ənənə halı almışdır. İnşası fasilələrlə 
1745-ci ilədək davam etmişdir. “Müqəddəs Piter (St.Peter) Kollegial 
Kilsəsi” rəsmi titulu daşıyan abbatlıq 1560-cı ildə “Royal Peculiar” 
(Kral ozəlliyi) statusu qazanaraq krallığa tabe edilmişdir.  
178. Müqəddəs Pavel kilsəsi – Apostol Pavelin şərəfinə tikil-
miş ingilis kilsəsi. Londonun ən uca nöqtəsi olan Ladqeyt Hildə ilk 
dəfə 604-cü ildə taxtadan tikilmiş, silsilə yanğınlar nəticəsində 
dəfələrlə dağılmış və fasilələrlə 685, 962, 1240, 1709-cu illərdə yenidən 
bərpa olunmuşdur.   
179. Qeyd edək ki, İngiltərənin Eksiter, Bradford, Peterburq və 
Lankaster bölgələrində Müqəddəs Pyotrun şərəfinə ucaldılmış kil-
sələr mövcuddur. Çox güman ki, müəllif İngiltərənin cənub-qərbin-
dəki Eksiterdəki kilsəyə işarə edir. 1400-cü ildə inşası başa çatdırılmış 
bu kilsə ən uzun tağlı tavanı və astronomik saatı olan, dua edənlər 
üçün ilk dəfə ayaqlıqların qoyulduğu kilsə kimi tanınır.  
180. Qədim yunanlarda içki və s. tökmək üçün ikiqulplu, 
boğazı dar qablar. 
181. Rihaninin cinsi məsələyə baxışları məşhur Freyd nəzəriy-
yəsi ilə üst-üstə düşür. Freydə görə insanın təbii və cinsi istəklərinin 
¤ Əmin Rihani ¥ 
¤  308  ¥ 
cəmiyyətin qoyduğu əxlaqi və dini qadağalardan dolayı reallaş-
maması şəraitində antisosial mədəniyyət formalaşır ki, bu da təkcə 
insan şüurunda deyil, həm də cəmiyyətdə kütləvi xaosa gətirib 
çıxarır: altşüurda sapqınlıq və ya əksinə ətalət, nevroz, kütləvi inti-
harlar və s. şəklində üzə çıxır.    
182. Safo (630-570 e.ə.) – Antik dövrün tanınmış qadın şairə-
lərindən biri, musiqili lirikanın nümayəndəsi. Lesbos adasında Fias 
adlı yalnız qadın üzvlərdən ibarət icmaya başçlıq edirdi; burada 
kübar ailələrdən olan qızlar evliliyə hazırlanır, onlara musiqi, rəqs və 
şeir sənəti öyrədilirdi. Müəllifi olduğu oda, epiqram, epitalamiya (toy 
şərqiləri), elegiya janrlarında, eləcə də, bayramlarda idafə edilən 
himn, xor və masaarxası şərqilərin başlıca leytmotivini şəhvətdən xali 
gözəl və saf hisslərin tərənnümü, məhəbbət və qadın gözəlliyinin 
vəsfi təşkil edirdi. Dövrümüzədək gəlib çatan şeirləri 170 fraqment 
şəklində 9 kitabda toplanmışdır; sadəcə bir şeiri (Afroditaya həsr 
olunmuş himn) bütövdür. Sokrat onu məhəbbət məsələlərində 
müəllimi, Qoratsiy “etiqad ediləcək ilahə”, Strabon isə misilsiz qadın 
adlandırmışdır.  
183. Akkad mifologiyalarında Aşur çariçası. Onun tarixi 
prototipi çariça Şammuramatdır. Onun təkhakimiyyətli idarəçiliyi o 
dövrkü Qədim Şərq üçün nadir hadisə idi.  
184. Səlsəbil - Cənnətdəki şirinsulu nəhr, çay 
185. Dini kitabələrdə adı keçən Böyük selə işarədir. 
186. Yaradılış kitabı – Tövratın və Əhd-ətiqin ilk kitabı. 
Kitabda deyilənlər dünyanın yaranması, bəşəriyyətin ən qədim tarixi 
və ələlxüsus, yəhudi millətinin yaranması barədə məlumatları ehtiva 
edir. Yazılanlar dünyanın və insanın yaradılması ilə başlayır və 
Yusifin Misirdə ölməsi hadisəsi ilə bitir. Ümumilikdə, 50 fəsildən 
ibarətdir.  
187. Tənəhin 29-cu hissəsi, Ktuvimin 3-cü kitabı və Əhd-ətiqin 
bir hissəsidir. 
188. Müəllif “xoralı dil” ifadəsini təsadüfən işlətməmişdir. 
Belə ki, şeytan Əyyubu (ə.s.) yoldan çıxaranda Allah onu cəzalan-
dırmış və nəticədə bütün bədəni xora tökmüşdür.  
189. Manhettenin baş meydanlarından biri. Tərcümədə 
¤ Seçilmiş incilər ¥ 
 
¤  309  ¥ 
“İttifaq meydanı” kimi tərcümə olunur. Söhbət Nyu-Yorkun iki əsas 
magistralının birləşməsindən gedir. 19-cu əsrdən bu meydan siyasi 
nümayiş və çıxışların geniş yer aldığı məkan kimi tanınır.  
190. Təlmih olaraq Quranda Şuəra surəsinə (26:224-227) 
işarədir (öncədən qeyd olunmuşdur. bax: 86).  
191. Həz. Davuda işarədir. Davud (s.ə.s.) - İsrail oğullarına 
göndərilən peyğəmbər, hökmdar, Həz. Yəqubun (s.ə.s.) nəvəsi, Həz. 
Süleymanın (s.ə.s.) atası. Həz. Musanın (s.ə.s.) vəfatından sonra İsrail 
xalqı azğınlaşaraq dindən uzaqlaşdı. Allah cəza olaraq onlara Cəlut 
hökmdarı göndərdi. O, İsrail qövmünü torpaqlarından qovdu. Daha 
sonra Talut adlı hökmdar gələrək Cəluta qarşı müharibəyə başladı. 
Cəlut döyüşdə Davud (s.ə.s.) tərəfindən öldürüldü. Talut hökmdar 
oldu. Onun vəfatından sonra hökmdarlıq Davuda (s.ə.s.) keçdi. O, 
Fələstin, Suriya və Ərəb yarımadasının bir qismini fəth edərək 
torpaqlarını genişləndirdi və Qüdsü paytaxt etdi. Bir müddət sonra 
Allah tərəfindən ona peyğəmbərlik əta edildi və müqəddəs ilahi kitab 
– Zəbur göndərildi. 100 yaşında vəfat edən Davud (s.ə.s.) dəmiri 
döymədən istədiyi qəlibə salmaq, daşların və quşların dilini başa 
düşmək, yırtıcı heyvanları ram etmək kimi qeyri-adi gücə malik idi. 
Quran-Kərimdə adı 16 yerdə zikr edilir.  
192. Zəbur – Allah tərəfindən Davud (s.ə.s.) peyğəmbərə semit 
dilində mənzum şəkildə göndərilən müqəddəs yazı. Quranın İsra 
surəsinin 55-ci ayəsində deyilir: “Rəbbiniz göylərdə və yerdə olanları 
çox yaxşı tanıyır. Biz peyğəmbərlərin bəzisini digərlərindən üstün 
etdik və Davuda Zəbur verdik”. Zəbur Tövratdan sonra göndərilmiş 
ikinci kitab kimi Musa şəriətini möhkəmləndirmək məqsədi daşıyırdı 
və şeir üslubunda nazil olmuşdur. Davudun (s.ə.s.) çox gözəl səsi var 
idi və Zəbur surələrini avazla oxuyarkən tək insanları deyil, heyvan-
ları da Allah kəlamları ilə oxşayar və ətrafına toplayardı. İncilə daxil 
olan bəzi Zəbur ayətləri orijinal mətn deyil.  
193. Bu təsvir arxetip olub, Əhd Ətiqin 4-cü kitabının 30-cu 
hissəsində Süleymanın (s.ə.s.) “Canticum Canticorum Salomonis” 
(Mahnılar mahnısı) adı altında sevgilisi Sulamitə (Sulamif)  
məhəbbətini izhar edən məşhur xütbəsinə (7:5) eyhamdır. Süleyman 
sevgilisinin gözəlliyini vəsf edərkən onun gözlərini Batrabbim 
¤ Əmin Rihani ¥ 
¤  310  ¥ 
darvazası yaxınlığında Yesevon gölünə, burnunu isə Dəməşqə baxan 
Livan qülləsinə bənzədir.  
194. Süleyman (Solomon) – qədim İsrail torpağının çarı, Da-
vud (s.ə.s.) peyğəmbərin 19 oğlundan ən sevimlisi. Atasının vəfa-
tından sonra 12 yaşda olmasına baxmayaraq, taxta çıxmışdı. Quranda 
adı peyğəmbər kimi çəkilir. Ədalətli və mehriban hökmdar kimi ta-
nınmış, heyvanların dilini bilmiş, cinləri və küləyi ram etməyə qadir 
olmuşdur. Süleyman məbədi kimi tanınan Beyt əl-Müqəddəsi inşa 
etdirmişdir. 40 il hökmranlıq edən Süleymanın (s.ə.s.) Səba məmləkə-
tinin hökmdar qadını Bilqeys ilə əhvalatı çox məşhurdur və hətta, bu 
əhvalat Quranda əksini tapmışdır. Rəvayətə görə günəşə sitayiş edən 
məmləkətin hökmdarı olan Bilqeys Süleymanın möcuzələrini 
gördükdən sonra Allaha pənah gətirmişdir.   
195.  hərfən: quş əti  
196. Duxən surəsinin 51-57-ci ayələrinə təlmihdir: (Müttəqilər 
arxayın bir yerdə, cənnət bağçalarında və bulaq başında sakindirlər. Onlar 
zərif ipək və incə atlasdan əlbisələr geyinmiş və üz-üzə əyləşmişlər. Biz onları 
irigözlü gözəl hürilərlə evləndirəcəyik. Onlar [burada] əmin-amanlıq içə-
risində hər cür meyvədən istəyib [dadacaqlar]. Onlar [burada] ilk ölümdən 
başqa ölümü dadmayacaqlar. Allah-təala onları cəhənnəm əzabından hifz 
etmişdir. Bu, Rəbbinin lütfü və mərhəməti sayəsində olmuşdur. Bu, böyük 
qurtuluşdur!) 
197.  Cənnət içkisi  
198. Vaqiə surəsinin 10-24-cü ayələrinə təlmihdir: ([Xeyirxahlıq 
etməkdə] öndə olanlar Allaha daha yaxın olanlardır. Onlar nəim cənnət-
lərində qərar tutacaqlar. Onların çoxu əvvəlki nəsillərdən, azı sonrakı-
lardandır. Onlar bəzənmiş taxtlarda qarşı-qarşıya dirsəklənib [əyləşəcəklər]. 
Onların ətrafında həmişəcavan [xidmətçi] oğlanlar dolanacaq: məin şərabı 
ilə dolu piyalə, kuzə və qədəhlərlə. [Bu şərabdan] onların başları ağrımaz və 
[məst olub] ağıllarını itirməzlər. Burada onlar istəyib seçəcəkləri meyvələr, 
iştahlanacaqları quş ətindən təamlar [dadacaqlar]. [Burada] onları sədəf 
içində inciyə bənzər hurilər gözləyəcək. Bu, onların etdikləri əməllər müqa-
bilində aldıqları mükafatdır).  
199.  Quran-Kərimə işarədir.  
200. Çox güman ki, müəllif cinsi yaxınlığa işarə edir.  
¤ Seçilmiş incilər ¥ 
 
¤  311  ¥ 
201. Antakiya (Antioxiya) patriarxlığı – dünya üzrə ən qədim 
4 kilsədən biri. Rəvayətə görə 37-ci ildə Antioxiyada həvarilər Pyotr 
və Pavel tərəfindən əsası qoyulmuşdur. 451-ci ildən patriarxlıq kimi 
fəaliyyət göstərir. Antioxiya kilsəsi başçısının tarixi titulu belə səslə-
nir: “Böyük Antioxiya, Mesopotamiya, Suriya, Kilikiya və bütün Şər-
qin patriarxı”. 1342-ci ildə patriarxlıq Dəməşqə köçürülmüşdür. 
1899-cu ildə ilk dəfə olaraq patriarx nüfuzlu ərəblərdən seçilmişdir 
və bu ənənə bu günədək davam etdirilir. 22 yeparxiyadan təşkil 
olunmuş patriarxlığın 6-sı Suriya, 6-sı isə Livan ərazisində yerləşir. 
İbadətlər ərəb və yunan dillərində aparılır.  
202. Uilyam Şekspirin “Hamlet” əsərində Laertes və Ofeliya-
nın atası, kralın baş məsləhətçisi. 
203. Rihaninin dövründə bu xəstəliklərin çarəsi hələ tapılma-
mışdır.  
204. Müəllif bu sözü “səlimə əl-cism” (bədənin sağlamlığı) 
şəklində verir. Çox güman ki, mətndə bu ifadə həm xəstəliyə bulaş-
mamış sağlam bədən, həm də bakirəlik mənalarında işlənmişdir.  
205. “Gil gabları dövrü” adı altında neolit dövrü nəzərdə tutu-
lur. Müəllif, çox güman ki, kağız icad olunana qədər yunan və digər 
qədim xalqlarda mövcud olan gildən hazırlanmış yazı lövhələrini 
nəzərdə tutmuşdur.   
206.  Ehtimal ki, müəllif Bayram Tanrısını xoşüzlü övliya, 
hədiyyə dağıdan müqəddəs Nikolayın prototipində yaratmışdır.  
207. Əbu Əla əl-Məariyə işarədir (bax: 15). Şairin beyti ərəbcə 
aşağıdakı kimi səslənir:  
                                 ن الضحك منا سفاھةً * َوُحّق لُسّكان البسيطة أن يبكوا كاو ضحكنا 
                        َسبك لَنا   يُـعاد  ال  لكن و  ُزجاجٌ     *  كأنـنا   الزمـان صرف   يحطُّمنا
208. Publiy Vergiliy Maron – Qədim Romanın dahi 
şairlərindən biri. Dante özünün “İlahi komediya”sında Vergiliy 
obrazını bəşər müdrikliyinin ən ali nümayəndəsi, ağıl və idrakın 
mücəssəməsi kimi təsvir edir. Fəlsəfi görüşlərinə görə Platon və 
stoiklərə daha yaxın olan şairin yaradıcılığı: “Eneida” (tamam-
lanmamış), “Eclogues” (Bucolico), “Georgics”, “Aeneid” kimi poemaları 
və “Appendix Vergiliana” adı altında toplanmış şeirləri cəm edir. 
“Aeneid” əsəri qədim Romanın yaranmasından tənəzzülünə kimi 
¤ Əmin Rihani ¥ 
¤  312  ¥ 
tarixini əks etdirən ən böyük epik dastandır. Vergiliyin “Məsih 
ekloqu” adı altında məşhur 4-cü bukolikində İsa (s.ə.s.) peyğəmbərin 
gəlişi ilə bağlı öncəgörmələri qələmə alınmışdır. Şeirləri orta 
əsrlərədək fal kitabı kimi istifadə olunmuşdur.  
209. Pion - Qaymaqçiçəklilər fəsiləsindən iri, qırmızı və ya ağ 
gülləri olan çoxillik bəzək bitkisi. 
210. Bu məna altında müəllif zahidanə dərviş həyatı sürən, 
səciyyəvi yun geyimlə xarakterizə olunan sufizmə eyham edir.  
211. Mətndə  "سفر" sözünün səyahət mənası da işlənə bilər: 
səyahət zamanı, yolda ikən. 
212. Rihani "تغرب" və  "تشرق" sözlərini maraqlı interpretasiyada 
verir. Məcazi olaraq Şərq-Qərb birliyinə eyham edən ədib Qərbdə 
yetişən və kökləri ilə Şərqə sıx bağlı olan məhcər ədəbiyyatı nüma-
yəndələrinə işarə edir.   
213. Əsər 1932-ci ildə qələmə alınmışdır. 
214. Yüksək rütbəli din xadimi  
215. Qiymətli qara zolaqlı ağac. Xurma ağacı da bu fəsildəndir.  
216. Əsəbiyyə (ʻaṣab - ər. əsəb, sinir, birlik, təşkilat, icma, 
tərəfkeşlik) – soy, qövm, qəbilə çərçivəsində qeyri-tolerantlığa və mil-
liyyətçiliyə söykənən sosial birlik, həmrəylik. Cahiliyyət dövründə 
bir qəbilə maraqlarını digərindən üstün tutmaq vahid millət arasında 
ayrı-seçkiliyə və qarşıdurmalara gətirib çıxarırdı. Bu baxımdan, 
İslamın ilk zühuru dövründə Məhəmməd (s.ə.s.) peyğəmbər: 
“Əsəbiyyəyə dəvət edənlər bizlərdən deyil!” – hökmünü verməklə 
müsəlmanları nəsil və soy etibarilə yox, dini baxımdan həmrəy olma-
ğa,  vahid müsəlman ümmətinin maraqlarını müdafiə etməyə çağır-
mışdır.  
217. Ədibin 1900-cu ildə Nyu-Yorkda “Maronit gənclərin 
yığıncağı”nda məruzə etdiyi say etibarilə ilk xütbəsi. 
218. Jan Jak Russo (1712-1778) – fransız filosofu, yazıçı, 
mütəfəkkir, maarifçilik hərəkatının qabaqcıllarından biri. Fəlsəfi 
romantizmin banisi kimi insanın yalnız təbiətlə ünsiyyətdə olacağı və 
cəmiyyətin materialist çərçivəsindən kənara çıxaraq təbiətin azad 
mənəviyatına özünü təslim edəcəyi təqdirdə xoşbəxt olacağı 
fikrindən çıxış etmişdir. “Emile” adlı əsərində bərabərhüquqlu təhsil 
¤ Seçilmiş incilər ¥ 
 
¤  313  ¥ 
ideyasını qabartmışdır; əsər açıq dini çıxışlarına görə yandırılmış, 
ədibin özü isə həbs olunmaq qorxusu ilə ölkədən didərgin düşmüş-
dür. 1765-ci ildə bədxahlarına qarşı açıq tənqidi fikirlərini “Confes-
sion” (Tövbə) əsərində səsləndirmişdir. “Discourse on Inequali-
ty” (Bərabərsizlik haqda düşüncələr) və “The Social Contract” (Sosial 
müqavilə) əsərlərində siyasi fəlsəfədə ilk dəfə olaraq sosial 
bərabərsizliyin səbəblərini açıqlamış, dövlətin ictimai anlaşma nəti-
cəsində yaranması və xalqa məxsus olması fikrindən çıxış etmişdir. 
Ölümündən 16 il sonra Fransanın mili qəhrəmanı elan edilmişdir.   
219. Müəllif orta əsrlərdə hakimiyyət üstündə ata-oğul 
arasında gedən savaşlara və qətllərə işarə edir.   
220. Müəllif barbar sözünü dırnaq içərisində verməklə Qərb 
dünyasının Şərq insanları ilə bağlı inanclarını əks etdirir. Barbarlar 
(bərbərlər) - Afrikanın şimal hissəsi, Misirin qərb sərhədlərindən 
Aralıq dənizi və Atlantik okeana kimi olan ərazilərədək məskunlaş-
mış və İslamı qəbul etmiş yerli sakinlərdir. Onlar afro-asiya makro-
ailəsinin bərbər-liviya ləhcəsində danışırlar. Dillərini anlamadıq-
larından dolayı avropalılar tərəfindən barbar şəklində ekzonim 
olaraq işlənmişdir.  
221. Çox güman ki, müəllif 1702-ci ildə hakimiyyətə gəlmiş 
kraliça Annaya (1665-1774) işarə edir. Hakimiyyətdə olduğu 12 il 
ərzində İspan taxt-tacı uğrunda çoxsaylı müharibələr aparmış və 
uğurlu qələbələrə imza atmışdır. 1713-cü ildə Fransa ilə apardığı 
müharibə nəticəsində Cəbbəlütariq, Minorka və Şimali Amerikada 
bir sıra fransız müstəmləkə ərazilərini hakimiyyəti altına keçirmişdir. 
1705-ci ildə Şotlandiyaya siyasi və iqtisadi sanksiyalar tətbiq etməklə 
onun İngiltərə ilə birləşməsinə nail olmuşdur; 1707-ci ildə iki ölkənin 
birləşməsi nəticəsində Böyük Britaniya dövləti formalaşmışdır. 
Annanın rəsmi varisi olmadığından onun ölümü ilə 100 ildən artıq 
İngiltərədə hökmranlıq etmiş Stüartlar nəslinə son qoyulmuşdur.   
222.  Fransa kralı IX Karl adı ilə tanınan Şarl Maksimilian 
(1550-1674) nəzərdə tutulur. 1563-cü ilədək naibi öz anası Yekaterina 
Mediçi olmuşdur. 1561-ci ildə Fransa taxt-tacına sahiblənmiş Şarlın 
hakimiyyəti dövründə Avropa çoxsaylı dini müharibələr və 
Varfolomey gecəsinin şahidi olmuşdur. 1566-cı ildə ölkəni bürüyən 
¤ Əmin Rihani ¥ 
¤  314  ¥ 
iğtişaşlar 300-dək kalvinistin (hugenotlar) ölümü ilə nəticələnmişdir. 
1572-ci ildə qanlı Varfolomey gecəsindən sonra Sen-Jermen sülh 
müqaviləsinin pozulması ilə ölkədə protestantlara qarşı silsilə 
sürgün və qətllərlə müşayiət olunan müqəddəs müharibə başladıldı; 
nəticədə kalvinistlər ölkədən didərgin olundu. Hadisələrin 
mərkəzindən uzaqlaşaraq Vensen qəsrinə çəkilən IX Karl 24 yaşına 
çatmadan vərəmdən vəfat etdi.  
223.  Elba və Reyn çayları sahilində və Yutland yarımadasında 
sakin olan german əsilli anqlosaksların V əsrdə Britaniyanı işğal 
etməsinə işarədir. Bu işğal 180 il davam etmiş və Britaniya ərazisində 
müstəqil anqlosaks krallıqlarının yaranması ilə nəticələnmişdir. 7-9-
cu əsrlərdə İngiltərə 7 əsas krallığa bölünmüşdü: bu krallıqlar anqlo-
sakson Heptarxiyası adlanırdı. VIII əsrdə bu krallıqların sakinləri 
“Angli”, dilləri “Anglisc”, ölkələri isə 9-cu əsrdən Englaland 
(mələklər torpağı) adlanmağa başlandı. Kral Eqbertin nəvəsi kral 
Alferdin dövründə İngiltərə vahid dövlət kimi tanındı, kralın özü isə 
“Qüdrətli Anqlo-sakson və Danimarka kralı, Şimal Umbriya impe-
ratoru, bütpərəstlərin idarəçisi və Britonların müdafiəçisi” rəsmi 
titulunu aldı.  
224. Varfolomey gecəsi (massacre de la Saint-Barthélemy) – 
1572-ci il 24 avqustda Fransada hugenotlara (protestantlar) qarşı 
katoliklər tərəfindən törədilən kütləvi qətl. Ehtimal olunur ki, bu 
qırğın Fransa kraliçası Yekaterina Mediçi tərəfindən katolik məs-
ləhətçilərinin məsləhəti ilə planlaşdırılmışdı (bax: 222). Bir həftə 
davam edən qətliam nəticəsində 30 min insan qətlə yetirilmişdir. 
Qırğını şərtləndirən başlıca hadisələr  hugenotların siyasi və hərbi 
baş komandanı Qaspar Kolinyiyə qarşı uğursuz sui-qəsd cəhdi və 
Mediçinin qızı Marqarita Valuanın protestant Navar şəhzadəsi, 
gələcək kral IV Henrixlə nikah qıyması (bu hadisə Vatikan və katolik 
İspaniyasının narazılığı ilə qarşılanmışdı) olmuşdur. Yalnız 425 il 
sonra Roma Papası II İoann Pavel rəsmi şəkildə Varfolomey 
qətliamını qınamışdır. 
225.  16 və 17-ci əsrlər katoliklərlə protestanlar arasında dini 
müharibələr, kütləvi sürgün və qətllər dövrü kimi yadda qalmışdır. 
Protestanlara qarşı başladılan geniş “təmizləmə” siyasəti nəticəsində 
¤ Seçilmiş incilər ¥ 
 
¤  315  ¥ 
1617-ci ildə hugenotların əlində olan mülkiyyətləri alınaraq kilsələrə 
verilmiş, açıq sürgün və təzyiqlər nəticəsində 200 mindən artıq 
protestant ölkəni tərk edərək İngiltərə, İsveçrə, Amerika və Hollan-
diyaya köçmüşdür. 
226. Müəllif 1870-1914-cü illər ərzində Avropanın güc 
mərkəzləri hesab olunan Britaniya, Fransa və Hollandiyanın Asiyada 
həyata keçirdikləri müstəmləkə siyasətinə işarə edir:  Ost-Hind 
kompaniyasının 1824-cü ildə Burma, 1839 və 1856-cı illərdə Çin 
(Birinci və İkinci Opium müharibəsi), 1870-1907-ci illərdə Əfqanıstan 
uğrunda (bu kompaniya “Great Game” - Böyük Oyun - adı ilə 
məşhurdur) apardığı geniş işğalçılıq müharibələri. 
227. Ehtimal ki, Rihani Avropanın “Afrika üçün qapışma” 
kompaniyasına işarə edir. Bu kompaniya Avropa müstəmləkəçilə-
rinin Yeni imperializm dövründə (1881-1914) Afrika qitəsinin işğal, 
ilhaq, zəbt və müstəmləkəçilik siyasətini nəzərdə tuturdu. Əgər 1870-
ci ildə Afrikanın sadəcə 10 faizi işğal edilmişdisə, 1914-cü ildə qitənin 
90 faizi Avropanın müstəmləkəsi altında idi (Efiopiya müstəqil, 
Liberiyada isə ABŞ ağalığı hökm sürürdü). 1884-cü ildə keçirilmiş 
Berlin konfransı, faktiki olaraq, Avropanın Afrikada iqtisadi, hərbi və 
siyasi  ağalığına start verdi.  
228.  Çox güman ki, müəllif Sudanda baş vermiş Mehdi 
inqilabını (1881-99) nəzərdə tutur: 19-cu əsrin sonlarında dini lider 
Məhəmməd Əhməd əl-Mehdinin başçılığı altında birləşmiş 
Britaniya-Misir müstəmləkə siyasətinə qarşı yönəlmiş xalq hərəkatı. 
1898-ci ildə Britaniya Afrikada müstəmləkə ərazilərini genişləndir-
mək məqsədilə Misirin Sudana qarşı ərazi iddialarına dəstək verərək 
Kitçenerin başçılığı ilə hərbi ekspedisiya təşkil etdi. Atbara yaxınlı-
ğında baş vermiş döyüşdə mehdiçilər məğlub edildi, Sudanda Brita-
niya-Misir inzibati idarəçiliyi yaradıldı (1899-1956). Britaniyanın Su-
dan kompaniyası Uinston Çerçilin “The River War: An Historical 
Account of the Reconquest of the Soudan” (Çaysahili müharibə: Sudanın 
yenidən işğalı haqqında tarixi hesabat, 1899) əsərində geniş 
işıqlandırılmışdır.  
229. Müəllif yəhudilərin seçilmiş xalq olması ilə bağlı 
iddialarına eyham edir.  
¤ Əmin Rihani ¥ 
¤  316  ¥ 
230.  Quran-Kərimdə cənnətin təsviri ilə bağlı verilən obrazlar 
arxetip olaraq işlənmişdir. 
231. Ərəb əlifbasında ilk və son hərfə işarədir.  
232. Bu hekayə Rihaninin “əl-Vucȗd” (Varlıq) adlı nəşr etmə-
diyi romanının müqəddiməsidir.  
233. Üqnüm (lat. Hipostasis – ilkin mahiyyət) – xristianlıqda 
Allahın üç sifətdən ibarət olması əqidəsi: Ata, Oğul və Müqəddəs 
Ruh. Üç üqnüm mahiyyətcə vahiddir. Rihani xristianlığın başlıca 
ehkamı olan “Müqəddəs Üqnüm” anlayışına fərqli fəlsəfi məna 
qazandırır.  
234. Müəllif insan ömrünü açar sözlər vasitəsilə pillə-pillə 
səciyyələndirir. İnsan həyatı bü üçlü həlqələrdən yaranmış kamil bir 
bütövdür. Silsilənin son həlqəsinin məchul qalması isə təsadüfi deyil. 
Belə ki, bir sıra fəlsəfi və dini təlimlər insanın ölmədiyini, başqa 
formaya keçərək axirət həyatı yaşaması fikrini müdafiə edir. Ədib bu 
barədə konkret söz söyləməkdən çəkinərək, silsilənin son həlqəsini 
məchul qoyur və bu müəmmanı oxucunun öhdəsinə buraxır.  
235. 1916-cı ildə Nyu-Yorkda müəllifin şərəfinə keçirilən ədəbi 
tədbirdə məruzə etmişdir. 
236. Əmir Teymur (Tamerlan, Teymurləng 1336 – 1405) – bar-
las qəbiləsindən olan türk-monqol sərkərdəsi, Teymurilər dövlətinin 
banisi. Döyüşlərin birində sağ ayağından yaralandığına görə axsaq 
Teymur ləqəbi almışdır. 1370-ci ildə Bəlxi zəbt etməklə çağatay 
ulusunun idarəçiliyinə yiyələnmiş və böyük əmir elan edilmişdir. 
1370-1404-cü illər ərzində etdiyi yürüşlər nəticəsində Qərb, Cənub və 
Mərkəzi Asiya, Misir və Suriya məliklikləri, Osmanlı İmperiyası və 
Delhi sultanlığına daxil olan geniş əraziləri (Xorasan, Herat, Səbzə-
var, Təbriz, İsfahan, Şiraz, Xarəzm, İrtış, Volqa və Kaspiətrafı, Mon-
qolustan, Zaqafqaziya, Bağdad, Hələb, Dəməşq və s.) işğal edərək 
paytaxt Səmərqənd olmaqla böyük Turan xaqanlığının əsasını 
qoymuşdur. Ölkəsində tətbiq etdiyi “Teymur Qanunnaməsi” İslam 
şəriəti və fəzilətlərinə söykənirdi. Ölkəsinin rəsmi dilləri fars və 
çağatay, dini isə İslam idi.  
237. Viktor Mari Hüqo (1802-1885) – görkəmli fransız yazıçısı, 
Romantik cərəyanın nümayəndəsi, çox sayda şeirlərin, dünya 
¤ Seçilmiş incilər ¥ 
 
¤  317  ¥ 
şöhrətli hekayə və romanların müəllifi: “Les Misérables” (Səfillər, 
1862),  “Notre-Dame de Paris” (1831), “L'Homme qui rit” (Gülən insan, 
1868), “Quatre-vingt-treize”  (Doxsan üç, 1874). İlk romanı “Han 
d'Islande” (İslandiyalı Han, 1823) böyük əks-səda yaratmasa da, “Les 
Orientales” (Şərq şərqiləri, 1829), “Les Feuilles d'automne” (Payız 
yarpaqları, 1831), “Les Chants du crépuscule” (Toranlıq nəğmələri, 
1835), “Les Voix intérieures” (Daxili səs, 1837) və b. hekayələri ilə 
dövrünün ən böyük elegiya və lirik şairi adını qazanmışdır. Ən 
məşhur əsərini (Səfillər) 17 il ərzində qələmə almış və 1862-ci ildə 
dərc etdirmişdir; əsər bestseller kimi dünyanın bir çox dillərinə 
tərcümə olunmuş və dəfələrlə səhnələşdirilmişdir. Respublikaçı kimi 
siyasi fəaliyyəti III Napaleon hakimiyyətinə qarşı yönəlmişdir; 
çıxışlarına görə 20 il sürgün həyatı yaşamışdır.  
238. Əbu ət-Tayyib əl-Mütənəbbi (915-965) – Ərəb Şərqinin 
dahi ərəb şairi, Hələb əmiri Seyf əd-Dövlə, Misir hakimi Kafur əl-
İxşidi, Şiraz hakimi Ədüd əd-Dövlə və b. saraylarında şairlik etmiş 
dövrünün ən görkəmli söz ustadlarından biri. “Peyğəmbərlik 
iddiasında olan şair” adı ilə damğalanmışdır. Yeganə şairdir ki, 
divanına hələ sağlığında çox sayda şərhlər yazılmışdır. Əl-Mütə-
nəbbi hikməti cahiliyyət dövrü əxlaqi düşüncə tərzi, qədim yunan 
fəlsəfəsi və islam təfəkkürünün harmonik vəhdətindən yaranmışdır. 
Həyat, dünya, insanlar haqqında mütənəbbisayağı fəlsəfi fikirləri ona 
«filosofluq edən şair» adını qazandırmışdır. Dahi şairin həyatı və 
hikmətamiz irsi haqqında azərbaycan dilində mövcud əsaslı mənbə 
müəllifi olduğum monoqrafiyadır (Əfsanə Məmmədova. “əl-
Mütənəbbi dünyası. Poeziya və hikmət”. Bakı: MBM, 2010, 328 səh.) 
 
  
¤ Əmin Rihani ¥ 
¤  318  ¥ 
*    *    * 
I am delighted to know that Dr. Afsana İbad has already 
translated one of the major philosophic works of Ameen 
Rihani, namely Ar-Rihaniyyaat. I am one of the students of Ar-
Rihani who consider Ar-Rihaniyyaat as the Teachings of 
Khalid. In this book a scholar can find the seeds of most of 
Rihani’s philosophical ideas and thoughts that are spread in his 
other books in both English and Arabic. Some of these major 
ideas are basically the cornerstone of Human thought and 
philosophy, such as: Religious Tolerance, Human rights, 
Agnosticism and Reason, Spiritual and Social Evolution, 
Transcendentalism, Soul and Matter, Pantheism, Idealism, The 
Great City, East and West…  
Such ideas, were and still are, the keys to understand 
Rihani as a writer of Modernism in literature, philosophy and 
politics. In that sense Rihani is an avant-gardist in the history 
of Human thought. That is why he is nowadays recognized, 
more than ever, in different countries around the world. I went 
through your book and enjoyed every page and every bit of 
it. Congratulations for this monumental work and outstanding 
intellectual project that strengthen the ties between Azerbaijan 
and Lebanon. After all, the intellectual ties are the ones that 
remain, grow, and create the mutual understanding and 
respect among the nations around the world. Congratulations 
again for this enormous and very significant intellectual job.    
 
Ameen A. Rihani, Ph. D., Prof. Emeritus 
Advisor to the President, Secretary General of the Institute of 
Lebanese Thought 
 
 
 
¤ Seçilmiş incilər ¥ 
 
¤  319  ¥ 
 
 
 
 
 
 امين الريحاني
 
 
 الريحانيات
 
 
 
 التقديم ألبرت الريحاني
 
 
 
 في جزءين
 الطبعة العاشرة  
 مطبعة دار الجيل ،  بيروت 1987
¤ Əmin Rihani ¥ 
¤  320  ¥ 
              
               ƏMİN RİHANİ 
 
 
 
 
S E Ç İ L M İ Ş 
İ N C İ L Ə R 
 
 
 
Нашир: Ъейщун Ялийев 
Дизайнер: Флора Ялийева 
Техники редакторлар: Цлви Ариф 
Operator: Асим Сяфяров 
 
 
 
 
 
_________________________________________________ 
Йыьылмаьа верилмишдир: 05.01.2016 
Чапа имзаланмышдыр: 11.02.2016 
Тираж 200, шярти чап вяряги 20,75 
“Еъопринт” няшриййатынын мятбяясиндя 
чап олунмушдур. 
Бакы, Мятбуат пр., 529 
Тел.: (99455) 216-09-91 
