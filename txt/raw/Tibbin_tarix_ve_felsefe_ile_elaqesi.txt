 
 
İ. A. AXUNDOV 
 
 
 
 
 
 
TİBBİN 
TARİX VƏ FƏLSƏFƏ 
İLƏ ƏLAQƏSİ 
 
 
 
 
 
 
 
 
 
 
 
Bakı – Mütərcim – 2014
 2 
 
 
Elmi redaktorlar:   B. X. Abasov, 
əməkdar  elm  xadimi, professor 
  
   C. T. Əhmədli 
əməkdar  elm  xadimi, professor  
 
 
 
 
Axundov İ. A.  Tibbin tarix və fəlsəfə ilə əlaqəsi. Monoqrafiya. 
 – Bakı: Mütərcim, 2014. –  100 səh. 
 
 
Monoqrafiyada eramızdan əvvəl ki, dövrdən XXI əsrə qədər 
olan bir zaman müddətində fəaliyyət göstərmiş Azərbaycan alimlə-
rinin əsərləri tədqiqata cəlb olunur. Bu əsərlərdə ki, tibbi, tarixi və 
fəlsəfi baxışlar araşdırılır və qarşılıqlı əlaqədə təhlil olunur. 
 
 
 
 
 
 
 
A
4101010000
026
 165-14 
 
 
 
© İ.Axundov, 2014 
 3 
 
GİRİŞ 
 
 
Elmin inkişaf tarixinə nəzər saldıqda görürük ki, bəzi dövrlə-
rin həqiqətən böyük rolu olub. Qərbdə yüksək inkişaf etməkdə olan 
elm tənəzzül dövrünü başlayarkən, Şərqdə tərəqqi etməyə başladı. 
IV əsrdə Qərbdə formalaşan elmi təcrübə V əsrdən başlayaraq 
Şərqdə davam etdi. 
Şərq də İslam dini yarandıqda Qədim Avropanın elmi də ayrı-
ayrı dillərə tərcümə olunmuşdur. Və ərəbdilli mədəniyyətin mey-
dana gəlməsinə hər cür imkan var idi. Avropada elm süsləşdiyi za-
manda Şərq də nəinki yaşadı, geniş vüsət tapdı. Bu işin əsas təəs-
sübkeşlərindən biri də Abdulla ibn əl-Mükəffadır (724-760). Onun 
elmdə ən böyük xidməti qədim yunan alimlərinin əsərlərini ərəb-
cəyə tərcümə etmək idi. O, həm də qədim İran, Pəhləvi və Hind dil-
lərini mükəmməl bildiyi üçün qədim yunan yazılarını ərəb dilinə 
asanlıqla tərcümə edirdi. Əslən İrandan olan bu şəxs dini əqidəsinə 
görə zərdüştçü idi. Lakin sonralar əl-Mükəffa islamı qəbul etməyə 
məcbur olsa da, bu onun xilasına səbəb ola bilmədi. O, kafir adlan-
dırıldı və Mənsur (754-776) xəlifə olduğu zamanlarda öldürüldü. 
IX-X əsrdə iki elmi sahə fəlsəfə və tibb  Yaxın Şərq ölkələrin-
də, əsasən də Bağdad da yaxşı inkişaf edirdi. Burada iki böyük ali-
mi xüsusi qeyd etmək lazımdır; Əbu Nəsr Məhəmməd ibn Məhəm-
məd ibn Tərxan ibn Uzlaq əl-Fərabi (870/873-950/951) və Əbu Bə-
kir Məhəmməd ibn-Zəkəriyya Ər-Razi (854/26.08.865-15.10.925). 
Əl-Fərabi fəlsəfəni, Ər-Razi isə tibbi inkişaf etdirirdi. Ər-Razi hətta 
tibbin patoloji məsələlərini də öyrənirdi. Şərq də nəzəri anatomiya-
nın problemləri ilə ilk dəfə Fərabi məşğul olmuşdur. 
XIII əsrdən başlayaraq Şərq alimlərinin adları Avropada da 
çəkilirdi. Avropa əsasən əl-Fərabinin, Ər-Razinin, Əbu Əli Hüseyn 
ibn Abdullah ibn Sinanın (980-1037) və b. adlarını xüsusi qeyd 
edirdi. 
 4 
XIV əsrdə Şərqin tamamilə susmasına səbəb Avropanın 
Renessans (İntibah) mərhələsinə qədəm qoyması idi.  Lakin buna 
baxmayaraq XIV əsrin ortalarında bəzi şərq alimləri tarixdə qaldı. 
Onlardan 1345-ci ildə qətlə yetirilən Əbu Həyyan əl-Əndəlusini 
qeyd etmək lazımdır. Əbu Həyyan hüquqşünas idi, İbn ən-Nafisin 
(1210/1213-17.06.1288) həyatı və fəaliyyəti ilə maraqlandı, yazdığı 
əsərlərdə onun adını qeyd edirdi. Peşəsi həkim olan İbn ən-Nafis 
hüquq elmi ilə də məşğul olurdu. 
Avropa İbn ən-Nafislə, xüsusən onun yazdığı əsərlərlə maraq-
lanırdı. XIV əsrdə Avropanın tibb elminə marağı artdı və çox çətin-
liklədə olsa meyidlərin təşrih (meyidyarma) edilməsinə icazə verildi. 
XVII əsrdən sonra Qərbdə elmə və alimlərə münasibət də-
yişdi. Onlar elm üçün faydalı olan, elmə yenilik gətirən insanları 
qiymətləndirməyə başladılar və bu münasibət qanuna çevrildi. 
Dünyada ən böyük kəşfin (kiçik qan dövranının) sahibi olan 
İbn ən-Nafisin adını Avropa XX əsrdə bərpa etdi. Bu cür hərəkəti 
ancaq mədəni xalqlar edə bilərlər. Müsəlman dünyasındakı hərci-
mərcilik isə bu gündə davam edir. Budur ürək göynədən məsələ. 
Bəlkə elmlə bağlı müsəlman dünyasında elə böyük işlər görülür ki, 
onların adları yenə çəkilmir. Bəlkə də Yaxın Şərqdə yaranan hər 
hansı bir elmi yenilik Avropaya keçir, orda inkişaf edir və kiminsə 
adına yazılır, bilmək çətindir. 
 
 
 
 
 
 
 
 5 
I FƏSİL 
 
ORTA ƏSRLƏRDƏ FƏALİYYƏT GÖSTƏRMİŞ 
AZƏRBAYCAN ALİMLƏRİNİN ƏSƏRLƏRİNDƏ 
TİBBİN TARİX VƏ FƏLSƏFƏ İLƏ ƏLAQƏSİ 
 
 
İlk elm və mədəniyyət ocaqları Qədim Şərqdə yaranmışdır. 
Bu ölkələr arasında Qədim Misir, Çin, Hindistan ilə bərabər Yaxın 
və Orta Şərqdə, xüsusilə Azərbaycanda inkişaf etməkdə olan və çox 
az öyrənilmiş Atəşpərəstlərin mədəniyyətini də göstərmək lazımdır. 
Onların müqəddəs kitabı olan “Avesta” (Avestanın tərkib hissələri 
e.ə 1-ci minilliyin 1-ci yarısında formalaşmağa başlamışdır) antik 
dövrdə Yunanıstanda elmin müxtəlif sahələrinin, xüsusilə tibbin 
inkişafında böyük rol oynamışdır. Avestanın elmi nailiyyətləri hələ 
ki, çox az öyrənilmişdir. Ona görə də bu kitab uzun illər alimlərin 
tədqiqat materialı olacaqdır. 
Avestanın təsiri altında Qədim Yunanıstanda müxtəlif elmlər 
və xüsusilə də tibb elmi sahəsində ki, uğurların əldə edilməsi haq-
qında məlumatlar vardır. IV və V əsrlərdə Yunanıstanda akademi-
yalar bağlandıqdan sonra orada çalışan alimlərin əksəri Orta Şərq 
ölkələrinə, o cümlədən Azərbaycana üz tutmuş və bu ölkələrdə elm 
və mədəniyyətin inkişafı uğrunda çalışmağa başlamışlar. Şərq alim-
ləri özləri də bu sahədə fəal iştirak etmiş və elmin inkişafına yeni-
liklər gətirmişlər. 
VII-VIII əsrlərdən başlayaraq Orta və Yaxın Şərq ölkələrində 
İslam mədəniyyəti geniş yayılmağa başlamışdı. Bu təsir Azərbay-
canda iki tərəfli olmuşdur. Bir tərəfdən İslam mədəniyyətinin dahi 
klassikləri Zəkəriyya Ər-Razi, İbn Sina, İsmayıl Cürcani (1340-
1413) və onların tələbələri Azərbaycanda tibbin inkişafına yaxından 
kömək etmişlər. Digər tərəfdən isə o dövrün məşhur Azərbaycan 
həkim və alimləri də öz növbəsində İslam elm və mədəniyyətinin 
inkişafının yaxından iştirakçıları olmuşlar. Onların adları və əsərləri 
 6 
o dövrdə İslam Akademiyalarında mütəxəssislərə yaxşı bəlli idi. Elə 
yalnız bunu qeyd etmək kifayət edər ki, dahi İbn Sinanın ən yaxşı 
tələbələrindən biri azərbaycanlı Əbülhəsən Bəhmənyar Mərzban 
oğlu Azərbaycanlı (əl-Azərbaycani, 993-1066) olmuşdur. Ərəb mə-
dəniyyətinin təsiri o dərəcəyə çatmışdır ki, hətta o vaxt azərbaycanlı 
alim və həkimlərin ad və soyadları da ərəbcə yazılmışdır. Məsələn, 
İsa əl-Rahi, Kafiyyəddin Ömər İbn Osman (1080-1145/1150), Əbu 
Mənsur və b. Bu alimlər Azərbaycan ərazisindən kənarda da əhali 
arasında çox məşhur idilər. Dahi Azərbaycan həkimi Mahmud İbn 
İlyas əl-Şirazi (12..-1330) ömrünün müəyyən müddətini Şiraz 
şəhərində keçirmiş, orada böyük bir xəstəxana yaratmış və ona 
başçılıq etmişdir. Bu həkim şəhərin əhalisinin rəğbətini o qədər 
qazanır ki, onun adının axırına “Şirazi” sözünü əlavə edirlər. 
Əfsuslar olsun ki, təbii fəlakətlər, düşmən basqınları və s. nə-
ticəsində o zaman ki, Azərbaycan alimlərinin bir çox əsərləri ya it-
miş, ya da müxtəlif kitabxanalarda və ayrı-ayrı şəxslərin evlərində 
saxlanılmışdır. 
Azərbaycanlı orta əsr həkimlərinin bəzi əsərlərinin Sankt-Pe-
terburqda, Tiflisdə, Aşqabadda və başqa şəhərlərdə saxlanılması 
haqqında da məlumatlar vardır. 
Azərbaycan Milli Elmlər Akademiyasının M. Füzuli adına 
Əlyazmalar İnstitutunda orta əsrlərdə yaşayıb yaratmış azərbaycanlı 
alim və həkimlərinin otuza yaxın əlyazmalarında müasir tibb üçün 
böyük əhəmiyyəti olan bir sıra məsələləri tədqiqata cəlb etdik. Bu 
işin böyük əhəmiyyəti ondadır ki, orta əsrlərdə fəaliyyət göstərmiş 
Azərbaycan alimləri öz əsərlərini türk, fars, ərəb və başqa dillərdə 
əski əlifba  ilə yazdıqlarından bu əsərləri geniş kütlə istifadə edə bil-
mirdi. 
Orta əsrlər məfhumu olduqca geniş olub erkən, klassik və 
gecikmiş dövrlərə bölünür. Erkən VI-XI, klassik XII-XIV, gecikmiş 
XV-XVII əsrləri əhatə edir. Lakin bu bölümü şərti hesab etmək 
lazımdır. 
Erkən orta əsrlərdə Azərbaycanda tibbin inkişafı Avesta, Qə-
dim Yunan və İslam elm və mədəniyyətinin təsiri altında olmuşdur. 
 7 
Bu dövrdə yaşayan alimlər sırasında dahi İbn Sinanın tələbəsi olan 
Əbülhəsən Bəhmənyarı göstərmək olar. 
Rəvayətə görə İbn Sinanın Bəhmənyar ilə tanışlığı təsadüfi ol-
muşdur. İbn Sina cavan və sağlam dəmirçi Bəhmənyarın dükanının 
qarşısından keçərkən, onun xarici görünüşü diqqəti cəlb etmiş və 
dükana daxil olmuş, zarafat ilə əlini uzadaraq “o köz odlardan birini 
mənim ovcuma qoy” demişdir. Bəhmənyar isə onun ovcunun içəri-
sinə əvvəlcə bir qədər kül qoyur, sonra onun üzərinə odu yerləşdirir. 
Bu cəldlik və hərəkət İbn Sinanın çox xoşuna gəlir. Bəhmənyar ilə 
daha yaxından tanış olduqdan sonra onun dərin, mənalı bir insan ol-
duğunu görür və onu tələbələrinin sırasına daxil edir. 
Beləliklə, Bəhmənyar ən gənc tələbələrdən biri kimi onun ya-
nında fəaliyyət göstərir. Bəhmənyar öz əsərlərində real varlıqdan 
danışmış, sağlam və xəstə orqanizmdə ruh ilə cismin vəhdətinə bö-
yük yer vermişdir. Ruhun bəzi məsələləri haqqında Aristotelin (e. ə. 
384-322) bir çox fikirləri ilə razı olmadığını bildirmişdir. Bəhmən-
yar hətta özünün müəllimi İbn Sina ilə də hər zaman elmi mübahisə-
də olmuş və onun bəzi fikirlərini tənqid etmişdir. Onun fəlsəfəsinin 
tibb ilə əlaqəsi haqqında olan fikirləri alimlərin diqqətini özünə cəlb 
etmişdir. Bəhmənyar, İbn Sina və ondan sonrakı həkim və filosoflar 
kimi daima materiyanın bioloji hərəkət formasının xüsusiyyətlərini 
öyrənmiş, onun tibb üçün çox mühüm olmasını göstərmişdir. 
Erkən orta əsrlərdə məşhur Azərbaycan həkimlərindən biri də 
X əsrdə yaşayıb-yaratmış Əbu Mənsur Hərəvidir. Onun dərman bit-
kiləri haqqındakı əsəri diqqətə layiqdir. Bu əsər X əsrdə tərtib edil-
miş və sonra XI əsrin ortalarına qədər tələbələri tərəfindən təkmil-
ləşdirilmişdir. Bu kitabda 500-dən çox dərman bitkisinin, 100-ə 
yaxın mineral maddənin və bəzi üzvü preparatların adları qeyd 
olunmuşdur. Onların təsirlərinin öyrənilməsinə böyük yer verilmiş-
dir. Dərmanın xəstəyə təyin edilməsi zamanı xəstənin yaşının, fərdi 
xüsusiyyətlərinin və hətta dərman bitkilərinin əkildiyi yerlərin və 
dərman qəbul edilən zaman ilin fəsillərinin nəzərə alınması göstəril-
mişdir. Bu alimin fikrincə, canlılarda olduğu kimi dərmanların da 
təbiəti müxtəlif ola bilər. O, isti və soyuq təbiətli dərmanların adını 
 8 
qeyd etmiş və soyuq təbiətli insanlara daxili hərarəti artıra bilən dər-
manların qəbulunu məsləhət görmüşdür. Daxilə və xaricə qəbul 
edilən dərmanların müxtəlif üsullar vasitəsilə işlədilməsini göstər-
mişdir. Məsələn, sürtmək, yaxmaq və ya buxarlandırma yolu ilə 
dərmanı qəbul etmə və s. 
O, əsərlərində qan dövranı xəstəliklərinə böyük yer verirdi, la-
zım gəldikdə qan buraxmağı və ya bu məqsəd üçün zəlilərdən də 
istifadə etməyi məsləhət görürdü. 
Erkən orta əsrlərdə fəaliyyət göstərmiş azərbaycanlı həkim və 
alimlər sırasında İsa əl-Rahi xüsusi yer tutur. Bu alimin bizə gəlib 
çatan əsas əsərlərindən “Tibb” adlı qısa, lakin qiymətli kitabını gös-
tərmək lazımdır. İsa əl-Rahi bir sıra Yaxın və Orta Şərq ölkələrini 
gəzib, orada fəaliyyət göstərən həkimlərin təcrübəsi və əsərləri ilə 
yaxından tanış olmuş, onların bəzisini tərcümə edib, həmin kitablar 
haqqında qiymətli şərhlər, xülasələr yazmışdır. Şərq dillərini yaxşı 
bilməsi, bu işdə ona yaxından kömək etmişdir. Bir çox ölkələrə elmi 
səyahətlər etməsi əl-Rahinin fəlsəfi və tibbi fikirlərinin formalaşma-
sında böyük rol oynamışdır. Əl-Rahinin əsas uzaqgörənliyi onda idi 
ki, o, müasir tibbdə geniş müzakirə olunan bioloji və ictimai amil-
lərin əlaqəsini hələ o zaman dərindən öyrənmiş, insan patologiya-
sında ictimai amillərin roluna üstünlük vermişdir.  
İsa əl-Rahinin əsərlərində müasir tibbi maraqlandıran sağlam-
lıq, xəstəlik və sağalma haqqında bir sıra orijinal fikirlər vardır. O, 
sağlamlığın qoruyub saxlanmasında, orqanizmin müxtəlif sistemləri 
arasındakı harmoniyaya böyük əhəmiyyət verirdi və hesab edirdi ki, 
bunun pozulması xəstəlik yaradar. Elə buna əsasən də sağalmanın 
əsas səbəbini pozulmuş harmoniyanın bərpasında görürdü. 
Hələ X əsrdə İsa əl-Rahi fizioloji və patoloji hallarda orqa-
nizmə vahid bir sistem kimi baxırdı və qeyd edirdi ki, bədənin hər 
bir nahiyəsində baş verən dəyişikliklər mütləq bütöv orqanizm sə-
viyyəsində özünü göstərməlidir. Xəstəliklərin əmələ gəlməsində və 
sağalmada insanın təbiətinin və sağlamlığının rolunu yüksək 
qiymətləndirirdi. Vərdişi insanın ikinci təbiəti hesab edirdi. Zərərli 
vərdişləri isə lazımsız bilirdi. Əl-Rahiyə görə insan həmişə çalışma-
 9 
lıdır ki, həyatda orta vəziyyət tutub, ifratdan kənar olsun, xüsusilə 
cinsi əlaqədə ifratın bədən və ağıl üçün zərərli olmasını ətraflı şəkil-
də sübut edirdi. Sağlamlığın əsas şərtlərini isə düzgün qidalanmaq-
da, istirahət və əmək rejimini gözləməkdə, fəal həyat tərzi keçir-
məkdə, əxlaq pozğunluqları ilə mübarizə aparmaqda və s. görürdü. 
İsa əl-Rahinin əsərlərində göstərilir ki, insan xəstəlikdən öz 
qüvvələri hesabına sağalır. Həkim isə bu işdə ona kömək edir. Digər 
alimlərin əsərlərində olduğu kimi onun da kitabında daxili qüvvələr 
haqqında çoxlu məlumatlar var. Hal-hazırda biologiya və tibbdə 
öyrənilən “Adaptasiya enerjisi” ilə daxili qüvvələr arasındakı əla-
qəni öyrənmək çox vacib məsələlərdən biridir. 
İsa əl-Rahi onun dövründə məlum olan xəstəliklərin təsnifatı-
na yeni qruplar əlavə etməklə onu daha da təkmilləşdirmişdir. Bu 
yeni qruplara travmalar, psixi xəstəliklər, irinli dəri xəstəlikləri, 
ayrı-ayrı sistemlərin və orqanların xəstəlikləri aid edilirdi. O, xəstə-
liklərin müalicəsində hər şeydən əvvəl adət- ənənələri gözləməyə 
böyük yer verirdi. Ümumiyyətlə, müalicədə fitoterapiyadan geniş 
istifadə edirdi, orqanizmin müqavimətini artıra bilən dərmanlara 
daha çox əhəmiyyət verirdi. İsa əl-Rahi Qədim Yunanıstanın gör-
kəmli həkimlərinin əsərləri ilə də yaxından tanış idi. Onlara istinad 
edərək, bir çoxuna tənqidi yanaşırdı. İsa əl-Rahinin adı Şərq akade-
miyalarında çalışan alimlərin əsərlərində qeyd olunmuşdur. 
Klassik orta əsrlər dövründə Azərbaycanın elm və mədəniy-
yəti, xüsusilə də tibb başqa ölkələrin təsirindən azad olmağa başla-
yır. Elə ona görə də o dövrdə yaşayan alimlər geniş və dərin biliyə 
malik olub, elmin bir çox sahələri və xüsusilə tibb sahəsində dün-
yəvi əhəmiyyətə malik olan nailiyyətlər əldə edirdilər. Bu alimlər 
sırasında Kafiyyəddin Ömər İbn Osmanı göstərmək olar. Təəssüflər 
olsun ki, bu alimin bizə gəlib çatan konkret bir elmi əsəri yoxdur. 
Onun fəlsəfi fikirləri və həkimlik fəaliyyəti haqqında olan məlumat-
ları əsas etibarı ilə qardaşı oğlu böyük Azərbaycan şairi Əfzələddin 
İbrahim Əli oğlu Xaqani Şirvani (1120-1199) və o dövrün məşhur 
həkimlərindən biri olan qardaşı Vaxtəddin İbn Osmanın və həm də 
o zamanlar yaşayıb-yaratmış alimlərdən Əbülhəsən Ərbəbilinin, 
 10 
Seyid Bardanın, Əhməd İbn Süleymanın, Həkim Təbrizinin əsərlə-
rinə əsaslanırdı. Kafiyyəddin Ömər İbn Osmanın da əsərləri o döv-
rün bir sıra azərbaycanlı alimləri kimi təbii fəlakətlərə və yadellilə-
rin hücumlarına məruz qalmışdır. Lakin geniş xalq kütləsi arasında 
Ömər İbn Osmanın əsli, nəcabəti, yaşadığı yer, onun özünün və qar-
daşının həkimlik fəaliyyəti haqqında olan rəvayətlər bizim dövrə 
qədər gəlib çıxmışdır. Bu rəvayətlərə görə Şamaxının Məlhəm kən-
dində çox qədim zamanlarda olduqca bilikli bir həkim yaşayırmış. 
Onun hazırladığı məlhəmlər uzaq yerlərdən gələn xəstə insanları 
tezliklə və tamamilə müalicə edirmiş. Hətta bu məlhəmlər hələ o 
zaman geniş miqyasda xaricə satılmaq üçün də göndərilirdi, belə 
hesab edilir ki, Şamaxının yaxınlığında olan Məlhəm kəndi həmin 
həkimin məlhəmlərinin adı ilə adlandırılıb. O, günəşin şüalarının 
məlhəmlərin müalicəvi effektini artıra bilməsinə böyük əhəmiyyət 
verirdi. Rəvayətə görə bu alim dünyasını dəyişdikdən sonra onu ya-
şadığı yerin yaxınlığında olan günəşli bir təpədə dəfn ediblər. Hə-
min təpənin adı hələ indiyə qədər xalq arasında “Dədə Günəş” adla-
nır. Dədə Günəş sonralar ziyarətgaha çevrilmişdir. 
Məlhəm kəndinin yaxınlığında Ömər İbn Osman böyük bir 
tibb məktəbi yaratmışdır ki, orada həm gənc həkimlər hazırlanırdı, 
həm də həkimlər öz biliklərini təkmilləşdirirdilər. Bu tibb məktəbi-
nin nəzdində xüsusi klinikalar, dərmanxanalar və laboratoriyalar var 
idi. Bu laboratoriyalarda xəstələrin müayinəsi ilə məşğul olurdular. 
Tibbin nəzəri fənlərindən anatomiya, fiziologiya, patologiya və gi-
giyenaya xüsusi yer verilirdi. Tibb məktəbinin nəzdində olan dər-
manxanalarda müxtəlif xəstəliklərin müalicəsində işlədilən məl-
həmlər ilə bərabər həblər, tozlar, plastrlar, dəmləmələr, şərbətlər, 
məcunlar da hazırlanırdı. Tibb məktəbinin yaxınlığında dərman bit-
kilərini becərmək üçün xüsusi sahələr də ayrılmışdı. 
Ömər İbn Osmanın mahir həkim olması ilə bərabər, həm də 
onun böyük filosof, məşhur riyaziyyatçı, münəccim və kimyaçı 
olmasını da qeyd etmək lazımdır. 
Klassik orta əsrlərdə fəaliyyət göstərmiş görkəmli Azərbaycan 
filosof və həkimlərindən biri də Möhzabəddin Təbrizi idi. Təsadüfi 
 11 
deyil ki, həmin dövr də yaşayan dahi Azərbaycan şairi Nizami Gən-
cəvi (1141-1209) onu Azərbaycanın Razisi və İbn Sinası kimi qiy-
mətləndirmişdir. Möhzabəddin yunan filosof və həkimlərinin əsər-
ləri ilə yaxından tanış idi. Lakin o, ən çox İbn Sinanın fikirlərinin 
təsiri altında olmuşdur. M. Təbrizi hələ o zaman ruhun bədəndən 
ayrı olması fikrini tənqid edərək, insanın psixi fəaliyyətində həm 
fiziologiya, həm də patologiyaya böyük yer vermişdi. O, orqanizmə 
vahid bir sistem kimi baxmış və bütün orqanların məqsədə uyğun 
şəkildə, bir-biri ilə sıx əlaqədə fəaliyyət göstərməsini qeyd etmişdir. 
O, həmişə struktur və funksional dəyişiklikləri vəhdətə görürdü. 
Sağlamlığın qorunub saxlanması və xəstəliklərin tez sağalması üçün 
lazım olan maddələrin orqanizmdən sorulmasına və zərərli mad-
dələrin vaxtında xaric edilməsinə böyük əhəmiyyət verirdi. 
Maraqlıdır ki, hələ o zaman Möhzabəddin xəstənin xarici gö-
rünüşünü, dərisinin rəngini və bədən hərarətini təyin etməklə bəra-
bər, ağrı, atrofiya və s. olmasına fikir verirdi, dərinin yaş və quru ol-
masını yoxlayırdı. Xəstənin ifrazatını vizual müayinə edirdi, onun 
hissini, hərəkətini və psixi fəaliyyətlərini yoxlayırdı. 
Möhzabəddin Təbrizi hesab edirdi ki, xəstəliyi yaxşı öyrən-
mək üçün hər şeydən əvvəl sağlamlıq anlayışını dərindən və mü-
kəmməl bilmək lazımdır. Hələ o zaman M. Təbrizi də İbn Sina kimi 
sağlamlığın da müəyyən dərəcələrinin olmasını qeyd edirdi, onun 
yaş xüsusiyyətlərindən və insanın yaşadığı ətraf mühitdən xeyli asılı 
olmasını göstərirdi. Sağlamlığın qorunması və xəstəliklərin baş ver-
məsində maddələr mübadiləsinə böyük yer verirdi. O, öz əsərlərində 
xəstəliklərin səbəbinin axtarılmasını əsas şərt sayırdı. Patogen amil-
lərin sırasında termiki, mexaniki, kimyəvi, psixi və s. amillərlə bə-
rabər gözə görünməyəm amillərin də olmasını hələ o zaman qeyd 
etmişdir. Xəstəliklərdən qorunmaq və sağalma prosesinin sürətlən-
məsi üçün o, ilk növbədə xəstəlikləri törədən zərərverici amillərin 
aradan qaldırılmasına böyük əhəmiyyət verirdi. Yaşayış mühitinin 
və kurort amillərinin əhəmiyyətini nəzərə alıb, havanın təmizlən-
məsi üçün ağacların əkilməsini tövsiyə edirdi. 
 12 
Möhzabəddin Təbrizinin “Tibb-ül camali” və “Əl Muxtar” 
əsərləri bizə gəlib çatmışdır. “Tibb-ül camali” kitabı Azərbaycan 
Milli Elmlər Akademiyasının Əlyazmalar İnstitutunda, “Əl Muxtar” 
kitabı isə Təbriz kitabxanasının əlyazmalar fondunda saxlanılır. 
Möhzabəddin Təbrizi geniş dünya görüşə malik olan həkim 
və alim idi. Onun qədim yunan fəlsəfəsi və tibb ilə dərindən tanış 
olması və onlara tənqidi yanaşması, həm də tibb sahəsində mahir 
təşkilatçı kimi fəaliyyət göstərməsi, o dövr ki, Təbriz Akademiya-
sında bu alimin hörmətli şəxsiyyət kimi qiymətləndirilməsinə səbəb 
olmuşdur. 
Klassik orta əsrlərdə tibbin nəzəriyyəsi və praktikası üçün 
böyük xidmətlər göstərmiş dahi Azərbaycan həkim və alimlərindən 
biri də Mahmud İbn İlyas idi. O, ilk dəfə olaraq öz əsərlərində aydın 
şəkildə tibbin nəzəri və praktik hissələrdən ibarət olduğunu qeyd 
etmiş və  onların bir-biri ilə sıx əlaqəsini göstərmişdir. Bizə gəlib çat-
mış  və yeddi fəsildən ibarət olan “Müxtəsəre tibb” kitabının bir hiss-
əsi tibbin nəzəri məsələlərinə həsr edilmişdir. Bu hissədə tibbin bir 
sıra fəlsəfi məsələləri, tibbi hadisələrin mahiyyəti, xəstəliklərin əmələ 
gəlmə səbəbləri, sağlamlığın (xüsusilə yaşlı şəxslərdə) qorunması, 
xəstəliklərin gedişinə təsir edən amillər və s. haqqında geniş məlu-
matlar verilir. O, ağır xəstəliklərin gedişində böhranların dərindən 
öyrənilməsinə daha çox fikir verirdi. Daxili mühitin tamlığının sax-
lanılmasının sağlamlıq üçün əsas şərtlərdən biri olmasını qeyd edirdi. 
Mahmud İbn İlyas bir çox əsərlərində xəstəliklərin gedişi za-
manı kəmiyyətin keyfiyyətə keçməsini, orqanizmin özünün müdafiə 
qüvvələrinin sağalmaqda rolunu və s. dərindən öyrənmiş və müalicə 
zamanı diaqnoz ilə bərabər proqnoza da böyük yer vermişdi. Mah-
mud İbn İlyas qan dövranı xəstəliklərini daha dərindən öyrənmiş və 
ürəkdə gedən ritm pozğunluqlarının səbəbini təkcə ürəkdə deyil, 
ürəkdən kənarda yerləşən amillərdə də görmüşdü. O, nəbz vurğu-
larının müxtəlif növlərindən xəstəliyin diaqnoz və proqnozunun 
təyinində istifadə etmişdir. 
Mahmud İbn İlyas “Müxtəsəre tibb” kitabının ikinci hissəsin-
də tibbin praktik məsələlərinə dair geniş məlumat vardır. Burada 
 13 
xüsusilə sadə, mürəkkəb və qarışıq dərmanlar haqqında cədvəllər 
üzrə məlumatlar verilmişdir. 
Onun “Kitabe tibb” kitabının birinci hissəsində bədəndə olan 
qüvvələr və onların sağalmada roluna geniş yer verilir. 
Mahmud İbn İlyas görkəmli həkim olmaqla bərabər, həm də 
yaxşı əczaçı və dərmanşünas idi. Onun əsərlərində fəsillər üzrə ge-
niş işlədilən dərman formaları və onların təsiri haqqında məlumatlar 
verilmişdir. Dərmanların təsirinin öyrənilməsində eksperimentlər-
dən də istifadə etməsi haqqında məlumat vardır. 
Elə bu nailiyyətlərə görə də, Mahmud İbn İlyasın 10-dan çox 
tibbə aid əsəri XVIII əsrə qədər Yaxın və Orta Şərqdə tibb sahəsin-
də olan əsas dərsliklərdən biri sayılırdı. Onun şöhrəti o zaman ki, 
Bağdad və digər İslam akademiyalarında da məşhur idi. 
Mahmud İbn İlyasın o dövrdəki xəstəxanaların tibbi tələbat-
lara uyğun tikilməsində böyük rolu var idi. Onun müxtəlif şəhərlər-
də təşkil etdiyi müalicə idarələri, İbn Sinanın dövründə təşkil olu-
nan müalicəxanalardan fərqlənirdi. 
Görkəmli Azərbaycan tarixçisi və həkimi Rəşidəddin Fəzlul-
lah (1247-1317) Mahmud İbn İlyasın tikdirdiyi xəstəxanaların layi-
hələrini bəyənmiş və XIII əsrin axırları, XIV əsrin əvvəllərində 
Təbriz şəhərində həmin layihələr üzrə bir çox xəstəxanalar (darül 
şəfalar) tikdirmişdir. Bunların nəzdində tibbi kadrlar hazırlamaq 
üçün məktəblər də var idi. Bu tibbi məktəblərdə bir çox ölkələrdən 
gəlmiş mütəxəssislər fəaliyyət göstərirdilər. Bəzi tarixi məlumatlara 
görə həmin tibbi akademiyalarda 6000-dən çox Hindistan, Çin və 
Ərəb ölkələrindən gəlmiş alimlər çalışırdılar. Şəhərdə bunlar üçün 
alimlər evi, elmi müəssisələr, alimlər küçəsi və s. təşkil olunmuşdur 
ki, bunların hamısı Rübe Rəşidi (Rəşid dördbucağı) daxilində yer-
ləşirdi. Onun xərabələri hələ indi də Təbrizin kənarında Qüllə adla-
nan sahədə qalır. 
Klassik orta əsrlərdə yaşayıb-yaratmış, tibbin inkişafına kö-
mək etmiş dahi Azərbaycan alimlərindən biri, münəccimi və riya-
ziyyatçısı Xacə Nəsirəddin Əbu Cəfər Məhəmməd ibn Məhəmməd 
ibn Həsən Tusinin (18.02.1201-25.06.1274) işlərini qeyd etməmək 
 14 
olmaz. Tarixi məlumatlar buna dəlalət edir ki, bu böyük alim tibb 
fənnini məşhur həkim olan Qütbəddin  Misrinin yanında öyrənmiş-
dir. Qütbəddin özü də görkəmli həkim və filosof Fəxrəddin Razinin 
tələbəsi idi. 
Nəsirəddin Tusinin bilavasitə tibblə əlaqədar olan əsərlərində 
insanın xarakterinin xüsusiyyətləri “Təbiətin müdrikliyi”, “Tibbin 
qanunları” və İbn Sinanın “Tibb qanunu” kitablarının şərhlərində və 
digər əsərlərində göstərilmişdir. 
Bu dahi münəccimin həkimlikdə məharəti o dərəcəyə çatmış-
dır ki, lazım gəldikdə hətta cərrahi əməliyyatlar da aparmışdır. Rə-
vayətə görə ov zamanı qarın nahiyəsindən yaralanmış Əmir Elxana 
heç bir saray həkimi cürət edib, cərrahi əməliyyat aparmaq istəmə-
mişdir. N. Tusi isə Əmirin həyatının təhlükədə olduğunu hiss 
edərək, dərhal lazımi cərrahi əməliyyat aparmış və yaranın tez sa-
ğalması üçün xüsusi dərmanlardan istifadə etmişdir. 
N. Tusinin elmlərin təsnifatı haqqında olan yeni təsnifatı və 
burada tibbə verilən yer diqqəti cəlb edir. O, statistikanın tibbdə tət-
biq edilməsinə cəhd edən ilk amillərdən biri idi. Tusi ilk dəfə olaraq 
riyaziyyatı tibb də tətbiq etməyə çalışmışdır. O, materiyanın bioloji 
hərəkət qanunlarının xüsusiyyətlərinin tibbdə tətbiq edilməsinə 
böyük yer vermişdir. Qəzəb, kin, şadlıq və başqa bu kimi emosional 
halların öyrənilməsində onun nailiyyətləri böyükdür. 
Bu sahədə N. Tusinin əldə etdiyi uğurlar, sonralar onun tələ-
bəsi olan Əbdülməcid Təbib (XIII əsr) tərəfindən davam etdirilmiş-
dir. Bu həkim və alim psixikanı beyinin məhsulu hesab edib, hələ o 
zaman beyində gedən oyanma və ləngimədən danışmışdır. Psi-
xiatriya ilə yaxından maraqlanıb, psixi xəstələrdə manyakal və dep-
ressiya hallarının ola bilməsinə işarə etmişdir. Bəlkə də birinci dəfə 
olaraq o, psixikası pozulmuş şəxslərə xəstə kimi baxmış və onların 
müalicəsi ilə məşğul olmuşdur. Onun əsas bizə gəlib çatan əsəri 
“Kitabe-müdavat” (“Müalicələr kitabı”) XIII əsrin axırlarında yazıl-
mışdır. Bu əsər 49 fəsildən ibarət olub, ayrı-ayrı sistemlərin xəstə-
liklərinə və onların müalicəsinə həsr edilmişdir. Bu əsərdə hamilə-
lik, mamalıq haqqında da geniş məlumatlar vardır. O, əsasən 
 15 
xəstəliklərin səbəbini axtarıb aradan qaldırmağı məsləhət görürdü. 
Burada şəraiti dəyişməyə böyük yer verməklə, müasir dildə desək, 
o, ikinci dominant ocağın yaradılmasını nəzərdə tutmuşdu. Ömrü 
uzatmaq üçün onun verdiyi təkliflər diqqəti cəlb edir. 
Əbdülməcid Təbibin “Tibb” adlı kitabının olması haqqında da 
məlumat vardır. Tarixi məlumata görə, Əbdülməcid Təbib də 
məşhur həkim Mahmud İbn İlyas ilə bərabər Cənubi Azərbaycanda, 
bir-birinə yaxın yerlərdə yaşamış və elmi əlaqələri olmuşdur. 
Nəsrəddin Tusi tərəfindən Təbriz şəhərində təşkil edilən, in-
diki dildə desək, elmi şurada müxtəlif mütəxəssislər iştirak edirdi-
lər. Bu şuranın tibbi məsələlərinə isə bilavasitə Əbdülməcid Təbib 
başçılıq edirdi. 
O dövrdə yaşayıb, fəaliyyət göstərmiş azərbaycanlı həkim və 
alimlərdən biri olan Mənsur İbn Məhəmmədin “Tibb” və “Kifayeyi 
mənsuri” kitabları üzərində də dayanmaq istərdik. Bu kitablarda 
tibbin nəzəri və praktik hissələri haqqında geniş məlumatlar, sağ-
lamlığın qorunub möhkəmlənməsi, sağlamlığı poza bilən səbəblər 
və amillər, xəstəliklərin təsnifatı, ayrı-ayrı orqanların xəstəliklər və 
ümumi terapiyası haqqında geniş məlumatlar verilir. Müasir tibb də 
qəbul edilən peşə xəstəliklərinin öyrənilməsi məsələsinə hələ o vaxt 
Mənsur İbn Məhəmməd çox böyük əhəmiyyət verirdi. Məsələn, to-
xucuların sağlamlığının qorunması haqqında müəyyən tədbirlərin 
həyata keçirilməsini təklif etmişdir. “Kifayeyi mənsuri” kitabında 
dərmanlarla müalicə ilə bərabər, iqlimin təsirinə böyük yer verirdi. 
Mənsur İbn Məhəmməd bu əsərində ayrı-ayrı xəstəliklərin böhran 
günlərini və bu hallardan çıxmaq üçün müəyyən tədbirlərin görül-
məsini təklif etmişdir. 
XIV əsrdə yaşayıb-yaratmış məşhur azərbaycanlı həkim və 
alimlərindən biri də Məhəmməd Bərquşadidir. Onun əsas kitabı 
olan “Tibbi nəbəvi”-nin giriş hissəsi azərbaycan, ərəb və fars dillə-
rində şer ilə yazılmışdır. 
Kitabın bir hissəsi ərəb, digər hissəsi isə Azərbaycan dilində 
tərtib edilmişdir. Bəlkə də bu kitab tibb sahəsində Azərbaycan dilin-
də yazılan ilk əsərlərdən biridir. Kitabın birinci hissəsi bir çox xəs-
 16 
təliklərin müalicə metodlarına həsr edilmişdir. Xəstəliklərin gedişi 
və müalicəsində o, fərdi xüsusiyyətlərin rolunu yüksək qiymətləndi-
rir. Əsəb sistemi xəstəliklərin müalicəsinə böyük yer verir. Və bu-
nun üçün xüsusi metodlar təklif edir. Bu əsərdə həm də müxtəlif zə-
hərlənmələr ilə mübarizə yolları göstərilir. Bərqüşadinin əsas xid-
mətlərindən biri də ondan ibarətdir ki, o, öz əsərlərində tibb sahə-
sində əldə edilən yenilikləri sistemləşdirirdi. İnsanların təbiəti və 
xarakteri haqqında onun bir sıra orijinal fikirləri vardır. 
Təbriz Akademiyasının təşkilindən yüz il sonra orada olan 
sağlamlıq mərkəzində məşhur həkim və alimlərdən biri olan Yusifi 
Məhəmməd Yusif Təbib (XV əsrin sonu-XVI əsrin əvvəlləri) özü-
nün elmi və müalicəvi fəaliyyətini davam etməyə başlayır. Onun 
əsas elmi əsərlərindən “Fəvaid-əl məvadd” (“Maddələrin xeyri”) və 
“Cami-ül fəvaid”-i (“Xeyirlərin məcmuəsi”) göstərmək olar. 
“Fəvaid-əl məvadd” kitabında müxtəlif dərman maddələri 
haqqında qiymətli məlumatlar vardır. Xüsusilə, əhval-ruhiyyəni, or-
qanizmin tonusunu, huş və hafizəni artıra bilən və s. bu kimi mə-
cunların tərkibinin verilməsi diqqəti cəlb edir. Yusifi öz əsərlərində 
digər Şərq alimləri kimi hesab edir ki, hər bir patogen amili ona 
zidd olan maddə ilə dəf etmək lazımdır. Yəqin ki, buna görə də ho-
meopatiya istiqaməti (oxşarı oxşar ilə müalicə etmək) Şərqdə inki-
şaf etməmişdir. 
Yusif Təbibin əsərlərindən biri “Tibbi Yusifi” mənzum for-
mada yazılıb və on bir fəsildən ibarətdir. Burada sağlamlığın möh-
kəmlənməsi və yaxşı adət ənənələrin rolu qeyd olunur. Adət-ənənə-
nin pozulması xəstəliyə şərait yaratması ilə əlaqəli olduğu göstərilir. 
Dərman və qida maddələrinin təbiəti və onların xeyri xüsusi cədvəl-
lərində qeyd olunur. Yusifinin “Böhranlar haqqında” kitabı da diq-
qəti cəlb edir. 
Gecikmiş orta əsrlərdə Azərbaycan həkim və alimlərinin işlə-
rində fizioloji istiqamət və eksperiment öz rolunu daha çox göstər-
məyə başlayır. Lakin bununla bərabər bu dövrdə türkəçarəçilik, fal-
çılıq, ara həkimlik və s. də tibbə daxil olmağa başlayır. Amma hə-
qiqi həkim və alimlərin fəaliyyətləri nəticəsində geniş inkişaf edə 
 17 
bilmir. Bu dövrdə həqiqi azərbaycanlı həkim və alimlərin sayı xeyli 
artır. Lakin burada onların hamısının üzərində dayanmaq imkanı 
yoxdur. Yalnız bir neçəsinin əsərlərindən qısa məlumat veririk. 
Bunlardan Ramazan İbn Şeyx Əli Lənkərani XIV əsrin ikinci 
yarısında doğulmuş, tibb sahəsində tədqiqatlar aparmış və geniş 
miqyasda müalicə ilə məşğul olmuşdur. Onun əsas əsəri “Fərruxna-
meyi-Camali” adlanır ki, bu da 1409-cu ildə ərəb dilində yazılıb. 
1594-cü ildə Məhub Əli ibn Əhmədi Lənkərani həmin əsəri fars di-
linə tərcümə edib. Bu əsərdə müxtəlif xəstəliklərin müalicəsində or-
qanoterapiyaya xüsusi yer verilir. Palçıqların müalicəvi əhəmiyyə-
tindən danışır. Xüsusilə gülabın müalicəvi əhəmiyyətini ətraflı qeyd 
edir. İfrazat sisteminin fiziologiya və patologiyalarının mexanizmi 
haqqında geniş məlumatlar verir. Lənkərani “Fərruxnameyi-
Camali” kitabında Azərbaycanın flora və faunası haqqında da 
maraqlı məlumatlar verir. 
Azərbaycan alimləri sırasında Nəciməddin-Əhməd Naxçivani-
nin (1253-cü ildə vəfat edib) İbn Sinanın “Tibb qanunu” kitabına 
yazdığı rəy diqqəti özünə cəlb edir. O, “Tibb qanunu” kitabının ana-
lizinə tənqidi yanaşır və göstərir ki, İbn Sinanın bəzi nəzəri fikirləri 
təcrübədə özünü doğrultmur. 
O dövrdə yaşamış Mirzə Məhəmməd Həsən Şirvanini (XVIII 
əsr) də qeyd etməmək olmaz. Onun təşkil etdiyi müalicəxana və ya-
ratdığı tibb məktəbindən Seyid Əli Təbib Təbrizi (1787-1898) kimi 
görkəmli alimlər çıxmışdır. Mirzə Məhəmməd Həsən Şirvaninin 
“Tibbnamə” kitabının girişində bir çox alim və həkimlərin Şamaxı-
dan çıxmağa məcbur olub başqa yerlərdə işləməsi haqqında məlu-
matlar verilir və göstərilir ki, elə bu şəraitdə də bir çox qiymətli 
əsərlər itmişdir. O, özü də qeyd etdiyi kimi bu kitabı çox çətin şə-
raitdə Azərbaycan dilində, Dağıstanda sürgündə yazmışdır. Şirvani-
nin əsərlərində müxtəlif ağrıların aradan qaldırılması haqqında ma-
raqlı məlumatlar göstərilir. Bu kitabda həmçinin əsəb xəstəlikləri, 
atereskleroz, bayılma və s. haqqında məlumatlar vardır. 
Orta əsrlərdə Azərbaycan həkim və alimlərinin AMEA-nın   
M. Füzuli adına Əlyazmalar İnstitutunda saxlanılan əsərləri yüzdən 
 18 
çoxdur. Digər kitabxanalarda da belə əsərlərə rast gəlmək olar. 
Məsələn, M. F. Axundov adına Azərbaycan Milli Kitabxanasında 
Məhəmməd Əkbər Ərzaninin XIII əsrdə yazdığı “Tibbi-Əkbəri” 
adlı kitabının əlyazması saxlanılır. Bu kitabda müsafirət gigiyenası, 
pnevmaniya, pnevmatoraks və yanıqların müalicəsi haqqında qiy-
mətli məlumatlar verilir. Bir sıra məcunların tərkibi göstərilir. Xü-
susilə şadlandırıcı “Yaqut” məcunu daha çox diqqəti cəlb edir. 
Orta əsrlərdə yaşamış Azərbaycan həkim və alimlərindən 
Əbülhəsən Mərağeyi və Məhəmməd Mehdi İbn Əli Nəqini qeyd 
etmək zəruridir. 
Əbülhəsən Mərağeyi “Müalicate münfəridə” əsərində orqaniz-
min fərdi xüsusiyyətlərini dərmanların təyin edilməsi zamanı nəzərə 
alınmasını xüsusi qeyd edir. 
Məhəmməd Mehdi İbn Əli Nəqi “Mücərrabad Risaleyi Tibb-
Şərəfnamə” kitabında və “Zədəlmüsafirin” əsərində səfər gigiyena-
sına böyük yer verir. Mehdi İbn Əli Nəqinin “Mücərrabad Risaleyi 
Tibb-Şərəfnamə” kitabında yeni dərmanların tətbiq edilməsindən 
əvvəl dərmanşünas (əczaçı) ilə məsləhətləşmənin zəruri olduğu gös-
tərilir. Kitabının bir hissəsi sağlamlığın qorunması və möhkəmlən-
dirilməsinə həsr edilmişdir. O biri hissədə isə müxtəlif xəstəliklərin 
səbəbləri, qarşısının alınması və müalicəsi orqanizmin müqavimə-
tini artıra bilən dərmanlar, müxtəlif zəhərlənmələr ilə mübarizə və s. 
haqqında məlumat verilir.  
Bunlardan əlavə bir sıra hələ müəllifləri tam bəlli olmayan 
qiymətli əsərlər də vardır ki, onların hərəsinin üzərində ətraflı da-
yanmaq lazım gəlir. Lakin elə bu qeyd olunan məlumatlar orta əsr-
lərdə Azərbaycanın elm və mədəniyyətinin nə qədər yüksək səviy-
yədə olmasını sübut edir. Həmin əsərlərdə qeyd olunan bir çox mə-
sələlərin dərindən öyrənilməsi müasir tibbin inkişafına yaxından kö-
mək edə bilər. 
 
 
 
 
 19 
II FƏSİL 
 
XX ƏSRDƏ FƏALİYYƏT GÖSTƏRMİŞ 
AZƏRBAYCAN ALİMLƏRİNİN ƏSƏRLƏRİNDƏ 
TİBBİN TARİX VƏ FƏLSƏFƏ İLƏ ƏLAQƏSİ 
 
 
2.1. C. H. Təqdisinin əsərlərində tibb və onun 
tarixinə dair aparılan bəzi tədqiqatlar 
 
Tibb elmləri doktoru, professor C. H. Təqdisidən (1925-2006) 
nəyə görə nəzəriyyəçi olduğunu soruşduqda o, mənə çox qədimdən 
məlum olan bir misalı xatırlatmışdı ki, “ən yaxşı praktika düzgün nə-
zəriyyədir”.  Əgər nəzəriyyə düzgündürsə praktika da yüksək səviy-
yədə olar. Nəzəriyyə düzgün olmadıqda isə praktika lazımı səviyyədə 
ola bilməz. C. H. Təqdisinin əsərlərində tibbin praktikası ilə sıx 
əlaqədə olan nəzəri məsələlər hər tərəfli işıqlandırılır. Onun əsər-
lərində molekulyar patologiyadan tutmuş, ekstremal hallara, 
mikroelementlərin fiziologiyada və patologiyada rolunun aydınlaşdı-
rılmasına, tibbin   ekoloji məsələlərinə, kurort faktorlarının təsirinə və 
s. toxunulur. C. H. Təqdisinin bir neçə Şərq və Avropa dillərini 
bilməsi onun tibbin tarixi, tibb ilə fəlsəfənin əlaqəsi kimi məsələlər 
haqqında orijinal və qiymətli əsərlər yaratmasına kömək etmişdir. 
Lakin konkret desək C. H. Təqdisinin tibbin nəzəriyyəsinə aid 
işlərinin başlıca hissəsi üç əsas məsələ üzərində qurulmuşdur; sağ-
lamlıq, xəstəlik və sağalma. 
Sağlamlıq məsələsi tibbdə son zamanlar alimlərin diqqətini 
ciddi şəkildə cəlb etməyə başlamışdır. Elə bu da C. H. Təqdisinin 
tədqiqatlarında əsas yerlərdən birini tutur. Hərçənd ki, o, əsərlərində 
qeyd edir ki, bu məsələnin öyrənilməsi ilə keçmiş dövrlərdə yaşa-
yan alimlər yaxından məşğul olmuşlar. Buna misal olaraq o, göstə-
rir ki, İbn Sinanın “Tibb qanunu” kitabında sağlamların sağlamlığı 
və sağlamlığın möhkəmlənməsi üçün xüsusi fəsillər vardır. Lakin 
 20 
sonralar bu mühüm məsələlər bir qədər unudulmuş və tibb elmi əsas 
etibarilə xəstəliyin öyrənilməsi ilə məşğul olmuşdur. 
İndi bir daha aydın olur ki, sağlamlığı bilmədən xəstəlik haq-
qında düzgün məlumat əldə etmək mümkün deyildir. İlk baxışdan 
belə məlum olur ki, sağlamlıq haqqında hər şey aydındır. Həqiqətdə 
isə sağlamlıq özü də çox mürəkkəb bir proses olub, onun müəyyən 
dərəcələri vardır. Bu barədə C. H. Təqdisi belə bir faktı açır ki, hələ 
min il bundan əvvəl İbn Sina sağlamlıqda altı dərəcə seçmişdir. 
Hal-hazırda Ümumdünya Səhiyyə Təşkilatı da sağlamlığın beş də-
rəcəsini tanıyır ki, bunlar da mahiyyət etibarı ilə İbn Sinanın fikrinə 
çox yaxındır. Çox zaman praktik həkim öz gündəlik fəaliyyətində 
qeyd edir ki, bu adam sağlamdır, lakin onun sağlamlığının nə dərə-
cədə olması kimi mühüm bir məsələyə lazımi fikir vermir. Müasir 
səhiyyə çalışmalıdır ki, insanların sağlamlığını mümkün qədər 
yaxşılaşdırıb, yüksək səviyyəyə çatdırsın. 
Sağlamlığın qoruyub möhkəmləndirilməsi cəmiyyət üçün ol-
duqca əhəmiyyətli olan tibbin əsas vəzifəsidir. İnsanların ən xoş ar-
zuları elə bununla əlaqədardır. Görüş zamanı bir neçə dəfə sağ ol, 
sağlam qal, sağlamlıq arzu edirəm və s. sözləri təkrar edirik. C. H. 
Təqdisinin əsərlərində sağlamlığın normadan fərqlənməsi və mürək-
kəb bir proses olması haqqında maraqlı fikirlər vardır. O, öz əsərlə-
rində sağlamlıq üçün olduqca zəruri olan Ümumdünya Səhiyyə Təş-
kilatının fikrini (fiziki, ruhi və ictimai sağlamlıq) göstərməklə bəra-
bər eyni halda belə bir mühüm faktı da qeyd edir ki, hələ orta əsr-
lərdə dahi Azərbaycan münəccimi və hər tərəfli geniş biliyə malik 
olan Nəsirəddin Tusi bu üç şərti hələ o zaman demək olar ki, eyni 
məzmunda qeyd etmişdir. 
Azərbaycan həkimi Məhəmməd Yusifi orta əsrlərdə “Tibbi 
Yusifi” adlı əsərində sağlamlığın qorunması və möhkəmləndirilmə-
sinə böyük yer verir və bu məsələləri poetik dildə öz kitabında qeyd 
etmişdir. Bunun səbəbini onunla izah edir ki, şer insanın yaddaşında 
möhkəm qalır. Həmin kitabda ətraf mühitdən səmərəli istifadə 
etmək, qida və istirahət rejimini gözləmək, aktiv olmaq, yuxunu 
 21 
tənzim etmək, zərərli maddələri bədəndən xaric etmək kimi məsə-
lələrə xüsusi yer verilir. 
Məşhur rus tənqidçisi N. A. Dobrolyubov (05.02.1836-
29.12.1861) insan üçün heyvani yox, insani sağlamlığın zəruri ol-
masını göstərmişdir. 
Şərqdə heç bir zaman gözəllik məfhumunu, sağlamlıq məfhu-
mundan ayırmamışlar. Görkəmli alman ədibi Henrix Geyne 
(13.12.1797-17.02.1856) yazır ki, ən həqiqi gözəllik sağlamlıqdır. 
Hal-hazırda sağlamlıq və gözəllik institutları yaradılır. 
Elmi texniki inkişaf dövründə sağlamlığın məsələlərinin də-
rindən öyrənilməsi böyük aktuallıq kəsb edir. 
C. H. Təqdisinin əsərlərində göstərilir ki, müasir təsəvvürlərə 
əsasən sağlamlıq heç də xəstəliyə qarşı qoyulmayıb, onunla sıx əla-
qədə öyrənilir. Bu əsərlərdə norma ilə patologiyanın əlaqəsi geniş 
işıqlandırılır. Qeyd olunur ki, norma ilə sağlamlıq sıx əlaqədə olma-
sına baxmayaraq heç bir zaman eyni ola bilməzlər. Normadan kə-
nara çıxmaq həmişə xəstəliyin olmasına dəlalət etmir. Məsələn, nor-
madan kənara çıxmaq ola bilər ki, müdafiəyə uyğunlaşma 
reaksiyalarının möhkəmlənməsinə yönəlmiş olsun. Bu da sağlam 
orqanizmin inkişafına kömək edir. 
Norma özü hələlik tam öyrənilməmiş məfhumdur. C. H. 
Təqdisi əsərlərində iki yüzə yaxın normanın olmasını göstərib, bir 
neçəsinin adını çəkir. Hal-hazırda yeni bir tibb sahəsi olan normalo-
giyanın ortaya çıxması göstərir ki, onun əsas vəzifəsi normanın ma-
hiyyətini öyrənməkdən ibarətdir. Müasir biologiya və tibbdə geniş 
tətbiq olunan aşağıdakı norma formalarını göstərmək olar. 
Fizioloji norma-bu norma o qədər konkret deyil. Ona görə ki, 
bu göstəricilər bir çox amillərin təsirindən asılı olaraq xeyli dəyiş-
kəndir. Məsələn, dağ yerləri və aranda yaşayan şəxslərin eritrosit-
ləri, qan dövranı və bir çox başqa göstəriciləri bir-birindən xeyli 
fərqlənir. Bu fərqlənmə isə onların hərəsi üçün norma sayılır. Canlı-
ların növündən və başqa xüsusiyyətlərindən də asılı olaraq fizioloji 
norma dəyişir. Bu haqda belə misalı qeyd etmək olar ki, zürafənin o 
uzunluqda boynundan beyindəki mərkəzləri qan ilə təchiz etmək 
 22 
üçün 320 mm. civə sütununa bərabər arterial təzyiq lazımdır. İnsan 
isə bu təzyiqdən dərhal tələf olar. 
Çox məlum olan normalardan biri də orta arifmetik (statistik) 
normadır. Hələ vaxtı ilə Nəsirəddin Tusi yazmışdır ki, insanın nəbzi 
haqqında düzgün məlumat əldə etmək üçün onu bir dəfə saymaq 
kafi deyil. Yaxşı olar ki, üç dəfə sayıb orta rəqəmi götürmək lazım-
dır. Statistik normanın müasir tibbdə geniş tətbiq olunmasına bax-
mayaraq hələ bu da norma haqqında tam məlumat vermir. 
İnsanın sağlamlığı dinamik olduğundan dinamik normada diq-
qəti cəlb edir. Lakin bu normanın göstəriciləri də bütün hallarda ki-
fayətedici qəbul edilə bilməz. 
Adaptasiyanın sağlamlıqda əhəmiyyətini nəzərə alsaq adaptiv 
norma yalnız müəyyən hallarda əhəmiyyətli ola bilər. 
Sağlamlıq bir çox cəhətdən ekologiyadan asılı olduğu üçün 
ekoloji norma da müəyyən olunmuşdur. 
Orqanizmin daxili mühitinin sabitliyinin sağlamlıqda əhəmiy-
yətini nəzərə alaraq bəzi homeostatik normadan söhbət gedir. 
Klinikalarda çox zaman fərdi normaya böyük əhəmiyyət veri-
lir. Lakin hər bir şəxs üçün fərdi normativlər təyin etmək praktik 
olaraq çətinlik törədir. 
Göstərilən  və burada adları çəkilən və çəkilməyən bir sıra 
norma növlərini C. H. Təqdisi əsərlərində təhlil edərək belə bir nəti-
cəyə gəlir ki, hal-hazırda tibbdə yalnız ümumi-korrelyativ norma 
tətbiq edilə bilər. Yəni hər bir şəxsin fərdi homeostatik, ekoloji, 
dinamik, fizioloji və s. normalarının xüsusiyyətlərini nəzərə alaraq 
həmin adamın normalarını təyin etmək olar. Bu məsələnin klinika 
üçün olduqca böyük əhəmiyyəti var. Kitablarda yazılan bir tərəfli 
normativləri bəzi praktik həkimlər əsas götürərək insanın sağlam və 
ya xəstə olması haqında düzgün olmayan fikirlər yarada bilərlər. 
Normaya korrelyativ yanaşdıqda belə səhvlərin qarşısı alınır. 
Norma ilə sağlamlığın sıx əlaqədə olması hamıya məlumdur. 
Lakin bilmək lazımdır ki, norma hələ sağlamlıq demək deyildir. 
Normadan kənara çıxmaq ola bilər ki, orqanizmin müdafiəyə uy-
ğunlaşma reaksiyalarının güclənməsinə doğru yönəlmiş olsun ki, 
 23 
bunun nəticəsində insan daha sağlam və müqavimətli olur. Ona görə 
də heç təsadüfi deyil ki, hal-hazırda sağlamlığın yaxşı və möhkəm 
olması üçün müxtəlif stimulyatorlar və digər dərman formalarından 
geniş istifadə olunur. Sağlamlığın qorunmasında risk amillərinin 
aradan qaldırılmasının mühüm əhəmiyyəti vardır. Bunların sırasın-
da narkomaniya, alkoholizm və s. böyük yer verilir. 
Sağlamlığı qorumaq xüsusi ilə yaşlı şəxslərə daha çox lazım-
dır. C. H. Təqdisinin bu məsələ ilə bağlı bəzi tədqiqatları vardır. 
Onun “Herontologiyanın biogeokimyəvi əsasları” haqqında əsəri 
Zaqafqaziyada herontoloqların konfransında giriş məqaləsi kimi 
məruzə olunub diqqəti cəlb etmişdir. 
C. H. Təqdisi pediatrlar ilə birlikdə pediatriyanın biogeokimyə-
vi əsaslarının hazırlanması üzərində çalışmış ki, bu da Respublikada 
uşaq ölümünün qarşısının alınmasında müəyyən rol oynamışdır. 
O, herontologiyanın nailiyyətlərindən danışarkən qeyd edirdi 
ki, “illəri yox, həyatı illərə artırmaq lazımdır”. Yəni qoca yaşlı insan 
normal həyat tərzini sürə bilib, aktiv ömür dövrü keçirə bilsin. Onun 
fikrincə qocalıq dövrü heç də xəstəliklərlə müşahidə olunmamalıdır. 
Ona görə qocalıq dövrü xəstəlikləri yoxdur. Qocalıq həyatın inten-
sivliyinin tədricən azalıb, sönməsidir. 
C.H.Təqdisi emosional sferanın sağlamlığın qorunmasında 
böyük əhəmiyyətə malik olmasını dəfələrlə öz əsərlərində konkret 
faktlarla göstərmişdir. O qeyd edirdi ki, müsbət emosiyalar 
sağlamlığı qoruyur, mənfi emosiyalar isə əksinə şərait yaradır. 
Lakin bu həmişə belə olmur. Məsələn, o, qeyd edir ki, pula çox 
həris olan bir adama belə bir müsbət emosiya verdikdə ki, sən çoxlu 
miqdarda pul udmusan o adam həddindən artıq sevincindən şok 
halına düşüb, ölə bilər. Bəzən görürsən ki, mənfi emosiyanın xeyri 
olur. Məsələn, iki tələbədən biri yaxşı oxuyur, hamı onu tərifləyir 
bu onun yanındakı oxumayan tələbəyə mənfi emosiyadır. Lakin elə 
bu mənfi emosiya həmin tələbədə yaxşı oxumağa şərait yaradır. 
Onun elmi işlərində müsbət və mənfi emosiyaların mediator-
larının axtarılması böyük əhəmiyyət kəsb edir. 
 24 
Müasir insanların sağlamlığında danışdıqda o, hipodinamiya, 
aclıq və həddindən artıq qida qəbul etməyində  zərərlərinə toxunmuş-
dur. İmmobilizasion stress modeli üzərində eksperimentdə stress 
problemlərinin bəzi mühüm məsələlərinin həllinə nail olmuşdur. 
Sağlamlıq haqqında elmi populyar məqalələrin və kitabların 
nəşr edilməsi ən mühüm məsələlərdən biridir. Maraqlıdır ki, bu 
məsələyə qədim zamanlardan fikir verilmişdir. Məşhur Şərq alimi 
Zəkəriyya Ər-Razinin “Həkimə əli çatmayanlar” adlı kitabı diqqəti 
cəlb edir. Orta əsrlərdə yaşamış Azərbaycan həkimi Əbdül Məcid 
Təbib monqol şahının xahişi ilə xəstəliklərin müalicəsi adlı geniş 
kütlə üçün yazdığı əsər olduqca maraqlıdır. 
C. H. Təqdisinin bu haqda müəyyən nailiyyətləri vardır. Onun 
daxildə və xaricdə nəşr olunmuş ondan yuxarı elmi-populyar kitabı 
diqqəti cəlb edir. Müxtəlif şəhərlərdən gələn oxucu məktublarında 
bu əsərlər ilə dərindən maraqlandıqları qeyd olunur. Onun “Sağal-
manın mexanizmləri” (Moskva, Znanie, 1984. Y. C. Məmmədovla 
birlikdə) kitabı nəşr edilmişdir və həmin əsərdə sağlamlığın necə 
qoruyub möhkəmlənməsi, xəstələnməmək və xəstələndikdən necə 
tez sağalmaq haqqında geniş məlumatlar verilir. 
Ömrünün son illərində C. H. Təqdisi bioritmlərin sağlamlığın 
qorunmasında və möhkəmlənməsində rolunu dərindən öyrənməklə 
məşğul olmuşdur. O, qeyd edirdi ki, təbiətdə gecə-gündüz, qaranlıq-
işıq, isti-soyuq və s. bu kimi ritmlər ilə bərabər bütün canlılar, o 
cümlədən insanın orqanizmində də müxtəlif səviyyələrdə müəyyən 
bioritmlər vardır. Məsələn, ürək və tənəffüs ritmləri. Bu bioritmlə-
rin gözlənilməsi həyatın davamlı və sağlamlığın qorunması üçün zə-
ruridir. O, hesab edirdi ki, orqanizmin daxili mühiti ilə onun xarici 
mühitinin ritmlərinin qarşılıqlı fəaliyyəti həyatın əsas şərtlərində 
biri sayılır. Son zamanlar hətta ay, gün və kosmik amillərin insanla-
rın sağlamlığına göstərə biləcəyi təsirlər diqqəti daha çox cəlb edir. 
Ona görə də nə qədər orqanizm xarici mühitin bioritmlərinə çox uy-
ğunlaşarsa bir o qədər də sağlamlıq möhkəm olar. Bu uyğunlaşma 
pozulduqda müxtəlif orqanlar və sistemlərin fəaliyyəti, ritmləri 
pozular. Bu ən çox sinir və qan dövranı sistemi tərəfindən özünü 
 25 
göstərir. Lakin bioritmlər ilə əlaqədar olaraq sağlamlıq, xəstəlik və 
sağalmanın bir çox məsələləri hələ dərindən öyrənilməyi tələb edir. 
Sağalmanın öyrənilməsi ilə tibb elmi yaxın dövrlərdə məşğul 
olmağa başladığından bu haqda məlumatın toplanması davam edir.   
Xəstəliyin öyrənilməsinə gəldikdə isə tibb elmi elə yarandığı 
ilk günlərdən bunu qarşısına məqsəd qoymuşdur. Ona görə də bu 
haqda məlumat çoxdur. Lakin hələ bir çox məsələlər burada da təd-
qiqat tələb edir. Məlum olduğu kimi xəstəliyin öyrənilməsinə həsr 
olunan iki məfhum vardır. Patos və nozos. C. H. Təqdisi öz əsərlə-
rində bunların fərqini aydınlaşdıraraq qeyd edirdi ki, patologiya 
xəstəliyin donmuş müəyyən bir vəziyyətdə öyrənilməsi ilə məşğul 
olur. Hərçənd ki, patologiyanın özündə də müəyyən inkişaf vardır. 
Nozologiya isə xəstəlik haqqında daha geniş bir məfhum olub, onu 
dinamikada öyrənir. Beləliklə, nozologiya xəstəlik haqqında daha 
ətraflı bir elmi sahədir. Bütün bu məsələlər haqqında geniş məlumat 
onun “Ümumi nozologiya” adlı əsərinin əlyazmasında vardır. 
C. H. Təqdisinin bu əsərində müəyyən terminoloji məsələ-
lərdə qətiləşdirilir. Məsələn, göstərilir ki, patoloji reaksiya hər bir 
patogen amilə qarşı orqanizmin cavab reaksiyasıdır. Patoloji proses 
isə struktur və funksional dəyişikliklərin kombinasiyasına deyilir ki, 
bu kombinasiya ilə xəstəliyin xarakteri haqqında fikir söyləmək çox 
zaman mümkün olmur. Hər bir xəstəlikdə çoxlu patoloji-proseslər 
ola bilər. Patoloji prosesin xəstəliyə keçməsində, kəmiyyət dəyişik-
lərinin keyfiyyətə keçməsinə böyük yer verir. Məsələn, bir dənə 
frunkulun olması prosesdir, lakin frunkulyoz xəstəlik sayılır. 
Patoloji vəziyyət isə xəstəliyin nəticəsində baş verib, uzun müddət 
davam edə bilər. Əlverişli şərait olduqda isə patoloji vəziyyət pa-
toloji prosesə, sonra xəstəliyə keçməsi mümkündür. 
O, əsərlərində xəstəlikdən əvvəlki dövrün öyrənilməsinə 
böyük əhəmiyyət verirdi. Bu dövrdə orqanizmin müdafiəyə uyğun-
laşma reaksiyaları zəiflədikdə xəstəliyin baş verməsinə əlverişli 
şərait yaranır. Ona görə də bu dövrü vaxtında təyin edib, ona qarşı 
lazımi tədbirlər gördükdə çox zaman xəstəliyin qarşısını almaq 
mümkün olur. Xəstəlikdən əvvəlki və sonrakı dövrlər bir çox xəstə-
 26 
liklər də vardır. Astmadan qabaqkı dövr, infarktdan əvvəlki vəziy-
yət, şişdən qabaqkı dövr, şokdan və stressdən əvvəl və xəstəliklər-
dən sonrakı dövrlərin öyrənilməsi haqqında C. H. Təqdisinin əsərlə-
rində müəyyən məlumatlara rast gəlmək olar. 
Ümumiyyətlə o, tədqiqatlarında patoloji proseslər və xəstəlik-
lərin dinamikasının öyrənilməsinə çox böyük yer verir. Kəmiyyət-
lərin toplanaraq yeni keyfiyyətə keçməsi burada əsas sayılır. Göstə-
rilir ki, insan birdən-birə şəkərli diabet, hipertoniya və s. xəstəlik-
lərə xəstələnmir. İnsan orqanizmində müəyyən amillərin təsirindən 
tədricən şəkərin miqdarı artmağa başlayır və ya arterial təzyiq yük-
səlir. Bu kimi kəmiyyət dəyişiklikləri toplanaraq birdən sıçrayış ilə 
yeni keyfiyyətə keçir, yəni sağlam insan xəstələnir. Elə xəstəliyin 
özünün gedişində də daima kəmiyyət dəyişiklikləri toplanaraq yeni 
keyfiyyətlərə keçirlər. 
Ümumi nozologiyanın əlifbasını təşkil edən etiologiya, pato-
genez və müalicənin ümumi məsələlərinin əsas hissələri də     C. H. 
Təqdisinin tədqiqatlarından kənarda qalmırdı. O öz əsərlərində de-
terminizm prinsipini əsas tutaraq qeyd edirdi ki, xəstəliyin əmələ 
gəlməsində səbəb mütləq zəruri, lakin kafi deyil, yəni şəraitin də 
burada müəyyən rolu vardır. Şərait müxtəlif ola bilər, bəziləri xəstə-
liyin əmələ gəlməsini asanlaşdırır. Bununla bərabər xəstəliyin qarşı-
sını alan şərait də az deyildir. 
Səbəb ayrı-ayrılıqda götürülən bir məfhum olmayıb o, həmişə 
mürəkkəb bir prosesdir.  C. H. Təqdisi səbəbin çox fərdi olmasına 
böyük əhəmiyyət  verərək yazır ki, bir şəxsə patogen olan səbəb 
başqası üçün neytral və hətta xeyirli də ola bilər. 
Ümumi patogenezi də dərindən təhlil edərək patogenezin baş-
lıca zəncirini orqanizmin müdafiə və uyğunlaşma reaksiyalarında 
görürdü. Onun belə bir maraqlı fikri diqqəti cəlb edir ki, infeksion 
xəstəliklərdə səbəb (mikroblar) orqanizmdə daima var. Şok və bir 
sıra digər patoloji proseslərdə səbəb (travma) qısa müddətli təsir 
edərək xəstəliyin sonrakı inkişafı səbəbin özü yox, onun törətdiyi 
nəticənin hesabına olur. Allergik xəstəliklərdə allergenlər yalnız 
onlara qarşı sensibilizasiya olduğu halda xəstəlik törədə bilirlər. 
 27 
Bəzi zəif patogen amillər (göbələklər) yalnız orqanizmin müqavi-
məti zəiflədikdə xəstəlik əmələ gətirirlər. Orqanizmin müqaviməti 
zəiflədikdə (cərrahi əməliyyatdan sonra) hətta bağırsaqların xeyirli 
mikrobları da patogen təsir göstərə bilərlər. 
Səbəb ilə nəticənin əlaqələsi pozulduqda orqanizmdə qüsurlu 
dövran yaranır. Bu zaman səbəb ilə nəticə yerlərini dəyişərək yeni 
əlavə səbəb və nəticə yaradırlar. Nozologiyanın ümumi məsələlərini 
yaxşı bilən həkim heç bir zaman xəstədə qüsurlu dövranların baş 
verməsinə imkan verməz. 
Müalicənin ümumi məsələlərinə gəldikdə isə belə bir tarixi 
fakt diqqəti cəlb edir ki, hələ “Avesta”da dərman ilə, bıçaq ilə və 
söz ilə müalicə metodları qeyd edilmişdir. Hal-hazırda müalicənin 
növlərinə gəldikdə etiotrop (səbəbə qarşı), patogenetik, simptomatik 
və bir sıra müalicə növlərinin olmasına işarə edilir. Bunların sırası-
na isə etiotrop müalicənin daha radikal olması göstərilir. 
C. H. Təqdisi öz əsərlərində profilaktikanın iki növünü qeyd 
edir. Birincili və ikincili profilaktika. Birincili profilaktikanın əsas 
məqsədi patogen amillərin orqanizmə təsirinin qarşısını almaqdan 
ibarətdir. İkincili profilaktika isə xəstəliklərin resedivlərinə mane 
olmaq, risk amillərinin qarşısını almaq və s. ibarətdir. 
O, həm də xəstəliklərin təsnifatına böyük yer verirdi. Bu məsə-
ləyə tarixi yanaşaraq Əbu Nəsr Fərabinin ümumiyyətlə elmlər haq-
qında verdiyi təsnifatı xüsusi qeyd edir. Xəstəliklərin təsnifatından 
danışdıqda bu məsələ alimlərin diqqətini çoxdan cəlb etmişdir. Hələ 
lap qədim zamanlardan qızdırma ilə gedən xəstəliklər, yolxucu 
xəstəliklər və orqanların xəstəlikləri olması məlum idi. XIX əsrdə 
mikroskopun kəşfi ilə əlaqədar xəstəliklərin amilləri, mikroblar 
tapıldıqdan sonra xəstəliklərin təsnifatının əsasında etioloji amillər 
götürüldü. Elə buradan da nozoloji vahidlər ortaya çıxdı. Lakin 
sonrakı tədqiqatlar göstərdi ki, amillərin bədən də olması hələ xəs-
təlik demək deyildir. Bir sıra xəstəliklərdə səbəb ilə bərabər pato-
genezində rolu olduqca böyükdür. Elə buna görə xəstəliklərin təsni-
fatına yeni qruplar əlavə edilir. Məsələn, şoklar, allergik xəstəliklər 
və s. hansılarda ki, patogenezin rolu heç də səbəbdən az deyildir. 
 28 
Hətta son zamanlar bir başlıca nişanəyə görə xəstəliyin yeni 
qrupları təyin edilir. Məsələn, kollagen liflərin fibrinoid zədələnməsi 
olan xəstəliklərə kollagenozlar deyirlər. Lap son dövrlərdə adapta-
siya, mədəniyyət və s. bu kimi xəstəliklərində olması göstərilmişdir. 
C. H. Təqdisi xəstəliklərin təsnifatında polietioloji xəstəliklər 
qrupuna müəyyən yer verirdi.  Belə xəstəliklərə şişlər aid edilir. 
Məlum olduğu kimi şişlərin əmələ gəlməsində mexaniki qıcıq, 
fiziki amillər, kimyəvi konserogen maddələr, somatik nəzəriyyə, 
virus nəzəriyyəsi və s. müəyyən yer verilir. Bunların nəticəsini 
analiz edərək o göstərir ki, bu amillərin hamısının müəyyən dərə-
cədə şişlərin yaranmasında rolu vardır. Şişin başlanğıcında bu amil-
lərdən biri əsas rol oynayır. Sonra o biri amillərdə işə qarışa bilər. 
Elə ona görə də polietioloji xəstəliklərin olmasını hələlik mümkün 
hesab etmək olar. Beləliklə, gələcəkdə məsələ daha dərindən 
öyrənildikdə elə bu xəstəliklərində əsas səbəbi aydınlaşdırılacaqdır. 
Xəstəliklərin təsnifatının əhəmiyyətinə gəldikdə ilk növbədə 
göstərmək lazımdır ki, bütün elmlər təsnifata möhtacdırlar. Tibb 
elmi üçün təsnifatın daha böyük əhəmiyyəti vardır. Ona görə ki, 
xəstəliklərin sayı olduqca çoxdur və daima artır. Bunların ümumi 
oxşar cəhətlərinə əsasən müəyyən qruplar təyin edilir və hər qrupun 
xüsusiyyətləri üzərində ayrılıqda dayanılır. 
Lakin əfsus ki, hələ indiyə qədər xəstəliklərin ümumi qəbul 
edilmiş bir təsnifatı yoxdur. Hər ölkənin özünəməxsus xəstəliklər 
təsnifatı mövcuddur. Ümumdünya Səhiyyə Təşkilatının da təsnifatı 
vardır. Lakin bu təsnifatların heç biri bütün xəstəlikləri əhatə edə 
bilməyib və praktik tibbin tələbatını tamamilə ödəyə bilmir. Xəstə-
liklərin təsnifatının təkmilləşdirilməsi üzərində çalışmaq zəruridir. 
Xəstəliklərin mahiyyəti haqqında təlim-Bu ümumi nozologi-
yanın əsas məsələsidir. Müxtəlif ixtisaslı həkimləri bu məsələ ya-
xından maraqlandırır. Lakin həkimlərdən başqa bu məsələnin iza-
hında bioloqlar, sosioloqlar və bir çox digər mütəxəssislərində işti-
rakı zəruridir. Xəstənin çarpayısı yanında həkimin təyin etdiyi müa-
licə tədbirləri hər şeydən əvvəl onun xəstəliyinin təbiəti və mahiy-
yəti haqqında təsəvvürlərinə əsaslanır. Heç də təsadüfi deyil ki, xəs-
 29 
təliyin mahiyyəti haqqında məsələlərə müxtəlif konfranslarda mü-
əyyən yer verilir. 
Qədim zamanlarda həkimlər xəstəliyin mahiyyəti ilə dərindən 
tanış olmadıqları üçün belə təsəvvür edirdilər ki, xəstəliyin bütün 
təzahürlərini aradan qaldırmağa çalışmaq lazımdır. Lakin son 
zamanlar aparılan tədqiqatlar göstərir ki, məsələ heç də belə deyil. 
Xəstə orqanizmdə baş verən dəyişikliklərin əksəri orqanizmin mü-
dafiə və uyğunlaşma reaksiyalarına aid olduğundan onları nəinki 
saxlamaq hətta bəzən gücləndirmək də lazımdır. Lap elə xəstəlik-
lərin yaxşı məlum olan nişanələrindən biri də qızdırmadır ki, bu za-
man orqanizmin müdafiəyə uyğunlaşma reaksiyaları səfərbərliyə 
alınır. Yüksək hərarət, viruslar və bir sıra digər mikrobların artması, 
inkişafın qarşısını alır və s. Hətta xəstəliyin ən xoşa gəlməz nişanəsi 
olan ağrının da müəyyən müdafiəedici rolu göstərilmişdir. Necə de-
yirlər ki, ağrı-orqanizmin keşiyində duran və sağlamlığı qoruyan 
köpəkdir. Əgər şişlər və bir sıra digər xəstəliklər də ağrı əvvəldən 
baş versə idi insan onun qarşısının alınmasında lazımi tədbirlər gö-
rərdi. Lakin burada ağrı o zaman baş verir ki, şişin metastazları 
bütün bədənə yayılır və xəstə ümidsiz vəziyyətə gəlib çatır. Beləlik-
lə, xəstəliklərin bir sıra nişanələrinin müdafiəedici əhəmiyyətinə 
şərti yanaşmaq lazımdır. 
İnsanlarda xəstəliyin mahiyyətini dərk etməyə çalışmaq hələ 
lap qədim zamanlardan məlum olmuşdur və bu məsələnin aydınlaş-
dırılmasında C. H. Təqdisi tədqiqatlarında tarixi yanaşmaya böyük 
yer vermişdir. O, qeyd edir ki, ibtidai icma dövründə insanların 
dünya görünüşü olduqca məhdud olduğundan onlar xəstəliyi qəzəbli 
ruhların bədənə daxil olması ilə izah etmişdirlər. Xəstəlik haqqında 
belə təsəvvür ibtidai animizm (anima-canlı deməkdir) adı ilə məş-
hurdur. 
Quldarlıq dövründə də xəstəliyin mahiyyətinin öyrənilməsi və 
xəstəliklərin müalicəsi ilə müəyyən şəxslər məşğul olmağa başla-
yırdılar. Bu haqda toplanan məlumatlar həmin şəxslər tərəfindən nə-
sildən-nəslə şifahi verilirdi. Xəstəliyin mahiyyətinin öyrənilməsinə 
aid olan bu dövrə ibtidai emprizm deyilir (emprizm-şifahi məluma-
 30 
tın verilməsi deməkdir). Yazılı nitq yarandıqdan sonra bu məlumat 
toplanmağa başlanır və onların əsasında da xalq təbabəti yaranır. 
Məlum olduğu kimi müasir tibb xalq təbabətinin nailiyyətlərinə 
böyük maraq göstərib, onları dərindən öyrənir. Və xalq təbabətinin 
bir çox məsələləri müasir tibb də geniş tətbiq olunmağa başlayır. 
Xəstəliyin mahiyyətinin öyrənilməsində canlanma antik döv-
ründə Qədim Yunanıstanda olub. İlk dəfə olaraq burada xəstəliyin 
mahiyyətinin öyrənilməsində nəzəriyyələr meydana çıxmağa baş-
layır. İlk nəzəriyyə tibbin atası sayılan Hippokratın     (e. ə. 460-
377) qədim humoral nəzəriyyəsidir (müasir tibb də neyrohumoral 
nəzəriyyə vardır). Bu nəzəriyyə xəstəliyin baş verməsinin orqa-
nizmdə olan dörd mayenin (qara öd, sarı öd, selik və bəlğəm) müva-
zinətinin pozulması ilə izah edilir. Maraqlıdır ki, hələ qədim Yunan 
mədəniyyətindən VIII min il əvvəl atəşpərəstlərin müqəddəs kitabı 
olan “Avesta”da bu mayelər belə adlanır; qara qan, al qan, selik və 
bəlğəm. Bu daha düzgün sayılmalıdır. Ona görə ki, sarı və qara öd 
bədəndə yoxdur. Lakin qara qan və al qan deməklə arterial və venoz 
qan nəzərdə tutulur. 
Tarixçilərin yazdığına görə Makedoniyalı İsgəndərə (e. ə. 
356-323) otuz üç cilddən ibarət olan qədim Azərbaycan ərazisində 
Zərdüşt (Zərdüşt Makedoniyalı İsgəndərdən 258 il əvvəl yaşa-
mışdır) tərəfindən yazılan “Avesta” haqqında məlumatı dedikdə o, 
burada nədən söhbət getdiyini soruşur. Bildikdə ki, orada insan 
hüququ və bir çox digər həyatı məsələlər ilə bərabər tibbə geniş yer 
verilir, onda Makedoniyalı İsgəndər əmr edir ki; “Avesta”nın tibbi 
məsələlərini tezliklə yunan dilinə tərcümə edib, “Avesta”nı 
yandırın. Tərcüməçilər tələsdiklərindən al və qara qan əvəzinə sarı 
və qara öd yazırlar. Əlbəttə bununla biz heç də Hippokratın xəstəlik 
haqqında irəli sürdüyü ilk nəzəriyyənin əhəmiyyətini inkar etmirik. 
Göründüyü kimi “Avesta”da yandılırmış və ondan yalnız üç cild 
bizə gəlib çatmışdır. Amma Hippoktarın əsərlərinin məcmusu möv-
cuddur. Elə bəlkə də Hippokratın qədim humoral nəzəriyyəsinin 
inkişafı əsasında müasir neyro-humoral nəzəriyyə yaranmışdır. 
 31 
Xətəliyin mahiyyəti haqqında ikinci mühüm nəzəriyyə yenə 
də qədim yunan alimi Demokritin (e. ə. 460-370) otomistik nəzəriy-
yəsidir. Bu nəzəriyyə ona görə belə adlanır ki, Demokrit sağlamlıq 
və xəstəliyi orqanizmin atomlarının quruluşu ilə əlaqədar görmüş-
dür. Bu nəzəriyyə həm də solidar nəzəriyyə adlanır (solidos-möh-
kəm deməkdir). O zaman hesab edirdilər ki, atomlar maddənin ən 
möhkəm hissəsidir. Məlum olduğu kimi hal-hazırda xəstəlik nəinki 
atomlar hətta molekulyar və submolekulyar səviyyədə öyrənilir. 
Qədim Roma alimi Qalenin (130-200) də özünə xas olan bir 
nəzəriyyəsi olmamasına baxmayaraq xəstəliyin mahiyyətinin aydın-
laşdırılmasında və xəstəliyin müalicəsində böyük xidməti olmuşdur. 
Onun adı ilə müasir tibbdə geniş tətbiq olunan Qalen preparatları 
böyük əhəmiyyətə malikdir. 
Qərbdə bəşəriyyətin ən qaranlıq dövrü sayılan orta əsrlərdə 
tibbdə mistik, isxalastik nəzəriyyələr inkişaf etməyə başlayır. Xəs-
təliklərin öyrənilməsi və müalicəsi ilə həkimlər deyil, kilsə işçiləri 
məşğul olurdular. Elə məhz buna görə də o dövr də Qərb də xəstə-
liyin mahiyyətinin aydınlaşdırılmasında nəinki heç bir irəliləyiş 
olmur, hətta geriyə inkişaf baş verirdi. 
Lakin elə bu dövrdə Şərqin dahi alimləri, tibb elminin klassik-
ləri (Ər-Razi, İbn Sina, İsmayıl Cürcani), onların bir çox tələbələri 
xüsusi ilə Azərbaycanın həkim və alimləri (Mahmud İbn İlyas, Mə-
həmməd Yusifi) və bir çox başqaları qədim yunan elmi və mədəniy-
yəti ilə yaxından tanış olaraq onu inkişaf etdirirlər. Və bu sahədə bir 
çox yeni nailiyyətlər əldə etmişlər. Özbəkistan EA-sı tərəfindən 
səksəninci illərin əvvəllərində nəşr olunan İbn Sinanın beş cildli 
“Tibb qanunu” kitabının mündəricatına nəzər saldıqda görürük ki, 
bu böyük alim tibbin bir çox məsələləri haqqında hələ min il 
bundan əvvəl necə müasir şəkildə düşünmüşdür. 
Renessans dövründə kapitalizmin inkişafı nəticəsində insan-
ların sağlamlığı yenə diqqət mərkəzində olduğundan tibbin inkişafı 
və xəstəliyin mahiyyətinin aydınlaşdırılmasında Qərb də bir sıra 
nəzəriyyələr meydana çıxmağa başlayır. 
 32 
Fizika, kimya və başqa dəqiq elmlər o zaman Qərbdə sürətlə 
inkişaf etməyə başladığından bu elmlərin nailiyyətləri tibbə daxil 
olub və xəstəliyin mahiyyəti haqqında yeni nəzəriyyələrin ortaya çıx-
masına kömək etdi. Bunlardan biri yatrofiziki nəzəriyyədir (həkimlik 
fizikası). Bu nəzəriyyənin tərəfdarları canlı orqanizmin funksional 
fəaliyyətini həm fizioloji və həmdə patoloji şəraitdə sadəcə fiziki 
qanunlar ilə izah etməyə çalışırdılar. Məsələn, onlar hesab edirdilər 
ki, ürək sadəcə bir nasos kimi fəaliyyət göstərir, ağciyərləri körük ilə 
müqayisə edirdilər. Belə yanaşma mexaniki xarakter daşıyıb, 
xəstəliyin mahiyyətinin açılmasına lazımi kömək göstərə bilmədi. 
İkinci yatrokimyəvi nəzəriyyədir (həkimlik kimyası). Bu nə-
zəriyyənin tərəfdarları xəstəlik zamanı orqanizmdə xüsusi ilə qanda 
baş verən kimyəvi dəyişikliklərin öyrənilməsinə böyük yer verirdi-
lər. Bu əlbəttə ki, lazımdır. Lakin bu nəzəriyyənin çatışmayan cəhəti 
ondan ibarət idi ki, onun tərəfdarları bu kimyəvi dəyişikliklərin ma-
hiyyətini təbiətdən kənar qüvvələrdə görürdülər. İ. M. Seçenov 
(13.08.1829-15.11.1905) bu haqda yazmışdır ki, canlı orqanizmdə 
şübhəsiz fiziki və kimyəvi qanunlar vardır. Lakin sadəcə bu qanun-
lar ilə canlı orqanizmdə gedən mürəkkəb hadisələri izah etmək ol-
maz. Burada materiyanın bioloji hərəkət qanunları əsas sayılmalıdır. 
Qərbdə bu zaman geniş yayılan xəstəliyin mahiyyəti haqqında 
olan nəzəriyyələrdən biri də məşhur alman patoloqu Hanzemanın 
hemeopatik nəzəriyyəsidir. Adından göründüyü kimi bu nəzəriyyə-
nin əsas istiqaməti oxşarı oxşar ilə müalicə etməkdən ibarətdir. 
Onlar hesab edirdilər ki, məsələn, əgər xəstədə temperatur yüksəlib-
sə onu aşağı salmağa çalışmayıb əksinə onu bir daha yüksəltmək 
lazımdır. Düzdür ki, müasir tibb də temperatur, ağrı və bir sıra digər 
xəstəliklərin nişanələrinin müəyyən dərəcədə müdafiəyə uyğunlaş-
mada rolu göstərilmişdir. Lakin bu heç də o demək deyil ki, bu 
prinsipi ümumiləşdirib, bütün hallara aid etmək lazımdır. 
Homeopatlara xas olan ikinci əsas cəhət ondan ibarət idi ki, 
onlar dərmanların dozasını o qədər azaldırdılar ki, faktiki olaraq 
dərmanın yalnız izləri saxlanılırdı. O zaman civə, arsen və bir sıra 
digər zəhərli maddələrin tibb də geniş tətbiq olunması zamanı bu 
 33 
nəzəriyyənin ortaya çıxması zəhərlənmələrin qarşısının alınmasına 
kömək etdi. Lakin bütün hallarda dərmanların müəyyən miqdarı 
xəstə orqanizmə daxil olmalıdır. 
Homeopatları tənqid edənlər deyirlər ki, onların metodlarının 
düzgün nəzəri əsasları yoxdur. Bu bir həqiqətdir ki, bəzən təcrübə 
nəzəriyyəni üstələyir. Elə homeopatların fikrincə burada da belə 
olur. Onların istiqaməti guya müşahidə, təcrübə və hiss əsasında ya-
ranır. Bu nəzəriyyənin tərəfdarlarının əsas çatışmayan cəhətlərindən 
biri də odur ki, homeopatlar eksperimentin əhəmiyyətini tibb də 
inkar edirlər. Ona görə ki, heyvan öz təəssüratını izah edə bilmir. 
Həqiqətən eksperimentdə alınan nəticələr dərhal klinikaya daxil ola 
bilməz. Lakin heç də eksperimentin olduqca böyük rolunu müasir 
tibbin inkişafında inkar etmək mümkün deyildir. Xüsusi ilə dərman 
maddələrinin təsiri və onların təsir mexanizminin aydınlaşdırılma-
sında eksperimentin rolu olduqca böyükdür. Elə dərmanlar haqqın-
da söhbət getdikdə homeopatlar hesab edirlər ki, guya dərmanlar 
özləri də patogen amillərə oxşar təsirə malikdirlər. Guya dərman 
vermək “yaraya duz səpmək kimidir”. Elə məhz buna görə də onlar 
dərmanın dozasını olduqca azaldıb, ən əlverişli kiçik doza axtarırlar. 
Bütün bunlara baxmayaraq hal-hazırda homeopatiyanın tərəfdarları 
az deyildir. Böyük şəhərlərin əksəriyyətində homeopatik apteklər 
açılır. Lakin qeyd olunan fikirlərə əsasən bu nəzəriyyəyə tənqidi ya-
naşmaq lazımdır. 
Göründüyü kimi Renessans dövründə xəstəliyin mahiyyəti 
haqqında olan nəzəriyyələr də bu məsələnin həllinə lazımi dərəcədə 
kömək göstərə bilməmişlər. Lakin elə bu dövrdə tibb sahəsində bir 
sıra məşhur alimlər elmlərin  özülünü qoymağa kömək etmişdilər. 
Məsələn, Andrey Vezali (31.12.1514-15.10.1564) müasir anatomi-
yanın əsasını qoyur. Uilyam Harvey (01.04.1578-03.06.1657) qan 
dövranı haqqında təlim irəli sürür. Rene Dekart (31.03.1596-
11.02.1650) refleks qövsü haqqında fikri öyrənir. Marçello Malpigi 
(10.03.1628-30.09.1694) ilk dəfə böyrəklərdə kapillyar sistemin 
olmasını göstərir. C. Morqani (1682-1771) xəstəliklərin təsnifatı, 
lokalizasiyası və səbəbi haqqında təsəvvür irəli sürür. Bişa            
 34 
(1771-1802) proseslərin lokalizasiyası ilə gedişi arasında əlaqəni, 
funksional və morfoloji dəyişikliklərin əlaqəsini aydınlaşdırmağa 
çalışır və s. Lakin qeyd etmək lazımdır ki, bu fikirlərin əksəriyyəti 
hələ onlardan xeyli əvvəl orta əsrlərdə Şərq alimləri Ər-Razi, İbn 
Sina, İsmayıl Cürcani və onların da davamçıları tərəfindən öyrənil-
məyə başlanmışdır. 
Xəstəliyin mahiyyətinin müasir səviyyədə elmi əsaslar üzə-
rində öyrənilməsi XIX əsrdən başlanır. Burada ilk növbədə Fransız 
alimi Klod Bernar (12.07.1813-10.02.1878) və onun məktəbi ekspe-
rimentdə patoloji proseslərin mahiyyətini öyrənirdilər. Bundan əv-
vəl eksperiment fizioloji praktikada tətbiq olunurdu. XIX əsrdə Ru-
siyada patologiyanın eksperimentdə öyrənmək də A. M. Filoma-
fitskinin böyük rolu olmuşdur. 
XIX əsrin əvvəllərində mikroskopun kəşfi xəstəliyin mahiy-
yətinin öyrənilməsinə bir neçə cəhətdən kömək etdi. İlk növbədə 
mikroskop vasitəsi ilə infeksion xəstəliklərin amilləri tapıldı. Digər 
tərəfdən mikroskop vasitəsilə şişlər, atrofiya, distrofiya, ateroskle-
roz və bir çox digər patoloji proseslərdə hüceyrə səviyyəsində gedən 
dəyişikliklər öyrənildi. Hüceyrə patologiyasının əsasını qoyan, 
məşhur alman patoloqu R. Virxovun (13.10.1821-05.10.1902) nəzə-
riyyəsi yarım əsrdən çox xəstəliyin mahiyyətinin öyrənilməsində 
hakim nəzəriyyə sayılırdı. İlk dəfə İ. M. Seçenov, S. P. Botkin 
(05(17).09.1832-12(24).12.1889), İ. P. Pavlov (26.09.1849-
27.02.1936) və başqa alimlər bu nəzəriyyəni tənqid edərək onun 
çatışmayan cəhətlərini aydınlaşdırdılar. Onlar göstərdilər ki, heç də 
orqanizmə sadəcə hüceyrələrin yığını kimi baxmaq düzgün deyil. 
Belə yanaşma orqanizmin vəhdətini inkar edir, müdafiə və uyğun-
laşma reaksiyalarını patologiyada necə lazımdır qiymətləndirmir. 
Həmin bu alimlərin xəstəliyin mahiyyəti haqqında irəli sür-
dükləri nervizm nəzəriyyəsi müasir tibb də qəbul edilmiş ən düzgün 
nəzəriyyə sayılır. Hal-hazırda xəstəliyin mahiyyətinin aydınlaşma-
sına, tarixi nöqteyi-nəzərdən yanaşdıqda demək olar ki, bütün dün-
yada nervizm nəzəriyyəsi əsas sayıla bilər. Lakin eyni halda göstər-
mək lazımdır ki, Qərb də bu barədə geniş yayılan nəzəriyyələr içə-
 35 
risində freydizm, neofreydizm və psixosomatizm də müəyyən də-
rəcədə diqqəti özlərinə cəlb edirlər. Freydizm hesab edir ki, xəs-
təliyin baş verməsində əsas səbəbi bir sıra primitiv instinktlərdir 
(aclıq, cinsi və s.). Neofreydislər hesab edirlər ki, burada xəstəlik-
lərin ictimai və mədəni amillərini yaddan çıxarmaq olmaz. 
Amerikada geniş yayılmış psixosomatizm nəzəriyyəsinin tə-
rəfdarları xəstəliyin mahiyyətinin açılmasında subyektiv psixoanaliz 
metodundan geniş istifadə edirlər. Onların fikrincə hər bir ixtisaslı 
həkim psixologiya və psixiatriyanı yaxşı bilməlidir. Lakin psoxiso-
matiklərin bəziləri psixikanın maddi əsaslarını görməyib, onu 
təbiətdən kənar qüvvələrdən asılı olması ilə izah edirlər. 
Xəstəliyin mahiyyətinin aydınlaşdırılmasında tomizm, neoto-
mizm, neogipokratizm, eqzistensializm və bir çox digər nəzəriyyələr 
də yaranmışdır. Bunlarının hər birinin müəyyən müsbət cəhətləri 
vardır. Bu haqda məşhur Amerika alimi Uellesin  “Pavlov və Freyd” 
(1959) məqaləsi diqqəti cəlb edir. Buna cavab olaraq C.H. Təqdisinin 
“Freyd və Pavlov” məqaləsi də vardır. Bu məqalədən belə çıxır ki, 
bütün nəzəriyyələrin o cümlədən freydizmin də xəstəliyin mahiy-
yətinin açılmasında şübhəsiz müəyyən rolu vardır. Lakin, bu haqda 
ən mühüm nəzəriyyə nervizim nəzəriyyəsi olaraq qalır. 
Xəstəliyin mahiyyətinin öyrənilməsində bioloji yanaşma 
insanlar və heyvanlar üçün eyni dərəcədədir. Burada hər şeydən 
əvvəl canlı orqanizmin patogen amillərə reaksiyası diqqəti cəlb edir. 
Bioloji yanaşmada ən mühüm nəzəriyyə Hans Selyenin 
(26.01.1907-16.10.1982) ümumi adaptasiya nəzəriyyəsi sayılır. 
Məlum olduğu kimi patogen amillərə qarşı canlı orqanizmdə 
baş verən reaksiyalar spesifik və ya qeyri-spesifik olurlar. Əgər hər 
hansı bir patogen qıcığın təsiri zamanı canlı orqanizmdə baş verən 
reaksiyalar yalnız həmin patogen amillərə xasdırlarsa, bunlara 
spesifik reaksiyalar deyilir. Bir çox müxtəlif patogen amillərin təsiri 
zamanı baş verən reaksiyalar isə qeyri-spesifik adlanırlar. Məsələ 
burasındadır ki, tibb elminin inkişaf tarixində ya bu və ya digər 
reaksiyaları üstün tutmuşdular. Məsələn, monokauzalistlər əsas yeri 
spesifik reaksiyalara vermişlər. Kondisionalistlər isə başlıca yeri 
 36 
qeyri-spesifik reaksiyalara vermişlər. Müasir tibbdə xəstəliyin ma-
hiyyətinin aydınlaşdırılmasında mühüm nəzəriyyələrdən biri sayılan 
Hans Selyenin ümumi adaptasiya sindromunda da qeyri-spesifik 
nəzəriyyələr üstünlük təşkil edir. Belə nəzəriyyə H. Selyenin çoxlu 
miqdarda eksperimentlərinin nəticəsinin təhlilindən yaranmışdır. O, 
göstərmişdir ki, canlı orqanizmə infeksiya, intoksikasiya, travma, 
aclıq, soyuq və bir sıra digər patogen amillər ilə təsir etdikdə həmişə 
hipofiz-böyrəküstü vəzi tərəfindən eyni xarakterli dəyişikliklər baş 
verir. Buna əsasən də H. Selye belə bir nəticəyə gəlir ki, guya hər 
bir patogen amilin özünə məxsus əmələ gələn dəyişiklikləri yoxdur. 
Bütün patogen amillər yalnız kəmiyyət baxımından bir-birindən 
fərqlənən eyni xarakterli reaksiyalar törədir. Bu qısaca tərifdə H. 
Selyenin nəzəriyyəsinin əsas mahiyyəti verilir. Bu nəzəriyyənin 
çoxlu tərəfdarları və müxalifləri vardır. 
Hans Selye nəzəriyyəsinin tərəfdarları olan praktik həkimlər 
deyirdilər ki, əgər hər xəstəliyin özünə xas olan nişanələri yoxdursa, 
bəlkə də hər bir xəstəliyin müalicəsi üçün xüsusi metodların hazır-
lanması lazım deyildir. Elə bir ümumi metodlar hazırlamaq lazımdır 
ki, onların vasitəsi ilə bütün xəstəlikləri müalicə etmək mümkün 
olsun. Bu da mənşələrinə görə müxtəlif xəstəliklərin müalicəsində 
praktik həkimi şablon yanaşmaya gətirib çıxarır. Çoxdan məlumdur 
ki, tibbdə panaseya (bütün dərdlərə bir dərman) heç bir zaman 
olmayıb və olmayacaq. Nəinki hər bir xəstəlik hətta eyni xəstəliyin 
ayrı-ayrı mərhələlərində də özünə məxsus müalicəvi tədbirlərin 
aparılması tələb edilir. 
Əlbəttə Hans Selyenin təliminin digər mənfi və bir çox müs-
bət cəhətləri də vardır. Müsbət cəhətlərindən onu qeyd etmək lazım-
dır ki, H. Selye ilk dəfə ətraflı olaraq müxtəlif xəstəliklərdə, orqa-
nizmin müdafiəyə uyğunlaşma reaksiyalarına endokrin sistemini 
cəlb edib. Elə bu işlərin nəticəsində kortizon, hidrokortizon və bir 
sıra digər hormonal preparatlar, düzgün kurs müalicəsi ilə tətbiq 
olunduqda bir çox xəstəliklərin müalicəsində tez və müsbət nəti-
cələr verir. 
 37 
Qeyd etmək lazımdır ki, orqanizmin qeyri-spesifik reaksiyala-
rının müdafiəyə uyğunlaşmasında rolu hələ H. Selyedən xeyli əvvəl 
İ. M. Seçenov, İ. P. Pavlov, S. P. Botkin və bir sıra görkəmli alimlər 
çox gözəl əsaslar ilə sübut etmişlər. Onlar burada əsas rolu sinir sis-
teminə vermişlər. Hans Selyenin əsas nailiyyəti ondan ibarətdir ki, 
o, burada endokrin sistemin mühüm rol oynamasını göstərirdi. 
Endokrin sistemin patologiyasından danışılarkən C. H. Təqdisi öz 
işlərində maraqlı nəticələr əldə etmişdir. Burada yalnız qeyd etmək 
lazımdır ki, həm spesifik, həm də qeyri-spesifik reaksiyalar dialekti-
kanın kateqoriyalarından biri kimi daima birlikdə və sıx əlaqədə 
götürülməlidir. Onların birinin o birinə üstünlük verməsi qeyd etdi-
yimiz kimi praktikada ciddi səhvlərə gətirib çıxara bilər. 
Xəstəliyin mahiyyətinin öyrənilməsində tibbi yanaşma əsas 
sayılır. Burada tibbin eksperiment və klinikada əldə etdiyi bütün 
nailiyyətlərdən geniş istifadə olunur. Eksperimentdə alınan nəticələ-
rin klinikaya tətbiq edilməsində, klinik patofiziologiyanın rolu ol-
duqca mühümdür. Klinik patofizioloqlar adından göründüyü kimi 
müxtəlif klinikaların patofizioloji şöbələrində çalışırlar. Onlar 
eksperimentdə alınan yenilikləri çox böyük ehtiyatla az qrup xəstə-
lərdə, onlara heç bir zərər verməmək şərti ilə tətbiq edirlər. Həmin 
nəticələr özlərini doğrultduqdan sonra praktikada geniş istifadə 
oluna bilərlər. 
Xəstəliyin mahiyyətinin aydınlaşmasında tibbi yanaşma ilə 
bərabər biokimyəvi, biofiziki, molekulyar, ekoloji və bir çox digər 
yanaşmalar da vardır. 
İctimai yanaşma-İnsan ictimai varlıq olduğundan onda xəstə-
liyin mahiyyətinin aydınlaşdırılması işində ictimai amillərin rolu ol-
duqca mühümdür. Bu məsələ alimlərin hələ lap qədim zamanlardan 
diqqət mərkəzlərində olmuşdur. Məsələn, X əsrdə yaşamış Azərbay-
can həkimi və alimi İsa əl-Rahi “Tibb” əsərində yazır ki; “Dünyanın 
bir çox ölkələrini gəzdikdən sonra belə nəticəyə gəldim ki, maddi 
cəhətdən ehtiyacı olan şəxslər daha çox xəstələnirlər”. İctimai 
amillər xəstəliyin inkişafı və sağalmanı bu və ya başqa istiqamətdə 
dəyişdirə bilərlər. 
 38 
Müasir fiziologiya və tibbdə bioloji, sosial amillərin qarşılıqlı 
əlaqəsi geniş təhlil olunur. Bir sıra alimlər hətta insanın fiziologiya 
və patologiyasında sosial amillərə bioloji amillərdən daha çox yer 
verirlər. Elə ona görə də müasir tibbdə sosial dezadaptasiya, 
adaptasiya xəstəlikləri, mədəniyyət xəstəliklərinin məfhum və ter-
minləri geniş yayılmışdır. C. H. Təqdisinin özünün də bu məsələlərə 
aid əsərləri vardır. Onun fikrincə mədəniyyət yox, mədəniyyətin 
fəsadları nəticəsində baş verən xəstəliklərdən danışmaq lazımdır. 
Sosial amillərə insan patologiyasında böyük yer verən bir sıra 
alimlər hesab edirlər ki, hipertoniya xəstəliyi, miokard infarktı, 
mədə xorası və bir sıra digər müasir insanların ağır xəstəlikləri 
adaptasiya xəstəliklərinə aiddirlər. Ona görə ki, bu xəstəliklərin baş 
verməsinin əsas səbəbi canlı orqanizmin patogen amillərinin 
təsirindən törənmiş yeni şəraitə uyğunlaşa bilməməsidir. 
Bundan əlavə elmi-texniki tərəqqi dövründə təbiətdə bir çox 
kimyəvi və zəhərli maddələr ilk dəfə olaraq yayılmağa başlayırlar. 
Elə ona görə də bunlara qarşı evolusiya prosesində uyğunlaşma 
olmadığından adaptasiya tez pozulur və ağır xəstəliklər baş verir. 
Həm də bu maddələrin təsirindən ozon zonasının dağıla bilməsi 
haqqında son dövrlərdə bəzi məlumatlar əldə edilmişdir. 
Xəstəliyin mahiyyətində, ictimai yanaşmada psixi amillərin in-
san patologiyasında rolu olduqca böyükdür. Çünki insan yüksək in-
kişaf etmiş sinir sistemi və ali sinir fəaliyyətinə malikdir. Mənfi 
emosiyalar, affektlər və s. psixi amillərin təsirindən insanda qabıq ilə 
qabıqaltı mərkəzlərin əlaqəsi pozulur. İnsan təhqirə məruz qaldıqda 
beyin qabığının düşüncə mərkəzinə “gözlə, səbr elə vaxtı gələndə 
qisasını alarsan” əmrləri gəlir. Qabıqaltı mərkəzlər isə insan və 
heyvan üçün eyni olduğundan “Niyə durmusan? Qisasını al!” əmir-
ləri gəlir. Beləliklə, qabıq ilə qabıqaltı mərkəzlərin konfilikti yaranır 
ki, bu da bir çox psixi və nevrogen xəstəliklərin əsasında durur. 
Psixi amillərin təsiri zamanı beyin qabığı ilə daxili orqanların 
da əlaqəsi pozulur, onun nəticəsində də bir çox daxili orqanların 
xəstəlikləri baş verir. 
 39 
Statistik məlumatlar sübut edir ki, hipertoniya xəstəliyi, 
miokard infarktı və bir sıra digər ağır xəstəliklər mədəniyyəti yük-
sək inkişaf etmiş ölkələrin əhalisi arasında, aşağı mədəniyyət səviy-
yəsində olan ölkələrin əhalisinə nisbətən çoxdur. Bunu onunla izah 
edirlər ki, mədəniyyəti az olan ölkələrdə biri digərini təhqir etdikdə 
o, dərhal onun cavabını verib və bununla da məsələni bitmiş hesab 
edirlər. Mədəniyyəti yüksək inkişaf etmiş ölkələrdə buna yol veril-
mir. Təhqir olunan dözməlidir və rəqibinə başqa yollarla cavab ver-
məlidir. Elə bu dözmək müddətində də onun daxili orqanlarında 
ağır xəstəliklər baş verir. 
Son zamanlar hətta allergiya və bir sıra digər xəstəlikləri də 
bura daxil edirlər. Çünki mədəniyyət və sənayenin inkişafı nəticə-
sində ətraf mühitdə allergenlərin sayı artır, orqanizmin onlara qarşı 
həssaslığı yüksəlir. 
Xəstəliyin mahiyyətinin aydınlaşdırılması o qədər mürəkkəb 
məsələdir ki, burada həkimlərdən başqa tarixçilər, sosioloqlar, bio-
loqlar, riyaziyyatçılar və bir çox digər mütəxəssislər iştirak etməli-
dir. Burada hətta yeni yaranmış elmlərində iştirakı mühümdür. Mə-
sələn, texniki bir fənn olan kibernetikanın da burada lazım olması 
aydınlaşdırılmışdır. Məlum olduğu kimi kibernetika texniki elm 
olaraq mürəkkəb maşınların iş prosesini tənzim etmək ilə məşğul 
olur. Ən mürəkkəb maşın canlı orqanizm olduğundan həkimlər ki-
bernetikanın qanunlarından xəstəliklər zamanı orqanizmin pozul-
muş funksiyalarının bərpası üçün istifadə etməyə çalışıb, bu sahədə 
yaxşı nəticələr əldə etmişlər və daha böyük yeniliklər gözlənilir. 
Xəstəliyin mahiyyətinin aydınlaşdırılmasında əsas yeri fəlsəfi 
yanaşma tutur. Hər bir hadisə o cümlədən xəstəliyində mahiyyətini 
açmaq başlıca olaraq bu yol ilə mümkündür. Xəstəlik kimi mürək-
kəb, müxtəlif cəhətli bir hadisəni vahid bir fikirdə birləşdirmək 
əlbəttə fəlsəfi təfəkkürə malik olan şəxs üçün mümkün ola bilər. 
Fəlsəfi baxış həkim üçün xüsusi əhəmiyyət kəsb edir. Müasir 
həkim yalnız sadəcə cərrah, terapevt, pediatr və s. ola bilməz. Belə 
olduqda o yalnız standart bilik və adətlərə malik olan bir şəxs 
sayılır. Müasir həkim geniş dünya görünüşlü, fəlsəfi baxışlı, nəzəri 
 40 
və klinik elmlərin əsas metodoloji məsələləri ilə yaxından tanış olan 
bir şəxs olmalıdır. 
Fəlsəfə ilə tibbin əlaqəsi hələ lap qədim zamanlardan mövcud 
idi. O dövrün dahi həkimlərinin məharəti ilk növbədə onların fəlsəfi 
baxışları ilə əlaqədardır. 
Fəlsəfi yanaşma müasir tibb də xəstəliyin mahiyyətinin açıl-
masında həkimlərə yaxından kömək edir. Dialektik materializmin 
bütün qanunları və kateqoriyaları xəstəliyin mahiyyətinin aydınlaş-
dırılmasında mütəxəssislərə yaxından yol göstərir. Bu qanun və 
kateqoriyaları xəstəliyin mahiyyətinin aydınlaşdırılmasına tətbiq 
edərək C. H. Təqdisi əsərlərində bunlar üzərində ətraflı dayanırdı. 
Məsələn, inkarı inkar qanununa əsasən o deyir ki, xəstəlik sağlam-
lığı inkar edir. Xəstəliyin bir mərhələsi digərini inkar edir. Kəmiy-
yət dəyişikliklərinin toplanaraq yeni keyfiyyətə keçməsi haqqında o 
yazır ki, insan bir an içərisində hipertoniya, şəkərli diabet və s. 
xəstəliklər ilə xəstələnmir. Onda həmin adamda müəyyən amillərin 
təsirindən arterial təzyiq və ya qanda şəkərin miqdarı və s. tədricən 
artmağa başlayır. Bu yüksəlmələr müəyyən səviyyəyə çatdıqda 
sıçrayış əmələ gələrək yeni keyfiyyət yaranır, yəni sağlam insan 
çevrilib xəstə olur. Hər bir xəstəliyin özünün dinamikasında da 
daima kəmiyyət dəyişiklikləri toplanaraq yeni keyfiyyətə keçirlər. 
Bununla da hər bir xəstəliyin gedişində müəyyən mərhlələrin olması 
aydınlaşır. Elə buradan da mərhələvi müalicə məsələsi ortaya çıxır. 
Xəstəliyin mahiyyətinin aydınlaşdırılmasında C. H. Təqdisi 
əsərlərində əksikliklərin vəhdəti və mübarizəsi qanununa böyük yer 
verirdi. O, yazır ki, xəstə orqanizmdə patogen amillərin dağıdıcı və 
sarsıdıcı qüvvələri ilə orqanizmin müdafiə və uyğunlaşma reaksi-
yaları vəhdət təşkil edib, daima mübarizə aparırlar. Elə xəstəliyin 
gedişində hansı qüvvələrin üstünlük təşkil etməsi də bunlardan xeyli 
asılıdır. Müdafiəyə uyğunlaşma reaksiyaları üstünlük təşkil etdikdə 
patogen amillərin bədəndə olmasına baxmayaraq insan ya heç xəstə-
lənmir və ya da xəstəliyi yüngül vəziyyətdə, necə deyərlər ayaq üstə 
keçirir. Patogen qüvvələr üstünlük təşkil etdikdə isə insan ağır xəstə-
lənər, hətta tələf də ola bilər. Müdafiəyə uyğunlaşma reaksiyalarının 
 41 
dağıdıcı, sarsıdıcı qüvvələrdən seçilməsi və onların düzgün idarə 
edilməsini o, praktik həkimin əsas vəzifələrindən biri hesab edir. 
Xəstəliyin mahiyyətinin aydınlaşdırılmasında dialektikanın 
qanun və kateqoriyalarının da əhəmiyyəti böyükdür. O, göstərir ki, 
xəstəliyin gedişində forma ilə məzmun bir-birinə uyğun gəlmir. 
Fəlsəfi baxışlı həkim, formanın altında dərin məzmunu görməlidir. 
Ümumiyyətlə, əgər forma ilə məzmun uyğun gəlsəydi onda heç bir 
elm də lazım olmazdı. Hamı elə bir baxış ilə hər şeyi görərdi. 
C. H. Təqdisi əsərlərində dialektik kateqoriyalardan sayılan 
spesifiklik və qeyri-spesifiklik, yerli və ümumi və s. məsələləri 
daima vəhdət də, bir-biri ilə sıx əlaqədə öyrənmişdir. 
Xəstəliyin mahiyyəti haqqında müxtəlif baxışları yekunlaşdı-
raraq belə bir qənaətə gəlmək olar ki, müasir təsəvvürə əsasən 
xəstəlik olduqca mürəkkəb və daima dinamikada davam edən bir 
proses sayılır. Bu prosesin gedişində kəmiyyət dəyişikliklərinin topla-
naraq yeni keyfiyyətə keçməsi müşahidə olunur. Xəstəlik kimi mü-
rəkkəb bir prosesin gedişi patogen amillərin dağıdıcı və sarsıdıcı qüv-
vələri ilə orqanizmin müdafiəyə uyğunlaşma reaksiyalarının mübari-
zəsindən xeyli asılıdır. Bu reaksiyaları vaxtında ayırıb, dağıdıcı qüv-
vələri ləngitmək və müdafiəyə uyğunlaşma reaksiyalarını gücləndir-
mək praktik həkimin əsas vəzifəsi sayılır. Müasir tibb də geniş tətbiq 
olunan müxtəlif stimulyatorlar, neyroplegiklər, qanqlioblokatorlar, 
litik və mimetik maddələr, hormon, vitamin, ferment preparatları və 
s. olması bu məsələnin həllinə yaxından kömək edə bilər. 
Xəstəliyin sonu-iki cür ola bilər. Sağalma və ölüm. Sağalmanı 
öyrənmək bu prosesi sürətləndirmək üçün lazımdır. Ölümü isə 
proses kimi öyrənməyin zəruriliyi  ona görə ortaya çıxır ki, ölümün 
müəyyən bir mərhələsi sayılan klinik ölüm dövründə həyatın bərpa 
edilməsi imkanı vardır. Klinik ölüm dövründə həyatın bərpası əsas 
etibarilə bədbəxt hadisələrə düçar olmuş insanlarda aparılarsa, 
gələcəkdə orqanların köçürülməsi və süni orqanlardan istifadə 
edilməsi bu məsələnin geniş miqyasda, hətta lap ağır xəstəliklərdən 
ölənlər də belə klinik ölüm dövründə həyata keçirilməsinə imkan 
verələcək və vaxtsız ölümlərin qarşısı alınacaqdır. 
 42 
Klinik ölüm dövrünün müddəti əlbəttə ayrı-ayrı xəstəliklərdə 
eyni deyildir. Ölüm ani baş verdikdə (məsələn, boğulma, elektrik 
cərəyanı vurma zamanı) sinir sistemi ağır əzab çəkmədikdə klinik 
ölüm dövrü bir neçə dəfə artıq ola bilər. Ağır, uzun müddətli davam 
edən xəstəlikdən sonra isə klinik ölüm dövrü qısalır. Beləliklə, 
geniş qəbul edilmiş beş-altı dəqiqələk klinik ölüm dövrünü bir 
qədər şərti hesab etmək lazımdır. Həqiqətən də demək olar ki, ölüm 
qan dövranı və tənəffüsün dayanmasından sonra deyil, beyin öz fəa-
liyyətini tam itirdikdən sonra baş verir. 
İnsanlar üzərində öləndən sonra həyatın bərpa edilməsi imkanı 
yenə də ilk dəfə dünya səviyyəsində eksperimentdə həyatın bərpa 
edilməsinin banisi sayılan professor F. A. Andreyevin tələbəsi, 
akademik V. A. Neqovski öyrənmişdir. V. A. Neqovskinin bu barədə 
nailiyyətləri oradan başlayır ki, alim ilk dəfə ölümü necə bir proses 
kimi öyrənib və onda müəyyən mərhələlərin olmasını göstərmişdir. 
Bu mərhələlər belədir. Birincisi canvermədən əvvəl ki, dövr. Bu 
dövrdə ürək və tənəffüs fəaliyyəti kəskin zəifləyir, huş dumanlı olur. 
İkincisi canvermə dövrü adlanır. Bu dövrdə əzələlərin oksigen 
çatışmazlığından qıc olması yaranır, arabir bu adamlarda tənəffüs və 
ürək fəaliyyəti qısa müddətli kəskin sürətlənməyə başlayır. Bu 
həyat uğrunda orqanizmin apardığı son mübarizənin nişanələridir. 
Belə ki, insan var gücünü yığaraq bu kimi hərəkətləri etməyə 
başlayır: Canvermə dövründə olan insanın başı arxaya dartılır, ağzı 
açılır. Ona görə ki, belə vəziyyətdə boyun əzələlərinin gərginliyi 
müəyyən qədər tənəffüsün qısa müddətli də olsa bərpasına kömək 
edir. Nəhayət bir neçə dəfə bu kimi kortəbii xarakter daşıyan 
hərəkətlərdən sonra ürək və tənəffüs fəaliyyəti tam dayanır, arterial 
təzyiq sıfıra enir, zahirən ölüm baş verir. Belə şəxsin ağzının 
üzərinə aynanı yaxınlaşdırdıqda heç tərləməməsi, ölümün tam mə-
nada baş verməsinə dəlalət edir. Lakin elə bu dövrdə də orqanizm 
həyat qabiliyyəti müəyyən müddət saxlanmış olur. Vaxtında lazımi 
tədbirlər gördükdə həyatı bərpa etmək mümkün ola bilər. Elə ona 
görə də bu dövrə klinik ölüm dövrü deyilir. Lakin təəssüf ki, bu 
dövrün müddəti aylar, günlər, saatlar ilə deyil, bir neçə dəqiqə ilə 
 43 
ölçülür. Klinik ölüm dövrünün belə qısa müddətli olmasının səbəbi 
onunla izah edilir ki, bir çox orqanlarda həyat nişanələri uzun müd-
dət davam etdiyi halda beyində bu müddət yalnız beş-altı dəqiqədir. 
Ona görə ki, başqa orqanlardan fərqli olaraq beyin toxumasının 
oksigen və başqa qida maddələrinin çatışmazlığına müqaviməti ol-
duqca azdır. Qan dövranı və tənəffüs fəaliyyəti dayandıqdan bir 
neçə dəqiqə sonra orada geri qayıda bilməyən dəyişikliklər baş ve-
rib, klinik ölüm bioloji ölümə keçir. Bu zaman həyatın bərpası 
mümkün ola bilməz. 
Ölümün necə bir proses kimi akademik V. A. Neqovski tərə-
findən öyrənilməsi tanatologiya elminin (tatanos-yunanca ölüm 
deməkdir) ortaya çıxmasına səbəb olmuşdur. 
Sağalmanın mexanizmləri-Müasir təsəvvürlərə görə sağalma 
çox mürəkkəb proses olub, dərin mexanizmlərə malikdir. İnsan bir 
an müddətində xəstəlikdən sağalmır. Sağalma patogenez və sano-
genez ilə sıx əlaqədardır. Nə qədər ki, xəstəliyin patogenezi bizə 
yaxşı məlum olarsa bir o qədər də sağalmanı sürətləndirmək olar. 
Sanogenez də sağalma olmayıb, onunla sıx əlaqədardır. Başqa 
sözlə desək sanogenez müdafiəyə uyğunlaşma reaksiyalarının 
kompleksindən ibarət olub, pozulmuş funksiyaların bərpasına kö-
mək edir. Sanogenezin məfhumu ilk dəfə professor Pavlenko tərə-
findən irəli sürülmüşdür. Bu məsələyə Ümumittifaq konfranslar 
həsr edilmişdir ki, onların bəzisində C. H. Təqdisi iştirak etmişdir. 
Sanogenetik mexanizmlərin nə vəziyyətdə olmasını praktik 
həkim həmişə nəzərə almalıdır. Məsələn, yaxşı cərrah yalnız sano-
genetik mexanizmlərin yüksək səviyyədə olması zamanı cərrahi 
əməliyyat apara bilər. Yaxşı terapevt yalnız sanogenetik mexanizm-
lərin yüksək səviyyədə olduğu müddətdə güclü təsirli dərmanlar 
təyin edə bilər. Məsələn, ürək əzələsində ehtiyat enerji mənbələri 
azdırsa onun fəaliyyətini artıran digitalis və başqa güclü dərmanlar 
ürəyin fəaliyyətini daha tez sarsıda bilər. 
Sağalmanın gedişi orqanizmin müdafiəyə uyğunlaşma reaksi-
yalarından xeyli asılıdır. Bu reaksiyalar üç yerə ayrılır. 
 44 
1) Qəza-müdafiə reaksiyaları-Bunlar dərhal patogen amilin 
təsirindən sonra başlayıb, lakin qısa müddətli olurlar. Belə 
reaksiyalar bəzən kortəbii xarakter daşıyırlar. Məsələn, beyinin qan 
ilə təchizi çətinləşdikdə qaraciyər və başqa daxili orqanlarda olan 
qan, qan dövranında səfərbərliyə alınır. Həyati mərkəzlərin qan ilə 
təchizini yaxşılaşdırır. Lakin qaraciyərin elə bu qısa müddətdə qan 
ilə təchizi zəiflədikdə, həmin kiritik vəziyyətdən çıxandan sonra 
orada degenerativ dəyişikliklər baş verə bilər. 
2) Nisbətən möhkəm və davamlı müdafiə reaksiyaları -Bunlar 
həm yerli və həm də ümumi xarakter daşıya bilirlər. Bu kimi ümumi 
reaksiyalara orqanizmin ehtiyat imkanlarının səfərbərliyə alınması, 
funksiyalar və maddələr mübadiləsinin güclənməsi, qoruyucu 
ləngimənin əmələ gəlməsi və s. aiddir. Yerli müdafiə reaksiyalarına 
isə faqositoz, qranulasion halqasının yaranması, toxuma inkişafı və 
baryerlərin güclənməsi, toksinlərin neytrallaşması, regenerasiya və 
s. göstərmək olar. Ayrı-ayrı konkret hallarda bu müdafiə reaksiyala-
rının bəzisi üstünlük təşkil edir. Məsələn, yaralanmada regenera-
siya, zəhərlənmədə toksinlərin neytrallaşması və s. 
3) Bu reaksiyalara çox möhkəm və uzun müddət, hətta bütün 
ömür boyu bədəndə qalan müdafiə reaksiyaları aid edilir. Bu kimi 
müdafiə reaksiyalarından ilk növbədə əks cisimciklərin əmələ 
gəlməsi aiddir ki, onların nəticəsində bütün ömür boyu həmin 
xəstəliyə qarşı yoluxmazlıq yaranır. Konpensator reaksiyalarına isə 
ürək qüsurlarından sol mədəciyin hipertrofiyasını göstərmək olar. 
Elə orta dərəcəli hipertrofiyanın nəticəsidir ki, çox zaman ürək 
qüsuru olan şəxs səksən il və daha çox yaşasın, bu kimi həyatı 
əhəmiyyəti olan orqanda belə bir nöqsanın olmasını bilməsin. 
Sağalma iki cür ola bilər. Tam və natamam sağalma. Tam sa-
ğalmada xəstəliyin törətdiyi bütün funksional və morfoloji dəyişik-
liklər aradan qaldırılır. İnsanın sağalmasından söhbət getdikdə isə 
əmək fəaliyyətinin tam bərpa olunması da nəzərə alınmalıdır. 
Natamam sağalmada isə xəstəliyin hər hansı bir izləri qalır. 
Bu zaman əlverişli şərait olduqda xəstəlik yenidən baş verə bilər. 
Buna patoloji vəziyyət deyilir. 
 45 
C. H. Təqdisi sağalmaya aid əsərlərində daima bu fikri sübut 
etməyə çalışır ki, sağalma nə xəstəliyin sonudur nə də onun geriyə 
inkişafıdır. Sağalma xəstəliyin sonu sayıla bilməz, ona görə ki, 
sağalmanın əsasını təşkil edən müdafiə uyğunlaşma reaksiyalarının 
səfərbərliyə alınması, xəstəliyin lap başlanğıcından və hətta xəstəlik 
önü dövründən başlayır. Sağalmaya xəstəliyin geriyə inkişafı da de-
mək düz deyil, ona görə ki, sağalma yeni keyfiyyətdir. Hər bir xəs-
təlikdən sağalan adam xəstəlikdən əvvəl ki, adam deyil. Onun müx-
təlif müdafiə uyğunlaşma reaksiyaları, maddələr mübadiləsi və s. 
tam başqa istiqamətdə fəaliyyətini davam etdirir. 
Bu məsələyə aid C. H. Təqdisinin “Sağalmanın mexanizm-
ləri” (Y. C. Məmmədovla birlikdə, Moskva, Znanie, 1984) adlı kita-
bı diqqəti cəlb edir. 
Kitab da qısa girişdən sonra yığcam şəkildə sağlamlıq, xəstə-
lik və sağalma haqqında məlumatlar verilir, xəstə orqanizm necə 
sağalır məsələsi işıqlandırılır. Sonra sağalmaya mane olan stresslər, 
zərərli vərdişlər və s. həmçinin sağalmaya əlverişli şərait yarada 
bilən immun sisteminin güclənməsi, düzgün pəhriz, bədən tərbiyəsi 
və s. ətraflı təhlil olunur. 
Sağalmada ekoloji amillərin əhəmiyyəti xüsusi qeyd edilir. 
Göstərilir ki, elmi-texniki inkişaf dövründə ətraf mühitdə baş verən 
bir sıra hadisələr, xüsusilə yeni tərkibli kimyəvi maddələrin yayıl-
ması insanların bu növ mühit də uyğunlaşmasını çətinləşdirir. Bu 
onunla izah edilir ki, həmin maddələrə qarşı evolusiya prosesində 
insanlarda adaptasiya əmələ gəlməmişdir. Digər tərəfdən insanlar 
özü də ətraf mühiti o qədər dəyişdirir ki, çox zaman hər hansı bir 
şəxs məcburiyyət qarşısında özünü də dəyişdirib, ona uyğunlaşdır-
mağa çalışır. 
Sağalma haqqında C. H. Təqdisinin orijinal fikirlərindən biri də 
sağalmadan sonrakı sağlamlıqdır. O, bir sıra patoloji proseslərdə sa-
ğalmadan sonra ki, dövrü izləyərək göstərir ki, həmin bu dövrdə 
orqanizmin bir çox funksiyaları və maddələr mübadiləsi tam yüksək 
səviyyədə sabit olmadığından mütləq müəyyən müddət ərzində 
yaxından həkim nəzarətini tələb edir. Bu zaman aparılan tədbirlər sı-
 46 
rasında o, bitki mənşəli stimulyatorların qəbul edilməsinə böyük yer 
verirdi. Bu kimi dərman bitkilərindən alınan müxtəlif preparatların 
şokdan sonrakı tədbirlərdə yüksək effektli olmasını qeyd etmişdir. 
 
*** 
 
Bildiyimiz kimi tibb ən qədim elmlərdən biri sayılır. Əsrlər 
boyu insanların bu sahədə əldə etdiyi nailiyyətlər ilk dəfə empirik 
şəkildə nəsildən-nəslə verilmişdir. Sonralar yazı meydana gəldikdə 
bu məlumatlar müxtəlif əsərlərdə qeyd olunmuşdur. Elə onların 
əsasında da “xalq təbabəti” yaranmışdır. Müasir tibb xalq 
təbabətinin nailiyyətlərini olduqca yüksək qiymətləndirir. Orada 
olan bir çox fikirlər müasir tibbdə geniş tətbiq olunur. Bu proses 
daima davam edir. 
Tibbin tarixi məsələlərin öyrənilməsində C. H. Təqdisinin 
böyük xidmətləri var. Bu da hər şeydən əvvəl onunla izah olunur ki, 
C. H. Təqdisi bir sıra Şərq və Qərb dillərini bildiyindən bu sahədə 
olan bir çox ilkin mənbələrlə bilavasitə özünün istifadə etmək 
imkanı olmuşdur. O, əsərlərində əsas yeri Yaxın və Orta Şərqdə 
fəaliyyət göstərmiş alimlərin əsərlərinin tədqiqinə həsr etmişdir. Bu 
qiymətli məlumatların toplanmasının əsasında onun “Orta əsrlərdə 
Şərqdə tibbin tarixi” (35 çap vərəqi) adlı sanballı monoqrafiyası 
yaranmışdır. Mən bu monoqrafiyanın əl yazısı ilə tanış olduqda 
orada hətta müasir tibbin müxtəlif sahələrinə aid qiymətli fikirlərə 
rast gəldim. Bu monoqrafiya əsas etibarı ilə üç fəsildən ibarətdir. 
Birinci fəsildə Yaxın və Orta Şərq alimlərinin orta əsrlərdə tibbin 
öyrənilməsində ədə etdikləri yeniliklərin tarixi, genosoloji səbəbləri 
aydınlaşdırılır. Bu səbəblərin sırasında əsas yeri Şərqin 
ümumiyyətlə elm və mədəniyyətin beşiyi olmasına verilir. Çox 
maraqlı faktlar ilə göstərilir ki, qədim Şərqdə Misir, Çin, Hind 
mədəniyyətləri ilə bərabər, hələ onlardan heç də geri qalmayan və 
hətta bir çox cəhətlərdən yüksək səviyyədə olan atəşpərəstlərin 
mədəniyyəti və onların müqəddəs kitabı sayılan “Avesta” da 
göstərilən olduqca qiymətli tibbi fikirlər mövcuddur. Bu məsələnin 
 47 
xüsusilə Azərbaycan üçün çox böyük əhəmiyyəti vardır. Hərçənd 
ki, bəzi əsərlərdə (“Azərbaycanda tibbin tarixi” İ. K. Əfəndiyev, 
EA-nın nəşriyyatı, Bakı-1964, rus dilində) Zərdüştün azərbaycanlı 
olması barədə şübhəli məlumatlar göstərilsədə C.H. Təqdisi  
inandırıcı faktlar ilə Əbu Reyhan əl-Biruninin “Keçmiş əsrlər tarixi” 
kitabında Zərdüştün zihuri bəhsində, onun Azərbaycan əhalisindən 
olması barədə aydın məlumatlar gətirilir. Elə həmin bu mədəniyyət 
sonralar qədim Yananıstan da tibbin inkişafında olduqca mühüm rol 
oynamışdır. Bu haqda C. H. Təqdisinin bəzi məqalələrində də 
məlumatlar vardır. Lakin əfsuslar olsun ki, Zərdüştün azərbaycanlı 
olmasına baxmayaraq onun özü və “Avesta” haqqında başqa 
ölkələrdə Azərbaycandan daha çox məlumat vardır. Zərdüştün 
heykəli Drezden (Almaniya) qalereyasındadır. “Avesta”nın tibbi 
fikirləri bəzi alimlər (Horst Fixtiner (1924); A. O. Makovelski 
(1960)) tərəfindən öyrənilmişdir. 
C. H. Təqdisi “Avesta”nın tibbi və əczaçılıq fikirlərini daha 
dərindən tədqiq etmişdir. “Əczaçılıq və farmakologiya qədim və 
orta əsr Azərbaycanında” adlı dissertasiya onun rəhbəriyi altında 
müdafiə olunmuşdur. Bu əsərdən başqa o digər məqalələrində 
“Avesta”nın antik dövründəki yunan mədəniyyəti və tibbin inkişafı 
haqqında olduqca maraqlı konkret faktlar gətirilir. Sonra göstərir ki, 
Yunanıstanda akademiyalar bağlandıqda, orada fəaliyyət göstərən 
böyük alimlər Yaxın və Orta Şərqə pənah gətirdilər. Onların köməyi 
nəticəsində Şərqdə sonralar Cündişapur, Bağdad və bir sıra digər 
böyük elm ocaqları yaranmağa başlayır. Lakin burada çalışan dahi 
Şərq alimləri yunan alimlərinin əsərlərinə mexaniki yanaşmayıblar, 
onları dərindən inkişaf etdirərək, qiymətli əlavələr ediblər. 
Zəkəriyya Ər-Razi, İbn Sina, İsmayıl Cürcani və bir sıra digər Şərq 
alimlərinin əsərləri sonralar Avropanın özündə də müasir tibbin 
inkişafına olduqca mühüm rol oynamışdır. 
Elə bu fəsildə həmin alimlərin əsərlərində tibbin digər fənlər 
və xüsusilə fəlsəfə ilə əlaqəsi göstərilir. Şərq alimlərinin əsərlərində 
olan müşahidə, təcrübə, humanizm və s. haqqında geniş məlumatlar 
verilir. Bu və sonrakı hissələrdə Şərq həkimlərinin şerlə yazdığı 
 48 
tibbi fikirlər və dahi şairlərin poetik əsərlərində tibbi məsələlərə aid 
olduqca maraqlı məlumatlar təhlil olunur. 
“Orta əsrlərdə Şərqdə tibbin tarixi” monoqrafiyasının ikinci 
fəsli orta əsrlərdə Şərq alimlərinin əsrlərində tibbin nəzəri 
məsələlərinə həsr olunmuşdur. Burada xüsusi ilə İsmayıl Cürcaninin 
doqquz cildli “Xarəzmşahlar zəxirəsi” adlı əsərində tibbin predmeti, 
onun məqsədi, vəzifələri, demək olar ki, müasir təsəvvürə çox yaxın 
şəkildə izah edilir. Ər-Razi, İbn Sina, İ. Cürcani kimi tibbin o 
zaman ki, klassikləri, onların bir çox tələbələri, xüsusi ilə 
Azərbaycan alimlərinin əsərlərində anatomiya və fiziologiyanın bir 
sıra mühüm məsələləri, ümumi patologiyaya aid xüsusi fikirləri 
diqqəti cəlb edir. Bu məsələyə həmin alimlərin əksəriyyətinin fəlsəfi 
nöqteyi-nəzərdən yanaşması, gələcəkdə xəstəliyin mahiyyətinin 
aydınlaşdırmasına yaxından kömək etmişdir. 
Həmin kitabda orta əsrlərin əczaçılıq və farmakologiyasının 
öyrənilməsində qiymətli materiallar vardır. Məsələ burasındadır ki, 
elə əczaçılığın tibbdən ayrılması da ilk növbədə VIII əsrdə Şərqdə 
Bağdad akademiyasında olmuşdur. Bu sahədə Azərbaycan 
alimlərinin zəhməti az olmamışdır. Onların fikrincə bu işin müsbət 
cəhəti ondan ibarətdir ki, həkim vaxtını dərman hazırlamağa sərf 
etməyib, xəstəliyin diaqnozu və onun müalicəsi ilə yaxından məşğul 
ola bilsin. Lakin elə eyni halda Azərbaycanda həm o zaman 
əczaçılar və farmakoloqlar müalicə edən həkimlər ilə sıx əlaqədə 
olmuşlar. O dövrün bir çox həkimlərinin müalicəxanasının nəzdində 
xüsusi apteklər də varmış. İlk növbədə dərmanşünas yəni 
farmakoloq sözünə Məhəmməd Mehdi ibn Əli Nəqinin əsərlərində 
rast gəlinir. O, qeyd edir ki, əczaçı yeni bir dərmanı hazırladıqda 
əvvəlcədən məsləhət üçün orada işləyən farmakoloqun yanına gedir, 
sonra həmin məlumat ilə müalicə edən həkimə müraciət edir. 
“Orta əsrlərdə Şərqdə tibbin tarixi” monoqrafiyasında və bu 
mövzuda C. H. Təqdisinin əsərlərində orta əsrlərdə işlədilən dərman 
bitkilərinin müasir tibbdə əhəmiyyəti üzərində xüsusi dayanılır. 
Belə bir maraqlı fikir diqqəti cəlb edir ki, İbn Sinanın “Tibb 
qanunu” kitabı və bir çox o dövr ki, əsərlərdə tibbə məlum olan 
 49 
dərman bitkilərinin sayı müasir tibbdə işlədilən dərman 
bitkilərindən çox idi. Müasir tibb indi getdikcə belə bir qənaətə gəlir 
ki, dərman bitkilərindən istifadə etmək bir çox kimyəvi 
maddələrdən effektli və zərərsizdir. 
O dövr ki, Şərq alimlərinin əsərlərində gigiyena məsələlərinə 
də fikir verilmişdi. Ümumiyyətlə Şərqdə geniş yayılan “Zərərveri-
cini zərərvermədən qabaq məhv et” ideyası profilaktik məsələlərin 
nə qədər böyük əhəmiyyətə malik olmasını göstərir. Məsələn, belə 
rəvayət var ki, Zəkəriyya Ər-Razi Bağdad şəhərinin hansı yerində 
yeni xəstəxana binası tikmək daha məsləhətdir soruşduqda, o, deyib 
ki, şəhərin müxtəlif ərazilərində bir şaqqa ət asın. Harda o ət 
hamısından gec xarab olarsa xəstəxananı da orda tikin. 
Şərq alimləri gigiyenanın hətta müasir tibbə məlum olmayan 
yeni sahələrinə toxunmuşlar. Məsələn, bu alimlərin bir neçə 
əsərlərinin sırasında “səfər gigiyenası” adlı əsəri də vardır. Demək 
olar ki, tibbin iki əsas şöbələrindən sayılan herontologiya və 
pediatriyanın əsasları da Şərq alimləri tərəfindən qoyulmuşdur. 
Herontoloji məsələlərin sırasında bu alimlər öz əsərlərində 
istirahət, əmək və iş şəraitinin gözlənilməsinə, pəhriz qaydalarına 
böyük yer verilmişlər. Bu əsərlərdə hətta hansı heyvanların ətləri, 
hansı meyvələrin hansı xəstəliklər də xeyirli olması haqqında geniş 
məlumatlar göstərilir. 
Pediatriyaya gəldikdə isə demək olar ki, bu elmin banisi 
Zəkəriyya Ər-Razi sayılmalıdır. Uşaq xəstəlikləri və irsi xəstəlik-
lərin öyrənilməsinə o, müəyyən yer vermişdir. 
C. H. Təqdisinin “Orta əsrlərdə Şərqdə tibbin tarixi” mono-
qrafiyasının üçüncü fəsli orta əsrlərdə Şərq alimlərinin əsərlərində 
praktik tibbin məsələlərinə həsr olunmuşdur. Burada hər şeydən 
əvvəl xəstəliklərin təsnifatı verilir. Ayrı-ayrı xəstəliklərin diaqnos-
tikası, dinamikası, simptomları, müalicə və profilaktika metodları 
haqqında məlumat çox zaman sistemlər üzrə göstərilir. Maraqlıdır 
ki, o dövrün həkimləri xəstəliklərdə rast gəlinən böhranların öyrə-
nilməsi və həmin hallardan çıxarılması haqqında öz əsərlərində 
geniş məlumatlar verirlər. 
 50 
Sistemlər üzrə xəstəliklərə gəldikdə isə onların içərisində əsəb 
və psixi xəstəliklərin öyrənilməsinə böyük yer verilir. Demək olar 
ki, ilk dəfə olaraq Azərbaycan həkimi Əbdül Məcid Təbib öz 
əsərində psixi xəstəliklərə geniş yer verib və ilk dəfə ruhi xəstələri 
dəli yox, müalicə tələb edən xəstə kimi göstərmiş və bu 
xəstəliklərin müalicəsində müəyyən nailiyyətlər əldə etmişdir. 
İlk dəfə sinir mediatorları haqqında məlumata yenə də biz orta 
əsrlərdə Azərbayca alimi Qubulli Təbrizinin əsərlərində rast gəlirik. 
O, sinir şirəsi (“üsareyi əsəbi”) adı altında müasir mediatorlar və 
hormonlar məfhumunu izah etmiş, onların tərkibinin öyrənilməsinin 
sağlamlığın saxlanılması və xəstəliklərin müalicəsində olduqca 
böyük əhəmiyyət kəsb edə bilməsini göstərmişdir.  
Daxili orqanların xəstəlikləri sırasında Şərq alimlərinin əsər-
lərində ilk yeri ürək-qan damar sistemi xəstəlikləri, onların müalicə 
və profilaktikası tutur. 
Qan və qanyaradıcı orqanların xəstəliklərinin öyrənilməsi orta 
əsrlərdə fəaliyyət göstərmiş Şərq alimlərini ona görə yaxından 
maraqlandırmışdır ki, onlara görə qan bütün orqan və toxumaların 
qida maddələri ilə təmin olunmasında əsas rol oynayır. Müxtəlif 
xəstəliklərdə isə qan tərəfindən baş verən dəyişikliklər böyük əhə-
miyyətə malikdir. Qanın sağlam və xəstə orqanizmin güzgüsü ol-
ması fikri də onlar tərəfindən irəli sürülmüşdür. Qanazlığını Şərq 
alimləri orqanizm üçün böyük təhlükə hesab edirdilər və onun ara-
dan qaldırılması üçün dərmanlardan başqa xüsusi meyvələr və qida 
məhsulları da təklif edirdilər. Qanazlığı zamanı qaraciyərin xeyirli 
olması haqqında bu alimlərin qeydləri vardır. 
Qanaxmanın orqanizm üçün böyük təhlükəli hal olması onlara 
yaxşı bəlli idi. Ona görə qanaxmanı dayandırmaq üçün müəyyən 
dərman preparatları işlətməyi məsləhət görmüşlər. 
Qan və qan sistemi xəstəlikləri ilə Zəkəriyya Ər-Razi yaxın-
dan məşğul olmuşdur. O, eyni halda qeyd edir ki, qanın həcminin 
artması da bədən üçün müəyyən təhlükə yarada bilər. Belə hallarda 
o, bir stəkana qədər qan buraxmağı məsləhət görürdü. Qan dövranı 
zəif olan şəxslərdə qan buraxmağa icazə verilmirdi. Azərbaycan hə-
 51 
kimləri hələ o zaman qanın həcmini azaltmaq məqsədi ilə zəli və 
həcəmətlərdən də istifadə etmişlər. Həcəmətin qanyaradıcı orqanla-
rın fəaliyyətini stimulə etmək və zəhərli maddələri qandan xaric 
etmək üçün böyük əhəmiyyəti vardır.  Maraqlıdır ki, ilin müəyyən 
fəsillərində həcəmət ilə qan buraxmağı hətta sağlam şəxslərə də 
məsləhət görürdülər. 
Şərq alimləri yaxşı bilirdilər ki, qan dövranı xəstəlikləri 
tənəffüs sistemi ilə sıx əlaqədardır və hər ikisinin fiziologiya və 
patologiyası sinir sistemindən asılıdır. 
Qan dövranı və ümumiyyətlə bir çox xəstəliklərin diaqnosti-
kasında nəbzə böyük əhəmiyyət verirdilər. O zaman 18-ə qədər 
nəbz növünün məlum olması, onların diaqnostik və proqnostik əhə-
miyyəti qeyd olunmuşdur. 
Bu alimlər ürək xəstəliklərində sol mədəciyin hipertrofiyasına  
mühüm kompensator əhəmiyyət vermişlər. O dövrdə İbn Sinanın 
“Ürək dərmanları” adlı kitabı bir neçə dəfə hələ latın dilinə tərcümə 
edilmişdir. 
Orta əsrlərdə Şərq alimləri öz əsərlərində həyacan, qorxu, 
həddindən artıq sevinc və s. bu kimi emosional halların hər şeydən 
əvvəl ürək qan-damar sistemi xəstəlikləri üçün böyük təhlükə əmələ 
gəlməsini göstərmişlər. 
Demək olar ki, damarların fəaliyyətini necə bir periferik ürək 
kimi qiymətləndirmək haqqında məlumata bu alimlərin əsərlərində 
rast gəlinir. Ürək qan-damar sistemində hal-hazırda məlum olan 
işemiya, stenokordiya, miokard infarktı və s. bu kimi xəstəliklər və 
onların müalicəsi haqqında bu alimlərin əsərlərində maraqlı 
məlumatlar vardır. 
Tənəffüs sistemi xəstəliklərində ağciyər və plevraların 
iltihabı, bronxial astma və s. xəstəliklərin gedişi onlara yaxşı bəlli 
idi. Bu xəstəliklərin qarşısının alınmasında onlar düzgün nəfəsalma 
və orqanizmin müqavimətinin yüksəlməsinə böyük əhəmiyyət ver-
mişlər. Bu sistemin müdafiəyə uyğunlaşma reaksiyaları təngənəfəs-
liklər, öskürmə və s. haqqında xüsusilə İsmayıl Cürcaninin 
“Xarəzmşahlar zəxirəsi” kitabında ayrı-ayrı fəsillər vardır. Hətta 
 52 
bəlğəmin keyfiyyəti, rəngi, bərkliyi, yumşaqlığı əsasında tənəffüs 
sisteminin xəstəliklərinin diaqnozunu qətiləşdirməyə çalışmışlar. 
Həzm sisteminin pozğunluqlarında da onlar əsəb və psixi 
xəstəliklərə böyük yer vermişlər. İştahanın əhvali-ruhiyyədən və 
şəraitdən xeyli asılı olmasını göstərmişlər. 
Ağız boşluğu və dişlərin sağlamlığının əhəmiyyətini xüsusi 
qeyd etmişlər. Həzm sisteminin xəstəliklərinin qarşısının alınması 
və müalicəsində pəhrizin olduqca böyük əhəmiyyətini göstərmişlər. 
Bu alimlərin çoxu hesab edirdilər ki, həzm sistemi və bəlkə də 
bütün xəstəliklərdə əvvəlcədən bağırsaqları toksiki maddələrdən 
təmizləyib, sonra müalicəni başlamaq lazımdır. 
Demək olar ki, mədə xorasının ilk növbədə ətraflı şəkildə 
gedişi və müalicəsi İbn Sinanın əsərlərində əks olunmuşdur. İsmayıl 
Cürcaniyə mədənin sallanması və müalicəsi yaxşı bəlli idi. 
Həzm sistemi ilə əlaqədar olaraq qaraciyər xəstəlikləri də bu 
alimlərin əsərlərində geniş tədqiq olunmuşdur. Sarılıq xəstəliyinin 
öyrənilməsi bu alimlərdən xüsusilə Zəkəriyya Ər-Razinin əsərlərin-
də müasir dərsliklərdə olan məlumatdan xeyli artıq məlumat vardır. 
İfrazat sisteminin sağlamlığın qorunmasında böyük əhəmiyyə-
tini qeyd edərək bu sistemin patologiyada, funksiyasının tənzimi 
üçün müxtəlif dərman bitkiləri, meyvələrin əhəmiyyətini göstərmiş-
lər. İbn Sina demək olar ki, ilk dəfə sidiyin analizinə böyrək xəs-
təliklərinin diaqnostikasında böyük əhəmiyyət verərək göstərmişdir 
ki, şəkər xəstələrinin sidiyində şəkər olur. 
Şərq alimləri hələ o zaman böyrək xəstəliklərində sidiyin 
rəngi, iyi, orada qanın olub, olmaması və s. bu kimi halların böyük 
diaqnostik əhəmiyyətə malik olmasını göstərmişlər. Sidiyin cox az 
və ya heç olmamasının orqanizm üçün böyük təhlükə olmasını qeyd 
etmişlər. 
Endokrin sistemi haqqında təsəvvürün az olmasına baxmaya-
raq o dövrün alimlərinin əsərlərində bu vəzilərin patologiyada rolu-
nun öyrənilməsinə az rast gəlinmir. Bu vəzilər sırasında xüsusilə 
cinsi vəzilərin əhəmiyyəti və patologiyası yaxşı öyrənilir. 
 53 
Orta əsrlərdə məlum idi ki, heyvanların axtalanması, onların 
maddələr mübadiləsinə və sinir sisteminə təsir edir. Ona görə də ev 
heyvanlarının (qoyun, qara mal) yaxşı ət, yun verməsi üçün onları 
axtalayırdılar. Şahların və əmirlərin hərəmxanalarında qulluqçu 
kişiləri axtalamaqla onların xarakterini və qadına qarşı ehtiraslarını 
söndürürdülər. 
İbn Sinanın “Tibb qanunu” kitabının üçüncü cildində cinsi 
vəzilərin anatomiya və fiziologiyası, funksiyası, gigiyenası, patolo-
giyasına geniş yer verilmişdir. İbn Sina hələ o zaman spermanı 
tədqiq edərək onun nəsil törətmə qabiliyyətinin olub olmamasını 
təyin edə bilmişdir. Göstərmişdir ki, nəsil törətməməyin səbəbi qo-
calıq, uşaqlıq dövrü və həm də alkoholizmdən asılı ola bilər. Cinsi 
vəzilər ilə əlaqədar olaraq İbn Sina öz əsərlərində hamiləlik dövrü-
nün normal getməsi, sağlam uşağın doğulması və inkişafına böyük 
yer vermişdir. Cinsi vəzilərin fəaliyyətini sürətləndirmək məqsədi 
ilə o, müntəzəm şəkildə qida ilə yarı bişirilmiş yumurta, süd, yağ, 
ət, noxud, düyü və s. qida maddələrinin qəbul edilməsini məsləhət 
görmüşdür. Tərəvəzlərdən bu məqsəd üçün ispanaq, kahı, nanə və s. 
təklif etmişdir. 
Ər-Razi, İbn Sina, İsmayıl Cürcüni hər üçü zəfəranın cinsi 
fəaliyyətin artırılması üçün qəbul edilməsini məsləhət görmüşlər. 
İsmayıl Cürcaninin “Xarəzmşahlar zəxirəsi” əsərində mama-
lıq və ginekoloji xəstəliklərə aid xüsusi fəsil vardır. 
Şərq alimləri cinsi vəzilərin fəaliyyətində sinir sistemi və 
psixi funksiyalara böyük yer vermişlər. Onlar göstərmişlər ki, cinsi 
vəzilərin fəaliyyətinin düzgün tənzim edilməsi zehni fəaliyyətə 
yaxşı təsir edir, pis fikirləri beyindən çıxarır. Həzm və başqa sistem-
lərin fəaliyyətinə müsbət təsir göstərir. Orqanizmin müqavimətini 
artırır, mərkəzi sinir sisteminin fəaliyyətini sakitləşdirir. Mənfi 
emosiyaların, qorxu və həyəcanın cinsi vəzilərin fəaliyyətinə mənfi 
təsir göstərməsi haqqında bu alimlərin əsərlərində geniş məlumatlar 
vardır. 
İsmayıl Cürcaninin “Xarəzmşahlar zəxirəsi” kitabında ayba-
şının vaxtı, onun gecikməsi, ağrılı olması, hamiləliyin aylar üzrə 
 54 
nişanələri, qadının əhval-ruhiyyəsinin hamiləliyin gedişinə təsiri, 
ana südünün azlığının səbəbləri, onun aradan qaldırılması üçün 
lazımı tədbirlərin aparılması, hətta süd vəzilərinin xərçəngi ilə 
mübarizə və s. haqqında qiymətli məlumatlar vardır. 
Lazım olmayan hamiləliyin dayandırılması, sonsuzluğun qar-
şısının alınması bu alimlərin əsərlərində işıqlandırılır. 
Zəkəriyya Ər-Razi hətta doğuşdan sonra uşağın oğlan və qız 
olmasını təyin etmək üçün də müəyyən metod təklif etmişdir. 
Bu alimlərin əsərlərində cinsi vəzilərin fəaliyyətinin təhrif 
edilməsinin zərəri haqqında da geniş məlumatlara rast gəlmək olar. 
Hətta onlar göstərmişdilər ki, insanların temperamentindən asılı ola-
raq güclü istiqanlı insanlar üçün həftədə iki dəfə, adi insanlar üçün 
həftədə bir dəfə cinsi əlaqəyə girmək kifayətdir. Bu vəzilərin fəaliy-
yətinin düzgün tənzim edildiyi şəraitdə, cinsi qabiliyyətin hətta lap 
qoca yaşlarında da saxlamaq imkanını göstərilmişlər. Ona görə ki, 
bu vəzilərin fəaliyyəti sinir sistemi, qan dövranı, psixi fəaliyyət, 
əmək qabiliyyəti və s. üçün olduqca zəruridir. Şərq alimləri cinsi 
fəaliyyətin tənzimində hər şeydən əvvəl psixoterapiyaya böyük yer 
verirdilər. Eyni halda stimulyəedici, tonusartırıcı xüsusi məcunlar, 
bədən tərbiyəsi, masaj, su proseduraları və s. böyük yer verirdilər. 
Bir çox ağır xəstəliklərin əsəb mənşəli olması və psixi amil-
lərdən asılılığı orta əsrlərdə, Şərq alimlərinə yaxşı bəlli idi. Əsəb 
xəstəliklərindən daha çox onlar psixi xəstəliklərin öyrənilməsi ilə 
məşğul olmuşlar. Avropada psixi xəstəlikləri qəzəbli qüvvələrin bə-
dənə daxil olması ilə izah etdikləri bir dövrdə Şərqdə bunları həqiqi 
xəstə hesab edib, onların müalicəsi ilə yaxından məşğul olmuşlar. 
İbn Sina, Cürcani və başqalarının əsərlərində təfəkkür, hafizə, 
qəzəb, kin və s. hallar haqqında geniş məlumatlar vardır. Xüsusilə 
qoca yaşlarda psixikanın pozula bilməsi ilə dərindən məşğul olub, 
psixogigiyena, psixoterapiya məsələləri ilə yaxından məşğul 
olurdular. Ər-Razi öz əsərlərində müsbət və mənfi emosiyaların 
klinika üçün böyük əhəmiyyətini qeyd etmişdir. Bu alimlər psixi 
fəaliyyətin daxili orqanlara fiziologiya və patologiyada təsirini 
öyrənməklə ilk dəfə olaraq kortikovisseral nəzəriyyənin demək olar 
 55 
ki, əsasını qoymuşlar. C. H. Təqdisi bu məsələyə stress və 
kortikovisseral əlaqələrin öyrənilməsi zamanı toxunurdu. 
Zəkəriyya Ər-Razinin “Əlhavi” (“Hər şeyi əhatə edən”) əsə-
rində psixi xəstəliklər ətraflı öyrənilir. Müxtəlif amillərin əsəb siste-
minə mənfi təsirləri haqqında məlumatlar gətirilir. Yuxunun, sinir 
sisteminin xəstəliklərinin müalicəsi haqqında İbn Sina “Tibb qa-
nunu” kitabında geniş məlumat verir. 
İbn Sina elektroşokun bir sıra sinir sistemi xəstəliklərində 
müalicəsinin əhəmiyyətini bilərək, elektrik cərəyanı buraxan 
balıqları su hovuzuna buraxıb, həmin əsəbi xəstələrin əlində olan 
dəmir əsa vasitəsilə müəyyən vaxtlarda balıqlara toxunmaq ilə 
onların müalicə ola bilməsi imkanı göstərmişdir. Hələ o zaman İbn 
Sina beyində düşüncə, təfəkkür və s. mərkəzlərin lokalizasiyası 
olduğunu qeyd etmişdir. 
İsmayıl Cürcaninin “Xarəzmşahlar zəxirəsi” əsərinin altıncı 
fəsli əsəb və psixi xəstəliklərə həsr olunmuşdur. 
Əsəb və psixi xəstəliklər o zaman üçün ətraflı şəkildə 
Azərbaycan alimlərinin də tədqiqat materialı olmuşdur. Burada 
xüsusilə Əbdül Məcid Təbibin nailiyyətləri böyükdür. 
Əldə olunan məlumatlardan görünür ki, cərrahlıq həkimliyin 
əsas ixtisaslarından biri kimi orta əsrlərdə Şərqdə tam 
formalaşmışdır. Cərrahlığın müxtəlif ixtisasları yaranır. Məsələn, 
qarın boşluğu, döş qəfəsi, göz cərrahlıqları və s. Cərrahlıq tibbin 
mühüm şöbələrindən biri hesab edilirdi. O zaman ki, cərrahlara 
cərrahi əməliyyatın fəsadları da yaxşı bəlli idi. Onların qarşısını 
almaqdan ötəri hələ cərrahi əməliyyatdan əvvəl lazımı tədbirlərin 
görülməsi və əməliyyatdan sonra həkimin nəzarətinə böyük yer 
verirdi. Narkotik maddələr, qankəsicilər, dezinfeksiyaedicilər ilə 
bərabər orqanizmin ümumi müqavimətinin artırılmasına fikir 
verirdilər. 
Cərrahi əməliyyatların aparılması zamanı anatomik və 
fizioloji məlumatlardan geniş istifadə etməyə çalışmışlar. Belə bir 
rəvayət bizə gəlib çatmışdır ki, Ər-Razi ömrünün son illərində 
katarakta ilə xəstələnib, onun yanına gələn, əməliyyat edən həkimə 
 56 
razılıq verməzdən əvvəl gözün quruluşu, innervasiyası, funksiyaları 
haqqında bir neçə sual verib, qənaətedici cavab almadıqda başqa 
həkimi əməliyyat üçün dəvət etməyi xahiş etmişdir. 
Orta əsr cərrahlarının işlətdiyi və bizə gəlib çatan alətlərin şə-
killərinə baxdıqda onların içərisində hətta başın trepanasiyası üçün 
işlədilən alətlərə də rast gəlinir. Ona görə də bu dövrdə cərrahlar 
müxtəlif mürəkkəb əməliyyatlar aparmaq imkanına malik idilər. 
Pambığı sarğıda Zəkəriyya Ər-Razi istifadə etməyi təklif 
etmişdir. O, hətta yemək borusundan yad cisimləri xaric etmək üçün 
xüsusi cihaz hazırlamışdır. Yaraların dezinfeksiyası üçün Şərq alim-
ləri xüsusi dərmanlardan geniş istifadə etmişlər. Elə spirtin də ilk 
növbədə kəşf edilməsi və mikrob əleyhinə işlədilməsi Razi tərə-
findən irəli sürülmüşdür. 
Yaraların tez sağalması üçün Şərq alimləri xüsusi tədbirlər 
görmüşlər. Cərrahi əməliyyatdan sonra palataların təmizliyi, 
havanın yaxşı olması, qidalanmanın yüksək keyfiyyətli olmasını 
onlar nəzərdən qaçırmamışlar. 
İbn Sinanın “Tibb qanunu” kitabında şişlərin cərrahi metod ilə 
aradan qaldırılması, sinirlərin tikilməsi, tpaxeotomiya, katetrezasiya 
və s. haqqında məlumatlar vardır. 
Yaraların tez sağalması üçün tikişlərin düzgün qoyulmasına 
bu alimlər böyük yer vermişlər. Ketqutdan ilk dəfə onlar bu məqsəd 
üçün istifadə etmişlər. 
Sınıqların yerinə salınması üçün xüsusi metodlar təklif etmiş-
lər. Bunların içərisində “Tibb qanunu” əsərində yazılan İbn Sinanın 
metodu daha çox diqqəti cəlb edir. 
İsmayıl Cürcaninin “Xarəzmşahlar zəxirəsi” kitabının cərrah-
lığa aid hissəsində belə fəsillərə rast gəlmək olar: Yaralar və onların 
müalicəsi, fleqmonaların müalicəsi, dağılmaqda olan orqana necə 
yardım etməli, yad cisimlərin bədəndən xaric edilməsi, iti və küt 
alətlər ilə zədələnmələrin müalicəsi, yataq yaralarının müalicəsi, oy-
naqlardakı çıxıqların müalicəsi. Bütün bunlar demək olar ki, Cür-
caninin doqquz cildlik əsərinin cərrahlığa aid yeddinci cildində gös-
tərilmişdir. 
 57 
Göründüyü kimi orta əsr Şərq alimlərinin cərrahlıq sahəsində 
əldə etdikləri nəzəri və praktik nailiyyətləri olduqca yüksək 
səviyyədə olub bir çox cəhətdən müasir cərrahlığın nailiyyətlərinə 
uyğun gəlir. Bunu nəinki Şərq, hətta Qərb alimləri də təsdiq edir. 
İlk növbədə tibb tarixində İbn Sina gözə görünməyən xəstə-
liklərin amilləri haqqında öz fikrini söyləmişdir. Onun bu ideyası 
yalnız min il sonra mikroskop kəşf edildikdə öz təsdiqini tapdı və 
mikrobların yoluxucu xəstəliklərin əmələ gətirməsinə şərait yaradan 
əsas amil olması özünü doğrultdu. İlk dəfə onlar xüsusilə Cürcani 
immunitetin infeksiyada rolunu qeyd etmişdir. Hətta bizə gəlib 
çatan məlumata əsasən Ər-Razi hələ o zaman çiçəyə qarşı vaksina 
alıb uşaqlara tətbiq etmişdir. 
İlk növbədə dəridə öz nişanələrini qoyan çiçək və qızılcanın 
bu nişanələr əsasında diferensial diaqnostikanı Razi ətraflı şəkildə 
göstərmişdir. 
Tif, malyariya, xolera, cüzam və bir çox yoluxucu xəstəliklər 
haqqında onların əsərlərində qiymətli məlumatlara rast gəlinir. 
Gözün anatomiyası və fiziologiyası haqqında orta əsr alimləri-
nin ətraflı məlumatları göz xəstəliklərinin müalicə və profilaktika-
sında onlara yaxından kömək etmişdir. Bu alimlər nəinki gözün ilti-
habı xəstəlikləri, hətta onun cərrahi xəstəliklərində böyük nailiyyət-
lər əldə etmişlər. Gözdən yad cisimlərin çıxarılması, kataraktanın 
müalicəsi və s. ilə yaxından məşğul olmuşlar. 
Zəkəriyya Ər-Razinin “Əlhavi” kitabında qulaq, burun, boğaz 
xəstəliklərinə xüsusi fəsil ayırmışdır. Bu xəstəliklər haqqında geniş 
məlumat İbn Sinanın “Tibb qanunu”, İsmayıl Cürcaninin “Xarəzm-
şahlar zəxirəsi” kitablarında bu orqanların əvvəlcə anatomiya və 
fiziologiyası, sonra onların xəstəlikləri üzərində dayanılır. 
Raziyə bəlli idi ki, bəzi bitkilərin və güllərin tozları tutmalar 
şəklində tənəffüsü çətinləşdirir. Bu da bronxial astmanın tutmalarını 
xatırladır. O, zökəmin iki növünü göstərir. Birincisi ifrazatın burun-
dan axması ilə müşayiət olunur, ikincisində isə burun və boğaz qu-
ruyur. 
 58 
İsmayıl Cürcani “Xarəzmşahlar zəxirəsi” əsərində ağız boş-
luğu xəstəliklərinə xüsusi şöbə ayırır. Bu alimlər hətta bilirdilər ki, 
ağız boşluğu və xüsusilə dili qıcıqlandırmaqla reflektoru olaraq 
ayrı-ayrı mərkəzləri oyandırmaq olar. Ona görə də ayrı-ayrı xəstə-
liklərin müalicəsində onlar inhalyasiya yolu ilə müxtəlif dərman-
lardan istifadə edirlər. 
Dəri-zöhrəvi xəstəliklər Şərqdə həmişə sərbəst sahə kimi 
alimlərin əsərlərində geniş tədqiq edilmişdir. Onlar bilirdilər ki, 
dərinin kəpək verməsi ilə epitel toxuması təzələnir. Lakin bu 
prosesin güclənməsi xəstəlikdə olur. Dəridə piqment mübadiləsinin 
pozulması nəticəsində ona xüsusi bir xəstəlik kimi baxmışlar. Onla-
ra bəlli idi ki, bəzi qan xəstəlikləri zamanı dəridə iltihab, irinləmə və 
s. ola bilər. Belə vəziyyətlərdə onlar dəridə gedən proseslərdə daha 
çox ümumi, orqanizmin müalicəsi ilə məşğul olmağı məsləhət gö-
rürdülər. Bu cür hallarda qanın təmizlənməsi üçün bitki dərmanları, 
meyvələr təklif edib, dietanın gözlənilməsini zəruri hesab edirdilər. 
Dəri xəstəliklərinin müalicəsində isə kükürd və civə 
preparatlarından məlhəmlərdən, duru məlhəmlərdən, paraşoklardan 
geniş geniş şəkildə istifadə edirdilər. Ağrını kəsmək üçün xüsusi 
dərmanlar təklif etmişlər. Dərinin kosmetik məsələləri ilə xüsusi 
məşğul olmuşlar. Tərin pis qoxusunu aradan qaldırmaq üçün xüsusi 
duru məlhəmlər vermişlər. Dərinin güclü kəpək verməsinin qarşı-
sının alınması və tüklərin inkişafı üçün dərmanlar təklif etmişlər. 
İsmayıl Cürcaninin “Xarəzmşahlar” zəxirəsi kitabının “Yerli 
xəstəliklər” adı altında olan hissəsində dəri xəstəlikləri və onların 
müalicəsi haqqında geniş məlumatlar vardır. 
Zöhrəvi xəstəliklərdən “Tibb qanunu”, “Əlhavi” və “Xarəzm-
şahlar zəxirəsi” kitablarında da siflis, süzənək və onun müalicəsi 
haqqında geniş məlumatlar gətirilir. İbn Sina civə preparatlarından 
ilk dəfə siflisin müalicəsində istifadə etmişdir. 
Göründüyü kimi bu alimlər nəinki yalnız tibbin nəzəri məsə-
lələri, hətta bu məlumatlardan bacarıqla istifadə edərək bir çox kli-
nik məsələlərin həllində konkret öz fikirlərini söyləmişlər. 
 59 
Əfsuslar olsun ki, bu haqda geniş məlumat C. H. Təqdisinin 
çox qiymətli şəkillərlə zəngin olan “Orta əsrlərdə Şərqdə tibbin 
tarixi” adlı sanballı monoqrafiyasında öz əksini tapmışdır. Təəssüf 
ki, qiymətli tədqiqat indiyə qədər nəşr edilməmişdir. Lakin C. H. 
Təqdisinin bu sahədə çap etdirdiyi bir çox məqalələri bu məsələlərin 
oxuculara catdırılmasında mühüm rol oynamışdır. Bu əsərlərdə 
xəstəliyin mahiyyəti, onun məfhumunun evolusiyası, Şərqdə dər-
manşünaslıq, ayrı-ayrı Şərq alimlərinin əsərlərində təbiətşünaslıq, 
və tibbin nəzəri məsələləri, İsmayıl Cürcaninin “Xarəzmşahlar 
zəxirəsi” orta əsr tibbin ensiklopediyası kimi, İbn Sinanın müasir 
tibbə hədiyyələri, İbn Sinanın əsərlərinin Qərbdə tibbin inkişafında 
rolu, N. Tusinin əsərlərində tibbi məsələlər və bir çox digər 
əsərlərində bu haqda geniş məlumatlar verilir. 
C. H. Təqdisinin tədqiqatlarında neft və neft məhsullarının 
tibbdə tətbiq edilməsinin tarixi, gigiyena məsələlərinin öyrənilmə-
sində Şərq alimlərinin rolu, bu alimlərin əsərlərində herontoloji və 
pediatriya məsələləri, qədim Azərbaycan ilə Qədim Yunanıstanın 
əczaçılıq və dərmanşünaslıq haqqında işləri və s. göstərmək olar. 
Daxili xəstəliklərin ətraflı öyrənilməsində orta əsrlərdə Şərqdə 
açılan böyük klinikaların əsas rol oynamışlar. Həmin klinikaların 
nəzdində tibbi məktəblər təşkil olunmuşdur. Tibbin müxtəlif sahə-
ləri üçün mütəxəssislər hazırlanırdı. Elə orta əsrlərdə Şərqdə tibbin 
əsas nailiyyətlərindən biri də bütün dünya tarixində ilk dəfə müx-
təlif şöbələrə malik olan böyük klinikaların təşkili sayılırdı. Onların 
nəzdində yaraları yumaq, sarğını bağlamaq üçün otaqlar, vanna 
otaqları, hətta fizioterapevtik şöbələr də vardır. Belə klinikalara o 
zaman “Dar əl şəfa” yəni “müalicə evi” adı verirdilər. Qeyd etmək 
maraqlıdır ki, hələ qədim yunan mədəniyyəti dövründə də belə 
klinikalar olmayıb, yalnız hərbi hospitallar mövcud idi. 
Xalq üçün Şərqdə ilk dəfə cüzam, siflis, dəri xəstəlikləri və s. 
üçün klinikalar təşkil olunurdu. Çünki o zaman bu xəstəliklər geniş 
yayılmışdır. Sonralar başqa xəstəliklər üçün ixtisaslaşmış klinikalar 
yaradılır. Bu klinikaların nəzdində müxtəlif ixtisaslı tibb işçiləri 
 60 
hazırlamaqla bərabər həm də həkimlərin təkmilləşdirmə kursları 
təşkil olunurdu. 
Tibbin tarixindən danışarkən C. H. Təqdisi həmişə qeyd edir-
di ki, tarixdən külü yox, odu götürmək lazımdır. Elə həqiqətən də o, 
keçmişlə, xüsusi ilə Şərq alimlərinin tibbin öyrənilməsində çox 
əhəmiyyətli olan məsələləri açıb göstərməklə bu sahəni canlan-
dırmışdır. 
 
 
2.2. C. H. Təqdisinin əsərlərində 
    tibb ilə fəlsəfənin əlaqəsi 
 
Filosof olmaq istəməyən də qabaqca filosof olmalıdır ki, 
bilsin fəlsəfə lazımdır ya yox. Hippokrat bu sözlər ilə fəlsəfənin hər 
yerdə lazım olmasını göstərmişdir. Bəzən yazırlar ki, Hippokrat 
tibbi fəlsəfədən ayırır və ondan sonra bu iki elm sərbəst şəkildə 
inkişaf etməyə başlayır. Lakin Hippokrat elə bu sözlər ilə fəlsəfənin 
bütün elmlər, xüsusilə tibb üçün zəruri olması göstərilmişdir. 
Ümumiyyətlə fəlsəfə ilk dəfə qədim Şərq ölkələrində Misir, 
Çin, Hindistan və bir də bizim üçün daha yaxın olan Orta və Yaxın 
Şərqdə yaranmışdır. Bütün bunların içərisində ən qiymətlisi “Aves-
ta”da göstərilən fəlsəfi fikirlərdir. Hələ o zaman Azərbaycanın bu 
müqəddəs kitabında Əhrimən ilə Hürmüzün mübarizəsi dialekti-
kanın qanunlarından biri olan ziddiyyətlərin vəhdəti və mübarizəsini 
xatırladır. “Avesta” da göstərilən atəşpərəstlərin üç əsas şüarı olan 
yaxşı düşünmək, yaxşı danışmaq və yaxşı əməl etmək, mütərəqqi 
fəlsəfənin ən qiymətli təzahürüdür. 
Fəlsəfi fikirlərin qədim Şərqdən qədim yunan mədəniyyətinə 
keçməsində “Avesta”nın çox böyük rolu olmuşdur. 
C. H. Təqdisinin göstərdiyi məlumatlara əsasən qədim yunan 
filosofları (əsasən də Aristotel) atəşpərəstlərin fəlsəfi fikirləri ilə ya-
xından maraqlanmışlar. Qədim yunan filosofları atəşpərəstlərin 
məktəblərinə gedir, müqəddəs odun ətrafında onların fəlsəfi fikirləri 
ilə yaxından tanış olur və lazımi məlumatlar əldə edirdilər. 
 61 
Antik dövründə Yunanıstanda fəlsəfədə böyük nailiyyətlər 
əldə edilir. Elə bu da tibbin inkişafına çox kömək edir. Lakin bu 
dövrdə olan filosofların bəzi tibbi məsələləri haqqında ziddiyyətlər 
də mövcud idi. Məsələn, Hippokrat ilə Demokrit xəstəliklərin 
səbəbini axtarmağa çalışmışlar. Hippokrat tibb də ilk dəfə qədim 
humoral nəzəriyyəni, Demokrit isə otomistik nəzəriyyəni irəli sür-
müşdür. Lakin bu iki nəzəriyyədən başqa məşhur Yunan filosofla-
rından Aristotel və Platon (e. ə. 428/427-348/347) xəstəliyi qəzəbli 
ruhların təsirindən görmüşlər, həyati ruhun olmasına inanmışlar. 
Sonralar fəlsəfənin özünün və tibb ilə onun əlaqəsinin öyrənil-
məsində əldə edilən yeniliklər Qədim Yunanıstandan Orta və Yaxın 
Şərqə keçib, orada yeni istiqamətdə inkişaf etməyə başlayır. Orada 
göstərilir ki, Qədim Yunanıstanda akademiyalar bağlandıqdan sonra 
bu dahi alimlər Orta və Yaxın Şərq ölkələrinə üz tutub, orada tibb, 
fəlsəfə və s. elmlərin inkişafına başlayırlar. Lakin bizim tədqiqatı-
mıza əsasən dahi Şərq alimləri bu nailiyyətləri sadəcə qəbul etmə-
yib, onları inkişaf etdirib, yeni istiqamətə yönəldirdilər. Fəlsəfə el-
minin inkişafında Qədim Yunanıstanın filosoflarından Aristotel, 
Platon, Hippokrat, Demokrit və başqalarının mühüm rol oynama-
sına baxmayaraq orada fəlsəfi məktəblər təşkil oluna bilmir. Yalnız 
bu məsələ orta əsrlərdə Orta və Yaxın Şərqdə həyata keçirilir. 
Burada 10-a qədər fəlsəfi məktəblər yaranır. Tibbin inkişafında bu 
fəlsəfi məktəblərin hamısının rolu böyük olur. Bunların hərəsi öz 
növbəsində tibbin inkişafında mühüm rol oynamışlar. 
Həqiqətən fəlsəfə elmlərin elmi sayılır. Xüsusilə tibb elmi 
üçün fəlsəfənin əhəmiyyəti əvəzsizdir. Elə Şərqdə həkimlər əvvəlcə 
filosof olub, sonradan həkimliklə məşğul olmuşlar. Heç də təsadüfi 
deyil ki, Şərqdə həkim sözü həm filosof, həm də tibbə aid edilir. 
Hesab edirlər ki, fəlsəfə yunan sözü olub, “müdrikliyi sevirəm” de-
məkdir. Bəzən fəlsəfəni müdrikliyə məhəbbət kimi qiymətləndirir-
lər. Bəzən isə saflıq, təmizlik sözü ilə əlaqələndirirlər. Belə ki, tam 
saflıq dərəcəsinə çatan adamlar özlərini filosof hesab edə bilərlər. 
Şərq də fəlsəfə və bir çox elmlərin inkişafı nəticəsində burada 
fəaliyyət göstərən alimlər müxtəlif elmlər akademiyaları yaratmışlar. 
 62 
Elm və mədəniyyətin beşiyinin qədim Şərqdə olması və onun 
antik dövrünə təsiri haqqında bir çox inkaredilməz faktlar vardır. 
Elə elmin müxtəlif sahələrini kordina edən xüsusi məktəblər, 
cəmiyyətlər və s. hələ o zaman qədim Şərqdə olması haqqında 
məlumatlar az deyildir. Lakin bu məfhumları ifadə edən Akademiya 
sözü ilk növbədə Qədim Yunanıstanda yaranır. Fəlsəfi məktəb adı 
ilə məşhur olan ilk Akademiya Qədim Yunanıstanda, Afinada 
Platon tərəfindən təşkil olunmuşdur. Akademiya sözü özü də qədim 
yunanların mifik qəhrəmanı Akademin adı ilə bağlıdır. 
Sonralar bu ad altında müxtəlif fəlsəfi ali məktəblər, cəmiy-
yətlər, ayrı-ayrı elmlərin fəaliyyətini kordina edən idarələr və s. nə-
zərdə tutulur. Hal-hazırda müxtəlif ölkələrdə bir çox kənd təssər-
rüfatı, incəsənət, tibb, hərbi tibb, texniki elmlər və s. akademiyaları 
mövcuddur. 
Tarixə nəzər saldıqda görürük ki, ilk dəfə Akademiya 
haqqında təsəvvürün Qədim Yunanıstanda yaranmasına baxmaya-
raq akademiyaların sonraki, inkişafı orta əsrlərdə Şərqdə olmuşdur. 
Platonun özünün Yunanıstanda yaratdığı ilk Akademiya lazımi 
səviyyədə olmadığından öz-özünə aradan getdi. 
489-cu ildə Bizantiyada məşhur elmi, tibbi, fəlsəfi təfəkkürün 
mərkəzi olan Edessa Akademiyası Zenon imperotorunun əmri ilə 
bağlanır. Onun ardınca 529-cu ildə yenə Bizantiya imperatoru Afi-
nada olan Akademiyanı bağlayır. Bu akademiyalarda çalışan alimlər 
Orta Şərqə üz tutub, orada yeni Akademiyaların yaranmasına 
kömək edirlər. Bunlardan birincisi o zaman Sasanilər dövründə Ni-
sibin şəhərində yaradılmış böyük fəlsəfi məktəb idi. Bu məktəbdə 
xüsusilə riyaziyyat, astronomiya, tibb və s. elmlərin inkişafı başla-
yır. Tarixi mənbələrə əsasən VI əsrin sonlarında bu Akademiyada 
minə yaxın elmi işçi var idi. Bunların içərisinə Aristotel və Platonun 
tələbələri də daxil idi. 
Lakin Şərq alimlərinin özləri də bu böyük yunan alimlərinin 
fikirlərini sadəcə qəbul etməyib, onları inkişaf etdirərək yeniləşdir-
mişlər. Hətta məlumdur ki, Qədim Yunanıstanın özündə də elm və 
mədəniyyəti inkişaf etdirən alimlərin içərisində Şərq alimləri də az 
 63 
deyildir. Məsələn, Afina Akademiyasının sonuncu rəhbəri Də-
məşqdən olan Damask adlı alim idi. Hərçənd ki, o, elmə İsgəndəriy-
yə və Afinada yiyələnmişdir, Aristotelin, Platonun və onların ardı-
cıllarının bir çoxunun fikirlərinin əleyhinə çıxırdı. Elə bunun 
mütərəqqi fikirləri Afinada Akademiyaların bağlanmasına səbəb 
olmuşdur. Oradan bir sıra alim I Xosrov Ənuşirəvanın (531-579 
İranda hökmdarlıq etmiş, məşhur Sasani padşahı) yanına gəlib, 
onun köməyi ilə o dövrün ən böyük Akademiyalarından biri olan 
Cündişapur Akademiyasını yaradırlar (VI əsrin əvvəllərində). Bu 
Xuzestan əyalətində indiki, Dizful şəhərinin yaxınlığında idi. 
Həmin Akademiyanın bir sıra elmi əsərləri və tarixi abidələri bizə 
gəlib çatmışdır. Bu Akademiya Antik, Yunan, Rim elmi və 
mədəniyyətinin, xüsusilə tibb sahəsində Şərqdə davamı idi. 
869-cu ildə bu Akademiyanın başçısı Sabur ibn Sabir (IX əsr) 
demək olar ki, bütün dünyada məşhur olan ilk “Farmakopeya” kita-
bını yazır. Cündişahur Akademiyasının işçiləri tərəfindən 22 cild-
dən ibarət “Toksikologiya” əsəri yaradılır. Orada zəhərlərin geniş 
xarakteristikası, zəhərlənmələrin diaqnostikası və müalicə metodları 
göstərilmişdir. Bu Akademiyanın məşhur həkim-alimlərindən Cubra 
əl-Sulfistani, əl-Duristabaz, Yuhanna və digərlərinin adı fəlsəfə və 
tibb tarixində həmişəlik qalır. 
Cündişapur Akademiyasının alimləri tibbi ara həkimlərdən 
təmizləyərək, tibbin bir çox müasir sahələrinin yaranmasına yaxın-
dan kömək etmişlər. Bu Akademiyanın alimləri qədim Hind, Çin və 
başqa ölkələrin elmi nailiyyətlərindən də bəhrələnmişlər. Bu ölkə-
lərin bir çox qədim kitabları burada tərcümə olunmuşdur. Tarixi 
məlumatlara əsasən hələ o zaman Cündişapur Akademiyasının nəz-
dində tibb və başqa elmlərə aid konqreslər keçirilmiş, o dövrün tibb 
də məşhur alimlərinin biri əl-Həris ilə Ənuşirəvanın arasında tibbə 
aid olan mübahisələr haqqında kitab (VII əsr) bizə gəlib çatmışdır. 
Bu Akademiyanın nəzdində olan tibbi fakültədə bir neçə xəstəxana 
var idi. Bu klinikalar o dövr üçün lazım olan yüksək cihazlar ilə 
təmin olunmuşdur. Məsələn, narkoz vermək üçün xüsusi cihazlar 
var idi.  Klinikaların nəzdində apteklər və aptek bağları mövcud idi. 
 64 
Tibbdən əlavə burada fəlsəfə, riyaziyyat, kimya, astronomiya 
və başqa elmlər də mövcud idi. Həmin Akademiya Suriya dilinə bir 
sıra qədim yunan alimlərinin və filosoflarının əsərlərini tərcümə 
etdirmişdir. 
Sasanilər dövründə Cündişapur Akademiyası ilə bərabər 
Hərran şəhərində olan Akademiyanı da göstərmək lazımdır. Hərran 
Suriyada olan şəhərdir. Bu şəhər uzun müddət Yunan dilli alimlərin 
pənah yeri və məşhur fəlsəfi mərkəzi sayılırdı. Elə buradan da Şərq 
fəlsəfəsinin inkişafına böyük yardım edilmişdir. Bu Akademiyada 
fəlsəfədən başqa tibb, məntiq və s. elmlərin inkişafına böyük 
yardım göstərilmişdir.  
VII əsrin 30-40-cı illərində ərəblərin Şərqdə tam qələbə çal-
ması nəticəsində Suriya sonralar Fələstin, Misir, İraq və başqa Orta 
Şərq ölkələrində, xüsusən Abbasilər sülaləsinin başçılığı dövründə 
VIII əsrdən başlayaraq Şərqdə yeni bir böyük Akademiya, Bağdad 
Akademiyası formalaşır. Bağdad Akademiyası mahiyyət etibarı ilə 
Cündişapur Akademiyasının davamı olaraq onun nailiyyətlərini 
özündə cəmləşdirib, inkişaf etdirirdi. Bu Akademiyada tibb ilə 
bərabər astronomiya, riyaziyyat, həndəsə və bir çox digər elmlər öy-
rənilirdi. 
Qərbdə bu zaman kimya haqqında da heç bir məlumat olma-
dığı halda Bağdad Akademiyası bu haqda böyük nailiyyətlər gör-
müşdür. Burada çalışan alimlər (Cabir ibn Həyyan, Ər-Razi) həm 
canlı və həm də cansız orqanizmdə olan maddələrin dəyişməsini 
öyrənirdilər. Onların fikrincə kimya elmi üçün mümkün olmayan 
heç bir şey yoxdur. Əl kimya adı ilə məşhur olan bu elmin Bağdad 
Akademiyasında yeni metodları yaranır, olan metodlar təkmilləşir, 
çoxlu elmi əsərlər yazılırdı. Distillyasiya   ekstraksiya, filtrasiya, 
buxarlandırma üçün yeni cihazlar hazırlanırdı. Bu böyük işlərin 
hamısına əsas rəhbərlik edən dahi klinisist Zəkəriyya Ər-Razinin 
rolu olduqca böyükdür. O, ilk növbədə spirti, şəkərli maddələrdən 
qovmaq vasitəsi ilə alır. Onun başçılıq etdiyi məktəbdə müasir 
tibbdə geniş istifadə olunan alkaloidlər, qlikozidlər alınır. Elə alka-
loid adı da ərəb sözü olub, alkali-yəni qələvi deməkdir. Bu məktəb-
 65 
də hələ o zaman bilmirdilər ki, alkaloidlər turşular ilə birləşib, 
duzlar da əmələ gətirirlər. 
Zəkəriyya Ər-Razinin kimya elmi ilə bu qədər yaxından məş-
ğul olması tibbdə mürəkkəb dərman maddələri alınmasına kömək 
edir. Kimya elmini yaxından bildiyi üçün toksikologiya elmini yara-
dır. Əbu Abdulla Cabir ibn Həyyan əd-Əzdi əs-Sufinin (721-815) 
maddələrin dozası haqqında təliminin burada rolu böyükdür. Elə 
Əbu Abdulla Cabirin işləri nəticəsində müasir elmdə geniş tətbiq 
olunan “Çəki daşları”, “Ölçü vahidləri” haqqında təsəvvür yaranır. 
Zəkəriyya Ər-Razinin fizika haqqında da işləri böyükdür. O, 
Demokritin atomlar haqqında nəzəriyyəsini inkişaf etdirərək yazır; 
“Düzdür bütün maddələr kiçik atomlardan əmələ gəlir, lakin hər bir 
atomun özünün müəyyən çəkisi və bəlkə də müəyyən tərkib 
hissələri vardır”. 
Bağdad Akademiyasının nəzdində böyük kitabxanalar ilə 
bərabər rəsədxanalar, fiziki və kimyəvi laboratoriyalar, böyük 
klinikalar var idi. Orada ən böyük klinikanı təşkil edib, ona 
rəhbərlik edən Zəkəriyya Ər-Razinin özü idi. Maraqlıdır ki, klinika-
da eksperimental laboratoriyalar mövcud idi. Burada iki yüzdən çox 
elmi işçi fəaliyyət göstərirdi. Bağdad Akademiyasının tibb fakültə-
sinin nəzdində daima fəaliyyət göstərən həkimlərin təkmilləşməsi 
uçun xüsusi kurslar var idi. 
İlk dəfə Bağdad Akademiyasında Cəbr elmi yaranır 
(“Alqebra” yəni “əl Cəbr”). 
Qiyasəddin Əbu əl-Fəth Ömər ibn İbrahim Xəyyam Nişapuri 
(Ömər Xəyyam 18.05.1048-04.12.1131) bunun ardınca ilk növbədə 
Cəbr ilə həndəsənin əlaqəsini yaxından öyrənir. Xəlifə Məmun Mə-
həmməd ət-Tusinin dövründə dahi alim Əbu Əbdullah bin Musa əl 
Xarəzmi (780-850) özünün məşhur “Cəbr” adlı əsərini yazır. Bu ki-
tab illər boyu Şərq də və Qərb də bu elmin öyrənilməsi üçün mənbə 
sayılırdı. 
Tibbə aid burada əmələ gələn yeni elm sahələrindən  dər-
manlar haqqında olan təlimlərin əczaçılıq və dərmanşünaslığa bö-
lünməsidir. Hansı ki, müasir tibb də hakimdir. 
 66 
Bağdad Akademiyasının nəzdində ilk dəfə olaraq tərcüməçilər 
məktəbi yaranır. Bu məktəbin əsas vəzifəsi müxtəlif ölkələri 
gəzmək, orada olan elmin ayrı-ayrı sahələrinə aid əsərləri tapmaq və 
onları ərəb dilinə tərcümə etməkdən ibarət idi. 
Bağdad Akademiyası yaranan kimi əvvəllər Ənuşirəvana 
yaxınlaşan böyük yunan alimləri bu akademiyaya üz tutdular. Eyni 
halda bu akademiyanın özündə də elmin müxtəlif sahələrində bütün 
dünyada məşhur olan Əbu Yusif Yaqub ibn İshaq ibn Səbbah əl-
Kindi (801-873), Əbu-Əla əl-Maari (979-1058) və digər filosof və 
alimlər yetişmişdi. 
X əsrin sonunda Abbasilər sülaləsinin dağılması nəticəsində 
Yaxın və Orta Şərqdə Samanilər və Qəznəvilər dövləti yaranır. Be-
ləliklə, elmin mərkəzi və Akademiyalar tarixi zərurətdən bu tərəfə 
köçür. Bu dövrdə Buxara, Səmərqənd, Nişapur, Mərv, Xarəzm, 
Dəməşq, Bəsrə, İsfahan, Rey, Həmədan dünyanın elm və 
mədəniyyət mərkəzlərinə çevrilirlər. Həmin şəhərlərin akademiyala-
rının nəzdində böyük kitabxanalar mövcud idi. Məsələn, Okbatan 
Akademiyasında 65 mindən çox kitabın olması qeydə alınmışdır. 
Bu Akademiyalarda fəaliyyət göstərən Zəkəriyya Ər-Razi, İbn Sina, 
İsmayıl Cürcani, kimi tibbin klassik alimləri ilə bərabər dahi 
şairlərdən Əbülqasım Firdovsi (935-1020), Əbu Abdullah Cəfər 
Rudəki (860-941), Xaqani Şirvani, Nizami Gəncəvi, Sədi Şirazi 
(1184-1282), Cəlaləddin Rumi (Mövlanə – 30.09.1207-17.12.1273), 
Hafis Şirazi (1325-1389/1390) və elmin müxtəlif sahələrinə qulluq 
edən Əbu Nəsr Fərabi (873-951), Əbu Muin Nasir Xosrov ibn Faris 
əl-Kabadyani əl-Mərvəzi (1004-1088), Əl-Biruni Əbu Reyhan 
Məhəmməd ibn Əhməd (04.09.973-09.12.1048), Əbu Həmid əl-
Qəzali (1058-1111), Məhəmməd ibn Rüşd (1126-1198), İbn Zöhr 
və başqalarının böyük xidmətləri olmuşdur. Bu alimlərin əksəri 
yunan dilini bilib, antik dövrünün alimlərinin əsərləri ilə yaxından 
tanış idilər. Əsərlərinin əsas xüsusiyyətlərindən biri elmin bütün sa-
hələrində, fəlsəfədən geniş istifadə etmək idi. Maraqlıdır ki, bu 
alimlər müasir elmin yeni sahələri haqqında da öz fikirlərini söylə-
mişlər. Məsələn Nasir Xosrov  öz əsərlərində kibernetikanın mahiy-
 67 
yətini çox gözəl qeyd edir; “Qanun-qaydalıq əlbəttə qanun qayda-
sızlıqdan yaxşıdır. Amma qanun qaydasızlıq olmasa, qanun qayda-
lıq yaranmaz. Həyatda baş verən hadisələr hamısı təkamülə doğru 
gedir. Hər bir yarımçıq, potensial olaraq tamlıq deməkdir”. 
Orta Asiya Akademiyalarına başçılıq edən alimlərdən də ilk 
növbədə Fərabi, İbn Sina, İsmayıl Cürcani, Əbu Reyhan Biruni və 
bir çox digərlərini göstərmək lazımdır. Bunların sırasında İbn Sina-
nın əsərləri bütün dünyaya məşhurdur. İbn Sinanın müxtəlif Akade-
miyalarda öz davamçıları ilə elmin ayrı-ayrı sahələrində apardığı 
mübahisələr haqqında bir sıra miniatürlər bizə gəlib çatmışdır. 
İbn Sinanın ən yaxşı tələbələrindən olan Bəhmənyar öz 
əsərlərində ruh ilə cismin vəhdətinin qanuna uyğunluqlarından 
danışır. Bu alimlərin hamısı yunan dilini yaxşı bilirdilər və yunan 
alimlərinin əsərlərini tərcümə etmişlər. 
Əl-Farabinin elmlər haqqında təsnifatı hələ indi də aktualdır. 
Əbu Reyhan Biruninin “Minerologiya” və “Farmakoqnoziya” 
haqqında əsərləri gələcəkdə bu elmlərin inkişafına yaxından kömək 
etmişdir. Bu alim demək olar ki, elmin tarixinin əsasını qoymuşdur. 
Orta əsrlərdə Azərbaycanda yerləşən Akademiyalardan 
Şamaxı, Təbriz, Ərdəbil, Marağa, Urmiya və s. göstərmək olar. 
Şamaxı Akademiyasını ilk növbədə qeyd etmək lazımdır. Ona 
görə ki, bu Azərbaycanda ilk Akademiya sayılırdı. Onu təşkil edən 
məşhur Azərbaycan həkimi Kafiyyətdin Ömər ibn Osman idi. O, 
özü həkim olduğu üçün akademiyanın nəzdində böyük tibbi məktəb 
təşkil etmişdir. Orada bir çox xarici alimlər də işləyirdilər. Hal-ha-
zırda Şamaxının yaxınlığında olan Məlhəm kəndi həmin Akade-
miyanın dərmanlarını hazırlayan əsas yer idi.  
Ömər ibn Osman xarici mühit amillərinin insanın fiziologiya 
və patologiyasında öyrənilməsinə çox geniş yer verirdi.  
O, Aristotel və Platonun fəlsəfəsi ilə yaxından tanış olub, 
onların fəlsəfəsinə tənqidi yanaşmaqda qardaşı oğlu Xaqaniyə 
kömək edirdi. 
Ömər ibn Osmanın təşkil etdiyi akademiyanın nəzdində tibb 
ilə əlaqədar kimyaçılar da fəaliyyət göstərirdilər. Ömər ibn Osman 
 68 
və onun davamçılarının elmdə əsas xüsusiyyətlərindən biri yalnız 
faktlar və müşahidələrə əsaslanaraq, onların dərin təhlilini vermək-
dən ibarət idi. Demək olar ki, onun təşkil etdiyi akademiyanın tibbi 
şöbəsi ilk növbədə Azərbaycanda klinik tədqiqat metodlarını yay-
mağa başlayırdı. 
Əfsuslar olsun ki, zəlzələlər və yadellilərin hücumu nəticə-
sində Şamaxı Akademiyasından bizə gəlib çatan əsərlər, abidələr 
məhdud olub, əldə olunan məlumatlar da lazımi dərəcədə tədqiq 
olunmayıbdır. 
Orta əsrlərin ikinci yarısında (XIII əsr) dahi Azərbaycan 
tarixçisi, reformatoru və eyni halda məşhur həkimi Rəşidəddin 
Fəzlullah Təbriz də ikinci böyük Elmlər Akademiyasını təşkil edir. 
Burada da dünyanın müxtəlif yerlərindən toplanmış alimlər işləyir-
dilər. Hətta Çindən, Misirdən, Hindistandan və Qərb ölkələrindən 
bura mütəxəssislər gəlirdi və onlar üçün bütün lazımi şərait yara-
dılırdı. Bu Akademiyanın idarələrinin hamısı Təbrizin yaxınlığında 
“Rüb e Rəşidi” (“Rəşidi kvadratı”) adlanan yerdə yerləşirdi. Bu 
Akademiyanın xərabələri indi də Təbriz şəhərinin kənarında qüllə 
nahiyəsində qalır. Burada o zaman alimlər küçəsi, alimlər evi, 
alimlərin işləməsi üçün geniş laboratoriyalar və s. mövcud idi. 
Bu Akademiyada əsas yeri tibb, əczaçılıq, botanika tutmuş-
dur. Maraqlıdır ki, həmin Akademiyanın yaxınlığında “Fəxrəabad” 
adlı yerdə böyük botanika bağı varmış. Orada yeni dərman bitkilə-
rinin növlərini becərmək və həmin tibbi akademiyanın klinikala-
rında müalicə olunan xəstələr üçün indiki, dildə desək ekoloji tam 
təmiz, yüksək keyfiyyətli göy-göyərti və meyvələr becərilmişdir. 
Arxeoloji tədqiqatlar nəticəsində həmin bu botanika bağında xüsusi 
qablarda müxtəlif dərman bitkilərinin toxumlarının olması müşa-
hidə edilmişdir. 
Təbriz Akademiyasının nəzdində hələ o zaman 67 müalicə evi 
mövcud idi. Burada təşkil olunan ilk sağlamlıq müəssisəsi Rəşidiy-
yə adlanırdı. Burada əlli həkim və onların hərəsinin beş köməkçisi 
var idi. Tibbin bir çox sahələri, hətta stomatoloqlar da burada hazır-
 69 
lanırdı. Akademiyanın nəzdində bir neçə apteklər var idi. Burada 
işləyən həkimlərə yaşayış evləri verilmişdi. 
Rəşidəddin xüsusilə Azərbaycan alimlərinə böyük qiymət 
verirdi. O, yazırdı ki, Aristotel və Platonun öz dövrləri var idi. İndi 
isə başqa dövrdür. Azərbaycanın dahi həkimlərindən Mahmud ibn 
İlyas və Möhzabəddin Təbrizi haqqında çox danışardı. 
Azərbaycanın o zaman ki, Akademiyaları sırasında Təbriz 
şəhərində dahi münəccim və həkim Nəsirəddin Tusinin təşkil etdiyi 
akademiya xüsusi yer tutur. Burada müxtəlif elmi sahələrin 
mütəxəssisləri iştirak edirdilər. Tibb sahəsinə o vaxt ki, görkəmli 
Azərbaycan həkimi Əbdül Məcid Təbib başçılıq edirdi. Maraqlıdır 
ki, onun kitablarından (əlyazma) biri olan “Dərmanlar ilə müalicə” 
əsəri AMEA-nın Əlyazmalar İnstitutundadır. Burada sistemlər üzrə 
xəstəliklərin müalicəsi diqqəti cəlb edir. Ruhi xəstələrin xəstəxa-
nada yerləşib müalicə edilməsi üçün onun böyük əməyi olmuşdur. 
Təbriz Akademiyasının banisi Nəsirəddin Tusi özü həm də 
həkim idi. Tibb elmini o zaman ki, görkəmli həkimlərdən olan 
Qütbəddin Misri tərəfindən öyrənmişdir. İlk dəfə statistik metodu 
tibbdə tətbiq edən N. Tusinin astronomiya, riyaziyyat, fizika və s. 
elmlər haqqında əsərləri Şərqdə və Qərbdə daha məşhurdur. 
Maraqlıdır ki, N. Tusinin təşkil etdiyi Akademiyanın bəzi 
hissələri digər şəhərlərdə yerləşirdi. Buna misal bütün dünyada 
məşhur olan Marağa rəsədxanasını göstərmək olar. Bu rəsədxana 
Savalan dağının hündürlüyündə böyük bir düzənlikdə tikilmişdir. 
Bunun nəzdində müəyyən laboratoriyalar ilə bərabər böyük 
kitabxana da var idi. Belə böyük rəsədxananı Tusinin rəhbərliyi 
altında on iki il müddətində tikib, başa çatdırmışlar. Bir çox mütə-
xəssislər hesab edirlər ki, bunun tikilməsi üçün otuz il vaxt lazımdır. 
Bu fakt diqqəti cəlb edir ki, Marağa rəsədxanasının baş mühən-
disinin əsərinin əl yazması Parisin milli kitabxanasında saxlanılır. 
Bir çox müasir alimlərin fikrincə yeni riyaziyyat, astrono-
miya, həndəsə, fizikanın yaranmasında Tusinin rolu olduqca böyük-
dür. N. Tusi Ömər Xəyyamın riyaziyyat haqqında fikirlərini inkişaf 
 70 
etdirib başa çatdırır. Tusinin fəlsəfi fikirləri onun məşhur əsəri olan 
“Əxlaqi Nasir” kitabında cəmləşmişdir. 
Nəsirəddin Tusinin təşkil etdiyi akademiya baytarlığa da 
xüsusi şöbə ayırmışdır. Bu dahi alimin “Fərəsnamə” əsəri bu məsə-
ləyə həsr edilmişdir. N. Tusi və onun tələblərinin mədənlər, qiy-
mətli daşlar və s. işləri də çox böyük əhəmiyyətə malikdir. Tusinin 
“Cəvahirnamə” əsəri bu məsələləri əhatə edir. 
Nəsirəddin Tusinin təşkil etdiyi alimlər yığıncağı, müasir dil-
də desək Akademiyanın Rəyasət Heyəti Təbriz şəhərində yerləşirdi. 
Göründüyü kimi Akademiya sözü ilk dəfə Qədim Yunanıs-
tanda yaranmasına baxmayaraq onun əsas inkişafı orta əsrlərdə 
Şərqdə olmuşdur. Bu akademiyalar və orada çalışan alimlər elmin 
bütün sahələri, xüsusilə tibbin inkişafında nəinki Şərq və hətta 
Qərbdə də həlledici rol oynamışlar. Bunu iftixar hissi ilə qeyd 
etmək lazımdır ki, orta əsrlərdə yaranmış ona yaxın akademiyadan 
üçü Azərbaycanda yaranmışdır. Bu akademiyalarda fəlsəfə ilə bəra-
bər münəccimlik, riyaziyyat və xüsusilə tibb əsas yerlərdən birini 
tuturdu. 
Orta əsrlərdə Şərqdə tibbin klassik alimləri sayılan Zəkəriyya 
Ər-Razi, İbn Sina, İsmayıl Cürcani və onların davamçıları geniş 
fəlsəfi təfəkkürə malik olduqlarından tibbin inkişafında böyük xid-
mətlər göstərmişlər. Onlar hesab edirdilər ki, hər bir yaxşı həkim 
əvvəlcə filosof olmalıdır. Orta əsrlərdə fəaliyyət göstərmiş Şərq 
alimlərinin əksəri həkim olmaqla yanaşı, həm də görkəmli filosoflar 
olmuşlar. 
Zəkəriyya Ər-Razi Hippokratın yuxarıda qeyd olunan fəlsəfə 
haqqında sözlərini inkişaf etdirərək yazır ki, fəlsəfə yalnız müəyyən 
qrup şəxslər üçün olmayıb, müdriklik, bütün insanları əsas etibarilə 
həqiqəti axtarmağa dəvət edir. Hərçənd ki, belə bir təsəvvür yaranıb 
ki, Razi ən çox praktik həkim kimi fəaliyyət göstərmişdir. Həqiqət-
də isə onun materiya, atomlar və s. haqqında olan fəlsəfi fikirləri 
tibbin nəzəriyyəsinin inkişafında böyük rol oynamışdır. 
 71 
Razinin işlərində maddənin mahiyyəti, onun atomları, De-
mokritin fikirlərinin inkişafı zaman və məkan haqqında təsəvvür və 
s. məsələlər barədə məlumat vardır. 
Göründüyü kimi orta əsrlərdə Şərqdə geniş yayılmış fəlsəfi 
təlim bir çox elmlərin inkişafına kömək etmişdir. Təbiidir ki, 
bunların içərisində tibb ən mühüm yeri tutur. Lakin fizika və 
kimyanın inkişafında da fəlsəfənin rolu az deyildir. Orta əsrlərdə 
Şərqdə inkişaf etməyə başlayan əl kimyaya bəzən Qərbdə necə bir 
yalan, falçılıq ilə məşğul olan bir sahə kimi baxırdılar, lakin bu heç 
də belə deyildir. “Əl” ərəb artikli olub, əl kimya isə kimya demək-
dir. Elə əl kimyaçıların nailiyyətlərinin nəticəsidir ki, ilk növbədə 
kimyəvi maddələrin qovma və ekstraksiya yolu ilə alınması müm-
kün olmuşdur. Müasir elmlərin müxtəlif sahəsində geniş tətbiq 
olunan filtrasiya, distilyasiya, su hamamı və başqa metodlar hazır-
lanmışdır. İlk növbədə Şərq də ki, əl kimyaçılar Avropada olan dini 
və mistik xarakter daşıyan əl kimyaçılardan fərqli olaraq bir çox 
yeni kimyəvi maddələrin alınması və onların təsirinin öyrənilmə-
sində yeniliklər əldə etmişlər. İlk növbədə burada distillə edilmiş su, 
azot və kükürd turşuları, civə və kükürd birləşmələri, müasir tibbdə 
geniş tətbiq olunan alkoloidlər, qlikozidlər, göy zac adı ilə məşhur 
olan dəmir sulfatı, talk və başqa maddələr alınırdı. Mis, gümüş, qızıl 
və s. elementlərin təsnifatı verilirdi. Bu işlərin hamısının meydana 
gəlməsində ən çox zəhməti olan Zəkəriyya Ər-Razi və onun 
tələbələri idi. Alimin 200-dən çox elmi əsəri kimya və tibbə aiddir. 
Xəstəliklərin diaqnostika və müalicəsində də Şərq alimlərinin 
rolu böyükdür. İlk növbədə onlar bəzi xəstəliklərin diferensial diaq-
nostikasını aparmışlar. Xəstəliklərin gedişində baş verə bilən böh-
ranların öyrənilməsi və onların qarşısının alınmasında bu alimlərin 
əsərlərində geniş məlumatlar vardır. Xəstəliklərin mərhələləri üzrə 
müalicənin xüsusiyyətlərinə fikir vermişlər. Demək olar ki, ilk 
növbədə Razi uşaq orqanizminin xəstəlikləri və müalicəsinin 
xüsusiyyətləri üzərində ətraflı dayanmaqla pediatriyanın əsasını 
qoymuşdur. Yaraya tikiş qoymaq üçün qoyun bağırsağından istifadə 
edilməsi ilk dəfə Razi tərəfindən irəli sürülmüşdür. 
 72 
Elə İbn Sina, Nasir Xosrov, Fərabi, İsmayıl Cürcani, İbn Rüşd 
və bir çox digər məşhur filosofları da Razinin bu sahədə davam-
çıları hesab etmək olar. 
Bu alimlər sırasında əlbəttə Ər-Razi və İbn Sinanın fəlsəfənin 
başqa elmlər ilə əlaqəsinin öyrənilməsində rolları olduqca böyük-
dür. Elə onun 300-dən artıq əsərlərindən 180-i fəlsəfəyə aid idi. 
Bunların içərisində onun “Şərq fəlsəfəsi” adlı böyük kitabı diqqəti 
daha çox cəlb edir. İbn Sinanın tamamilə fəlsəfi məsələlərə həsr 
olunmuş “Şəfa” kitabı 18 cilddən ibarətdir. Burada fəlsəfə ilə əla-
qədar məntiq, fizika, kimya, riyaziyyat, astronomiya, biologiya, 
fiziologiya hətta musiqi və bir çox elmlərin nailiyyəti işıqlandırılır. 
Fəlsəfi “Şəfa” kitabında da tibbi fikirlər çoxdur. Bu əsərdə 
hissiyyatın səkkiz növ olması göstərilir. Müasir tibbə isə hissiyyatın 
beş növü məlumdur. Təəssüf ki, bu qədər böyük və fundamental 
əsər hələlik heç bir dilə tərcümə olunmayıb, ona görə nəinki geniş 
oxucu kütləsi, hətta müxtəlif ixtisas sahiblərinə belə məlum deyil. 
Fəlsəfəyə aid İbn Sinanın “Nicat” kitabında üç hissə məntiq, 
fizika və metafizikadan ibarətdir. Hələ 1501-ci ildə bu kitab ilk dəfə 
olaraq latın dilinə tərcümə olunmuşdur. Dərin fəlsəfi fikirlər İbn 
Sinanın “Daneşnameyi əlai” (“Bilik kitabı”) və “Risalei nəfs” 
kitablarında və bir sıra digər başqa əsərlərində də vardır. 
Əbu Əli İbn Sina müxtəlif elmlər ilə yaxından tanış olduğu 
üçün özü də bu elmlərin təsnifatına aid əsər yazmışdır. Onun ruh 
haqqında aforizmləri kitabında qəzəb, kin, qorxu, sevinc və başqa 
emosional hallar haqqında hətta müasir tibbə maraqlı olan 
məlumatlar verilir və onların idarə edilməsi göstərilir. 
Dahi Şərq alimi İbn Sinanın “Şəfa”, “Nicat”, “İşarələr” və s. 
bu kimi fəlsəfəyə aid bəşəriyyətin böyük nailiyyətlərindən sayılan 
kitablarının nəticəsində Qərbdə onu görkəmli filosof kimi tanımış-
lar. Sonralar məlum olmuşdur ki, İbn Sina həm də dahi həkimdir. 
Onun fəlsəfi fikirləri Dekartın (31.03.1596-11.02.1650) fəlsəfi tə-
fəkkürünün yaranmasında böyük rol oynamışdır. Dekart özü də 
bunu inkar etməmişdir. Onun məşhur bir sözü ki; “mən fikir edirəm, 
demək mən varam”, İbn Sinanın bir sıra əsərlərin də müxtəlif 
 73 
variantlarda təzahür etmişdir. Demək olar ki, o dövrün həkimlərinin 
əksəri filosof, filosofların əksəri həkim idilər. Elə bu da tibbin 
nəzəriyyə və praktikasının inkişafında olduqca mühüm rol 
oynamışdır. Heç də təsadüfi deyil ki, bu alimlərin əsərlərində 
müasir tibbdə hakim olan determinizm (səbəbiyyət) nəzəriyyəsinə 
böyük yer vermişlər. Xəstəliklərin analizində hər şeydən əvvəl 
başqa səbəbi tapıb, aradan qaldırmağa çalışmışlar. Hətta min il 
bundan əvvəl mikroskopdan heç bir məlumat olmadığı dövrdə İbn 
Sina öz əsərlərində gözə görünməyən xəstəlik törədici amillərin 
(mikroblar) olmasına işarə etmişdir. 
Bu amillərin əksəriyyətində kəmiyyət dəyişiklərinin toplana-
raq yeni keyfiyyətə keçməsi, bununla əlaqədar xəstəliyin müxtəlif 
mərhələlərinin olması göstərilmişdir. Xəstəliklərin müalicəsində hər 
bir mərhələnin xüsusiyyətinin nəzərə alınmasının əhəmiyyəti qeyd 
edilmişdir. O dövr ki, həkimlər hesab edirdilər ki, xəstəlik kimi 
mürəkkəb bir prosesin gedişində orqanizmin müdafiəyə uyğunlaşma 
reaksiyaları ilə xəstəliyi törədən amillərin dağıdıcı və sarsıdıcı 
qüvvələri arasında daimi mübarizə gedir. Onlar deyirdilər ki, xəstə 
əsas etibarı ilə öz gücünə sağalır, həkim isə buna kömək edir. 
Orta əsrlərdə Şərq alim və həkimlərinin əsərlərində tibbin 
həm nəzəri, həm də klinik məsələləri bir çox cəhətlərdən müasir 
səviyyədə öyrənilmişdir. Bu alimlərin əsərlərində ilk növbədə tibbin 
sərhəd və vəzifələri qətiləşdirilmişdir. Onlar qeyd edirdilər ki, tibbin 
vəzifələri heç zaman yalnız xəstəliklərin müalicəsini öyrənməklə 
məhdudlaşa bilməz, sağlamlığın öyrənilməsinə, onun möhkəmlən-
məsinə və qorunmasına da fikir verilməlidir. İbn Sinanın “Tibb qa-
nunu” kitabında sağlamlığın dərəcələri haqqında qeydlər müasir 
alimlərin fikirlərinə olduqca yaxındır. Hələ o zaman “Tibb qanunu” 
kitabında bu dahi alim sağlamların sağlamlığı, sağlamlığın möh-
kəmləndirilməsi üçün xüsusi dərmanların tətbiq edilməsinə böyük 
yer vermişdir. 
Yaxın və Orta Şərqin klassik həkimlərindən Zəkəriyya Ər-
Razini klinik məsələlər, İbn Sinanı tibbin nəzəri, İsmayıl Cürcanini 
isə bunların hər ikisi yaxından maraqlandırmışdır. 
 74 
Hərçənd ki, o zaman meyitlərin təşrihinə (yarılmasına) rəsmi 
icazə verilmirdi, lakin bu alimlər və onların davamçıları anatomiya 
haqqında məlumatları diqqəti xeyli cəlb edir. Hətta o zaman onların 
beyinində müəyyən mərkəzlərin olmasını qeyd etmişlər. Uzunsov 
beyində həyatı mərkəzlərin olmasını bilərək və ağac şaxələrinə 
bənzədiyini nəzərə alaraq ona həyat ağacı adı vermişlər. Maraqlıdır 
ki, onlar anatomiyanı tədric olunmuş şəkildə yox, həmişə funksiya 
ilə sıx əlaqədə götürmüşlər. İsmayıl Cürcani hələ o zaman qan 
dövranı haqqında müasir təsəvvürə yaxın fikirlər söyləmişdir. Ürək 
əzələsini qidalandıran xüsusi dərmanların olmasını göstərmişdir. 
Ərəb alimi İbn ən Nafisin əsərlərində ağciyər qan dövranı (kiçik qan 
dövranı) haqqında (XIII əsr) məlumatı maraqlıdır. İbn Sina və 
Cürcani iyirmiyə qədər nəbz növlərinin olması və onların diaqnostik 
əhəmiyyətini göstərmişlər. 
Şərq alimlərinin əsərlərində patologiya, gigiyena hətta gineko-
logiya və s. bir çox müasir tibbin mühüm məsələləri haqqında ol-
duqca maraqlı məlumatlara rast gəlmək olar ki, bunların üzərində 
ayrılıqda dayanmaq lazımdır. O dövr də yaşayan alimlərin əsərlərin-
də müasir tibb də mövcud olmayan sahələrə də rast gəlmək müm-
kündür. Məsələn, səfər gigiyenası. Bu alimlərin əsərlərində sağlam-
lığı qoruyub möhkəmləndirmək, xəstəliklərin qarşısının alınması və 
müalicəsi üçün pəhriz qaydasına əməl edilməsinə böyük yer verilir. 
Hətta ayrı-ayrı xəstəliklərdə hansı heyvanların ətinin xeyirli olması 
göstərilir. Onlar hətta müalicəvi bədən tərbiyəsi, tibbi kosmetika və 
s. üzərində də ətraflı dayanmışlar. 
Şərq alimləri, xüsusilə İbn Sinanın əsərlərində qeyd olunan 
dərman bitkilərinin sayı müasir tibbə məlum olan dərman bitkilərin-
dən xeyli çoxdur. Mürəkkəb dərman formaları sırasında əhval-ru-
hiyyəni yaxşılaşdıran, məcazi dəyişdirən, qəm-qüssəni azaldan, ağlı 
artıran və s. bu kimi məcunlar (kokteylər)  müasir tibb üçün olduqca 
maraqlı ola bilər. Ümumiyyətlə o, zaman ki, Şərq alimlərinin əsərlə-
rində qəm, qüssə, ümidsizlik, xəcalət, qəzəb, kin, həddindən artıq 
şadlıq və s. bu kimi emosional halların öyrənilməsində və onların 
idarə edilməsində olduqca maraqlı məlumatlar vardır. Hətta onlar o 
 75 
zaman göstərmişdilər ki, həddindən artıq şadlıq özü də bəzən 
ölümlə nəticələnə bilər. Mənfi emosiyaların qarşısının alınması, 
onların orqanizmə zərərinin azaldılması üçün fiziki iş ilə məşğul 
olmaq, başqa şəhərlərə səfər etmək, xoşagələn musiqiyə qulaq 
asmaq, maraqlı adamlarla söhbət etmək və s. əsas yer vermişlər. 
Ümumiyyətlə demək olar ki, Şərq alimlərinin əsərlərində 
müalicədən daha çox profilaktik tədbirlərinin aparılmasına böyük 
yer verilmişdir. Şərqdə belə bir ümumi qəbul edilmiş misal var ki, 
hər hadisənin əlacını o hadisə baş verməmişdən əvvəl aparmaq la-
zımdır. İkinci misal, zərərverici amili sənə zərər vermədən qabaq 
məhv et. 
Orta əsrlərdə Şərq alimlərinin bu nailiyyətlərinin həddindən 
artıq böyük olmasının nəticəsidir ki, həmin dövrün alimləri və 
onların davamçılarının işləri bütün dünyada məşhur olub, müxtəlif 
dillərdə nəşr olunmuşdur. Məsələn, İbn Sinanın “Tibb qanunu” 
kitabı 30 dəfədən çox latın dilinə tərcümə edilmişdir. Bu kitab 
XVIII əsrin axırlarına qədər Avropada Universitetlərində tədris 
olunan əsas kitablardan biri idi. 
Zəkəriyya Ər-Razinin “Əlhavi” kitabı ən azı beş dəfə latın 
dilinə tərcümə edilmişdir. O dövrün klassik tibb alimlərindən biri 
İsmayıl Cürcaninin “Xarəzmşahlar zəxirəsi” tibbin nəzəriyyə və 
praktikasında daha geniş məlumata malik olmasına baxmayaraq 
nisbətən az məşhurlaşmışdır. Bu kitab IX fəsildən ibarət olub, 
mahiyyət etibarilə demək olar ki, o zamanın tibb ensiklopediyası 
sayıla bilər. Bu əsərin ərəb dilində olan variantı XII cilddən 
ibarətdir. Onun xülasəsi də sərbəst kitab şəklində nəşr olunmuşdur. 
Demək olar ki, müasir tibbin nəzəriyyə və praktikasının elə bir 
sahəsi yoxdur ki, Cürcani ona toxunmasın. 
Bu görkəmli alimlərin sırasında Azərbaycan alimlərinin də 
rolu az olmamışdır. Hətta İbn Sinanın bilavasitə tələbələrindən biri 
olan azərbaycanlı alim Əbülhəsən Bəhmənyarın da fəlsəfi və tibbi 
məsələləri haqqında fikirləri mütəxəssislərə, geniş kütlələrə az 
bəllidir. 
 76 
Orta əsrlərdə tibbin əsas nailiyyətlərindən biri də həkimlərin 
təkmilləşdirilməsi ilə məşğul olmaqdan ibarət idi. Bu məsələni qeyd 
etmək olduqca mühümdür ki, həkimlərin təkmilləşdirilməsi 
məsələsinin zəruri olması “Avesta” da qeyd olunmuşdur. 
Orta əsrlərdə Şərqdə bu məsələyə ciddi fikir verilir və onun 
həyata keçirilməsi üçün o dövr ki, akademiyaların nəzdində xüsusi 
kurslar təşkil olunmuşdu. 
Orta əsrlərdə Şərq alimlərinin tibbə aid elmi populyar 
məqalələr nəşr etmələri olduqca diqqətə layiqdir. Hətta demək olar 
ki, bu məsələnin banisi onlar sayıla bilərlər. Məlumdur ki, bu dahi 
alimlər çox zaman tanınmış, məşhur şəxslərin xahişi ilə tibbin 
müxtəlif sahələrinə aid olan yalnız bir nüsxədən ibarət kitab və 
məqalə yazıb bağışlayırdılar. Belə əsərlərdən İbn Sinanın 
“Cudiyyə” (“Bəxşiş”) Zəkəriyya Ər-Razinin “Həkimə əli çatmayan 
adamlar üçün”, “Dərmanların mənfəəti”, “Mənsuri tibb kitabı” və s. 
əsərləri göstərmək olar. Bu sonuncu kitabda xüsusilə ayrı-ayrı 
xəstəliklərdə pəhriz məsələlərinə geniş yer verilir. 
Bu alimlərin fəlsəfə ilə tibbin əlaqəsi haqqında geniş işləri 
sonralar Qərbdə yayılıb və orada həm fəlsəfə və həm də tibbin 
inkişafına yaxından kömək etmişdir. 
Əl-Fərabi böyük filosof olmaqla yanaşı həm də həkim idi. O, 
təbiətşünaslıq və fəlsəfə haqqında yüzdən çox əsər yazmışdır. 
Fərabinin “Elmlərin təsnifatı” adlı məşhur kitabı Madridin kitab-
xanasında saxlanılır. O, əsərdə elmlərin bir-biri ilə əlaqəsi və onla-
rın hamısının fəlsəfə ilə yaxınlığı haqqında qiymətli məlumatlar 
vardır. Bu təsnifatda tibbə verilən yer diqqəti xüsusi cəlb edir. 
Əl-Fərabinin ən məşhur əsərlərindən biri “Yüksək müdrikli-
yin mirvarisi” kitabıdır ki, burada o, sıx formada özünün fəlsəfi 
təyinini vermişdir. Onun bir çox elmlər ilə yaxından tanışlığı Fəra-
binin tərəfindən təklif edilən elmlərin təsnifatında özünü göstərdi. 
Onun fəlsəfəsi daima isxalastikanın əleyhinə olmuşdur. Fərabi 
təbiətin bütün hadisələrində fəlsəfi qanunauyğunluğu axtarmağa çox 
cəhd etmişdir. Onun fikrincə elmin əsas vəzifəsi dünyanı öyrənmək-
dən ibarətdir. İlk növbədə Fərabi elmdə nəzəri və praktik istiqamət-
 77 
lərin olmasını göstərib və onların sıx əlaqəsini qeyd etmişdir. Tibbə 
aid bu məsələ orta əsrlərdə Azərbaycan alimi Mahmud ibn İlyasın 
“Tibb kitabı” adlı əsərində aydın şəkildə öz izahını tapmışdır. 
Fərabi həm də kainat sferasında olan hərəkətləri və onların mahiy-
yətinin açılmasına təbii qanunların fəlsəfədə tətbiqinə və s. böyük 
yer verilmişdir. 
Əbu Reyhan Biruni təbii hadisələrin mahiyyətinin açılmasın-
da böyük işlər görmüşdür. Praktik nöqteyi-nəzərdən onun əsərləri 
təbiətşünaslıq və fəlsəfə üçün əvəzsizdir. 
İbn Rüşd Avropada daha məşhur filosof idi. O, həmişə çalış-
mışdır ki, fəlsəfəni mövhumatdan təmizləsin. Mütərəqqi fəlsəfəni 
həqiqi bir elm kimi inkişaf etdirmək də onun rolu böyükdür. O, öz 
əsərlərində din ilə fəlsəfənin əlaqəsindən danışır və fəlsəfəni 
müdafiə edirdi. Özündən əvvəlki məşhur alimlərin fəlsəfə haqqında 
məlumatlarını yekunlaşdıraraq, onlara qiymətli əlavələr etmişdir. 
Beləliklə, fəlsəfə ilk dəfə yarandıqdan ən ümumi qanunauy-
ğunluqlarını öyrənən əsas elm sayılırdı. Hərçənd ki, müxtəlif 
elmlərin sürətli inkişafı ilə əlaqədar fəlsəfə son zamanlar bir qədər 
öz mühüm əhəmiyyətini itirməyə başlamışdır. Lakin son zamanlar 
elm və texnikanın sürətli inkişafı dövründə yaranan bir çox elmlərin 
hamısından müəyyən nəticə çıxarmaq üçün fəlsəfənin mühüm rolu 
daha çox hiss edilir. 
Hal-hazırda müxtəlif elmlərin ayrılığından daha çox onların 
bir-biri ilə sıx əlaqəsi haqqında aparılan kompleks işlər diqqəti cəlb 
edir. Bu qabiliyyət isə yalnız fəlsəfi təfəkkürə malik olan alimə mü-
yəssər ola bilər. 
Heç də təsadüfi deyil ki, C. H. Təqdisi öz elmi işlərində, mü-
hazirələrində daima fəlsəfi təfəkkürə böyük yer verirdi. Onun yüz-
lərlə elmi əsərləri, monoqrafiyaları və dərsliklərində həmişə fəlsəfi 
təfəkkürə böyük yer verilmişdir. Onun, xəstəliyin mahiyyətinin öy-
rənilməsində fəlsəfi və tarixi yanaşma, xəstəliyin mahiyyəti haq-
qında müasir fəlsəfi anlayış, xəstəliyin məfhumunun evolyusiyasına 
dair əsərləri vardır. 
 
 78 
2.3. M. S. Abdullayevin əsərlərində  
tibb, tarix və fəlsəfə 
 
Əməkdar elm xadimi, professor Məmmədsadıq Abdullayev 
(1924-2006) qırxıncı illərin ortalarından, yəni hələ gənclik 
yaşlarından elmi-tədqiqat işlərinə xüsusi fikir verirdi. 
Elmi fəaliyyətə başladığı ilk günlərdən anatomiyanın daha 
mürəkkəb sahələrindən sayılan sinir sisteminin periferik hissəsinin 
morfologiyasını öyrənməklə məşğul olur. Namizədlik dissertasiya-
sını, vegetativ sinir sisteminin parasimpatik hissəsi ilə bağlı çənəaltı 
qanqlionun anatomiyasını öyrənməyə həsr etmişdir. Bunla yanaşı o, 
dilaltı qanqlionu da öyrənmişdir. Bunları tədqiq etmək üçün çoxlu 
preparatlardan istifadə etmişdir. Çənəaltı qanqlion, onun kökləri və 
ətraf orqanlarla rabitəsi 131 preparat üzərində öyrənilmişdir. 
Qanqlionun əsas kökü sayılan təbil-dil kökünü ətraflı müayinə 
etmək üçün dil sinirinin (üçlü sinirin ikincili şaxəsi) və təbil telinin 
(ara sinirinə aiddir) incə quruluşu aydınlaşdırılmışdır. Histoloji 
tədqiqatlar zamanı o, qanqlionla bağlı mielinli lifləri də tədqiq 
etmişdir. Namizədlik dissertasiyasının müdafiəsi başa çatdıqdan 
sonra M. S. Abdullayev periferik sinirlər sahəsindəki tədqiqatlarını, 
xüsusilə mielinli sinir liflərini daha geniş və dərindən öyrənmək 
fikrinə düşür. Bu işdə ona Leninqrad (Sankt-Peterburq) laboratori-
yalarında, xüsusilə professor B. A. Favarskinin laboratoriyasında 
əldə etdiyi təcrübə çox kömək etmişdir. 
O, respublikada periferik sinirlərin mieloarxitektonikası ilə 
bağlı ilk elmi məqalə (“Bəzi periferik sinirlərin kötükdaxili 
quruluşu”) ilə də 1960-cı ildə çıxış etdi. Lakin sinirlərin incə quru-
luşunu öyrənmək sahəsində daha ciddi tədqiqatları o, Leninqrad 
Hərbi Tibb Akademiyasında aparmışdır. Məhz o həmin illərdə 
(1960-1965) doktorluq dissertasiyasını başlayır, bitirir və müdafiə 
edir. İki cilddən ibarət həmin dissertasiya gözün hərəki aparat sinir-
lərinin (gözün hərəki, blok və uzaqlaşdırıcı sinirləri) incə qurulu-
şuna həsr olunmuşdur. Göstərilən üç sinir beyindən çıxdığı və kəllə 
boşluğundan keçdiyi yerdə, habelə əzələlərin daxilində hərtərəfli 
 79 
eksperimental-morfoloji metodlarla tədqiq edilmişdir. Nəticədə bir 
çox qarışıq məsələlər aydınlaşdırılmış və sinirlərin daxili quruluşu 
haqqında aydın təsəvvür yaranmışdır. Bu sinirlərin tərkibi həm 
insanda, həm də eksperimentlə əlaqədar olaraq itdə də öyrənilmiş-
dir. Tədqiqatla bağlı ayrı-ayrı məsələlər haqqında məlumat nəinki 
respublika elmi ədəbiyyatında, habelə keçmiş SSRİ-nin böyük şə-
hərlərində və xarici ölkələrdə də dərc edilmişdir. 
1973-ci ildə M. S. Abdullayevin “Gözün hərəki aparat sinir-
ləri” adlı sanballı monoqrafiyası işıq üzü gördü. Monoqrafiyada bir 
sıra beynəlxalq xarakterli mübahisəli məsələlər işıqlandırılmışdır. 
Kitab da ilk dəfə həmin sinirlərin istər xarici, istərsə daxili 
quruluşunun fərdi xüsusiyyətləri verilir. Bu sinirlərin afferent 
mənbələri, aralarında rabitə olması ideyası, habelə onların vegetativ 
sinir sistemi ilə rabitəsi təhlil olunur. Həmin sinirlər həm insanda, 
həm eksperimental yolla heyvanlarda ətraflı öyrənilmişdir. 
Bunları öyrənmək üçün o, 70-ə qədər heyvanlar (itlər) 
üzərində neyrocərrahlıq əməliyyatları aparmışdır. Kəllə boşluğunda, 
beyin əsasında gözün bu və ya digər hərəki siniri kəsildikdən sonra 
itlər yaşayırdı. Dəyişiklik yalnız gözdə baş verirdi və bu 
dəyişikliklər izlənilirdi. Ümumiyyətlə müasir morfoloji metodların 
kompleks şəkildə tətbiqi, habelə bu sinirlərin uzun illər öyrənilməsi 
aşağıdakı məsələləri müəyyənləşdirməyə imkan verdi. 
Gözün hərəki, blok və uzaqlaşdırıcı sinirlərinin ekstramedul-
yar hissələri beyin əsasından başlayaraq göz alması əzələlərinə 
qədər öyrənilmişdi. Həmin sinirlərin üçlü sinirin birinci şaxəsi ilə 
rabitəsinin mahiyyəti müəyyənləşdirilmişdir. Gözün hərəki sinirləri-
nin afferent keçiricilərinin mənşəyi açıqlanmışdır. 
Bu sinirlərin vegetativ sinir sistemi ilə o cümlədən kirpik 
qanqlionu ilə rabitəsi hərtərəfli işıqlandırılmışdır. Həmin sinirlərin 
çox siqmentli innervasiya məsələləri haqqında geniş yazılmışdır. 
Onların tərkibindəki mielinli sinir liflərinin morfoloji xüsusiyyətləri 
aşkar edilmiş, sinir-əzələ nisbətləri müəyyən edilmişdir. 
Hər şeydən əvvəl eninəzolaqlı əzələlərin innervasiyası ilə 
bağlı dünya ədəbiyyatında ciddi mübahisə doğuran bir fakt burada 
 80 
dəqiqləşdirilmişdir. Qeyd edim ki, bütün məsələlər “Gözün hərəki 
aparat sinirləri” monoqrafiyasında tarixi-elmi baxımdan araşdırılır. 
Yeri gəlmişkən qeyd etməliyəm ki, müvafiq incə məsələləri aydın-
laşdırmaq üçün mən dəfələrlə M. S. Abdullayevlə görüşmüşdüm; 
nəticədə çətin anlaşılan fikirlər açıqlanırdı. Mövcud tədris kitab-
larında hələ də yazılır ki, eninəzolaqlı əzələ lifləri həm animal, həm 
də vegetativ (simpatik) sinirlərlə innervasiya olunur. Kitabda bu 
haqda geniş məlumat verilir, bir çox alimlərin adı çəkilir. Əlavə 
edim ki, bu haqda onun Azərbaycan Tibb jurnalının səhifələrində də 
(1967 və 1968-ci illərdə) ətraflı çıxış etmişdir. Burada dünya miq-
yaslı iki alimin adı tez-tez təkrar edilir. Bunlardan biri Hollandiyalı 
neyrohistoloq Buke, digəri isə sovet neyrofizioloqu L.A.Orbelidir 
(25.06.1882-09.12.1958). 
1909-cu ildən başlayaraq Buke əzələlərin simpatik innervasi-
yasına konkret toxunaraq yazır ki, hər bir eninəzolaqlı əzələ lifi iki 
sinir sistemi ilə (somatik və simpatik) innervasiya olunur. Bunlar-
dan biri mielinli (somatik), ikinci isə mielinli lifi müşayət edən mie-
linsiz lifdir və Buke sonuncuya əlavə lif adı verir. Bu ideya sonralar 
anatomlar və histoloqların çoxu tərəfindən qəbul olundu və hətta 
tədris kitablarına da salındı. Mülahizəni möhkəmlətmək üçün 
morfoloqlar neyrofizioloji tədqiqatlara əl atırlar. Əslində isə onlar 
L.A.Orbelinin fikrindən düzgün istifadə etmirdilər. M. S. Abdulla-
yev göstərirdi ki, Bukenin və onun ardıcıllarının (Kunts, 1927;       
V. N. Murat, 1947; T. N. Rodostina, 1973) fikri düz deyildir; sim-
patik sinirlər eninəzoloqlı əzələ liflərini bilavasitə innervasiya etmir, 
onları yalnız animal (somatik) sinirlər innervasiya edir. Təəssüf ki, 
monoqrafiyanın digər problemləri üzərində dayanmaq imkanı 
yoxdur. Lakin gətirilən qısa qeydlərdən aydın olur ki, “Gözün 
hərəki aparat sinirləri” monoqrafiyası nevrologiya elminə, bütünlük-
də oftalmonevrologiya və ümumiyyətlə oftalmologiya sahəsinə 
yeniliklər gətirmişdir. Kirpik qanqlionu və onun təbiəti haqqında 
aparılan tədqiqatın nəticələri də monoqrafiyanın geniş profilliyinə 
sübutdur. 
 81 
Yetmişinci illərin əvvəllərində Ştutqartda çap olunan 
jurnallarda M. S. Abdullayevin elmi əsərləri geniş formada nəşr 
olundu: “Modern Medisina” jurnalı onun “Binokulyar görmə za-
manı gözün hərəki aparat sinirlərinin morfologiyası” və “İdeen des 
Ekzakten Vissens” jurnalı “Periferik sinirlərin daxili quruluşu” adlı 
əsərlərini alman dilində çap etdirdi. Hər iki jurnalda həmin 
məqalələrin sonunda müəllifin dərc olunan problemlər sahəsindəki 
şəxsi əsərlərinin bəziləri və özü haqqında qısa məlumat verilir. 
1972-ci ildə Almaniyanın anatomiya sahəsində məşhur jurnalı 
sayılan “Anatomişer antsiaynqer” onun “Gözün hərəki aparat 
sinirlərinin morfofunksianal xüsusiyyətləri haqqında müasir təsəv-
vür” adlı daha böyük əsərini dərc etdi. Ətraflı illüstrasiya ilə verilən  
bu məqalə xarici görünüşü ilə də diqqəti cəlb edir. Almaniyada çap 
olunan bütün məqalələr istər elmi cəhətdən, istərsə də jurnalistik 
cəhətdən dövrün bütün tələblərinə son dərəcə yüksək səviyyədə 
cavab verirdi. Məhz həmin dövrlərdən başlayaraq M. S. Abdullayev 
müxtəlif ölkələrdə keçirilən elmi konqreslərə dəvət olunur. 1973-cü 
ildə o, Bolqarıstan anatomlarının V konqresində “Gözün hərəki 
aparat sinirlərinin “özgə” lifləri haqqında” adlı mövzu ilə məruzə 
edir. Elə həmin ildə onu Ştutqartda nəşr edilən “İdeen des Ekzakten 
Vissens” jurnalının redaksiya kollegiyasına üzv seçdilər. 1974-cü 
ildə həmin jurnal onun “Bəzi kəllə sinirlərinin” topoqrafiyası” adlı 
başqa bir məqaləsini çap edir. 1975-ci ildə Ştutqartda nəşr olunan 
jurnal yeniləşirdirilir və “Ekzakt” adı ilə buraxılır. M. S. 
Abdullayev bu jurnalda da redaksiya kollegiyasına üzv seçilir. 
1975-ci ildə o, anatomların Yaponiyada keçirilən X Beynəl-
xalq konqresinə dəvət olunur. Tokioda ingilis dilində “Periferik 
sinirlərdə postnatal mielinizasiya” adlı məruzə ilə çıxış edir. 
Göründüyü kimi həmin vaxtlardan başlayaraq M. S. Abdullayev 
nevrologiyanın yeni morfoloji problemi-mielinizasiya məsələləri ilə 
məşğul olub. O, bu problem sahəsindəki tədqiqatlarını ömrünün 
sonuna kimi davam etdirmişdir. 
1976-cı ildə onu Almaniyaya dəvət etdilər və orada Rostok 
şəhərində (Varnemünde) “Postnatal mielinizasiya rəqəmlərlə” adlı 
 82 
mərizə ilə çıxış etdi. Məruzə maraqla dinlənilmişdi və bir ildən 
sonra, yəni 1977-ci ildə “Verhand anatomişer qezelşaft” (“Anatom-
lar cəmiyyətinin xəbərləri”) toplusunda çap edildi. Qeyd olunan 
məqalədə insan anadan olandan sonra onun sinirlərində mielinli 
liflərin necə artıb formalaşmasından söhbət gedir. Sonra o, həmin 
(1977) ildə Polşa anatomlarının XI qurultayına dəvət olundu və Bia-
lastok şəhərində “Miqdari analiz üsulu ilə mielinli liflərin morfoloji 
və funksional xüsusiyyətlərinin aşkar edilməsi” adlı məruzə ilə çıxış 
etdi. Mielinli lifləri hərtərəfli öyrənən M. S. Abdullayev onların 
riyazi analizinə çox fikir verirdi. Bu məruzədən bir il əvvəl o, öz 
elmi məqaləsində müxtəlif diametrli mielinli liflərə malik sinirlərin 
funksional xüsusiyyətlərini öyrənməkdən ötəri orta diametrli 
modernləşdirilmiş lifləri (dx) müəyyən etmək qərarına gəlir və 
bunun üçün xüsusi formul da təklif etmişdir. Bu formul əsasında 
təkamül prosesində mielinli liflərin diferensiasiya dərəcəsini və 
funksional dəyişiklik zamanı bu liflərdə impulsun nəql olunması 
dərəcəsində baş verən irəliləyişi aşkara çıxarırdı. 
1978-ci ildə onu Koşitse şəhərində keçirilən Çexoslovakiya 
anatomlarının XXI konqresində Sovet ölkəsinin yeganə nümayən-
dəsi kimi iştirak edib, və birinci gün konqresin plenar iclasında 
“Qan cərəyanı pozulanda sinirlərin regenerasiyası zamanı mielinləş-
mənin gedişi” adlı məruzə ilə çıxış etmişdir. 
M. S. Abdullayevin Beynəlxalq elmi-fəaliyyətində ən böyük 
hadisə 1979-cu ildə baş vermişdir.  Həmin ilin sentyabrında Avropa 
anatomları özlərinin V konqresini Praqa şəhərində keçirildi. Həmin 
konqres onu həm məruzəçi kimi dəvət etdi, həm də periferik 
sinirlərin incə quruluşunu öyrənmək sahəsində onun görkəmli alim 
olduğunu nəzərə alaraq konqresin müvafiq bölgəsinə birinci sədr 
təyin etmişdilər. 
M. S. Abdullayev nevrologiya sahəsində geniş miqyaslı 
təcrübələr aparmışdır. 
Bu vaxta qədər elmə sinir liflərinin yalnız bir degenerasiya 
forması məlum idi; onu da 150 il bundan əvvəl ingilis alimi Uoller 
(Valler) kəşf etmişdir. Uoller qurbağa və digər heyvanlarda siniri 
 83 
kəsir, görür ki, onun periferik hissəsi öldü (yəni degenerasiyaya 
uğradı), mərkəzi hissə qaldı. Uoller degenerasiyasının baş verməsi 
üçün sinir mütləq kəsilməlidir. Mərkəzi hissə ölmür, ona görə ki, o 
müvafiq hüceyrə cismi ilə öz rabitəsini itirmir. Bu degenerasiya son 
illərə qədər elmə məlum olan yeganə degenerasiya forması idi. 
Həmin degenerasiya haqqında B. S. Doynikov belə yazır: “Öz mər-
kəzlərindən ayrılan sinir lifləri degenerasiya edir, lakin mərkəzlə 
rabitəsini itirməyən liflər degenerasiyaya uğramırlar”. 
1985-ci ildə M. S. Abdullayev yeni degenerasiya formasını-
“Qalxan degenerasiya”nı kəşf etmişdir. Bu elm üçün böyük yenilik 
idi. Onun kəşf etdiyi degenerasiya xronik işemiya şəraitində baş 
verirdi. Qidalanması pozulan toxuma ya orqan hissələri dağılanda 
müvafiq sinir lifləri vəzifədən qalır və degenerasiyaya uğrayır. 
Proses sinir lifinin ucundan başlayır və tədricən onun hüceyrə 
cisminə doğru yayılır. 
Bu kəşf haqqında müvafiq məlumat müxtəlif ölkələrdə-Ru-
siya, Almaniya, Ukrayna, Polşa və s. yerlərdə çap edilmişdir. “Qa-
lxan degenerasiya” haqqında o, 1985-ci ildən başlayaraq bir çox şə-
hərlərdə - Batumidə, Moskvada, Leninqradda, Vinnitsada, Leypsiq-
də və nəhayət, Bakıda məruzələrlə çıxış etmişdir. 
Hələ 1985-ci ilin oktyabrında o, Leninqradda İ. P. Pavlov 
adına Fiziologiya İnstitutunda neyronun funksional laborato-
riyasında yeni degenerasiya haqqında məruzə ilə çıxış etmişdir. 
İnstitutun direktoru akademik V.A. Qovırin bu haqda yazırdı; 
“Bizim institutda professor Abdullayev insanda sinirlərin mieloarxi-
tektonikasına işemiyanın təsiri” adlı məruzə ilə çıxış etdi. Onun 
öyrəndiyi mövzu istər klinik, istərsə də nəzəri cəhətdən aktualdır. 
Tədqiqat elektron mikroskopiyasını cəlb etməklə klassik neyro-
histoloji metodlarla aparılır. Müxtəlif mielinli liflərin işemiya 
zamanı zədələnməsinin quruluş mexanizmlərinə dair yeni məlumat 
əldə etmiş və “Qalxan degenerasiya” haqqında yeni təsəvvür 
yaratmışdır”. 
Akademik V. V. Kupriyanov yazır ki; “M. S. Abdullayevin 
məqalələri və məruzələri istər ölkəmizin, istər xarici ölkələrin mü-
 84 
təxəssis nevroloqlarında böyük maraq oyatdı. O, “Qalxan dege-
nerasiya” adlı yeni konsepsiya təklif etmişdir. Bu kəsilmiş periferik 
sinirlərdə müşahidə edilən Uoller degenerasiyasından fərqlənir”. 
1997-ci ilin noyabr ayında İ. P. Pavlov adına Sankt-Peterburq 
Dövlət Tibb Universitetinin normal anatomiya kafedrasının 100 illi-
yinə həsr olunmuş “Müasir morfologiyanın fundamental və tətbiqi 
aspektləri” adlı kitabında M. S. Abdullayevin “Qalxan degene-
rasiyanın labüd olması haqda” («О неизбежности восходяшей 
дегенерации нервов») adlı məqaləsi çap olundu. 
Beləliklə, indi nevrologiya elminə iki degenerasiya forması 
məlumdur; bunlardan biri Uoller degenerasiyası adlanır və bu elmə 
XIX əsrin ortalarında daxil edilmişdir. Əsas və prinsipial məsələ 
ondadır ki, Uoller degenerasiyası təsadüfi halda və yalnız müvafiq 
xəstəlik nəticəsində bəzi adamlarda, yəni nadir hallarda baş verir. 
Bunun səbəbi vardır, belə ki, həmin şəxsdə hansısa sinir zədələnir, 
daha doğrusu öz bütövlüyünü itirir. Nəticədə zədələnən, yəni 
kəsilən sinirin yalnız bir periferik hissəsində belə degenerasiya baş 
verir. Sinirin mərkəzi hissəsi nəinki zədələnmir, əksinə o yenidən 
uzana bilir və sinirin dağılan periferik hissəsini hətta müəyyən qədər 
əvəz də edə bilər. 
M. S. Abdullayev degenerasiyanın əvvəl işemiya şəraitində 
baş verən formasını (patoloji formasını) müəyyən etmişdir və bu 
haqda keçmiş Sovet dövrünün ən məşhur morfoloji jurnalı sayılan 
“Arxiv anatomii, qistoloqii i embrioloqii” jurnalında (1988, № 4) 
ətraflı məlumat verilmişdir. Mən həmin məqalə ilə tanış oldum; 
orada degenerasiyanın yalnız işemiya şəraitində müşahidə edilən 
forması qeyd edilir. Qalxan degenerasiyanın ikinci, yəni fizioloji 
forması haqda o məqalədə heç bir məlumat əks olunmamışdı. 
İndi “Qalxan degenerasiya”nın iki forması vardır: fizioloji və 
patoloji formaları. Patoloji forma haqqında M. S. Abdullayev 1988-
ci ildə Leninqradda (indiki Sankt-Peterburq) çap etdirdiyi və yuxarı-
da adı çəkilən məqalədə, habelə Bakıda “Azərbaycan Tibb jur-
nalı”nda, yenə 1988-ci ildə (№ 3) ətraflı məlumat verilmişdir. Pa-
toloji forma xəstəliklə, işemiya dəyişiklikləri ilə bağlı olduğu halda, 
 85 
fizioloji forma yaşla, qocalığa doğru getməklə əlaqədardır. Yetkin-
lik dövründən sonra bütün insanlarda qalxan degenerasiyanın fizio-
loji forması müşahidə olunmağa başlayır və qocalığa yaxınlaşdıqca 
güclənir. “Qalxan degenerasiya”nın bu iki forması əsasında habelə 
Uoller degenerasiyasını nəzərə alaraq M. S.Abdullayev daha bir 
yenilik açdı ki, neyron (sinir hüceyrəsi) vegetativ, yəni bitki tə-
biətinə malikdir. Bütün bunlar haqqında daha ətraflı məlumat onun 
2002-ci ildə rus dilində nəşr olunan “Anatomiya tarixində sinirlər 
və onların mieloarxitektonikası. Sinirlərin qalxan degenerasiyası. 
“Neyronun vegetativ təbiəti” adlı kitabında daha ətraflı məlumat 
verilmişdir. Bu monoqrafiyadan mənə bir daha tanış oldu ki, 
“Qalxan degenerasiya” sadəcə bir kəşf deyildir, elmi qanundur. Nə 
qədər tibb elmi varsa bu qanunda olacaqdır. 
 
*** 
 
1978-ci ildə M. S. Abdullayev dünyada anatomiya elminin 
banisi sayılan XVI əsrin ən böyük anatomu Andrey Vezalinin 
həyatı ilə, onun başına gələn müsibətlərlə yaxından maraqlanmışdır. 
Əvvəlcə onun meyitlə birlikdə məşhur şəklini böyüdüb öz otağında 
asmaq istəyib, sonra xüsusi ilə 1979-cu ilin ikinci yarısında başla-
yaraq Andrey Vezalinin həyatını, bioqrafiyasının incəliklərini daha 
dərindən öyrənmək istəyir. Bu haqda o, özü belə qeyd edir; “Mən 
onun həyat və fəaliyyəti ilə maraqlanarkən istər-istəməz ikinci əsrin 
ən böyük anatomu Qaleni öyrənməli oldum. Qalensə məni Aristotel 
dövrünə qaytardı. Eramızdan əvvəlki IV əsrdə yaşayan Aristoteli 
indiyə qədər mən böyük filosof kimi tanıyırdım. Onun anatomiya 
ilə yaxından məşğul olması haqda məndə ətraflı məlumat yox idi. 
Təəssüf ki, məsələ yalnız mənim üçün deyil, dünya anatomları üçün 
də belə idi. Buna görə də anatomiyanın ən məşhur tədris kitab-
larında, habelə mövcud ensiklopediyalarda qədim yunan filoso-
funun anatomik fikirləri haqqında aydın təsəvvür yoxdur. Bu hələ 
azdır-onun haqqında hətta düzgün olmayan, yanlış məlumatlar da 
verilir. Müxtəlif dillərdə yazılan müasir kitablarda göstərilir ki, 
 86 
sinirləri vətərlərdən ilk dəfə Aristotel ayırmışdır. Əslində isə məsələ 
əksinədir. Buna bənzər digər məlumatlar da vardır”. 
1979-1988-ci illərdə M. S. Abdullayev “Aristotel və aristo-
telizm anatomiya tarixində” və onun ardınca “Kiçik dövranın böyük 
faciəsi” adlı iki böyük fəlsəfi-tibbi əsərlərini yazmışdır; rus dilində 
yazılan bu kitablar ardıcıl olaraq 1988 və 1992-ci illərdə nəşr 
edilmişdir. Bu iki əsərdə müəllif filosofların müxtəlif baxışlarını 
anatomiya elmində araşdıraraq dünya alimlərinin marağına səbəb 
olan məlumatlar əldə etmiş və nəticədə Aristotelin anatomiya elmi 
sahəsindəki fəaliyyətini böyük məhsuldarlıqla qələmə almışdır. 
“Aristotel və aristotelizm anatomiya tarixində” adlı monoq-
rafiyanın elmi redaktoru akademik V. V. Kupriyanov haqlı olaraq 
göstərir ki, “Aristotelin anatomiya sahəsindəki xidmətləri indiyidək 
öyrənilməmişdir. Bu məsələni professor M. S. Abdullayev başa 
vurdu. Monoqrafiyada insanın və heyvanın quruluşunu öyrənmək 
məsələlərinin ziddiyyətli və mürəkkəb tarixi yolları təhlil olunur”. 
Həmin monoqrafiyada redaktor qeyd edir ki, “Kitabda əhatə olunan 
məsələlər çox genişdir, başlıca məsələ isə odur ki, həmin kitabda 
insanı dərk etməyin təbii-elmi yolu sahəsində Aristotelin yeri 
müəyyən edilmişdir”. Daha sonra V. V. Kupriyanov yazır ki, “Bu 
kitabla tanış olan oxucu yeni insanın formalaşması yollarını 
axtarmaq işində lazımi nəticələr əldə edə bilər”. 
Professor C. T. Əhmədli və akademik D. V. Hacıyev “Aris-
totel və aristotelizm anatomiya tarixində” adlı monoqrafiyaya 
yazdıqları rəydə göstərirlər ki; “Bu kitabda çox böyuk sayda elmi 
ədəbiyyat və birinci növbədə Aristotelin elmi əsərləri, xüsusilə 
“Heyvanların tarixi”, “Heyvanların hissələrinə dair” və sair bioloji 
əsərlər səlahiyyətli və əsaslı şəkildə müsəffəl təhlil edilmişdir”. 
Qədim dövrün ən zəngin ensiklopedik təfəkkürünə malik olan 
Aristotelin anatomiya sahəsindəki xidmətlərini müəyyənləşdirmək 
üçün M. S. Abdullayev eramızdan daha əvvəlki dövrdə anatomiya 
haqqındakı mövcud mülahizələri tədqiq edir. Əsərdə Heraklitdən (e. 
ə. 535-475) başlayaraq Qədim Yunanıstanın məşhur alimlərinin 
xidmətləri, o cümlədən Alkmeonun (e. ə. V əsr), Empedoklun (e. ə. 
 87 
490-430), Hippokratın, Diogenin (e. ə. 412-323), Platonun və baş-
qalarının xidmətləri tədqiq olunur. Burada Empedoklu xüsusi qeyd 
etmək lazımdır. Onun hər iki poemasında olan anatomik, bioloji 
fikirlər ətraflı təhlil edilir. Həmin poemadan poetik misallar kitabda 
verilir. Yalnız bunlardan sonra bəşərin fikir xəzinəsinin ən böyük 
incisi Aristotelin anatomik xidmətləri aşkar edilə bilir. Filosofun 
anatomik fikirləri monoqrafiyada ətraflı izah edilir. Onlarla tanış 
olarkən müəyyən olur ki, mövcud kitablarda Aristotelin fikirlərinin 
düzgün verilməməsinin səbəbləri nədir? Nə üçün kitablarda bu 
haqda yanlış mülahizələr yaranmışdır. Təkcə sinir-vətər mövzusu 
deyil, başqa çox ciddi məsələlər də aydın olur. Aristotelin ürək 
kameraları, onların quruluş prinsipləri və miqdarı haqqında ətraflı 
məlumatlar təhlil edilir. Yalnız monoqrafiya ilə tanış olduqdan 
sonra aydın olur ki, Aristotel insan ürəyinin quruluşu və onun 
kameralarını bilavasitə öyrənmişdir. Ürəyin üç kameralı olduğu 
haqda onun mülahizələri heç də o demək deyil ki, o, ürəyin bütün 
dörd kameralarını görməmişdir. Əksinə, Aristotel bunları görüb, 
lakin onları tamam başqa formada təhlil etmişdir. Kitabı diqqətlə 
oxumadan filosofun anatomik fikirləri düzgün anlaşılmır. 
Prof. C. T. Əhmədli yazır ki; “Bəşərin yaratdığı elm və mədə-
niyyət binası Aristotelin təfəkkür irsi üzərində yüksəlmişdir”. Əlbət-
tə Aristotel nəinki tibb sahəsində, hətta bütün elmlər sahəsində mi-
silsiz xidmətləri olan bir şəxsiyyətdir. 
Prof. A. Əhədov və B. Bayramov “Faydalı kitab” adlı mə-
qalədə yazırlar ki; “M. S. Abdullayev qeyd edir ki, Aristoteli təkcə 
anatom, fizik, yaxud filosof adlandırmaq ədalətsizlik olardı. Müasir 
elmin geniş sahəsinə həsr olunmuş elə bir monumental əsər yoxdur 
ki, orada Aristotelin adı çəkilməsin. 
Prof. D. Y. Hüseynov qeyd edir ki; ““Aristotel və aristotelizm 
anatomiya tarixində” əsəri məni valeh etdi. Həmin kitab mənim fik-
rimcə, müəllifin şah əsəridir və olduqca yüksək səviyyədə yazıl-
mışdır. İlk dəfə Aristotelin anatomik fikirlərini M. S. Abdullayev 
qələmə almışdır”. 
 88 
Beləliklə, Aristotelin irsi hələ bundan sonra da təhlil olunacaq 
və öyrəniləcəkdir. M. S. Abdullayevin “Aristotel və aristotelizm 
anatomiya tarixində” əsəri nəsildən-nəslə qiymətli bir xəzinə kimi 
qalacaqdır. 
M. S. Abdullayevin ikinci böyük fəlsəfi əsəri “Kiçik dövranın 
böyük faciəsi” (1992) monoqrafiyasıdır. Bu əsərdə kiçik qan 
dövranın kəşf edilməsi tarixi və həmin tarixdə baş verən hadisələr, 
ədalətsizliklər və hətta faciəli hadisələr ətraflı surətdə təhlil edilir. 
Kiçik qan dövranın tarixi çox genişdir. Aristoteldən başlaya-
raq Harveyə qədər (XVII əsrin ingilis alimi) davam edən iki min-
illik tarix ətraflı işıqlandırılır. Kiçik qan dövranının ilk dəfə ərəb ali-
mi İbn ən Nafis (XIII əsr) tərəfindən kəşfi və bu kəşfin müxtəlif 
mənbələrdə düzgün olmayaraq istifadə olunması, İbn ən Nafisin 
adının 600 il unudulması və s. məsələlər aşkar olunur. Bu tarixdə 
məşhur alimlərdən Leonardo da Vinçi (1452-1519), Vezali, 
Mikelancelo (1475-1564), Kolombo (XVI əsr), Migel Servet (1511-
1553), və nəhayət Harvey  haqqında ətraflı məlumatlar verilir. Nə 
üçün kiçik qan dövranı böyük qan dövranından əvvəl kəşf 
edilmişdir? Həmin məsələ aydınlaşdırılır. Onda əsas məqsəd qan 
dövranını öyrənmək olmamışdır. Ruhun orqanizmə necə daxil 
olması və ürəyə necə keçməsini müəyyənləşdirmək istəyiblər. 
Çünki o vaxt orqanizmin heç bir fəaliyyəti ruhdan kənarda düşünül-
mürdü. Bu məsələlər kitabda ətraflı təhlil olunur və fəlsəfi möv-
qedən izah edilir. 
Burada ruh haqqında mövcud mülahizələrə geniş yer verilir. 
C.T. Əhmədli yazır ki; “Bu əsər mifologiyadan dinə, dindən fəlsəfə-
yə keçən, ruhla bədənin nisbəti probleminin həlli mərhələsini açır”. 
M. S. Abdullayevin bu iki monoqrafiyası Azərbaycan elmində 
tibbin tarixi və fəlsəfəsini mənimsəmək üçün dəyərli mənbədir. Biz 
əminik ki, nə vaxtsa bu əsərlər Azərbaycan dilinə tərcümə ediləcək, 
xalqa qiymətli xəzinə kimi qalacaqdır. 
1995-ci ildə M.S. Abdullayevin “Füzuli təfəkküründə anato-
miya izləri” kitabı işıq üzü görəndə onu ilk dəfə əldə edib oxuyan 
mən oldum. Və bilməzdim ki, alim ömrünün bu çağında Füzulini 
 89 
(1483-1556) böyük bir ehtirasla öyrənir və onun anatomik fikirləri 
barədə kitab yazır. 
“Füzuli təfəkküründə anatomiya izləri” adı ilə buraxılan bu 
əsər sözün tam mənasında yüksək elmi səviyyədə yazılmışdır. Axı 
Füzuli indiyə qədər böyük şair və filosof kimi tanınıb; onun anato-
miya ilə bağlı mülahizələri haqda heç kəs yazmamışdır. Doğrudur, 
o, hələ əvvəlki yazılarında da (1977-1988) Füzulinin anatomik fikir-
lərinə toxunmuşdur. Lakin bu kitabda məsələ daha ətraflı təsvir edi-
lir. Müəllif göstərir ki, Füzuli dövründə yəni Renessans dövrünə 
qədər anatomiyanın fəlsəfi mahiyyəti hələ öz mövqeyini itirməmiş-
dir. Sonra o, əlavə edir ki, müasir anatomiyanın əsası da məhz hə-
min dövrdə-Füzuli dövründə Avropada (İtaliyanın Padua şəhərində) 
Vezali tərəfindən qoyulmuşdur. Lakin Bağdadda yaşayan Füzulinin 
bu işlərdən xəbəri olmayıb. Buna görə də Füzuli Qədim Yunanıs-
tanda əsası qoyulan fəlsəfi anatomiyanın bəzi məsələlərinə toxunur. 
Belə ki, o vaxtlar (XVI əsr) Bağdad da qədim yunan filosofları çox-
dan öyrənilirdi. Füzuli isə həmin filosofları-Herakliti, Empedoklu, 
Demokriti, Platonu, Aristoteli və başqalarını yaxşı tanıyırdı. Bu 
haqda “Mətlə”ül-e”tiqad” (“E”tiqata giriş”) əsərində Füzuli öz 
fikirlərini veribdir ki, bunlar da kitab da ətraflı təhlil edilir. 
Bu kitabı yazarkən müəllif Füzulinin başlıca olaraq aşağıdakı 
əsərlərinə əsaslanıb: “Mətlə”ül-e”tiqad”, “Səhhət və Mərəz”, “Yed-
di cam”. Sonra o, əlavə edir: “Əlbəttə, Füzuli anatom olmayıb, bu 
sahədə elmi axtarışlar aparmayıb və insan meyitlərini tədqiq etmək 
fikrinə də düşməyib”. Füzuli öz əsərlərində anatomiya izlərini qələ-
mə alanda bəlkə də anatomiya haqqında heç düşünməyibdir. Lakin 
biz bu əsərləri oxuyarkən onları yenə də başa düşmürdük. M. S. Ab-
dullayevin bu kitabını oxuduqdan sonra Füzulinin anatomiyaya dair 
fikirləri haqqında tam məlumat yaranır. 
Müəllif göstərir ki, Füzuli anatomiyanın yalnız Renessansdan 
əvvəlki inkişaf səviyyəsindən danışır. Bu da başlıca olaraq fəlsəfi 
xarakter daşıyır. Hər şeydən əvvəl Füzuli qədim yunan filosofu və 
həkimi Empedoklun fikirlərinə müraciət edir. Füzuli göstərir ki, 
canlı varlıqları, o cümlədən insan orqanizmində quruluş əsasını 
 90 
dörd ünsür (od, hava, su, torpaq) təşkil edir. Sonra müəllif “Yeddi 
cam” əsərinə toxunur və əlavə edir: “Füzuli də Empedokl kimi 
özünün həmin fikirlərini poetik formada və aşağıdakı kimi verir: 
Gah tərpənişim yeldən olub, 
gülmüşəm hər vaxt, 
Bəzən də ki, atəşlər ilə 
eylədim ülfət. 
Bəzən ulu torpaqdan alıb, 
nəşvü-nümanı, 
Bəzən də sudan toplayaraq 
zövqü-səfanı, 
Sərkəştəliyin bayrağını 
ərşə ucaltdım, 
Şadlıqlar içində göyərib 
qol-budaq atdım”. 
Şerdə “hava” sözü yel kimi qeyd olunub. M. S. Abdullayev 
daha bir incəliyi açıqlayarkən yazır: “Füzuli də dörd element 
haqqındakı fikirlərində atəşə üstünlük verir. Sonra müəllif istər 
Empedoklun və istərsə də Füzulinin belə mövqeyinin bizim qədim 
tariximizlə, yəni “Avesta”ilə bağlı olduğunu geniş izah edir. O, qeyd 
edir ki, Füzuli də Empedoklda olduğu kimi həmin ünsürlərin bir-
birilə birləşməsini “məhəbbətlə” (“Avesta” dili ilə desək, “xeyirlə”) 
və onların ayrılmasını “ədavətlə”, ya “şərlə” izah etməyə çalışır. 
Orqanizmin canlılığının ruhdan asılı olduğunu Füzuli də qəbul edir. 
Bu məsələni M. S. Abdullayev ətraflı təhlil edir və Füzuli təfəkkürü 
ilə istər Aristotel və istərsə də Platonun mövqeləri arasında qarşılıqlı 
rabitəni izləyir. Sonra müəllif “Mətlə”ül-e”tiqad” əsərində Füzulinin 
aşağıdakı fikrini verir: “Bitki mineraldan inkişafı ilə, heyvan bitkidən 
hərəkəti ilə, insan heyvandan əqli və ixtiyarı ilə ... üstündür”. 
Müəllifə görə Füzuli qədim yunan fəlsəfəsinə dərindən bələd 
olduğu üçün anatomiyanın təkamül prinsipləri haqda belə düzgün 
mövqe seçə bilmişdir. 
Kitabda göstərilir ki, Füzuli insan orqanizminin vacib orqan-
ları-beyin, ürək, ağciyər, qaraciyər, dalaq və s. orqanlar haqqında 
 91 
“Səhhət və Mərəz” əsərində alleqorik tərzdə ətraflı mülahizələr 
verir. Bu əsərdə habelə bədənin ayrı-ayrı hissələri-qarın, böyrək, 
baldır və ümumiyyətlə, ətraflar haqqında da danışılır. Beş duyğu 
orqanlarının adlarını çəkir və onlara öz münasibətlərini bildirir. 
Xarici və daxili duyğulardan söz açır. M. S. Abdullayev bütün bu 
məsələləri müasir anatomiya baxımından məharətlə izah edir. 
“Səhhət və Mərəz” əsərində anatomiya izləri daha qabarıqdır. 
Müəllif göstərir ki, bu əsərdə anatomiya haqqındakı mülahizələr, 
daha doğrusu insan orqanizmi və onun ayrı-ayrı orqanları başlıca 
olaraq ruh ilə əlaqəli şəkildə verilir. Füzuli “Səhhət və Mərəz” 
əsərində orqanizmin adını heç vaxt çəkmir, onu insan adlandırır. 
M. S. Abdullayev bu kitabda da Füzulinin ürək haqqındakı 
mülahizələrinə toxunur və ona xüsusi yer verir. O göstərir ki, Füzuli 
ürəyə çox vacib və lazımi orqan kimi baxır. Ürəkdə iki növ fəaliy-
yət izləyir, bir tərəfdə ümid, fərəh, məhəbbət və digər tərəfdə 
ədavət, qorxu və qəm. Əsas cəhət ondadır ki, Füzuli insanı sağlam 
görmək istəyir, o, çalışır ki, insanın orqanları norma çərçivəsində 
işləsin, yəni fərəh, məhəbbət, kinə və ədavətə üstün gəlsin. Bütün 
bu deyilənlərdən belə bir qənaətə gəlmək olar ki, Füzuli tibb elmini, 
daha dəqiq desək anatomiyanı bilib və bu haqda müvafiq əsərlə-
rində məlumatlar verib. 
Beləliklə, M. S. Abdullayevin”Füzuli təfəkküründə anatomiya 
izləri” əsəri tibb elminə hədiyyə olmaqla yanaşı, füzulişünaslığa 
təqdim olunmuş qiymətli tədqiqatdır. 
2000-ci ildə M. S.Abdullayevin daha bir sanballı monoqra-
fiyası “Qalenizm və Renessans anatomiyasının iztirabları” əsəri işıq 
üzü gördü. 
Tibb tarixində bu mühüm problem haqqında ilk dəfə M. S. 
Abdullayev tədqiqat apardı və tutarlı monoqrafiya qələmə aldı. 
Əsərdə yalnız tibb elminin ümumiyyətlə anatomiyanın deyil, onunla 
bilavasitə bağlı olan incəsənətin də renessans dövrünə keçdiyi 
çətinliklərdən bəhs edir. Yüksək elmi mövqedə və fəlsəfi baxımdan 
düzgün təhlil edilən bu kitab giriş və üç fəsildən (Qalen və qa-
 92 
lenizm: Ərəbdilli mədəniyyət və Erkən Renessans: Avropada Re-
nessans mərhələsi və qalenizm) ibarətdir. 
Adı min ildən artıq bir dövrdə əvəzolunmaz sayılan Qalen öz 
zamanının həqiqətən çox böyük şəxsiyyəti olub, anatomiya sahə-
sində ən qabaqcıl sırada durub, böyük mövqe tutmağa nail olub. İlk 
təhsilini yunan dilində alan Qalen həkimlik fəaliyyətini başlıca 
olaraq İtaliyada-Romada keçirmişdir. 
O, dövrün qabaqcıl Universitetlərinin tibb fakültələrində 
müəllimlər uzun illər anatomiyanı Qalenin kitablarından tədris edir-
dilər. Buna baxmayaraq ki, Qalen Renessans dövründən xeyli əvvəl 
II əsrdə yaşamış və kitablarını da o, dövrdə təhsil alan tələbələrə 
uyğun yazmışdır. Lakin Qalenin yazdığı anatomiya on beş əsr, yəni 
XVII əsrə qədər əsas dərslik sayılmışdır. 
Öz əsərlərini yunan dilində qələmə alan Qalenin yazıları 
Renessans dövründə latın dilində nəşr olunmağa başlayır. 
Bu həqiqətdir ki, anatomiya tibb elminin açarıdır. Onu 
dərindən bilməyən yaxşı həkim ola bilməz. Bu işdə Renessans 
dövründən əvvəl fəaliyyət göstərən iki mərhələ vardır. Bunlardan 
biri İsgəndəriyyəçilər dövrü və qalenizm mərhələsidir. Yuxarıda 
qeyd etdiyimiz kimi Renessans dövründə fəaliyyət göstərən 
həkimlər əsasən qalenizmə istinad ediblər. Qalenizmi bilmədən 
Renassans dövrü anatomiyasını dərk etmək olmaz. 
Beləliklə, M. S. Abdullayevin böyük zəhmətlə qələmə aldığı 
“Qalenizm və Renessans anatomiyasının iztirabları” monoqrafiyası 
tibbin tarixi və fəlsəfəsi ilə maraqlananlar üçün etibarlı açardır. 
M. S. Abdullayev uzun illər respublikamızda tibbin tarixini 
öyrənməklə məşğul olmuşdur. Əsas cəhət odur ki, o, bu problemi 
çox geniş miqyasda, xalqımızın ümumi tarixi problemləri ilə birlik-
də həyata keçirirdi. Qeyd olunanlar haqqında təsəvvür yaratmaq 
üçün onun bəzi məqalələrinin adını çəkmək kifayətdir: “Azərbay-
canda antropologiyanın inkişafa dair” (“Azərbaycan gəncləri” 
11.04.1958); “Azərbaycanda ilk anatomik məlumatlar” (müştərək, 
“Tibb İnstitutunun materialları” Bakı, 1971); “Azərbaycanda anato-
miyanın inkişafında erkən dövrlər haqqında” (müştərək, “Azərbay-
 93 
can Tibb jurnalı”, 1972, № 4); “Orta əsrlərin sonunda Azərbaycan-
da anatomik təsəvvürlər” (müştərək, “Azərbaycan Tibb jurnalı” 
1977, №4); “Vətən anatomiyası tarixində V. İ. Razumovskinin xid-
mətləri” (“Arxiv anatomii, qistoloqii i embrioloqii”, 1982, № 4); 
“Aristotelin əsərlərində anatomiya” (“Arxiv anatimii, qistoloqii i 
embrioloqii”, 1984, № 3); “Aristotel və sinir sistemi haqqındakı 
təsəvvürlərin inkişafı” (“Arxiv anatomii, qistoloqii i embrioloqii”, 
1984, № 9); “Tənəffüs və tənəffüs orqanları Aristotel anlamında” 
(“Azərbaycan Tibb jurnalı”, 1987, № 7); “Tibb tariximizin vacib 
problemləri” (“Təbib” qəzeti, 14.05.1991; 11.06.1991; 25.06.1991); 
“Ərəbdilli mədəniyyət və tibb tariximiz” (“Təbib” qəzeti, 
14.06.1991; 21.10. 1991); “Fərabi anatomiya tarixində” (“Təbib” 
qəzeti, 11.02.1992) və s. Mən bu əsərlər üzərində ətraflı dayanmaq 
istəmirəm, çünki onların adlarında qaldırılan problemlər haqqında 
təsəvvür yaratmaq çətin deyildir. 
Azərbaycan alimləri yaxşı bilirlər ki, Bakıda 1919-cu ildə təş-
kil edilən ilk ali tədris ocağının-Bakı Dövlət Universitetinin rektoru 
prof. V. İ. Razumovskinin 125 illiyi münasibəti ilə Rusiyanın məş-
hur elmi jurnalı (“Arxiv anatomii, qistoloqii i embrioloqii”) yalnız 
M. S. Abdullayevin məqaləsini (1982, № 8) Leninqradda nəşr etdi. 
2003-cü ildə M. S. Abdullayevin “Tibb tarixində məni maraq-
landıran bəzi şəxsiyyətlər və problemlər” adlı növbəti kitabı oxucu-
ların müzakirəsinə verildi. 
Bu kitab müəllifin 1956-cı ildən tutmuş son dövrlərə qədər çap 
olunan tibb elminin görkəmli şəxsiyyətləri (V. P. Vorobyov,               
P. F. Lesqaft, V. İ. Razumovski, V. N. Tonkov, V. N. Şefkunenko,    
H. K. Əliyev, Ə. M. Əliyev, Ü. S. Musabəyova, K. Ə. Balakişiyev,    
S. Ə. Həsənov, V. Y. Axundov və b.) və tibbin digər problemləri ilə 
bağlı olan məqalələrinin böyük bir qismini əhatə edir. Məqalələr 
əsasən o dövrdə hansı dildə (azərbaycan, rus, alman və ingilis) nəşr 
olunubsa, o dildə də kitaba daxil edilib. 
Beləliklə, M.S.Abdullayevin əsərlərinə nəzər saldıqda görü-
rük ki, bu əsərlərin böyük bir qismi tibbin tarixinə və fəlsəfəsinə 
həsr olunmuşdur. Bu əsərlərdəki araşdırmalar sübut edir ki, bu 
xəzinə hələ bundan sonra daha dərin tədqiqatlara möhtacdır. 
 94 
NƏTİCƏ 
 
Şərqin görkəmli alim və həkimlərinin adı artıq XIII əsrdən 
başlayaraq ərəb dünyasından başqa Qərb ölkələrində də məşhur 
idilər. Xüsusən, Əbu Nəsr Fərabinin, Ər-Razinin, Əli ibn Abbasın, 
Əbu Əli İbn Sinanın və başqalarının adları daha çox xatırlanırdı. Bu 
adlar yalnız Şərq ölkələrində deyil, Qərbin Əndəlis bölgəsində də 
çəkilirdi. Bu adların içərisinə İbn Tüfeylin, İbn Rüşdün adları da var 
idi. Bu adlarla yanaşı onların əsərləri də Avropaya keçdi. 
XV əsrdə bu görkəmli Şərq alimlərinin kitablarının nəşr 
olunması ilə əlaqədar olaraq 1473-cü ildə Milan və Strasburq 
şəhərlərində Əbu Əli İbn Sinanın “Tibb qanunu” əsəri ilk dəfə nəşr 
olundu. Sonra bu əsər dəfələrlə çap olunub, geniş yayıldı. Ondan 
təxminən səkkiz il sonra 1481-ci ildə Milanda Zəkəriyya Ər-
Razinin “Əlimənsur” və on bir il sonra isə Venesiyada Əli ibn 
Abbasın “Şahanə kitabı” işıq üzü gördü. Və bundan sonra Ər-
Razinin, Əli ibn Abbasın, İbn Rüşdün, İbn Zöhrün və Şərqin digər 
dahi alimlərinin əsərləri Avropada geniş yayıldı. Renessans 
dövründə İbn Sinanın “Tibb qanunu” əsəri üstünlük təşkil edərək, 
başqa alimlərin əsərlərini kölgədə qoydu. XV əsrdə tibb sahəsində 
ən çox İbn Sinanın adı çəkilirdi. Bu Ferrarinin 1471-ci ildə yazdığı 
əsər də sübut edilir. 
Elm, eramızdan əvvəlki dövrdən XX əsrə qədər bir-birindən 
tamamilə fərqlənən dörd siyasi-dövlət mərhələsi keçib. Birinci dövr 
eramızdan əvvəl IX-VII əsrlərdən başlayaraq eramızın VII əsrinin 
ortalarına qədər davam edən Avesta mərhələsi yaxud Zərdüştlük 
dövrü adlanır. VII əsrin ortalarından başlayıb X əsrə qədər davam 
edən ikinci mərhələdə Azərbaycan xalqı əsrlər boyu inandığı 
Zərdüşt dinindən əl çəkməyə məcbur edildi. Bu da xalqa çox böyük 
çətinliklər və itkilər hesabına başa gəldi. Üçüncü dövr isə ərəbdilli 
mədəniyyətin yəni İslam dininin Azərbaycanın hər yerinə yayıldığı 
mərhələdir. Və sonuncu Sovet dövrü mərhələsidir ki, qısa olmasına 
baxmayaraq inkişaf etmiş mərhələ hesab edilə bilər. 
2007-ci il. 
 95 
 
İSTİFADƏ EDİLMİŞ ƏDƏBİYYAT 
 
 
AZƏRBAYCAN DİLİNDƏ 
1. Abdullayev M. S. Füzuli təfəkküründə anatomiya izləri. 
Bakı, “Təbib”, 1995. 
2. Abdullayev M. S. Qalenizm və Renessans anatomiyasının 
iztirabları. Bakı, “Nurlan”, 2000. 
3. Abdullayev M. S. Tibb tarixində məni maraqlandıran bəzi 
şəxsiyyətlər və problemlər. Bakı, “Nurlan”, 2003. 
4. Axundov İ. A. Daima insanı öyrənən alim. Bakı, “Ergün”, 
1994. 
5. Axundov İ. A. Cavad Təqdisi. Bakı, “Elm”, 1997. 
6. Axundov İ. A. Füzuli haqqında yeni kitab. Bakı, “Şəfəq” 
jurnalı, Bakı, 1997, № 3-4, s. 27-28. 
7. Axundov İ. A. Yaxın və Orta Şərqdə anatomiya və fiziolo-
giyanın inkişaf tarixindən. İ. P. Pavlovun anadan olmasının 150 illi-
yinə həsr olunmuş konfransın materialları, Bakı, 1999, s. 111-113. 
8. Axundov İ. A. Böyük alim-sadə insan. Bakı, “Nurlan”, 
1999. 
9. Axundov İ. A. Şərqdə tibbin fəlsəfəsi. Bakı, “Odlar Yurdu 
Universiteti” qəzeti, 27. 03. 1999., 
10. Axundov İ. A. Müasir tibbin nəzəri əsasları. Bakı, 
“Nurlan”, 2000. 
11. Axundov İ. A. Nəsirəddin Tusi və müasirlik. Xacə Nəsi-
rəddin Tusinin 800 illik yubileyinə həsr edilmiş VIII Respublika 
elmi konfransının materialları, Bakı, 2002, s. 126-128. 
12. Axundov İ. A. Məmmədsadıq Abdullayev. Bakı, “Mütər-
cim”, 2004. 
13. Təqdisi C. H., Axundov İ. A. Ağrı və ağrısızlaşdırma. 
Bakı, “Zaman” qəzeti, 14.10.1995. 
14. Təqdisi C. H., Axundov İ. A. Emosiyalar nədir və onu 
necə idarə etməli? Bakı, “Zaman” qəzeti, 29.12.1998.  
 96 
15. Təqdisi C. H., Axundov İ. A. Şərqdə islam tibbinin 
nailiyyətləri. Bakı, “Qütb” jurnalı, 1999, mart, s. 34-36. 
16. Təqdisi C. H., Axundov İ. A. Orta əsrlər Şərqində elm 
akademiyaları. Bakı, “Qütb” jurnalı, 1999, may, s. 32-35. 
17. Təqdisi C. H., Axundov İ. A. Atəşpəstlik dövründə tibbin 
inkişafının tarixi, fəlsəfi əsasları. Bakı, “Söz” jurnalı, 1999, № 5-6, 
s. 39. 
 
RUS DİLİNDƏ 
18. Абдуллаев М. С. Аристотель и аристотелизм в 
истории анатомии. Баку, «Азернешр», 1988. 
19. Абдуллаев М. С. Большая трагедия малого круга. 
Баку, «Азернешр», 1992. 
20. Абдуллаев М.С. Нервы в истории анатомии, их 
миелоархитектоника. Восходящая дегенерация нервов. 
Вегетативная природа нейрона. Баку, «Нурлан», 2002.  
21. Тагдиси Дж. Г. Вопросы сущности болезни в трудах 
средневековых ученых Азербайджана. Матер. III Закавказской 
конфер. историков науке. Тбилиси, 1969. 
22. Тагдиси Дж. Г. Вопросы теории медицины в трудах 
среднековых ученых Востока. Матер. XIII междунар. конгресса 
по истории науки. Москва, 1971. 
23. Тагдиси Дж. Г. Из истории связи философии с 
медициной на Востоке в средние века. Матер. IV Закавказской 
конфер. по истории иауки, Ереван, 1972. 
24. Тагдиси Дж. Г. Историко-гносеологические вопросы 
теории медицины среднекового Востока. Летопись науки в 
Азербайджане, Баку, 1974. 
25. Тагдиси Дж. Г. Историко –философский анализ 
понятия о сущности болезни. Летопись науки в Азербайджане, 
Баку, 1974. 
26. Тагдиси Дж. Г. Эмоция, здоровье и болезнь. 
Азмеджурнал, 1976, №5.  
 97 
27. Тагдиси Дж. Г. О связи философии и медицины в 
трудах Ибн-Сины. Тр. III Всесоюзн. Съезда историков 
медицины. Ташкент, «Медицина», 1980. 
28. Тагдиси Дж. Г. и др. Проблема нормы и патологии в 
современной медицине. Азмеджурнал, 1984, №4. 
29. Тагдиси Дж. Г. и др. Некоторые вопросы здоровья в 
современной медицине. Ж. “Сагламлыг”, 1996, №3.  
30. Тагдиси Дж. Г. Мамедов Я. Дж. Механизмы выздоров-
ления. Москва, «Знание», 1984. 
 
ƏLYAZMALAR 
(AMEA-nın M.Füzuli adına Əlyazmalar İnstitutunda 
saxlanılan əlyazmalar) 
31. Əbdül Məcid Təbib. 
“Kitabe müdavat” (“Terapiya haqqında kitab”) № 31944. 
32. Əbu Mənsur Hərəvi  
“Qərabəddin”         № 1270-669. 
33. Əbülhəsən Mərağeyi  
“Müalicate münfəridə”       № B-24-90 
34. İsa əl-Rahi “Tibb”        B-2891. 
35. Mahmud İbn İlyas        B-1231 
“Qiyasiyyə tibbdə”        3257. 
36. Mahmud İbn İlyas       A-576 
“Müxtəsər tibb”        10963. 
37. Mahmud İbn İlyas       M-23 
“Kitabe tibb” (“Tibbnamə”)      2309. 
38. Mənsur İbn Məhəmməd      D-58 
“Kifayeyi mənsuri” (Tibb)      11502. 
39. Mənsur İbn Məhəmməd      B-858 
“Kitabe tibb”        11502. 
40. Məhəmməd Bərquşari       B-M 84 
“Tibbi Nəbəvi”        7209. 
41. Məhəmməd Mehdi İbn Nəqi  
“Mücərrabad Risaleyi Tibb-Şərəfnamə”    A-151. 
 98 
42. Möhzabəddin Təbrizi    A-576 
“Kitabe tibbül cəmali”     10963. 
43. Məhəmməd Yusif Şirvani    M-162 
“Tibbnamə”     162. 
44. Məhəmməd Həsən Şirvani   B-559 
“Siracil tibb”      2394. 
45. Məhəmməd Əkbər Ərzani  
“Tibbi-Əkbər”  
(M.F. Axundov adına Azərbaycan Milli Kitabxana)     
  H-1828  B-170. 
46. Ramazan İbn Şeyx Lənkərani   S-42 
“Fərruxnameyi-Camali”.    5304 
47. Rəşidəldin Fəzlullah    B-70 (1) 
“Came-ül tıvarix” (“Tarixlırin məcmusi”)      2161. 
48. Naxçivani Nəciməddin Əhməd   D-98 
“Qanuna komentariyalar”    17028. 
49. Yusifi Yusif İbn Məhəmməd Hərəvi  
“Came Ül Fəviad” (“Xeyirlərin məcmusu”)   H-1285-1868. 
50. Yusifi Yusif Təbib     S-3 
“Fəvaid Əl Məvvada” (“Maddələrin xeyri”)  10275 (IV). 
51. Yusifi Yusif Təbib     B-2460 
“Tibbi Yusifi şer ilə”     18447. 
52. Yusifi Yusif Təbib  
“Qısaca böhranlar haqqında”    H-3334. 
53. Tusi Nəsirəddin     B-5380 
“Risaleyi Tibb”      27057. 
54. Tusi Nəsirrədin     A-113 
“Cavahirnamə”      11488. 
55. Тагдиси Дж. Г. Общая нозология. Рукопись. 
56. Тагдиси Дж. Г. Средневековая медицина Востока.  
Рукопись.  
 
 
 
 99 
 
BAŞLIQLAR 
 
 
Giriş ........................................................................................................ 3 
 
I FƏSİL 
Orta əsrlərdə fəaliyyət göstərmiş Azərbaycan alimlərinin  
əsərlərində tibbin tarix və fəlsəfə ilə əlaqəsi. .......................................... 5 
 
II FƏSİL 
XX əsrdə fəaliyyət göstərmiş Azərbaycan alimlərinin  
əsərlərində tibbin tarix və fəlsəfə ilə əlaqəsi. .......................................... 19 
 
2. 1. C. H. Təqdisinin əsərlərində tibb  
və onun tarixinə dair aparılan bəzi tədqiqatlar. ...................................... 19 
2. 2. C. H. Təqdisinin əsərlərində tibb ilə fəlsəfənin əlaqəsi. ................. 60 
2. 3. M. S. Abdullayevin əsərlərində tibb, tarix və fəlsəfə. .................... 78 
 
Nəticə ...................................................................................................... 94 
 
İstifadə edilmiş ədəbiyyat ....................................................................... 95 
 
 
 
 
 
 
 
 
 
 
 
 
 100 
 
 
 
Ахундов Имран Адиль оглы 
Связь медицины с историей и философией 
Монография 
На азербайджанском языке 
Баку – Мутарджим – 2014 
 
 
 
 
 
 
Kitab «Mütərcim» Nəşriyyat-Poliqrafiya Mərkəzində 
səhifələnmiş və çap olunmuşdur.  
 
 
Чапа имзаланыб: 22.09.2014. 
Формат: 60x84 1/16. Гарнитур: Тимес. 
Щяъми: 6, 25 ч.в. Тираж: 100. Сифариш № 165.  
Гиймяти мцгавиля иля. 
 
 
 
 
ТЯРЪЦМЯ 
ВЯ НЯШРИЙЙАТ-ПОЛИГ РАФИЙА 
МЯРКЯЗИ
Аз 1014, Бакы, Рясул Рза кцч., 125
596 21 44; 497 06 25; (055) 715 63 99 
e-mail: mutarjim@mail.ru  
www.mutercim.az 
 
