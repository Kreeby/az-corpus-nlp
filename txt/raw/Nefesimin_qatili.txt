Dəyanət Osmanlı 1 Dəyanət Osmanlı Íəôəñèìèí ãàòèëè “Türk Dünyası İnfo” İB Bakı-2015 Nəfəsimin qatili 2 Redaktor:Prof.Dr.Nizami Cəfərov Tərtibçi:İlahə Abdullayeva Dəyanət Osmanlı.Nəfəsimin qatili.(Şeirlər)Bakı,AzAtaM,“Elm və təhsil”,2015,200 səh.ISBN 978-9952-8142-2-4 Dəyanət Osmanlı “Elm və təhsil”,2015.Dəyanət Osmanlı 3 “Ulu yolun sükutu” silsiləsindən Ucalıqlar sərdarı Çarəsizliyin başı üstə qosqoca türk bayrağı,surətini görüncə adamın sözü dilində,dili ağzında titrər al-qumaş kimi.Düşmənin qəsbkar xislətində əsir-yesir qalan vətən torpağı sərdarını bular-bulmaz üstünə yeriyər basılmaz ölümün ardıyca o bayrağın.Qosqoca türk bayrağı,qızıl-qırmızı sinə dağı,fələyin ünü yetməz yeniltməyə qosqoca ucalıqlar sərdarını.Nəfəsimin qatili 4 Daha gecdi.Sahildən uzaqda balıqçı təknəsi.tərsinə çevrilib son lövbər anı,mənim üzümdə qəhr olub küləyin iniltisi.Ürək inlədən qeybin səsi hər addımda pıçıldayır:daha gecdi sevinmək,daha gecdi heyfslənmək.Hər gün üzümə xilaf çıxır tək-tək qırılan ümidlər,su üzündə bərq vuran ölü balıqlar tək üzür qəlbimin qaranlıq içiylə.Üzüm dostların ayaqları altında qaxac olmuş bir balıqçı təəssüfü.Tanrının yorğun ovqatında ömür lövhəsində təbaşirlə çəkilib mənim məşhur surətim,yanında da bu uyarı:daha gecdi gecələri üzülmək,daha gecdi sabahları özləmək.Dəyanət Osmanlı 5 Bir yol seçdim Bir yol seçib yürüdüm yıxıla-dura,nə ilkində,nə sonunda ayaqlarım tanımadı.Ayrıldıq kor-peşman,mən qaldım öz suçuma sığınıb,o getdi acımadan.Bir söz seçdim alnımın qırışı arasından,gözlərim heç tanımadı.Bir oxudum – duadı,bir oxudum – ağıdı,onu özümdən savayı heç anlayan olmadı.Bəyənib seçmədən bir ömür yaşadım,nə amacı,nə anısı heç yadımda qalmadı.Nəfəsimin qatili 6 Həyatın dalanlarında Biri yıxar ürəyi soyumaz,biri acıyar göz yaşı cıxmaz.Mən nə zorlu,nə biçarəyəm,həyatın dalanlarında hələ cənnət şansı izindəyəm.Bir dost ümid verib,vədəsi tamamında özü də yandırdı heç acımadan.Başqa birisi səbirli ol,deyə-deyə məzara çiynində apardı.Amma kimsə bilmədi,beş arşın bez əvəzinə mən məzara belə abrıma bükülüb,sağ-salim getmək üçün boşuna veyillənirəm həyatın dalanlarında.Dəyanət Osmanlı 7 Azadlığın hakim olduğu yer Küləyi görəndə əsmək,uçağı görəndə uçmaq,gəmini görəndə üzmək.Boylu buludların arasıyla,ulu suların içiylə anidən qeybə qarışmaq.Birdən təntimiş halda qəflətdən baş qaldırıb,nəfəsim kəsilir kimi azadlığın hakim olduğu bir doğma yerdə oyanmaq.Yaşarkən inanıb,ölürkən sağ qalmağa umudlanmaq.Hər zaman bulmaq istədiyim,hər dəfə itirdiyim cənnəti qazanmaq şansıdı.Nəfəsimin qatili 8 Gecikərsəm uçağa,gəmiyə,gül-çiçəyə qərq olan bir səhrada oyanarsam və susuzluqdan dodaqlarından daman qanı yalayan bir dəvə karvanını görüncə ruhum atlanacaq qoşulub getməyə.Bəlkə də mənim yaşamağa,hardan gəlib hara getdiyimi anlamağa haqqım və səbrim çatmayacaq,irəli-geri arasında düşünməyə də macalım olmayacaq.Bir də dünyanın sınırına varanda burası haradır,deyə,sormağa nə bir kəs,nə də zamanım olacaq.Dəyanət Osmanlı 9 İsmarış Dost düşməni,işıq qaranlığı tanımır,ocaq öz tüstüsündə boğulur.Qara taleli torpağın uğrunda şəhid olanla,onu məzarlığa çevirənin fərqində olmadığı bir günün ortamındayam.Bezmədən yaşayıb,hamı kimi öldüyündə səni bir mumiya kimi ürəyimdə saxlamağa çalışdım.Heç ağlıma gəlməz nə üçün və hardan gəlmişəm,harda və kimin qulluğunda usanmadan dayanmışam.Nəfəsimin qatili 10 Bilmədən sabah kiminçün açılır,ocağı kim söndürüb gedib və sən ürəyimdə nə yapırsan,orda həyat varmı yenə.Bir əlüstü xəbər göndər özündən öncə,ya mən vədəsiz ölüm,ya gözləyim bezincə.Dəyanət Osmanlı 11 Ulu yolun sükutuyam Mən Tanrının lal diliyəm,hərə bildiyin anlayır.Ağzımda sözüm quruyub,hərə bir dildə oxuyur.Səhranın kor bulağıyam,dəvələr üfürüb içir.Türkün vahim sorağıyam,səsimdə yovşanlar bitir.Ulu yolun sükutuyam,izimdən fəryad boylanır.İtmiş ruhumun quluyam,kölgəmin könlü atlanır.Məzarımın daşı diri,yaramı gendən tanıram.Hərdənbir boylanıb geri dostumu düşmən buluram.Nəfəsimin qatili 12 Tanrıya tövsiyəm Yolsuz bir səyyaham,öz kölgəmin izindəyəm.Qəddim kimi əyilmiş bir soru zamanı tovladıb güldürər üstümə,ağladıb qəhr edər məni,cənnət və cəhənnəm adına Tanrıdan hesab istər.Tələsirəm mənzilin səmtini tutmadan,intəhasız yollar axıra çatsın.Həyat dirini,məzar ölünü,adam özünü tanısın məzarda.Tanrıya tövsiyəm var:min illərin sınağında uduzan alnımdakı mənasız cümləyə qara bir nöqtə qoyulsun.Açılsın bütün umacaqlarımız,bitsin bu səbrin mistik əzabı.Sən min yerə yozulan sözünün,mən küskün canımın sahibi olum.Dəyanət Osmanlı 13 Mənim sadiq əzabım Mənim sadiq əzabım,ruhundayam sənin,başını daşlara vursan,əcəli tovlatsan da belə,səndən yana ölmərəm.Dilinin vərdişi,ağzının sirriyəm,dostdan gizlədib,düşmənə açsan,sırtımdan vursan da belə,bu yaradan ölmərəm.Bir yaşam xatirinə insanın əbədi yetənəyidi acımadan hər şeyi güdaza vermək.Can hayında carpışanda belə,həyat və ölüm duyğusu vazkeçməz bir-birini diri-diri torpağa gömməkdən.Nəfəsimin qatili 14 Hər dəfə bir bəladan qurtulub öz varlığıma sevinsəm belə,sonum qüssə gətirər.Elə bununcün də səndən ya tez ölər,ya da həyatdan bezənədək yaşaram.Ruhumun icində,adımın dışında,sözgəlişi bir xatirə məndən uzun yaşar,xəbərim olmaz.Pis günləri xatırlayanda yaddaşım da inciməz.Dəyanət Osmanlı 15 Yolum o qədər səbirsizdi Saatın ilkində və sonunda olacağı gözlərkən,geridə qalan həyəcan sönmüş atəş rəngini xatırladar.Yetişincə öz kölgəm:həddən artıq səbirsizsən,deyib,qürrələnib məni tənbeh edir.Başqa bir tükənmiş səbir vecsiz bir arzuya ürəyimdən getmənin vaxtını xatırladar.Yolum o qədər səbirsizdi,bəzən heç vaxt da qalmır gedib önündə yıxılacağım,doyunca yaşayıb vərdiş edəcəyim ünvanı soruşmağa.Nəfəsimin qatili 16 Niyyətim bir səyyah qiyafəsində,sanki mən də onun öz aqibətindən incimiş zavallı kölgəsiyəm.Bir enişdə yıxılıb,bir yoxuşda dizin-dizin sürünüb,bir sıldırım önündə nəfəs dəririk.Bir təhlükədən anında qurtulub toxtayanda hərdən üzünə baxıb deyirəm:bir az ürəkli ol,səbrini bas,az qalıb,onsuz da hər şey vaxtında baş verəcək.Amma hər dəfə sözüm yerə düşəndə,könlüm bir sözə dəyib qırılanda,ya da havayı ölümə rastlarkən min dəfə nahaq yerə üşənib taleyimdən qaçmaq istərəm.Dəyanət Osmanlı 17 Təkləndim Təkləndim,dostlar zor günlərimi şübhəylə yola verdilər.Çalışarkən,yol gedərkən,əkmək yeyərkən,su içib şükür edərkən təkliyimdən təntiyib niyyətimi unutdum.Dost ümidindən,övlad təsəllisindən betəri yox,əzabın həzzini yaşamaqdan usanıb,zor şərtlər içində öldüm.Tanrının adları qarşısında haqqı sahibsiz və çarəsiz görüncə tövbədən utandım yenə.Nəfəsimin qatili 18 Təkləndim,nə istədiyimi anlamadan,kimsəyə söz deməyə ürək qızdırmadan.Getdiyim yolun ağına-bozuna baxmadan,bir canlının gözünə belə görünmədən bir arzu dalınca bir riskli addım belə atammadım.Təkləndim və o anda xəcalət çəkməsin deyə,günahımın üzünə baxmadım.Başımın üstündə kimsə məcbur dayanıb yalandan ağlamasın deyə,ölümdən betər yaralardan sarsılmağı sadəcə şənimə sığışdırmadım.Dəyanət Osmanlı 19 Həyat görəvi Tanrı yetirər,deyib bayramları borca keçirənlərin tək arzusudu ruzi-bərəkət,arzuların çin olmadığını bilə-bilə… hər dəfə ümid vermək abırsız bir adətdi.Möhtaclar çox,ümidlər xəsis.Dost-aşnaya quş iliyi,can dərmanı içirtmək,acları bayram tətilləriylə sevindirmək,oğul-uşağa haram yedirtmək gərəkmiş.Mübarək bayramların acığına son tikəsini özünə qıymayan insanın ağzından əkməyi,dilindən sözləri oğurlamaq,kutsal kitabların xoflu kəlamlarıyla qurbanını ovsunlamaqdı insandakı şeytan əxlaqı.Nəfəsimin qatili 20 Hətta insanın qalan saatını sayıb,nəbzini dinşəmək,aldığı nəfəsə darılmaq kiminsə həyatda qalmaq nədəni.Adi günləri bayram kimi özləyənlər,Vətən eşqinə canından keçənlər,Vətən eşqinə torpağı altına-üstünə çevirənlər,keçmişin gözünün içinə tüpürənlər olmasaydı… Tanrının qoca vaxtında insanlıq üzərinə,tale-qismətin qanına yerikləyib,alın yazısını dəyişmək eşqinə düşənlər var.Ölüm-dirim fərmanında Tanrıya ortaq bir iddiada bulunmaq və əkməyini göz yaşı isladanların bayramını kutlamaq zalımın görəvi olmasaydı… Dəyanət Osmanlı 21 Qocalmış ruhuma rastlasan Bu gün çox halsızam,gücsüz və cansızam.Əcəl qənşərində xar olub,insanın acığına ömrün dalanında meydan sulayan bir qarğış yaralayıb canımı.Günlərin birində qocalmış ruhuma rastlasan,bir tapdanmış yovşanlıqda tanınmaz ölüsünə,ya özündən razı dirisinə bir xəbər çatdır:gəlib məni bulmasa,köçdən ayrı düşdüyüm yerdə gözlərinə inanmasın.Ölümün xətrinə dəyməsin,o son həyanımız,son halal haqqımızdı.Nəfəsimin qatili 22 Ruhum kimliyini bulmasa,gördüyü yoxluğa inanmasa,həyatını sıxmasın,qəza-qədərin nəzərini ovmasın.Gözlərində hələ acılara dözmək və bir canın yarımçıq nəfsində son titrəyişə şahid olmaq şansı var.Məni məzarımda görməsə ruhum özünü danlamasın,fələyi acılamasın.O fələk dar macalda,son adımmda yanımdadı,Tanrıyla çarpışan təlaşımda,əzizimdi torpağımın başı üstə.Dəyanət Osmanlı 23 Şükr etməkdən bezmiş kimi.Heç nə düşünmədən,vaz keçmədiyim bir aqibətin qəfil fərmanını bilmədən hər gecə gəlişini gözlədim.Hələ sabahın açılmağına bir az zaman var,hələ heç də sabahın günəşli,tutqun,buludlu olaçağını bilmədən gəlişini çarə tək gözlədim.İllər öncə ruhumun yuxuda nə görüb də,bir səbəb olmadan həyatdan usandığımın şahidiyəm… Sabah açılar-açılmaz yürüdüm öz qismətimə sarılmaq üçün.Sabahlar monoton vərdişlə yuxudan oyadıram özümü,yaşamaqdan yorulmuş kimi.Nəfəsimin qatili 24 Ölümün adından usanmış,şükr etməkdən bezmiş,nə üçün yazdığını bilməyən qələmi özündən tez qoçalmış divanəyəm.Heç fərqinə varmadan kim və nə üçünsə qəribsədim,doluxsunmuş səbirlə gecələri bir ilac tək özlədim.Ölümün təmənnasız mərhəməti Tanrının rəhmi qədər.Əcəlin hər gecə canımı almaq,ya da yaşatmaq istəyinin fərqinə varmadan,özümü sahmana salıb gəlişini əzabla gözlədim.Dəyanət Osmanlı 25 Xatırlamadığım söz Ömür boyu xatırlaya bilmədiyim,ölmədən oncə demək istədiyim söz qalıb boğazımda quru bir loxma kimi.Heç kimə anlatamadığım,susurkən belə kimsə duymadan ağzımdan qaçırdığım,göz yaşı kimi tutamadığım o sözün şirəsi yadındamı,hələ sağ və salamatmı,yoxsa heç bilmədinmi mənasını.Ürəyim kimi həyatımı da üzmədən bir məktub göndər,hələ də o sözü eşitmək istərmisən,unudub özümlə məzara götürmüş olsam,dalımca gələrmisən.Nəfəsimin qatili 26 Sənə məktublar yazdım 1 Yadında varsa,sənə bir çəmən yolladım,sinə torpağım kimi.Amma hələ nə bir çiçək qoparmısan,nə də arısını qovmusan.Sənə məktublar yazdım,ağlına gəlməz olay kimi,sənə bir küskün xatirə yolladm boşalmış yurd yeri kimi.Sənə məktublar yolladım,hələ almadınsa,qəlb krizi keçirib yəqin hardasa.Bir gün ruhumdan hesab sorsalar,o keçinmiş sözlərə görə,ürəyini üzmədən söylə:mən belə yaşadım,həyatın adını-dadını bilmədən.Dəyanət Osmanlı 27 Sənə məktublar yazdım 2 Sənə məktubllar yazdım gecələr,yola salırkən gündüzlər utanıb verdim fələyin atəşinə.Nə yazmışdım,nə ummuşdum həyatdan – unutdum adın kimi.O məktubları məndən sonra tapıb kiminsə yaddaşından oxumadan cırıb deyinəcəklər və çox üzücü,adıma rəva bilmədiyin sözlər söyləyəcəklər.Dilin titrəyəcək,ürəyin ürpəşəcək,o sözlər bir-bir düşüb itəcək məzarımın üstünə qıymadığın ciçəklər arasında.Nəfəsimin qatili 28 Yadında varsa,sənə məktublar yollamışdım atəşə yaxmaq ücün.Maraq səni götürübmüş,kimmiş bu zavallı,kimin üçün və hansı dildə yazıbmış deyə,sözləri qarışdırıbsan dəli-divanə kimi.Əzilmiş sözlərin içində bulmayınca adını oxumusan şeytana lənət… Dəyanət Osmanlı 29 Ölüm kimi gözlədim Hər dəfə öz rəsmimi görəndə gözlərimi yayındırdım.Surətim kağızda ölübmüş,ruhumun da xəbəri yoxmuş.Məni də Tanrı yaradıb deyə heç təsəllim olmadı.Dar macalda tərk edənlər,peşmanlıq içində xoş günüm olmadığını sanıb,bəlkə də ömürboyu bir daha xatırlamadı.Sabahların sonunu bayram kimi gözləyib,günümü öldürdüm,əzizim.Hər dəfə bir törəndə ovqatımı görüb utanınca əziz canımdan keçib,ölümü güldürdüm,əzizim.Nəfəsimin qatili 30 Sən də baxıb üzümə ruhdan düşüb duruxdun.Səni əzizim bildim,başını qaldırıb tək qaldığımı görəndə canımı oxudun,əzizim.Tanrıda insaf varsa,könlüm-gözüm toxtayar.Sənin də qursağın dar,nə sevgin yaşadar,nə də rəhmin tabutumu oxşar,əzizim.Tale yolunu seçməyə nə yazıq bir şansımız yox.Əgər ömrün ortasında yolun bitmiş,yurdun yoxsa,gəl yaşa məzarım üstə.Dəyanət Osmanlı 31 Dar macalın sözü Ömür yorğunuyam,yarımcanam,bir acı sözlə,bir qara xəbərlə sinəmdən itələyib yıxa bilərsən.Ya da quşatanla vurub ağacdan quş salır kimi,öldürüb getdiyim yolun qırağına atarsan.Sonra başını bulayıb,dar günümdə üz döndərərsən tale kimi.Nəfəsimin qatili 32 Uğur üstəyəm,hər gün ölümə doğru könülsüz yaxınlaşıram və sanki hər yeni sabah gözünü yumub:sonuncu şansam,məni də yaşa,deyir.Hər gün işgəncəylə öfkəm zamanı öldürür,amansız vida törəni tələsmədən səbrimi didib-yeyir.Dəyanət Osmanlı 33 Qibləyə dönükdü insanın üzü Keçmişin günahkar qəbrindən şərəf və təslim fitvası çıxmaz.Torpağın donqarı padşahların sakinsiz türbələridi.Tarixin yanlış qüruru qətl olmuş əsgər ruhudu azadlıq davasında.Ziyarətgahların daş-divarında inamsızca Allah-Allah sözünü pıçıldayır dodaqlar.Bir-birini ölümlə hədələyib,sonra keçmiş olsun deyir daşlarda öpüşən dodaq izləri.Döyüşlərdə arxadan vurulan əsgərin qanlı tabutuna bükülən bayraqdı vətənin dəfn olan aşikar sevdası.Nəfəsimin qatili 34 Yolların heç biri haqqa aparmaz,Qibləyə dönükdü insanın üzü.Hər gün dərgahın səmtini səhv salır Azan səsi,sirri faş olan dualar uçur-uuar bir türlü imana çatmır.Əkmək azadlığın acı qanıdı,savaşın mayası bərəkət nəfsidi.Hikkəli dualar göyün üzündə didir bir-birini qarğa-quzğun tək.Aman vermədən öldürən də,aman diləyən də Tanrını səslər.İmdada hər zaman fələk yetişər.Dəyanət Osmanlı 35 Səni mənə bənzədirlər,qara daşım Naməlum bir məzarda bir rəhmət duasına möhtacam.İllər öncə necə fəxrli günlər vardı,yaşamaqçün mücadilə edərkən qəhramanlıq arayırdım.Əbədilik arayışında doğal faciələri gözümdə canlandırarkən ayaqlarımın taleyimi qətlə könüllü apardığının peşmanlığı zorundayam.Bəlkə mənim adım yox,sümüklərim doğmadı torpağa… Səni mənə bənzədirlər,ağ yazılı qara daşım,adam da heç bənzərmi ölüyə.Məzarımın nəbzini tut,qara xəbərdən çatlasın səni öpən dodaqlar.Nəfəsimin qatili 36 Mən naməlum bir məzaram,ən sevgili və əbədi.İnsanlığım,kimliyim,keçmişim,gələcəyim torpağıma səcdə edər.Adımdan,torpağımdan ötrü kimlər havayı ölür,kimlər qəhrəman olur… Övladı qanına susamış vətənəm.Dəyanət Osmanlı 37 Unutmaqdan ötrü Unutmaqdan ötrü bütün çabalar boşuna getdi.Sanki indicə canım çıxacaq hər dəfə nəfəsimi dinşəyib təzə bir xəbər gözləyəndə.Silkələyib çevirdim günləri astarına,nimdaş saatlar tökülüb dağıldı üst-başıma.Burnundan qan açılmış keçmişi görüb tanıyınca vaz keçdim gülümsəməkdən mutluluğun naməlum üzünə.Nəfəsimin qatili 38 Səndən sonranı unutmaqdan ötrü ortada vurnuxan bir bəhanədi mənim varlığım.Haydı,onu da gəl apar,heç kimdən izn almadan heç kimə gənəşmədən.Dəyanət Osmanlı 39 Son sözü unutmaq Ufacıq bir söz əzilir çaşqın qalan yaddaşının ağırlığında,dilimin sınırında dəyişir anlamını.Ele hey sorursan:kimə söyləmək istərsən ən əziz sözünü,vəsiyyətini son kərə.Necə deyim,hansı olayı xatırlayım,salamat qalmış hansı bir günün adını çəkim,keyfinin hansı çağında o sözün üzünü göstərim sənə.Sən də baxıb kövrələsən,ya da acığın tuta özünə.Nəfəsimin qatili 40 Dilim dönmür söyləyim,əzilib-büzülmüş o sözü.Əfəndim Tanrı,birdən anlamazsan dilimi,sözümdə özünü tanımazsan deyə,mən son sözümü belə unutmaq zorundayam fani bir həyat kimi.Dəyanət Osmanlı 41 “Qaydasız yazı” silsiləsindən Eşq sevimli bir canidir Sən elə bilirdin eşqdir ölümün çarəsi amma anladın başına gəldiyində eşq ölümdən də qəddar sevimli bir canidir.Sənin düşdüyüyün sevdada mənim günüm ağrıyır.Ürəyim yuvasında qorxan quş tək yuxusuz.Gecənin üzü dərdli göylər duyğusuz və zərifdi quşların qocalmış qanadlarında.Sən də elə bilirdin gecənin bu vaxtında uçub-uçub dəhşətlərdən eşqdə gizlənmək olar.Nəfəsimin qatili 42 Eyy-eheyy.əkdiyim o qoxusuz gülün kölgəsində ruhum təntiyib adım yara bağlayıb qəzəbində.Sənsə elə bilirsən çaşıb qaysağını qopardıqca qanayacaq köhnə yaralar.Yenidən döyünəcək ürək ölümün və eşqin vəfasına baxmadan.Gerçəyə istehza edən talesiz yolçuluqlar keçmişə könüllü başlayacaq.Dəyanət Osmanlı 43 Qar altında can verən.1 Dünyanın o başında qarlı bir ormanda qar altında can verən bir ovçu komasıyam.Bir atəş səsi eşitmədən bir ölüm hayqırtısına bayılmadan adınla üzbəüz buluşaq Tanrım.Qeybin qapısından dönüb üzünü görmək vədinə inamım yox qalmadı taqətim ömrü dənəməyə bir daha.Nəfəsimin qatili 44 Bir etiraf göndərsəm səni özlədim deyə düz olsa da inanma.Yıxıl dualarımdan öldürsəm də oyanma.Ölüm qapıda dayansın soyuq kəssin sözümüzü sorğu-sual bitməsin.Qar bağlasın yolları izimiz görünməsin.Dəyanət Osmanlı 45 Qar altında can verən.2 Tanrıyla buluşma anını lap çoxdan unutmuşam doğma qarlı ormanda ümidini qar basmış sakini susuz əkməksiz havasız bir ovcu türbəsiyəm.Haydı gəl buluşalım bir atəş səsində bir ölüm hayqırtısında.Tanrım əgər yaralı bulsan məni bir səfər macərasında üzümdə bir təngimiş soyuq nəfəs başımın üstündə tərk edilmiş bir doğma ürək görərsən.Mənə çatar-çatmaz üz-göz olmadan ayaq saxla dəyişək buluşma zamanını bircə rəhmətin bəs eylər haqq uğrunda qəhr olan mutluluğa.Nəfəsimin qatili 46 Məzarım alınmaz bir ürək Bir əsgər vətənini anasıyla al-dəyişik salmışsa bu vətən uğrunda savaşdığında balasının ana ovcunda özgür yaşayıb onurlu öləcəyinə inanmışsa Tanrı da döndərəmməz onu ölümdən.Bir şəhid əmin yatdığı torpaqda cənnəti görmüşsə və bu cənnətin üstündə qazilik keçər arzuların könlündən.Üstündən saysız illər keçib kiminçün yaşayıb kiminçün öldüyüm yadımda deyil dağılmış bir qurd yuvasında kimliyim unudulub.Məzarım alınmaz bir qala daşım susmaz bir tribuna torpağım inləyir ürək kimi küskün ruhların ayaqları altında.Dəyanət Osmanlı 47 İstər sonu ölüm olsun.Sən yeriyirsən və yeyirsən açıyırsan və hirslənirsən mənim aclıarımı çəkib varlığıma sevinirsən ölümümə heyfslənib yaşamaq istəyirsən.Bəlkə ümidin ritminə həsrət qaldığın bir doğma səsədir.Yuxun ərşə çəkilib bir xatirə ardıyca.Balasını yuxuda itirmiş kimi sərsəm oyanıb sonra özünü sağ görüb bir salavat çevirirsən.Nəfəsimin qatili 48 Tənha və köməksiz qalanda doğmaları bir-bir itirəndə su keçməz boğazından həyat gözündən düşməz yenə.Olacağa inanmadan yaşamaq istərsən.Nə vecimə istər sonu ölüm olsun.Elə mən də həyatı sevib öyrəşdim oyunlarına haqqında anlayışım belə olmadığı bir zamanda.Dəyanət Osmanlı 49 Sən də mənim sağ adımsan Məzarlıq gülləri həyata aşiq ölümün sirli ləkəsiz amansız üzünə gülümsəyir.O güllərin qoxusunda Tanrının şərhsiz qədəri bayğın və bir-birinə aman vermədən insanı sonadək təqib edən əzabla sevinc sarmaşıb bir-birinə.Fələyin üzünə qarşı heç bir başdaşı mən xöşbəxt olmuşam demir.Məzarlıqda ən kasıb adamın xatirəsi də söyləmir:mən burda yurdsuz və tənha qalmışam.Nəfəsimin qatili 50 Çox ağır və insafsızdı daşımın qara üzü.Üstündə kövrək yazı da ovutmaz doğmasını.Eyy.yoldan küsən naməlum sən də mənim sağ adımsan kiminsə sinə dağısan.Olma bəxtindən qaçmısan.Gəl başımın üstündə dur mən də üzü xoş görünüm Tanrının məsləhət bildiyi yerdə.Dəyanət Osmanlı 51 Sağlıqla qal Əziz anam Yetərin baş daşına Köprü üstə dayanıb qonaqları ötürdüm.Səni ovcuma alıb son evinə götürdüm.Sağlıqla qal ay ana daha gecdi mən gedim.Bir az işim-gücüm var sahmana salım gəlim.Dilim ağrıyır deyim:köhnə evin virandı rəfdə salamat qalan şəkillər və Qurandı.Divarlar da buz kimi bir nəfəs yox qızdıra.Bir ruh ola söz kimi ocağını yandıra.Xatirələr dirilə öləsən gülə-gülə.Nəfəsimin qatili 52 Görürsənmi ay ana əlim qalıb amanda.Ac dərdlər arasında vurnuxuram bir yana yenə də çıxammıram.Mən bir fani aşiqəm səni torpağa gömdüm.Bir oyundu bilirəm ölümünü də sevdim.Yolun səmti bilinməz ağrıyıb ləngiyərəm ölüm xəbərim gəlməz özünə dərd eləmə.Qəfil sənə gəlirsəm odam dardı söyləmə.Dəyanət Osmanlı 53 Anama son sözüm Bir sabah yalnız keçmiş anılarla nəfəs alıb anlaşılmaz danışan səsi qeybin qorxusu tək vahiməli və qırılmış yarımcan anama dedim:işdi səndən öncə ölürsəm başın üstə durub bulanıq dünyanı tanımayan gözlərini sığamasam rahatsız olma.Tanrını qarğıyıb ölümün qəlbini dağlayıb üz cırıb dil deyib təzələmə həyatın köhnə oyunlarını.Tale xətrindən keçməzsə qara xəbər hücrəmizdə hüzuru pozmaz amma kimin yanından xətərsiz keçmiş ola o zalım.Nəfəsimin qatili 54 Ola bilsin bir gün səni yerində-yurdunda sağ-salim bulmaram.Həsrəti qoxularam könlümü ovudaram keçmişinlə boyundan bir qarış uca başdaşın sənin əvəzində boynuma sarılanda… Axirət yolunda yaxud sorğu-sual anında Tanrıya və behiştin sərdarına yolüstü rastlasan kimsəni üzdən tanımasan da adımdan söylə:mən onların taleyinə yazılan qələmi divanə ünvanı viranə aci bir gerçəyəm.Dünya durduqca qismət dəyişməz yazı pozulsa da bu nağıl bitməz.Dəyanət Osmanlı 55 Bəlkə xatırlamağa.Heç bilmirəm dünyanın harasında çaşmısan gəlib bağlı qapımın yanından addamısan.Bəlkə də yol uzunu qaramca deyinmisən tanımadan üzümü min lənət söyləmisən.Bəlkə xatırlamağa nə bir söz var nə adam bəs niyə ağlamağa dərd istədin ay adam.Bir iz yoxsa önündə fürsət düşməz getməyə mənəm itin günündə adam tapdın hürməyə.Nəfəsimin qatili 56 Yenə aldatdım səni bir sevginin adına.Çöldənmi tapdım səni qoyum öz insafına.Aramızda toz-duman gözüm önümü seçməz.Nə tuhafsan ay aman ruhun özünə dönməz.Əgər ölməyəcəkdin bəs niyə ürəyin var.əgər getməyəcəkdin nəyə gərəkmiş yollar.Dəyanət Osmanlı 57 Tanrını dost kimi əzizlədim Ufacıq bir ürəyin qapısı önündə qalmaq soyuqda qızdırmadan istidə sətəlcəmdən həyatın içində dəngəni itirib yıxılmaqdan daha betərdi.Dost məkrindən düşmən hiyləsindən qaçmağa bir yerim olmadı.Sevinəndə Tanrını dost kimi əzizlədim acı çəkəndə düşmən kimi darıldım adına.Nəfəsimin qatili 58 Doğma yurd yerində ya Tanrının rızasında yaşamağa və ölməyə bir köşə olmayanda sığındım anılara.Şeytankeçməz yollarda səbirsiz var-gəl edib hesab çəkməyə bir suçlu görmədim.Dəyanət Osmanlı 59 Dostlar yerini gen istər Nə varmış söz yandırmağa bir dil bilməzin başında hər kəsin yalan çağında nə var haqdan can almağa.Nə var ölümdən qaçmağa göz qəzanı görə-görə.Bir ürəyə yürə-yürə nə var bir könül qırmağa.Ürəyimi açan kimi qan tək içəri dolursan.Bir sözünü tapdadımmı qızıl qanımdan çalırsan.Nəfəsimin qatili 60 Dostlar yerini gen istər dost qursağı dar olduysa.Sevdim şükür deyə-deyə Tanrı bəla buyurduysa.Getmək üçün mənzil yaxın yol qəbirdən dar gəlir.Hər addımı bir haqq yenir hər yol bir addımda bitir sinəm üstə qara dağın başının qarı seyrəlir.Dəyanət Osmanlı 61 Get bir qəbir o yanda öl 1 Getməyə yurd bulmadıq bir söz üstən geri döndük ayrılığın haləsində ömrə səbir verə-verə hürrün qəbrinə endik.Can ağrısından betərdi bir abırın utancı aşıb-daşırkən öfkəmiz sığdıq bir dünyaya,bir evə,bir yatağa,amma bir qəbirə sığmarıq ruhumuz ayrılacaq ala-yarımçıq.Qəbrimin yanından keçən yol sənin xilas yolundu.Hər dəfə özündən çıxıb yaşam uğrunda savaşırkən üzünü döndərib anidən geriyə baxmadan təsadüfən burdan ötərsən.Nəfəsimin qatili 62 Get bir qəbir o yanda öl 2 Hər dəfə özündən çıxıb qəbrimin yanından ötərkən ala-bulud kimi dolursa könlün get bir qəbir o yanda ağla özünü.Baş götürüb yanımdan həyəcansız ötəndə anıların belə bağışlamaz.Qeybin qayğılı səsi xoş gəldin derkən tənin ürpəşir bilirəm.Qəbrimin yanında ləngiyib gecəyə düşüb təntiyəndə soyuqdan addımın dolaşanda bu lal dilim də dinməz bu kar səsim də çıxmaz deyim:bir dur yanıma gəl.Dəyanət Osmanlı 63 Yuvasız və tək qalanda çox gəlirsən az gedirsən o yanıma keçirsən bu yanıma dönmürsən.Onu istəyirsən bir gün qızıb deyəcəm:sən də ölməyə yer bulmursan məzarım təkadamlıqdı get bir qəbir o yanda öl.Sən də küsüb öləcəksən gözdən-könüldən içdə.Nəfəsimin qatili 64 Nəfəsimin qatili 1 Rastlarkən rəsminə itirdiyin birinin üzü unudulmuş dostu görəndə anılar adamın nəfəsini kəsir.Bir hüzr törənində bir doğma söz eşidəndə bir əşyaya toxunub sındıranda çox üzücüdür keçmişə dönmək.İnsanı sükuta qovuşdurar anılar bir naməlum qoxu duyanda quşlar üstümü kirlədər deyə bir ağacın yanından ustufca ötəndə.Bəzən ayaqda zorla dayanıb həyata meydan oxurkən belə anılar nəfəsimin qatili.Üzünü heç görmədiyim bir könül xoşluğu adını heç eşitmədiyim bir üzgünlük duyğusu məni həyatımdan sapdırıb məzarımdan belə didərgin salır.Dəyanət Osmanlı 65 Nəfəsimin qatili 2 Anılar qanımın səsi durmadan tənimi oxşayır ilk qar yağmurudu anılar saçlarımda donub üzümün qırışlarında əriyir.Tamını-duzunu ayırd etmədiyim yoxluğun həzzidi acımasız tərk etdiyim doğma yerdi anılar.Bir axşam yol ayrıcında çaşıb sabahı gözləyəndə sağ-salim qalmaqçün bəhanələr arasında vurnuxanda nəfəsimin insafsız qatilidi anılar.Ruhumla savaşdan sonra tərpənməz canımı görəndə özünüzü şaşırtmadan cansız bir daşın yanından ötür kimi yürüyün bu qətlin yanından qismətinizin ardıyca.Nəfəsimin qatili 66 Harda bulsam özümü.Bir gün ölüb kimsənin halıma yandığının fərqinə varmadan həyat çöplüyündə bulacam özümü.Harda görsəm üzəcəm əllərimi özümdən.Ömrün xeyir-şər günlərində və hüzr anlarımda dostların dəyişkən ovqatıında hüznlü dilində oxşanacaq surətim.Tükənməz bir cah-cəlalla sözün ufacıq çiynində behiştə daşınacaq yerim-yurdum acı həqiqətdən və ağ yalandan xəbərim olmadan.Könlündə rəhmət və nifrət ruhuma salavat çevirənlər ünvanımı tanımayınca bir köhnə vərdişlə vurnuxacaq behiştlə cəhənnəm arasında.Dəyanət Osmanlı 67 Nazimin itirdiyi tablo Bu gün yola çıxdım rəssam Nazim Şahın fırçasında dodaqları quruyan bir doğma xatirə yorğunluğunda Şaman evi tablosunda gecələdim.Babamın əziz yurdu bəlkə də bu son gəlişimdir.Sən nə yanımda,nə ölənlərin arasındasan.Heç Tanrı da istəməz yəqin bulum yenə də səni ürəkdən sarılım adına.Burda Nazimin itirdiyi tablo mənim hələ bitməyən son şeirimdən bəhs edir.Naməlum bir talenin rəngsiz kopiyasında yaralarım qopur sal-sal ürəyim də bulanır dünənki qırmızı şərabın adından.Nəfəsimin qatili 68 Həyatla savaşda uduzmaq qüruruma toxunur.Savaşsız təslim olduğumu görür kimi yuxumda dəli-dolu bir doğma dərd üzür könlümü.Tanrım sən də elə hey pərişan görürkən məni həm sevindirdin həm də səbirlə sarsıtdın.Nə yapmamı istərsən sanki yalan və doğru bilməzsən.Səbrinlə canımı yaxdın Tanrım halal etmək fikrim yox keçmişin qəddar qətlini.Oysa asi çıxalım taleyin hökmünə axırda savaş səhnəmiz sağ qalır yenə Nazimin qurumuş fırçasında və Şaman evinin mistik divarlarında.Dəyanət Osmanlı 69 Nizami Cəfərovun tərcümeyi-halına ön söz Mən bilirəm dünyanın və qanımızın soyuyan vaxtında kimin başının tüstüsü əksik olmaz.Mən bilirəm kimin ürəyi ağlar bir quşun dimdiyi qanayanda kimin həyatı darıxar son umacaq yerində bir dostun ağzı daşa dəyib qəlbi qırılanda.Sən təmənnasız yaşamın yanlış və doğru bir zamanında yada düşən pənah yerisən ustad.Tanıdım səni laap uzaqdan gəldiyində qəza-qədərin zor məqamında.Nəfəsimin qatili 70 İki dünyanın arasından saymazyana ötüb gedən onurlu bir həyatın qarışıq tablosunda nurani məğrur ağır taxtalı daşların üstündə iz salan bitməyən bir səfərin yolçususan.Tarixin tapdanmış üzündə sağalmaz şırımlar açan qocaman türk kimliyisən.İpəkdən zərif üzüylə küləkdən yeyin uçuşuyla sözün qocaman bir türk bayrağıdı.Adın bəlli adımızın içində aramızda və könlümüzdə yerin manşır yaşını unutmuşuz.Dəyanət Osmanlı 71 Mən qeybin içindən gəldim …Hər dəfə də onu oxuyanda öz-özümə deyirdim:görəsən,bu Osmanlı Dəyanət hardan gəlib… Xaqani Qayıblı Mən qeybin içindən gəldim.Teleqraf tellərində dincini alan quş köçünün dağılan nizamı tək yurd-yuvam tar-mar olanda sahibsiz bir sözün əlindən tutub gəldim.Mən qeybin içinə gəldim Borçalının lap dərin yerindən.Pırlayıb quş tək uçdum yad ayağı altından fələyin dilindən yayınıb təzə söz kimi düşdüm Tanrının qafasına.Nəbzimizin səsini sözümüzün nəfəsini yellər aparıb itirmiş tərk etdiyimiz torpaqlarda.Nəfəsimin qatili 72 Sanki gedər-gəlməzdən qayıtmışam canım ağır və yaram ilacsızdı.Ömrün pozulmuş dəngəsində əllərim çənəmin altında özümə bir ağı uydururam.Dilimdən dua tək çıxıb bir ocağın haləsində öz qanından doymayan nimdaş bir yurd anısıyam qoy dostlar oxuyub gileylənsin.Hardan gəlirdin ay adam ilin-günün şər çağında bəlkə mənəm bulmadığın ya da ölmüş bildiyin.Amma yalan olsa belə düzünü deyim:kimliyini tutamadığı sözü səsi qərib dosta bənzəyirsən.Bəlkə köçüm dağılıb burda indi dar günümə gəlmisən.Dəyanət Osmanlı 73 Uca göyün altında Başımın qovğası sabahımın ölməz duası həyatımı himn kimi ayaqda saxlar bir vəfalı bozqurdun səsi sinə dağlarımı qürurlandırar.Uca göyün altında bir türk odasıdı ürəyim sakinsiz və təsəllisiz.Divarlardakı solğun və qrışıq savaş tarixçələri keçmişin qürurlu nəfəsidi.Hər yaralandıqca ruhum tərk olar səsimlə.Axır bir gün dilim dönər zalımın canın almağa qarğış daşdan ağır gələr.Nəfəsimin qatili 74 Ulus haqqını geri istər öz qızmış öfkəsiylə kimiliyinə şər atanın məzarına el söyər.Yaşam və ölüm sarsılıb düşüncəmdə içimdəki qaranlıq önündə acizəm.Bir yovşan kölgəsinə sığınıb fikir altında iki qatlandım neyləyim sualı kimi.Dəyanət Osmanlı 75 Omrün ortasında vida günü Əfəndim Tanrım ölüm hələ son nəfəs deyil vədələşək səninlə ömrün bitdiyi yerdə.Yaşamağa vaxt qalmasın savaşmağa söz olmasın ölməyə həvəs olmasın yolda qalan göz kor olsun.Ömrün qışında vida günü gündüzün ortasında gecənin şər vaxtında sözlər donub buz bağlayır sarmaşıb bir-birinə.Səhər ertə tərslikdən qıpqırmızı gün çıxıb anıları əridir.Nəfəsimin qatili 76 Bəzən olur özümü tərk edilmiş bir könüldə dizini qucaqlamış bir kabus tək buluram.Bəzən canımı özümə qısqanıb həyatdan üşənirəm.Bəzən də dadını çıxarıb vida anının Tanrının arxayın vaxtında ölümün qulağına bir çırtma vurmaq istərəm.Dəyanət Osmanlı 77 “Öz canımı oxuyuram” silsiləsindən Bir gün sənə gələrəm Bir gün bu qovğalar da bitər can haylarında.Tutmaz duaların da,iz qoymadan itərəm.Yuxun dardı səbrimə,asiyəm qədərimə.Ruhum atıb çiynimə söz demədən gedirəm.Könlümü qaraltdılar günü qara adamlar.Ölməyə qoymadılar qanıma bələnirəm.Yığvalı ağ adamlar gözü bulaq adamlar məni yamanladılar sonra da ağladılar,halımdan ürpənirəm.Nəfəsimin qatili 78 Savaşında ulusun qanın tökdüm qəlbimin.Ölüm günü qəbrimin sağlığına içirəm.Fələkdən möhnət aldım,borc içində qocaldım,Əcəl yadından çıxdım,şeytandan gizlənirəm.Yaşadım,günmü gördüm,yandım,külümü gördüm,azadlığı itirdim,hey ardıyca uçuram.Ölüm,axırın heçdi,daha suçundan keçdim.Qəbrimin damı uçdu,anılara köçürəm.Dəyanət Osmanlı 79 Öz canımı oxuyuram İçib haqqın şərabını,bir daha oyanamasam,oyanıb ruhumu sadiq,özümü sağ bulamasam.Ömrüm arı dodağında ətri qalmış qar çiçəyi.Evimizin qabağında,tək ağacın budağıdı son mənzilimin dirəyi.Yaralı yerimə baxıb,sağ yerimi qanadıram.Tale kitabın qapayıb,öz canımı oxuyuram.Nəfəsimin qatili 80 Bağlı yolum da açıldı,gedəsi halım qalmadı.Uçmağın anı yetişdi,amma qanadım çıxmadı.Mən gedərəm,dərdim qalar,çəkərsənsə,halal olsun.Baş daşım yox,başım üstə bitərsənsə,halal olsun.Dəyanət Osmanlı 81 İndi doğma taleyim mənimlə yola getməz Tanrım,sənin izini son nəfəsdə buraxdım.Qısqandım özümü taleyə həyatla ölümün bir-birinə həsəd apardığını görüncə.Səsin gəlməz uzaqdan,surətin yox yaxında ayrıldığımız yerdə də izin qalmayıb,Tanrım.Hələ payız gəlməmiş erkən düşdü soyuqlar,öfkələndi küləklər,töküldü yarpaqlar.Dəfn oldu izlərimiz yağmurların təmkinlə axdığı üzlərdə.Nəfəsimin qatili 82 Bir-birimizin hikkəsində boğuldu sevginin adı.Keç günahımdan deməyə,qorxudan itaət etməyə ehtiyacım yox,Tanrım.İndi doğma taleyim mənimlə yola getməz.Nə peşmanlıq,nə də qürur yaramın gözünü öpməz… Dəyanət Osmanlı 83 Ölümün üzünə gülümsəyin Günahlar olmasaydı cavab aramazdıq sorulara,Tanrı sözsüz də anlar.Qaralayıb gündəlikləri sözlə həzz aldıq tarixin acılarından.Utandıq abırsız anılarımızdan,dəfn oldu abrımız nimdaş əlbisələrdə.Eyy.əfəndilər,bir az da ölümün soyuq üzünə gülümsəyin.Rəhimsiz və fani bir eşqlə ömrün sonundan qaçmaq istəyənlərin tıxacı zamanı dayandırıb.Nəfəsimin qatili 84 Öfkəli dualar tükətmiş sözlərin səbrini ürəyimizdə və yaddaşımızda çarmıxa çəkilib tərcümeyi-halımız.Həyatın önündə gülə-gülə,ölmün ardınca hüznlə addımlarıq Eyy.əfəndilər,qanımızda islanmış köynəyimiz quruyub nəfəsimizin istisiylə kutsal bayrağa dönsün.Dəyanət Osmanlı 85 Bir köprübaşıyam Sabah açılan kimi quşlar uçub uzaqlaşdı.Ömür bitdiyi anda dostlar bir-bir bezib getdi,yadımda qalanlar kirayənişin.Küləkdə,çovğunda,qızmarda,canı bərkimiş,həyatın içində gözükölgəli bir köprübaşıyam.Karvanlar çəkib getdi,isti yuvalar dağıldı yarımçıq yuxular tək.Qış qapıya dayanmamış qalın qar yağdı nakam arzuların üstünə.Nəfəsimin qatili 86 Görəsən sağ çıxmasaq bu yaşam qovğasından bir daha sabah açılacaqmı,görəsən yenə də gözlərimiz sevinəcəkmi bir-birimizin dirisindən vazkeçib ölüsünü bulunca.Dəyanət Osmanlı 87 Dua et,çin olsun bütün arzular Tutub əllərindən dünyanın nəbzinin vurduğuna inanmaq,gözlərinin içində suda balıq kimi nəfəs almaq və xoş günümdə,son səfərimdə dalımca atdığın suyu içmək istərəm.Ürəyindən tutub yürümək bilmədən hara,yarı yolda səbəbsiz uzaqlaşmaq,bilmədən niyə.hənirini duyub geri boylanırkən məni dəli-divanə təqib etdiyini görmək istərəm.Aramızdakı həsrəti incitmədən qocalmaq,yaşamdan doymadan qocalmaq vicdanımla bir saatda.Nəfəsimin qatili 88 Sözlərindən tutub hüznlü anılara dönüşmək,Tanrıyla omuz-omuza dünyanın sonuna varmaq istərəm.Bu yorucu yuxudan ayılmadan,kimsəni duyuq salmadan ölümlə bayramlaşmaq gerçəyə təmənnasız salam verən ilk arzumdu.Dua et,çin olsun bütün arzular.Dəyanət Osmanlı 89 Biri vardı.Hərdən oldu başımı sənlə qatmaq istədim.Bir yalansan,özümü,hey aldatmaq istədim.Bir gün döyüb qəlbimi,aman diləmədinmi.Sonra tale hücrəmi,tutmaq istəmədinmi.Bizim evin içində qar əriməz,bildilər.Bu balaca könlümdə,yerin dardı,dedilər.Məndən sonra dilucu bir xatirə söylərlər.dünya gəzmiş yolsuzun biri vardı,deyərlər.Nəfəsimin qatili 90 Vaxt varkən Tanrıya söz vermədim,bəlkə buluşa bilmədik vədəsində,indi sevinclə dərd arasında tərəddüd etdiyim zamanlardı.Ölüb qeybə qarışmadan öncə təlaşın odasında bir yalqız gecə keçirməliyəm.Keçmişə üzülmədən geri dönməmək acısıyla bir dəfə sinə dolusu köks ötürmək istərəm ardıyca həyatın.Hələ vaxt varkən gənc arzuları dənəyib gerçəyə təslim edək,yaşamağı və sevməyi sonra da düşünürüz.İndidən ilk və gerçək yerimiz,dost-düşmənimiz bəlli olsun.Sonradan qanlı qovğa düşməsin aramızda.Dəyanət Osmanlı 91 İlan ilinə etiraz Mən bir yolçu ilan,sanki həyatın rəsmi üzümdə donmuş,dilimdə yollar haçalanmış,dişlərimdə ağıya dönmüş Tanrının verdiyi ruzi.Bir-birinizin haqqını sevə-sevə tapdadız,sonra da bir-birinizə sarılıb,qızıl qanınızı sordunuz.Arabir məni də xatırlayıb,lənət oxudunuz adıma.Çox uğraşdım,çatmadım bəlirsiz amacıma.Yaşamın firavan tablosu gözlərimdə donub soyumuş.Dilim haça – ikibaşlı dualar kimi,amma dişlərimdən zəhərli dost-düşmən məkri var.Nəfəsimin qatili 92 Haqq qapısında Bir gün yuxumda mən də istəmədən,könülsüz,güvənsiz dayandım haqq qapısında Kimliyimi,hardan gəlib,hara getdiyimi sordular.Ölənədək düşündüm,amma nə yerimi,nə səfərin amacını xatrladım.Dedilər:nə işin vardı bu dünyada,əgər razı qalmayacaqdın.Düşündüm,amma yenə nə bu söz sahibini,nə var olduğum dünyanı,nə yaşadığım gerçəyi yadıma sala bildim.Dəyanət Osmanlı 93 “Səbirsiz anılar” silsiləsindən *** Məndə daha qış fəslidi,qalın qar basdı yurdu ,erkən düşdü soyuqlar,uçurdu gerçəkləri tufan.Tələskən getdi dostlar da daha isti ürəklərə.Sığınıb son baxışın istisinə təkcə vəfalı anılar qaldı mənimlə qiyamətə.Nəfəsimin qatili 94 *** Bir gün fələk durub sorar:kimsə varmı yer üzündə,acısını,ağrısını,yarasını sevməsin,axır günün zəhmindən çaşmasın.Gerçək qorxub bayılar,xəyal susar,nə ağlım bir şey kəsər,nə də ruhum tərpənər… Dəyanət Osmanlı 95 *** Yerin qulağına pıçıldayıram:bir səfər üstündə ölməyim gəlir.Sümüyə dirənib qından çıxıram,bir haqsız bəlaya düşməyim gəlir.Nəfəsimin qatili 96 *** Həyatın ləkəsini ölüm tək-tək təmizlər.Qan ağladar dirisini,ölüsünü əzizlər.Məni bir gün sağ görürkən gözlərinə inanmayıb fələk cırar yaxasını.Azadlıq yıxılırkən dilimdən dualar da gileylənib durdurar haqq davasını.Dəyanət Osmanlı 97 *** O yurdun adını heç eşitmədim,qibləsini seçmədim.Heç bilmək istəmədim ürəyimcə olacaqmı torpağının ətri qəbrimin.Başımın üstündən buludlar ağlım tək uçacaqmı,ayağımın altından sular qanım tək axacaqmı.Boşuna xəyal eylədim.Nəfəsimin qatili 98 *** Öldüyüm an bir görəydim Tanrının gözünü aldadıb biri,ruhumu gizlədə biləcəkmi.Heç üzünü tanımadığım,məni yaşatmaq riskini seçən azad və ürəkli bir kabus görəlim qürurundan keçəcəkmi.Dəyanət Osmanlı 99 *** Zor anlarımda Tanrıya nə ünüm,nə əlim yetməyəndə,məcbur qalıb imdada çağırmaq istərkən səsim boğazımda ilişib qalar.Yuxularda Tanrının surətini bir doğma insan tək görürkən ruhum tənimdə təntiyir,gözüm üzümdə səyriyir.Nəfəsimin qatili 100 *** Bilsəm də bütün yozumlar bir qəddar təsəllidi,yuxuda aldanmaq həzzi gerçəyin üzündən məsum və təsirlidi.Və hər şeyin puç olan sonluğunda O daha yoxdur deyə zorunlu təsəllim fürsət verməkdir acıya.Dəyanət Osmanlı 101 *** Hələ heç nəyin,heç kimin dözülməz itkisindən,ölümcül yarasından sarsılmaz könül,sarsılıb öfkələnməz öz aqibətinə.Və bir üzgünlüklə xatırlanan,ər sinəsi dağlayan,ana üzünü cıran bir acı belə nə savaş,nə də zəfər bəhanəsi deyil.Nəfəsimin qatili 102 *** Öz yolumdan üşənirəm,amma bəlli bir behiştə inanmağa həvəsim də qalmayıb.Başardım yalandan sevinməyi,acılar çəkdirməyi.Ölüm düşüb izimə qəbrimə catanadək addımımı tovladı.Dəyanət Osmanlı 103 *** Adım kimi tanıdığım o yolu,getmədim qəzasız olduğu üçün keçmişin intiharına şahid olan bir vadidə dayanıb səfər sonunu gözlədim.Nəfəsimin qatili 104 *** Susdum,əfəldi,-dedilər.Dindim,cığaldı,-dedilər.Yaşamaq istədim,hədərdi,öldüm,əcəldi,-dedilər.Bir bilsən,bir görsən,könül,bu zəvzəklər nələr söyləyib,bir-birini necə qandırdılar qarın doyurmaq üçün.Dəyanət Osmanlı 105 *** Yollar ünvanı tanıtmaz,amma son məqama çatmaqçün amanım kəsilincə qaçaram.Yol uzandı,vaxt daraldı,həvəs də qalmadı getməyə,nə dayanıb gözləməyə.Yenə səfər üzüntüsünü mən təxirə salmadım.Həsrətdən,arzudan və qorxudan bezmədim,Tanrı da öldürməkdən usanmaz.Nəfəsimin qatili 106 *** Bakı-Tiflis yolu qədər yolumdu,uğuru pozulub yad ayağında.Qatar dəmir qəlbim,relslər qolumdu,qəhr olub qürbətin doğanağında.Dəyanət Osmanlı 107 *** Dost qanında boğulmağa və yenidən anılarda yalan-doğru yaşamağa daha mənim zamanım yox.Bir ağır səfəri ayrılıq fürsəti kimi gözləməyə macalım,üzülməyə canım var.Qəza məni bulursa rahatlansın,bulmasa könlü bulansın Nəfəsimin qatili 108 *** Qobustanda dəniz kənarında bir qəsrim ola.Başını küləklər qoruya,təməlini sular yuya.Qatır gəlsə dırnaq sala,qartal uçsa qanad sala.Yabançı bir ölkədə topdağıtmaz mülküm ola,qapıda bir tülküm ola.Mənim də başımda heç azalmayan qeylü-qal,bitməyən qovğa ola.Dəyanət Osmanlı 109 *** Ən betəri ümidlərin tək-tək qırılması,dostların ayaqları altında xırçıltıyla əzilib qanı havayı axmasıdı.Və hər şey yaxşı olar inamı dar macalda gizlicə yenidən doğular,imdada yetişmədən hirsindən çatlayar hər gün.Nəfəsimin qatili 110 *** Hərdən özümü oxuyub ötənləri xatırlaram.Saralmış vərəqlər arasında quruyub qalmış,itib-batmış bir anın tozlu surətiyəm,mənim kitabim budur.Dəyanət Osmanlı 111 *** Kutsal kitablardan tanıdığım Qiblənin izinin ilkində qələmimi qırılmış görüncə bir qara xəbər almış kimi,duruxub qaldım həvəssiz və imkansız.Geriyə dönmək yasaq,irəli baxmağa fürsət yox,burda dayanmaq imkansız.Nəfəsimin qatili 112 *** Heç xoşlanmadım alın yazısından,nə dilindən anladım,nə də sözünü tutdum.İllərdi qələm əlimdə heç ömrümdə bir kərə bir qara daşın alnını yazmağı könlümdən keçirmədim.Dəyanət Osmanlı 113 *** Gözlərimin çatdığı gözəl bildiyin yerə get,amma uzaqlaşma könlümdən.Sözün və təbəssümün özün kimi küsəyən bir təsəllidi.Yönünü sal məzarımdan,ruhum qalsın ayaq altda.Nəfəsimin qatili 114 *** Bizim də uzaqlarda sakini qədirbilməz ufacıq yurdumuz var.Orda bir anlıq sağ-salim yaşamağa bir ucuz bəhanə bulmaq olar hələ nəbzimiz yorulmadan vurursa.Dəyanət Osmanlı 115 *** Vətənçün qazi oldu,əkmək uğrunda öldü.ömür bir sözə sığınıb bir daşa yazı oldu.Nəfəsimin qatili 116 *** Yağmurlu günlərin ardınca deyinəndə səni əmin edirdim:yerinə-yurduna yağır,buludla işin olmasın.Qara bağrı qanlıdı,başının dərdi çoxdu bu ellərin.Amma sən ağlayıb sarsılanda,göz yaşını anılara bulayıb mənə içirəndə bilmirəm kimi acılayım,ürəyim soyusun.Dəyanət Osmanlı 117 *** Ölüm,sənin heç qürurun yoxuymuş,könül qırıb,nə ağılar söylərsən.Nə bir dostun,nə bir yuvan varıymış,miskin gəlib,nə mərdana gedərsən.Nəfəsimin qatili 118 *** Bu anda dünyanın harasında kimin övkəsində əzildiyim bəlli deyil.Keçici ömür rızasında hələ heç kim ölümdən möhlət alıb nə acısını,nə kefini sürdürmədi Dəyanət Osmanlı 119 *** Təkcə gəncliyimin ətri quru nəfəsə dönmüş evimizin divarında çocuqkən bıçaqla çəkdiyim anlamsız şəkillərdə.Atamın əkdiyi ağacların yarpaqlarında saralır rəngim,saçlarımın arasında ağarır üzüm,vurnuxan küləyin əsəbində qanayır xatirələrin susqun dodağı.Nəfəsimin qatili 120 *** Qaçanı durdurmadıq,pənah gətirəni qovmadıq.Amma bunları əvəzində vətən sevgisini başımıza qaxıb Azadlığı rüsvay eylədilər.Təknəmizdən son əkməyi alıb qanımıza batırıb iştahla yedilər.Dəyanət Osmanlı 121 *** Arıların damağında ətri qalan güz çiçəyi.Dodağımın qırağında quruyub sözün göyçəyi.Nəfəsimin qatili 122 *** Sən getdiyin yollarda özümü itirmişəm,tufansan,daldalanıb içimə çəkilmişəm,ünvanımı bəstəboy bir daşa köçürmüşəm,karvanın izi qanlı,fələk dağıdıb yükün.Dəyanət Osmanlı 123 *** Dərd bir olsaydı bilərdim nəyin üzündən acılar çəkdiyimi.Ölüb yenidən dirilsəm,əmin olardım iki dünya arasında kerçək və fani kimdir.Tanrının üzünü görsəm,özümü itirmədən kimin və nəyin hesabını soracağımı bilərdim.Nəfəsimin qatili 124 *** Nə ölümü,nə dirimi dostlar duyub anmaz məni.Qafil qanmaz heç sirimi,fələk saya salmaz məni.Dəyanət Osmanlı 125 Ölümün dəngəsi 1 Anılar ardımca bir xəbər yollamış:həyatın şər çagında hər şey yuxu həzzinə dalanda,ruhum öz yurdunda olmayanda gəlib tez də getmisən.Tələm-tələskən baxmısan yazı masamın üstünə,yerimə-yatağıma.Çocuk əşyalarımı,köhnə fotolarımı,nimdaş paltarlarımı,yarımçıq yazılarımı ortalığa dağıtmısan.Nəfəsimin qatili 126 Qeybdən gəlib çıxaram,aralıq qarışar deyə,çıxıb getmisən heç nə aparmadan,geriyə də baxmadan.Yolumu bağlayıb,kölgəmi qovmuşan,qapı-bacada bir xeyli deyinmisən.Kimi aradığını unutmuş kimi,nə istədiyini xatırlaya bilməyincə bir yaralı kabus tək arxaya baxmadan uzaqlaşmısan.Dəyanət Osmanlı 127 2 Eheey.kimsən və hardasan,aradığın suçlunu gözləmədən,bəlkə də bulmayınca dəli olmuş tək həyətə çıxmısan,nəfəsinin izi qalıb dibçək güllərinin üzündə,qapını örtməyi unutmusan.Sən gedəli qapım da göz qapaqlarım kimi yarıaçıq və huşsuz qonaqların üzünə hər zaman qalıb biganə.Nəfəsimin qatili 128 Anılarım kimi hər gün hüsnünü əlimlə,ətrini gözümlə,ciyərlərimlə oxaşdığım balaca gülləri,ağacların kökünü eşmisən.Budaqları selbələyib,tökmüsən yaşıl yarpaqları.Bir könül qanatmadan,bir yara qopartmadan,bircə meyvə dişləyib yerə atmadan əl-qolunu sallayıb getmisən səmtini unutmuş kimi.Dəyanət Osmanlı 129 3 Sən də şahidisən,yarıkönül,qisməti kəm,sahmansız,ya candərdi,ya sevincək yaşadım.Duaları oxunub qurtarıb,qapanıb kitabı günlərin,əzilib-büzülüb vərəqlər,sözlər küncünə atılıb keçmişin.İndi özümə də gərəkməyən yaşam səhifələrində ömrün üzgün üzünə həkk olub talenin qəzəbli barmaq izləri.Öfkəndən anlamadım,sağ-salim günlərə məhəl qoymadan,təknədə ruzimi tükətmədən,bəxtimi qaraltmadan getmisən.Vədəsində əcəl kimi gəlibsən,amma nədənsə bir az möhlətl vermisən.Nəfəsimin qatili 130 4 Sənin zəhmli adından qorxub,kimsə açıb söyləmədi məni nədən aradığını.Amma deyirlər:bu həyat önündə görməyincə aman diləyən məni taqətsiz və məyus olmusan.Zənn edirdim,məni acımasız,fürsətsiz qoyub,əcəllə mərdanə döyüş haqqıma çatmadan öldürəcəksən.Sonra başını bulayıb,dəfn izdihamına qarışıb itəcəksən nəzərlərdən.Deyirəm,heç olurmu belə,içəri boylanıb faniliyə salam vermədin.Gözlərimi sığamadan,qapımı iki dünyanın girişi kimi taybatay açıq qoyub getmisən.Dəyanət Osmanlı 131 5 Eheyy.gizli fərmanlar verən,şanslarıma inanmadım,sən də heç dəyər vermədin,kimsən və hardasan indi.Hər gün qafil bir fürsətdi qəflətdən ayılmaq üçün,yuxudan,insandan,dünyadan ayrılmaq üçün.Arada bir vaxtım olsa,ölümün pozulmuş dəngəsində çaşqın ritmlə döyünürəm bekar bir saat kimi.Nəfəsimin qatili 132 Gözlərimin qapağını,otağımın qapısını külək çarpar məyus-məyus.Ufacıq bir səs keçər yanımdan,hərdən qalxıb baxaram ömrün uçmuş fürsətinə.Saatın itmiş döngəsində gələn son qonağım ola.Bir də mənim odamda dönə-dönə qıymağa,unutduğu canım ola.Dəyanət Osmanlı 133 Yağmur saatı 1 Fevral yağmurunda azadlığı əkmək tək islanmış,rüzgarı taqətsiz görüncə lap çoxdan unutduğum bir dost adını xatırladır yağışın dəcəl səsi.Şeytanın basqısı,mələyin qılığı olmadan.Yağışın altında yazdığım ciddi və qəmli məktubun dağınıq sözlərinə bulaşır suyun səsi.Nəfəsimin qatili 134 2 Yağış isladıb kağızdakı şeiri,mürəkkəbi bulaşdırır sözlərə.O yağışın altında vargəl edən azadlığın da haqqı alınıb,adını su yuyub aparıb,yurd-yuvası əsir düşüb,Tanrım.Amma bildiyim qədər sən hökümsüz və çarəsiz,bir şair kimi min dəfə küsüb-barışdığı,dartışıb doğmalaşdığı öz ruhunun dalınca kölgə tək sürünən ürək sahibi deyildin.Dəyanət Osmanlı 135 3 Özünü tanıdınmı,Tanrım,dünyanın ən qoca sahibisən.Adın və hökmün keçmişə bağlı arzu tək hərdənbir yada düşür.Çarəsiz,hökümsüz qalanda,sözü zibil qutusuna atılanda,haqqı itib-batanda şairin mən görmüşəm,necə qanın soyuyur,nə qədər ürəyin yuxalır,bir döyüşçü və bir şair tək.Mən görmüşəm,elə sən də rastlamış olarsan,bir quşun qanadı qırılıb da,göy üzünə baxıb ürəyi partlayanda şairin o quş boyda ürəyi necə də durmadan çırpınıb,çırpınıb çıxmaq istər ağzından bezmiş ruh kimi.Nəfəsimin qatili 136 4 Bu sənmisən,Tanrım,bir çocuq timsalı,şeytan aldadar,mələk anlatmaq istər,dünya malından doymayan bəndə də işinə qarışmaq istər.Sənmisən,sözü qəribçiliyə düşəndə dünyanın çiyinlərindən arabir əl götürən.Bir şeytan,bir mələk,bir insanı aldadıb.tovladıb,güldürüb,güldürüb.səbəbsiz öldürür.Sənsə elə bil sonuncu kərə ah çəkib,köks ötürürsən.Dəyanət Osmanlı 137 5 Bu sənmisən,Tanrım,yaşamaqdan qocalmış,gizlənməkdən yorulmuş,hökm etməkdən usanmış.Ərkəsöyün böyüdüb,acımadan çatladıb öldürdün şairi.Söz verdin yazdı,dil verdin danışdı,sonra da haqqını zorla aldın.Hər çıxan cana,hər yıxılan xanimana görə,səni qınayan əziz insanı rəhmətlə sevindirib,cəhənnəmlə hədələdin.Nəfəsimin qatili 138 6 Bu sənmisən,Tanrım,fasiləsiz fevral yağmuru altında dünyanın dilsiz-ağızsız,yurdsuz-yuvasız,fağır və haqsız insanı kimi köksündə azadlıq islanıb soyuqlamış.Yol qırağında hərdən bir parça əkmək bulanda,öpüb gözünün üstünə qoyan imanlı adam qiyafəsində şairin gözünə görünürsən.Dəyanət Osmanlı 139 7 Şair Osmanlı kimi,bu sənmisən,haqq adamını əkmək parası dilənən görürkən dükan-bazar qapısından əliboş qayıdan.Şair Osmanlı kimi üsyankar,kutsal bayramlarda sevinmədən yaşayıb,öz ruhunu belə duyuq salmadan qocalan.Və məncə,adi günlərin birində bir qafil söz üstündə bağrından söz kimi qara qan sızan şair də sən olmusan.Nəfəsimin qatili 140 8 Bu sənmisən,fevral yağmurunda ağır şərtlər altında sözü can əvəzi verdiyin şairə ani bir hüznü,yanlış bir ümidi,ürək çatladan bir həyəcanı qədər qardaşı seçib verdin.Şair Osmanlı kimi sözlə can çəkişir hər yazı anında canıyla öcəşir şairin xətakar dili.Bu sənmisən,Tanrım,verdiyin dillə əzizlənib,can əvəzi verdiyin sözlə söyüldün və güc verdiyin qolla döyüldün.Dəyanət Osmanlı 141 9 Fevral yağmurunun nəmli sükutunda kimsədən təsəlli ummayan,olacağa məhəl qoymadan şairə yazmağa fürsət verib dünya malına həsrət qoyan sənmisən,Tanrım.Sənmisən əfəndim,şair Osmanlı kimi fələklə inadlaşıb,qocalığıyla öcəşən.Ölmədən öncə macal tapıb,ölümün alın yazısına bir-iki kəlmə dəli-dolu,aşiqanə söz artırıb sonra da söz sahibindən üzr diləyən.Nəfəsimin qatili 142 10 Səniydin,Tanrım,qadağan olunmuş səmavi kitablarda adından fərmanlar verilən.gözəl vədlərini,qorxunc hədələrini möminlər unudan da səniydin.Şeytanın inadında,mələyin mərhəmətində,insanın ehtiyaclarında adil,çarəsiz,suçlu,bəzən də rəhimsiz sayıldın,Tanrım.Dəyanət Osmanlı 143 11 Gec də olsa anladım:sənin gözündən yayınan zülmü dərgahınla hədələyən,özünə ərki çatmayan bir şairin həzin ağılarını,üzgün dualarını,onurlu öfkəsini eşidib cavab verməyə səbrin və taqətin yoxmuş.Təsəllisiz,əvəssiz,dünyanın gəzən azarından həzz alan şairə görk etdin ruhun ehtiyacını.Nəfəsimin qatili 144 Təlaş içində 1 Öndə olmayan bir gün sabah açılar-açılmaz,yeni sabahın təlaşıyla alayarımçıq durub yuxudan bir-birinizin üzünə baxıb,sizi vədəsiz oyadan,yaşamağa tələsdirən bir sevimli yoxluğun qarasınca kövrələrsiniz.Ölüm bəzən cox əziz,həm də vazkeçilməz bir şansa dönər Atərim,Dunayım,Osmanım.Bəzən də ölüm istəyəndə meyil salar adama doğma övladı kimi.(sizdən iraq demək də olardı,amma nə fayda.)Dəyanət Osmanlı 145 2 Aytərim,Dunayım,Osmanım,bilmirəm,bəlkə də hər şey bu şeir tək sona yetməmiş,bu şeir tək kövrək deyilmiş… Tanrıya çatmayıbmış anamın duaları.Bəlkə heç sonu xoş olmazdı,dadı bilinməzdi gerçəyin acısının,nağılın yalançı butasının,vüsal və itkinlik olmasaydı.Bilib-anladığım,itirib-bulduğum hər şey fanidi,bütün əzabları görmədən doğuluşa və ölümə zaval yox.Nəfəsimin qatili 146 3 Heç zaman nə darıldım,nə qırıldım yuxunun qılığında,gerçəyin acığında.Yabançı ünvana gedən bir yolda uzun-uzadı yürüb-yürüb,qənşərimdə görüncə özümü surətimə darıldım ürəkdən.Çırpındım ömür boyu hər gün yeni bir təlaş uydurub quş kimi dimdiyindən vurdum özümü.Bir gün təlaşın vahim səsində nəfəsimi dinşəyib,yuxuyla gerçəyin çaşqınlığında bulunaram yatmış bir saat kimi.Babanızın yoxluğuyla barışmaq zor və ağır gəlməsin onda.Dəyanət Osmanlı 147 4 Ağlınıza gəlməz belə,mən dilinizin ucunda qalan,ölümdən imdad ummayan bir davakar söz olmuşam.Və yanınızda illərlə öz qanına yerikləyən bir həyat nişanəsi,izdihamlı bir anın bəkçisiydim.Bu ömrü sükutda qəhr edib bir imansız təlaşla yaşayıb tükətdim.Umrumda deyilmiş sanki,heç yadımda da qalmayıb harda doğulub,nəyin xatirinə haqlı cəzamı harda havayı buldum… Nəfəsimin qatili 148 5 Əzizlərim,mən özümün dostuyam,anılar və rəsimlər həyatımın tənha rızası.Üstündən neçə illər keçib,yadımda deyil,özümə bənzəməyən fotolarda sükuta dönən anılardan başqa bir şeylər xatırlamam.Heç özüm cəhd etmədim anlamağa,siz hardan biləsiz,niyə doğulduğuma peşman olub,nədən ölümə daha çox etibar etdiyimi… Amma deyəcəm,gözünüz-könlünüz rahat olsun,tənhalıq və yoxluq qorxusundan deyil,qürurumdan seçdim ölümü.Dəyanət Osmanlı 149 Etiraf edim,o ölüm anında sizin surətinizdən,məni tərk edən anılardan savayı heç nə umrumda olmaz.Bir könül dolusu göz yaşıyla hər şeyi yoluna qoymuş kimi indidən köks ötürüb rahatlanmışam.Doyunca əkmək yeyib,su içmiş,qocalıqdan ölmüş kimi hər şeylə halallaşmışam… Nəfəsimin qatili 150 6 Bir gün yenə də sizi çaşdırmasın qəfil ölümüm kimi,duyduğunuz xəbərlər… Tanıyıb da doğma bilmədiyiniz,ya da ola bilsin,sözündən,üzündən keçmək istəmədiyiniz bir adamın dilindən düşüb parçalanar sözüm.İnanmadığınız bir xatirədə adıma rastlarsınız… Şübhənizi qəribçiliyə salmayın,məni də qınamayın nahaqdan.Səmtini görmədiyim yolda yürümədim,yanlış yerdə yaşamadım,sevmədiyim ürəkdə vaxt öldürmədim.Dəyanət Osmanlı 151 Hara vardımsa,hara köç saldımsa,sonunda yenə gəlib əziz Borçalıda qərar tutdum.Mən o torpağın əmənətiyəm,bu sözüm də sizə bir son əmanət olsun.Torpağın əmanəti insanda qalmaz.Nəfəsimin qatili 152 7 Heç gözləmədiyiniz halda,qeybin ufacıq odasından çağırsam anidən yaddaşınızı incidən səsimə şaşırtmayın… Öz yanıqlı avazının qorxunc səsində intihar edib,göylərdə dəfn olan qocaman bir qurd duası açar yolunuzu.Uğur üstündə olanda ününüz yetməyən uzaqlardan ruhum qara yel tək uçub döşənər ayaqlarınıza,sizdən qabaqda yürüyər özünü nişan vermədən.Ruhumun qocaman surəti tanış bir keçmişə bənzəməsə belə,kimsəyə xətər yetirməz.Və kimsədən rica etməz:məni də xatırlayın… Dəyanət Osmanlı 153 8 Aytərim,Dunayım,Osmanım,siz həyatın və yuxunun şirin,gerçəyə etiraz anında bir-birinizdən xəbərsiz,bir-birinizə sözünüzü qeybdən duya bilərsiniz babanızın qanında boğulmuş səsini.Sizi bir-birinizin ürəyinə çağırar və əllərinizi bir-birinə yetirib özü fələyin cəngində heç bir etiraz-filan etmədən qəhr olar adım.Hər gün vurnuxuram içimdə nakam ölüb qəlbimi zəhərləyən sözlərdə.Nəfəsimin qatili 154 9 Ata yurdum sizə bəlli,Borçalının Saraclı köyündə Osman əfəndinin ocağında doğuldum.O ocağın tüstüsü ilk aldığım nəfəsdi və hər sabah dua edirəm,son çıxan nəfəsim olsun.Məndən sonra Şiş Güneydən,yaxud Qara qayadan bir qaya parçası gətirib keçmişim uyuyan məzarlıqda dikəldin başım üstə.Bu sözlər yazılsın üzərində:“Bu daşın aıtında Sükuta dönmüş Tənha bir Söz yatır…” Dəyanət Osmanlı 155 10 Aytərim,Dunayım,Osmanım,bir gün gördünüz yoxam,ardıyca düşməyin gizlənmiş nəfəsimin,çarəsini aramayın bəlli bir itkinliyin… İlan mələyən səhralarda küləyin pozduğu yarımçıq bir iz,qurd ulayan dan üzündə boğulmuş bir səsəm.Sinə daşımın üstündə bıldır-bıldır axıb pozulan söz görüncə izim yolda yorulmuş demək,səsim hüzn içində bayılmış bəlkə də… Nəfəsimin qatili 156 11 Bir daha dönməmək qorxusuyla hər gün sizdən ayrılıb yola çıxıram,Aytərim,Dunayım,Osmanım,içimdə soyuq küləklər əsir sizə dönmək inamım büzüşüb kiçilir.Sıxılıb canımın soyuq divarına kiçilir ruhum hər gün daha çox.Üstündən qarlı qışlar keçib 48 ildi canımda donub yoxluğun bir xoş anı.Təntiyib ağzımdan çıxmaq istər soyuyub bərkiyən canım yanından sıcaq bir söz keçəndə.Dəyanət Osmanlı 157 12 Aytərim,Dunayım,Osmanım… Bir yerdə,bir iş başında olanda,bir arzu dalıyca yol gedəndə yadınızdan çıxan,dilinizi aldadan,kölgənizdə yuxuya getmiş bir söz olduğuma inanın.Nimdaş rəsmimiz kimi varlığımız da saralıb,yadlaşıb doğmalar artıq.Çırılıb-ovulub günlərim,yazısını-pozusunu yellər aparıb.Heç zaman açıb-ağartmadığım,sevmədiyim həqiqətlər məni məzarda da rahat buraxmaz siz onları tanıyarsınız… Amma xatırlamasanız daha uyğun.Nəfəsimin qatili 158 Mən sadəcə kəfənində ləkəsi qalmış bir necə bulanıq göz yaşından siması saralıb-solmuş dəli bir olayam.Və çoxlarının fərqində olmadığı,qələmin amansız ovqatında yazılan,hər insanın oxuyub bitirə bilmədiyi alayarımçıq bir hekayətəm… Dəyanət Osmanlı 159 13 48 ildi soyuq sularda boğulan tək qərq oluram soyuq qanımda,sıldırımdan uçan tək ağlımdan yıxılıb parçalanıram.Heç kimin tanımadığı bir yerdə ölüb,kimsəsizlər məzarlığında dəfn olunmaq hərdən keçir ağlımdan qara sevda kimi.O dünyayla aramız bir qəbir dərinliyi,soyuqqanlı bir ilan gözləri dikilib aqibətimə.Qıvrılıb açılır nitqi quruyan dilim canımın buludlu,dəyişkən havasında.Köks ötürməyə bir nəfəs,vida üçün söz və zaman bulmuram.Nəfəsimin qatili 160 14 Yağmurda içi islanan,şaxtada nəfəsliyindən buz sucuğu sallanan,payızda quşlar çör-çöpünü daşıyan bir quşun yuvasıdı Sükutum.O viran qalmış yuvadan tənha bir quş pırlayanda içimin havası titrəyər yarımçıq nəfəs tək… Dəngəsi pozulmuş o quş bir həyacan duymadan bəlkə ruhumu dimdiyində aparmış olsun.İtirdiyim nakam sözü qara yellər uçurub əsir torpağımda məzara salmış olsun… Dəyanət Osmanlı 161 Suya qarışmış izlər 1 Küləyin izi saçlarında,yağışın rəsmi pəncərəmdə,doğulduğum iyun axşamının qaranlıq tablosu sabah açılar-açılmaz sinəmi göynədir susqun anılar tək.Hər dəfə yagış pəncərəmdə göz dağı tək iz qoyub qaranlığa qarışanda sənin yoxluğunla birgə yuxuya verirəm ötənləri.Dan üzü söküləndə göyün sakit qübbəsində adını yazmaq keçir ağlımdan ən ufacıq azadlığı sevən tək.Nəfəsimin qatili 162 2 Heç anlamırsan,bəlkə də umurunda deyil,hər gün axşam olanda niyə şərin siması tək qarışır adamin içindəki düşüncələr.Hər axşamı gözləmək ürək uçuna-uçuna,sənə çatıb gülümsəyən bir xeyir xəbəri eşitmək istəyi qədər güclü.Gecə də keçir,sabah da gülümsəyir,eynən ağ kəfənə bənzəyir hər şeyi itirmək qorxusu ağ üzün kimi.Dəyanət Osmanlı 163 3 Unutmaq yağışda islanmağını,küləkdən asılmağını və hər gecə xatirələri dindirmək.Ruhunu cırnadıb,yaşamın ağrılarını əzizləmək köhnə adətimdi.Belə havalarda hərdən urəyim gedir özümdən xəbərsiz sənin yanına.Bu ürək zatən yormuşdu məni apar da onu özünlə bir daha qaytarmadan.Yağış islatmasın,külək qurutmasın.Onun qanına boya azadlığı,küləyi və yağışı.Nəfəsimin qatili 164 Bir dostum aqibətiylə barışdığı günün şərəfinə yağışdan sonra torpağın ətrinə qatıb kəmşirin azadlığı içib-içib üst-başıma dağıtmaq.Küləkdən,yağışdan sonra yuyulmuş ağacların,əzilmiş otların,duru suyun qoxusu ehtiyac duyduğum məlhəm olsun.Dəyanət Osmanlı 165 4 Bir gerçək vardı,zamanı gözüylə dindirməyən,diliylə qınamayan,mənim üzümü belə tanımaq istəməyən.Getmək istəyirdi yolun ağına-bozuna varmadan,bir daha geri baxmadan,qovub incitmədən dalıyca veyillənən həsrəti.Həyatdan gedərkən də,bir daha gecələr yatıb,gündüzlər oyanırkən sahmana salmaq keçir ağlımdan ürəyimi bir kimsəsiz yuva kimi.Nəfəsimin qatili 166 5 Günlər qurtarmır,zaman saymazyana keçir yanımdan.İndi hansı səmtə baxıb,tərk etdiyin ünvanı kimdən sorasan.Öndə nə bir yol görünür,nə də gəlib-gedən.Səndən başqa rastıma çıxan yox bu yorucu zamanın dalanlarında,halını hər gün özündən soruşuram harda itib-batmısan deyə.Dəyanət Osmanlı 167 Sənin sükutun tək sabah ağır gəlir,gecə daha da qaralır,səssiz və kinayəli ötür ayrılıq anı.Gəlməyi qərara alsan sabahın tənbəlliyi də,gecənin qaranlığı da uzaqdan duyub yol verər simsar hənirtinə.Nəfəsimin qatili 168 6 Hara getsəm də,qayıdıb qaçılmaz bir qismət kimi ömrün dilinin ucundan asılıram.Həyata yenidən başlayır kimi,öz ruhumu əzizləmək,ya da bu dünyada bir əziz əmanət tək saxlamaq istərəm.Getsəm də hara qədər bir yad ürəyə çatanda elə bil üzə bilmədiyim bir nəhrdə boğulur,boğulur,sonra ani bir möcüzə sayəsində başımı sudan çıxarıb hələ də sağ qaldığımı görüb yenidən bayılıram.Dəyanət Osmanlı 169 7 Sən xəbər vermədən döndün,illər öncə unutduğun o yerə.Köhnə yurd yeridi ürəyim,dayan qapının önündə qərarsız,sonra da dönərək qayıt özünə olacağı düşünmədən.Tanrının gözünə görünmədən,halalaşmağı gözləmədən uzaqlaş.Hər sabah adətincə yasəmən gülü tək qəlbimdə pardaqlanıb,könülsüz açırsan pəncərəni,qarışdırırsan havanı öz yasəmən ətrinə.Bağla ürəyimin qapısını,hər gecə uyu orda cənnətdəymiş kimi.Səndən xəbərsiz kimsə içəri girməsin,tanımasın kimsə səni.Nəfəsimin qatili 170 8 Hər gün özümdən çıxıb baxıram ömür yoluna,bəlkə gəlib-keçərsən deyə.Hər gün daha çox uzanır səbrin təmkini,itir ömrün ortasında.Hər gün də bilərəkdən gecikirsən haqqın dərgahına.Hər gün iz göstərirəm çəkilib o yoldan,bir-birini könülsüz ötürüb göz yaşıyla uğurlayanlara.Hər dəfə bir səbəb olmadan yürüməkdən bezmiş kimi qiyamətə gedən yol ayrıcında özümü unudub qayıdaram ilk addım atdığım yerə,gözləmədən dünyanın axırını müdhiş bir olay kimi.Dəyanət Osmanlı 171 9 Hər sabah yorulanda qaranlığın düşməyini gözləyirəm,bilirəm,yenə şər qarışanda anılar səbrim daraldacaq.Bu dəfə də yuxumu qaçırdacaq xoş bir üzüntü verən keçmişin nostaljisi.Divarda bekar saat vaxtı sayıb qurtarmağa tələsir,sürət qatarı kimi iniltiylə keçir qulağımın dibindən.Dilim gəlmir deməyə:Eheyy.gözlə,məni də götür gec qalıram keçmişin dəfninə.Nəfəsimin qatili 172 Gecədən də qara səbrimdən səni salamat qurtarırkən təkər səsinə diksindiyim qatardan da vaz geçib,sabaha sağ çıxmaram.Gəlməsən nə olur,gəlsən nə olur,təsəllim yanında mürgüləyən bir gecə bəkçisiyəm.Dəyanət Osmanlı 173 10 Əgər bir gün ölüm xəbərim yalan çıxsa unutma:dost üzündən gecikib avara qaldım bu dünyada.Yaman könlümü sıxır saflıq,kimsəni tanımadan yaşamaq,ölümdən sonra hüznlü bir xatirəyə dönmək.Hərdən nəbzimi dinşəyib səbəbsiz nəfəs aldığımı,boşuna sevindiyimi duyuram.Hər gün ustufca ayağımın ucunda özümdən qaçmaq,arzulardan can qurtarmaq keçir zavallı könlümdən.Nəfəsimin qatili 174 11 Yad və yanlış yerdə buluşma vədəsi hikkəylə ötüb keçdi yanımdan tələskən və saymazyana.Sanki deyirdi:bu dünyada,bu adda sən heç olmamışsan.İşıq söndü odamda,əlimdə üzü döndü qələmin,uyğu kimi çökdü sükut həmişə gəlib keçdiyim yola.Bir sükut kimi,bir səbirli saat səsi kimi bir ilac kimi ötürdüm ismarışlarını.Dəyanət Osmanlı 175 12 İşığı yandırmadan,qələmi dindirmədən,sükutu səsinlə dağıtmadan gecəni göndərdim uzağa.Amma hələ də nə özün,nə səsin,nə də ətrin duyulur.Havada külək yox,heç yağış havası da deyil.Özün geciksən belə,göndər sükutla süslənmiş sözünü su kimi,əkmək kimi küləkdə və yağışda,quşlar yatandan sonra… Nəfəsimin qatili 176 13 Bəzən olacağa salam verib,salam almaqçün gündüzü tələm-tələskən birtəhər yola salıb,axşamın qorxusunu özlədim.Hər gün gecəni ötürüb,yeni günü uğurlamaq,ömür fırtınasından sağ-salim çıxdığına inanmaqçün sabahların sirini yaralı azadlıq tək özlədim.Və hər dəfə aqibətimi qaçılmaz xəta bildim.qənşərimdə görüncə gecəni də,sabahı da,üzünü də unutdum uşaqlıq xatirəsi tək.Dərindən nəfəs alıb,şeirin kölgəsində xəyalən dadıram ölüm həzzini.Dəyanət Osmanlı 177 “Qocaman şeirlər” silsiləsindən Ömrümün gözəl anları Sənə dogru yola çıxdım,tərs apardı izlər məni.Qardım,öz başıma yağdım,tez sovurdu yellər məni.Gül ağacı budağında,bir yarpaqdım sarı-sarı.Payız yeli dodağında,rəngim qaldı para-para.Sonpayızın çiçəyini kəpənəklər qoxuladı.Ömrümün gözəl anları axirət gününə qaldı.Nəfəsimin qatili 178 Qazi marşı Vətənin nəbzi vurur əsgər məzarlığında.Zəfər himni duyulur yurdun hər sabahında.Hər şəhidlik ünvanı bir qanlı and yeridi.Qoruyan yurd-yuvanı ulu bayraq sehridi.Bu torpağın bağrında közdü düşmən yarası.Bu ulusun alnında paslanıb haqq davası.Sözü dualı dilim azadlıq sorağında.Gözəl taledi ölüm gözəl ölüm uğrunda.Dəyanət Osmanlı 179 Qürbət yolçusu Borçalı əsilli Qarslı türk aşığı İlgar Çiftçioğlunun sazına Qürbət adamıydım yollara düşdüm,öz qərib bəlamı buldum da,getdim.Axır gəlib məzarıma yetişdim,ömrün bacasından uçdum da,getdim.Bir özgə elliyə meylimi saldım,yaman yerdə,yad yanında xar oldum,dağdan ağır sorulara soruldum,bir ruhu viranə qoydum da,getdim.Dərdin ətəyində qardım,hardayam,buz dodaqlı bir çeşməydim,hardayam.Yer üstündə laləzardım,hardayam,torpağın altında soldum da,getdim.Osmanlı der:könlüm dosta dar oldu,varım alıb varlığıma darıldı,su bardağı suya dəyib qırıldı,kimin günahkarı oldum da,getdim.Nəfəsimin qatili 180 Osmanlı der:qismətimi satmadım (Qıfılbənd)Həm zəhərdi,həm də baldı – yeyilmir,bir bəladı iki canda taxtı var.O nə yoldur,iki dəfə gedilmir,ağıl almaz,damaq doymaz dadı var? Nə güldü ki,ətri,rəngi heç olmaz,bircə sözlü bir nağıldı qurtarmaz.O nə sudu,içdən axar,durulmaz,Dost qəlbində dağ bitirən adı var.O nədir ki,ağdan başqa geyilməz,ağlayarsan,oxşayarsan,dillənməz? Yeri-yurdu,insi-cinsi bilinməz,mərhəməti,nə doğması,yadı var.Gedən kimdi,yolun kəsib durmadım,Osmanlı der:qismətimi satmadım.O nədir ki,qabağından qaçmadım,istisi yox,can qovuran odu var.Dəyanət Osmanlı 181 Suçum varmış Yad bir yana,dostlar üzə ağ oldu,öfkəm harda,səbrim harda,bilmədim.Sözü bəlli qərib dilim tutuldu,qibləm harda,qəbrim harda,bilmədim.Cığırımız iz-iz olub itər də,sağlıq olsun,fani ömür bitər də,daşım üstə:“mən də vardım” yetər də,yol içindən qırılarmış,bilmədim.Can bazarı can satılar,alınmaz,şah da istər,qul da istər,usanmaz,suçum varmış,heç hesabım sorulmaz,Osmanlını qan tutar da,bilmədim.Nəfəsimin qatili 182 Heç halımdan qanmadın Gedərgiyəm,heç karvanım qoşulmaz,gələnim yox,gedən izə qoşullam.Gün qurtarar,yolun səmti bulunmaz,gedər,dönər,tabutuma sarıllam.Göz yaşımı tək içərəm halalsa,ölməz ollam bir qaraltım qaralsa,Böyük Çölüm gül-çiçəyə qərq olsa,qiyamətin səfasından darıllam.İtib getdim heç izimi bulmadın,qan ağlatdın,heçmi haqdan qorxmadın,qeybdən döndüm,bir üzümə baxmadın,bir candərdi rəhmətindən asıllam.Osmanlı der:heç halımdan qanmadın,sağ başımın ağır daşı olmadın,adam sayıb bir yol salam tutmadın,danlayarsan,öz abrıma qısıllam.Dəyanət Osmanlı 183 Bəlkə dərdin azaldı Səf-səf idik,halayımız pozuldu,qanlar axdı irzim-rəngim sozaldı,aramızda xətir-hörmət puç oldu,gözün doysun,bəlkə dərdin azaldı.Qalxmaq istəyənin dizin kəsməli,düz addım atanın izi itməli,ölüm diləyənə rəhmət deməli,gözün dolsun,bəlkə dərdi boşaldı.Carçı vermiş müjdəsini bayramın,öyüb durmuş fərmanını padşahın,zülümünə donluq artmış zalımın,gözü doysun,bəlkə hökmü çoxaldı.Nəfəsimin qatili 184 Anlamazsan Bir gün bezib məzarımı açarsan,görərsən ki,nə ölüyəm,nə ruham.Nahaq yerə sür-sümükdən qorxursan,fələyin al qanı hopmuş bir ağam.Bir adıma,torpağıma baxarsan,daş yazımı yalan-doğru yozarsan,gecə yatıb,səhər dəli durarsan,çaşarsan ki,özün fani,mən sağam.Osmanlı der:qara basar adımı,suçum sənlə qabaq-qənşər qaldımı,anlamazsan ağayammı,qulammı,bir yazılıb,yüz pozulmuş varağam.Dəyanət Osmanlı 185 Təzə günüm qaraldı Vədə tamam,daha gözüm yoruldu,yol göndərdim,qafil gəlib çıxmadı.Dil göndərdim,bir xəbərin alıb da,ağ üzümdə təbəssümü donmadı.Axşam oldu,şər halımı haxladı,sabah açdı,təzə günüm qaraldı,bir imansız dil-ağzımı bağladı,can talandı,batmış ünüm çıxmadı.Qoca yurdum,qeylü-qalın hey artar,səndə qul acısı,haram keyfi var.Osmanlını dara çəksən laf çıxar,qoy desinlər,kefdən öldü,doymadı.Nəfəsimin qatili 186 Utanaq 1 Yata-yata əkinimiz əkildi,heç olmasa biçin vaxtı oyanaq.Əkmək yoxmuş,ar-namus da yeyildi,qapımızda itimizdən utanaq.Yağı içib,suyumuza tüpürdü,əsir alıb malımızı götürdü,şeytan çaşqın ağlımızı götürdü,uca boylu kölgəmizdən utanaq.Osmanlı der:var üzündən xar olduq,abır-həya bazarında satıldıq,vurulub da bir çöplüyə gömüldük,bu kəfənsiz ölümüzdən utanaq.Dəyanət Osmanlı 187 2 Biz qurdların yuvasında doğulduq,tülkülərin beşiyinə daşındıq,haqq üstündə sırtımızdan vurulduq,batar-gedər izimizdən utanaq.Qarğa-quzğun başımızı deşdimi,ac zəlilər qanımızı içdimi,bu kaftarlar gorumuzu eşdimi.ruhu ölmüş dirimizdən utanaq.Körpələri iynələrə düzdülər,arımızın pətəyini süzdülər,dərimizə quru saman təpdilər,qaxac olan tənimizdən utanaq.Nəfəsimin qatili 188 3 Vətən deyib,qılığına girdilər,təknəsindən əkməyini kəsdilər,öldürüb də qanlı südün içdilər,kor olası gözümüzdən utanaq.Biz ölmədik,dilimizdən asdılar,daşımıza bir “naməlum” yazdılar,dəfnimizdə baş sallayıb susdular,lal olası dilimizdən utanaq.Qapı-qapı,könül-könül gəzdilər,yaxşımızı,pisimizi seçdilər,dərdimizin dilçəyini üzdülər,qızıl qanlı üzümüzdən utanaq.Dəyanət Osmanlı 189 4 Ala-bağlı evlərimiz talandı,çox kişilər əsil-kökünü dandı,haram daddıq boğazımız tıxandı,bu dilənçi nəfsimizdən utanaq.Qız-gəlinin birçəyini qırxdılar,erkəklərə ipək donluq satdılar,ar-namusu,başımıza qaxdılar,erkək ölən dişimizdən utanaq.Adsız məzarlığa dönür torpağı,cameləri ilan-çayan oylağı,gümbül-gümbül qan damcılar dodağı,əsir düşən körpəmizdən utanaq.“Ölüm-dirim” – kirli oyun qurdular,azadlığı gözlərindən vurdular,qatilləri nahaq şivən saldılar,batman-batman dərdimizdən utanaq.Nəfəsimin qatili 190 Duz daşısan sırtımda Göz yaşı içmisən,ağzın qanlıdı,Üzdən yetişmisən,içindən kalsan.Bir canmı yaratdın,canlar oxursan,köhnə patefonda val oğlu,valsan.Ölümüzə məzarını satmısan,xaşımıza haram maya qatmısan,tarlamıza çürük toxum atmısan,yiyəsiz xırmanda vəl oğlu,vəlsən.Kim olsan da insandan nə anlarsan,əqrəbmisən,lal dilimdən çalarsan,sabah açar özün zəhər qusarsan,şeytanın belindən gəl oğlu,gəlsən.Osmanlı der:duz daşısan sırtımda,nə meydan sularsan hayıf yurdumda,tükdən nazik bir zəncirsən boynumda,ulusun başında təl oğlu,təlsən.Dəyanət Osmanlı 191 Səfər uzun,yol haça Dostum İ.İlyaslıya Haqdan salam olsun,ozan İbrahim,bir dosta gəl,qədəmini çağ eylə.Mən susuram,fələk üzür dilimi,yanmış canın çiy dərdini dağ eylə.Qar yağmaqla alçaq dağlar ucalmaz,uca yurdam,sel qapımda dayanmaz,islanar da qızmış öfkəm soyumaz,əsilsizdən haqq alınmaz lağ ilə.Ömür gödək,yazı qara,anlarsan,fələk döyər,öz-özünü danlarsan,insafın yox,bildiyini saxlarsan,qafil zatın lənətini çox eylə.Osmanlı der:səfər uzun,yol haça,eşq utancaq,qələm dəli,söz qoca,azar tutsun dərd sırtından vurunca,acı sözün yarasını sağ eylə.Nəfəsimin qatili 192 Qədəmlərim ağrıyır Dedilər,gün doğacaq,qafillər oyanacaq,sağ bütlər yıxılacaq.Quşlardan tez uçmuşam,pəncərəni açmışam,nahaq umudlanmışam.Qara ismarış gəlib:Azadlığı öldürüb,üstünə ağ çəkiblər,qatillər qəmləniblər.Ayaqyalın qaçmışam,dibçəyə gül sancmışam,rəngindən asılmışam.Yenə səfər anıdır,qədəmlərim ağrıyır.Ayrılıqla əyləndim,sevgiylə məzələndim,yenə məni yuxu basır yatıb ölmək öyrəndim.Dəyanət Osmanlı 193 Qəhrim yatmış adımda Özümdən çıxmışam,sənə gəlirəm,qədəmim cidarda,başım dumanda.Bir quşam – uçuram,yeləm – əsirəm,şeytan cövlan edir dörd bir yanımda.Qürbət eldə yar bulmadım sevməyə,əcəl sordu,dost bulmadım öyməyə,yurd əsirdi,yer bulmadım ölməyə,dərd yuva qurubdu qara başımda.Qürbətlərdə itmiş olsam,çaşmayın,mən susarsam dilimə inanmayın,ruhum uçar,məzarımı qazmayın,Osmanlıyam,qəhrim yatmış adımda.Nəfəsimin qatili 194 Səfər üstə Səfər saatımın uğuru yatmış,gerisi viranə,önü gümandı.Deyirəm:dur gedək,a başı batmış,ta burda həyatın nəbzi dayandı.Düz söz atəşinə qovrulur adım,bəxtiylə öcəşib durur inadım,əcəlin ağzında haqq amanatım,halım duymaz dostlar,gendən dolandı.Qəlbim bir qaladı kolay alınmaz,qan qana qarışsa daha durulmaz,tərs yazı yazandan soru sorulmaz,Osmanlı der:söz satılmaz,imandı.Dəyanət Osmanlı 195 İçindəkilər “Ulu yolun sükutu” silsiləsindən Ucalıqlar sərdarı 3 Daha gecdi.4 Bir yol seçdim.5 Həyatın dalanlarında.6 Azadlığın hakim olduğu yer 7 İsmarış.9 Ulu yolun sükutuyam.11 Tanrıya tövsiyəm 12 Mənim sadiq əzabım.13 Yolum o qədər səbirsizdi… 15 Təkləndim 17 Həyat görəvi.19 Qocalmış ruhuma rastlasan 21 Şükr etməkdən bezmiş kimi 23 Xatırlamadığım söz.25 Sənə məktublar yazdım 1 26 Sənə məktublar yazdım 2 27 Ölüm kimi gözlədim.29 Dar macalın sözü.31 Qibləyə dönükdü insanın üzü 33 Səni mənə bənzədirlər,qara daşım 35 Unutmaqdan ötrü.37 Son sözü unutmaq.39 “Qaydasız yazı” silsiləsindən Eşq sevimli bir canidir 41 Nəfəsimin qatili 196 Qar altında can verən.1 43 Qar altında can verən.2.45 Məzarım alınmaz bir ürək.46 İstər sonu ölüm olsun 47 Sən də mənim sağ adımsan.49 Sağlıqla qal 51 Anama son sözüm.53 Bəlkə xatırlamağa.55 Tanrını dost kimi əzizlədim.57 Dostlar yerini gen istər 59 Get bir qəbir o yanda öl 1 61 Get bir qəbir o yanda öl 2 62 Nəfəsimin qatili.64 Nəfəsimin qatili.65 Harda bulsam özümü 66 Nazimin itirdiyi tablo 67 Nizami Cəfərovun tərcümeyi-halına ön söz 69 Mən qeybin içindən gəldim.71 Uca göyün altında.73 Omrün ortasında vida günü.75 “Öz canımı oxuyuram” silsiləsindən Bir gün sənə gələrəm.77 Öz canımı oxuyuram.79 İndi doğma taleyim 81 Ölümün üzünə gülümsəyin.83 Bir köprübaşıyam 85 Dua et,çin olsun bütün arzular.87 Biri vardı 89 Dəyanət Osmanlı 197 Vaxt varkən.90 İlan ilinə etiraz.91 Haqq qapısında 92 “Səbirsiz anılar” silsiləsindən 91-124 Poemalar Ölümün dəngəsi 125-132 Yağmur saatı.133-142 Təlaş içində.144-160 Qarışmış izlər 161-176 “Qocaman şeirlər” silsiləsindən Ömrümün gözəl anları.177 Qazi marşı.178 Qürbət yolçusu 179 Osmanlı der:qismətimi satmadım.180 Suçum varmış 181 Heç halımdan qanmadın 182 Bəlkə dərdin azaldı 183 Anlamazsan.184 Təzə günüm qaraldı.185 Utanaq.186-189 Duz daşısan sırtımda.190 Səfər uzun,yol haça 191 Qədəmlərim ağrıyır.192 Qəhrim yatmış adımda 193 Səfər üstə.194 Nəfəsimin qatili 198 Qeyd Dəyanət Osmanlı 199 Dəyanət Osmanlı Nəfəsimin qatili şeir Müəlliflə əlaqə Email:osmanli.d@gmail.com Tel:+99450-351-54-70 Nəfəsimin qatili 200 «Еlm və təhсil» nəşriyyаtının Dirекtоru:prофессоr НаDir Мəmmədli Dizаyn:ЗаhiD МəmməDоv Сəhiфələyiji:Tünzalə Tağıyeva Чаpа imzаlаnmış 28.08.2015 şərti çаp vərəгi 12,5.Сiфаriş № 390 Каğız фоrmаtı 84х108 1/16.Тirаc 500 Кitаb «Еlm və təhсil» nəşriyyаt-pоliгrафiyа müəссiсəсinDə сəhiфələnib çаp оlunmuşDur.E-mail:nurlan1959@gmail.com Теl:497-16-32; 050-311-41-89 Ünvаn:Бакı,İçərişəhər,3-jü Магоmаyеv Döngəсi 8/4.