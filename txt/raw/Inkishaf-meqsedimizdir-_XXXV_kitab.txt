 
 
İNKİŞAF –  
MƏQSƏDİMİZDİR 
 
 
OTUZ BEŞİNCİ KİTAB 
————— 
FEVRAL 2009 - APREL 2009 
 
 
 
AZƏRNƏŞR  
BAKI - 2016 
 2 
 
 
 
ÇIXIŞLAR * NİTQLƏR 
 
BƏYANATLAR * MÜSAHİBƏLƏR 
 
MƏKTUBLAR * MƏRUZƏLƏR 
 
MÜRACİƏTLƏR  
 
 
 
AZƏRNƏŞR  
BAKI – 2016 
 
 3 
BBK 32 
Ə 56              
                                  Buraxılışına məsul 
akademik 
 
RAMİZ MEHDİYEV 
 
ƏLİYEV İLHAM 
Ə 56  İnkişaf – məqsədimizdir. B., Azərnəşr, 2016, 396 səh. 
 
Azərbaycan Respublikasının Prezidenti İlham Əliyevin oxuculara təqdim 
olunan «İnkişaf – Məqsədimizdir» çoxcildliyinin bu cildində dövlət başçısının  
Rusiya Federasiyasına,  Küveyt, Yunanıstan və İran İslam Respublikasına rəsmi 
və işgüzar səfərləri zamanı bu ölkələrin dövlət və hökumət başçıları ilə ölkələrimiz 
arasında ikitərəfli əlaqələrin inkişafına dair görüş və danışıqları, həmçinin ölkəmizə 
rəsmi səfərə gələn Ukrayna prezidenti və onun başçılıq etdiyi nümayəndə heyəti 
ilə  keçirdiyi görüşlərə və danışıqlara dair materiallar dərc olunmuşdur. Bütün 
görüş və danışıqlarda Azərbaycan prezidenti Ermənistanın işğalçılıq siyasətini önə 
çəkmiş, dünya dövlətlərini Dağlıq Qarabağ probleminin beynəlxalq hüquq 
normaları  çərçivəsində həllinə dəstək olmağa çağırmışdır.  
Kitabda regionların sosial inkişaf proqramının həyata keçirilməsi 
ilə əlaqədar Bərdə, Yevlax və Mingəçevir şəhərinə səfəri zamanı 
bölgənin sosial-iqtisadi və mədəni cəhətdən inkişafına həsr olunmuş 
çıxış və tövsiyələri yer almışdır.  
Bu cilddə, həmçinin Bakıya səfərə gəlmiş bir sıra beynəlxalq 
təşkilatların nümayəndələri ilə görüşləri, YUNESCO-nun Baş 
direktoru Koişiro Matsuuranın iştirakı ilə  Bakıda Beynəlxalq Muğam 
Mərkəzində «Muğam aləmi» Beynəlxalq festivalının, həmçinin 
Müasir İncəsənət Muzeyinin açılışındakı çıxış və nitqləri verilmişdir. 
 
İSBN  978-9952-8100-7-3 
 
32-ББК                         
2016651(07)М
0801000000
Я   

 
© Azərnəşr, 2016
 4 
 
 
 
İRAN İSLAM RESPUBLİKASININ ALİ DİNİ 
RƏHBƏRİ AYƏTULLAH SEYİD ƏLİ XAMENEİ 
HƏZRƏTLƏRİNƏ 
 
Möhtərəm Ayətullah Xamenei həzrətləri! 
Milli bayramınız – İslam inqilabı günü münasibətilə Sizi 
və Sizin simanızda bütün xalqınızı şəxsən öz adımdan və 
Azərbaycan xalqı adından ürəkdən təbrik edirəm. 
Ölkələrimiz arasında dərin tarixi kökləri olan dostluq və 
mehriban qonşuluq münasibətləri mövcuddur. Əminəm ki, belə 
bir təməl üzərində qurulmuş dövlətlərarası münasibətlərimiz 
bundan sonra da xalqlarımızın mənafelərini əks etdirərək 
rifahımıza xidmət edəcəkdir. 
Belə bir əlamətdar gündə Sizə ən xoş arzularımı yetirir, dost 
xalqınıza sülh və tərəqqi diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 fevral 2009-cu il 
 
 
 
 5 
 
 
 
İRAN İSLAM RESPUBLİKASININ PREZİDENTİ  
ZATİ-ALİLƏRİ  
CƏNAB MAHMUD ƏHMƏDİNEJADA 
 
Hörmətli cənab Prezident! 
İran İslam Respublikasının milli bayramı – İslam inqilabı 
günü münasibətilə Sizə və bütün xalqınıza ən səmimi 
təbriklərimi və xoş arzularımı yetirirəm. 
Biz dost və qonşu ölkələrimiz arasındakı münasibətlərin hər-
tərəfli inkişafına böyük əhəmiyyət veririk. Əminəm ki, qarşılıqlı 
dəstəyə və etibara əsaslanan münasibətlərimizin, faydalı 
əməkdaşlığımızın zəngin ənənələrini müvəffəqiyyətlə davam 
etdirmək üçün bundan sonra da birgə səylər göstərəcəyik. 
Bu xoş gündə Sizə möhkəm cansağlığı, işlərinizdə uğurlar, 
dost İran xalqına əmin-amanlıq və firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 fevral 2009-cu il 
 
 
 
 
 
 6 
 
 
 
LİTVA RESPUBLİKASININ PREZİDENTİ  
ZATİ-ALİLƏRİ  
CƏNAB VALDAS ADAMKUSA 
 
Hörmətli cənab Prezident! 
Ölkənizin milli bayramı – Litva dövlətinin bərpası günü 
münasibətilə Sizi və Sizin simanızda bütün xalqınızı öz adımdan 
və Azərbaycan xalqı adından ürəkdən təbrik edirəm. 
Azərbaycan–Litva münasibətləri bu gün özünün dinamik 
inkişaf dövrünü yaşayır. Daim genişlənən ikitərəfli əlaqə-
lərimiz, bir çox sahələrdə, xüsusən enerji təhlükəsizliyi məsə-
lələrində fəal əməkdaşlığımız məmnunluq doğurur. 
Əminəm ki, ölkələrimizin və xalqlarımızın mənafelərinə 
uyğun olan işbirliyimizin möhkəmləndirilməsi və dərinləş-
dirilməsi yolunda atdığımız addımları və qarşılıqlı səylərimizi 
bundan sonra da ardıcıl şəkildə davam etdirəcəyik. 
Bu əlamətdar gündə Sizə ən xoş arzularımı yetirir, möhkəm 
cansağlığı, işlərinizdə uğurlar, dost Litva xalqına əmin-amanlıq 
və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 fevral 2009-cu il 
 
 
 
 7 
 
 
 
KÜVEYT DÖVLƏTİNİN ƏMİRİ ƏLAHƏZRƏT 
ŞEYX SABAH ƏL-ƏHMƏD ƏL-CABİR  
ƏS-SABAHA 
 
Əlahəzrət! 
Küveyt Dövlətinin milli bayramı – Milli gün münasibətilə 
Sizi və Sizin simanızda bütün xalqınızı şəxsən öz adımdan və 
Azərbaycan xalqı adından səmimi-qəlbdən təbrik edirəm. 
Azərbaycan ilə Küveyt arasındakı münasibətlərin hazırkı 
səviyyəsi məmnunluq doğurur. Əminəm ki, dost xalqlarımızın 
mənafelərinə uyğun olaraq, bundan sonra da əlaqələrimizi bütün 
sahələrdə genişləndirəcək, beynəlxalq qurumlar çərçivəsində 
əməkdaşlığımızı müvəffəqiyyətlə davam etdirəcəyik. 
Bu əlamətdar gündə Sizə möhkəm cansağlığı, işlərinizdə 
uğurlar, dost Küveyt xalqına sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 9 fevral 2009-cu il 
 8 
 
 
 
BRUNEY DARÜSSALAMIN SULTANI 
ƏLAHƏZRƏT HACI HƏSSƏN AL BOLKİAHA 
 
Əlahəzrət! 
Ölkənizin milli bayramı – Milli gün münasibətilə Sizi və 
Sizin simanızda bütün xalqınızı öz adımdan və Azərbaycan 
xalqı adından ürəkdən təbrik edirəm. 
Ümidvaram ki, Azərbaycan ilə Bruney Darüssalam arasın-
dakı dostluq və əməkdaşlıq münasibətləri xalqlarımızın 
mənafelərinə uyğun olaraq daim inkişaf edəcək və geniş-
lənəcəkdir. 
Bu bayram günündə Sizə ən xoş arzularımı yetirir, dost 
xalqınıza əmin-amanlıq və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 9 fevral 2009-cu il 
 
 
 
 
 
 9 
 
 
 
ESTONİYA RESPUBLİKASININ PREZİDENTİ  
ZATİ-ALİLƏRİ  
CƏNAB TOOMAS HENDRİK İLVESƏ 
 
Hörmətli cənab Prezident! 
Ölkənizin milli bayramı – Müstəqillik günü münasibətilə 
Sizi və bütün xalqınızı öz adımdan və Azərbaycan xalqı 
adından səmimi-qəlbdən təbrik edirəm. 
Azərbaycan–Estoniya münasibətləri hazırda yeni mərhələyə 
qədəm qoymuşdur. Əminəm ki, bu yaxınlarda ölkəmizə 
səfəriniz, keçirdiyimiz görüşlər, apardığımız fikir mübadiləsi, 
imzaladığımız Birgə Bəyannamə dostluq əlaqələrimizin daha da 
möhkəmlənməsinə, əməkdaşlığımızın əhatə dairəsinin 
genişlənməsinə mühüm töhfə verəcəkdir. 
Bu əlamətdar gündə Sizə ən xoş arzularımı yetirir, dost 
Estoniya xalqına əmin-amanlıq və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 9 fevral 2009-cu il 
 
 
 
 
 
 
 10 
 
 
 
TÜRKİYƏNİN XARİCİ İŞLƏR NAZİRİ ƏLİ 
BABACAN İLƏ GÖRÜŞ  
 
Prezident sarayı 
 
9 fevral 2009-cu il 
 
Azərbaycan Respublikasının Prezidenti İlham Əliyev 
Türkiyənin Xarici İşlər naziri Əli Babacanı qəbul etmişdir. 
Əli Babacan Türkiyə prezidenti Abdullah Gülün və Baş nazir 
Rəcəb Tayyib Ərdoğanın salamlarını dövlətimizin başçısına 
çatdırdı. 
Prezident İlham Əliyev ötən ay Davosda Baş nazir Rəcəb 
Tayyib Ərdoğanla görüşünü məmnunluqla xatırlatdı. 
Görüşdə ölkələrimiz arasında dostluq və qardaşlıq müna-
sibətlərinin bundan sonra da uğurla inkişaf edəcəyinə əminlik 
ifadə olundu. 
Prezident İlham Əliyev Türkiyə prezidenti Abdullah Gülün 
və Baş nazir Rəcəb Tayyib Ərdoğanın salamlarına görə min-
nətdarlığını bildirdi və özünün də salamlarını onlara çat-
dırmağı xahiş etdi. 
 
 11 
 
 
 
 
AZƏRBAYCAN RESPUBLİKASININ PREZİDENTİ   
İLHAM ƏLİYEVİN KÜVEYTƏ RƏSMİ SƏFƏRİ 
 
10  fevral 2009-cu il 
 
Azərbaycan Respublikasının Prezidenti İlham Əliyev 
Küveytə rəsmi səfərə yola düşmüşdür. 
Azərbaycan prezidentini Heydər Əliyev Beynəlxalq Aero-
portundan Baş nazir Artur Rasizadə və Bakı Şəhər İcra Haki-
miyyətinin başçısı Hacıbala Abutalıbov yola saldılar. 
 
 * * * 
Azərbaycan Respublikasının Prezidenti İlham Əliyev 
fevralın 10-da Küveyt Dövlətinə rəsmi səfərə gəlmişdir. 
Azərbaycanın və Küveytin dövlət bayraqları ilə bəzədilmiş 
Əl-Küveyt Beynəlxalq Hava Limanında dövlətimizin başçısının 
şərəfinə Fəxri qarovul dəstəsi düzülmüşdü. 
Prezident İlham Əliyevi Küveyt Dövlətinin əmiri şeyx Sabah 
əl-Əhməd əl-Cabir əs-Sabah, Küveyt vəliəhdi şeyx Nəvvaf əl-
Əhməd əs-Sabah, Milli Məclisin sədri Casim Məhəmməd əl-
Xərafi, Baş nazir şeyx Nasir əl-Məhəmməd əl-Əhməd əs-Sabah 
və digər rəsmi şəxslər böyük hörmət və ehtiramla 
qarşıladılar.Milli geyimli uşaqlar Azərbaycan prezidentinə gül 
dəstəsi təqdim etdilər. 
Azərbaycanın və Küveytin dövlət himnləri səsləndi. 
Fəxri qarovul dəstəsinin rəisi Azərbaycan prezidentinə raport 
verdi. Dövlət başçıları Fəxri qarovul dəstəsinin önündən 
keçdilər. 
Küveyt Dövlətinin rəsmi şəxsləri prezident İlham Əliyevə, 
Azərbaycan nümayəndə heyətinin üzvləri əmir şeyx Sabah əl-
Əhməd əl-Cabir əs-Sabaha təqdim edildi. 
 12 
Sonra dövlət başçıları arasında qısa protokol söhbəti oldu. 
Prezident İlham Əliyev hava limanından onun üçün ayrılmış 
iqamətgaha yola düşdü. 
 
 
 13 
 
 
 
AZƏRBAYCAN RESPUBLİKASININ PREZİDENTİ 
İLHAM ƏLİYEVİN VƏ KÜVEYT DÖVLƏTİNİN 
ƏMİRİ ŞEYX SABAH ƏL-ƏHMƏD ƏL-CABİR ƏS-
SABAHIN GÖRÜŞÜ 
 
Əl-Küveyt  
 
10  fevral 2009-cu il 
 
Küveyt paytaxtının «Bəyan» sarayında Azərbaycan Res-
publikasının Prezidenti İlham Əliyevin və Küveyt Dövlətinin əmiri 
şeyx Sabah əl-Əhməd əl-Cabir əs-Sabahın görüşü olmuşdur. 
Görüşdə iki ölkə arasında münasibətlərin inkişaf etdiyi, siyasi 
əlaqələrin yüksək səviyyədə olduğu bildirildi. Azərbaycanla Küveyt 
arasında iqtisadiyyat, ticarət, turizm, investisiya sahələrində 
əlaqələrin inkişaf etdirilməsindən söhbət açıldı. 
Dövlət başçıları beynəlxalq və regional məsələlər ətrafında 
fikir mübadiləsi apardılar. 
 
* * * 
Görüş başa çatdıqdan sonra Azərbaycan prezidentinin və 
Küveyt Dövləti əmirinin yüksək dövlət ordenləri ilə qarşılıqlı 
təltif edilməsi mərasimi oldu. 
Əmir şeyx Sabah əl-Əhməd əl-Cabir əs-Sabah prezident 
İlham Əliyevə ölkəsinin ən ali mükafatı olan «Mübarək əl-
Kəbir» ordenini təqdim etdi. 
Prezident İlham Əliyev əmir şeyx Sabah əl-Əhməd əl-Cabir 
əs-Sabaha Azərbaycanın ali mükafatını – «Heydər Əliyev» 
ordenini təqdim etdi. 
Mərasimdə Küveytin vəliəhdi şeyx Nəvvaf əl-Əhməd əs-
Sabah və digər rəsmi şəxslər, Azərbaycan nümayəndə he-
yətinin üzvləri iştirak edirdilər. 
 14 
 
 
SƏNƏDLƏRİN İMZALANMASI MƏRASİMİ 
 
10 fevral 2009-cu il 
 
Ali dövlət mükafatlarının təqdim edilməsindən sonra 
«Bəyan» sarayında Azərbaycan Respublikasının Prezidenti 
İlham Əliyevin və Küveyt Dövlətinin əmiri şeyx Sabah əl-Əh-
məd əl-Cabir əs-Sabahın iştirakı ilə sənədlərin imzalanması 
mərasimi olmuşdur. 
Azərbaycan Respublikası Hökuməti və Küveyt Dövləti  Höku-
məti arasında əməkdaşlığa dair Birgə komissiyanın yaradılması 
haqqında sazişi Azərbaycan tərəfindən Xarici İşlər naziri Elmar 
Məmmədyarov, Küveyt tərəfindən Baş nazirin müavini və Xarici 
İşlər naziri Məhəmməd Sabah əl-Səlim əs-Sabah, Azərbaycan 
Respublikası Hökuməti və Küveyt Dövləti Hökuməti arasında 
sərmayələrin təşviqi və qarşılıqlı qorunması haqqında sazişi 
Azərbaycan tərəfindən İqtisadi İnkişaf naziri Şahin Mustafayev, 
Küveyt tərəfindən Maliyyə naziri Mustafa Casim         əl-Şimali, 
Azərbaycan Respublikası Hökuməti və Küveyt Dövləti Hökuməti 
arasında gəlirlərə və əmlaka görə vergilərə münasibətdə ikiqat 
vergitutmanın aradan qaldırılması və vergidən yayınmanın 
qarşısının alınması haqqında sazişi Azərbaycan tərəfindən 
Vergilər naziri Fazil Məmmədov, Küveyt tərəfindən Maliyyə naziri 
Mustafa Casim əl-Şimali, Azərbaycan Respublikası Hökuməti və 
Küveyt Dövləti Hökuməti arasında ticarət sazişini Azərbaycan 
tərəfindən İqtisadi İnkişaf naziri Şahin Mustafayev, Küveyt 
tərəfindən Ticarət və Sənaye naziri və Milli Məclis işləri üzrə 
Dövlət naziri Əhməd Yaqub Bağır əl-Abdullah, Azərbaycan 
Respublikası Hökuməti və Küveyt Dövləti Hökuməti arasında 
turizm sahəsində əməkdaşlıq haqqında sazişi Azərbaycan 
tərəfindən Mədəniyyət və Turizm naziri Əbülfəs Qarayev, Küveyt 
tərəfindən Ticarət və Sənaye naziri və Milli Məclis işləri üzrə 
Dövlət naziri Əhməd Yaqub Bağır əl-Abdullah imzaladılar. 
  
 15 
 
 
 
KÜVEYT TİCARƏT VƏ SƏNAYE PALATASI 
İDARƏ HEYƏTİNİN SƏDRİ İLƏ GÖRÜŞ  
 
10  fevral 2009-cu il 
 
Azərbaycan prezidenti İlham Əliyev onun üçün ayrılmış 
iqamətgahda – «Bəyan» sarayında Küveyt Ticarət və Sənaye 
Palatası İdarə Heyətinin sədri Əli Məhəmməd Sünayən əl-Ğə-
nim ilə görüşmüşdür. 
Görüşdə ölkələrimiz arasında siyasi əlaqələrin yaxşı səviy-
yədə olduğu, beynəlxalq təşkilatlar çərçivəsində əməkdaşlığın 
genişləndiyi məmnunluqla vurğulandı. Bildirildi ki, qarşılıqlı 
iqtisadi-ticarət əlaqələri mövcud potensiala cavab vermir və bu 
əlaqələrin genişləndirilməsi üçün konkret tədbirlərin görülməsi 
zəruridir. 
Söhbət zamanı qarşılıqlı investisiyaların qoyulması, birgə 
müəssisələrin yaradılması və digər konkret istiqamətlərdə 
işlərin görülməsinin vacibliyi vurğulandı və əməkdaşlığın 
genişlənəcəyinə əminlik ifadə olundu. 
 
 
 
 16 
 
 
 
KÜVEYT MİLLİ MƏCLİSİNİN SƏDRİ CASİM 
MƏHƏMMƏD ƏL-XƏRAFİ İLƏ GÖRÜŞ 
 
10  fevral 2009-cu il 
 
Azərbaycan prezidenti İlham Əliyev onun üçün ayrılmış 
iqamətgahda – «Bəyan» sarayında Küveyt Milli Məclisinin sədri 
Casim Məhəmməd əl-Xərafi ilə görüşmüşdür. 
Görüşdə Azərbaycanla Küveyt arasında müxtəlif sahələrdə 
əlaqələrin inkişafından məmnunluq ifadə olundu, Azərbaycan 
prezidentinin Küveyt Dövlətinə rəsmi səfərinin qarşılıqlı 
münasibətlərin daha da möhkəmlənməsinə xidmət etdiyi vur-
ğulandı. Parlamentlərarası əlaqələrin əhəmiyyətinə toxunulan 
görüşdə bu sahədə əməkdaşlığın daha da inkişaf etdirilməsi 
baxımından yaxşı perspektivlərin mövcudluğu bildirildi, mü-
nasibətlərin bundan sonra da genişlənəcəyinə əminlik ifadə 
olundu. 
 
 
 
 
 
 17 
 
 
 
KÜVEYT DÖVLƏTİNİN BAŞ NAZİRİ İLƏ GÖRÜŞ 
 
10  fevral 2009-cu il 
 
Azərbaycan prezidenti İlham Əliyev onun üçün ayrılmış 
iqamətgahda – «Bəyan» sarayında Küveyt Dövlətinin Baş na-
ziri şeyx Nasir əl-Məhəmməd əl-Əhməd əs-Sabah ilə görüş-
müşdür. 
Görüşdə ölkələrimiz arasında əlaqələrin uğurlu inkişafı 
vurğulandı, iqtisadi əlaqələrin genişlənməsi üçün yaxşı poten-
sialın olduğu bildirildi. 
Azərbaycan prezidenti İlham Əliyevin Küveyt Dövlətinə 
rəsmi səfərinin əhəmiyyətinin xüsusi vurğulandığı görüşdə 
ikitərəfli əlaqələrin bundan sonra da genişlənəcəyinə əminlik 
ifadə edildi. 
 18 
  
 
 
AZƏRBAYCAN PREZİDENTİNİN ŞƏRƏFİNƏ     
RƏSMİ QƏBUL  
 
10  fevral 2009-cu il 
 
Fevralın 10-da «Bəyan» sarayında Küveyt Dövlətinin əmiri 
şeyx Sabah əl-Əhməd əl-Cabir əs-Sabahın adından Azərbaycan 
Respublikasının Prezidenti İlham Əliyevin şərəfinə rəsmi ziyafət 
verilmişdir. 
 
Səfər başa çatdı 
 
Həmin gün Azərbaycan Respublikasının Prezidenti İlham 
Əliyevin Küveyt Dövlətinə rəsmi səfəri başa çatmışdır. 
Azərbaycanın və Küveytin dövlət bayraqları ilə bəzədilmiş 
Əl-Küveyt Beynəlxalq Hava Limanında Azərbaycan pre-
zidentinin şərəfinə Fəxri qarovul dəstəsi düzülmüşdü. 
Azərbaycanın və Küveytin dövlət himnləri səsləndi. 
Prezident İlham Əliyevi Küveyt Dövlətinin əmiri şeyx Sabah 
əl-Əhməd əl-Cabir əs-Sabah və ölkənin digər rəsmi şəxsləri 
böyük hörmət və ehtiramla yola saldılar.  
 
* * * 
 
Dövlətimizin başçısı həmin gün Bakıya qayıtdı. 
Azərbaycan prezidentini Heydər Əliyev Beynəlxalq 
Aeroportunda Baş nazir Artur Rasizadə, Bakı Şəhər İcra 
Hakimiyyətinin başçısı Hacıbala Abutalıbov qarşıladılar. 
 
 
 
 
 19 
 
 
 
 
HÜQUQ  MÜHAFİZƏ ORQANLARININ RƏHBƏR 
İŞÇİLƏRİNİN İŞTİRAKI İLƏ İCLAS  
 
Prezident sarayı  
 
11  fevral 2009-cu il 
 
Fevralın 11-də Müdafiə Nazirliyinin Hərbi Hava Qüv-
vələrinin və Hava Hücumundan Müdafiə Qoşunlarının komandanı 
– Respublika Müdafiə nazirinin müavini, general-leytenant Rail 
Rzayevin qətli ilə əlaqədar prezident İlham Əliyevin yanında 
hüquq mühafizə orqanlarının rəhbər işçilərinin iştirakı ilə iclas 
keçirilmişdir. 
İ l h a m   Ə l i y e v: Mən bu qanlı cinayəti qətiyyətlə 
pisləyirəm və Rail Rzayevin ailəsinə və yaxınlarına dərin hüzn-
lə başsağlığı verirəm. Allah ona rəhmət eləsin! 
Hüquq mühafizə orqanlarından tələb edirəm ki, bu dəhşətli qətl 
hadisəsini törədənlər və onun sifarişçiləri cinayət məsuliyyətinə cəlb 
olunsunlar. Bilirəm ki, indi operativ istintaq qrupları yaradılmışdır, 
işlər gedir, ilkin məlumatlar var. Azərbaycan dövlətinin imkanları çox 
böyükdür və   dövlətçiliyimizə qarşı, dinc əhaliyə qarşı edilən hər bir 
cinayətkar əməllərə görə onu törədənlər cavab verməlidirlər və cavab 
verirlər. Azərbaycan dövləti özünü müdafiə etməyə qadirdir. Xalqımız  
keçən əsrin 90-cı illərinin əvvəllərində də terror aktlarına məruz 
qalmışdır, günahsız insanlar qətlə yetirilmişdir. Ancaq bütün qanlı ha-
disələrin üstü açılmış, cinayətkarlar cəzalarını almışlar. Müxtəlif 
dövrlərdə Azərbaycanda daxili siyasi vəziyyətin gərginləşdirilməsi 
üçün cəhdlər göstərilir. Ancaq Azərbaycan ictimaiyyəti də bunu yaxşı 
bilir ki, bütün hallarda hüquq mühafizə orqanları bu cinayətlərin 
qarşısının alınması, cinayətkar dəstələrin zərərsizləşdirilməsi və məhv 
edilməsi üçün lazımi tədbirləri görür. Ümid edirəm ki, bu dəhşətli 
hadisəni törədənlər də cinayət məsuliyyətinə cəlb olunacaqlar. 
 20 
 
 
 
XIRDALAN DAİRƏSİNDƏ TUNEL TİPLİ 
YOLÖTÜRÜCÜNÜN AÇILIŞI  
 
12  fevral 2009-cu il 
 
Bakı–Quba–Rusiya dövlət sərhədi avtomobil yolunun 11-
ci kilometrində – Xırdalan dairəsində tunel tipli yolötürücünün 
açılışı olmuşdur. 
Prezident İlham Əliyev açılış mərasimində iştirak etmişdir. 
Bakı–Quba–Rusiya dövlət sərhədi avtomobil yolunun yenidən 
qurulmasına ötən ilin mayında başlanılmışdır. Nəqliyyat 
Nazirliyinin sifarişi ilə görülən inşaat işlərini «Akkord» şirkətlər 
qrupu həyata keçirir. Avropa Yenidənqurma və İnkişaf Bankının 
maliyyə dəstəyi ilə reallaşdırılan bu layihə çərçivəsində yolun 
16–134-cü kilometrinə beton örtük döşənməlidir. 
Beynəlxalq əhəmiyyətli bu yolda yük maşınlarının hərəkətinin 
intensivliyi nəzərə alınmaqla, qalın beton örtüyün döşənməsi yolun 
davamlılığını  artırır. Magistral  boyu 21 körpü və yolötürücü, 10 
qovşaq, 15 mal-qara keçidi, 112 boru keçidi, 5 xidmət məntəqəsi 
olacaqdır. Yenidənqurma işləri üç növbədə aparılır. 
Avqust ayının 22-də avtomagistralın bir hissəsi olan Bakı–
Sumqayıt yolu bütünlüklə tamamlanaraq istifadəyə verilmişdir. 
Yolun bu hissəsinin açılış mərasimində prezident  İlham Əliyev 
iştirak etmişdir. 
Yolötürücüdə üzərində «Azərbaycan Respublikasının Prezi-
denti cənab İlham Əliyevin sərəncamı ilə inşa olunmuşdur. İyul 
2008 – fevral 2009» sözləri yazılmış lövhə vurulmuşdur. 
Dövlətimizin başçısı yolötürücünün açılışını bildirən rəmzi 
qırmızı lenti kəsdi, bu münasibətlə yol inşaatçılarını təbrik etdi. 
 
 
 
 21 
 
 
BAKI–QUBA–RUSİYA DÖVLƏT SƏRHƏDİ 
AVTOMOBİL YOLUNUN 16-cı  KİLOMETRİNDƏ 
YOLÖTÜRÜCÜNÜN AÇILIŞI  
 
12  fevral 2009-cu il 
 
Bakı–Quba–Rusiya dövlət sərhədi avtomobil yolunun 16-
cı kilometrində körpü tipli yolötürücü istismara verilmişdir. 
Azərbaycan prezidenti İlham Əliyev açılış mərasimində 
iştirak etmişdir. 
Dövlətimizin başçısı əvvəlcə yolötürücünün tikintisini əks 
etdirən fotoşəkillərə və sxemə baxdı. 
Nəqliyyat naziri Ziya Məmmədov məlumat verdi ki, 
yolötürücünün tikintisinə «Akkord»  şirkətlər qrupu ötən ilin 
iyulunda başlamışdı. Tikintidə ən son texnologiya tətbiq 
edilmiş, daha çox yerli xammala üstünlük verilmişdir. 
Yolötürücü Xırdalan şəhərindən Sumqayıt və Bakı istiqa-
mətinə gedən avtomobillərin əsas magistralla müxtəlif səviyyəli 
kəsişməsini təmin edir. Üçaşırımlı yolötürücünün hündürlüyü 5 
metr, eni 18 metr, yanaşma yollarla birlikdə uzunluğu 1500 
metrdir. 6 hərəkət zolaqlı yolötürücünün aşırım hissəsi yığma 
dəmir-beton tirlərdən ibarətdir. Bu tirlər «Akkord»un Zığ beton 
məmulatları zavodunda istehsal olunmuşdur. 
Yolötürücünün kənarında paslanmayan materialdan məhəc-
cərlər qoyulmuşdur. Bu, hərəkətin təhlükəsizliyini təmin etməklə 
yanaşı, yola əlavə yaraşıq verir. Ərazidə abadlıq işləri apa-
rılmış, yaşıllıq salınmış, çoxlu ağac və gül kolları əkilmişdir. 
Prezident İlham Əliyev yolötürücünün açılışını bildirən 
rəmzi lenti kəsdi, inşaatçıları təbrik etdi, onların işini yüksək 
qiymətləndirdi. 
 
 
 
 22 
 
BAKIDA BEYNƏLXALQ AVTOVAĞZAL 
KOMPLEKSİNİN  AÇILIŞI  
 
12  fevral 2009-cu il 
 
Bakıda Beynəlxalq avtovağzal kompleksi istifadəyə 
verilmişdir. Fevralın 12-də Azərbaycan prezidenti İlham Əliyev 
Beynəlxalq avtovağzal kompleksinin açılış mərasimində iştirak 
etmişdir. 
Bakı–Sumqayıt yolunun kənarında tikilmiş avtovağzalın 
yerləşdiyi əraziyə gələn dövlətimizin başçısını burada 
nəqliyyatçılar və inşaatçılar alqışlarla qarşıladılar. 
Prezident İlham Əliyev müasir standartlara cavab verən 
kompleksin rəmzi açılışını bildirən lenti kəsdi və inzibati binada 
bu nəqliyyat obyektinin tikintisindən, indiki vəziyyətindən bəhs 
edən filmə baxdı. 
Binanın foyesində ümummilli lider Heydər Əliyevin büstü 
qoyulmuş, ulu öndərin xarici ölkələrə səfərlərindən, prezident 
İlham Əliyevin ölkəmizin yol infrastrukturunun, nəqliyyat 
sektorunun inkişafına göstərdiyi diqqət və qayğıdan, nəqliyyat 
obyektlərinin açılışlarında iştirakından bəhs edən fotoşə-
killərdən ibarət guşələr yaradılmışdır. 
Nəqliyyat naziri Ziya Məmmədov məlumat verdi ki, 2004-
cü ilin mayında təməli qoyulmuş kompleksin sifarişçisi 
Nəqliyyat nazirliyi, baş podratçı isə «Bakı XXI əsr» şirkətidir. 
Dünyada avtovağzallar sistemində ən böyüklərindən biri olan 
bu kompleks yerli və beynəlxalq marşrutlarda sərnişin daşın-
masını təmin etmək üçün nəzərdə tutulmuşdur. Kompleksin 
təməli qoyularkən 360 min kubmetr torpaq işləri görülmüş, 
yaxınlıqdakı yamacın möhkəmləndirilməsi üçün çoxsaylı 
dirəklər vurulmuşdur. Tikintidə 110 min kubmetrdən çox dəmir-
betondan istifadə olunmuş, inşaat prosesinə 100-dən çox 
texnika, 600 işçi cəlb edilmişdi. Fəhlələrin böyük əksəriyyəti, 
mütəxəssislərin isə hamısı yerli vətəndaşlardır. 
 23 
Kompleksin şüşə-metal konstruksiya sistemində 1600 ton 
metal və 24 min kvadratmetr şüşə lövhələrdən istifadə edil-
mişdir. Daxili bəzək işlərinə 70 min kvadratmetrdən çox üzlük 
mərmər, 55 min kvadratmetr alüminium üzlük material sərf 
olunmuşdur. Kompleksdə istifadə olunan materiallar və 
quraşdırılan avadanlıq Almaniya, İtaliya, Yaponiya, Koreya 
Respublikası, İsveçrə, Fransa, Ukrayna, Türkiyə, İran, Çin, 
Rusiya, Birləşmiş Ərəb Əmirlikləri, Hindistan və digər ölkələrə 
məxsus şirkətlərin istehsalıdır. 
21,4 hektar sahəni əhatə edən kompleksdə gün ərzində 18-
20 min sərnişinə xidmət etmək, 800–950 avtobusu qəbul edib 
yola salmaq mümkündür. Kompleksə 700 yerlik avtomobil 
dayanacağı, dörd mərtəbənin hər birində yerləşən ticarət 
mərkəzi, minik platforması, habelə sərnişin avtobuslarının 
dayanması üçün meydançalar, ana və uşaq otağı, poçt, teleqraf, 
bank, rəsmi şəxslər üçün xüsusi xidmət otağı, gözləmə salonları, 
kafe və yeməkxanalar, saxlama kameraları, oyun zalı, tibb 
məntəqəsi, beşmərtəbəli 93 yerlik dördulduzlu mehmanxana 
daxildir. İstifadəyə veriləndən sonra burada 4 mindən çox 
vətəndaş çalışacaqdır. Kompleksdə 14 eskalator, 10 lift, müasir 
havalandırma, videomüşahidə, siqnalizasiya, işıqlandırma 
sistemləri quraşdırılmışdır. Bu sistemlər kompyuterlə bir məntə-
qədən idarə olunur. 
Kompleksə daxil olan texniki servis mərkəzi və yana-
caqdoldurma stansiyası 24 saat xidmət göstərəcək. Asma şüşə 
tavan, şüşə keçid, şüşə örtüklü zallar və digər konstruksiyalar 
ölkəmizdə  ilk dəfə burada tətbiq olunmuşdur. Qış mövsümündə 
platformaya çıxan körpülərin buz bağlamasının qarşısını almaq 
üçün qızdırıcı sistem yaradılmışdır. 35 kilovoltluq yardımçı 
stansiya və 5 ədəd transformator kompleksi elektrik enerjisi ilə 
fasiləsiz təchiz edəcəkdir. 
Prezident İlham Əliyev avtobusların elektron formada tərtib 
olunan hərəkət cədvəli, şəhərlərarası və beynəlxalq sərnişin 
avtobuslarına biletlərin satış qiyməti cədvəli ilə tanış oldu, 
 24 
əməliyyat zalına baxdı. Burada avtovağzalın ilk sərnişin bileti 
dövlətimizin başçısına təqdim edildi. 
Azərbaycan prezidenti kompleksin eyvanından ətrafda 
aparılan abadlıq işlərini seyr etdi, ana və uşaq, həkim-müayinə 
otaqlarına baxdı, «Komfort-İnn» oteli ilə tanış oldu. 
Dövlətimizin başçısına saxlama kameralarından istifadə 
qaydaları barədə də məlumat verildi. Bildirildi ki, burada sər-
nişinlər yüklərini 7 gün saxlaya bilər və qaydalar barədə onlara 
növbətçilər vaxtaşırı təlimatlar verəcəklər. 
Prezident İlham Əliyev 800 dükandan ibarət ticarət mərkəzi, 
500 yerlik yeməkxana ilə tanış oldu, ərzaq mağazasındakı 
malların keyfiyyəti və qiyməti ilə maraqlandı, yeraltı avtomobil 
dayanacağına baxdı. 
Tikinti işlərinin keyfiyyətlə görüldüyünü, müasir standart-
lara cavab verdiyini bildirən dövlətimizin başçısı nəqliyyat-
çıları təbrik etdi, Azərbaycanda vətəndaşların rahatlığının 
təminatı məqsədi ilə bütün yol infrastrukturunun müasirləş-
dirildiyini və yeni obyektlərin istifadəyə verildiyini bildirdi. 
Prezident İlham Əliyevə xatirə olaraq Bakı Beynəlxalq 
avtovağzal kompleksinin maketi təqdim olundu. 
 
 
 25 
 
 
 
 
AMERİKA BİRLƏŞMİŞ ŞTATLARININ 
PREZİDENTİ ZATİ-ALİLƏRİ  
CƏNAB BARAK OBAMAYA 
 
Hörmətli cənab Prezident! 
Buffalo şəhəri yaxınlığında sərnişin təyyarəsinin qəzaya 
uğraması nəticəsində çoxsaylı insan tələfatı xəbəri məni son 
dərəcə kədərləndirdi. 
Baş vermiş faciə ilə əlaqədar Sizə, həlak olanların ailələrinə 
və yaxın adamlarına, bütün Amerika xalqına şəxsən öz adımdan 
və Azərbaycan xalqı adından dərin hüznlə başsağlığı verirəm. 
 
İLHAM ƏLİYEV 
Azərbaycan Respublikasının Prezidenti 
 
Bakı, 13 fevral 2009-cu il 
 
 
 
 
 
 26 
 
 
 
XALQ ŞAİRİ BƏXTİYAR VAHABZADƏNİN  
VİDA MƏRASİMİ 
 
14 fevral 2009-cu il 
 
Fevralın 14-də ölkəmizin ictimaiyyəti müasir Azərbaycan 
ədəbiyyatının tanınmış nümayəndəsi, görkəmli şair, dramaturq 
və ədəbiyyatşünası, SSRİ və Azərbaycan Dövlət mükafatları 
laureatı, Əməkdar incəsənət xadimi, Azərbaycan Milli Elmlər 
Akademiyasının həqiqi üzvü, filologiya elmləri doktoru, 
professor, Azərbaycan Respublikası Prezidentinin fərdi tə-
qaüdçüsü, Xalq şairi Bəxtiyar Mahmud oğlu Vahabzadəni son 
mənzilə yola salmışdır.  
Azərbaycan Respublikasının Prezidenti İlham Əliyev poezi-
yamızın görkəmli simalarından biri olan Bəxtiyar Vahabzadə 
ilə vidalaşma mərasimində iştirak etmək üçün Bakı Dövlət 
Universitetinin binasına gəlmişdir.  
Mərhumun cənazəsi Bakı Dövlət Universitetinin akt 
salonunun matəmsayağı bəzədilmiş səhnəsində postament 
üzərinə qoyulmuşdu. Postamentin ətrafına Azərbaycan prezi-
denti İlham Əliyevin adından, habelə dövlət və hökumət 
təşkilatları, Yazıçılar Birliyi, müxtəlif kollektivlər adından 
əklillər,  mərhumun orden və medalları düzülmüşdü. 
Dövlətimizin başçısı şairin ailə üzvləri ilə görüşüb onlara 
dərin hüznlə başsağlığı verdi. 
 
 27 
 
 
 
«ROSSİYA» TELEKANALINDA «FORMULA 
VLASTİ» PROQRAMININ AZƏRBAYCAN 
PREZİDENTİ İLHAM ƏLİYEVƏ HƏSR  
EDİLMİŞ BURAXILIŞI  
 
14 fevral 2009-cu il 
 
Fevralın 14-də «Rossiya» telekanalında «Formula vlasti» 
(«Hakimiyyət formulu») proqramının Azərbaycan Respublikasının 
Prezidenti İlham Əliyevə həsr edilmiş növbəti buraxılışı efirə 
getmişdir. Azərbaycan dövlətinin başçısı dünyanın bir sıra 
ölkələrinin tamaşaçılarında böyük maraq doğuran bu proqram 
çərçivəsində «Formula vlasti» verilişinin müəllifi və aparıcısı, ta-
nınmış jurnalist, Rusiyanın İTAR-TASS Agentliyinin Baş direk-
torunun birinci müavini Mixail Qusmanın suallarına cavab 
vermişdir.  
Veriliş AzTV telekanalı ilə də göstərilmişdir. Əvvəlcə «For-
mula vlasti» proqramı layihəsinin rəhbəri, İTAR-TASS-ın Baş 
direktoru V i t a l i   İ q n a t e n k o çıxış etmişdir. O, proqramı 
Azərbaycan tamaşaçılarına təqdim edərək demişdir: 
– Bu gün Azərbaycan Respublikasının Prezidenti İlham 
Heydər oğlu Əliyev haqqında filmi təqdim etmək mənim üçün 
böyük şərəfdir. Dünən Rusiya televiziyasında təqdim edilmiş 
həmin filmə milyonlarla tamaşaçı baxmışdır. Bu gün həmin 
film sizə təqdim ediləcəkdir. Demək istəyirəm ki, bu cür film 
yaratmaq – öz ölkəsinin, xalqının tarixində rolu hələ kifayət 
qədər işıqlandırılmamış insan haqqında söhbət açmaq istəyənlər 
üçün böyük məsuliyyət deməkdir. Rus ədəbiyyatı klassikinın 
sözləri ilə desək, böyük olanın böyüklüyü ona uzaqdan baxanda 
görünür. Biz ölkənin, cəmiyyətin lideri haqqında xoş sözlər 
deməyi və ya onun inkişaf dinamikasına müasirlərinin dövründə 
baxmağı həmişə unuduruq. 
 28 
İlham Heydər oğlu bizim müasirimizdir. O çox istedadlı, 
əməksevər Azərbaycan xalqını layiq olduğu uğurlara, zirvələrə 
doğru aparır. Biz bu insanın obrazına ikinci dəfə müraciət 
edirik, bu, Rusiyanın televiziya ustalarının onun haqqında 
yaratdığı ikinci filmdir. Biz belə filmi birinci dəfə 5 il əvvəl 
yaratmışdıq. O vaxt İlham Heydər oğlu ölkənin rəhbəri 
vəzifəsinə yenicə gəlmişdi və hələ hər şey irəlidə idi. Hələ 
aydın olmayan məqamlar, qarşıda duran planlar çox idi. 
Unudulmaz atası Heydər Əliyevin başladıqlarını tamamlamaq 
üçün çox işlər görmək lazım idi. Ona görə də birinci film bu 
böyük taleyin bir növ müqəddiməsi idi. 
İndi biz Azərbaycan prezidentinin obrazına ikinci dəfə 
müraciət etmişik. Çünki bu 5 ildə təkcə çox sürətlə inkişaf etmiş 
şəxsiyyəti deyil, həm də bu 5 ildə eyni dərəcədə sürətlə inkişaf 
etmiş olan ölkəni gördük. İlham Heydər oğlunun taleyini 5 ildə 
çox işlər görmüş Azərbaycan xalqının taleyindən ayıra 
bilmədik. Ona görə də belə bir filmin yaradılması bizim üçün 
Azərbaycan cəmiyyətinin inkişaf dinamikasını göstərmək 
imkanıdır. Biz bu cür obrazların bütöv bir qalereyasını 
yaratmışıq və çox mühümdür ki, İlham Heydər oğlu bu 
liderlərin böyük insan taleləri qalereyasında ən görkəmli 
yerlərdən birini tutur. 
– Cənab Prezident, Sizinlə görüşmək imkanı yaratdığınız 
üçün çox sağ olun. Cəmi bir neçə ay əvvəl Siz ikinci prezident 
seçkilərində çox inamlı qələbə qazandınız. İkinci andiçmə 
mərasimindəki nitqinizdə görülmüş işlərə çox dəqiq yekun 
vurdunuz. Fikrimcə Siz öz qarşınızda, ölkə qarşısında 
növbəti beşillik üçün vəzifələr qoymusunuz. Yaxın illərdə ən 
prioritet məsələlər hansılardır? 
– Bizim inkişaf konsepsiyamızı yığcam ifadə etsək, bu, 
modernləşmə xətti, Azərbaycanda həyat meyarlarının dünyada 
mövcud olan ən yüksək standartlara çatdırılması xəttidir. Bu 
məqsədlərə nail olmağın təməli isə Azərbaycan tarixinin, 
ənənələrinin möhkəm kökləridir. Başqa sözlə desək, biz milli 
dəyərlər əsasında müasir dövlət qururuq. 
 29 
– 5 il əvvəl Siz birinci andiçmə mərasimindəki nitqinizdə 
Heydər Əliyevin xəttinin davam etdirilməsinin, ilk növbədə, 
sosial və iqtisadi islahatların davam etdirilməsi, cəmiyyətdə 
sabitliyin qorunub saxlanması sahəsində davam etdirilməsinin 
zəruriliyini demişdiniz. Necə bilirsiniz, bu illər ərzində 
cəmiyyətdə sabitliyin nəinki qorunub saxlanması, həm də 
möhkəmlənməsi üçün prezident İlham Əliyev hansı siyasi 
vasitələrdən istifadə etməli olmuşdur? 
– Son 15 ildə Azərbaycanın sabit dövlət olmasının əsas 
səbəbi iqtidarın xalqa yaxınlığı, gördüyümüz işlərin xalq 
tərəfindən dəstəklənməsidir. Bir də ki, insanlar yaxşılığa doğru 
dəyişiklikləri gündəlik həyatda görürlər. Başlıca məsələ budur. 
Son 5 ildə biz Heydər Əliyevin siyasi xəttini davam 
etdirərkən, təbii ki, operativ həll edilməli olan məsələlərlə də 
üzləşmişik. Azərbaycanın uğurlu inkişafı, əlbəttə ki, iqtidarın bu 
məsələləri nə dərəcədə səmərəli həll etməsindən, zamanın 
çağırışlarına, bəzən təhriklərə, bəzən sabitliyi pozmaq 
cəhdlərinə necə müqavimət göstərməsindən asılı idi. Mən tam 
əminəm ki, əgər biz Heydər Əliyevdən sonra təməli onun 
tərəfindən qoyulmuş xətti qoruyub saxlaya və möhkəmləndirə 
bilməsəydik, bu gün Azərbaycanı çox ağır günlər gözləyərdi. 
M ü ə l l i f  m ə t n i: Ölkədə yoxsulluğun səviyyəsi 49 
faizdən 13,2 faizə düşmüşdür. Son 5 ildə ölkədə ümumi daxili 
məhsulun həcmi 2,6 dəfə artmış və adambaşına 4,5 min dollara 
bərabər olmuşdur. Hərbi xərclər və müdafiə xərcləri təqribən 
10 dəfə artaraq, 1 milyard 300 milyon dollara çatmışdır. 
– Azərbaycan bu illər ərzində sübut etmişdir ki, o, neftə 
arxayın olub oturmur. Əlbəttə, neft milli sərvətdir. Digər 
tərəfdən, neft ehtiyatları gec-tez tükənir, belədə respublika 
iqtisadiyyatının əsas istiqamətləri hansılardır? 
– Çox böyük həcmdə neft-qaz ehtiyatlarına malik olan ölkə 
üçün həmin resursların səmərəli idarə edilməsi, ixracın 
şaxələndirilməsi və enerji təhlükəsizliyinin təmin edilməsi, təbii 
ki, əsas məsələlərdən biridir. Buna görə də biz bu məsələyə çox 
böyük diqqət yetirmişik və nəzərdə tutduqlarımızın hamısına 
 30 
nail olmuşuq. Lakin bununla yanaşı, neft amilindən asılılığın 
azaldılması da prioritet vəzifələrdən biri idi. 
– Mən doğma Bakı şəhərində gəzərkən həmişə Azərbaycan 
sakinlərinin müxtəlif dillərdə danışmasından sevinmişəm. Lakin 
son vaxtlar məni heyrətləndirən odur ki, Bakı küçələrində 
Azərbaycan və ənənəvi rus dilləri ilə yanaşı, ingilis, yapon, 
italyan, Çin dillərini eşidirəm. Mən bunu onunla 
əlaqələndirirəm ki, Azərbaycan dünyanın investisiya 
baxımından cəlbedici bir məkanıdır. Siz ölkənizin bu cür 
investisiya cəlbediciliyinin səbəbini nədə görürsünüz? 
– Hesab edirəm ki, artıq həyata keçirilmiş investisiya layihə-
ləri, xüsusən iqtisadi sahədəki layihələr bugünkü mərhələdə 
dünya ictimai rəyində Azərbaycan haqqında çox etibarlı 
tərəfdaş təsəvvürü yaratmışdır. Azərbaycanın Heydər Əliyev 
tərəfindən başlanmış neft strategiyasının həyata keçirildiyi illər 
ərzində elə bir hal olmayıb ki, biz öz öhdəliklərimizi yerinə 
yetirməyək. 
M ü ə l l i f   m ə t n i: 2004-cü ildən bəri Azərbaycana 
təqribən 40 milyard dollar sərmayə qoyulmuşdur. Əhalinin 
banklardakı əmanətlərinin məbləği 80 faiz artmışdır. 1200 
məktəb, onlarca yeni xəstəxana, 19 olimpiya idman kompleksi 
tikilmiş, min kilometrlərlə magistral şəhərlərarası, şəhərdaxili və 
rayondaxili yollar istifadəyə verilmişdir. 
–Mən Xəzər regionunun inkişafı mövzusuna toxunmaq 
istərdim. Bu, dinc mövzudur. Digər tərəfdən, hər bir 
dənizdə olduğu kimi, bunun da müəyyən «sualtı qayaları» 
var. Sizin fikrinizcə, Xəzər hövzəsinin inkişafının əsas 
prinsipləri nədən ibarətdir? 
– Xəzər hövzəsi ölkələri arasında çox səmərəli ikitərəfli 
münasibətlər vardır. Biz həm ikitərəfli formatda, həm də 
beynəlxalq təşkilatlar çərçivəsində səmərəli əməkdaşlıq edirik. 
Əlbəttə, Xəzər sülh zonası, təhlükəsizlik zonası olmalıdır. 
Xəzərin enerji ehtiyatları elədir ki, Xəzəryanı ölkələrin hər 
birinin bunlardan səmərəli istifadə etməsinə imkan verir. 
 31 
– Sizin Rusiya ilə, Moskva ilə bağlı olduğunuz illəri xatır-
latmaq istərdim. Siz orada oxumusunuz, yaşamısınız. Sırf 
insani baxımdan bir sual vermək istəyirəm: Moskva ilə Sizi 
bağlayan nədir? Bunlar yəqin ki, həmişəlik yaddaşınızda 
qalmışdır. 
– Əlbəttə, o illər həmişəlik yaddaşıma həkk olunmuşdur. 
Yaxşı illər – gənclik illəri, təhsil illəri idi. Mən Moskvaya oxu-
mağa getmişdim. İndi də Moskvaya gedəndə bütün bunlar sanki 
gözlərim önündə canlanır. Bu mənim həyatımda və güman 
edirəm ki, ikitərəfli Rusiya–Azərbaycan münasibətlərində də 
mühüm elementdir. Ona görə ki, daha yaxşı qarşılıqlı əlaqə 
saxlamaq üçün, daha yaxşı əməkdaşlıq etmək üçün bir-birini 
daha yaxşı başa düşmək lazımdır. 
– Sizin fikrinizcə, Dağlıq Qarabağ münaqişəsinin həllinin 
əsas prinsipləri nədən ibarətdir? 
– Bu gün bizə belə gəlir ki, münaqişənin həllini tapmaq 
imkanı vardır. Bu ümid danışıqlar prosesinin özünə, müza-
kirələrin nəyin ətrafında getməsinə əsaslanır. Bu həm də bu 
yaxınlarda Ermənistanla Azərbaycan arasında imzalanmış Birgə 
Bəyannaməyə əsaslanır, orada bu prinsiplər öz əksini tapmışdır. 
Bu prinsiplərin hamısı münaqişənin Azərbaycanın ərazi 
bütövlüyü əsasında həllini nəzərdə tutur. İndi Ermənistanın yeni 
rəhbəri var. Ermənistanın bu məsələyə daha konstruktiv və 
realist mövqedən yanaşacağına müəyyən ümidlər var. Müəyyən 
siqnallar var. Buna görə də biz həmin ümidlərin nə dərəcədə 
əsaslı olduğunu yəqin etməli və irəliləyişin nə dərəcədə real 
olacağını görməliyik. 
– Siz tamamilə haqlı olaraq başqa ölkələrlə əlaqələri, 
Azərbaycan xalqı üçün kifayət qədər ənənəvi olan tolerantlığı 
xatırlatdınız. Prezident kimi, şəxsən Siz irsən gələn bu tole-
rantlığın daha da inkişaf etdirilməsi üçün nə edirsiniz? 
– Azərbaycanın çoxəsrlik tarixində burada müxtəlif xalqların 
nümayəndələri yaşamışdır. Azərbaycan indi də çoxmillətli, 
çoxkonfessiyalı dövlətdir. Biz bunu çox yüksək 
qiymətləndiririk. Mən tam əminəm ki, ölkəmizin, dövlətimizin 
 32 
uğurlu inkişafı məhz bu formatda mümkündür. Azərbaycanda 
milliyyətindən asılı olmayaraq, bütün vətəndaşların hüquqları 
eyni dərəcədə qorunur. Bu məsələdə dövlət siyasəti də çox 
həssas aparılır. Bu istiqamətdə hər hansı planlar, direktivlər 
qəbul etmək, göstərişlər vermək, şüarlar söyləmək olmaz. 
– Həyat özü diktə edir. 
– Tamamilə doğrudur. Həyat özü diktə edir və bir də ki, 
prosesləri bacarıqla istiqamətləndirmək lazımdır. Bizim 
ölkəmizdə isə milli ədavətə zəmin yaratmaq üçün göstərilən 
bütün cəhdlərin qarşısı çox sərt şəkildə alınır. 
M ü ə l l I f   m ə t n i: Müstəqillik illərində Azərbaycanda 
rus məktəblərinin heç biri bağlanmamışdır. Rus dilində çıxan 
qəzet və jurnalların sayı sovet hakimiyyəti illərindəkindən 
çoxdur. 
– Azərbaycan dünyəvi dövlətdir. Sirr deyil ki, qonşula-
rınızda – həm İranda, həm də müəyyən dərəcədə Türkiyədə 
islam amili getdikcə daha çox rol oynayır. Sizin fikrinizcə, 
dünyəvi və qeyri-dünyəvi dövlət arasında hüdud nədən 
ibarətdir? Sizin gözləyə biləcəyiniz tarazlıq haradadır? 
– Biz Azərbaycanın dünyəvi dövlət olmasını yüksək 
qiymətləndiririk, bu nailiyyətimizi çox qayğı ilə qoruyuruq. 
Mən tam əminəm ki, bizim uğurlarımızın rəhni məhz bundadır. 
Dini təzahürlər baxımından narahatlıq doğura biləcək amillərə 
gəldikdə isə, Azərbaycanda bu cür amillər yoxdur. İslam dini 
bizim mənlik şüurumuzun, tariximizin bir hissəsidir. Biz 
dinimizə dərin hörmət bəsləyirik. Bununla bərabər, 
Azərbaycanda bütün başqa dinlər də sərbəst fəaliyyət göstərir. 
Bizdə rus pravoslav kilsəsi də var, sinaqoq da. Bu yaxınlarda 
katolik kilsəsi də tikilmişdir, hərçənd, Azərbaycanda 
katoliklərin sayı o qədər də çox deyil. Lakin bu da tarixi 
ədalətin bərpası deməkdir. 
– Sizə bəlkə də ən mürəkkəb bir sualım var: Sizin 
fikrinizcə, bu 5 ildə nəyə nail ola bilməmisiniz? 
– Nail ola bilmədiyimiz yeganə məsələ Ermənistan–
Azərbaycan, Dağlıq Qarabağ münaqişəsinin həllidir. Deyərdim 
 33 
ki, ölkəmizin inkişafında, bu ən mühüm məsələ müstəsna 
olmaqla, bütün başqa sahələrdə nəzərdə tutduqlarımızın 
hamısına nail olmuşuq. 5 il əvvəl verdiyimiz bütün vədlər 
yerinə yetirilmişdir. Bu vədlərin çoxu daha böyük həcmdə, 
xeylisi isə vaxtından da əvvəl yerinə yetirilmişdir. 
–  Siz «müstəqillik» kimi çox mühüm sözü işlətdiniz. 
Heydər Əliyev bu sözü daim işlədirdi. Zənnimcə, ölkənin 
müdafiə qabiliyyətinin möhkəmləndirilməsinə Heydər 
Əliyevin verdiyi töhfəni heç nə ilə müqayisə etmək olmaz. Siz 
bu məsələyə daimi diqqət yetirirsiniz. Ölkənin müdafiə 
potensialının gələcək inkişafını necə təsəvvür edirsiniz? 
– Biz qısa müddətdə silahlı qüvvələrin nəinki çox güclü 
maddi-texniki bazasını yaratmağa nail olmuşuq, həm də 
ordunun döyüş qabiliyyətini, peşəkarlığını yüksəltmişik. Keçən il 
Azərbaycan Silahlı Qüvvələrinin yaradılmasının 90 illiyinə həsr 
edilmiş hərbi parad da, ümumən, xalq qarşısında hesabatımız idi 
ki, nə işlər görülmüşdür, bu vəsaitlər necə sərf edilmişdir, bu gün 
nəyimiz var. İndi Azərbaycan Ordusu istənilən məsələləri həll 
etməyə, işğal olunmuş ərazilərin azad edilməsi vəzifəsini yerinə 
yetirməyə qadir olan çox güclü strukturdur. Biz qısa müddətdə 
Azərbaycanda əvvəllər heç vaxt mövcud olmamış hərbi sənaye 
kompleksi yaratmışıq. Bundan sonra da, dediyim kimi, 
torpaqlarımız azad edilənə qədər bu məsələlərə böyük diqqət 
yetirəcəyik. 
– İlham Heydər oğlu, bizim bugünkü söhbətimizdə təbii 
ki, bir neçə dəfə Heydər Əliyevi xatırladıq. Başqa cür ola da 
bilməzdi, çünki onun çox böyük siyasi irsi var. Siz təkcə 
onun işinin davamçısı deyil, həm də oğlusunuz. Bu 
baxımdan, bir siyasətçi və insan kimi, Heydər Əliyevin 
hansı keyfiyyətlərini Siz özünüzdə möhkəmlətmək 
istərdiniz? 
– Mən Heydər Əliyevin oğlu olmağımı özüm üçün böyük 
xoşbəxtlik sayıram. Böyük insanın oğlu olmaq, habelə mühüm 
qərarlar qəbul edilən anlarda onun yanında olmaq böyük 
xoşbəxtlikdir. Bu gün onun işi yaşayır, siyasəti yaşayır və mən 
 34 
əminəm ki, Azərbaycan onun istədiyi kimi inkişaf edir. Əlbəttə 
ki, mən həmişə ona oxşamağa çalışmışam. Çünki siyasətçi 
keyfiyyətləri ilə yanaşı, o, həyatda hamıya nümunə ola biləcək 
adam idi. Səni maraqlandıran bir suala cavab almadan ondan 
aralanmaq mümkün deyildi. 
– Yeri gəlmişkən, bunu hamı qeyd etmişdir. 
– Bəli. Sizə deməliyəm ki, prezidentliyimin ilk illərində elə 
məqamlar olmuşdur ki, mən fikirləşirdim: bu vəziyyətdə 
Heydər Əliyev nə edərdi? Lakin təəssüf ki, bunu bilmək 
imkanım yox idi. Amma düşünürəm ki, o, son 5 ildə görülmüş 
işlərin hamısını bəyənərdi, özünün əsəri olan Azərbaycanı 
bugünkü səviyyədə görsəydi şad olardı. 
– Siz dediniz ki, ailə azərbaycanlılar üçün həqiqətən 
ənənəvi və çox yüksək dəyərdir. Bununla əlaqədar mən, belə 
deyək, geniş beynəlxalq ictimaiyyəti maraqlandıran bir 
mövzuya toxunmaya bilmərəm. Bir sıra beynəlxalq 
jurnalların, media vasitələrinin apardığı sorğunun nəticələrinə 
görə, Sizin həyat yoldaşınız Mehriban xanım dünyadakı 
birinci ledilər arasında ən gözəli, ən gözəllərindən biri hesab 
edilmişdir. Amma məsələ bundadır ki, o çox böyük ictimai 
fəaliyyətlə məşğuldur. O, Heydər Əliyev Fondunun prezidenti, 
Milli Məclisin deputatı, YUNESKO və İSESKO-nun 
Xoşməramlı səfiridir. Azərbaycanlı kişinin, ailə başçısının 
xanımının bu dərəcədə məşğulluğu ənənə ilə nə dərəcədə 
uyğun gəlir? Yəni demək istəyirəm ki, Mehriban xanım evdə 
Sizə xörək hazırlamağa da vaxt tapırmı? 
– Bizim ailə də istisna deyil. Azərbaycanda ailələrin tam 
əksəriyyətində ailə dəyərləri, ailə üzvləri arasında münasibətlər 
məhz bu cür ənənəvi qarşılıqlı hörmət, məhəbbət və əmin-
amanlıq formalarına əsaslanır. Mən çox xoşbəxtəm ki, belə 
ailəm var. Şəxsi həyatımdan çox razıyam. Yəqin ki, bundan 
artığını arzu etmək çətin olardı. Mehribana gəldikdə isə, 
dediyiniz kimi, o həqiqətən sosial proqramların həyata 
keçirilməsi, mədəni irsimizin qorunması sahəsində çox mühüm 
vəzifəni yerinə yetirir. İncəsənət, mədəniyyət, xeyriyyəçilik 
 35 
fəaliyyəti. O, bütün bunlarla məşğul olmağa və ilk növbədə, 
ərini sevən qadın, mehriban ana və indi artıq gənc nənə kimi 
qalmağa vaxt tapır. Ona görə də mən bu təbriklərə görə sizə 
təşəkkür etmək, indi bizə baxanların hamısına ailə xoşbəxtliyi 
arzulamaq istəyirəm. Dünyada bundan yüksək heç nə ola 
bilməz. 
– Mən bizim proqramda qəhrəmanlarımızın hamısına ver-
diyimiz sualı sonda Sizə də verməyə bilmərəm, çünki bu 
proqram «Hakimiyyət formulu» adlanır. Sizin üçün bu 
hakimiyyət deyilən şeyin dadı necədir? 
– Bilirsinizmi, mən... 
– Siz elə dərindən köks ötürdünüz ki, daha cavab 
verməyə bilərsiniz. Elə bircə bu köksötürmə kifayətdir ki,.. 
– Mənə gəldikdə, deyərdim ki, bu gün hakimiyyəti 5 il 
əvvəlkindən fərqli başa düşürəm. O vaxt mənim üçün 
hakimiyyət, ilk növbədə böyük məsuliyyət yükü idi. 
– Çağırış idi. 
– Bəli, həm atamın xatirəsi qarşısında, həm ölkə qarşısında, 
həm də xalq qarşısında məsuliyyət idi. Başa düşürdüm ki, 
Azərbaycanın gələcəyi mənim görəcəyim işlərdən asılı 
olacaqdır. Bu gün deyə bilərəm ki, bu məsuliyyət hissi məni heç 
vaxt tərk etməsə də, hər halda, buraya başqa hisslər də əlavə 
olunur. İndi mən hakimiyyəti ölkə üçün daha yaxşı işlər görmək 
imkanı kimi qəbul edirəm. Bu gün mənim üçün hakimiyyət 
Azərbaycan vətəndaşlarından ötrü xeyirxah işlər görmək 
imkanıdır. 
 36 
 
 
 
AZƏRBAYCAN PREZİDENTİ İLHAM ƏLİYEVİN 
YUNANISTANA DÖVLƏT SƏFƏRİ 
 
15 fevral 2009-cu il  
 
Azərbaycan Respublikasının Prezidenti İlham Əliyev 
fevralın 15-də Yunanıstana dövlət səfərinə yola düşmüşdür. 
Azərbaycan prezidentini Heydər Əliyev Beynəlxalq Aero-
portundan Baş nazir Artur Rasizadə, Prezidentin İcra Apara-
tının rəhbəri Ramiz Mehdiyev və Bakı Şəhər İcra Hakimiy-
yətinin başçısı Hacıbala Abutalıbov yola saldılar. 
 
                                       ***  
Fevralın 15-də Azərbaycan prezidenti İlham Əliyev Yu-
nanıstana dövlət səfərinə gəlmişdir. 
Azərbaycanın və Yunanıstanın dövlət bayraqları ilə bəzə-
dilmiş Afina Beynəlxalq Hava Limanında dövlətimizin başçı-
sının şərəfinə Fəxri qarovul dəstəsi düzülmüşdü. 
Prezident İlham Əliyevi və xanımı Mehriban Əliyevanı 
Yunanıstanın yüksək vəzifəli dövlət və hökumət nümayəndələri 
böyük hörmətlə qarşıladılar. 
Mehriban xanım Əliyevaya gül dəstəsi təqdim olundu. 
Azərbaycan prezidenti hava limanından «Grande Bretagne» 
mehmanxanasında onun üçün ayrılmış iqamətgaha yola düşdü. 
 
 37 
 
 
 
PREZİDENT SARAYI ÖNÜNDƏ RƏSMİ 
QARŞILANMA  
 
Afina  
 
16 fevral 2009-cu il  
 
Yunanıstan Prezidentinin sarayı önündə Azərbaycan 
Respublikasının Prezidenti İlham Əliyevin rəsmi qarşılanma 
mərasimi olmuşdur. 
Sarayın qarşısında Azərbaycanın və Yunanıstanın dövlət 
bayraqları asılmış, Azərbaycan prezidentinin şərəfinə milli 
qvardiyaçılardan ibarət Fəxri qarovul dəstəsi düzülmüşdü. 
Dövlətimizin başçısını Yunanıstan prezidenti Karolos 
Papulyas qarşıladı. 
Fəxri qarovul dəstəsinin rəisi Azərbaycan Respublikasının 
Prezidentinə raport verdi. 
Azərbaycanın və Yunanıstanın dövlət himnləri səsləndi. 
Dövlət başçıları Fəxri qarovul dəstəsinin qarşısından keç-
dilər. 
Yunanıstanın rəsmi şəxsləri Azərbaycan prezidenti İlham 
Əliyevə, Azərbaycan nümayəndə heyətinin üzvləri Yunanıstan 
prezidenti Karolos Papulyasa təqdim olundu. 
 
 
 
 
 
 
 38 
 
 
 
AZƏRBAYCAN RESPUBLİKASININ PREZİDENTİ 
İLHAM ƏLİYEVİN VƏ YUNANISTAN 
RESPUBLİKASININ PREZİDENTİ KAROLOS 
PAPULYASIN  TƏKBƏTƏK GÖRÜŞÜ 
 
Afina  
 
16 fevral 2009-cu il  
 
Rəsmi qarşılanma mərasimindən sonra Azərbaycan 
prezidenti İlham Əliyevin və Yunanıstan prezidenti Karolos 
Papulyasın təkbətək görüşü olmuşdur. 
Görüşdə ölkələrimiz arasında siyasi, iqtisadi, enerji sa-
hələrində əlaqələrin inkişafından məmnunluq ifadə olundu və 
bu səfərin qarşılıqlı əlaqələrin genişlənməsi baxımından əhə-
miyyəti vurğulandı. 
İki ölkə arasında münasibətlərin bundan sonra da geniş-
lənəcəyinə əminliklərini bildirən dövlət başçıları ikitərəfli, bey-
nəlxalq və regional məsələlər ətrafında fikir mübadiləsi apar-
dılar. 
 
 39 
 
 
AZƏRBAYCAN VƏ YUNANISTAN 
PREZİDENTLƏRİNİN  
GENİŞ TƏRKİBDƏ GÖRÜŞÜ 
 
16 fevral 2009-cu il 
 
Təkbətək görüşdən sonra Azərbaycan prezidenti İlham 
Əliyevin və Yunanıstan prezidenti Karolos Papulyasın nüma-
yəndə heyətlərinin iştirakı ilə geniş tərkibdə görüşü olmuşdur. 
Qarşılıqlı əlaqələrin genişlənməsindən danışan prezident 
Karolos Papulyas Azərbaycan prezidentinin Türkiyə–Yuna-
nıstan qaz kəmərinin açılış mərasimində iştirakının əhəmiy-
yətini vurğuladı, indiki səfərin də ikitərəfli əlaqələrin genişlən-
məsinə təkan verəcəyini bildirdi. 
Yunanıstanın dövlət başçısı dedi ki, iki ölkə arasında ener-
getika sahəsində əlaqələr  yaxşı inkişaf edir. Bunun regional 
əməkdaşlıq baxımından da əhəmiyyətli olduğunu vurğulayan 
Yunanıstan prezidenti qarşılıqlı əlaqələrin bundan sonra da 
genişlənəcəyinə əminliyini söylədi. 
İkitərəfli münasibətlərin inkişafından məmnunluğunu bildirən 
prezident İlham Əliyev dedi ki, səfər zamanı imzalanacaq sənədlər 
siyasi, iqtisadi, enerji və digər sahələrdə əlaqələrin daha da 
genişlənməsi üçün yaxşı hüquqi əsas yaradacaqdır. Avropanın 
enerji təhlükəsizliyinin təmin olunmasında Azərbaycanın fəal 
iştirakını xatırladan dövlətimizin başçısı bu baxımdan Yunanıstan ilə 
də enerji sahəsində əməkdaşlığın əhəmiyyətini vurğuladı. 
Türkiyə–Yunanıstan qaz kəmərinin açılış mərasimində işti-
rakını və həmin tədbiri məmnunluqla xatırladan prezident 
İlham Əliyev qeyd etdi ki, həmin qaz xəttinin açılması Azər-
baycan–Yunanıstan əlaqələri, eyni zamanda, regional enerji 
əməkdaşlığı üçün yeni bir mərhələnin başlanğıcı olmuşdur. 
Azərbaycan prezidenti ümidvar olduğunu bildirdi ki, iki 
ölkənin qarşılıqlı əlaqələri bundan sonra da genişlənəcəkdir. 
 40 
 
 
 
SƏNƏDLƏRİN İMZALANMASI MƏRASİMİ 
 
16 fevral 2009-cu il 
 
Geniş tərkibdə görüşdən sonra prezidentlər İlham Əliyevin 
və Karolos Papulyasın iştirakı ilə Azərbaycan–Yunanıstan 
sənədlərinin imzalanma mərasimi olmuşdur. 
Azərbaycan Respublikası Hökuməti və Yunanıstan Respub-
likası Hökuməti arasında Gəlirlərə və əmlaka görə vergilərə 
münasibətdə ikiqat vergitutmanın aradan qaldırılması haqqında 
konvensiyanı Azərbaycanın Xarici İşlər naziri Elmar Məm-
mədyarov və Yunanıstanın İqtisadiyyat və Maliyyə nazirinin 
müavini Adtonis Bezas imzaladılar. 
Azərbaycan Respublikası Hökuməti və Yunanıstan Res-
publikası Hökuməti arasında Hava əlaqələri haqqında sazişi 
«Azərbaycan Hava Yolları» QSC-nin prezidenti Cahangir 
Əsgərov və Yunanıstanın Nəqliyyat və Kommunikasiya nazi-
rinin müavini Mixail Bekiris imzaladılar. 
Azərbaycan Respublikası Hökuməti və Yunanıstan Res-
publikası Hökuməti arasında İnformasiya və kommunikasiya 
texnologiyaları sahəsində əməkdaşlıq haqqında sazişi Azər-
baycanın Rabitə və İnformasiya Texnologiyaları naziri Əli 
Abbasov və Yunanıstanın Nəqliyyat və Kommunikasiya naziri-
nin müavini Mixail Bekiris imzaladılar. 
Azərbaycan Respublikası Sənaye və Energetika Nazirliyi və 
Yunanıstan Respublikasının İnkişaf Nazirliyi arasında bərpa 
olunan Enerji ehtiyatları və enerji səmərəliliyi sahəsində 
anlaşma memorandumunu Azərbaycanın Sənaye və Energetika 
naziri Natiq Əliyev və Yunanıstanın İnkişaf naziri Kostis 
Hatzidakis imzaladılar. 
 
 
 41 
 
 
 
AZƏRBAYCAN VƏ YUNANISTAN 
PREZİDENTLƏRİNİN BƏYANATLARLA 
ÇIXIŞLARI    
 
16 fevral 2009-cu il 
 
Sənədlərin imzalanma mərasimindən sonra Yunanıstanın 
və Azərbaycanın dövlət başçıları mətbuat üçün bəyanatlarla 
çıxış etmişlər. 
 
Yunanıstan prezidenti Karolos Papulyasın bəyanatı  
  
Xanımlar və cənablar! 
Azərbaycan prezidentini və onun nümayəndə heyətini 
burada, Prezident sarayında qarşılamaq böyük şərəfdir. 
Danışıqlar zamanı biz əsasən, ikitərəfli əlaqələrin daha da 
inkişaf etdirilməsi imkanlarına böyük diqqət yetirdik. 
Ölkələrimiz arasında prioritet sayılan enerji, sərmayələr, ticarət, 
mədəniyyət sahələrində əməkdaşlıq əlaqələrin inkişafı üçün 
böyük potensiala malik olan məsələlərdir. 
Cənab İlham Əliyev ilə mən Avropanın qonşuluq siyasəti 
çərçivəsində Azərbaycanın Avropa İttifaqı əlaqələrini müzakirə 
etdik. 
İnanırıq ki, Azərbaycan prezidentinin səfəri və yeni 
imzalanmış sənədlər iki ölkə arasında əlaqələrin inkişafına 
əhəmiyyətli töhfə verəcəkdir. 
Məni Azərbaycana səfərə dəvət etdiyinə görə prezident 
İlham Əliyevə təşəkkür edirəm və bu dəvəti məmnunluqla qəbul 
edirəm. 
 
 42 
 
 
Azərbaycan prezidenti İlham Əliyevin bəyanatı  
 
Hörmətli cənab Prezident! 
Hörmətli xanımlar və cənablar! 
Cənab Prezident, mənə və nümayəndə heyətimə gös-
tərdiyiniz qonaqpərvərliyə görə Sizə öz dərin minnətdarlığımı 
bildirmək istəyirəm. Bu səfər Azərbaycan prezidentinin 
Yunanıstana ilk dövlət səfəridir və biz Azərbaycanda buna çox 
böyük əhəmiyyət veririk. Əminəm ki, səfərin nəticələri çox 
uğurlu olacaq və Yunanıstan–Azərbaycan ikitərəfli münasi-
bətlərinin gələcək inkişafına çox müsbət təsir göstərəcəkdir. 
Biz bu gün sizinlə çox geniş fikir mübadiləsi apardıq və 
ikitərəfli, regional məsələləri təhlil etdik. Azərbaycanın böyük 
enerji ehtiyatlarının dünya bazarlarına çıxarılması üçün son illər 
böyük işlər görülüb və indiki mərhələdə Yunanıstan ilə 
Azərbaycan arasında əlaqələrin bu sahədə inkişafına mühüm 
təsiri olacaqdır. 
Enerji təhlükəsizliyi məsələləri bu gün dünyanın gündə-
liyində birinci yerdə dayanır və Azərbaycan öz tərəfindən 
Avropanın enerji təhlükəsizliyinin təmin olunmasında rolunu 
oynamağa hazırdır. Bir ildən çoxdur ki, Azərbaycan qazı 
Yunanıstan bazarına və beləliklə, Avropa İttifaqının bazarına 
daxil olur. Gələcəkdə bu əməkdaşlığın daha böyük həcmdə 
aparılması üçün çox yaxşı imkanlar var. Sabah keçiriləcək birgə 
biznes-forum, əminəm ki, biznes aləmini  bir-birinə daha da 
yaxınlaşdıracaqdır.  
Görüş zamanı mən cənab Prezidentə Ermənistan–Azər-
baycan, Dağlıq Qarabağ münaqişəsinin həlli yolları barədə 
Azərbaycanın mövqeyini təqdim etdim. Bildirdim ki, uzun illər 
ərzində Azərbaycan torpaqları Ermənistanın işğalı altındadır. 
Bu işğal və etnik təmizləmə siyasəti nəticəsində bir milyondan 
artıq azərbaycanlı öz doğma torpaqlarından didərgin salınıbdır. 
Münaqişələrin həlli üçün ərazi bütövlüyü prinsipi əsas 
 43 
tutulmalıdır və əminəm ki, belə olsa və Ermənistan beynəlxalq 
hüquq normalarına riayət etsə, tezliklə bu münaqişə öz həllini 
tapa bilər. 
Cənab Prezident, mənim dəvətimi qəbul etdiyinizə görə Sizə 
öz təşəkkürümü bildirmək istəyirəm və səbirsizliklə Sizi 
Azərbaycanda gözləyirəm. 
Bir daha qonaqpərvərliyə və göstərdiyiniz çox səmimi 
münasibətə görə Sizə minnətdarlığımı bildirirəm.  
  
 44 
 
 
 
YUNANISTAN PARLAMENTİNDƏ ƏSAS 
MÜXALİFƏT PARTİYASININ SƏDRİ İLƏ  
GÖRÜŞ 
 
 16 fevral 2009-cu il  
 
Azərbaycan prezidenti İlham Əliyev onun üçün ayrılmış 
iqamətgahda – «Grande Bretagne» mehmanxanasında Yunanıs-
tan parlamentində əsas müxalifət partiyası olan Ümum-
yunanıstan Sosialist Hərəkatının sədri Georgios Papandreu ilə 
görüşmüşdür. 
Görüşdə Azərbaycan–Yunanıstan münasibətlərinin hazırkı 
vəziyyəti və perspektivləri barədə fikir mübadiləsi aparıldı. 
  
 
 
 45 
 
 
 
AZƏRBAYCAN PREZİDENTİNİN VƏ XANIMININ 
ŞƏRƏFİNƏ RƏSMİ QƏBUL 
 
16 fevral 2009-cu il 
 
Fevralın 16-da Yunanıstan Respublikasının Prezidenti 
Karolos Papulyasın adından Azərbaycan Respublikasının Pre-
zidenti İlham Əliyevin və xanımı Mehriban Əliyevanın şərəfinə 
qəsmi qəbul  təşkil edilmişdir. 
Dövlət başçıları qəbulda  nitq söylədilər. 
 
    Yunanıstan prezidenti Karolos Papulyasın nitqi   
 
 Zati-aliləri! 
Sizi və xanımınızı Afinada salamlamaqdan olduqca 
məmnunuq. Əminəm ki, bu səfər Azərbaycan ilə Yunanıstan 
arasında münasibətlərin daha da möhkəmlənməsinə töhfə 
verəcəkdir. 
Xalqlarımız arasında əlaqələr Prometeyin ölkənizdən odu 
gətirməsinə həsr olunmuş əfsanənin vaxtlarına təsadüf edir. 
Siciliyalı Deodor və Strabon xalqlarımızı bir-birinə bağlayan 
mədəni tellərə də istinad edirdilər. 
Bizans dövründə təmaslarımız və mübadilələr dayanmadan 
davam etmişdir. Sizin regionun cənubuna səfərlərindən sonra 
Herakl bu yerlərdə özünə istirahət üçün sakit məskən tapmışdır. 
Yeni tarixdə Azərbaycan Qara dəniz sahilində yaşayan 
yunanlara çətin anlarda öz qapılarını açmışdır. Bu gün 
yunanların Bakıda kiçik, lakin tarixi icmasının olması 
ölkələrimiz arasında önəmli əlaqələri əks etdirir. 
Cənab Prezident! 
Bilirəm ki, Siz yunan sivilizasiyasına çox yaxşı bələdsiniz və 
mən yunan dili və ədəbiyyatını sevdiyinə görə Azərbaycan 
 46 
xalqına minnətdarlığımı bildirmək istəyirəm. Bakıda Yunan 
Dili və Mədəniyyəti Mərkəzinin fəaliyyət göstərməsi, eləcə də 
Azərbaycan tələbələrinin dilimizin öyrənilməsinə olan marağı 
çox əhəmiyyətlidir. Yunanıstan bu səyləri həmişə dəstəkləyəcək 
və Mərkəzin işinin təkmilləşdirilməsinə yönəlmiş hər bir 
təşəbbüsə maddi yardım göstərəcəkdir. 
Siyasi səviyyədəki münasibətlərimiz daim inkişaf edir. Buna 
sübut nazirlər və digər hökumət rəsmiləri səviyyəsində qarşılıqlı 
səfərlərdir. 
Xüsusi əhəmiyyət kəsb edən enerji sahəsində, Yunanıstan 
Azərbaycanı Türkiyə və Yunanıstan vasitəsilə İtaliya ilə 
birləşdirəcək təbii qaz boru kəmərinin çəkilməsi sahəsində 
ölkələrimiz arasında əməkdaşlığı səmimiyyətlə arzulayır. 
Biz, həmçinin arzu edirik ki, ikitərəfli iqtisadi və ticari 
əlaqələr genişlənsin. İnanıram ki, səfəriniz zamanı iş adam-
larımızın görüşləri bu istiqamətə töhfə verəcəkdir. 
Cənab Prezident! 
Bilirsiniz ki, Qafqaz regionu Yunanıstan üçün çox vacibdir. 
Biz tarixi dostluq və əməkdaşlıq telləri ilə bağlıyıq. Biz 
demokratiyanın möhkəmləndirilməsində, qanunun aliliyinin 
təşviq olunmasında, insan hüquqlarına hörmət bəslənməsində 
və bütöv regionun əziyyət çəkdiyi münaqişələrin sülh yolu ilə 
həllində maraqlıyıq. 
Yunanıstan ATƏT-də sədrlik edir və təşkilatın fundamental 
tələblərinə cavab vermək məqsədi ilə bütün səyləri göstərir. 
Sədrlik edən tərəf kimi, Yunanıstan Dağlıq Qarabağ 
münaqişəsinin həllinə çalışır, münaqişənin həllində münasib 
format sayılan Minsk qrupunun yardımı ilə məsələnin dinc yolla 
çözülməsinə yönəlmiş qərarların qəbul olunmasını məqbul 
hesab edir. Problemin həlli Qafqaz regionunda, habelə dünyada 
sülh və sabitlik üçün həlledici əhəmiyyətə malikdir. Yunanıstan 
Azərbaycanın Avropa İttifaqı ilə əməkdaşlığını dəstəkləyir və 
Aİ-yə daha da yaxınlaşmaqda Azərbaycana yardım göstərmək 
üçün öz təcrübəsini bölüşməyə hazırdır. 
 47 
Biz «Qara dəniz işbirliyi» çərçivəsində Avropa İttifaqının 
təşviq etdiyi hər bir regional siyasəti dəstəkləyirik və inanırıq 
ki, Şərq tərəfdaşlığı region ölkələrini Avropaya daha da 
yaxınlaşdıraraq, onlara əlavə fayda gətirəcəkdir. 
Ölkəmiz «Sülh naminə tərəfdaşlıq» proqramına öz dəstəyini 
verərək, Azərbaycanın Avroatlantik xəttinə yardım edəcəkdir. 
  
Azərbaycan prezidenti İlham Əliyevin nitqi   
 
Hörmətli cənab Prezident! 
Xanımlar və cənablar! 
İlk növbədə, cənab Prezident, Yunanıstan torpağında 
mənə və nümayəndə heyətimə göstərdiyiniz qonaqpərvərliyə 
görə minnətdarlığımı bildirmək istəyirəm. Bu, Azərbaycan 
Respublikası Prezidentinin Yunanıstana ilk dövlət səfəridir. 
İnanıram ki, bu səfər ölkələrimiz arasında münasibətlərin 
inkişafında mühüm rol oynayacaqdır. Keçirdiyimiz görüşlər, 
apardığımız danışıqlar və fikir mübadiləsi, habelə imzalanmış 
sənədlər əlaqələrimizin inkişafına və genişlənməsinə öz 
töhfəsini verəcəkdir. Aramızdakı siyasi dialoq yüksək səviy-
yədədir. 
Eyni zamanda, düşünürəm ki, bundan sonra bizim müna-
sibətlərimiz daha sürətlə inkişaf edəcəkdir. Mən Yunanıstanla 
Azərbaycan arasında münasibətlərin inkişafına xüsusi 
əhəmiyyət verirəm. Yunanıstan Azərbaycanın müstəqilliyini 
tanıyan ilk dövlətlərdən biridir. Ölkələrimiz həm ikitərəfli 
əsasda, həm də beynəlxalq aləmdə uğurlu əməkdaşlıq edir. 
Beynəlxalq və regional təşkilatlarda, o cümlədən Avropa 
İttifaqının «Yeni qonşuluq siyasəti» proqramı və NATO-nun 
fərdi tərəfdaşlığın fəaliyyət planı çərçivəsində sıx əlaqələrimiz 
məmnunluq doğurur. Son illərdə irimiqyaslı beynəlxalq 
layihələrin həyata keçirilməsi, xüsusən Böyük İpək Yolunun 
bərpası, Avropa–Qafqaz–Asiya nəqliyyat dəhlizinin 
yaradılması, eləcə də, Avropanın enerji təhlükəsizliyinin təmin 
olunması istiqamətində səylərimiz bəhrəsini verməkdədir. 
 48 
Yunanıstanın ötən ilin noyabrında Bakı şəhərində keçirilən 
Enerji sammitində təmsil olunması və sammit çərçivəsində 
imzalanmış bəyannaməyə qoşulması ikitərəfli və regional 
əməkdaşlıq üçün yaxşı imkanlar açır. 
Ölkələrimiz arasında turizm, gəmiqayırma, alternativ enerji, 
kənd təsərrüfatı və digər sahələrdə əməkdaşlığın yaxşı 
perspektivləri vardır. Lakin iqtisadi münasibətlərimizin 
bugünkü göstəriciləri ölkələrimizin potensialına cavab vermir. 
İki ölkə arasında ticarət dövriyyəsi və sərmayə qoyuluşunun 
həcmi daha da artmalıdır. 
Azərbaycan son illər ərzində sürətli inkişaf yolu keçmiş və 
iqtisadi baxımdan regionun lider dövlətinə çevrilmişdir. Son 5 
ildə iqtisadiyyatımız 2,6 dəfə artmışdır. Ölkəmizdə xarici 
sərmayələrin cəlb edilməsi üçün əlverişli şərait yaradılmışdır, 
biz adambaşına düşən birbaşa xarici sərmayələrin həcminə görə 
regionda lider ölkəyik. Son 5 ildə ölkə iqtisadiyyatına 47 mil-
yard dollar həcmində sərmayə qoyulmuşdur. Fürsətdən istifadə 
edərək, Yunanıstanın iş adamlarını Azərbaycana sərmayə 
qoymağa dəvət edirəm. 
 49 
 
 
 
«VARDİNOYANNİS GROUP»UN İDARƏ 
HEYƏTİNİN SƏDRİ VƏ  «MOTOR OİL 
HELLAS»IN PREZİDENTİ İLƏ GÖRÜŞ  
 
16 fevral 2009-cu il  
  
Azərbaycan prezidenti İlham Əliyev onun üçün ayrılmış 
iqamətgahda – «Grande Bretagne» mehmanxanasında «Vardi-
noyannis Group»un idarə heyətinin sədri və «Motor Oil Hel-
las»ın prezidenti Vardis Vardinoyannis ilə görüşmüşdür. 
Görüşdə Azərbaycan ilə Yunanıstan arasında energetika 
sahəsində əməkdaşlığa dair məsələlər müzakirə olundu. 
  
 
 50 
 
 
 
YUNANISTANIN BAŞ NAZİRİ  
KOSTAS KARAMANLİS  
İLƏ GÖRÜŞ 
 
17 fevral 2009-cu il  
 
Azərbaycan Respublikasının Prezidenti İlham Əliyev 
Yunanıstan Respublikası Baş nazirinin iqamətgahında hökumət 
başçısı Kostas Karamanlis ilə görüşmüşdür. 
Görüşdə iki ölkə arasında əlaqələrin genişlənməsindən 
məmnunluq ifadə olundu, iqtisadi sahədə, xüsusilə də enerji 
sahəsində əməkdaşlığın əhəmiyyəti vurğulandı. Azərbaycan 
prezidentinin Yunanıstana dövlət səfərinin qarşılıqlı əlaqələrin 
genişlənməsi baxımından əhəmiyyəti qeyd olundu. 
Bildirildi ki, Azərbaycan–Yunanıstan biznes-forumu konkret 
sahələrdə işgüzar əlaqələrin yaranmasına kömək edəcəkdir. İki 
ölkə arasında imzalanmış sənədlərin iqtisadi və digər sahələrdə 
əməkdaşlıq üçün hüquqi baza yaratdığı vurğulandı. 
Görüşdə qarşılıqlı əlaqələrin bundan sonra da genişlənə-
cəyinə əminlik ifadə olundu. 
Sonra görüş nümayəndə heyətlərinin iştirakı ilə geniş 
tərkibdə davam etdirildi. 
  
 
 
 51 
 
 
 
AZƏRBAYCAN PREZİDENTİ İLHAM ƏLİYEVİN 
VƏ YUNANISTANIN BAŞ NAZİRİ  
KOSTAS KARAMANLİSİN BİRGƏ MƏTBUAT 
KONFRANSINDA  BƏYANATLARLA  
ÇIXIŞLARI 
 
Afina 
 
17 fevral 2009-cu il  
 
Fevralın 17-də Afinada Azərbaycan prezidentinin və 
Yunanıstanın Baş nazirinin birgə mətbuat konfransı olmuşdur. 
Azərbaycan prezidenti və Yunanıstanın Baş naziri əvvəl-
cə jurnalistlər qarşısında bəyanatlarla çıxış etdilər. 
  
 
Yunanıstanın  Baş  naziri Kostas Karamanlisin 
bəyanatı 
 
Bu gün mən böyük məmnuniyyətlə Azərbaycan Res-
publikasının Prezidentini, əziz dostumu Afinada salamlayıram. 
Sonuncu dəfə biz 2007-ci ildə görüş keçirmişik. Həmin 
görüş Türkiyə–Yunanıstan–İtaliya qaz boru kəmərinin Türkiyə–
Yunanıstan hissəsinin açılışına həsr olunmuşdu. Həmin vaxtdan 
etibarən əməkdaşlığımız üçün yeni imkanlar yaranmışdır. 
Azərbaycan Qafqazın çox mühüm ölkəsidir və Yunanıstanın 
bu ölkə ilə siyasi, iqtisadi və mədəni əlaqələri vardır. Biz həmin 
regionda təhlükəsizlik və sabitlik sahəsində də birgə səylərimizi 
göstəririk. Xüsusən də Yunanıstan hazırda ATƏT-də sədrlik 
edir. 
Yunanıstan Azərbaycanla əməkdaşlığı daha da geniş-
ləndirmək əzmindədir. Dünən biz mühüm sazişlər imzaladıq və 
 52 
bunların əsasında ikitərəfli münasibətlərimiz daha da inkişaf 
edəcəkdir. Bu gün keçiriləcək Yunanıstan–Azərbaycan biznes-
forumunda mən cənab Prezidentlə birgə iştirak edəcəyəm. 
Tədbir çərçivəsində iqtisadi sahədə münasibətlərimizi müzakirə 
edəcəyik. 
Danışıqlarımız zamanı boru kəməri və enerji təhlükəsizliyi 
məsələlərini müzakirə etdik. Yunanıstan birbaşa Azərbaycanda 
hasil edilən, oradan nəql olunan təbii qazın idxalçısıdır. 
Prezident Əliyev də xüsusi vurğuladı ki, bu əməkdaşlıq bizə 
daha yeni imkanlar açır. 
Bir daha Sizi salamlayıram. 
 
Azərbaycan prezidenti İlham Əliyevin bəyanatı 
 
Təşəkkür edirəm, cənab Baş nazir! 
Mənim Yunanıstana dövlət səfərim başa çatır və deyə 
bilərəm ki, səfərin nəticələri çox uğurlu olmuşdur. Səfər zamanı 
həm ikitərəfli sənədlərin imzalanması, həm də aparılan 
danışıqlar nəticəsində Yunanıstanla Azərbaycan bir-birinə daha 
da yaxın olmuşdur. Bizim aramızda çox yüksək siyasi dialoq 
aparılır. Siyasi əlaqələrimiz çox yüksək səviyyədədir və şübhə 
yoxdur ki, bu səfər əlaqələri daha da möhkəmləndirəcəkdir. 
İqtisadi, mədəni sahələrdə böyük planlarımız var. Bu gün 
keçiriləcək müştərək forum biznes strukturlarına da imkan 
verəcək ki, bu gözəl siyasi əlaqələrin olmasından onlar da 
faydalansınlar. Çünki biznes strukturları, adətən, siyasi 
cəhətdən məqbul olan yerlərə getməyə daha çox üstünlük 
verirlər. 
Yunanıstan–Azərbaycan münasibətləri isə bu gün tərəfdaşlıq 
xarakteri daşıyır və biz çox istəyirik ki, bu münasibətlərimizi 
daha da yüksək pilləyə qaldıraq. Bu gün biz bölgədə yaranmış 
vəziyyət, xüsusilə mövcud olan təhlükələr haqqında da fikir 
mübadiləsi apardıq. 
Mən cənab Baş nazirə Ermənistan–Azərbaycan, Dağlıq 
Qarabağ münaqişəsinin həllinə dair Azərbaycanın mövqeyini 
 53 
bildirdim. Söylədim ki, bu münaqişə yalnız ölkələrin suve-
renliyi, ərazi bütövlüyü, sərhədlərin toxunulmazlığı əsasında 
həllini tapmalı, beynəlxalq hüquq normalarına əsaslanmalıdır. 
Əlbəttə ki, bizim münasibətlərimizin hərtərəfli inkişafı üçün 
enerji sahəsində əməkdaşlıq böyük əhəmiyyət daşıyır. Cənab 
Baş nazirin qeyd etdiyi kimi, bu sahədə artıq çox gözəl nəticələr 
vardır. Yunanıstan Avropa İttifaqının üzvü olan ilk ölkədir ki, 
Azərbaycan qazı bu ölkəyə nəql edilir. Bir ildən bir az çox 
müddət ərzində biz bunu edirik. Çox istəyirik ki, gələcəkdə 
ikitərəfli əsasda Yunanıstanla Azərbaycan arasında qaz 
sahəsində əməkdaşlıqda daha da böyük nailiyyətlərə çataq. 
Bunu etmək üçün imkanlar var. Azərbaycanın zəngin qaz 
ehtiyatları, mövcud olan boru kəmərləri və Azərbaycan qazına 
Avropada, o cümlədən Yunanıstanda olan tələbat, həmçinin  
tranzit məsələlərinin tezliklə həll olunması, əminəm ki, bu 
sahədə uzunmüddətli və qarşılıqlı surətdə faydalı əməkdaşlığın 
möhkəmlənməsində müsbət rol oynayacaqdır. 
Bir daha demək istəyirəm ki, Azərbaycan Avropanın enerji 
təhlükəsizliyinin təmin olunması işində öz rolunu oynamağa 
davam edəcəkdir.  Avropada enerji təhlükəsizliyi məsələlərinin 
həlli üçün Yunanıstan–Azərbaycan əlaqələrinin çox böyük 
əhəmiyyəti var. 
Mənə və nümayəndə heyətinə göstərilən gözəl münasibətə, 
böyük qonaqpərvərliyə görə bir daha dərin minnətdarlığımı 
bildirmək istəyirəm. Bu fürsətdən istifadə edərək, Baş naziri 
Azərbaycana dəvət etmək istəyirəm ki, biz münasibətlərimizi 
bundan sonra da uğurla irəliyə aparaq. 
Təşəkkür edirəm. 
    
 54 
     * * * 
 
Azərbaycan prezidenti İlham Əliyev və Yunanıstanın Baş 
naziri Kostas Karamanlis birgə mətbuat konfransında  
jurnalistlərin suallarına cavab verdilər. 
 
S u a l:  Mənim sualım cənab Prezidentə və cənab Baş 
nazirədir. Bildiyimiz kimi, iki ölkə arasında enerji sahəsində 
yaxşı əməkdaşlıq var. Bəs qeyri-enerji sektorunda əmək-
daşlığın perspektivlərini necə qiymətləndirirsiniz? 
K o s t a s   K a r a m a n l i s: Hesab edirəm ki, müna-
sibətlərimizin xüsusiyyəti ondan ibarətdir ki, biz hər bir 
sektorda əməkdaşlıq edəcəyik. Prezident Əliyev və mən bəyan 
etdik ki, iqtisadi sahədə münasibətlərimiz yaxşı səviyyədədir və 
bir çox sahələr var ki, orada da əməkdaşlıq aparıla bilər. Təbii 
ki, enerji əsas sahələrdən biridir. Lakin biz bununla 
məhdudlaşmalı deyilik. İqtisadi əməkdaşlıq üçün digər sektorlar 
da var. Hazırda biz lazımi hüquqi çərçivəni yaratmışıq və 
keçiriləcək biznes-forum çərçivəsində iqtisadi münasibətlərimiz 
üçün daha geniş imkanlar açılacaqdır. 
İ l h a m   Ə l i y e v: Bu səfər çərçivəsində əməkdaşlığın 
bütün aspektləri müzakirə edildi və şübhəsiz ki, qeyri-enerji 
sektorunun inkişafı üçün lazımi tədbirlər görülməlidir.  
Bildiyiniz kimi, qeyri-neft sektorunun inkişafı Azərbaycanda 
son illər ərzində prioritet vəzifədir, bu sahəyə çox böyük 
investisiyalar yatırılır. Biz daha böyük sayda yunan şirkətlərini 
Azərbaycanda görmək istəyirik, investorlar kimi, servis şirkətləri, yəni 
podratçılar kimi görmək istəyirik. Müxtəlif sahələrdə yaranmış 
imkanlarımız bütün yunan şirkətlərinə də açıqdır. 
Bu məsələnin daha dərindən təhlili üçün, əlbəttə ki, müvafiq 
tədbirlər görülməlidir. Biznes-forumun keçirilməsi biznes 
aləmini bir-birinə daha da yaxınlaşdıracaqdır. Onu da demək 
istəyirəm ki, artıq Azərbaycan şirkətləri də xarici ölkələrə 
sərmayələrin qoyulmasına başlamışlar. Son 2 il ərzində xaricə bir 
neçə milyard dollar həcmində Azərbaycan sərmayələri 
 55 
qoyulmuşdur. Əlbəttə ki, Yunanıstanla bu sahədə işləmək bizim 
üçün də çox vacib olacaqdır.  
Ona görə də hesab edirəm ki, biz enerji və qeyri-enerji 
sektorlarını bir-birindən ayırmamalıyıq. Onların birgə 
fəaliyyəti, yaxud da ki, bir yerdə olan layihələr daha da böyük 
uğurlara gətirib çıxarır. 
– Azərbaycan qazının alınması ilə bağlı danışıqlarda hər 
hansı bir dəyişiklik varmı? İkincisi, Yunanıstan bir çox 
səylər göstərir ki, cənubdan da qaz alsın. 
K o s t a s   K a r a m a n l i s: Hazırda Yunanıstan ilə 
Azərbaycan arasında gedən bu danışıqlar bizim siyasətimizə 
heç bir vəchlə dəyişiklik gətirmir. Azərbaycandan təbii qazın 
ikitərəfli və yaxud çoxtərəfli əsaslarla alınması, bunun mövcud 
olan boru kəməri ilə həyata keçirilməsi də həmişə bizim 
prioritetimiz və siyasətimizin mərkəzində olubdur. Biz – pre-
zident Əliyev və mən bu məsələni, Türkiyə–Yunanıstan–İtaliya 
boru kəməri məsələsindəki irəliləyişi müzakirə etdik. Hesab 
edirəm ki, bu, birgə Avropa məqsədlərimizin ayrılmaz 
hissəsidir. Cənubi Avropa dəhlizi yaradılsın və bu dəhliz Xəzər 
dənizindən başlasın. Ona görə də biz tələbatlara cavab vermək 
istəyirik. Avropa İttifaqının maraqlarına əsasən  qaz tələbatına 
cavab vermək istəyirik. 
Türkiyə ilə münasibətlərimizə gəldikdə, biz çox yaxşı 
işləyirik ki, əsas layihələr irəlilədilsin və enerji resursları 
Avropaya çatdırılsın. 
– Mənim sualım cənab Prezidentə və Baş nazirədir. Hər 
iki ölkə qarşılıqlı tranzit imkanlarını necə dəyərləndirir? 
Çünki ölkələrimiz strateji mövqeyə və böyük iqtisadi 
potensiala malikdir. 
K o s t a s   K a r a m a n l i s: Yunanıstan artıq bir sıra sazişlər 
imzalayaraq Cənubi Avropa regionunda bir enerji qovşağına 
çevrilmişdir. Hesab edirik ki, bu bizim marağımızdadır və  region 
dövlətlərinin, misal üçün Azərbaycanın da marağındadır, 
ümumiyyətlə, bütün Avropa İttifaqının marağındadır. Biz buna nail 
olmaq istəyirik. 
 56 
İ l h a m   Ə l i y e v: Bu gün, əlbəttə ki, iki ölkənin tranzit 
imkanları da müzakirə olundu. Bu sahədə əməkdaşlıq üçün çox 
yaxşı imkanlar vardır. Azərbaycan həm enerji resurslarının 
hasilatçısı, həm də tranzit ölkə kimi, öz funksiyalarını yerinə 
yetirməyi davam etdirmək əzmindədir. Yunanıstanla 
Azərbaycan arasında enerji sahəsində olan əməkdaşlıq 
çərçivələri bu iki məsələni özündə ehtiva edir. Biz qaz sahə-
sində Yunanıstanla çoxtərəfli və ikitərəfli əsasda əməkdaşlıq 
etmək fikrindəyik. Bunu reallaşdırmaq üçün artıq ciddi ikitərəfli 
danışıqlar gedir. 
Çoxtərəfli və ikitərəfli formatların fərqi ondan ibarətdir ki, 
mənim fikrimə görə, ikitərəfli əsasda biz daha da qısa müddət 
ərzində qaz anlaşmasına nail ola bilərik. Hər halda, bu iki formatı 
paralel şəkildə apararaq, həm ikitərəfli münasibətlərdə, həm də 
digər tərəfdaşlarımızla münasibətlərimizdə elə etməliyik ki, 
hasilatçı ölkələrin, tranzit ölkələrin və istehlakçıların birgə 
fəaliyyəti təşkil olunsun və onların müştərək maraqları qorunsun. 
Əgər hər bir layihə üçün, xüsusilə enerji layihəsi üçün 3 önəmli 
komponenti komanda şəklində bir araya gətirə bilsək, öz 
istəyimizə tezliklə nail olacağıq. 
 
 57 
 
 
 
AZƏRBAYCAN–YUNANISTAN BİZNES- FORUMU 
 
Afina 
 
17 fevral 2009-cu il  
 
Fevralın 17-də Afinada «İşgüzar əməkdaşlığın imkanları» 
mövzusunda Azərbaycan–Yunanıstan biznes-forumu 
keçirilmişdir. 
Azərbaycan prezidentinin beynəlxalq aləmdəki nüfuzundan, 
Azərbaycan–Yunanıstan əməkdaşlığının inkişafından 
narahatlıqlarını gizlədə bilməyən Afinadakı bir qrup erməni 
forumun keçirildiyi binanın qarşısında ucuz şou yaratdılar. 
Lakin 5–10 erməninin bu hərəkəti, təbii ki, küçədən keçən 
insanların diqqətini cəlb etmədi. 
Azərbaycan prezidenti İlham Əliyev və Yunanıstan prezi-
denti Karolos Papulyas,  ölkənin Baş naziri Kostas Karamanlis 
biznes-forumun açılışında iştirak etmişlər. 
Azərbaycanda İnvestisiyaların İxracı və Təşviqi Fondunun 
və Afina Ticarət və Sənaye Palatasının birgə təşkil etdiyi görüşü 
palatanın prezidenti Konstantinos Mixalos açaraq dedi ki, 
biznes-forumda Yunanıstanın 100-dək, Azərbaycanın isə 20-yə 
yaxın şirkəti təmsil olunmuşdur. Əminik ki, forum iki ölkə 
arasında iqtisadi əlaqələrin daha da genişlənməsinə xidmət 
edəcəkdir. 
Forumun açılışında dövlət başçıları çıxış etdilər. 
 
 58 
Yunanıstan prezidenti Karolos Papulyasın çıxışı   
 
Cənab Azərbaycan Respublikasının Prezidenti! 
Cənab Baş nazir! 
Xanımlar və cənablar, nazirlər, hörmətli Afina Sənaye və 
Ticarət Palatasının prezidenti! 
Əziz dostlar! 
Bu gün Azərbaycan Respublikasının Prezidenti cənab İlham 
Əliyevi, onun xanımını və Azərbaycan nümayəndə heyətini 
Yunanıstanda salamlamaqdan olduqca məmnunam. Bu uğurlu 
səfər çərçivəsində bir çox sazişlər imzalanmışdır. Hesab edirəm ki, 
bunlar ölkələrimiz arasında münasibətlərin gələcəkdə daha 
dinamik inkişafına imkan yaradacaqdır. Bildirirəm ki, bu sazişlər 
iqtisadi, siyasi və mədəni sahədə əməkdaşlığımızı  daha da 
artıracaqdır. Azərbaycandan gəlmiş işgüzar dairələrin burada 
olmasının xüsusi əhəmiyyəti vardır. 
Cənab Prezident! 
Xanımlar və cənablar! 
Bu gün bizim əməkdaşlığımız xüsusi əhəmiyyət daşıyır. 
Çünki hazırda dünyada böhran var və ölkələrimizin iqtisadi 
əməkdaşlıq perspektivləri olduqca böyükdür. 
Mən Sizin Yunanıstana səfəriniz çərçivəsində yunan 
şirkətlərinə edilmiş dəvətdən çox şad oldum. Hesab edirəm ki, 
Azərbaycanla enerji sektorunda apardığımız əməkdaşlıq digər 
sahələrdə də əlaqələrə zəmin yaradacaq. Bunun böyük 
perspektivləri var. Biz çox istəyirik ki, əməkdaşlığımız geniş-
lənsin. Yunanıstan tərəfi texnologiyalar sahəsində, turizmdə və 
digər sahələrdə əməkdaşlığımıza bir çox yeniliklər gətirə bilər. 
Bizim elmi potensialımız və bu sahədə təcrübəmiz var. 
Siz məni səfəriniz çərçivəsində Azərbaycana dəvət etdiniz. 
Mən bu dəvəti qəbul etməkdən çox məmnun oldum. 
Təşəkkür edirəm. 
 
 
 59 
Azərbaycan prezidenti İlham Əliyevin çıxışı  
 
Hörmətli cənab Prezident! 
Hörmətli cənab Baş nazir! 
Xanımlar və cənablar!  
İlk növbədə, Yunanıstana dövlət səfərim zamanı mənə və 
nümayəndə heyətimə göstərilmiş səmimi qonaqpərvərliyə görə 
cənab Prezidentə və cənab Baş nazirə minnətdarlığımı 
bildirmək istəyirəm. Səfər çox uğurlu olmuşdur. Bu forum 
səfərimin rəsmi proqramında nəzərdə tutulmuş sonuncu 
tədbirdir. Əminəm ki, ölkələrimizin işgüzar dairələri arasında 
görüş Azərbaycan–Yunanıstan əlaqələrini gücləndirəcək, 
səfərin nəticələri yaxın vaxtlarda hiss olunacaqdır. İmza-
ladığımız sazişlər və bir çox məsələlər ətrafında apardığımız 
danışıqlar ölkələrimiz arasında anlaşmanı daha da möh-
kəmləndirəcəkdir.  
Yunanıstan ilə Azərbaycan arasında yüksək səviyyəli siyasi 
münasibətlər var. Mənim ölkənizə səfərim bu əlaqələri 
birmənalı şəkildə gücləndirəcəkdir. Biz ölkələrimiz arasında 
daha sıx iqtisadi əlaqələrin olmasına çalışırıq. Qarşılıqlı ticarət 
dövriyyəsinin artırılması üçün çox işlər görməliyik və bu 
ticarətin strukturu üzərində çalışmalıyıq. Bu sahədə enerji 
komponenti əsas yer tutur. Təbii ki, bu, müsbət haldır. 
İqtisadiyyatlarımızın qeyri-enerji sektorunda biznes qurmaq, 
birgə layihələrdə iştirak etmək, qarşılıqlı sərmayə imkanlarını 
araşdırmaq üçün böyük imkanlar vardır. Zənnimcə, Yunanıstan 
ilə Azərbaycan arasındakı güclü ikitərəfli əlaqələri nəzərə 
alaraq, işgüzar dairələr bu fürsətdən istifadə edəcək, birbaşa 
təmaslar quracaqlar. 
Ümidvarıq ki, hazırkı biznes-forumun keçirilməsi nəticəsində 
yeni müqavilələr yaranacaq, yeni təmaslar və əlaqələr 
qurulacaqdır. Bu da ikitərəfli əlaqələrimizdə yeni istiqamətlərin 
müəyyən edilməsinə kömək göstərəcəkdir. Biz yunan tərəf-
daşlarımıza maksimum münasib şəraitin yaradılması üçün 
əlimizdən gələni edəcəyik. 
 60 
Müstəqil dövlət kimi, Azərbaycan nisbətən gəncdir. 
Müstəqillik tariximiz 17 ildən bir az artıqdır. Biz öz taleyimizi 
və atacağımız addımları özümüz həll edirik. Bu müddət ərzində 
biz böyük tarixi keçid yolunu keçmişik. Azərbaycan 1991-ci 
ildə müstəqilliyini qazananda özəl sektorda ÜDM-in həcmi sıfır 
faiz idi. Hər şey dövlətə məxsus idi. İndi isə ÜDM-in 85 faizi 
özəl sektorumuz tərəfindən təmin edilir. Biz çox ciddi iqtisadi 
islahatlar, olduqca liberal iqtisadi siyasət, açıq qapı siyasəti 
həyata keçiririk. Bu siyasət birbaşa xarici sərmayələrə təkan 
verir. Fərəh hissi ilə bildirirəm ki, Azərbaycan adambaşına 
düşən birbaşa xarici sərmayələrin həcminə görə keçmiş SSRİ 
ölkələri arasında birinci yeri tutur. Dünyanın müxtəlif 
yerlərindən geniş tərəfdaşlar şəbəkəsinə malikik. Sərmayələr 
təkcə enerji sektoruna yatırılmır. Hazırda Azərbaycanda 
şaxələndirilmiş iqtisadiyyatın inkişaf etdirilməsi ilə qeyri-enerji 
sektorunda da daha çox imkanlar açılır.  Azərbaycan özünü 
təmin edən ölkədir, təbii sərvətləri var. Lakin biz təbii sərvətləri 
insan kapitalına çeviririk. Səhiyyədə və humanitar sahələrdə, 
sosial problemlərin həllində bir çox işlər görülmüşdür. 
İqtisadi siyasətimiz Dünya Bankının diqqətini cəlb etmişdir 
və Azərbaycan bankın «Doing Business–2008» hesabatında 
dünyanın bir nömrəli islahatçı ölkəsi elan olunmuşdur. Son 5 
ildə iqtisadiyyatımız dünyada ən böyük sürətlə inkişaf etmiş, 
həmin dövrdə Azərbaycanın ÜDM-i 2,6 dəfə artmışdır. Sənaye 
istehsalı, demək olar ki, eyni səviyyədə artmış, büdcə gəlirləri 
12 dəfə çoxalmışdır. Bir çox infrastruktur və sosial proqramlar 
həyata keçirilmək üzrədir. Coğrafi mövqeyimizdən yararla-
naraq, nəqliyyat infrastrukturuna çox sərmayə yatırmış, 
nəqliyyat qovşağına çevrilmək üçün bir çox işlər görmüşük. 
Hazırda Azərbaycan vasitəsilə Avropanı Asiya ilə birləşdirəcək 
dəmir yolu xətti üzərində çalışırıq. Ümid edirik ki, bir neçə 
ildən sonra bu yol istismara veriləcəkdir. 
Hazırda enerji məsələlərinin əhəmiyyəti – xüsusən də, Avropa 
üçün  get-gedə artır. 1991-ci ildə Azərbaycan müstəqilliyini əldə 
edəndə keçmiş SSRİ-də ən ağır iqtisadi vəziyyət bizdə idi, sənaye 
 61 
istehsalı, neft və qaz hasilatı sürətlə azalırdı. Biz hər şeyi sıfırdan 
başlamalı idik. Sovet İttifaqının aqressiv enerji siyasəti nəticəsində 
ətraf mühitə çox böyük ziyan dəymişdi. Son illər ölkədə neft 
hasilatını 5 dəfədən çox artıra bildik. Hazırda hasilatın gündəlik 
həcmi təxminən 1 milyon bareldir. Bu səviyyə ölkə iqtisadiyyatı və 
daxildə sərmayə yatırımları üçün kifayətdir. 2007-ci ilə qədər biz 
təbii qazı idxal edirdik, son  2 ildə qaz ixrac edən ölkəyə çevrildik. 
Bu gün ixrac əməliyyatlarımız bir neçə ölkəni əhatə edir. 
 Azərbaycan qazı artıq Avropa İttifaqının bazarına daxil 
olur. Dünən və bu gün apardığımız müzakirələrin mövzu-
larından biri də bu əməkdaşlığın ikitərəfli və çoxtərəfli 
səviyyədə genişləndirilməsi ilə bağlı idi. Biz nəqletmə 
imkanlarımızı mümkün qədər geniş şəkildə şaxələndirməliyik. 
İndi karbohidrogen ehtiyatlarımızı müxtəlif istiqamətlərdə nəql 
edən 7 neft və qaz boru kəmərimiz var, yalnız bir nəql 
marşrutundan asılı deyilik. İstərdik ki, istehlakçılarımız arasında 
daha çox ölkə olsun. Bu sahədə Azərbaycan Yunanıstanla artıq 
yaxşı əməkdaşlıq edir. Əminəm ki, səfərdən sonra görüləcək 
işlər uzunmüddətli, qarşılıqlı surətdə faydalı və hər iki tərəfin 
maraqlarına cavab verəcək razılaşmanın əldə olunması ilə 
nəticələnəcəkdir. Enerji təhlükəsizliyi xarici təchizatdan asılı 
olan istehlakçılar üçün vacibdir. Enerjidaşıyıcıların nəqli 
yollarının şaxələndirilməsi isə hasilatçılar və istehlakçılar üçün 
əhəmiyyətlidir. İstehlakçılar bir mənbədən asılı olmaq 
istəmirlər, hasilatçılar da bir marşrutdan. Belə olmasa, 
mövqelərimiz zəifləyə bilər.  
Bir daha demək istəyirəm ki, ölkələrimiz arasında çox 
yüksək səviyyəli münasibətlər vardır. Əlaqələrə müxtəlif 
komponentlərin əlavə edilməsi məqsədi ilə mümkün olan bütün 
işləri görməliyik. Son 2 gündə apardığım müzakirələrdən çox 
razıyam. Biz qeyri-neft sahəsində mümkün olan işləri həyata 
keçirmək üzərində də düşünməliyik. Azərbaycandakı biznes 
imkanları öyrənilməlidir: hansı baxımdan biz cəlbedici ola 
bilərik? Qaydalar hansılardır? Vergilər və sərmayə mühiti 
necədir? Əməkdaşlığın gələcək sahələri hansılardır? Əminəm 
 62 
bunlar biznes-forumda müzakirə olunacaq. Yunanıstan–
Azərbaycan birgə iqtisadi komissiyasının aparıcı rolu və 
əlaqələndirməsi ilə bu sahədə yaxşı nəticələr əldə edə bilərik. 
Səfərimin nəticələrini yekunlaşdıraraq, bir daha bildirmək 
istəyirəm ki, mən bu nəticələrdən çox razıyam, hüquqi bazamızı 
genişləndirdik. Regional vəziyyət və bizi narahat edən 
məsələlərlə bağlı fikirlərimizi açıq şəkildə bildirdik. Planlaşdır-
dığımız  işlərə nail olmaq üçün Cənubi Qafqaz regionunda 
sabitlik olmalıdır. Sabitlik və təhlükəsizlik hər bir inkişaf üçün 
ən vacib ilkin şərtdir. Ölkədə sabitlik olmayanda nə sərmayələr, 
nə irəliləyiş, nə də ki, etimad olur. Eyni sözləri regiona da aid 
etmək olar. Əgər regional təhlükəsizlik 100 faiz təmin 
olunmursa, onda daha çox risklər və potensial təhlükələr 
yaranır. 
Əfsuslar olsun ki, Azərbaycan mövcud və potensial 
təhlükələrin olduğu regionda yerləşir. Onlardan biri Ermənistan–
Azərbaycan, Dağlıq Qarabağ münaqişəsidir. Bildiyiniz kimi, 
Dağlıq Qarabağ münaqişəsi təxminən 20 ildir davam edir. 
Ermənistanın silahlı qüvvələri ərazimizin 20 faizini zəbt edib və 
azərbaycanlılara qarşı etnik təmizləmə siyasəti aparılıbdır. Bunun 
nəticəsində 1 milyon soydaşımız öz doğma torpaqlarından 
qovularaq, qaçqın və məcburi köçkün vəziyyətinə düşübdür. 
Ermənilər Azərbaycanın işğal olunmuş ərazilərində hər şeyi 
dağıdıblar. 2005-ci ildə ATƏT-in faktaraşdırıcı missiyası 
Azərbaycanın işğal olunmuş torpaqlarında yoxlama apararaq öz 
hesabatında aydın şəkildə bildirmişdir ki, hər şey – bütün 
binalar, məktəblər, səhiyyə ocaqları, zavodlar, məscidlər, 
qəbiristanlıqlar yerlə yeksan edilibdir. Bunlar Ermənistanın 
Azərbaycana qarşı etdiyi təcavüzün nəticələridir. Beynəlxalq 
hüquq normaları kobud şəkildə pozulmuşdur. BMT 
Təhlükəsizlik Şurasının erməni işğalçı qüvvələrinin 
torpaqlarımızdan dərhal və qeyd-şərtsiz çıxarılmasını tələb edən 
4 qətnaməsi var. Lakin onlar yerinə yetirilməyibdir. ATƏT, 
digər beynəlxalq təşkilatlar da işğala son qoymağa çağıran 
qərarlar qəbul etmişlər. Biz torpaqlarımızın azad olunmasını 
 63 
tələb edirik. Heç bir başqa, qeyri-adi tələbimiz yoxdur. Yəni 
beynəlxalq hüququn normaları və prinsiplərinə əməl edilməli, 
erməni işğalçı qüvvələri torpaqlarımızdan çıxarılmalı,  qaçqın 
və məcburi köçkünlərimiz yurdlarına qayıtmalıdır. Bunları ona 
görə deyirəm ki, münaqişə regional təhlükəsizliyə təhlükə mən-
bəyidir, planlarımıza mənfi təsir göstərə bilər. Mürəkkəb 
regional vəziyyətə baxmayaraq, indiyə qədər biz enerji layi-
hələrimizin hamısını həyata keçirə bildik. Lakin gələcəkdə 
Azərbaycandan və ya digər ölkələrdən başlayan və bizim 
ərazimizdən keçən uzunmüddətli sabit enerji dəhlizinə nail 
olmaq üçün bütün regional münaqişələr həll olunmalıdır. Buna 
aparan yeganə yol beynəlxalq hüquq normalarına hörmətlə 
yanaşmadır. 
Görürəm ki, ölkələrimizin biznes icmaları bir-biri ilə 
işləməyə hazırdırlar. Yunanıstan prezidenti və Baş nazirinin bir 
tərəfdən, Azərbaycan prezidentinin digər tərəfdən bu tədbirdə 
iştirakı işlərin nə dərəcədə əhəmiyyətli olmasını göstərir. Biz 
enerji, təhlükəsizlik, müxtəlif məsələlər sahəsində, hətta biznes 
dairələri arasında təmas olmasa belə, uğurla əməkdaşlıq edə 
bilərik. Lakin bu təmasların olması iqtisadiyyatımız və 
ölkələrimizin gələcəyi üçün vacibdir. 
Mən çox səmimi qonaqpərvərliyə görə bizi qəbul edən tərəfə 
bir daha təşəkkürümü bildirir, Yunanıstana və yunan xalqına 
uğurlar və rifah arzulayıram. 
Çox sağ olun. 
 
 
 
 
 
 
 
YUNANISTAN PARLAMENTİNDƏ AZƏRBAYCAN 
PREZİDENTİ İLHAM ƏLİYEVƏ  
«ŞƏRƏF» MEDALININ TƏQDİM 
 64 
EDİLMƏSİ  MƏRASİMİ 
 
17 fevral 2009-cu il  
 
Azərbaycan prezidenti İlham Əliyev fevralın 17-də Afi-
nada Yunanıstan parlamentində olmuşdur. 
Yunanıstan parlamentinin – Deputatlar Palatasının sədri 
Dimitris Siufas Azərbaycan prezidenti İlham Əliyevi qarşıladı. 
D i m i t r i s   S i u f a s:  Azərbaycan Respublikasının Prezidenti 
zati-aliləri cənab İlham Əliyev! 
Sizi və parlament üzvlərini bütün deputatlar adından 
Yunanıstan parlamentinin binasında salamlamaqdan məm-
nunluq duyuram. 
Cənab Prezident, bu bizim artıq üçüncü görüşümüzdür. 
Birinci görüşümüz 2007-ci il avqustun 2-də olmuşdu. Həmin 
vaxt mən ölkənizdə səfərdə idim. Səfərim zamanı tərəfinizdən 
qəbul edilmək şərəfinə nail oldum. İkinci görüşümüz 2007-ci 
ilin noyabr ayında baş tutdu. Görüş Evros rayonunda yerləşən 
sərhəd məntəqəsində keçirildi. Həmin tədbir Azərbaycan 
qazının Türkiyədən Yunanıstana çatdırılması münasibətilə 
təşkil olunmuşdu. Təbii ki, bu hadisə nəinki Yunanıstan və 
Türkiyə üçün, o cümlədən Azərbaycan və İtaliya üçün də 
önəmli idi. Həmin vaxt Azərbaycan qazının Yunanıstan 
vasitəsilə İtaliyaya və digər Avropa ölkələrinə çatdırılması üçün 
şərait yarandı. 
Cənab Prezident, Bakıda söylədiyimiz fikirlərimizi bir daha 
xatırlatmaq istəyirəm ki, dördtərəfli, yəni Azərbaycan, Türkiyə, 
Yunanıstan və İtaliya arasında sazişin imzalanması vacibdir. 
Çünki bu saziş əsasında Azərbaycan qazı Türkiyə və 
Yunanıstan ərazisindən tranzit olaraq İtaliyaya və Avropaya 
çatdırılacaqdır. Bu sazişlə Xəzər dənizində hasil olunan təbii 
qaz ilk dəfə Avropaya daxil olur. 
Cənab Prezident, Sizi Yunanıstan parlamentində bir daha 
salamlayıram. Burada ölkələrimizin səfirləri də iştirak edirlər. 
İcazə verin, Yunanıstan parlamenti sədrinin müavininin və 
 65 
Yunanıstan–Azərbaycan parlamentlərarası dostluq qrupunun 
sədrinin iştirakı ilə keçirilən bu görüşdə ölkəmizə dövlət 
səfəriniz münasibətilə Sizə Yunanıstan parlamentinin qızıl 
medalını – «Şərəf» medalını təqdim edim. Medalın üzərində 
yunan demokratiyasının banisi Peristoklun portreti əks 
olunmuşdur. 
Cənab Prezident, digər bir rəmzi hədiyyəmiz də var. Bu, 
eramızdan əvvəl VI əsrə aid piyalənin dəqiq surətidir. Onun 
üzərində həyatın mənbəyi sayılan günəş təsvir olunmuşdur. 
İ l h a m   Ə l i y e v:  Hörmətli cənab sədr! 
Yüksək mükafata görə sizə öz dərin minnətdarlığımı 
bildirmək istəyirəm. Sizin qeyd etdiyiniz kimi, bu səfər bizim 
ikitərəfli münasibətlərin tarixində Azərbaycan Respublikası 
Prezidentinin Yunanıstana ilk dövlət səfəridir. Əminəm ki, 
səfərin nəticələri də çox yaxşı olacaq və iki ölkə arasında 
münasibətlər yeni pilləyə qalxacaqdır. 
 Yunanıstan Avropa İttifaqının birinci ölkəsidir ki, bu ölkəyə 
Azərbaycan qazı daxil olubdur. Hələ ki, məhdud həcmdədir, 
ancaq mən ümid edirəm ki, yaxın zamanlarda həcm baxımından 
daha da böyük müqavilə imzalana bilər. Hesab edirəm ki, bu, 
Yunanıstanın, eyni zamanda, Azərbaycanın və Avropanın 
marağındadır ki, ölkələrimiz arasında ikitərəfli əsasda enerji 
sahəsində müqavilə tezliklə imzalansın. Bu sahədə əməkdaşlıq 
öz müsbət təsirini bütün digər sahələrə də göstərəcəkdir. Siyasi, 
iqtisadi, mədəniyyət sahəsindəki əməkdaşlığın da çox gözəl 
perspektivləri, çox gözəl gələcəyi vardır. 
Mənə verilən yüksək mükafata görə sizə bir daha təşək-
kürümü bildirirəm və  yeni-yeni uğurlar arzulayıram. 
 
 
Səfər başa çatdı 
 
Fevralın 17-də Azərbaycan Respublikasının Prezidenti 
İlham Əliyevin Yunanıstan Respublikasına dövlət səfəri başa 
çatmışdır. 
 66 
Azərbaycanın və Yunanıstanın dövlət bayraqları ilə bəzə-
dilmiş Afina Beynəlxalq Aeroportunda  dövlətimizin başçısının 
şərəfinə fəxri qarovul dəstəsi düzülmüşdü. 
Prezident İlham Əliyevi və xanımı Mehriban Əliyevanı 
Yunanıstanın yüksək vəzifəli dövlət və hökumət nümayəndələri 
böyük hörmətlə yola saldılar. 
 
   * * * 
Dövlətimizin başçısı həmin gün axşam Bakıya qayıtdı. 
Azərbaycan prezidentini Heydər Əliyev Beynəlxalq Aeropor-
tunda Prezidentin İcra Aparatının rəhbəri Ramiz Mehdiyev və 
Bakı Şəhər İcra Hakimiyyətinin başçısı Hacıbala Abutalıbov 
qarşıladılar. 
 
 
 
 
 
 
 67 
 
 
 
 
«BAKI– İSLAM MƏDƏNİYYƏTİNİN PAYTAXTI–
2009» MƏDƏNİYYƏT İLİNİN TƏNTƏNƏLİ 
AÇILIŞI  
 
Heydər Əliyev sarayi  
 
18 fevral 2009-cu il 
 
Fevralın 18-də  Heydər Əliyev sarayında «Bakı – İslam 
mədəniyyətinin paytaxtı–2009» Mədəniyyət ilinin təntənəli 
açılış mərasimi olmuşdur. 
Azərbaycan prezidenti İlham Əliyev mərasimdə iştirak 
etmişdir. 
«İslam mədəniyyətinin paytaxtları» proqramı barədə 
qətnamə İslam Ölkələri Elm, Təhsil və Mədəniyyət Təşkilatının 
(İSESKO) təklifi ilə İslam Konfransı Təşkilatının üzvü olan 
ölkələrin mədəniyyət nazirlərinin 2001-ci ilin axırlarında 
Qətərin paytaxtı Dohada keçirilmiş III konfransında qəbul 
edilmişdir. 2004-cü il dekabrın 15–17-də Əlcəzairdə keçirilmiş 
IV konfransda 2005–2014-cü illər üçün nəzərdə tutulmuş 
«İslam mədəniyyətinin paytaxtları» proqramı təsdiqlənmişdir. 
Bu proqrama əsasən, hər hansı şəhərin islam mədəniyyətinin 
paytaxtı elan olunması üçün həmin paytaxt ölkə və region 
səviyyəsində mühüm tarixi keçmişə, islam və bəşər 
mədəniyyətində elm, incəsənət, ədəbiyyat sahəsində töhfələrə, 
elmi-tədqiqat, arxeoloji təhsil mərkəzlərinə, fərdi və kollektiv 
şəkildə mədəni tədbirlər təşkil edən mədəniyyət qurumlarına 
malik olmalıdır. Azərbaycanın paytaxtı öz qədimliyi və 
müasirliyi ilə bütün bu qayda və prinsiplərə cavab verir. Bakı 
həm də dini, milli və etnik tolerantlıq mərkəzi kimi dünyada 
tanınır. 2007-ci il noyabrın 21–23-də Liviyanın paytaxtı 
 68 
Tripolidə keçirilmiş V İslam Konfransında qəbul olunmuş 
qətnaməyə əsasən, Bakı şəhəri 2009-cu il üçün «İslam 
mədəniyyətinin paytaxtı» elan edilmişdir. İslam ölkələrinin 
mədəniyyət nazirlərinin növbəti, VI konfransının Bakıda 
keçirilməsi qərara alınmışdır. 
Bakıda 2 gün davam edəcək tədbirdə Avropa və islam ölkə-
lərinin mədəniyyət nazirləri, onların müavinləri, İSESKO-nun Baş 
direktoru Əbdüləziz bin Osman əl-Tüveycri, İslam Konfransı 
Təşkilatı Baş katibinin müavini Atta əl-Mənnan, dövlət 
qurumlarının, diplomatik nümayəndəliklərin rəhbərləri, xarici 
qonaqlar, ziyalılar və digər şəxslər iştirak edirdilər. 
Salona toplaşanlar dövlətimizin başçısı İlham Əliyevi, xanımı 
Mehriban Əliyevanı və qonaqları hərarətli alqışlarla qarşıladılar. 
Azərbaycan prezidenti İlham Əliyev mərasimdə nitq söylədi. 
  
Azərbaycan prezidenti İlham Əliyevin nitqi    
 
Hörmətli xanımlar və cənablar! 
Əziz qonaqlar! 
Mən sizin hamınızı ürəkdən salamlayıram. Bu gün Ba-
kıda, Azərbaycanda çox əlamətdar bir gündür. Biz «Bakı – 
islam mədəniyyətinin paytaxtı–2009» Mədəniyyət ilinin açılışı 
münasibətilə yığışmışıq. Bu, Bakı şəhəri üçün böyük şərəfdir. 
Şübhə etmirəm ki, bu gözəl tədbir, açılış mərasimi və bundan 
sonrakı tədbirlər uğurlu keçəcək və islam dünyasının, islam 
mədəniyyətinin birləşməsi, bir-birinə daha da yaxın olması üçün 
müsbət rolunu oynayacaqdır. 
Mən bu qərarın qəbul edilməsində rolu olan bütün insanları 
burada salamlayıram, onlara dərin minnətdarlığımı bildirmək 
istəyirəm. Bakının islam mədəniyyətinin paytaxtı elan olunması 
İslam Konfransı Təşkilatının mədəniyyət nazirlərinin 
toplantısında baş verdi. Bu işdə həm İslam Konfransı 
Təşkilatının, həm də İSESKO təşkilatının çox böyük rolu 
olmuşdur. Mən bu gün İSESKO-nun Baş direktoru cənab əl-
Tüveycrinin fəaliyyətini xüsusilə qeyd etmək istəyirəm. Bu 
 69 
qərarın qəbul edilməsində onun çox böyük rolu olmuşdur. 
Cənab əl-Tüveycri Azərbaycanın böyük dostudur və onun 
fəaliyyəti sayəsində İSESKO ilə Azərbaycan arasında əlaqələr 
çox yüksək səviyyədədir. Biz müxtəlif proqramlar həyata 
keçiririk. Azərbaycan ilə İSESKO arasında əlaqələr yeni yüksək 
pilləyə qalxır. Bu çox böyük əhəmiyyətə malik bir məsələdir. 
Azərbaycan müstəqil ölkə kimi, nisbətən gəncdir, cəmi 17 ildir 
ki, müstəqil ölkə kimi yaşayırıq. Biz bu illər ərzində çalışmışıq və 
çalışırıq ki, islam ölkələrinin həmrəyliyi, birliyi üçün öz töhfəmizi 
verək. Bu məqsədlə Azərbaycanda çoxsaylı tədbirlər keçirilibdir. 
Azərbaycan İslam Konfransı Təşkilatı çərçivəsində çox fəal rol 
oynayır. Son illər ərzində Azərbaycanda çoxsaylı tədbirlər keçiril-
mişdir: Xarici işlər nazirlərinin toplantısı, mədəniyyət və turizm 
nazirlərinin toplantısı. Növbəti illərdə daha da çox tədbirlər 
keçiriləcəkdir. Biz öz siyasətimizlə və praktik işlərimizlə islam 
aləminin bir-birinə daha yaxın və möhkəm olmasına çalışırıq. 
Buna böyük ehtiyac var. Biz bir-birimizi dəstəkləməliyik, həm 
siyasi sahədə, həm də iqtisadi sahədə daha da sıx əməkdaşlıq 
etməliyik. Biz öz iqtisadi potensialımızı bir-birimizin xidmətinə 
təqdim etməliyik, islam ölkələri arasında daha çox qarşılıqlı ticarət 
aparılmalıdır. 
Şübhəsiz ki, siyasi müstəvidə, beynəlxalq təşkilatlarda, 
Birləşmiş Millətlər Təşkilatında islam ölkələrinin birliyi, 
həmrəyliyi çox böyük əhəmiyyət daşıyır. Birgə təşəbbüslərimiz 
çox uğurlu olur. Bu təşəbbüslər bir məqsəd güdür: dünyada sülh 
bərqərar olunsun, təhlükəsizlik təmin olunsun, əmin-amanlıq 
olsun, dünyada müharibələr olmasın və sivilizasiyalar arasında 
aparılan dialoq möhkəm olsun və uğurlu nəticələr versin. Bəzi 
hallarda sivilizasiyalararası dialoq haqqında çox danışılır, ancaq 
daha da çox işlər görülməlidir. Azərbaycanın bu işlərdə rolu 
getdikcə artmaqdadır. 
Bayaq qeyd etdiyim kimi, bizim ölkəmizdə İslam Konfransı 
Təşkilatı xətti ilə, İSESKO xətti ilə çoxsaylı tədbirlər keçirilir. 
Bəzən bu tədbirlər birgə keçirilir. Bu da çox önəmlidir. Yəni 
Avropa ilə islam dünyası arasında münasibətlərin 
 70 
möhkəmlənməsi bizim maraqlarımıza cavab verir. Çünki 
əlaqələr nə qədər çox olsa, nə qədər çox qarşılıqlı anlaşma olsa, 
uğurlar da bir o qədər çox olacaqdır.  
İslam qardaşlıq dinidir, tolerantlıq, dözümlülük dinidir. 
İslam dünyasının çox zəngin tarixi, zəngin mədəniyyəti vardır.  
Azərbaycan qədim tarixə və mədəniyyətə malik ölkədir. 
Baxmayaraq ki, biz müstəqil ölkə kimi, cəmi 17 ildir yaşayırıq, 
Azərbaycanın çox böyük mədəni irsi var. Əsrlər boyu insanlar 
Azərbaycanda yaşayıb-yaratmışlar. Bizim tarixi abidələrimiz, 
ədəbiyyatımız, musiqimiz, incəsənətimiz, doğma Azərbaycan 
dilimiz bunun sübutudur. Bu möhkəm əsaslar üzərində biz 
müasir dövlət qururuq. Dövlət quruculuğu fəaliyyətimiz buna 
yönəlmişdir ki, möhkəm tarixi, mənəvi əsaslar üzərində müasir 
dövlət quraq, dövlətçiliyi, müstəqilliyi möhkəmləndirək, əbədi, 
dönməz edək və beləliklə, Azərbaycanın hərtərəfli inkişafına 
nail olaq. Bu işlərdə bizim böyük uğurlarımız var. Bu gün 
böyük qürur hissi ilə deyə bilərik ki, Azərbaycan tam şəkildə 
müstəqil ölkədir, öz müstəqilliyini qoruyub saxlaya, daha da 
möhkəmləndirə bilmişdir. Bütün imkanlarımız səfərbər olunub-
dur. Azərbaycanın bölgədəki rolunun artması, dünyadakı 
mövqelərinin möhkəmləndirilməsi, Azərbaycanın çox etibarlı 
tərəfdaşa çevrilməsi işləri – bunlar uğurla davam etdirilir. Azər-
baycan dünyada etibarlı tərəfdaş kimi tanınır. Bizim həm siyasi 
addımlarımız, həm də regional müstəvidə atdığımız addımlar, 
irəli sürülmüş təşəbbüslər dostluğa, əməkdaşlığa yönəldilibdir. 
Biz istəyirik ki, bölgədə sülh olsun, təhlükəsizlik olsun.  
Azərbaycan son 5 ildə dünyada analoqu olmayan sürətlə 
inkişaf edibdir. İqtisadiyyatımız son 5 ildə dünyada ən sürətlə 
artan iqtisadiyyat olubdur. Köklü iqtisadi və siyasi islahatlar 
Azərbaycanı daha da gücləndiribdir.   
Əlbəttə ki, hər bir ölkənin hərtərəfli inkişafı üçün ilk 
növbədə mənəvi əsaslar olmalıdır. Onlar da bizdə var. Hər bir 
ölkənin hərtərəfli inkişafı həm də mədəniyyət sahəsində inkişafı 
ehtiva edir. Bu sahəyə çox böyük diqqət göstərilir. Baxmayaraq 
 71 
ki, Azərbaycan bir neçə il bundan əvvəl, demək olar ki, ən çətin 
iqtisadi sınaqlardan çıxa bilmişdir. 
Bizim müstəqil iqtisadi inkişafımızın tarixi o qədər də qədim 
deyildir. Amma baxmayaraq ki, bu gün dünyada maliyyə 
böhranı geniş vüsət alıb və ən inkişaf etmiş ölkələr bu 
böhrandan əziyyət çəkir və xərclər proqramlarına düzəlişlər 
edirlər, Azərbaycanda humanitar sahəyə, mədəniyyətə ayrılan 
xərclər azalmır. Bundan sonra da mədəni irsimizin qorunması 
üçün nə qədər lazımdırsa, o qədər vəsait ayrılacaqdır. Demək 
olar ki, bütün tarixi abidələr bərpa edilir, yeni mədəniyyət 
ocaqları yaradılır, teatrlar, muzeylər bərpa olunur və ən müasir, 
gözəl səviyyədə yeniləri tikilir. Biz bu siyasəti bundan sonra da 
davam etdirəcəyik. Əlbəttə, dünya miqyaslı böhran zamanı 
iqtisadi sıxıntılar, problemlər qaçılmazdır. Hər bir ölkə bu və ya 
digər dərəcədə bu problemlərlə üzləşir. Ancaq bu o demək deyil 
ki, bu problemlər bizə elə təsir etməlidir ki, əsas istiqamətlərə 
bir az biganə qalaq. Əksinə, hesab edirəm ki, hər bir böhrandan 
çıxmaq üçün güclü iradə, düşünülmüş siyasət olmalıdır. Biz bu 
gün bunu Azərbaycanda görürük. 
Aparıcı beynəlxalq maliyyə qurumları tərəfindən səslənən 
bəyanatlar da bir daha bunu göstərir. Bu bəyanatlar ondan 
ibarətdir ki, Azərbaycan dünya iqtisadi böhranına ən çox hazır 
olan ölkələrdən biridir. Bu hazırlıq göydən düşmür, son illər 
ərzində aparılan ardıcıl siyasət nəticəsində mümkün olubdur. 
Şübhə etmirəm ki, Azərbaycan dünyanı bürümüş çox ciddi, ağır 
iqtisadi və maliyyə böhranından şərəflə, üzüağ çıxacaqdır.  
Bir daha demək istəyirəm ki, biz hətta bu müddət ərzində də 
mədəniyyətə ayrılan vəsaiti azaltmamalıyıq, öz diqqətimizi 
ondan əsirgəməməliyik. Azərbaycanın zəngin mədəni irsinin 
qorunması üçün və zənginləşdirilməsi üçün öz əməli işlərimizi 
bundan sonra da davam etdirməliyik. 
Bakının çox gözəl memarlıq abidələri var. Əminəm ki, 
şəhərimizin qonaqları bu abidələrlə tanış olacaqlar. Bu abidələr 
Azərbaycan dövləti tərəfindən lazımi səviyyədə qorunur və 
bundan sonra da qorunacaqdır. Digər bölgələrimizdə də 
 72 
çoxsaylı tarixi və dini abidələr mövcuddur və onlar da dövlət 
tərəfindən qorunurlar.  
Lakin Ermənistanın Azərbaycana təcavüzü nəticəsində işğal 
edilmiş torpaqlarda biz tarixi irsimizi qoruya bilmirik. Çünki 
torpaqlarımız erməni işğalı altındadır. Ermənistanın təcavüz və 
etnik təmizləmə siyasəti nəticəsində ərazimizin 20 faizi işğal 
altına düşüb və bir milyondan artıq soydaşımız qaçqın-köçkün 
vəziyyətində yaşayır. Orada bütün tarixi abidələrimiz ermənilər 
tərəfindən dağıdılıb, muzeylərimiz talan edilib, dini 
məbədlərimiz, məscidlərimiz yerlə yeksan edilibdir. Bunu 
beynəlxalq müşahidəçilər də vurğulayırlar. 2005-ci ildə ATƏT-
in faktaraşdırıcı missiyasının Dağlıq Qarabağa və işğal olunmuş 
digər ərazilərə səfəri zamanı hazırlanan məruzədə göstərilib ki, 
Ermənistan tərəfindən hər şey dağıdılıbdır. Budur erməni 
vandalizminin nəticələri, təcavüzkar işğalçı siyasətin nəticəsi. 
Şübhə yox ki, torpaqlarımız işğal altından çıxandan sonra biz 
bütün tarixi abidələrimizi bərpa edəcəyik, bütün şəhərləri 
yenidən bərpa edəcəyik, binaları tikəcəyik. Ancaq bunu etmək 
üçün münaqişəyə son qoyulmalıdır. Ermənistan–Azərbaycan, 
Dağlıq Qarabağ münaqişəsi bitməlidir. Azərbaycanın ərazi 
bütövlüyü bərpa olunmalı və bizim vətəndaşlarımız öz doğma 
torpaqlarına qayıtmalıdırlar. 
Keçən ilin mart ayında Birləşmiş Millətlər Təşkilatının Baş 
Məclisində Azərbaycanın işğal edilmiş ərazilərində vəziyyətlə 
əlaqədar qətnamə qəbul edilərkən bizə səs verən bütün ölkələri, 
islam ölkələrini bu yüksək kürsüdən bir daha salamlayıram, 
onlara öz dərin minnətdarlığımı bildirmək istəyirəm. Bir daha 
demək istəyirəm – baxmayaraq ki,  bu münaqişə ilə bilavasitə 
məşğul olan böyük dövlətlər qətnamənin qəbul olunmasına 
problemlər yaratmaq istəyiblər və əleyhinə səs veriblər, bu 
qətnamə böyük səs çoxluğu ilə qəbul edilibdir. 39 ölkə 
qətnaməyə səs verib və onların içində əksəriyyəti müsəlman 
ölkələridir. Bax, budur real islam həmrəyliyinin nəticələri. 
Budur bizim müştərək siyasətimizin uğurları. Azərbaycan da öz 
tərəfindən bütün islam ölkələrinin maraqlarının qorunması üçün 
 73 
töhfəsini verməyə hazırdır və bundan sonra da siyasətində bu 
prinsipləri rəhbər tutacaqdır. 
Əziz dostlar! 
Hörmətli qonaqlar! 
Mən sizin hamınızı bu gözəl hadisə münasibətilə bir daha 
ürəkdən təbrik etmək istəyirəm. Bütün islam dünyasına sülh, 
əmin-amanlıq arzulayıram. Bütün müsəlman bacı-qardaşla-
rımıza xoşbəxtlik və tərəqqi arzulayıram. 
Sağ olun. 
 74 
 
 
«BAKI–İSLAM MƏDƏNİYYƏTİNİN PAYTAXTI –
2009» MƏDƏNİYYƏT İLİNİN EMBLEMİNİN  
TƏQDİMATI  MƏRASİMİ 
 
18 fevral 2009-cu il 
 
İslam Ölkələri Elm, Təhsil və Mədəniyyət Təşkilatının 
(İSESKO) Baş direktoru Əbdüləziz bin Osman əl-Tüveycri 
Heydər Əliyev sarayinda keçirilən təntənəli açılış mərasimində 
«Bakı–İslam mədəniyyətinin paytaxtı–2009» Mədəniyyət ilinin 
emblemini Azərbaycan prezidenti İlham Əliyevə təqdim 
etmişdir. 
Prezident İlham Əliyev Bakının islam mədəniyyətinin pay-
taxtı elan olunmasında həm İslam Konfransı Təşkilatının, həm 
də İSESKO-nun çox böyük rolu olduğunu vurğulayaraq 
demişdir ki, İSESKO-nun Baş direktoru Əbdüləziz bin Osman 
əl-Tüveycri Azərbaycanın böyük dostudur və onun fəaliyyəti 
hesabına İSESKO ilə Azərbaycan arasında əlaqələr çox yüksək 
səviyyədədir. Biz müxtəlif proqramlar həyata keçiririk. 
İSESKO-nun xətti ilə Azərbaycanda çoxsaylı tədbirlər keçirilir. 
Beləliklə, Azərbaycan ilə İSESKO arasında əlaqələr yeni yüksək 
pilləyə qalxıbdır.  
İSESKO-nun Baş direktoru Əbdüləziz bin Osman əl-Tu-
veycri, İslam Konfransı Təşkilatının Baş katibinin müavini Atta 
əl-Mənnan Baxit mərasimdə çıxış etmişlər. Onlar qədim tarixi, 
zəngin mədəniyyəti olan Azərbaycanda prezident İlham 
Əliyevin rəhbərliyi altında görülən işlərdən  söz açmış, tarixi 
abidələrin bərpası və digər mühüm işlərdə Heydər Əliyev 
Fondunun və onun prezidenti, YUNESKO və İSESKO-nun 
Xoşməramlı səfiri, Milli Məclisin deputatı Mehriban xanım 
Əliyevanın fəaliyyətini yüksək qiymətləndirmişlər. 
 
 
 75 
 
 
 
İSESKO-nun BAŞ DİREKTORU ƏBDÜLƏZİZ BİN 
OSMAN ƏL-TÜVEYCRİ İLƏ GÖRÜŞ  
 
Prezident sarayı 
 
18 fevral 2009-cu il 
 
Azərbaycan Respublikasının Prezidenti İlham Əliyev 
fevralın 18-də İSESKO-nun Baş direktoru Əbdüləziz bin Osman 
əl-Tüveycrini qəbul etmişdir. 
Əbdüləziz bin Osman əl-Tüveycri prezident İlham Əliyevə 
Bakının islam mədəniyyətinin paytaxtı elan edilməsinə həsr 
olunmuş tədbirin yüksək səviyyədə təşkilinə görə təşəkkürünü 
bildirdi, dünyanın müxtəlif ölkələrindən çoxsaylı nümayən-
dələrin bu tədbirdə iştirakını məmnunluqla qeyd etdi. O, Azər-
baycan xalqının dünya mədəniyyətinə və dünya sivilizasiya-
sına böyük töhfələr verdiyini, prezident İlham Əliyevin Azər-
baycanda mədəniyyətin inkişafına xüsusi qayğısını vurğuladı. 
Qonaq Heydər Əliyev Fondunun prezidenti, YUNESKO və 
İSESKO-nun Xoşməramli səfiri Mehriban Əliyevanın rəhbərliyi 
altında bu sahədə böyük işlərin görüldüyünü də bildirdi. 
Əbdüləziz bin Osman əl-Tüveycri sözügedən tədbirin Azər-
baycanda keçirilməsinin əhəmiyyətini yüksək qiymətləndirdi. 
Dövlətimizin başçısı Bakının islam mədəniyyətinin paytaxtı 
seçilməsi işində göstərdiyi dəstəyə görə İSESKO-nun Baş 
direktoruna minnətdarlıq etdi, bu hadisənin Azərbaycan üçün 
əhəmiyyətini vurğuladı. Bildirdi ki, Bakının islam mədəniy-
yətinin paytaxtı seçilməsi dünya ölkələrinin, o cümlədən islam 
dövlətlərinin Azərbaycanda gedən inkişaf prosesləri barədə 
daha geniş məlumat əldə etməsinə imkan verəcəkdir.  
 
 
 76 
 
 
İRANIN XARİCİ İŞLƏR NAZİRİ, AZƏRBAYCAN–
İRAN HÖKUMƏTLƏRARASI KOMİSSİYASININ 
HƏMSƏDRİ MƏNUÇEHR MUTTƏKİNİN 
BAŞÇILIQ ETDİYİ NÜMAYƏNDƏ HEYƏTİ  
İLƏ GÖRÜŞ  
 
Prezident sarayı  
 
19 fevral 2009-cu il  
 
Azərbaycan Respublikasının Prezidenti İlham Əliyev 
fevralın 19-da İran İslam Respublikasının Xarici İşlər naziri, 
Azərbaycan–İran Hökumətlərarası Komissiyasının həmsədri 
Mənuçehr Muttəkinin başçılıq etdiyi nümayəndə heyətini qəbul 
etmişdir. 
Mənuçehr Muttəki İran prezidenti Mahmud Əhmədinejadın 
salamlarını dövlətimizin başçısına çatdırdı. 
Görüşdə əlaqələrimizin müxtəlif sahələrdə inkişafından 
məmnunluq ifadə olundu. İranın Xarici İşlər nazirinin ölkəmizə 
bu səfərinin əlaqələrin daha da genişləndirilməsi baxımından 
əhəmiyyəti vurğulandı, Azərbaycan və İran arasında ikitərəfli 
münasibətlərin bundan sonra da inkişaf edəcəyinə əminlik ifadə 
olundu. 
Dövlətimizin başçısı İran İslam Respublikasının Prezidenti 
Mahmud Əhmədinejadın salamlarına görə minnətdarlığını 
bildirdi, özünün də salamlarını İranın dövlət başçısına çatdır-
mağı xahiş etdi. 
 
 77 
 
 
 
SLOVAKİYA RESPUBLİKASININ PREZİDENTİ  
ZATİ-ALİLƏRİ  
CƏNAB İVAN QAŞPAROVİÇƏ 
 
Hörmətli cənab Prezident! 
Ölkənizdə baş vermiş nəqliyyat qəzası nəticəsində çox-
saylı insan tələfatı xəbəri məni olduqca kədərləndirdi. 
Baş vermiş faciə ilə əlaqədar Sizə, həlak olanların ailələrinə 
və yaxın adamlarına, bütün Slovakiya xalqına öz adımdan və 
Azərbaycan xalqı adından dərin hüznlə başsağlığı verir, 
yaralananların və xəsarət alanların tezliklə sağalmasını 
arzulayıram. 
İLHAM ƏLİYEV 
Azərbaycan Respublikasının Prezidenti 
 
Bakı, 23 fevral 2009-cu il 
 
 
 
 
 
 
 
 
 
 
 
 
 
 
 
 
 78 
 
 
 
 
GÜRCÜSTAN PARLAMENTİ SƏDRİNİN 
MÜAVİNİ FRİDON TODUANIN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
23 fevral 2009-cu il  
 
Azərbaycan Respublikasının Prezidenti İlham Əliyev 
fevralın 23-də Gürcüstan parlamenti sədrinin müavini Fridon 
Toduanın başçılıq etdiyi nümayəndə heyətini qəbul etmişdir. 
Dövlətimizin başçısı parlamentlərarası əlaqələrin genişlən-
məsində bu səfərin əhəmiyyətini vurğuladı və ümidvar olduğunu 
bildirdi ki, iki ölkənin qanunverici orqanları arasında 
əməkdaşlığın gələcək perspektivlərini müzakirə etmək baxı-
mından səfər səmərəli olacaqdır. 
Fridon Todua vaxtilə Azərbaycan xalqının ümummilli lideri 
Heydər Əliyevlə görüşdüyünü xatırlatdı və bundan böyük şərəf 
duyduğunu dedi. O, parlamentlərarası əlaqələrin genişlən-
məsinin vacibliyini vurğuladı və bu səfərin əməkdaşlığın 
möhkəmlənməsinə töhfə verəcəyinə əmin olduğunu bildirdi. 
 
 
 
 
 
 
 79 
 
 
 
«AZƏRBAYCAN RESPUBLİKASI 
REGİONLARININ SOSİAL-İQTİSADİ İNKİŞAFI 
DÖVLƏT PROQRAMI»NIN (2004–2008-ci İLLƏR) 
İCRASININ YEKUNLARINA HƏSR OLUNMUŞ 
KONFRANS 
 
Gülüstan sarayı  
 
23 fevral 2009-cu il  
 
Fevralın 23-də «Gülüstan» sarayında «Azərbaycan 
Respublikası regionlarının sosial-iqtisadi inkişafı Dövlət 
Proqramı»nın (2004–2008-ci illər) icrasının yekunlarına həsr 
olunmuş konfrans keçirilmişdir. 
Azərbaycan prezidenti İlham Əliyev konfransda iştirak 
etmişdir. 
Dövlətimizin başçısı əvvəlcə foyedə açılmış və ötən 5 il 
ərzində bölgələrdə istifadəyə verilmiş, yerli şirkətlərə məxsus 
müəssisələrdə istehsal edilən müxtəlif növ məhsullardan ibarət 
                                                          
       Бакыда «Азярбайъан Республикасы реэионларынын  сосиал-
игтисади инкишафы Дювлят Програмы»нын (2004–2008-ъи 
илляр) иърасынын йекунларына щяср олунмуш конфрансда 
чыхыш етдиляр. Игтисади Инкишаф назири Шащин Мустафайев, 
Загатала Район Иъра Щакимиййятинин башчысы Асиф Ясэяров, 
Аьъабяди Район Иъра Щакимиййятинин башчысы Шащин 
Мяммядов, Сабирабад Район Иъра Hакимиййятинин башчысы 
Щейдяр Аббасов, Гусар Район Иъра Щакимиййятинин башчысы 
Шаир Алхасов, Ъялилабад Район Иъра Щакимиййятинин 
башчысы Язиз Язизов, «Билясувар АЧРО» сцд емалы заводунун 
директору Тащир Садыгов вя с.  
 80 
sərgi ilə tanış oldu, Heydər Əliyev Fondunun, Rabitə və İnfor-
masiya Texnologiyaları, Mədəniyyət və Turizm, Gənclər və 
İdman, Nəqliyyat nazirliklərinin, «Azərenerji», «Azəriqaz», 
«Azərsu» səhmdar cəmiyyətlərinin və digər qurumların stend-
lərinə baxdı. 
Prezident İlham Əliyevə məlumat verildi ki, Abşeron iqtisadi 
rayonunda sənaye və aqrar-sənaye kompleksi əsas iqtisadi 
potensialı təşkil edir. Ötən 5 ildə iqtisadi rayonda ümumi 
məhsul istehsalının həcmi 2 milyard 885 milyon manatdan çox 
olmuş, 1565 yeni müəssisə yaradılmışdır. Bu müddətdə 49 min 
386 yeni iş yeri yaradılmış, 16 yeni məktəb binası, 11 səhiyyə 
ocağı istifadəyə verilmişdir. 
Dağlıq Şirvan iqtisadi rayonunda kənd təsərrüfatı, xalq 
sənətkarlığı, sənaye və turizm əsas yer tutur. Bu sahələrin hər 
birinin inkişafına xüsusi diqqət yetirilmişdir. Ümumi məhsul 
istehsalı 1 milyard 14,8 milyon manatlıqdan çox olan bu 
iqtisadi rayonda 350 yeni istehsal müəssisəsi yaradılmış, 21 
min 332 yeni iş yeri açılmışdır. 
Şəki–Zaqatala iqtisadi rayonunda əsas diqqət ixrac qabiliy-
yətli məhsulların istehsalına yönəldilmişdir. Bu rayonda əsas 
sahələr kənd təsərrüfatı, yüngül və yeyinti sənayesi, turizmdir. 
Ötən 5 ildə ümumi məhsul istehsalının həcmi 2 milyard 52,1 
milyon manatdan çox olmuş, 879 yeni müəssisə istifadəyə 
verilmiş, 40 min 509 yeni iş yeri yaradılmışdır. 
Quba–Xaçmaz iqtisadi rayonu da ölkənin sosial-iqtisadi 
inkişafına layiqli töhfə vermişdir. Bu iqtisadi rayonda da yeni 
istehsal sahələri yaradılmış, iş yerləri açılmış, iqtisadi inkişaf 
sürətlənmişdir. İqtisadi rayon üzrə 2 milyard 787,9 milyon 
manatlıqdan çox məhsul istehsal olunmuş, 43 min 736 yeni iş 
yeri açılmış, 644 yeni müəssisə yaradılmışdır. 
Gəncə–Qazax iqtisadi rayonu üzrə əsas iqtisadi göstəricilər 
kənd təsərrüfatı, xalq sənətkarlığı, sənaye, turizm və digər 
sahələrlə bağlıdır. İqtisadi rayon üzrə ümumi məhsul isteh-
salının həcmi 5 milyard 49 milyon manatdan çox olmuş, 1458 
yeni müəssisə yaradılmış, 96 min 977 yeni iş yeri açılmışdır. 
 81 
Lənkəran iqtisadi rayonunda əsas istehsal sahələrini aqrar-
sənaye  kompleksi, turizm təşkil etmişdir. İqtisadi rayon üzrə 2 
milyard 458,4 milyon manatlıqdan çox məhsul istehsal 
olunmuş, 1082 müəssisə açılmış, 71 min 644 yeni iş yeri yara-
dılmışdır. 
Naxçıvan Muxtar Respublikasında regionların sosial-
iqtisadi inkişafı Dövlət Proqramı çərçivəsində mühüm işlər 
görülmüş, sənaye, kənd təsərrüfatı, xalq sənətkarlığı və digər 
sahələrdə yüksək nəticələr əldə edilmişdir. Ötən dövrdə ümumi 
məhsul istehsalının həcmi 2 milyard 639,7 milyon manatdan 
çox olmuş, 1236 yeni müəssisə yaradılmış, 37 min 73 yeni iş 
yeri açılmışdır. 
Yuxarı Qarabağ iqtisadi rayonunda ümumi məhsul isteh-
salında kənd təsərrüfatı, sənaye və turizm sektorları üstünlük 
təşkil etmiş, 834,2 milyon manatlıqdan çox məhsul istehsal 
olunmuşdur. Rayonda 555 yeni müəssisə, 17 min 241 yeni iş 
yeri yaradılmışdır. 
Aran iqtisadi rayonu da Dövlət Proqramının həyata keçiril-
məsində uğurlar qazanmışdır. Bu iqtisadi rayona daxil olan 
bölgələrdə iqtisadiyyatın əsas sahələrini kənd təsərrüfatı, 
sənaye, o cümlədən neft və qaz, tikinti materialları istehsalı 
təşkil etmişdir. Bu rayonda ümumi məhsul  istehsalının həcmi 8 
milyard 878 milyon manat olmuş, 2982 yeni müəssisə ya-
radılmış, 169 min 628 yeni iş yeri açılmışdır. 
Dövlət başçısına neft və energetika, tikinti və tikinti ma-
terialları, yüngül sənaye, qida, turizm, səhiyyə, kənd təsərrüfatı, 
elektrotexnika, kompyuter texnikası, rabitə, məişət avadanlığı, 
şərabçılıq sektorlarında yeni yaradılmış müəssisələrin 
məhsulları barədə ətraflı məlumat verildi. Bildirildi ki, bu 
məhsullar həm daxili bazara çıxarılır, həm də ixrac edilir. 
Prezident İlham Əliyev sərgidəki eksponatları yüksək 
qiymətləndirərək, keyfiyyətli məhsul istehsalını artırmağın, 
xarici bazarda, xüsusilə də Avropa bazarında möhkəmlənməyin 
vacibliyini vurğuladı. Dövlətimizin başçısı dedi ki, gələcəkdə 
 82 
ölkəmizdə sahibkarlığın, özəl sektorun inkişafına diqqət və 
qayğı daha da artırılacaqdır. 
Sonra konfrans başlandı. 
Konfransda ölkənin müxtəlif regionlarından 600-dək iş ada-
mı, beynəlxalq maliyyə təşkilatlarının Azərbaycanda təmsil 
olunan nümayəndələri, dövlət və hökumət rəsmiləri, Milli 
Məclisin deputatları iştirak edirdilər.  
Dövlətimizin başçısı konfransı giriş nitqi ilə açdı. 
 
Azərbaycan prezidenti İlham Əliyevin nitqi  
 
 Əziz dostlar! 
Beş il əvvəl «Azərbaycan Respublikası regionlarının 
sosial iqtisadi inkişafı Dövlət Proqramı» təsdiq edilmişdir. 
2004-cü ilin fevral ayında proqramın icrası başlanmışdır. Bu 
gün böyük məmnunluq hissi ilə deyə bilərəm ki, proqram 
vaxtından əvvəl və daha da böyük həcmdə icra olundu. 2004-cü 
ildə regionların sosial-iqtisadi inkişafı məsələləri diqqət 
mərkəzində dayanırdı. Bu gün də belədir. 5 il ərzində 
keçdiyimiz yol bu gün deməyə əsas verir ki, bölgələrin bir sıra 
problemləri öz həllini tapmışdır. 2004-cü ildə qeyri-neft 
sektorunun inkişafına nail olmaq əsas vəzifə kimi qarşıya 
qoyulmuşdu. Yəni, bölgələrdə müasir güclü infrastruktur, yeni 
müəssisələr yaradılsın, iş yerləri açılsın ki, ölkə iqtisadiyyatı 
çoxşaxəli şəkildə inkişaf etsin. Hər bir ölkənin inkişafı üçün bu 
çox böyük əhəmiyyət kəsb edir. Təbii resurslarla zəngin olan 
ölkələrdə qeyri-neft sektorunun inkişafı böyük əhəmiyyət kəsb 
edir. Çünki əks təqdirdə iqtisadiyyat dayanıqlı olmayacaq və biz 
bu uğurları ancaq qısa müddət ərzində yaşaya bilərik. 
Məqsədimiz ondan ibarətdir ki, Azərbaycan sürətlə inkişaf 
etsin, iqtisadiyyatımız neft-qaz amilindən asılı olmasın və 
insanların yaxşı yaşaması üçün bütün şərait yaradılsın. Demək 
olar ki, proqramın əsas məqsədləri bunlardan ibarət olmuşdur 
və bütün bu işlər bir-biri ilə sıx bağlıdır. Regionların inkişafı bir 
tərəfdən, güclü infrastrukturun yaradılmasına, iş yerlərinin 
 83 
açılmasına xidmət göstərir, bir növ miqrasiya meyillərinin 
qarşısını alır. Digər tərəfdən, müasir, yeni infrastrukturun 
yaradılması yeni müəssisələrin yaradılmasına xidmət göstərir. 
Azərbaycan dövləti son 5 ildə bölgələrə çox böyük sərmayə qo-
ymuş, özəl sektorun inkişafı üçün böyük həcmdə güzəştli 
şərtlərlə kreditlər ayırmış, sahibkarlığın inkişafına böyük dəstək 
vermişdir. Həm mənəvi, həm siyasi, həm də maddi dəstək. Bu 
amillər birləşəndə, əlbəttə ki, uğura nail olmaq mümkündür və 
Azərbaycanın son 5 il ərzində keçdiyi yol bunun əyani 
sübutudur. 
Təkcə bir neçə statistik rəqəmə fikir vermək kifayətdir ki, 
biz proqramın nə dərəcədə böyük əhəmiyyəti olduğunu görək. 
Son 5 ildə Azərbaycan iqtisadiyyatı 2,6 dəfə artmışdır, 
adambaşına düşən gəlir 5500 dollara çatmışdır. Azərbaycanda 
sənaye istehsalı 2,5 dəfə artmışdır və sənayeləşmə prosesi çox 
geniş vüsət almışdır. Nəticədə 766 min yeni iş yeri açılmışdır 
ki, onlardan da 547 mini daimi iş yeridir. Bunun nəticəsində 
yoxsulluğun səviyyəsi kəskin şəkildə azalmış, 49 faizdən 13,2 
faizə düşmüşdür. Azərbaycanda aparılan uğurlu neft strategiyası 
və iqtisadi islahatlar nəticəsində büdcə xərclərimiz 12 dəfədən 
çox artmışdır. İndi valyuta ehtiyatlarımız 18 milyard dollardan 
çoxdur. Bu statistik rəqəmlər onu göstərir ki, son 5 ildə biz 
həqiqətən uğurlu yol keçmişik. Bu nəticələri təkcə rəqəmlərdə 
yox,  abadlaşan şəhərlərdə, kəndlərdə, çəkilən yollarda, tikilən 
infrastruktur obyektlərində görürük. Bizim məqsədimiz 
Azərbaycanı inkişaf etmiş ölkəyə çevirməkdir ki, bütün 
meyarlar dünyanın ən qabaqcıl, inkişaf etmiş ölkələrinin 
səviyyəsinə çatsın. Bu istiqamətdə hələ çox iş görməliyik. 
Ancaq 5 ildə həm regionların sosial-iqtisadi inkişaf proqra-
mının, həm də digər proqramların icrası deməyə əsas verir ki, 
biz bu məqsədə çatacağıq. 
2004-cü ildə proqram qəbul olunanda ona hər şeyi daxil 
etmək mümkün deyildi. Həyat bizim planlarımıza öz 
dəyişikliklərini etdi və son 5 il ərzində 2004-cü ildə proqramda 
nəzərdə tutulmayan bir sıra məsələləri həll etdik. Özü də qısa 
 84 
müddət ərzində və istənilən sahədə. Bu gün Azərbaycanda elə 
bir sahə yoxdur ki, konkret proqramla təmin olunmasın. Hər bir 
proqramın konkret icra mexanizmləri, konkret maliyyə bazası 
və bütün texniki imkanlar var. Bu gün Azərbaycanda istənilən 
tikinti layihəsi daxili resurslar hesabına icra oluna bilər. Əgər 
əvvəlki illərdə Azərbaycanda çox böyük tikinti-quraşdırma 
layihələrinin icrası üçün daha çox xarici firmalara üz 
tuturduqsa, bu gün yerli şirkətlər öz peşəkarlığını nümayiş 
etdirirlər. Bu da imkan verir ki, işlərin tam əksəriyyəti 
Azərbaycan şirkətləri tərəfindən icra olunsun, büdcədən 
xərclənən vəsait Azərbaycanda qalsın və öz şirkətlərimiz, öz  
vətəndaşlarımız  bundan bəhrələnsinlər. 
Yəni əgər dövlət xətti ilə milyardlarla ölçülən investisiyalar 
olmasaydı, şübhəsiz ki, indi Azərbaycan şirkətlərinin bu qədər 
imkanları olmazdı. Onlar bu imkanları daha çox dövlət 
tərəfindən verilən sifarişlər hesabına əldə ediblər. Bu onların 
maliyyə imkanlarını genişləndirib və bu da öz növbəsində, 
həmin şirkətlərin artıq Azərbaycan iqtisadiyyatının real 
sektoruna investisiyalar qoymasına gətirib çıxarıbdır. 
İlk növbədə siyasi iradə ortaya qoyulub, digər tərəfdən də 
konkret proqramlar icra olunub, maliyyə sektorunda nizam-
intizam möhkəmlənib. Əlbəttə ki, neft-qaz sahəsində görülən 
işlər maddi imkanlarımızı genişləndirib və biz bu imkanlardan 
çox səmərəli istifadə etdik. Həm investisiyalar qoyuldu, həm də 
özəl sektorun inkişafına çox gözəl şərait yaradıldı, böyük 
həcmdə kreditlər verildi. Elə etməliyik ki, böhranın ola biləcək 
mənfi təsirini maksimum dərəcədə azaldaq və mən şübhə 
etmirəm ki, buna nail olacağıq. 
İndi Azərbaycan iqtisadiyyatının inkişaf potensialı çox 
böyükdür. Bunlar, əlbəttə ki, növbəti illərdə iqtisadiyyatımızın 
daha da şaxələndirilməsinə gətirib çıxaracaqdır. Azərbaycanın 
uzunmüddətli, dayanıqlı inkişafı təmin ediləcək, neft-qaz 
amilindən asılılıq daha da aşağı düşəcəkdir. Bizim bütün 
işlərimiz, proqramlarımız, tədbirlərimiz Azərbaycan xalqının 
daha da yaxşı yaşamasına yönəldilməlidir və yoxsulluğun 
 85 
səviyyəsinin aşağı düşməsinin dinamikası bunu çox aydın 
göstərir. 
O da həqiqətdir ki – dünya tarixindən bunu yaxşı bilirik – neft 
və qazla zəngin olan ölkələrdə bir çox hallarda təbəqələşmə 
prosesi gedir, varlılar daha da varlanır, kasıblar daha da 
müflisləşir. O da reallıqdır ki, neft-qaz sənayesi çoxlu iş 
yerlərinin yaradılmasına xidmət etmir. Yəni bu sahədə iş 
yerlərinin açılması kütləvi xarakter daşımır. Bəzi ölkələrdə nə 
qədər çox neft-qaz hasil olunursa, insanlar bir o qədər çox 
kasıblaşırlar. Ancaq Azərbaycanda bunun tam əksini görürük. 
Bu da bizim üçün böyük bir sınaq, imtahan idi ki, bu böyük 
maliyyə imkanlarından necə istifadə edəcəyik, onları hansı 
istiqamətə yönəldəcəyik. Çünki müxtəlif fikirlər var idi və bəzi 
hallarda indi də biz bunu eşidirik ki, bu vəsaitdən belə istifadə 
edilməliydi, yaxud da ki, başqa cür istifadə olunmalıydı. 
Azərbaycanın təcrübəsi və apardığımız siyasət onu göstərir ki, 
biz maliyyə imkanlarımızdan ən düzgün şəkildə istifadə etdik. 
Maliyyə resursları investisiyalara, iqtisadiyyatın real sektoruna, 
energetika, qazlaşdırma, nəqliyyat, səhiyyə və təhsilə, huma-
nitar sahəyə qoyuldu.  
Ən önəmlisi odur ki, neftdən əldə olunan gəlirlər ədalətli 
bölünür,  xalqımız və bütün dünya bilir ki, Azərbaycanın nə 
qədər valyuta ehtiyatları var, neft fondunun gəlirləri nə 
qədərdir, xərcləri nə qədərdir, gəlirlər necə xərclənir, necə 
istifadə olunur. Yəni şəffaflıq tam şəkildə təmin olunubdur. Bu 
da neft-qazla zəngin olan ölkələrdə xüsusi diqqətə layiq olan bir 
məqamdır. Azərbaycan şəffaflıq təşəbbüsünə qoşulmuş 
ölkələrin öndə gedənlərindən biridir. 2007-ci ildə Birləşmiş 
Millətlər Təşkilatı şəffaflıq sahəsində əldə edilmiş uğurlarla 
əlaqədar Azərbaycan Dövlət Neft Fondunu xüsusi mükafatla 
təltif edibdir. Bu şəffaflıq ilk növbədə Azərbaycan dövlətinə, 
xalqına lazımdır. İqtisadiyyatın hər bir sahəsində maksimum 
dərəcədə şəffaflıq olmalıdır ki, imkanlarımızdan  səmərəli 
istifadə edək.  
 86 
Böyük iqtisadi imkanlarımız var. Elə etməliyik ki, onlardan 
100 faiz səmərəli şəkildə istifadə olunsun. Mən deyəndə ki, biz 
öz imkanlarımızdan istifadə edib Azərbaycanda bütün meyarları 
dünyanın ən qabaqcıl səviyyəsinə gətirib çıxarmalıyıq – o cüm-
lədən bunu nəzərdə tuturam. Çünki biz bilirik ki, inkişaf etmiş 
ölkələr nəyin hesabına bu inkişafa nail olublar. Onlar heç də 
neft-qaz hesabına buna nail olmayıblar. İnkişaf etmiş ölkələr bu 
uğurlara iqtisadiyyatın səmərəliliyi, şəffaflıq, demokratik 
əsaslar, köklü islahatlar, texnoloji tərəqqi və təhsil sayəsində 
nail olublar. Biz də onlardan yaxşı nümunələri götürüb, 
ölkəmizi daha da sürətlə inkişaf etdirməliyik. 
Qarşıda duran vəzifələrdən biri  ondan ibarətdir ki, bazar 
iqtisadiyyatı şəraitində sosial məsələlərin həlli unudul-
mamalıdır, əksinə, onlar diqqət mərkəzində olmalıdır. Çünki 
bazar iqtisadiyyatı prinsipləri bizim üçün nisbətən yenidir. 17 il 
əvvəl Azərbaycan iqtisadiyyatında özəl sektorun payı sıfır 
səviyyəsində idi. İndi bu, 85 faizdir. Yəni biz elə sistemdə 
yaşamışdıq ki, ölkədə heç vaxt bazar iqtisadiyyatı prinsipləri 
tətbiq edilmirdi. Bizim üçün bu, yenilik idi. Ancaq qısa 
müddətdə biz buna nail olduq. İqtisadiyyatımızın tam 
əksəriyyəti bazar münasibətləri əsaslarında qurulubdur və 
səmərəli də işləyir. 
 Sosial məsələlərin həlli, sosial proqramlar, ünvanlı sosial 
yardım, sosial infrastrukturun yaradılması məsələləri də bizim 
üçün ən prioritet məsələlər idi və bu istiqamətdə son 5 il ərzində 
böyük nəticələr əldə edilmişdir. Son 5 ildə minimum əməkhaqqı 
8,3 dəfə, minimum pensiya təxminən 4 dəfə artıbdır. Azər-
baycanda sosial infrastrukturun yeniləşməsinə və yaradılmasına 
böyük vəsait qoyulubdur. Son 5 ildə 1600 məktəb tikilib, müasir 
səviyyədə, hamısı da kompyuterlərlə təmin edilib. Müxtəlif 
bölgələrimizdə yüzlərlə tibb ocağı tikilibdir. Onlardan 8-i 
ölkəmizin müxtəlif bölgələrində yerləşən və ən yüksək dünya 
standartlarına cavab verən müalicə-diaqnostika mərkəzləridir. 
Növbəti 8 müalicə-diaqnostika mərkəzinin tikintisi bu gün davam 
edir. 
 87 
İdman qurğuları, olimpiya-idman kompleksləri – son 5 ildə 
10-dan çox olimpiya idman kompleksi tikilibdir. Bunlar 
Azərbaycan vətəndaşlarına xidmət edir. Bölgələrimizdə ən 
qabaqcıl ölkələrdəkindən geri qalmayan müasir sosial 
infrastruktur yaradılıbdır, muzeylər, teatrlar, mədəniyyət 
ocaqları təmir olunubdur. Bütün bunları sadalamaq üçün bəlkə 
də bir gün danışmaq lazımdır. Yəni gördüyümüz işlər təkcə bir 
sahəyə yönəlməyib, bütün sahələri əhatə edir.  
Hesab edirəm ki, biz 5 il ərzində tarixi nailiyyətə çatdıq – 
çadır şəhərciklərinin ləğvinə nail olduq. Mən 2003-cü ildə 
demişdim ki, bir dənə də çadır şəhərciyi qalmayacaqdır. İndi 
biri də yoxdur. Əvəzində yeni qəsəbələr, yeni infrastruktur 
yaradılıbdır. 
Biz cəmi 5 il ərzində nəqliyyat sektorunda problemlərin 
böyük bir hissəsini həll etmişik. 4 aeroport – Naxçıvan, Gəncə, 
Zaqatala və Lənkəran aeroportları tikilibdir. Bəlkə də Lənkəran 
Bakıdan o qədər də uzaqda deyil və indi o qədər sərnişin axını 
da yoxdur. Eyni zamanda, Zaqatala aeroportu, bəziləri deyə 
bilər ki, bu, prioritet deyildir. Ancaq mən hesab edirəm ki, bu 
prioritetdir. Çünki bu, bizim strateji maraqlarımıza xidmət 
göstərir. Bu gün bunlar var və gələcəkdə Azərbaycana daha da 
yüksək dərəcədə xidmət göstərəcəkdir. 
Bu gün biz öz tanker donanmamızı, demək olar ki, 
maksimum dərəcədə təmin etmişik və Xəzərdə yükdaşımalar 
artır. Yükdaşımalar artdıqca, dəmir yolu daha da çox işləyir, 
daha da çox iş yerləri yaradılır. Avtomobil yollarının tikintisi 
geniş vüsət alıbdır, hər bir istiqamətə yollar çəkilir. Həm 
magistral, həm şəhərlərarası yollar, həm də ən ucqar kəndlərə 
müasir yollar çəkilir. Yol çəkilən kimi, dərhal o bölgədə 
canlanma müşahidə olunur. Bəzi hallarda rayonlarda olarkən 
mənə müraciət edirdilər ki, bəlkə bizim kənddə tibb mərkəzi 
lazım deyil, amma yol çəkilərsə, onda rayon mərkəzinə 
rahatlıqla gedə bilərik.  
Bu işlərdə biz bir məqsədi güdürdük ki, Azərbaycanın 
hərtərəfli infrastruktur potensialı yaradılsın və insanlara yaxşı 
 88 
xidmət göstərilsin. Bazar iqtisadiyyatı, sosial məsələlərin həlli, 
güclü infrastruktur layihələrinin icra olunması, sahibkarlıqla 
məşğul olanlara dövlət dəstəyi, kənd təsərrüfatının inkişafı – bu 
işlərə böyük həcmdə vəsaitlər qoyulubdur. Biz «Aqrolizinq» 
Səhmdar Cəmiyyətini yaradanda mən vəzifə qoymuşdum ki, 
qısa müddətdə dövlət vəsaiti hesabına gözəl texnikalar alınsın, 
fermerlərə icarəyə verilsin. Onlar da o texnikadan istifadə edib 
kənd təsərrüfatı ilə məşğul olsunlar, pul qazansınlar, ölkəyə 
məhsul versinlər. Amma sonra gördük ki, bu bizim istəyimizə 
tam şəkildə gətirib çıxarmır. Nə etdik? Güzəştli şərtlərlə, 
qiymətin cəmi 25 faizi ilə fermerlərə gübrə verməyə başladıq. 
Sonra da yanacaq və  toxumlar. Meliorasiya məsələlərinə böyük 
diqqət göstərildi və suvarılan torpaqların sahəsi artırıldı. 
Nəticədə bir il ərzində biz 300–400 min ton artıq taxıl istehsal 
etdik. Biz deyəndə, mən fermerləri nəzərdə tuturam, çünki 
Azərbaycanda kənd təsərrüfatı tamamilə özəl prinsiplər 
əsasında işləyir. 
Beləliklə, ərzaq təhlükəsizliyimizi təmin edirik. Çünki indi 
ərzaq təhlükəsizliyi məsələləri artıq müzakirə mövzusudur. 
Gələcəkdə buna daha da böyük diqqət göstəriləcəkdir. 
O ölkələrdə ki, enerji təhlükəsizliyi, ərzaq təhlükəsizliyi və 
nəqliyyat təhlükəsizliyi təmin olunmayıb, onlar böyük 
problemlərlə üzləşirlər. Artıq görürük ki, bəzi ölkələr öz 
hesabına yaşaya bilmir. Ya kredit almaq üçün beynəlxalq 
maliyyə qurumlarına, yaxud da başqa-başqa dövlətlərə üz 
tuturlar. Bu da aydındır ki, kim pul verirsə, o da musiqini sifariş 
edir. Biz artıq bunun ilkin təzahürlərini görürük və istisna 
olunmur ki, bu, gələcəkdə daha da böyük dərəcədə baş versin. 
Ola bilər ki, ölkələr istər-istəməz öz müstəqil siyasətinə 
müəyyən məhdudiyyətlər qoysun. Azərbaycan isə tam şəkildə 
özünü təmin edən ölkədir. Onu da deyə bilərəm ki, bizə də 
kreditlərin verilməsi üçün başqa ölkələrdən müraciətlər daxil 
olur. 
Təhlükəsizlik eyni zamanda, ərzaq təhlükəsizliyidir. Bu gün 
buraya gəlməmişdən əvvəl mən aşağıda – sərgidə 
 89 
Azərbaycanda son illər ərzində yaradılmış sənaye müəssisə-
lərinin məhsulları ilə növbəti dəfə tanış oldum. Gördüm ki, biz 
tam şəkildə özümüzü təmin edirik. Bu gün biz özümüzü ərzaq 
məhsulları ilə maksimum dərəcədə təmin etmişik. 
Azərbaycanda yaradılan çox gözəl, müasir emal müəssisələri 
həm bizim tələbatımızı ödəyir, həm də ki, onların gözəl ixrac 
potensialı vardır.  
Gələcəkdə kənd təsərrüfatının inkişafına yeni proqramlar 
əlavə ediləcək və biz bu sahəyə maksimum dərəcədə diqqət 
göstərməliyik. Bu həm təhlükəsizlik məsələsidir, həm iqtisadi, 
həm də sosial məsələdir. Çünki Azərbaycan əhalisinin  yarısı 
kənd təsərrüfatı bölgələrində yaşayır. 
Son 5 il ərzində o qədər çox işlər görülüb ki, onların ha-
mısını sadalamaq üçün çox vaxt lazımdır. Ancaq bir neçə 
məqam üzərində dayanmaq istəyirəm. Elektroenergetika sahəsi 
– buna çox böyük diqqət verilmişdir. Bu sahə iqtisadiyyatın 
əsasıdır. Son 5 ildə Azərbaycanda 9 elektrik stansiyası 
tikilmişdir. Onların ümumi istehsal gücü 1000 meqavatdan 
çoxdur. Bu stansiyalar ölkəmizin müxtəlif bölgələrində 
tikilibdir. Bu sahəyə də biz öz prinsipimizi gətirdik. Bu, 
itkilərin azalmasına kömək edir. Hər bir bölgədə güclü 
energetika potensialı yaradılmalıdır. Bu il əlavə 2 stansiya 
istismara veriləcəkdir. Onların ümumi istehsal gücü təxminən 
600 meqavat olacaqdır. Daha 2 stansiyanın tikintisi gedir və 
onların da istehsal gücü 1000 meqavata yaxın olacaqdır. Yəni 
görülən işlər nəticəsində Azərbaycanda energetika sistemində 3 
min meqavata yaxın əlavə güc yaradılacaqdır. Onu da demək 
istəyirəm ki, bütün dövrlərdə Azərbaycanda yaradılmış elektrik 
stansiyalarının maksimum gücü 4500 meqavat olubdur. Növbəti 
illərdə biz bərpa olunan enerji növlərinin inkişafı ilə məşğul 
olacağıq. Artıq göstəriş verilib ki, biz öz su mənbələrimizdən, 
çaylarımızdan maksimum dərəcədə istifadə etməliyik. Günəş, 
külək enerjisi ilə məşğul olacağıq.  
5 ildə qazlaşdırma prosesi çox sürətlə getdi. 5 il bundan əv-
vəl qazlaşdırma 60-62 faiz idi, bu gün 85 faizdir. Qarşıya vəzifə 
 90 
qoyulub ki, bunu 93-95 faizə qaldıraq. Son 5 ildə 8 rayona qaz 
verilibdir. Naxçıvan Muxtar Respublikası 13 il fasilədən sonra 
təbii qazla təmin olunur və bu gün Naxçıvan tamamilə 
qazlaşdırılmışdır. Vaxtilə qazın verilməsi dayandırılmış 
rayonların qaz təchizatı bərpa edilmişdir. Ağcabədi, İmişli, 
Beyləqan, Ağdam rayonunun Quzanlı qəsəbəsi, Füzuli 
rayonunun Horadiz şəhərinə qaz verilmişdir. Tarixdə heç vaxt 
qaz almayan Yardımlı və Lerikə də qaz xətləri çəkilmişdir. 
Bunun nə demək olduğunu bu işlərdə təcrübəsi olan insanlar 
bilirlər. Çünki dağ rayonlarına qaz xətti çəkmək həm texniki 
cəhətdən çox böyük problemdir, həm də böyük vəsait tələb edir. 
Yəqin ki, ona görə də vaxtilə o rayonlara qaz xətti 
çəkilməmişdir.  Onu da biz etdik. Bu gün elə rayon yoxdur ki, 
ora təbii qaz verilməsin. Bu həm insanlara rahatlıq verir, həm də 
yeni müəssisələrin yaradılmasına xidmət edir. Əgər elektrik 
enerjisi və qaz olmasa, heç bir yeni müəssisə yaradıla bilməz.  
Bir sözlə, mən sözümün sonunda bir daha demək istəyirəm 
ki, regionların sosial-iqtisadi inkişafı Dövlət Proqramının qəbul 
edilməsi və uğurla icrası bizim böyük uğurumuzdur, böyük 
nailiyyətimizdir. Deyə bilərəm ki, bu, tarixi bir nailiyyətdir. 
Növbəti 5 il ərzində biz bu istiqamətdə siyasətimizi artıq bu 
gözəl əsas üzərində davam etdirəcəyik. Bütün iqtisadi, maliyyə 
böhranlarına baxmayaraq, biz öz siyasətimizi davam 
etdirəcəyik. Azərbaycanın hərtərəfli inkişafı üçün, ölkəmizin 
zənginləşməsi üçün, insanların rahat yaşaması üçün öz 
səylərimizi davam etdirəcəyik. 
 
 
                        
 91 
YEKUN NİTQİ 
 
Son illər ərzində hər ilin fevral ayında biz regional inkişaf 
proqramının yekunları ilə bağlı yığışırdıq, müzakirə edirdik və 
hər il proqrama yeni əlavələr olunurdu. Mən son 5 ildə 
bölgələrə gedərkən, vəziyyətlə yerlərdə tanış olarkən, proqramla 
əlaqədar lazım olan əlavə tədbirlərin görülməsi haqqında 
müvafiq göstərişlər vermişdim. Rayonların inkişafına dair 
çoxsaylı əlavə sərəncamlar imzalanmış, əlavə vəsait ayrılmışdır. 
Yəni proqram bir istiqamət idi və əlbəttə ki, biz keçən illər 
ərzində proqrama əlavələr etməklə onu daha da zənginləşdirdik. 
Beləliklə, qarşıya qoyduğumuz məqsədlərə çatmaq üçün daha 
da yaxşı şərait yaradılmışdır. 
Regionların sosial-iqtisadi inkişafı Dövlət Proqramı uğurla 
başa çatdı və növbəti illər üçün yeni proqram da hazırlanıbdır. 
Növbəti beşillik dövr başlayır, qarşıdakı 5 il ərzində çox işlər 
görülməlidir. Əvvəlki illərdə görülməmiş işlər, yaxud yarımçıq 
qalan işlər başa çatmalıdır.  Azərbaycanın uğurlu gələcək 
inkişafını təmin etmək üçün böyük investisiyalar qoyulmalıdır, 
infrastruktur layihələri davam etdirilməlidir və yeniləri 
başlanmalıdır. İnvestisiya layihələri də çox böyükdür, çox 
genişdir və bu ilin investisiya proqramı da bir neçə milyard 
dollar təşkil edir. Bu proqramın icrası nəticəsində təkcə 2009-cu 
ildə hər bir sahədə böyük işlər görüləcəkdir. Hesab edirəm ki, 
növbəti 5 ildə infrastruktur layihələrinin hamısını başa çatdır-
malıyıq. Buna imkan var və biz bunu etməliyik. 
Növbəti beşillik proqram hazırlanarkən bölgələrdən çoxsaylı 
təkliflər gəldi. Mən göstəriş vermişdim ki, rayonlardan gələn 
təkliflər təhlil edilsin və məhz onların əsasında biz regional 
Dövlət Proqramının ikinci versiyasını qəbul edək. Çünki 
bölgələrdə yaşayan insanlar daha yaxşı bilirlər ki, hansı məsələ 
həll olunmalıdır. Hesab edirəm ki, növbəti 5 ildə bölgələrimizdə 
və bütövlükdə ölkəmizdə bu vaxta qədər həllini tapmamış 
məsələlər həll olunmalıdır. Proqram da məhz bu istiqamətə 
yönəldilibdir. Növbəti proqram yəqin ki, yaxın zamanlarda 
 92 
təsdiqlənəcəkdir. Proqramın üzərində uzun müddətdir ki, iş 
gedir. Orada hər bir məsələnin həlli üçün həm icra 
mexanizmləri, vaxt müəyyən olunub və həm də maddi resurslar 
hər il qəbul edilən büdcədə göstəriləcəkdir.  
Birinci proqramın icrası nəticəsində biz gördük ki, əgər 
siyasi iradə  və düşünülmüş siyasət varsa, hər bir məsələ öz 
həllini tapa bilər. Bu gün səslənən çıxışlarda və nümayiş 
etdirilən sərgidə biz işlərimizin əyani nəticələrini görürük. 
Azərbaycan iqtisadiyyatı 2,6 dəfə artıbdır. Bəzən məsələni 
dərindən bilməyən, yaxud işimizə kölgə salmaq istəyən 
mənbələrdən belə bir fikir gəlir ki, guya buna ancaq neft 
amilinə görə nail olmuşuq. Bu gün icra hakimiyyəti başçılarının 
çıxışlarında səslənən rəqəmlər bu yanlış tezisi alt-üst edir. 
Əksər rayonlarda 2 dəfə, 2,5 dəfə, 2,8 dəfə iqtisadi artım var. 
Bölgələrimizdə neft hasilatı yoxdur, orada artım məhz qeyri-
neft sektorunun hesabınadır. Bu artım aparılan islahatlar, 
ayrılan vəsait, verilən kreditlər, sahibkarlığın geniş vüsət alması 
nəticəsində baş veribdir. 
Əlbəttə ki, neft-qaz amili bu gün və gələcəkdə ölkəmizin 
inkişafı üçün öz müsbət rolunu oynayacaqdır. Lakin bizim 
başlıca vəzifəmiz ondan ibarətdir ki, qeyri-neft sektorunu 
inkişaf etdirək. Mən giriş sözümdə son illər ərzində neft-qaz 
sahəsində əldə edilmiş nəhəng nailiyyətlər haqqında heç nə 
demədim. Çünki  bugünkü konfransın mövzusu deyildir. Bunlar 
çox böyük, nəhəng layihələrdir ki, Azərbaycan onların həyata 
keçirilməsinə nail olubdur. Tarixi əhəmiyyət daşıyan Bakı–
Tbilisi–Ceyhan, Bakı–Tbilisi–Ərzurum və digər neft-qaz 
layihələri, zəngin neft-qaz yataqlarımızın işlənilməsi və 
hasilatın artırılması, Azərbaycanın dünya miqyasında, Avropa 
qitəsində enerji təhlükəsizliyi baxımından mühüm ölkəyə 
çevrilməsi – bütün bunlar reallıqlardır. Ancaq bizim önəmli 
uğurlarımız məhz qeyri-neft sektorunda baş veribdir.  
Növbəti illər ərzində içməli su təchizatı, meliorasiya, 
suvarma məsələlərinə daha böyük diqqət göstərilməlidir. 
Növbəti 5 ildə bu problemləri tamamilə həll etməliyik. Bunu 
 93 
etmək üçün böyük işlər başlanmışdır. Oğuz–Qəbələ–Bakı su 
kəmərinin tikintisi uğurla davam edir. Bunu da mən çox tarixi 
və önəmli hadisə kimi qəbul edirəm. Neft kəmərinin fəaliyyəti 
hesabına əldə edilmiş gəlirlər su kəmərinin tikilməsi üçün 
yönəldilibdir. Oğuz–Qəbələ–Bakı su kəmərinin tikintisi birbaşa 
Azərbaycan Dövlət Neft Fondu tərəfindən maliyyələşdirilir. 
Samur–Abşeron kanalının tikintisinin də çox böyük 
əhəmiyyəti var. Taxtakörpü su anbarı tamamilə su təhlükəsizliyi 
məsələlərimizi təmin edəcəkdir. Bu da çox önəmlidir. Azərbay-
canın su mənbələrinin böyük əksəriyyəti ölkəmizin hüdudla-
rının kənarında formalaşır, biz su təhlükəsizliyi məsələlərinə 
çox ciddi yanaşmalıyıq. Ekologiya nazirliyi xətti ilə bölgələrdə 
– Kür, Araz çayları boyunca yerləşən kəndlərdə sutəmizləyici 
qurğuların quraşdırılması və 100 minlərlə insanın içməli su ilə 
təmin edilməsi məsələləri də öz həllini tapır. Birinci mərhələdə  
bölgələrdə yaşayan 400 min insan, hansılar ki birbaşa çaydan, 
kanaldan götürdükləri suyu dədə-baba qaydaları ilə 
təmizləyərək istifadə edirlər, onlar artıq təmiz içməli su ilə 
təmin olunacaqlar. Ümumi proqram isə 800 min əhalini əhatə 
edir və göstəriş verilibdir ki, bütün su mənbələrimiz, çaylarımız 
olan yerlərdə müasir təmizləyici qurğular quraşdırılsın. Növbəti 
illərdə biz bu layihəni daha da geniş şəkildə həyata keçirəcəyik. 
Artıq bu barədə müvafiq göstərişlər də verilibdir.  
Növbəti 5 ildə meliorasiya, suvarma sahəsinə böyük vəsait-
lər, sərmayələr qoyulacaqdır. Suvarılan sahələrin artırılması ilə 
kənd təsərrüfatının səmərəli inkişaf etdirilməsi çox böyük 
əhəmiyyət kəsb edən məsələdir. Ümumiyyətlə, növbəti 5 ildə 
ekoloji məsələlərin həllinə çox böyük diqqət göstərilməlidir. Bir 
müddət əvvəl Azərbaycanda ekoloji vəziyyətin yaxşılaşdırıl-
ması üçün böyük ekoloji proqram qəbul edildi. Xüsusilə 
Bakıda, Abşeron yarımadasında ekoloji vəziyyətin yaxşılaşdırıl-
ması, neftlə çirklənmiş ərazilərin təmizlənməsi, rekultivasiyası, 
ağacların əkilməsi üçün lazımi göstərişlər verilibdir. Növbəti 
illərdə bu məsələyə çox böyük diqqət göstəriləcəkdir. 
 94 
100 ildən çoxdur ki, Rusiya imperiyası və Sovet İttifaqı 
zamanlarında da, müstəqillik illərində də Azərbaycanda neft 
çıxarılır. Əfsuslar olsun ki, ekoloji məsələlərə diqqət 
göstərilməyib, «ekologiya» termini Sovet İttifaqı zamanında 
çox az işlənilib. İndi isə biz əsrlər boyu çirklənmiş torpaqları 
təmizləməliyik.  Ekologiya Nazirliyi, Dövlət Neft Şirkəti və 
digər qurumlar bu işlərlə məşğul olur. Ən acınacaqlı yerlərdən 
biri olan Bibiheybət buxtasının ətrafında artıq parklar salınır, 
ağaclar əkilir, çirklənmiş gölməçələr təmizlənir. Bu, çox böyük 
vəsait tələb edir və biz o vəsaiti  birbaşa insanların 
sağlamlığına, ekoloji vəziyyətin yaxşılaşmasına yönəldilən 
vəsaitdən ayırırıq. 
Həllini gözləyən işlərimiz də çoxdur. Belə görünə bilər ki, 
ekoloji məsələlər sosial-iqtisadi inkişafla birbaşa əlaqəsi 
olmayan məsələlərdir. Ancaq belə deyil. Bu məsələlər hər bir 
ölkə üçün çox əhəmiyyətlidir və təsadüfi deyil ki, inkişaf etmiş 
ölkələrdə ekoloji məsələlərin həllinə çox böyük diqqət 
göstərilir. Azərbaycan da istisna olmamalıdır.   
Sahibkarlığın inkişafı son 5 ildə geniş vüsət almışdır. Bu gün 
Azərbaycan sahibkarları nəinki daxili bazarı təmin edirlər, 
görülmüş işlər nəticəsində çox yaxşı ixrac potensialı da yara-
dılıbdır. Məhsullarımız dünya standartlarına cavab verir, bey-
nəlxalq sertifikatlar alır. Həm yeyinti sənayesində, həm tikinti 
sənayesində. Emal müəssisələrinin fəaliyyəti genişlənir, 
Azərbaycanda bölgənin ən böyük emal müəssisələri yaradılır. 
Məsələn, Biləsuvar süd emalı zavodu bu gün südlə nəinki 
Azərbaycanı, bütün bölgəni təmin edəcəkdir. Yaxud İmişlidə 
tikilmiş şəkər zavodu ölkənin tələbatını tam şəkildə ödəyir. Hər 
zaman şəkər ölkəmizə xaricdən gətirilib. Bu gün isə həm daxili 
tələbat ödənilir, həm də ixrac edilir.  
Bu il Sahibkarlığa Kömək Milli Fondu tərəfindən veriləcək 
kreditlərin həcmi artırılacaqdır. Son dövrdə hər il 100 milyon 
dollar səviyyəsində vəsait ayrılırdı. Bu il daha da çox həcmdə 
ayrılacaqdır. Çünki əvvəlki illərdə verilən kreditlər qayıtmağa 
başlayıbdır. Yəni sahibkarlar əksər hallarda kreditlərdən 
 95 
səmərəli istifadə ediblər və o kreditlər qayıdır, qayıtdıqca 
yenidən iqtisadiyyatın inkişafı üçün kreditlər şəklində güzəştli 
şərtlərlə sahibkarlara veriləcəklər.  
Son illər ərzində bu sahədə çox böyük irəliləyiş əldə edilib, 
qanunsuz müdaxilələrin sayı azalıb – halbuki, tamamilə aradan 
qaldırılmalıdır – sahibkarlıqla məşğul olmaq üçün prosedur 
qaydaları tamamilə sadələşdirilibdir. «Bir pəncərə» prinsipinin 
tətbiqi bu sahədə, demək olar ki, böyük dönüşə səbəb oldu. 
Yerli icra orqanlarının fəaliyyəti çox vacibdir. Çünki məq-
sədimiz bölgələrdə sahibkarlığı inkişaf etdirməkdir və deyə 
bilərəm ki, dövlət tərəfindən və prezident tərəfindən 
sahibkarlığın inkişafına çox böyük dəstək var. Bir sözlə, növbəti 
5 il ərzində bu vaxta qədər həllini tapmamış məsələlər, onların 
tam əksəriyyəti bütünlüklə həllini tapmalıdır. 
Mən 5 il əvvəl qəbul olunmuş proqramın əsas məqsədləri 
haqqında öz fikirlərimi söylədim. O məqsədlərin hamısına biz 
çatmışıq, proqramı artıqlamasilə yerinə yetirmişik. Növbəti 5 il 
üçün proqramın icrası nəticəsində ölkə qarşısında duran əsas 
vəzifələr icra olunacaq və ondan sonra əlbəttə ki, yeni məsələlər 
ortaya çıxacaqdır. Həyat yerində durmur, öz axarı ilə gedir və 
biz prosesləri qabaqlamalıyıq. Biz gələcəyə baxmalıyıq. Həm 
bugünkü problemlərin həlli üçün çalışmalıyıq, həm də öz 
siyasətimizlə, qəbul edilmiş proqramlarla ölkəmizin 
uzunmüddətli, dayanıqlı inkişafını təmin etməliyik. On ildən 
sonra, əlli ildən sonra elə olmalıdır ki, Azərbaycan daim 
çiçəklənsin, xalq yaxşı yaşasın.  
Artıq ölkəmiz çox etibarlı tərəfdaş kimi tanınır. Daxildə 
hökm sürən sabitlik, xalqla iqtidar arasında olan birlik və daxili 
proseslərin müsbət istiqamətdə inkişafı Azərbaycanın 
beynəlxalq mövqelərini  möhkəmlədibdir. Beynəlxalq mövqelər 
Azərbaycan üçün yeni şəraitin yaradılmasına gətirib çıxarır. 
Çünki imkanlarımız artır, təsir dairələrimiz genişlənir. 
Azərbaycan xarici əməkdaşlığa həmişə hazır olan ölkədir və bu 
istiqamətdə həm xarici investisiyaların cəlb edilməsi üçün, həm 
də regional əməkdaşlıq məsələlərində bizim təşəbbüskar 
 96 
olmağımız – bütün bunlar ölkə haqqında kifayət qədər dolğun 
təəssürat yaratdı. Məqsədimiz odur ki,  Azərbaycan xalqı daha 
da yaxşı yaşasın, möhkəmlənsin,  zəngin, inkişaf etmiş ölkəyə 
çevrilsin,  yoxsulluq tamamilə aradan qaldırılsın və ölkəmizin 
uzunmüddətli inkişafı təmin olunsun. Bu vaxta qədər verilən 
bütün qərarlar düzgün olmuşdur. 
 İndiyədək verilən bütün vədlər öz yerini tapmışdır. 2003-cü 
ildə prezident seçkiləri ərəfəsində verilən bütün vədlər həyatda 
öz əksini tapdı. Elə bir məsələ yoxdur ki, həll olunmasın. Bunun 
da çox böyük əhəmiyyəti var. Azərbaycan xalqı yaxşı bilir ki,  
nə demişiksə, onu edəcəyik. Xalqımızın, dövlətimizin hərtərəfli 
inkişafı və müstəqilliyin möhkəmlənməsi üçün səylərimizi əsir-
gəmirik və əsirgəməyəcəyik. Azərbaycan müstəqil ölkədir, 
müstəqil siyasət aparır. Bu siyasətin mənbəyi də xalqdır. Mən 
sizə və Azərbaycan xalqına növbəti 5 il ərzində səmərəli 
fəaliyyət arzulayıram. Əminəm ki, nəzərdə tutulmuş bütün 
vəzifələr uğurla icra ediləcəkdir və ölkəmizin hərtərəfli inkişafı 
təmin olunacaqdır. 
Sağ olun. 
 
 
 
 
 97 
 
 
 
QANA RESPUBLİKASININ PREZİDENTİ  
ZATİ-ALİLƏRİ  
CƏNAB CON EVANS ATTA MİLLSƏ 
 
Hörmətli cənab Prezident! 
Milli bayramınız – Müstəqillik günü münasibətilə Sizə və 
bütün xalqınıza ən səmimi təbriklərimi yetirirəm. 
Ümidvaram ki, Azərbaycan ilə Qana arasında təşəkkül 
tapmış münasibətlər xalqlarımızın mənafeləri naminə dostluq və 
əməkdaşlıq məcrasında inkişaf edəcəkdir. 
Sizə möhkəm cansağlığı, işlərinizdə uğurlar, xalqınıza sülh 
və tərəqqi arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 24 fevral 2009-cu il 
 
 
 
 98 
 
 
 
BOLQARISTAN RESPUBLİKASININ 
PREZİDENTİ ZATİ-ALİLƏRİ  
CƏNAB GEORGİ PIRVANOVA 
 
Hörmətli cənab Prezident! 
Bolqarıstan Respublikasının milli bayramı münasibətilə 
Sizi və Sizin simanızda bütün xalqınızı öz adımdan və 
Azərbaycan xalqı adından səmimi-qəlbdən təbrik edirəm. 
Azərbaycan–Bolqarıstan münasibətlərinin hazırkı səviyyəsi, 
əlaqələrimizin əhatə dairəsinin gündən-günə genişlənməsi 
məmnunluq doğurur. Əminəm ki, qarşılıqlı maraq doğuran bir 
sıra sahələrdə sıx əməkdaşlığımızı, regional qurumlar və 
transmilli layihələr çərçivəsində birgə səylərimizi bundan sonra 
da səmərəli şəkildə davam etdirəcəyik. 
Bu əlamətdar gündə Sizə ən xoş arzularımı yetirir, dost 
Bolqarıstan xalqına əmin-amanlıq və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 24 fevral 2009-cu il 
 
 99 
 
 
 
DAXİLİ İŞLƏR NAZİRLİYİNİN HOSPİTALININ 
YENİ BİNASININ İSTİFADƏYƏ VERİLMƏSİ  
 
24 fevral 2009-cu il  
 
Fevralın 24-də Bakının Nərimanov rayonunda, Daxili 
İşlər Nazirliyinin general-leytenant Arif Heydərov adına 
Respublika Hospitalının yeni binası istifadəyə verilmişdir. 
Azərbaycan prezidenti, Ali Baş Komandan İlham Əliyev 
mərasimdə iştirak etmişdir. 
Daxili İşlər naziri general-polkovnik Ramil Usubov döv-
lətimizin başçısına raport verdi. 
Hospitalın kollektivi prezident İlham Əliyevi hərarətlə 
qarşıladı. Dövlətimizin başçısına gül dəstəsi təqdim olundu. 
Azərbaycan prezidenti İlham Əliyev hospitalın açılışını 
bildirən lenti kəsdi. 
Hospitalın bünövrəsi 2007-ci il martın 19-da prezident 
İlham Əliyev tərəfindən qoyulmuşdu. Altımərtəbəli 3 korpusdan 
ibarət 320 çarpayılıq çoxprofilli hospitalın ümumi sahəsi 21 
min kvadratmetrdir. 
Hospitalın qəbul şöbəsində və təcili yardım bölməsində 
xəstələrə ilkin tibbi yardım göstərilməsi üçün hər cür şərait 
yaradılmışdır. Kompyuter tomoqrafiyası, nüvə-maqnit rezonan-
sı, rəqəmsal rentgen və ultrasəs müayinəsi otaqlarındakı 
avadanlıqlar da daxil olmaqla, bütün tibbi avadanlıqlar xa-
ricdən gətirilmişdir. 
Hospitalda müxtəlif profilli 5 cərrahiyyə otağı olan əməliy-
yat bloku, reanimasiya, intensiv terapiya, reabilitasiya və 
fizioterapiya, kardiologiya, nevrologiya, travmatologiya, 
uronefrologiya, oftalmologiya, otolorinqologiya, stomatologiya, 
funksional diaqnostika, radiologiya, hidroterapiya, endo-
krinologiya şöbələri, dəqiq analizlərin aparılması üçün ən 
 100 
müasir avadanlıqla təchiz olunmuş kliniki diaqnostika labo-
ratoriyası fəaliyyət göstərir. 
Dövlətimizin başçısı hospitalın tikintisinə və hazırkı 
vəziyyətinə dair filmə baxdı. 
Foyedə ümummilli lider Heydər Əliyevin və prezident İlham 
Əliyevin Azərbaycanda daxili işlər orqanlarının və səhiyyənin 
maddi-texniki bazasının möhkəmləndirilməsi istiqamətində 
həyata keçirdikləri tədbirləri əks etdirən fotoguşə yaradılmışdır. 
Azərbaycan prezidenti hospitalın binası ilə yaxından tanış 
oldu, anesteziologiya-əməliyyat, travmatologiya, reabilitasiya 
və reanimasiya şöbələrinə, kliniki diaqnostika laboratoriyasına 
baxdı. 
Sonra tibb ocağının kollektivi ilə görüşən prezident İlham 
Əliyev yeni binanın istifadəyə verilməsi münasibətilə onlara 
təbriklərini çatdırdı: 
– Hospitalın açılışı münasibətilə sizi təbrik edirəm. Çox 
gözəl şərait yaradılıb, avadanlıqlar quraşdırılıbdır. Burada 
dünyanın ən yüksək standartları tətbiq olunubdur. Təxminən 2 il 
bundan əvvəl biz bu gözəl binanın təməlini qoyduq və bu gün 
açılışında iştirak edirik. Əlbəttə ki, burada yüksək səviyyəli tibb 
xidməti, xəstələrə böyük qayğı göstərilməlidir. Həm diaqnostika 
üçün, həm də müalicə üçün, əməliyyatların aparılması üçün 
bütün imkanlar var. Sizə burada yaxşı işləməyi arzulayıram, 
xəstələrə yaxşı baxın. 
Hospitalın əməkdaşı, tibb xidməti kapitanı Hüsniyə 
Kazımova kollektivin adından təşəkkür edərək dedi: 
– Hörmətli cənab Prezident, bu möhtəşəm, bütün səhiyyə 
tələblərinə cavab verən, ən müasir tibb avadanlıqları ilə təchiz 
edilmiş hospitalı istifadəmizə verdiyinizə, göstərdiyiniz yüksək 
diqqət və qayğıya görə həkimlərimiz, bütün tibb işçilərimiz 
adından Sizə dərin minnətdarlığımızı və təşəkkürümüzü 
bildiririk. 
Cənab Prezident, bu nəcib və xeyirxah işləriniz biz tibb 
işçilərini daha da vicdanla işləməyə ruhlandırır, xalqımıza 
layiqli xidmət etməyi qarşımıza əsas vəzifə kimi qoyur. 
 101 
Bütün kollektivimiz adından Sizi əmin edirik ki, bu gün 
verdiyiniz tapşırıqları tam məsuliyyətlə yerinə yetirəcək, 
vəzifəmizin icrasında bizə göstərdiyiniz böyük diqqət və 
qayğınıza layiqli işimizlə cavab verəcəyik. 
Daxili İşlər Nazirliyinin veteranı Bəylər Hüseynov da ürək 
sözlərini söylədi: 
– Cənab Prezident, mən 30 minlik veteranlar və onların ailə 
üzvləri adından Sizi ürəkdən salamlayıram. Sizə cansağlığı, 
uzun ömür, xalqımızın gələcəyi naminə gördüyünüz böyük 
işlərdə uğurlar arzulayıram. 
Sizin diqqətiniz və qayğınız sayəsində tikilib istifadəyə 
verilən bu gözəl tibb ocağı biz veteranlara, daxili işlər orqan-
larının bütün şəxsi heyətinə çox böyük və dəyərli hədiyyə, bizə 
olan diqqətinizin parlaq təzahürüdür. 
Cənab Prezident, biz çox şadıq ki, Siz ulu öndərimiz Heydər 
Əliyevin ideyalarını həyata keçirməklə yanaşı, onları XXI əsrin 
tələblərinə uyğun olaraq daha da inkişaf etdirir və 
təkmilləşdirirsiniz. Bu bizi çox sevindirir. 
İ l h a m   Ə l i y e v: Təşəkkür edirəm. Bütün veteranlara 
mənim salamlarımı çatdırın. Onlar möhkəm olsunlar, xəstə-
lənməsinlər. Amma işdir, xəstələnsələr, artıq müalicə üçün 
gözəl şərait var. Bu hospital doğrudan da dünyanın ən yüksək 
standartlarına cavab verir. Dünyanın ən inkişaf etmiş 
ölkələrində mövcud olan xəstəxanalardan heç nə ilə fərqlənmir. 
Bəlkə də onları qabaqlayır. Burada ən müasir avadanlıq 
quraşdırılıb və bina da çox gözəl, zövqlə tikilibdir. Həm xarici 
görünüşü gözəldir, həm də daxili dizaynı. Şübhə etmirəm ki, 
burada işləmək də çox xoş olacaqdır. 
Bir daha sizi təbrik edirəm və uğurlar arzulayıram. 
 
 
 
 
 
 
 102 
DAXİLİ İŞLƏR NAZİRLİYİNİN «TƏHLÜKƏSİZ 
ŞƏHƏR» AVTOMATLAŞDIRILMIŞ İDARƏETMƏ 
MƏRKƏZİNİN AÇILIŞI  
 
24 fevral 2009-cu il  
 
Bakıda Daxili İşlər Nazirliyinin «Təhlükəsiz şəhər» 
Avtomatlaşdırılmış İdarəetmə Mərkəzi istifadəyə verilmişdir. 
Azərbaycan prezidenti İlham Əliyev açılış mərasimində 
iştirak etmişdir. 
Daxili İşlər naziri general-polkovnik Ramil Usubov 
Mərkəzin açılışa hazır olması barədə raport verdi. 
Prezident İlham Əliyev Mərkəzin rəmzi açılışını bildirən 
lenti kəsdi. 
Binanın girişində ulu öndər Heydər Əliyevin «Polis peşəsi 
ağır peşədir, o bir tərəfdən, cəsarət, şəxsi mətanət, ikinci 
tərəfdən,  bilik, dərrakə, elm, təhsil, təcrübə tələb edir» müdrik 
kəlamı yazılmış xüsusi lövhə vurulmuşdur. 
Dövlətimizin başçısı Mərkəzin operativ müşahidə zalında 
videogörüntüləri izlədi. 
«Təhlükəsiz şəhər» sistemi prezident İlham Əliyevin 2004-cü il 
iyunun 30-da təsdiq etdiyi «Azərbaycan Respublikasında polis 
orqanlarının fəaliyyətinin təkmilləşdirilməsinə dair Dövlət 
Proqramı» çərçivəsində həyata keçirilən layihələrdən biridir. 
Sistemin məqsədi insan və vətəndaş hüquq və azadlıqlarını, 
əhalinin təhlükəsizliyini, dövlətin, fiziki və hüquqi şəxslərin 
qanuni mənafelərini hüquqazidd əməllərdən qorumaqdır. 
Təyinatı isə paytaxtda hüquq qaydasına riayət edilməsinə 
nəzarətin müasir informasiya-kommunikasiya texnologiyaları, o 
cümlədən videomüşahidə vasitəsilə həyata keçirilməsi, fasiləsiz 
şəkildə canlı izlənilməsi, qanunazidd hallara, fövqəladə 
vəziyyətlərə çevik reaksiya verməkdir. 
Prezidentin tapşırığına əsasən, Bakı şəhərində bütövlükdə 
4 minədək kameranın quraşdırılması planlaşdırılır. İlkin mərhə-
lədə paytaxtda Türkiyənin «Ekin» şirkəti 555 videokamera 
 103 
quraşdırmışdır. Kameralar əsasən yol kəsişmələrində və əhalinin 
sıx olduğu ərazilərdə yerləşdirilmişdir. Ərazidə şübhəli əşya qeydə 
alınarkən idarəetmə mərkəzinə həyəcan siqnalı ötürülür. Axtarışda 
olan avtomobillərin müəyyən edilməsində xüsusi rol oynayan bu 
sistem dövlət nömrə nişanlarını avtomatik qeydə alır. Sistem baş 
vermiş yol-nəqliyyat hadisələrini də qeydə alır və yol-patrul 
xidmətlərinə məlumat ötürür. 
İşıqforun qırmızı işığında keçən və digər yol hərəkəti 
qaydalarını pozan avtomobillər avtomatik müəyyənləşdirilir, 
yollarda yaranmış tıxacların təhlilini aparır, avtomobillərin 
ümumi sayını müəyyən edir və sürətini ölçür. Beynəlxalq 
təcrübəyə əsasən, gələcəkdə respublikanın əsas avtomobil ma-
gistrallarında – Rusiya, Gürcüstan və İran istiqamətindəki 
yollarda videomonitorinqin aparılması nəzərdə tutulur. «Təh-
lükəsiz şəhər» sisteminin yaradılmasında dünyanın aparıcı 
şirkətlərinin avadanlıqlarından istifadə olunmuşdur. Kameralar 
Yaponiyanın «Sanyo», videodivar Belçikanın «Barko», server-
lər və şəbəkə avadanlığı isə ABŞ-ın «Sisko» və «HP» şirkət-
lərinin istehsalıdır. «Təhlükəsiz şəhər» sistemi layihəsinin 
icrasına 10 milyon manat vəsait ayrılmışdır. Quraşdırılmış 
videokameralardan 200-ü mərkəzdən idarə olunmaqla 360 
dərəcə horizontal, 180 dərəcə vertikal dönür. Bütün kameralar 
videogörüntüləri optik şəkildə 36 dəfə, rəqəmli olaraq 16 dəfə 
yaxınlaşdıra bilir. Operativ müşahidə mərkəzində 24 ekrandan 
ibarət və hərəsi 80 düym ölçüdə olan videodivar quraş-
dırılmışdır. Hər bir ekran videogörüntüləri 1, 4, 6, 8, 9, 12 
hissəyə bölür. Bu bölünmələr avtomatik qaydada aparıla bilər. 
Mərkəzdə texniki təminat qrupu ilə birlikdə 50-yə yaxın işçi 
çalışır və hər gün 36 operatordan 12 nəfəri növbəyə çıxacaqdır. 
İşçilər informasiya və kommunikasiya üzrə ali təhsil almış və 
bir ildən çox iş təcrübəsi olan şəxslərdir. 
Prezidentə məlumat verildi ki, qeydə alınan görüntülər bu 
Mərkəzdən əlavə, nazirliyin inzibati binasında yerləşən 
qərargahda, Baş Mühafizə İdarəsində, Bakı Şəhər Baş Polis 
İdarəsində, paytaxtın bütün dövlət yol polisi qurumlarında və 
 104 
rayon polis idarələrində də müşahidə olunur. Görüntülər 30 
gün sistemin yaddaşında saxlanılır. Zərurət yarandıqda isə 
daha uzun müddətə arxivləşdirilir. 
Prezident İlham Əliyev ikinci mərtəbədə ümummilli lide-
rimizin və dövlətimizin başçısının fəaliyyətini əks etdirən 
fotoguşəyə, idarəetmə mərkəzinin konfrans salonuna baxdı, 
«102 qərargahı», «102 operativ otağı» ilə tanış oldu. 
Mərkəzin qeydə aldığı qanun pozuntuları və vətəndaşlara 
qarşı törədilən digər hüquqazidd əməllər barədə dərhal Daxili 
İşlər Nazirliyinin «102» xidmətinə məlumat verilir və bu məlu-
mat yerli polis orqanlarına ötürülür. Təyinatı isə vətəndaşların 
məruz qaldığı hüquqazidd əməllərə çevik reaksiya verilmə-
sindən, əməkdaşların qanunla müəyyən edilmiş vəzifələrini 
daha səmərəli yerinə yetirmələrinin təşkilindən, cinayət və hadi-
sələr barədə daxil olmuş məlumatlar üzrə ərazi polis orqan-
larında görülən işlərə mərkəzləşdirilmiş nəzarətin gücləndiril-
məsindən ibarətdir. 
Xidmət sistemi Bakı, Sumqayıt şəhərləri və Abşeron rayonu 
ərazilərində növbə çəkən polisin post-patrul və yol-patrul 
avtomobillərinin yerini təyin etməyə, ən yaxında olan heyəti 
təxirəsalınmadan hadisə yerinə göndərməyə, onların hərəkət 
marşrutunu fasiləsiz izləməyə imkan verir. İlkin mərhələdə sistem 
Abşeron yarımadasını əhatə edir. Cari ildə onun genişləndirilərək 
respublikanın bütün ərazisini əhatə etməsi planlaşdırılır. «102» 
xidməti sistemi Almaniyanın «Siemens» şirkəti tərəfindən 
quraşdırılmışdır. Ümumi dəyəri 3,5 milyon avrodur. 
Prezident İlham Əliyev görülən işləri yüksək qiymətləndirdi, 
avtomatlaşdırılmış idarəetmə mərkəzinin ölkəmizin paytaxtında 
təhlükəsizliyin etibarlı şəkildə təmin olunmasına və kriminogen 
vəziyyətə nəzarətin daha səmərəli həyata keçirilməsinə imkan 
yaradacağını bildirdi. 
 
 
 
TÜRKİYƏ RESPUBLİKASININ PREZİDENTİ  
 105 
ZATİ-ALİLƏRİ  
CƏNAB ABDULLAH GÜLƏ 
 
Hörmətli cənab Prezident! 
«Türk Hava Yolları» şirkətinə məxsus sərnişin təy-
yarəsinin Amsterdam şəhərinin beynəlxalq hava limanında 
qəzaya uğraması və insan tələfatı xəbəri məni son dərəcə 
kədərləndirdi. 
Baş vermiş faciə ilə əlaqədar dərdinizə şərik çıxır, Sizə, 
həlak olanların ailələrinə və yaxın adamlarına, qardaş Türkiyə 
xalqına şəxsən öz adımdan və Azərbaycan xalqı adından dərin 
hüznlə başsağlığı verir, yaralananlara və xəsarət alanlara şəfa 
diləyirəm. 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 25 fevral 2009-cu il 
 
 
 
 106 
 
 
 
XOCALI SOYQIRIMI FACİƏSİ QURBANLARININ 
XATİRƏSİNİ ANMA MƏRASİMİ  
 
26 fevral 2009-cu il  
 
17  il əvvəl, 1992-ci il fevralın 25-dən 26-na keçən gecə 
Azərbaycanın Xocalı şəhərində bəşəriyyət tarixində törədilmiş 
Xatın, Liditsa, Soqmi, Babi Yar, Salaspils, Oradur faciələri ilə 
bir sırada duran Xocalı soyqırımı baş vermişdir. Azərbaycanın 
tarixinə qanlı hərflərlə yazılmış həmin gecə erməni silahlı 
dəstələri hələ SSRİ dövründə Xankəndi şəhərində yerləşmiş, 
şəxsi heyətinin xeyli hissəsi ermənilərdən ibarət olan 366-cı 
motoatıcı alayın zirehli texnikasının və hərbçilərinin köməyi ilə 
qədim Xocalı şəhərini yerlə yeksan etmişlər. 
Bu qanlı gecədə erməni təcavüzkarlarının törətdikləri vəh-
şilik yaddaşlardan heç zaman silinməyəcəkdir. Çünki həmin 
gecə baş verənlər təkcə Azərbaycan xalqına qarşı soyqırımı 
deyildi, bəşəriyyətə, insanlığa qarşı törədilmiş qanlı cinayət idi. 
«Böyük Ermənistan» dövləti yaratmaq kimi xəstə xülyanın əsiri 
olmuş erməni millətçilərinin xalqımıza qarşı törətdikləri bu 
növbəti kütləvi qırğın 613 nəfərin, o cümlədən 106 qadının, 63 
uşağın, 70 qocanın həyatına son qoydu. Bu faciə zamanı 1275 
dinc sakin əsir götürüldü, onlardan 155 nəfərinin taleyi hələ də 
məlum deyildir. 
Buna baxmayaraq, o zamankı Azərbaycan hakimiyyəti bu 
dəhşətli hadisəyə siyasi qiymət verilməsi, qanlı qırğın barədə 
obyektiv məlumatların dünya ictimaiyyətinə çatdırılması üçün 
heç bir iş görmədi. 
Yalnız ümummilli lider Heydər Əliyev xalqın təkidli tələbi ilə 
hakimiyyətə gəldikdən sonra bu qanlı faciəyə ilk dəfə hüquqi-
siyasi qiymət verildi. Ulu öndər bununla bağlı demişdir: 
«Xocalı soyqırımı XX əsrin ən böyük insan faciələrindən 
 107 
biridir. Xocalıda misli görünməmiş qəddarlıqla törədilmiş bu 
insan qırğınının Yer kürəsinin hər hansı bir guşəsində baş 
verməsinin qarşısını almaq üçün Xocalı soyqırımı həqiqətləri 
dünya ictimaiyyətinə hərtərəfli çatdırılmalı və humanizm 
ideallarına sədaqət nümayiş etdirən bütün insanların bu faciəyə 
öz qəti, birmənalı mövqelərini bildirmələri üçün ciddi və 
məqsədyönlü iş aparılmalıdır». 
Xocalı soyqırımının 17-ci ildönümü ilə əlaqədar anma 
mərasimində iştirak etmək üçün fevralın 26-da səhər tezdən 
Azərbaycan paytaxtının minlərlə sakini Xətai rayonunda faciə 
qurbanlarının xatirəsinə ucaldılmış abidənin önünə toplaş-
mışdı. 
Azərbaycan Respublikasının Prezidenti İlham Əliyev anma 
mərasimində iştirak etmişdir. 
Abidənin yanında Fəxri qarovul dəstəsi düzülmüşdü. 
Prezident İlham Əliyev abidənin önünə əklil qoydu, faciə 
qurbanlarının xatirəsinə ehtiramını bildirdi. 
Mərasimdə Baş nazir Artur Rasizadə, Milli Məclisin sədri 
Oqtay Əsədov, Prezidentin İcra Aparatının rəhbəri Ramiz 
Mehdiyev, digər dövlət və hökumət nümayəndələri, Milli 
Məclisin deputatları, nazirlər, komitə və şirkət rəhbərləri, dini 
konfessiyaların başçıları, habelə qırğından xilas ola bilmiş 
Xocalı sakinləri iştirak edirdilər. 
 
 
 
 
 
 
 
 
 
 
 
 
 108 
 
 
 
ATƏT-in MİNSK QRUPUNUN HƏMSƏDRLƏRİ VƏ 
ATƏT-in HAZIRKI SƏDRİNİN XÜSUSİ 
NÜMAYƏNDƏSİ İLƏ GÖRÜŞ  
 
Prezident sarayı  
 
27 fevral 2009-cu il  
 
Azərbaycan Respublikasının Prezidenti İlham Əliyev 
fevralın 27-də ATƏT-in Minsk qrupunun həmsədrləri Mətyu 
Brayzəni (ABŞ), Bernar Fasyeni (Fransa), Yuri Merzlyakovu 
(Rusiya) və ATƏT-in hazırkı sədrinin xüsusi nümayəndəsi Anji 
Kaspirşiki qəbul etmişdir. 
Görüşdə Ermənistan–Azərbaycan, Dağlıq Qarabağ münaqi-
şəsinin nizama salınması ilə bağlı aparılan danışıqların hazırkı 
vəziyyəti və perspektivlərinə dair fikir mübadiləsi aparılmışdır. 
 
 
 
 
 
 109 
 
 
 
FRANSANIN «TOTAL» ŞİRKƏTİNİN KƏŞFİYYAT 
VƏ HASİLAT ÜZRƏ PREZİDENTİ  
İV LUİ DARRİKARRER İLƏ GÖRÜŞ  
 
Prezident sarayı  
 
27 fevral 2009-cu il  
 
Azərbaycan Respublikasının Prezidenti İlham Əliyev 
fevralın 27-də Fransanın «Total» şirkətinin kəşfiyyat və hasilat 
üzrə prezidenti İv Lui Darrikarreri qəbul etmişdir. 
Dövlətimizin başçısı Xəzər dənizinin Azərbaycan sekto-
rundakı «Abşeron» yatağı blokunun kəşfiyyatı, işlənilməsi və 
hasilatın pay bölgüsü haqqında Azərbaycan Dövlət Neft Şirkəti 
və Total Exploration and Production Abşeron B.İ.V.İ şirkəti 
arasında imzalanmış sazişin əhəmiyyətini vurğuladı. Ölkəmizin 
«Total» şirkəti ilə əməkdaşlığına toxunan prezident İlham 
Əliyev işbirliyinin bundan sonra da genişlənəcəyinə əminliyini 
bildirdi. 
İv Lui Darrikarrer imzalanmış sazişin önəmini vurğuladı. O, 
Azərbaycanla əməkdaşlığın uğurla həyata keçirilməsi üçün 
geniş imkanların olduğunu dedi və işbirliyinin daha da inkişaf 
edəcəyinə əminliyini söylədi. 
 
 110 
 
 
 
RUSİYA FEDERASİYASI PREZİDENTİ 
ADMİNİSTRASİYASININ RƏHBƏRİ SERGEY 
NARIŞKİN İLƏ GÖRÜŞ  
 
Prezident sarayı  
 
27 fevral 2009-cu il  
 
Azərbaycan Respublikasının Prezidenti İlham Əliyev 
fevralın 27-də Rusiya Federasiyası Prezidenti Administra-
siyasının rəhbəri Sergey Narışkini qəbul etmişdir. 
Görüşdə ikitərəfli münasibətlərin müxtəlif sahələrdə uğurla 
inkişaf etdiyi vurğulandı. M.Lomonosov adına Moskva Dövlət 
Universitetinin Bakı filialının açılmasının humanitar sahədə 
əməkdaşlığın, ümumən iki ölkə arasındakı münasibətlərin 
genişlənməsində əhəmiyyəti vurğulandı. Rusiya Federasiyası 
Prezidenti Administrasiyasının rəhbəri Sergey Narışkinin 
rəhbərlik etdiyi nümayəndə heyətinin Azərbaycana səfərinin 
qarşılıqlı əlaqələrin genişlənməsinə töhfə verdiyi bildirildi. 
Görüşdə ikitərəfli münasibətlərin bundan sonra da geniş-
lənəcəyinə əminlik ifadə olundu. 
 
 
 
 
 
 
 
 
 
 
 
 111 
 
 
 
 
 
KİKBOKSİNQ TƏŞKİLATLARI DÜNYA 
ASSOSİASİYASININ PREZİDENTİ ENNİO 
FALSONİ İLƏ GÖRÜŞ  
 
Prezident sarayı  
 
27 fevral 2009-cu il  
 
Azərbaycan Respublikasının Prezidenti İlham Əliyev 
fevralın 27-də Kikboksinq Təşkilatları Dünya Assosiasiyasının 
prezidenti Ennio Falsonini qəbul etmişdir. 
Ennio Falsoni Azərbaycanda idmanın inkişafı üçün hər cür 
şəraitin yaradıldığını vurğuladı. Ölkəmizin beynəlxalq idman 
aləmində artan nüfuzundan danışan qonaq bir sıra mötəbər 
beynəlxalq yarışların keçirilməsi üçün Azərbaycanda əlverişli 
imkanın olduğunu söylədi. 
Prezident İlham Əliyev Azərbaycanda idmanın bütün növ-
lərinə dövlət tərəfindən yüksək diqqət göstərildiyini, gənclərin 
fiziki sağlamlığı üçün ölkəmizin hər yerində lazımi idman 
infrastrukturunun yaradıldığını bildirdi. Dövlətimizin başçısı 
Kikboksinq Təşkilatları Dünya Assosiasiyası ilə Azərbaycanın 
müvafiq idman qurumlarının əməkdaşlığının gələcəkdə daha da 
genişlənəcəyinə ümidvar olduğunu vurğuladı. 
 
 
 
 112 
 
 
 
 
BAKIDA M.V.LOMONOSOV ADINA MOSKVA 
DÖVLƏT UNİVERSİTETİNİN FİLİALININ RƏSMİ 
AÇILIŞI  
 
27 fevral 2009-cu il  
 
Fevralın 27-də Bakıda M.V.Lomonosov adına Moskva 
Dövlət Universitetinin filialının rəsmi açılışı olmuşdur. 
Azərbaycan prezidenti İlham Əliyev və xanımı Mehriban 
Əliyeva mərasimdə iştirak etmişlər. 
MDU-nun filialının açılışında RF Prezidenti Admi-
nistrasiyasının rəhbəri Sergey Narışkinin başçılıq etdiyi Rusiya 
nümayəndə heyəti də iştirak edirdi. 
Bakıda M.V.Lomonosov adına Moskva Dövlət Univer-
sitetinin filialının açılması barədə sərəncam Azərbaycan 
prezidenti İlham Əliyev tərəfindən 2008-ci il yanvarın 15-də 
imzalanmışdır. Hazırda filialda 3 fakültə – filologiya, kimya və 
tətbiqi riyaziyyat fakültələri fəaliyyət göstərir. Burada tədris 
prosesi MDU-nun proqramları əsasında qurulmuşdur. 
Məşğələlər əsasən, dünyada ən nüfuzlu ali məktəblərdən biri 
olan bu universitetin professor-müəllim heyəti tərəfindən 
aparılır. 
Prezident İlham Əliyevi M.V.Lomonosov adına Moskva 
Dövlət Universitetinin rektoru akademik Viktor Sadovniçi və 
MDU-nun Bakı filialının rektoru professor Nərgiz Paşayeva 
qarşıladılar. 
Dövlətimizin başçısı Rusiya Federasiyası Prezidenti 
Administrasiyasının rəhbəri Sergey Narışkinlə salamlaşdı. 
İ l h a m   Ə l i y e v: MDU-nun filialının rəsmi açılışı 
münasibətilə sizi ürəkdən təbrik edirəm. Bu, ölkəmizin 
həyatında həqiqətən böyük hadisədir. Mən çox şadam ki, bu 
 113 
bina yaxşı təmir edilmişdir və indi bütün müasir tələblərə cavab 
verir. Başlıcası odur ki, burada təhsil MDU standartları 
səviyyəsində olacaqdır. Biz çox şadıq ki, MDU-nun 
professorları, müəllimləri buraya gəlir, məşğələlər aparırlar. Bu, 
hər cəhətdən çox yaxşı hadisədir: həm təhsil baxımından, həm 
də ölkələrimiz arasında iqtisadi münasibətlər baxımından. Mən 
çox şadam ki, Azərbaycanda daha bir ali məktəb yaranmışdır və 
ümid edirəm ki, o aparıcı ali məktəblərdən birinə çevriləcəkdir. 
Biz istəyirdik ki, bu proses tezliklə başlansın. Ona görə də 
mövcud binadan istifadə etdik. Lakin bu binanın indiki və 
əvvəlki vəziyyəti tamamilə fərqlidir. Gələcəkdə isə yəqin ki, 
ayrıca korpusun tikilməsi barədə fikirləşmək lazımdır. 
Bu  gün bu mühüm hadisədə bizimlə bərabər Rusiya 
Prezidenti Administrasiyasının rəhbəri Sergey Yevgenyeviç 
Narışkin, MDU-nun rektoru Viktor Antonoviç Sadovniçi, 
Təhsil naziri, Energetika naziri, digər qonaqlarımız da iştirak 
edirlər. Bu da həm Rusiyanın, həm  Azərbaycanın rəhbərliyi 
tərəfindən MDU-nun Bakıdakı filialının fəaliyyətə başlamasına 
göstərilən münasibətin və diqqətin yaxşı əlamətidir. 
S e r g e y   N a r ı ş k i n (Rusiya Prezidenti Administrasi-
yasının rəhbəri): Xoş sözlərə görə çox sağ olun. Mən də öz 
tərəfimdən Sizə Rusiya Federasiyasının Prezidenti Dmitri 
Anatolyeviç Medvedevin səmimi salamlarını çatdırmaq 
istəyirəm. Bu gün biz İlham Heydər oğlu ilə birlikdə Moskva 
Dövlət Universitetinin filialının təntənəli açılışını keçiririk. Bu 
həm Azərbaycan, həm də Rusiya Federasiyası üçün həqiqətən 
əlamətdar hadisədir. Deyə bilərəm ki, bu, MDB üçün də mühüm 
və əlamətdar hadisədir, xüsusən də ona görə ki, 2009-cu il 
MDB-də «Gənclər İli» elan edilmişdir. MDU-nun filialının 
açılışının da «Gənclər İli»nə müəyyən mənada dəxli var. 
İlham Heydər oğlu, dəstəyinizə, daimi qayğınıza görə Sizə 
ən dərin təşəkkürümü bildirməliyəm. Fikrimcə, bu dəstək, bu 
qayğı universitetin filialının yaradılmasında və açılmasında 
həlledici rol oynamışdır. 
 114 
Çox yaxşı haldır ki, bu universitetdə filologiya tədris edilir, 
rus dili də Azərbaycan rəhbərliyinin uzaqgörən siyasətinin bir 
elementidir. Əlbəttə, burada ənənəvi olaraq güclü sayılan elmi 
fənlər – kimya və riyaziyyat tədris edilir. Bu sahələrdə Rusiya 
və Azərbaycan alimləri və müəllimləri həmişə elmin və təhsilin 
ən qabaqcıl sıralarında olmuşlar və indi də belədir. Deyə 
bilərəm ki, Moskva Dövlət Universitetinin Bakıda filialının 
yaradılması iki ölkə arasında strateji tərəfdaşlıqda növbəti 
körpüdür.  
Mən sizin hamınızı ürəkdən təbrik edirəm. Tələbələrə yaxşı 
qiymətlər, müəllimlərə isə ağıllı, diqqətli və gözəl tələbələr 
arzulayıram. 
V i k t o r   S a d o v n i ç i (M.V.Lomonosov adına MDU-nun 
rektoru): İlham Heydər oğlu, mən bu gənclər adından, Moskva 
Universiteti adından Sizə təşəkkür etmək istəyirəm. Siz ilk dəfə 
bu ideyanı irəli sürəndə mən güman etmirdim ki, bu qədər qısa 
müddətdə belə bir bina tapmaq və tədris prosesini bu cür təşkil 
etmək olar. Bu, gənclərin naminə, Sizin ölkənizin naminə, 
elmin gələcəyinin naminə möcüzədir. 
Moskva Universiteti Sizin səylərinizi, təhsil naminə hünə-
rinizi yüksək qiymətləndirir, ən yaxşı professorları məmnu-
niyyətlə buraya gəlir, gəlmək istəyirlər. Artıq buraya gəlmək və 
burada dərs demək istəyənlər növbəyə düzülmüşlər. Çox sağ 
olun, İlham Heydər oğlu! Bu bizim münasibətlərimizin 
tarixində böyük hadisədir. Bu hadisə xalqlarımızın tarixinə 
Sizin adınızla daxil olacaqdır. 
N ə r g i z   P a ş a y e v a (MDU-nun Bakı filialının 
rektoru):  Hörmətli cənab Prezident! 
Əziz dostlar! 
Hörmətli Viktor Antonoviç! 
Mən bizi bu cür dəstəklədiyinə görə Prezident başda 
olmaqla, dövlətimizə təşəkkür edirəm. Filialın yaradılması 
ideyası nisbətən yaxın vaxtlarda meydana gəlmişdir. Lakin 
şəxsən Prezidentimizin dəstəyi sayəsində bu ideya gerçəkliyə 
çevrilmişdir. Buna görə Sizə təşəkkür edirik. Filialın rəhbərliyi 
 115 
adından, onun bütün kollektivi adından prezident Dmitri 
Medvedev başda olmaqla, Rusiya Federasiyasının rəhbərliyinə, bu 
böyük işdə iştirakı olmuş insanların hamısına təşəkkür etmək 
istəyirəm. Əziz həmkarlar, bizim filialın qəlbi sizin sayənizdə 
döyünməyə başlamışdır. Çox sağ olun. 
İ l h a m   Ə l i y e v: Bu improvizə edilmiş mitinqin 
sonunda Rusiya Təhsil nazirinin rolunu da qeyd etmək və bu 
filialın yaranma tarixini bir qədər yada salmaq istəyirəm. 
Vaxtilə Azərbaycanda bir sıra ölkələrin müxtəlif tədris 
müəssisələrinin çoxlu filialı yaradılmışdı. Açığını deyək ki, 
onlar müasir təhsilin tələblərinə cavab vermirdi. Həmin 
filialların bir qismi özləri fəaliyyətini dayandırmışdır. Biz bu 
məsələni müzakirə edəndə belə bir ideya yarandı ki, nə üçün 
aparıcı Rusiya universitetinin filialını yaratmayaq, gəlin diqqəti 
bu məsələ üzərində cəmləşdirək. Biz əməkdaşlıq etmək 
istəyirik. Biz istəyirik ki, tələbələrimiz keyfiyyətli təhsil alsınlar 
və Rusiyanın ən aparıcı ali məktəbi də MDU-dur. Bu ideya 
söhbət prosesində yaranmışdı. Mən çox şadam ki, siz bu təklifi 
çox operativ şəkildə Rusiya rəhbərliyinə çatdırdınız və operativ 
şəkildə qərar qəbul olundu. Açığını deyim ki, Rusiya 
Federasiyasının rəhbərliyi ilə mənim, demək olar, bütün 
görüşlərimdə bu mövzu müzakirə edilirdi. Bu məsələ 
ölkələrimiz arasında münasibətlərin və bütün başqa sahələrdə 
əməkdaşlıq üçün əsas olan humanitar sahədə əməkdaşlığın 
səviyyəsinin daha bir göstəricisi oldu. Ünsiyyət səviyyəsində, 
təmaslar səviyyəsində fəal irəliləyiş olmasa, bu, başqa sahələrdə 
əməkdaşlığı da müəyyən dərəcədə ləngidəcəkdir. Mən ədalət 
naminə bu cür tarixi arayış vermək istəyirdim. 
İkinci tarixi arayış, yəqin ki, çoxlarına məlumdur. Demək 
istəyirəm ki, MDU ilə məni bağlayan təkcə prezident ilə 
Azərbaycanda fəaliyyət göstərən ali məktəbin münasibətləri 
deyildir. Nisbətən yaxın vaxtlarda mən MDU-nun Fəxri doktoru 
adına layiq görülmüşəm və Viktor Antonoviç mənə bu adın 
verilməsi haqqında diplomu Moskvada təntənəli şəraitdə təqdim 
etmişdir. Ona görə mən həm də bu səbəbdən çalışacağam ki, 
 116 
universitet həmişə bizim dövlətin dəstəyini hiss etsin və burada 
təhsil səviyyəsinin eynilə Moskvadakı kimi olması üçün nə 
lazımdırsa edilsin. 
Sizi bir daha təbrik edirəm. Tələbələrə, müəllimlərə böyük 
uğurlar və fəal iş arzulayıram.  
 
* * * 
Sonra prezident İlham Əliyev və Rusiya nümayəndə heyə-
tinin üzvləri filialın auditoriyaları ilə, linqafon kabineti, 
elektron kitabxanası, oxu və kompyuter zalları ilə tanış oldular, 
tədris müəssisəsinin foyesində təşkil edilmiş fotosərgiyə 
baxdılar. 
Azərbaycan prezidenti İlham Əliyev və Rusiya Prezidenti 
Administrasiyasının rəhbəri Sergey Narışkin bir-birinə xatirə 
hədiyyələri bağışladılar. 
Sergey Narışkin MDU-nun Bakı filialının rektoru Nərgiz 
Paşayevaya «Roszarubejsentr»in «Dostluq işinə töhfəsinə 
görə» Fəxri nişanının vəsiqəsini təqdim etdi. 
 
 
 
 
 
 
 
 
 
 
 
 
 
 
 
 
 
 117 
 
AZƏRBAYCAN PREZİDENTİ İLHAM ƏLİYEVİN  
BƏRDƏ RAYONUNA SƏFƏRİ  
 
2 mart 2009-cu il 
 
Azərbaycan prezidenti İlham Əliyev 2009-cu ildə regionlara 
ilk səfərini cəbhə bölgəsində yerləşən Bərdə rayonuna etmişdir. 
    2004–2008-ci illəri əhatə edən regionların sosial-iqtisadi 
inkişafı Dövlət Proqramı ölkəmizin bütün bölgələrinin, o cüm-
lədən Bərdə rayonunun inkişafında mühüm rol oynamışdır.  
Azərbaycanın bu qədim şəhərinə gələn dövlətimizin başçısı 
və xanımı Mehriban Əliyeva ulu öndər Heydər Əliyevin şəhərin 
mərkəzində ucaldılmış abidəsini ziyarət edərək önünə  gül 
dəstələri qoydular. 
 
 Müalicə-Diaqnostika Mərkəzinin açılışı   
 
Martın 2-də Bərdə şəhərində Müalicə-Diaqnostika Mər-
kəzinin açılışı olmuşdur. 
Azərbaycan prezidenti İlham Əliyev mərasimdə iştirak 
etmişdir. 
Dövlətimizin başçısını və xanımı Mehriban Əliyevanı 
Mərkəzin kollektivi, səhiyyə işçiləri böyük hörmətlə qarşıla-
dılar. 
Prezident İlham Əliyev rəmzi açılışı bildirən lenti kəsdi. 
2006-cı ilin martında prezident İlham Əliyevin iştirakı ilə 
təməli qoyulmuş, müasir memarlıq görkəmi ilə diqqəti cəlb edən 
bu səhiyyə ocağı regionların sosial-iqtisadi inkişafı Dövlət 
Proqramı çərçivəsində Dövlət Neft Şirkətinin vəsaiti hesabına 
tikilmişdir. Tikintidə yerli materiallarla yanaşı, Almaniya, 
İspaniya, Polşa, Türkiyə və digər ölkələrdən gətirilmiş inşaat 
materiallarından istifadə olunmuşdur. 
Binanın foyesində ulu öndər Heydər Əliyevin və prezident 
İlham Əliyevin Azərbaycanda səhiyyənin inkişafı sahəsində 
 118 
gördükləri işləri əks etdirən fotoguşə yaradılmışdır. Dövlət Neft 
Şirkətinin prezidenti Rövnəq Abdullayev məlumat verdi ki, 260 
nəfərin çalışacağı bu tibb ocağında qəbul, şüa diaqnostikası, 
hemodializ, anesteziologiya, reanimasiya, konsultativ diaqnos-
tik poliklinika şöbələri, əməliyyat bloku vardır. Hemodializ 
şöbəsi prezidentin ehtiyat fondundan ayrılan vəsait hesabına 
alınmışdır. Bundan əlavə, Mərkəzdə 150 yerlik konfrans salonu, 
əczaxana fəaliyyət göstərir. Konfrans salonunda quraşdırılmış 
monitorun köməyi ilə 4 cərrahiyyə otağında aparılan 
əməliyyatları birbaşa izləmək mümkün olacaqdır. Buradakı 
avadanlıqlar Almaniya, Yaponiya və digər inkişaf etmiş 
ölkələrdən gətirilmişdir. Mərkəzdə tibbi xidmət və müalicə tam 
pulsuz aparılır. Bütün xərcləri Dövlət Neft Şirkəti ödəyir. 
Mərkəzin ayrıca yardımçı stansiyası, qazanxanası, 500 ton 
tutumu olan su anbarı da vardır. Binada müasir standartlara 
cavab verən mərkəzləşdirilmiş istilik və havalandırma sistem-
ləri, habelə ABŞ-ın «OTİS» firmasının istehsalı olan 3 ədəd 
sürətli lift quraşdırılmışdır. Xəstələrin qidalanmalarına da 
xüsusi diqqət yetirilir. İki yeməkxanada eyni vaxtda 54 nəfərin 
qidalanması mümkündür. 
Binanın həyətində 6000 kvadratmetr sahədə yaşıllaşdırma 
işləri aparılmış, müxtəlif ağac və gül kolları əkilmişdir. 
Yeni səhiyyə ocağı Bərdə ilə yanaşı, Ağcabədi, Tərtər, 
Yevlax, Goranboy, Beyləqan, Ağdam və digər rayonların əha-
lisinə də xidmət edəcəkdir. 
Prezident İlham Əliyev ayrı-ayrı mərtəbələrdə yerləşən 
şöbələri, palataları gəzdi, yeməkxanaya, şüa diaqnostikası 
şöbəsindəki kompyuter tomoqrafiyası və rentgen otağında 
rəqəmsal müayinə aparatlarına baxdı. 
Dövlət başçısı reanimasiya şöbəsi, intensiv terapiya palatası 
ilə də tanış oldu. 
Anesteziologiya və reanimasiya şöbələri, əməliyyat otaqları 
ilə tanışlıq zamanı bildirildi ki, burada quraşdırılmış müasir 
avadanlıqlar mürəkkəb əməliyyatların aparılmasına imkan 
verir. 
 119 
İ l h a m   Ə l i y e v:  Sizi bu gözəl Müalicə-Diaqnostika 
Mərkəzinin açılışı münasibətilə ürəkdən təbrik edirəm. Çox 
gözəl binadır, həm xarici gözəlliyi ilə fərqlənir, həm də ki, 
burada ən yüksək tibbi xidmət göstərilməlidir. Əminəm ki, bu 
Mərkəz həm Bərdə sakinlərinə, həm də qonşu rayonlarda 
yaşayan insanlara ən yüksək səviyyədə xidmət göstərəcəkdir. 
Burada ən müasir avadanlıq quraşdırılıb, bunlar dünyanın ən 
qabaqcıl firmalarının məhsullarıdır. İndi əsas vəzifə ondan 
ibarətdir ki, burada işləyən kadrlar o avadanlıqla işləyə bilsinlər. 
Bu gözəl hadisə münasibətilə sizi bir daha ürəkdən təbrik 
edirəm. 
Z e y n ə b   Ə l i y e v a (əməkdar həkim): Möhtərəm  
Prezident, qədim Bərdəyə xoş gəlmisiniz! Rayonumuzun bütün 
əhalisi sevinc içərisindədir. Sizin Bərdəyə hər səfəriniz 
rayonumuza yeni bir həyat gətirir. Bu gün də baharın baş-
lanğıcında gəlmisiniz. Böyük qürur hissi ilə bildirmək istəyirəm 
ki, ümummilli liderimiz Heydər Əliyev Azərbaycana rəhbərliyi 
dövründə heç vaxt öz diqqət və qayğısını Bərdədən əsirgəm-
əmişdir. İkinci rəhbərliyi dövründə isə yenə də qayğı və 
diqqətini bizdən əsirgəməmişdir. Özümü çox xoşbəxt hiss 
edirəm ki, ümummilli liderimiz özü mənə «Əməkdar həkim» 
fəxri adını vermişdir. Mən bununla fəxr edirəm, böyük qürur 
hissi keçirirəm. 
Möhtərəm Prezident, həmişə sağlamlığın keşiyində dur-
duğunuz üçün, camaatın qayğısına qaldığınıza görə Sizə 
ürəkdən təşəkkür edirik. Mehriban xanımın da burada olma-
sından istifadə edərək demək istəyirəm: Mehriban xanım, 
muğama yeni nəfəs verdiyinizə görə, mədəniyyətimizin 
inkişafına, səhiyyəyə, təhsilə göstərdiyiniz misilsiz xidmətlərə 
görə Qarabağ camaatının dərin minnətdarlığını sizə yetirirəm.  
İ l h a m   Ə l i y e v: Mən bu xoş sözlərinizə görə sizə 
minnətdaram və demək istəyirəm ki, Qarabağ torpağında 
yenidən olmağımdan çox böyük məmnunluq hissi keçirirəm. 
Bərdədə olmaq, sizinlə görüşmək mənim üçün həmişə xoş 
olubdur. Hər dəfə Bərdədə olanda hansısa yeni bir müəssisənin, 
 120 
obyektin açılışında biz bərabər oluruq. Bir neçə il əvvəl burada 
Olimpiya İdman Kompleksi tikilmişdir. Sonra bu xəstəxananın 
təməli qoyulmuşdu. Bərdədə həm sosial infrastrukturun, həm də 
sənaye infrastrukturunun yaradılması prosesi çox sürətlə gedir.   
Bərdə Azərbaycanın qədim şəhəridir, qədim torpağıdır və 
mən çox istəyirəm ki, burada bütün sahələrdə işlər yaxşı getsin. 
İnsanlar daha da yaxşı yaşasınlar, ən müasir infrastruktur 
obyektləri tikilsin, insanlara xidmət göstərən bütün müəssisələr 
yüksək səviyyədə olsun.  Bu gözəl Müalicə-Diaqnostika 
Mərkəzi dünyanın ən yüksək standartlarına cavab verir. 
Dünyanın ən qabaqcıl tibb müəssisələrində quraşdırılmış 
avandanlıqlar burada da var. Bəlkə burada daha da müasir 
avadanlıqlar quraşdırılıb, çünki bu, yeni bir səhiyyə müəssisəsi, 
yeni bir diaqnostika mərkəzidir. Bu quruculuq, inkişaf işləri 
Azərbaycanın hər bir bölgəsində gedir və daha da sürətlə 
getməlidir. 
Sizin də qeyd etdiyiniz kimi, dünyanı bürümüş iqtisadi və 
maliyyə böhranı Azərbaycanda o qədər də hiss olunmur. Yəni 
insanlar normal yaşayır, müəssisələr işləyir, maaşlar, pensiyalar 
vaxtlı-vaxtında verilir, bütün infrastruktur, sənaye obyektlərinin 
tikintisi uğurla gedir. 
Bu gün dünyada böyük müəssisələr dayanır, ən inkişaf etmiş 
ölkələrdə böhran bank sistemində, xidmət sektorunda, xüsusilə 
sənaye istehsalında özünü büruzə verir. Müəssisələr dayanır, 
işsizlik yaranır və çox xoşagəlməz hadisələr baş verə bilər. 
Azərbaycanda isə biz bunun əksini görürük, hətta bu böhranlı 
günlərdə, aylarda yeni müəssisələr, yeni tibb məntəqələri, 
məktəblər, zavodlar, fabriklər açılır, sosial obyektlərin tikintisi 
davam edir. 
Mən sizin hamınıza bundan sonra da yeni-yeni uğurlar 
arzulayıram. Arzu edirəm ki, Bərdə sakinləri həmişə olduğu 
kimi, yenə Azərbaycanın müstəqilliyinin möhkəmlənməsində 
öz rolunu oynamağa davam etsinlər. Bir daha demək istəyirəm 
ki, Bərdə Azərbaycanın qədim torpağıdır, strateji şəhəridir və 
onun strateji əhəmiyyəti getdikcə artacaqdır. 
 121 
Sizə bütün işlərinizdə uğurlar, cansağlığı, həkimlərə isə 
xəstələrə yaxşı baxmaq arzulayıram. Əminəm ki, siz bu gözəl 
şəraitdən səmərəli şəkildə istifadə edəcəksiniz. 
 
     Musiqi məktəbinin binasının açılışı  
 
Martın 2-də prezident İlham Əliyev Bərdə şəhərində 
musiqi məktəbinin binasının açılışında iştirak etmişdir. 
Dövlətimizin başçısı açılışı bildirən lenti kəsdi və bina ilə 
tanış oldu. 
Prezident İlham Əliyevin göstərişi və Heydər Əliyev 
Fondunun dəstəyi ilə tikilən 400 şagird yerlik dördmərtəbəli 
binanın tikintisinə 2008-ci ilin mayında başlanılmış, inşaat-
tərtibat işləri 8 aya başa çatdırılmışdır. Bu, Bərdə rayonunda 7-
ci musiqi məktəbidir. 
Prezident İlham Əliyev və xanımı Mehriban Əliyeva ulu 
öndər Heydər Əliyevin mədəniyyət və incəsənətə diqqət və 
qayğısını əks etdirən guşəyə, məktəbin lazımi avadanlıq və 
əyani vəsaitlərlə təmin edilmiş otaqlarına baxdılar. Məktəbin 
akt salonunda müxtəlif konsertlərin təşkili üçün xüsusi səs 
avadanlığı quraşdırılmışdır. 
Prezident İlham Əliyev və xanımı akt salonunda gənc 
musiqiçilərin ifasında «Heyratı» muğamını dinlədilər və  
uşaqların ifasını yüksək qiymətləndirərək onlara uğurlar 
arzuladılar. 
 
 122 
 
Tarix- Diyarşünaslıq Muzeyinin açılışı 
 
Martın 2-də Bərdə şəhərində Tarix-Diyarşünaslıq Mu-
zeyinin açılışı olmuşdur. 
Azərbaycan prezidenti İlham Əliyev mərasimdə iştirak 
etmişdir. 
Dövlətimizin başçısı muzeyin açılışını bildirən lenti kəsdi. 
Muzeylə tanış olan prezidentə məlumat verildi ki, iki 
salonda Bərdənin tarixini, mədəniyyətini əks etdirən 2200 
eksponat, o cümlədən qədim şəhərin maketi nümayiş etdirilir. 
Eksponatların bir çoxu şəhərdə aparılmış arxeoloji qazıntılar 
zamanı tapılmışdır. Muzeydəki eksponatlar Qarabağın tarixini 
saxtalaşdırmağa çalışanlara tutarlı cavabdır. V əsrdə  
Albaniyanın paytaxtı Qəbələdən Bərdəyə köçürüldükdən sonra 
bu şəhər nəinki qədim Azərbaycanın, eləcə də Yaxın Şərqin 
siyasi, iqtisadi və mədəni mərkəzlərindən birinə çevrilmişdi. Bu 
barədə məlumatlar yazılı mənbələrdə əksini tapmışdır. 
Muzeyin yaxınlığında tikinti işləri aparılarkən şəhər qa-
lıqları aşkarlanmışdır. Bu barədə AMEA-nın Arxeologiya  və 
Etnoqrafiya İnstitutuna məlumat verildikdən sonra başlanılan 
qazıntılar zamanı qədim qızıl və gümüş pullar tapılmışdır. 
AMEA-nın arxeoloji ekspedisiyasının tədqiqatları Bərdənin 
yaşının 3 min il olduğunu göstərir. Bununla əlaqədar AMEA bu 
il elmi-praktiki konfrans keçirəcəkdir. Bunlar Azərbaycan 
torpaqlarına göz dikən ermənilərin təbliğatının saxtakarlığını 
bir daha təsdiqləyir. 
Görülən işləri yüksək qiymətləndirən prezident İlham Əliyev 
Azərbaycanın tarixi və mədəniyyətinə həssas münasibətin bariz 
nümunəsi olan Bərdə Tarix-Diyarşünaslıq Muzeyinin daha da 
zənginləşdirilməsi barədə tapşırıq və tövsiyələrini verdi, 
kollektivə uğurlar arzuladı. 
 
 123 
 
Yeni Azərbaycan  Partiyası  Bərdə Rayon Təşkilatının 
inzibati binası ilə tanışlıq 
 
Martın 2-də prezident İlham Əliyev Bərdəyə səfəri 
çərçivəsində Yeni Azərbaycan Partiyası Bərdə Rayon Təşki-
latının inzibati binası ilə tanış olmuşdur. 
Ümumi sahəsi 506,8 kvadratmetr olan ikimərtəbəli binanın 
lazımi avadanlıqla təmin edilmiş iş otaqları və 60 yerlik 
konfrans salonu vardır. Rayon təşkilatının Gənclər Birliyi və 
Qadınlar Şurası da burada yerləşir. 
Binanın Heydər Əliyev guşəsində ulu öndərin Azərbaycanın 
müasir tarixindəki müstəsna rolunu əks etdirən materiallar 
toplanmışdır. 
Bina ilə tanış olan prezident İlham Əliyev burada yaradılmış 
şəraitdən razılığını bildirdi, tapşırıq və tövsiyələrini verdi, 
təşkilatın üzvlərinə uğurlar arzuladı. 
 
Daxili Qoşunların  «N» hərbi hissəsində 
 
Martın 2-də Azərbaycan prezidenti, Ali Baş Komandan 
İlham Əliyev Bərdə rayonuna səfəri çərçivəsində Daxili Qo-
şunların «N» hərbi hissəsi üçün inşa olunmuş şəhərcikdə 
olmuşdur. 
Daxili İşlər naziri, general-polkovnik Ramil Usubov Ali Baş 
Komandana raport verdi. 
Şəhərcikdə əsgərlərin hərbi hazırlığı, məişəti, istirahət 
vaxtlarını mənalı keçirmələri üçün lazımi şərait yaradılmışdır. 
Bu barədə Ali Baş Komandana məlumat verildi. 
Dövlətimizin başçısı əsgər yataqxanası ilə də tanış oldu. 
 
 
 
 124 
 
 
 
AZƏRBAYCAN PREZİDENTİ İLHAM ƏLİYEVİN 
YEVLAX RAYONUNA SƏFƏRİ 
 
2 mart 2009-cu il 
 
Azərbaycan prezidenti İlham Əliyev Bərdəyə səfərini başa 
çatdıraraq, martın 2-də Yevlax şəhərinə gəlmişdir. 
Son 5 ildə regionların sosial-iqtisadi inkişafı Dövlət 
Proqramı çərçivəsində Yevlaxda da mühüm işlər görülmüşdür. 
Şəhərdə abadlıq-quruculuq, tikinti işləri aparılmış, infrastruk-
turun yaxşılaşdırılması, sosial problemlərin aradan qaldırıl-
ması istiqamətində tədbirlər həyata keçirilmişdir. Bu dövrdə 
ümumi daxili məhsulun həcmi 344,1 milyon manat olmuş, 
bunda özəl sektorun payı 93,7 faiz təşkil etmişdir. Ötən illər 
ərzində Yevlaxda rəqabətədavamlı məhsul buraxan iri istehsal 
müəssisələri yaradılmışdı. 2008-ci ildə istehsal edilmiş 12 
milyon 300 min manatlıq sənaye məhsulunun 6,6 milyon 
manatlığı ixrac olunmuşdur. 67 milyon manatlıq kənd təsər-
rüfatı məhsulları istehsal edilmişdir. Son 5 ildə 12 mindən çox, 
o cümlədən 6272 daimi iş yeri açılmışdır. 2008-ci ildə bütün 
maliyyə mənbələri hesabına kapital qoyuluşunun həcmi 151,9 
milyon manat olmuşdur.  
2004–2008-ci illərdə 954 layihə həyata keçirilmiş, əhalinin 
təbii qaz və elektrik enerjisinə olan tələbatını ödəmək istiqa-
mətində mühüm işlər görülmüş, təhsil və səhiyyə obyektləri 
tikilmişdir. 
Dövlətimizin başçısı və xanımı Mehriban Əliyeva əvvəlcə 
şəhərin mərkəzindəki Heydər Əliyev parkında ümummilli li-
derin abidəsini ziyarət edərək önünə gül dəstələri qoydular. 
Parkda Azərbaycanın Dövlət bayrağı ucaldılmışdır. 
 
 
 125 
           
 
          Uşaq xəstəxanasının açılışı  
 
Azərbaycan prezidenti İlham Əliyev martın 2-də Yevlax 
şəhərində uşaq xəstəxanasının açılışında iştirak etmişdir. 
Xəstəxananın kollektivi dövlətimizin başçısını və xanımı 
Mehriban Əliyevanı hərarətlə qarşıladı. 
Prezident İlham Əliyev açılışı bildirən lenti kəsdi və 
xəstəxana ilə tanış oldu. 
Səhiyyə naziri Oqtay Şirəliyev məlumat verdi ki, smeta 
dəyəri 4 milyon manata yaxın olan xəstəxana kompleksi dövlət 
vəsaiti hesabına tikilmişdir. Kompleks üçmərtəbəli əsas 
korpusdan, yoluxucu xəstəliklər korpusundan və yardımçı 
binalardan ibarətdir. 
Əsas korpusun sahəsi 2976 kavdratmetrdir. Burada 86 otaq 
vardır. 760 kvadratmetr sahəsi olan yoluxucu xəstəliklər 
korpusunda isə 33 otaq yerləşir. 
Xəstəxananın mərkəzləşdirilmiş istilik sistemi var. 
Uşaq xəstəxanası poliklinika, qəbul, reanimasiya, somatik və 
laboratoriya şöbələrindən ibarətdir. 
Burada ən müasir rentgen, ultrasəs müayinə aparatları 
quraşdırılmış, göz və burun-boğaz xəstəlikləri, cərrahiyyə, 
stomatoloji kabinetlər yaradılmışdır. 
Dövlətimizin başçısı və xanımı peyvənd otağı, ultrasəs 
müayinəsi, rentgen, kardioloji kabinetlərə, oyun zalına, pala-
talara baxdılar. 
Prezident İlham Əliyev tibb işçilərinə xəstəxanada uğurlu 
fəaliyyət arzulayaraq dedi ki, gözəl xəstəxanadır, həm uşaqların 
müalicəsi üçün çox gözəl şərait yaradılıb, həm də həkimlər üçün 
iş şəraiti çox yaxşıdır. Sizi təbrik edirəm və arzulayıram ki, 
burada siz uşaqlara yaxşı baxasınız, onları yaxşı müalicə 
edəsiniz. 
K ə m a l ə   M ə m m ə d o v a (həkim): Möhtərəm 
Prezident, respublikamızın bütün bölgələrində olduğu kimi, 
 126 
Yevlaxda da insanlar Sizin gəlişinizi çox böyük səbirsizliklə, 
çox böyük sevinclə gözləyirlər.  
Cənab Prezident, burada ucalan əzəmətli binanın yerində 
1934-cü ildə inşa olunmuş köhnə, tam təmirsiz bir bina var idi. 
Şəhərimizin 53 min balaca sakininə xidmət göstərmək, qan 
xəstəliklərinin, infeksion xəstəliklərin müalicəsi üçün lazımi 
tibbi şərait yox idi. Bu səbəbdən də valideynlər xəstə uşaqlarını 
müalicə etdirmək üçün Bakıya, digər şəhərlərə üz tutmaq 
məcburiyyətində qalırdılar. İndi isə Sizin diqqət və qayğınız 
sayəsində ucaldılan möhtəşəm sağlamlıq ocağı bu və ya digər 
xəstəliklərin müalicəsinə ən böyük töhfəsini verəcəkdir. 
Bizim xəstəxananın «Uşaq İli» elan olunan 2009-cu ildə 
istifadəyə verilməsi körpələr üçün, balacalar üçün ən böyük 
töhfədir. 2008-ci ildə doğulan uşaqların sayı 2089 nəfər 
olmuşdur.  
Möhtərəm Prezident, 2007-ci ilin oktyabr ayında Yevlağa 
səfəriniz zamanı Siz Yevlağın Azərbaycanın ən inkişaf etmiş 
şəhərləri sırasında olduğunu demişdiniz. Həqiqətən də, Sizin 
sayənizdə şəhərimiz günü-gündən gözəlləşir, simasını dəyişir. 
Bu gözəl, yaraşıqlı şəhərimizə görə Sizə dərin minnətdar-
lığımızı bildiririk. 
İ l h a m   Ə l i y e v: Mən hər dəfə Yevlaxda olanda, 
buradakı yenilikləri görəndə çox sevinirəm. Müxtəlif vaxtlarda 
Yevlaxda dəfələrlə olmuşam. Son 5 ildə bu, Yevlağa üçüncü 
səfərimdir. Burada son dəfə 2007-ci ildə olmuşam və o vaxt 
dediyim sözlər bu gün də qüvvədədir. Yevlax getdikcə daha da 
gözəlləşir, daha da müasirləşir, çox gözəl binalar tikilir, abadlıq 
işləri aparılır. Bax, bu meydan, Heydər Əliyev prospektinin 
abadlaşdırılması, binaların təmiri – bütün bunlar yəqin ki, sizi 
də sevindirir, məni də sevindirir. Son 5 ildə Yevlax iqtisadi 
inkişaf baxımından Azərbaycanda ən sürətlə inkişaf edən 
rayonlardan biridir. Ümumi daxili məhsul 5 ildə 3-4 dəfə 
artıbdır. Bu onu göstərir ki, görülən işlər, aparılan islahatlar, 
quruculuq çox yüksək səviyyədədir. Azərbaycanın hərtərəfli 
inkişafı üçün iqtisadiyyatın bütün sahələri inkişaf etməlidir. Son 
 127 
5 ildə bizimlə bu sahədə rəqabət aparmaq qabiliyyətində olan 
başqa ölkə yoxdur. Çünki hər bir bölgəmiz və bütövlükdə 
Azərbaycan durmadan inkişaf edir. Məsələn, Yevlax rayonunun 
iqtisadi artımı 3-4 dəfə olubdur, digər rayonlarda da buna 
bənzər mənzərə müşahidə edilir.  
Siz də Yevlaxda yaşayırsınız, yevlaxlısınız və şəhərin sürətli 
inkişaf dinamikasını sizdən yaxşı bilən yoxdur. Çox şadam ki, 
Yevlax Azərbaycanın ən qabaqcıl rayonlarından biridir. Yerli 
icra orqanlarının fəaliyyətini, xüsusilə icra hakimiyyəti 
başçısının fəaliyyətini çox yüksək qiymətləndirirəm.  
Belə yüksək səviyyəli tibbi müəssisənin yaradılması da 
bugünkü Azərbaycanın reallığıdır. Baxmayaraq ki, dünyada indi 
çox böyük iqtisadi və maliyyə böhranı hökm sürür, Azər-
baycanda bunu yəqin ki, çox adam hiss etmir. Vətəndaşlar, 
büdcə təşkilatlarında işləyən insanlar, əminəm ki, bunu hiss 
etmirlər. Əksinə, bəzi hallarda qiymətlərin düşməsi hesabına 
yaşayış səviyyəsi daha da yaxşılaşır. Biz növbəti illərdə də 
sosial məsələlərin həlli, insanların yaxşı yaşaması, tibbi 
xidmətin daha da yüksək səviyyəyə qaldırılması üçün 
səylərimizi əsirgəməyəcəyik, Azərbaycanda bütün bölgələrdə 
çox güclü tibbi xidmət göstərilməlidir. Bu gün günorta Bərdə 
şəhərində müasir Müalicə-Diaqnostika Mərkəzinin açılışında 
iştirak edirdim, indi isə burada uşaq xəstəxanasının açılı-
şındayam. Bir müddətdən sonra biz Yevlaxda böyük xəs-
təxananın açılışında iştirak edəcəyik, onun da tikilməsi 
haqqında göstərişlər verilibdir. 
Yəni, bir sözlə, biz öz sosial siyasətimizi bundan sonra da 
davam etdirəcəyik və Yevlağın timsalında biz bu gözəl 
nailiyyətləri görürük. Mən ümid edirəm ki, növbəti dəfə 
Yevlağa gələndə burada daha yeni gözəl işləri görəcəyəm. Sizə, 
bütün yevlaxlılara bu işlərdə yeni uğurlar arzulayıram. Bir daha 
sizi təbrik edirəm. 
 
           
Yevlax Xalq Teatrı binasının açılışı 
 128 
 
Azərbaycan prezidenti İlham Əliyev martın 2-də Yevlax 
Xalq Teatrı binasının açılışında iştirak etmişdir. 
Şəhərin Heydər Əliyev prospektində daxili imkanlar 
hesabına tikilmiş ikimərtəbəli binanın birinci mərtəbəsində 
xidməti otaqlar, ikinci mərtəbəsində isə qrim otaqları, 174 
yerlik tamaşa salonu yerləşir. Klassik memarlıq üslubunda 12 
sütun binanın fasadına xüsusi yaraşıq verir. 
Binada istilik, müasir işıqlandırma və akustika sistemləri qu-
raşdırılmışdır. Teatrın qarşısındakı meydanda yaşıllıq salınmış, 
yaraşıqlı fəvvarə yaradılmışdır. Fəvvarədə heykəllərdən ibarət 
kompozisiya, binanın yanındakı hasarda Azərbaycanın klassik 
yazıçılarının əsərlərinin personajları diqqəti cəlb edir. 
Dövlətimizin başçısı açılışı bildirən rəmzi lenti kəsdi. 
Prezident və xanımı foyedə ümummilli lider Heydər Əliyevin 
milli mədəniyyətimizin və incəsənətimizin inkişafına diqqət və 
qayğısını əks etdirən guşə ilə tanış oldular. 
Prezident İlham Əliyev kollektivin üzvləri ilə söhbət etdi. 
E l d ə n i z   M u s t a f a y e v (Yevlax Şəhər Mədəniyyət 
Evinin direktoru): Xoş gəlmisiniz, möhtərəm Prezident! Yev-
lağın çoxsaylı mədəniyyət işçiləri adından Sizi salamlayırıq. 
Bizə göstərdiyiniz diqqət və qayğıya görə Sizə minnət-
darlığımızı bildiririk. Çox iftixar hissi keçiririk ki, bizim Yevlax 
şəhəri respublikamızda tanınmış mədəniyyət mərkəzlərindən 
birinə çevrilmişdir. Əlbəttə, Sizin diqqətiniz, qayğınız 
sayəsində. Möhtərəm Prezidentimiz, teatrımıza dövlət 
statusunun verilməsini bütün mədəniyyət işçiləri Sizdən xahiş 
edir. 
Mehriban xanım, Azərbaycan mədəniyyətinə göstərdiyiniz 
bütün qayğıya və diqqətə görə sizə də minnətdarlığımızı 
bildiririk, çox sağ olun. 
İ l h a m   Ə l i y e v: Teatrın açılışı münasibətilə sizi ürək-
dən təbrik edirəm. Yevlax şəhəri üçün də böyük hadisədir və 
onu göstərir ki, hətta dünyanı bürümüş maliyyə böhranı zamanı 
da Azərbaycanda mədəniyyət məsələlərinə diqqət həmişə 
 129 
olduğu kimi, yüksək səviyyədədir. Azərbaycanda məktəblər, 
xəstəxanalar tikilir, neft-qaz kəmərləri çəkilir, infrastruktur 
layihələri həyata keçirilir. Yevlax şəhərində teatr yox idi  və ya 
da nə vaxtsa olmuşdu, yalnız fəaliyyət göstərmirdi. Bina böyük 
zövqlə tikilib, memarlıq baxımından da şəhərə əlavə yaraşıq 
verir, yeri də çox gözəldir, mərkəzi meydanın yanındadır və 
daxili dizaynı da yaxşıdır. Statusa gəldikdə, ona biz baxarıq, nə 
lazımdırsa, kömək göstərəcəyik. 
 
             Şahmat məktəbinin açılışı  
 
Prezident İlham Əliyev martın 2-də Yevlağa səfəri 
çərçivəsində şəhərin Heydər Əliyev prospektindəki binaların 
ansamblını tamamlayan daha bir obyektin – Şahmat məktəbinin 
açılışında iştirak etmişdir. 
Dövlətimizin başçısını və xanımı Mehriban Əliyevanı burada 
hərarətlə qarşıladılar. 
Prezident İlham Əliyev açılışı bildirən rəmzi lenti kəsdi. 
Məktəbin direktoru Vaqif Quliyev məlumat verdi ki, binanın 
tikintisinə 2008-ci ilin martında başlanılmış və inşaat işləri 
oktyabr ayında başa çatdırılmışdır. Smeta dəyəri 597,5 min 
manat olan ikimərtəbəli bina dövlət vəsaiti hesabına tikilmişdir. 
Birinci mərtəbədə 182 yerlik akt salonu, uşaq kitabxanası, 
ikinci mərtəbədə 8 sinif otağı, müəllimlər otağı və xidməti 
otaqlar, 178 kvadratmetrlik şahmat oyunları salonu yerləşir. 
Binada müasir havalandırma və işıqlandırma sistemləri 
quraşdırılmışdır. Fasadı şahmat fiqurları bəzəyir. Dəhlizlər və 
pilləkənlər mərmərlə üzlənmişdir. Məktəb müasir inventar və 
avadanlıqlarla təchiz olunmuşdur. 
Foyedə ulu öndər Heydər Əliyevin idmançılara, o cümlədən 
şahmatçılara göstərdiyi diqqət və qayğını əks etdirən fotoguşə 
yaradılmışdır. 
Dövlətimizin başçısı məktəbin kitabxanası, akt və oyun 
salonları, sinif otaqları ilə tanış oldu, şahmat taxtası arxasında 
əyləşmiş gənclərlə görüşdü. Prezident İlham Əliyev dedi ki, 
 130 
məktəbdə şahmatın inkişafı, bu qədim oyunun gənclərə 
öyrədilməsi üçün hər cür şərait yaradılmışdır. Bu cür şəraitdən 
sonra çempionlarımız da çox olmalıdır. 
Şahmat üzrə respublika çempionatının bürünc mükafatçısı 
Jalə Məhərrəmli dövlət başçısına təqdim olundu. Prezident onu 
təbrik etdi, uğurlar arzuladı. 
 
«EL-TV» regional televiziya şirkətinin açılışı 
 
Azərbaycan prezidenti İlham Əliyev martın 2-də 
Yevlaxda «EL-TV» regional televiziya şirkətinin açılışında 
iştirak etmişdir. 
Dövlətimizin başçısını və xanımı Mehriban Əliyevanı burada 
səmimiyyətlə qarşıladılar. 
Prezidentə məlumat verildi ki, regional teleşirkətin üçmər-
təbəli binasında  40 iş otağı, 2 studiya və 576 kvadratmetrlik 
çəkiliş pavilyonu vardır. Teleşirkət ən müasir rəqəmsal çəkiliş 
avadanlığı və lazımi inventarla təmin olunmuşdur. Televizi-
yanın yayımı Gəncəbasar ərazisindən tutmuş, Ağdaş, Göyçay, 
Ağsu, Bərdə, Tərtər, Ağdam, Şəki rayonlarını və Mingəçevir 
şəhərini əhatə edir. 
Şirkətə sutkada 15-16 saat efir vaxtı ayrılmışdır. Gün 
ərzində 2 dəfə «Xəbərlər» proqramı yayımlanacaqdır. Burada 
55 nəfər işlə təmin olunmuşdur. Gələcəkdə işçilərin sayı artırı-
lacaqdır. 
Teleşirkətin transformator yardımçı stansiyası, generatoru, 
havalandırma qurğuları, qazanxanası var. 
Prezident İlham Əliyev açılışı bildirən rəmzi lenti kəsdi, 
şirkətin binası ilə tanış oldu. 
Dövlətimizin başçısı studiyalar və pavilyonla tanış oldu, 
görülmüş işləri yüksək qiymətləndirdi, şirkətin kollektivinə 
uğurlar arzuladı. 
 
Şəhərin giriş qapılarında aparılmış abadlıq və 
yenidənqurma işləri ilə tanışlıq 
 131 
 
Martın 3-də prezident İlham Əliyev Yevlaxdan Mingəçevirə 
gedərkən Yuxarı Qarxun kəndi tərəfdən Yevlax şəhərinə girişdə 
aparılmış abadlıq və yenidənqurma işləri ilə tanış olmuşdur. 
Burada avtomobil yolunun eni 16 metrə çatdırılmış, daş 
hasar hörülmüş, 30 ədəd müasir formalı işıq dirəkləri, 10 
projektor quraşdırılmışdır. İki təpə üzərində dekorativ gül 
kollarından və digər tikinti materiallarından istifadə olun-
maqla, Azərbaycan Respublikasının simvolik xəritəsi təsvir 
edilmişdir. Burada eni 16 metr, hündürlüyü 10 metr olan iki 
alaqapı tikilmişdir. 
Ərazidə yaşıllıq salınmış, 10 minə yaxın müxtəlif ağac 
əkilmiş, ulu öndər Heydər Əliyevin böyük portreti olan lövhə 
quraşdırılmış, Azərbaycan Respublikasının dövlət bayrağı 
ucaldılmışdır. 
 
 
 
 
 
 
 
 
 
 
 
 
 
 
 
 
 
 
AZƏRBAYCAN PREZİDENTİ İLHAM ƏLİYEVİN 
MİNGƏÇEVİR ŞƏHƏRİNƏ SƏFƏRİ  
 132 
 
3 mart 2009-cu il  
 
Azərbaycan prezidenti İlham Əliyev regionlara səfəri 
çərçivəsində martın 3-də Mingəçevir şəhərinə gəlmişdir. 
Azərbaycanın sürətli sosial-iqtisadi inkişafı Mingəçevir 
şəhərinin timsalında da özünü göstərir. Şəhər getdikcə abadlaşır, 
sənaye potensialı artır. 2003-cü ilə nisbətən 2008-ci ildə ümumi 
məhsul istehsalının həcmi 1,7 dəfə artaraq 275 milyon manata, o 
cümlədən sənaye məhsulunun həcmi 1,3 dəfə artaraq 192 milyon 
manata çatmışdır. Əsas kapitala yönəldilən investisiyalar 29 dəfə 
artaraq 41,3 milyon manat, tikinti-quraşdırma işlərinin həcmi 26 
dəfə artaraq 34,2 milyon manat təşkil etmişdir. 
Şəhərdə ulu öndərin adını daşıyan muzey tikilmiş, parklar 
salınmış, yeni istehsal müəssisələri fəaliyyətə başlamışdır. 
2003–2008-ci illərdə Mingəçevir şəhərində 191 müəssisə 
yaradılmış və 6421 daimi olmaqla, 7215 yeni iş yeri açılmışdır. 
Dövlət başçısının «Əhalinin ekoloji cəhətdən təmiz su ilə 
təminatının yaxşılaşdırılması ilə əlaqədar bəzi tədbirlər 
haqqında» sərəncamının icrasına uyğun olaraq, su problemi 
olan yaşayış massivlərinə yeni su kəməri çəkilmişdir. 
Dövlətimizin başçısı və xanımı Mehriban Əliyeva əvvəlcə 
şəhərin Heydər Əliyev meydanında ümummilli liderin abidəsini 
ziyarət edərək önünə  gül dəstələri qoydular. 
Energetiklər şəhərinin mərkəzi meydanında geniş abadlıq-
quruculuq işləri aparılmış, sakinlərin istirahəti üçün lazımi 
şərait yaradılmışdır. Burada musiqili fəvvarə quraşdırılmış, 
yaşıllıq zolağı salınmış, 10 minə qədər müxtəlif növ ağac və gül 
kolları əkilmiş, gediş-gəlişi asanlaşdırmaq üçün yerüstü piyada 
keçidi tikilmişdir. 
 
       Ulu öndər Heydər Əliyev Muzeyinin açılışı   
 
Martın 3-də Mingəçevirdə Heydər Əliyev Muzeyinin 
açılışı olmuşdur. 
 133 
Prezident İlham Əliyev və xanımı Mehriban Əliyeva 
açılışda iştirak etdilər. 
Dövlətimizin başçısı açılışı bildirən lenti kəsdi və muzeylə 
tanış oldu. 
2006-cı ildə inşa olunmuş muzeyin binası ötən il yenidən 
qurulmuşdur. Burada ümummilli lider Heydər Əliyevin büstü 
qoyulmuşdur. Muzeydə ulu öndərin həyat və fəaliyyətinin 
müxtəlif dövrlərini əks etdirən çoxsaylı fotoşəkillər arasında 
1981-ci ildə Mingəçevirə ilk səfəri ilə bağlı fotolar xüsusi yer 
tutur. Ümummilli lider o vaxt Azərbaycan DRES-in birinci 
enerji blokunun işə salınmasında iştirak etmişdi. 
Muzeyin kompyuter otağında məşğələlər keçirilir. Kom-
pyuterlər internetə qoşulmuşdur, yaxın vaxtlarda muzeyin 
saytının yaradılması da nəzərdə tutulmuşdur. Məktəblilər və 
tələbələr burada Heydər Əliyev irsini öyrənirlər. Yaradıcılıq 
otağında məktəblilərin 100-dək rəsm əsəri, heykəltəraşlıq işləri 
nümayiş etdirilir. Kitabxana fondunda 600-ə yaxın ədəbiyyat 
vardır. Muzeydə müxtəlif tədbirlərin keçirilməsi üçün akt salonu 
da vardır. Burada «Heydər Əliyev məktəbi»nin məşğələləri  
keçirilir. 
Muzeylə tanışlıqdan sonra prezident İlham Əliyev Xatirə 
kitabına ürək sözlərini yazdı. 
Sonra dövlətimizin başçısı muzeyin qarşısında şəhər 
ictimaiyyətinin nümayəndələri ilə söhbət etdi. 
İ l h a m   Ə l i y e v: Sizi ürəkdən salamlayıram və muzeyin 
açılışı münasibətilə təbrik etmək istəyirəm. Şəhərdə gedən 
bütün abadlıq-quruculuq işləri məni çox sevindirir. Mingəçevir 
doğrudan da gözəl, müasir şəhərə çevrilibdir. Burada həm  
abadlıq işləri aparılır, həm də yeni müəssisələr, zavodlar, 
fabriklər açılır və bu, şəhərin sənaye potensialını 
möhkəmləndirir. Mingəçeviri gözəl turizm zonasına çevirmək 
üçün lazımi addımlar atılır və gələcəkdə daha böyük tədbirlər 
görüləcəkdir. Mənə verilən məlumata görə, burada inşa edilən 
yeni mehmanxanalar yüksək standartlara cavab verir, onların 
biri ilə bu gün tanış olacağam. Kür avarçəkmə bazasının 
 134 
tikintisi uğurla gedir. Bilirsiniz ki, bu, vaxtilə sovet məkanında 
nadir bir baza idi. Yəni onun analoqu yox idi və bu gün də 
yoxdur. Amma uzun illər istifadəsiz qalmışdı. Vaxtilə bazanın 
yenidən qurulması ilə əlaqədar beynəlxalq idman qurumlarına 
bizim müraciətlərimiz cavabsız qalmışdı və ancaq 
Azərbaycanın öz daxili imkanları hesabına bu bazanın yenidən 
qurulmasına nail olduq. İndi orada ən yüksək səviyyədə tikinti 
işləri aparılır. Həm idmanla məşğul olmaq üçün, həm də ki, 
şəhərin turizm imkanlarını genişləndirmək üçün bu gözəl 
bazanın böyük əhəmiyyəti var. 
Hər bir şəhərin inkişafı insanların yaşayış səviyyəsi ilə 
ölçülür. Mən çox istəyirəm ki, burada insanların yaxşı yaşaması 
üçün bütün lazımi şərait yaradılsın. Təmir edilmiş binalar, 
salınan yollar, abadlıq işləri, gözəl xiyabanlar və sair – bu şəhərdə 
insanların yaşaması üçün lazım olan tədbirlər görülür və 
gələcəkdə Azərbaycanın iqtisadi imkanları genişləndikcə, 
əlbəttə ki, siz bunu daha da yüksək dərəcədə görəcəksiniz. Siz – 
Mingəçevir sakinləri yəqin ki, bu gün şəhərdə baş verən 
dəyişiklikləri görürsünüz, bunlar Azərbaycanda aparılan 
islahatlarla bağlıdır. Bizim iqtisadi gücümüz artır, büdcə 
xərcləri artır, bölgələrə ayrılan xərclərin miqdarı artır və bunun 
hesabına biz gözəl işlər görürük. Regionların sosial-iqtisadi 
inkişafı Dövlət Proqramının birinci hissəsi başa çatıbdır. Bu 
yaxınlarda proqramın yekunları geniş müzakirə edilib. 
Gələcəkdə bizi böyük işlər gözləyir. Növbəti 5 ildə bu vaxta 
qədər həll edilməmiş problemlərin əksəriyyəti həll olunmalıdır. 
Biz bu məsələləri həll etmək üçün bölgələrdən bütün lazımi 
məlumatı əldə etmişik, o cümlədən Mingəçevir şəhərinin 
növbəti 5 il ərzindəki inkişafı ilə bağlı təkliflər verilibdir. Bu 
təkliflər ölkəmizin beşillik inkişaf proqramına daxil edilib, 
növbəti 5 ildə plan üzrə konkret tədbirlər görüləcəkdir. 
Əlbəttə ki, Mingəçevir şəhərinin tarixini, Azərbaycan üçün 
strateji şəhər olduğunu nəzərə alaraq, ona xüsusi diqqət 
göstəriləcəkdir.  
 135 
T ə h m a s i b   H ü s e y n o v: Möhtərəm Prezident, 
icazənizlə Sizin və Mehriban xanımın Mingəçevir şəhərinə 
gəlişiniz münasibətilə mingəçevirlilər adından sizə «Xoş 
gəlmisiniz!» deyim. Mingəçevir Azərbaycanın energetika 
mərkəzi sayılır. Şəhərin və energetikamızın inkişafı da ümum-
milli liderimizin adı ilə bağlıdır. Mingəçevir şəhərində fəaliyyət 
göstərən və Azərbaycanın elektrik enerjisinin 50 faizindən 
çoxunu verən Azərbaycan İstilik Elektrik Stansiyası o vaxt 
layihələndirilən zaman başqa respublikalarda tikilməsinə 
cəhdlər olanda ulu öndərimizin təkidi və qətiyyəti nəticəsində 
stansiya şəhərimizdə tikilmişdir. 1981-ci il oktyabrın 20-də 
həmin stansiyanın birinci enerji blokunun açılışında  ulu 
öndərimiz iştirak etmişdi.  
Möhtərəm Prezident, Siz hakimiyyətə gəldikdən sonra 
Azərbaycan İstilik Elektrik Stansiyasına yeni bir nəfəs verdiniz. 
Belə ki, 2005-ci ildə beşinci enerji blokunun yenidən qurulması 
nəticəsində onun gücü 180 meqavatdan 330 meqavata çatdırıldı. 
Sizin tapşırığınızla hazırda digər enerji blokunda yenidənqurma 
işləri müvəffəqiyyətlə gedir. 
Cənab Prezident, yeri gəlmişkən, ölkəmizin təhsilinin, 
səhiyyəsinin və mədəniyyətinin inkişafında böyük işlər görmüş 
Heydər Əliyev Fondunun prezidenti Mehriban xanım Əliyevaya 
mingəçevirlilər adından öz dərin minnətdarlığımızı bildirmək 
istəyirəm. 
İ l h a m   Ə l i y e v: Sağ olun, sizi bu yaxınlarda qeyd etdi-
yiniz şəhərin yubileyi münasibətilə təbrik etmək istəyirəm. 
Mingəçevir son 60 il ərzində böyük, gözəl şəhərə çevrilibdir. 
Heydər Əliyev Muzeyində nümayiş etdirilən şəkillər dediyiniz 
məqamları əks etdirir. Məhz Heydər Əliyevin təşəbbüsü 
sayəsində Mingəçevirin energetika mərkəzinə çevrilməsi baş 
tutdu. Bildiyiniz kimi, o vaxt müxtəlif təkliflər var idi, 
stansiyanı başqa qonşu respublikalarda tikmək, bu işləri orada 
görmək planları var idi. Həmişə olduğu kimi, o vaxt da ulu 
öndərin respublika üçün lazım olan sənaye obyektlərini 
Azərbaycana gətirmək cəhdləri baş tutdu. Bu, təkcə elektrik 
 136 
stansiyası ilə bağlı deyil. Məsələn, o vaxt Bakı Dərin özüllər 
zavodunun Rusiyanın bir şəhərində quraşdırılması nəzərdə 
tutulurdu. Əgər o vaxt Heydər Əliyevin təkidi ilə bu zavod 
məhz Bakıda tikilməsəydi, bu, son illər ərzində uğurla aparılan 
neft strategiyamızı ən azı 5–10 il dala salacaqdı. Məhz bu plat-
formaların tikintisi bizə bu gözəl şəraiti yaratdı. Neftayırma 
zavodunun yenidən qurulması – əgər vaxtında bu məsələ həll 
olunmasaydı, bu gün biz yəqin ki, ölkəmizi neft məhsulları ilə 
təmin edə bilməzdik. O cümlədən Mingəçevirdə elektrik 
stansiyasının tikintisi və ondan sonrakı dövrlərdə onun gücünün 
artırılması Azərbaycanın bugünkü inkişafı üçün çox böyük 
əhəmiyyətə malik məsələdir. Əgər o vaxt stansiya tikilməsəydi, 
bizim enerji təhlükəsizliyimiz təmin olunmazdı.  
Bu gün energetika sahəsinə xüsusi diqqət göstərilir. Deyə 
bilərəm ki, Mingəçevirin bu işlərdə yükü bir az azalıbdır. Çünki 
son illər ərzində ölkəmizin müxtəlif yerlərində tikilmiş yeni 
stansiyalar bu gücü öz üzərinə götürür, itkilər azalır və 
beləliklə, ölkənin elektrik enerjisi ilə təminatı daha da dayanıqlı 
olur. Mingəçevir, əlbəttə, energetika şəhəri, energetiklər şəhəri 
kimi yarandı. Amma çox istəyirəm ki, Mingəçevir başqa 
sahələrdə də energetika sahəsində əldə edilmiş uğurlar 
səviyyəsində fərqlənsin və bunun üçün bütün imkanlar var. 
Şəhərin sənaye potensialının yaradılması – bax, bu gün bir neçə 
sənaye müəssisələri ilə tanış olacağıq: «İnterenerji», İzolit, 
kompyuter zavodu – yəni bütün bunlar Azərbaycanın bugünkü 
reallıqlarıdır. Kompyuter zavodunun burada açılması Azər-
baycanın texnoloji tərəqqisinə xidmət edir. 
Bir sözlə, şəhərdə həm abadlıq-quruculuq sahəsində, həm də 
sənaye potensialının inkişafı istiqamətində görülən işlər məni 
çox qane edir. Bundan sonrakı illərdə elektrik enerjisinin 
istehsalı ilə bağlı tədbirlər görüləcək, sənaye potensialının 
möhkəmlənməsi üçün əlavə bütün lazımi tədbirlər görüləcəkdir. 
Mingəçeviri gözəl turizm mərkəzinə çevirmək üçün də yaxşı 
imkanlar var. Həmişə olduğu kimi, Mingəçevirə xüsusi diqqət 
göstəriləcəkdir. Bütün bu  işlərdə sizə uğurlar, bütün 
 137 
Mingəçevir sakinlərinə cansağlığı və xoşbəxtlik arzulayıram. 
Sağ olun. 
 
«KÜR» elektron avadanlıqları istehsalı  MMC-nin  
fəaliyyəti ilə tanışlıq 
 
Azərbaycan prezidenti İlham Əliyev martın 3-də «KÜR» 
elektron avadanlıqları istehsalı MMC-nin fəaliyyəti ilə tanış 
olmuşdur. 
Mingəçevirin yeni sənaye müəssisələrindən olan «KÜR» 
elektron avadanlıqları istehsalı MMC regionların sosial-iqtisadi 
inkişafı Dövlət Proqramı çərçivəsində 2005-ci ilin sentyabrında 
fəaliyyətə başlamışdır. Müəssisədə rəqabətədavamlı yüksək texno-
logiyalı məhsullar istehsal olunur. Bu məhsullar Mərkəzi və Şərqi 
Avropa ölkələrinin təşkil etdiyi «Keyfiyyət turnirinin» qalibi olmuş, 
beynəlxalq İSO 9001:2000 sertifikatına layiq görülmüş, müxtəlif 
beynəlxalq sərgilərdə diplomlar almışdır. 
Bu müəssisə respublikada ümumtəhsil məktəblərinin kom-
pyuterləşdirilməsində mühüm rol oynamışdır. Təhsil Nazirliyi-
nin sifarişi ilə 27217 ədəd kompyuter istehsal edilərək, 
ümumtəhsil məktəblərinə verilmişdir. «KÜR» kompyuterləri 
Moldova və Gürcüstana da ixrac olunur, Türkmənistanla isə bu 
istiqamətdə danışıqlar aparılır. 
Müəssisənin istehsalı olan informasiya köşkündə ümummilli 
lider Heydər Əliyevin həyat və fəaliyyətini əks etdirən 
məlumatlar yerləşdirilmişdir. 
Dövlətimizin başçısı müəssisənin istehsal sexi ilə tanış oldu. 
Bildirildi ki, konveyerdə gün ərzində 140 kompyuter ava-
danlığı yığılır. «KÜR» ticarət markası altında 22 konfiqurasi-
yada, 5 modeldə informasiya köşkləri, 2 modeldə stasionar tele-
fon aparatları da buraxılır. 2005–2008-ci illərdə 29 min 
ədəddən çox fərdi kompyuter, 127 ədəd informasiya köşkü, 22 
min telefon aparatı istehsal edilmişdir. Hazırda müəssisədə 62 
nəfər işləyir. 
 138 
Azərbaycanda bu qəbildən olan ilk müəssisədə quraşdırılmış 
avadanlıq Almaniya və İsrail şirkətlərindən alınmışdır. Yığılan 
kompyuterlər termonəzarət kamerasında sınaqdan keçirilir. 
Testdən uğurla keçən kompyuter 140–250 volt gərginlik 
intervalında yoxlanılır və qablaşdırılır. İstehsal edilən 
kompyuterlərə 3 il zəmanət verilir, bu müddətdə həm stasionar, 
həm də səyyar servis xidmətləri göstərilir. 
Prezident İlham Əliyev müəssisənin istehsal etdiyi məh-
sulların sərgisinə də baxdı.  
Burada internet xarakterli köşklər də istehsal olunur. 
İnsanlar müəyyən yerlərdə quraşdırılan bu köşklər vasitəsilə 
pulsuz internetdən istifadə edərək, lazımi informasiya ala 
bilərlər. Köşkdə xüsusi proqramın köməyi ilə kommunal xid-
mətlərə görə borcların ödənilməsini həyata keçirmək, avtobus 
və təyyarə reyslərinin cədvəlini öyrənmək, dövlət orqanlarının 
internet səhifəsindən istifadə etmək olar. 
Prezident İlham Əliyev müəssisənin işini yüksək qiymət-
ləndirdi. 
 
«Mingəçevir İZOLİT» ASC  ilə tanışlıq 
 
Prezident İlham Əliyev martın 3-də «Mingəçevir İZOLİT» 
ASC-də olmuşdur. 
Mingəçevirdə son illər əsaslı şəkildə yenidən qurulmuş 
müəssisələrdən olan «Mingəçevir İZOLİT» ASC «Azər-
elektroizolit» zavodunun bazasında yaradılmışdır. 
Müəssisəyə xammal əsasən Rusiya, Ukrayna və Səudiyyə 
Ərəbistanından gətirilir. 2008-ci ilin aprelindən tam özəlləşdirilən 
müəssisədə şüşə-plastikdən müxtəlif ölçülü ümumi təyinatlı 
borular, elektrotexnikada istifadə edilən xüsusi təyinatlı borular və 
silindirlər, güc transformatorları üçün izolyatorlar, neft-qaz 
quyularının qazılmasında və istismarında istifadə olunan borular 
və digər məhsullar buraxılır. Hazırda burada 155 nəfər işlə təmin 
olunmuşdur. Onların orta aylıq əmək haqqı 206 manatdır. Yaxın 
gələcəkdə müəssisə tam gücü ilə işləyəndə iş yerlərinin sayı 400-ə 
çatdırılacaqdır.  
 139 
Prezident İlham Əliyev plastik boru istehsalı sexinin işə 
düşməsini bildirən düyməni basdı, müəssisənin sexlərində işin 
gedişini izlədi, istehsal olunan məhsulların nümunələrinə baxdı. 
Dövlətimizin başçısı regionlarda bu cür müəssisələrin 
fəaliyyət göstərməsinin əhəmiyyətini vurğuladı, kollektivə 
uğurlar arzuladı. 
 
«İnterenerji» MMC-nin fəaliyyəti ilə tanışlıq 
 
Prezident İlham Əliyev martın 3-də Mingəçevirə səfəri 
çərçivəsində «İnterenerji» MMC-nin fəaliyyəti ilə tanış ol-
muşdur. «Azərenerji» ASC-nin prezidenti Etibar Pirverdiyev 
dövlətimizin başçısına məlumat verdi ki, MDB-də analoqu 
olmayan bu müəssisə 2006-cı ildən işləyir. 
Prezident İlham Əliyev müəssisənin sexlərini gəzdi, iş şəraiti 
ilə yaxından tanış oldu. 
Ötən il «İnterenerji» MMC 35 milyon 480 min manat 
dəyərində tikinti-quraşdırma, 1 milyon 403,5 min manat dəyə-
rində təmir-tikinti işlərini yerinə yetirmişdir. Müəssisənin 1400 
işçisi var. Üçnövbəli rejimdə işləyən Dəmir-beton məmulatları 
zavodunda 640 nəfər çalışır. İşçilərin orta aylıq əməkhaqqı 460 
manatdır. Ötən il 8200 kubmetr dəmir-beton konstruksiyalar, o 
cümlədən yüksək gərginlikli elektrikötürmə xətləri üçün 
dayaqlar istehsal olunmuşdur. Keçən il zavodda mexaniki 
yığma və metal dayaqlar sexi istifadəyə verilmişdir. Müəssisə 
10, 220, 400 kilovoltluq elektrik xətləri üçün dəmir-beton 
dayaqların istehsalına lazım olan xammalın bir hissəsini 
Ukrayna və Rusiyadan alır. 
Dövlət başçısının tapşırıqlarına əsasən, müəssisə Azərbaycan 
İstilik Elektrik Stansiyasında ehtiyat mazut çənləri quraşdırır. Hər 
birinin tutumu 20 min kubmetr, diametri 40, hündürlüyü 23 metr 
olan çənlər ölkədə ilk dəfə olaraq bilavasitə təyinat yerində 
quraşdırılır. 
Prezident İlham Əliyev müəssisənin işini yüksək qiy-
mətləndirdi. 
 140 
 
     «River Side» mehmanxanasının açılışı  
 
Prezident İlham Əliyev martın 3-də Mingəçevirdə «River 
Side» mehmanxanasının açılışında iştirak etmişdir. 
Dövlətimizin başçısı açılışı bildirən lenti kəsdi və meh-
manxana ilə tanış oldu. 
4 ulduzlu «River Side» mehmanxanası şəhərin memarlıq an-
samblına yaraşıq verir. Kürün sahilində yerləşən və ümumi sahəsi 
7000 kvadratmetr olan beşmərtəbəli binada 30 otaq, 60 nəfərlik 
konfrans salonu, yay restoranı, 120 nəfərlik restoran, kafe-bar, 
idman salonu, trenajor və sair var. Turistlər üçün 80 yerlik 
avtomobil dayanacağı da yaradılmışdır. 
Beynəlxalq standartlara uyğun olan bu mehmanxana yüksək 
xidmət səviyyəsi ilə fərqlənir. Burada turistlərin vaxtlarının 
səmərəli təşkili üçün hər cür şərait yaradılmış, ovçuluq və 
balıqçılıq həvəskarlarının da marağı nəzərə alınmışdır. 
Qonaqlara Azərbaycan və Avropa mətbəxinin nümunələri 
təklif olunur. Onlar Kürdə gəmi gəzintisinə də çıxa biləcəklər. 
Ölkəmizdə turizm sektorunun inkişafının əhəmiyyətini 
vurğulayan prezident İlham Əliyev mehmanxanada yaradılmış 
şəraitdən razılığını bildirdi. 
 
«Kür» Olimpiya tədris-idman mərkəzinin  
tikintisi ilə tanışlıq 
 
Prezident İlham Əliyev martın 3-də Mingəçevirdə «Kür» 
Olimpiya tədris-idman mərkəzinin tikintisi ilə tanış olmuşdur. 
Gənclər və İdman naziri Azad Rəhimov dövlətimizin başçısına 
məlumat verdi ki, inşaat işlərini nazirliyin sifarişi əsasında Ser-
biya–Azərbaycan birgə müəssisəsi – «Serbaz layihə və tikinti» 
MMC həyata keçirir. Burada Avropada, o cümlədən MDB mə-
kanında bənzəri olmayan avarçəkmə bazası yaradılacaqdır. 
2004-cü ildə prezident İlham Əliyev Mingəçevirə səfəri 
zamanı keçmiş «Kür» avarçəkmə bazasında olmuş, onun ən 
 141 
müasir şəkildə yenidən qurulması ilə bağlı tapşırıqlarını 
vermişdi. Bazanın layihəsi hazırlandıqdan sonra, 2007-ci ildə 
tikinti işlərinə başlanılmışdır. Tikintidə 240 nəfər çalışır, 
onlardan 120-si Serbiyadan gəlmişdir. 
Layihəyə əsasən kompleksə inzibati bina, üzgüçülük hovuzu, 
gəmini xatırladan 6 mərtəbəli 250 yerlik mehmanxana, idman 
salonu, avarçəkmə klubu, kotteclər, tennis kortu, qayıqların 
saxlanması üçün ellinq daxildir. 
Prezident İlham Əliyev tikinti sahələrinin layihələrinə baxdı. 
Məlumat verildi ki, inzibati korpusda inşaat işləri başa çatır, 
mehmanxana və üzgüçülük hovuzunun tikintisi isə davam 
etdirilir. Obyektin ilin sonunda istifadəyə verilməsi nəzərdə 
tutulmuşdur. 
Prezident İlham Əliyev burada məşq edən idmançılarla və 
onların məşqçiləri ilə söhbət etdi. 
Dövlətimizin başçısı Mərkəzin tikintisinin yüksək keyfiyyətlə 
və vaxtında başa çatdırılması barədə tapşırıqlarını verdi. 
 
 142 
 
Şəhər stadionunda aparılan yenidənqurma  
işləri ilə tanışlıq 
 
Prezident İlham Əliyev martın 3-də Mingəçevirə səfəri 
çərçivəsində Rəşad Məmmədzadə adına şəhər stadionunda 
aparılan yenidənqurma işləri ilə  tanış olmuşdur. 
Dövlətimizin başçısına məlumat verildi ki, son vaxtlar 
ölkəmizin bütün regionlarında olduğu kimi, Mingəçevirdə də 
idmanın müxtəlif növlərinin inkişafına diqqət artmışdır. Şəhər 
stadionu 1953-cü ildə inşa olunmuşdu və müasir tələblərə 
cavab vermirdi. 2008-ci ilin iyunundan burada yenidənqurma 
işlərinə başlanılmışdır. Tribunalarda indiyədək 2 min plastik 
oturacaq quraşdırılmışdır. Üçüncü və dördüncü sektorlarda 
işlər tamamlandıqdan sonra tamaşaçı yerlərinin sayı 5 minə 
çatdırılacaqdır. 
Dövlətimizin başçısı stadionun müasir tələblər səviyyəsində 
istifadəyə verilməsi, idmançılar və tamaşaçılar üçün lazımi 
şəraitin yaradılması ilə bağlı tapşırıqlarını verdi. 
Bununla da prezident İlham Əliyevin Mingəçevir şəhərinə 
səfəri başa çatdı. 
 143 
 
 
 
İTALİYA XARİCİ İŞLƏR NAZİRİNİN  
MÜAVİNİ ALFREDO MANTİKA  
İLƏ GÖRÜŞ  
 
Prezident sarayı  
 
3 mart 2009-cu il  
 
Azərbaycan Respublikasının Prezidenti İlham Əliyev 
martın 3-də İtaliya Xarici İşlər nazirinin müavini, senator 
Alfredo Mantikanı qəbul etmişdir. 
Alfredo Mantika İtaliya Nazirlər Şurasının sədri Silvio 
Berluskoninin salamlarını  prezident İlham Əliyevə çatdırdı. O, 
Azərbaycan prezidentinin İtaliyaya səfəri zamanı hökumət 
başçısı ilə keçirdiyi görüşün və aparılan səmərəli danışıqların 
iki ölkə arasında əlaqələrin daha da möhkəmləndirilməsi 
baxımından böyük əhəmiyyətini vurğuladı. 
Görüşdə Azərbaycanla İtaliya arasında münasibətlərin 
siyasi, iqtisadi və digər sahələrdə uğurla inkişaf etdiyi bildirildi 
və əlaqələrin bundan sonra da genişlənəcəyinə əminlik ifadə 
olundu. 
Prezident İlham Əliyev İtaliya Nazirlər Şurası sədrinin 
salamlarına görə minnətdarlığını bildirdi, özünün də salam-
larını ona çatdırmağı xahiş etdi. 
 
 144 
 
 
 
ATƏT-in MİNSK QRUPUNUN HƏMSƏDRLƏRİ VƏ 
ATƏT-in HAZIRKI SƏDRİNİN XÜSUSİ 
NÜMAYƏNDƏSİ İLƏ GÖRÜŞ  
 
Prezident sarayı  
 
3 mart 2009-cu il  
 
Azərbaycan Respublikasının Prezidenti İlham Əliyev 
martın 3-də ATƏT-in Minsk qrupunun həmsədrləri Mətyu 
Brayzəni (ABŞ), Bernar Fasyeni (Fransa), Yuri Merzlyakovu 
(Rusiya) və ATƏT-in hazırkı sədrinin xüsusi nümayəndəsi Anji 
Kaspirşiki qəbul etmişdir. 
Görüşdə Ermənistan–Azərbaycan, Dağlıq Qarabağ müna-
qişəsinin nizama salınması ilə bağlı məsələlər müzakirə 
olunmuşdur. 
 
 
 
 
 
 
 
 145 
 
 
 
TUNİS RESPUBLİKASININ PREZİDENTİ  
ZATİ-ALİLƏRİ 
CƏNAB ZEYNULABİDİN BEN ƏLİYƏ 
 
Hörmətli cənab Prezident! 
Tunisin milli bayramı – Müstəqillik günü münasibətilə 
Sizi və Sizin simanızda bütün xalqınızı öz adımdan və 
Azərbaycan xalqı adından səmimi-qəlbdən təbrik edirəm. 
Əminəm ki, Azərbaycan–Tunis münasibətlərinin inkişafı 
daim xalqlarımız arasında dostluq və əməkdaşlığın möh-
kəmlənməsinə xidmət edəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost Tunis xalqına əmin-amanlıq və firavanlıq ar-
zulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 5 mart 2009-cu il 
 
 
 146 
 
 
 
İRLANDİYANIN PREZİDENTİ  
ZATİ-ALİLƏRİ  
XANIM MERİ MAKALİSƏ 
 
Hörmətli xanım Prezident! 
Ölkənizin milli bayramı – Müqəddəs Patrik günü 
münasibətilə Sizi və Sizin simanızda bütün xalqınızı ürəkdən 
təbrik edirəm. 
Ümidvaram ki, Azərbaycan ilə İrlandiya arasında dostluq və 
əməkdaşlıq münasibətləri xalqlarımızın mənafeləri naminə 
bundan sonra da inkişaf edəcək və genişlənəcəkdir. 
Sizə ən xoş arzularımı yetirir, dost İrlandiya xalqına sülh və 
firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 5 mart 2009-cu il 
 
 
 147 
 
 
 
BMT-nin AZƏRBAYCANDAKI REZİDENT 
ƏLAQƏLƏNDİRİCİSİ VƏ BMT-nin İNKİŞAF 
PROQRAMININ RƏHBƏRİ  
BRUNO PUEZANIN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
5 mart 2009-cu il  
 
Azərbaycan Respublikasının Prezidenti İlham Əliyev 
martın 5-də BMT-nin Azərbaycandakı rezident əlaqələndiricisi 
və BMT-nin İnkişaf Proqramının rəhbəri Bruno Puezanın 
başçılıq etdiyi nümayəndə heyətini qəbul etmişdir. 
Dövlətimizin başçısı ölkəmizlə BMT arasında əməkdaşlığın 
uğurla inkişaf etdiyini vurğuladı və tərəfdaşlıq əlaqələrinin 
gələcəkdə də davam etdiriləcəyinə ümidvar olduğunu bildirdi. 
Bruno Pueza Azərbaycanın BMT-nin İnsan Hüquqları Ko-
missiyasına təqdim etdiyi hesabatın yüksək qiymətləndirildiyini 
və bunun davamlı inkişafın nəticəsi kimi dəyərləndirildiyini 
vurğuladı. 
Görüşdə Azərbaycanın BMT ilə əməkdaşlığının perspek-
tivlərinə dair fikir mübadiləsi aparıldı. 
 
 
 148 
 
 
 
DÖVLƏT SƏRHƏD XİDMƏTİNİN YENİ HƏRBİ 
HİSSƏSİNİN AÇILIŞI  
 
6 mart 2009-cu il 
 
Martın 6-da Dövlət Sərhəd Xidmətinin (DSX) «N» hərbi 
hissəsinin açılışı olmuşdur. 
Azərbaycan Respublikasının Prezidenti, Silahlı Qüvvələrin 
Ali Baş Komandanı İlham Əliyev mərasimdə iştirak etmişdir. 
Dövlət Sərhəd Xidmətinin rəisi, general-leytenant Elçin 
Quliyev Ali Baş Komandana raport verdi. 
Son illərdə Dövlət Sərhəd Xidmətinin maddi-texniki bazasının 
gücləndirilməsi, yeni sərhəd dəstələri və zastavalarında müasir 
şəraitin yaradılması sərhəd qoşunlarının inkişafına göstərilən 
diqqət və qayğının təzahürüdür. Prezident, Ali Baş Komandan 
İlham Əliyev ölkədə sərhəd xidmətinin təkmilləşdirilməsinə dair 
kompleks tədbirlərin həyata keçirilməsini və sərhəd dəstələrinin 
fəaliyyətinin ən müasir tələblər səviyyəsində qurulmasını daim 
diqqətdə saxlayır. Havada, suda və quruda sərhədlərin etibarlı 
şəkildə qorunmasını təşkil etmək üçün bütün zəruri tədbirlər 
görülür. DSX-nin yeni hərbi hissəsi də prezidentin sərəncamına 
əsasən yaradılmışdır. 
Hərbi hissənin ərazisi ilə tanış olan prezident İlham Əliyevə 
məlumat verildi ki, buradakı şəxsi heyət relyefdən asılı ol-
mayaraq, hər yerdə, habelə dənizdə bütün əməliyyatlarda 
iştirak etməyə həmişə hazırdır.  
Prezident İlham Əliyev hərbi hissənin idman salonuna 
baxdı. Burada sərhədçilər üçün xüsusi əhəmiyyəti olan fiziki 
hazırlıq üçün  hər cür şərait yaradılmışdır. Dövlət başçısı akt 
salonunda da oldu. Salonda hərbi hissənin həyatı ilə bağlı 
tədbirlər keçirilir. 
 149 
Sonra təlim zalına gələn Ali Baş Komandana şəxsi heyətin 
müxtəlif silah növlərindən istifadə qaydalarını öyrənmələri 
haqda məlumat verildi. Ali Baş Komandan Dövlət Sərhəd 
Xidmətinin fəaliyyəti ilə bağlı fotoşəkillərə baxdı. Burada 
müxtəlif vaxtlarda prezidentin iştirakı ilə sərhəd dəstələrinin 
açılışlarını, Azərbaycan sərhədçilərinin orden və medallarla 
təltif olunmasını, onların sosial şəraitinin yaxşılaşdırılmasını 
əks etdirən fotoşəkillər toplanmışdır. 
Prezident İlham Əliyev pnevmatik atıcılıq otağında pnev-
matik tapançadan hədəfə atəş açdı. İnteraktiv atıcılıq otağında 
isə sərhədçilər müasir silahlardan istifadə vərdişlərini tək-
milləşdirirlər. 
Sonra dövlətimizin başçısı əsgərlərlə görüşdü. 
Dövlət Sərhəd Xidmətinin rəisi, general-leytenant Elçin 
Quliyev Ali Baş Komandan İlham Əliyevə məruzə edərək dedi 
ki, Sizin şəxsi heyətə gündəlik qayğınız dövlət sərhədlərinin 
mühafizəsində yüksək etibarlılığın təmin edilməsinə, bu sahədə 
ən müasir texnikaların tətbiqinə şərait yaratmışdır. Hər bir 
Azərbaycan sərhədçisi Vətəninə və prezidentinə sədaqətlə, 
qürurla xidmət edir. Bu gün açılışında olduğunuz bu hərbi hissə 
sərhədlərimizin etibarlı qorunmasına öz töhfəsini verməkdədir. 
Burada şəxsi heyətin peşəkar səviyyədə formalaşması, Vətənə 
sədaqətlə xidmət etməsi üçün bütün şərait var. Qürurla 
bildirmək istəyirəm ki, bu hərbi hissə dünya standartlarına 
cavab verir. Cənab Prezident, biz də çalışırıq ki, qarşımıza 
qoyulmuş bütün tapşırıqları şərəflə yerinə yetirək. Sizə bütün 
Azərbaycan sərhədçiləri adından dərin minnətdarlığımızı 
bildiririk. 
İ l h a m   Ə l i y e v:  Sağ olun, mən bütün sərhədçiləri bu 
gözəl hərbi hissənin açılışı münasibətilə təbrik edirəm, sizə 
Vətən uğrunda xidmətinizdə uğurlar arzulayıram. 
Son illər ərzində sərhəd xidmətinin təşkil olunması, 
infrastrukturun yaradılması istiqamətində çox böyük işlər 
görülübdür. Bu hərbi hissənin yaradılması da görülmüş işlərin 
bariz nümunəsidir. Sərhədlərimizdə müasir zastavalar, 
 150 
ölkəmizin müxtəlif yerlərində ən müasir standartlara cavab 
verən hərbi hissələr yaradılır və müasir avadanlıqla təchiz edilir. 
Hər bir ölkənin təhlükəsizliyi onun sərhədlərindən başlayır. 
Xüsusilə Azərbaycan kimi daxili sabitliyi ilə fərqlənən ölkələrin 
təhlükəsizliyi sərhədin möhkəm olmasından asılıdır. Azərbaycanda 
ictimai-siyasi sabitlik, təhlükəsizlik, əmin-amanlıq ölkəmizin 
inkişafı üçün əsas şərtdir. Biz elə etməliyik ki, sərhədlərimiz tam 
şəkildə qorunsun. Dostlarımız üçün qapılar açıq, düşmənlər üçün 
bağlı olmalıdır. Sərhəd mühafizəsinin təşkili nəticəsində Azərbay-
canda daxili təhlükəsizliyin təmin edilməsi daha da yüksək 
səviyyədə təşkil olunur. 
Azərbaycanın yerləşdiyi bölgə təhlükələrlə, risklərlə doludur 
və biz bunları qonşuluqda gündəlik həyatda görürük. 
Azərbaycanda təhlükəsizlik tədbirlərinin görülməsi, əmin-
amanlığın, ictimai-siyasi sabitliyin qorunması Azərbaycan 
xalqının rahat yaşaması üçün şərait yaradır, bizim iqtisadi 
inkişafımıza təkan verir. 
Azərbaycan dünyada sabitlik məkanı kimi tanınır. Həm  son 
aylar ərzində qonşuluqda yaşanan siyasi və hərbi böhranlar, 
həm də bu gün dünyada yaşanan iqtisadi və maliyyə böhranları 
Azərbaycandan yan keçibdir. Nəyə görə? Ona görə ki, bizim 
məqsədyönlü, düşünülmüş siyasətimiz, görülən tədbirlər, 
vaxtında atılmış addımlar Azərbaycanı hərtərəfli qoruyur. Biz 
dövlət müstəqilliyimizi qorumalıyıq, möhkəmləndirməliyik, 
dönməz etməliyik. Elə etməliyik ki, Azərbaycan həmişə 
çiçəklənsin, inkişaf etsin. 
Bu baxımdan sərhəd xidməti əməkdaşlarının fəaliyyəti çox 
önəmli, çox vacibdir. Məhz bu məqsədlə sərhəd xidmətinin, sərhəd 
infrastrukturunun möhkəmlənməsi üçün son illər ərzində böyük 
vəsait ayrılıb, bundan səmərəli istifadə olunubdur. Mən 
Azərbaycanın müxtəlif bölgələrində yerləşən sərhəd hərbi 
hissələrində olarkən bunu öz gözümlə görmüşəm. Bu gözəl hərbi 
hissənin yaradılması da görülən tədbirlərin, işlərin nəticəsidir. 
Burada xidmət etmək üçün bütün şərait var, şəxsi heyətin öz 
peşəkarlığını artırması üçün bütün şərait yaradılıbdır. Mən şübhə 
 151 
etmirəm ki, sərhədçilər bu gözəl şəraitdən səmərəli istifadə edəcək 
və həmişə olduğu kimi, Vətənin keşiyində möhkəm dayanacaqlar. 
Sizə işlərinizdə uğurlar arzulayıram. Sağ olun! 
Sonra atıcılıq poliqonu ilə tanış olan Ali Baş Komandana 
məlumat verildi ki, burada müxtəlif məsafələrə  – 10, 25, 75 və 
100 metr məsafələrə atəş açmaq üçün ən yüksək standartlara 
uyğun şərait yaradılmışdır. 
Prezident İlham Əliyev hərbi hissədəki yeni texnikalara  
baxdı. Bildirildi ki, digərləri kimi, yeni hərbi hissə də müasir 
tipli texnikalarla təchiz olunmuşdur. 
Dövlətimizin başçısı şəxsi heyətin hərbi təlimlərini  izlədi, 
qərargah binasında yaradılan şəraitlə, yeməkxana ilə tanış 
oldu. Yeməkxanada əsgər və zabit heyətinin qidalanması üçün 
yüksək standartlar tətbiq edilir. 
Ali Baş Komandan hərbi hissənin muzeyində də oldu. 
Burada ümummilli lider Heydər Əliyevin və prezident İlham 
Əliyevin sərhəd qoşunlarının inkişafına göstərdikləri diqqət və 
qayğını əks etdirən fotoşəkillər və kitablar toplanmışdır. 
Dövlətimizin başçısı gizir və zabitlər üçün yataqxana ilə  
tanış oldu, hərbi hissənin təchiz olunduğu müasir silah növ-
lərinə baxdı. Müxtəlif əməliyyatların keçirilməsi üçün nəzərdə 
tutulan bu silahlar dünya standartlarına cavab verir. 
Azərbaycan prezidenti, Ali Baş Komandan İlham Əliyev 
Dövlət Sərhəd Xidmətinin yeni hərbi hissəsinin yüksək tələblərə 
cavab verməsi üçün görülmüş işlərdən razılığını bildirdi, 
müvafiq tövsiyə və tapşırıqlarını verdi. 
 
 
 
 
 
 
 
 
 
 152 
 
8 MART – BEYNƏLXALQ QADINLAR GÜNÜ 
MÜNASİBƏTİLƏ AZƏRBAYCAN QADINLARINA 
TƏBRİK 
 
Hörmətli xanımlar! 
Sizi, bütün Azərbaycan qadınlarını Beynəlxalq qadınlar 
günü münasibətilə səmimi-qəlbdən təbrik edir, hər birinizə 
cansağlığı, xoşbəxtlik və işlərinizdə müvəffəqiyyətlər 
arzulayıram. 
Biz hamımız dinamik inkişaf edən ölkəmizin irimiqyaslı 
iqtisadi layihələrin iştirakçısı kimi, əldə etdiyi yüksək gös-
təricilərlə haqlı olaraq fəxr edirik. Bu tərəqqinin bəhrələri 
respublikamızın hər bir guşəsində özünü aydın hiss etdirir. 
Həmin nailiyyətlərdə Azərbaycan qadınlarının böyük rolu 
danılmazdır. Qədim zamanlardan bəri vətənə və torpağa 
sədaqəti ilə seçilən qadınlarımız milli məfkurəyə sadiq qalaraq, 
bu gün də suveren Azərbaycan Respublikasının güclənməsi 
naminə töhfələr verirlər. Onlara xas olan işgüzarlıq, müdriklik, 
yüksək daxili mədəniyyət və xalqımızın yüzillər boyu təşəkkül 
tapmış zəngin milli-mənəvi sərvətlərinə sədaqət müasir 
Azərbaycan qadınının ictimai həyatımızda mövqeyini və 
simasını müəyyən edir. 
1918-ci ildə seçib-seçilmək hüququ qazanan Azərbaycan 
qadını XX əsrdə qısa müddət ərzində bir neçə əsrə bərabər 
inkişaf yolu keçmişdir. Xalqın maariflənməsi, mədəniy-
yətimizin yüksəlişi və müasir iqtisadiyyatımızın qurulmasında 
o, daim yüksək peşəkarlıq və fədakarlıq nümayiş etdirmişdir. 
Cəmiyyətimizdə qadınlara göstərilən yüksək ehtiram 
mədəniyyət, elm, təhsil, səhiyyə və digər istiqamətlərdə onlara 
bilik və bacarıqlarını gerçəkləşdirmək üçün əlverişli zəmin 
yaratmışdır. Qadınlarımız bu gün də müxtəlif sahələrdə, o 
cümlədən vətəndaş cəmiyyəti quruculuğunda və 
mədəniyyətlərarası dialoqun formalaşdırılmasında öz intel-
lektual potensiallarını əsirgəmirlər. 
 153 
Ümidvaram ki, «Uşaq İli» elan olunan 2009-cu ildə 
qadınlarımız gələcək nəsillərin milli-mədəni irsə, adət-
ənənələrimizə hörmət ruhunda tərbiyəsində var qüvvələrini sərf 
edəcək, daim yeniləşən ölkəmizin daha da çiçəklənməsi 
prosesinə layiqincə xidmət edəcəklər. 
Bayramınız mübarək olsun! 
İLHAM ƏLİYEV 
Azərbaycan Respublikasının Prezidenti 
 
Bakı, 7 mart 2009-cu il 
 
 
 154 
 
 
 
ALMANİYANIN «RWE» ENERGETİKA 
ŞİRKƏTİNİN PREZİDENTİ VƏ İDARƏ 
HEYƏTİNİN SƏDRİ YURGEN QROSSMANIN 
BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ  
 
Prezident sarayı  
 
9 mart 2009-cu il 
 
Azərbaycan Respublikasının Prezidenti İlham Əliyev 
martın 9-da Almaniyanın «RWE» energetika şirkətinin pre-
zidenti və İdarə Heyətinin sədri Yurgen Qrossmanın başçılıq 
etdiyi nümayəndə heyətini qəbul etmişdir. 
Yurgen Qrossman Azərbaycanda nümayəndəliyini yaradan 
«RWE» energetika şirkətinin fəaliyyəti barədə dövlətimizin 
başçısına məlumat verdi və ölkəmizdə xarici şirkətlərin sərbəst 
və azad fəaliyyəti üçün hər cür şəraitin yaradıldığını bildirdi. 
Gələcəkdə Azərbaycanla neft-qaz sektorunda əməkdaşlıq etmək 
istədiklərini deyən qonaq, ölkəmizlə etibarlı tərəfdaş kimi 
fəaliyyət göstərmək əzmində olduqlarını vurğuladı. 
Prezident İlham Əliyev «RWE» şirkətinin nümayəndə 
heyətinin Azərbaycanda görüşlərinin və apardığı danışıqların 
səmərəli keçəcəyinə ümidvar olduğunu bildirdi. 
Görüşdə «RWE» energetika şirkəti ilə Azərbaycanın əla-
qədar qurumları arasında əməkdaşlığın perspektivlərinə dair 
fikir mübadiləsi aparıldı. 
 
 
 155 
 
 
 
TÜRKİYƏNİN JANDARM QÜVVƏLƏRİ 
KOMANDANI, ORDU GENERALI ATİLLA İŞIK 
İLƏ GÖRÜŞ  
 
Prezident sarayı  
 
9 mart 2009-cu il 
 
Azərbaycan Respublikasının Prezidenti İlham Əliyev 
martın 9-da Türkiyə Respublikasının Jandarm Qüvvələri 
Komandanı, ordu generalı Atilla İşıkı qəbul etmişdir. 
Atilla İşık bu vəzifəyə təyin olunandan sonra ilk xarici 
səfərini Azərbaycana etməsindən məmnunluq duyduğunu dedi. 
O, ümummilli lider Heydər Əliyevin «Bir millət, iki dövlət» 
kəlamını xatırladaraq, Azərbaycan və Türkiyə arasında dostluq 
və qardaşlıq münasibətlərinin daim inkişaf etdiyini vurğuladı. 
Türkiyə Jandarm Qüvvələri ilə Azərbaycanın müvafiq 
qurumları arasında əməkdaşlığın genişləndiyini deyən Atilla 
İşık bunun iki ölkə arasında əlaqələrin möhkəmlənməsinə 
xidmət etdiyini bildirdi. 
Dövlətimizin başçısı Atilla İşıkın Türkiyə Jandarm Qüvvələri 
Komandanı kimi ilk səfərini Azərbaycana etməsinin əhəmiyyətli 
olduğunu dedi, ölkələrimiz arasında dostluq münasibətlərinin 
müxtəlif sahələrdə uğurla inkişaf etdiyini qeyd etdi. Prezident 
İlham Əliyev əmin olduğunu bildirdi ki, Atilla İşıkın 
Azərbaycana səfəri çərçivəsində keçirdiyi görüşlər Türkiyə 
Jandarm Qüvvələri ilə Azərbaycanın əlaqədar qurumları 
arasında əməkdaşlığın genişlənməsinə xidmət edəcəkdir. 
 
 156 
 
 
 
AZƏRBAYCAN RESPUBLİKASININ   
PREZİDENTİ İLHAM ƏLİYEVİN İRAN İSLAM 
RESPUBLİKASINA RƏSMİ SƏFƏRİ 
 
10 mart 2009-cu il  
 
Martın 10-da Azərbaycan Respublikasının Prezidenti 
İlham Əliyev İran İslam Respublikasına rəsmi səfərə yola 
düşmüşdür. 
Azərbaycan prezidentini Heydər Əliyev Beynəlxalq Aeropor-
tundan Prezidentin İcra Aparatının rəhbəri Ramiz Mehdiyev və 
Bakı Şəhər İcra Hakimiyyətinin başçısı Hacıbala Abutalıbov 
yola saldılar. 
                                               
                                                * * *  
Martın 10-da Azərbaycan prezidenti İlham Əliyev İrana 
rəsmi səfərə gəlmişdir. 
Azərbaycanın və İranın dövlət bayraqları ilə bəzədilmiş 
Tehranın «Mehrabad» hava limanında Azərbaycan prezi-
dentinin şərəfinə Fəxri qarovul dəstəsi düzülmüşdü. 
Prezident İlham Əliyevi İranın Xarici İşlər naziri Mənuçehr 
Muttəki və digər rəsmi şəxslər qarşıladılar. 
Milli geyimli uşaqlar dövlətimizin başçısına gül dəstəsi 
təqdim etdilər. 
 157 
 
 
 
PREZİDENT SARAYINDA RƏSMİ QARŞILANMA 
MƏRASİMİ 
 
Tehran 
 
10 mart 2009-cu il  
 
Martın 10-da Azərbaycan Respublikasının Prezidenti 
İlham Əliyevin rəsmi qarşılanma mərasimi olmuşdur. 
Azərbaycanın və İranın dövlət bayraqlarının asıldığı Prezi-
dent sarayının qarşısındakı meydanda Azərbaycan prezi-
dentinin şərəfinə Fəxri qarovul dəstəsi düzülmüşdü. 
İran prezidenti Mahmud Əhmədinejad Azərbaycan prezi-
denti İlham Əliyevi qarşıladı. 
Azərbaycanın və İranın dövlət himnləri səsləndi. 
Fəxri qarovul dəstəsinin rəisi Azərbaycan prezidentinə 
raport verdi. 
Dövlət başçıları Fəxri qarovul dəstəsinin önündən keçdilər. 
Azərbaycan prezidenti İlham Əliyev İran əsgərlərini salamladı. 
İranın rəsmi şəxsləri Azərbaycan prezidentinə, Azərbaycan 
nümayəndə heyətinin üzvləri İran prezidentinə təqdim 
olundular. 
 
 
 
 158 
 
 
 
AZƏRBAYCAN RESPUBLİKASININ  
PREZİDENTİ İLHAM ƏLİYEVİN VƏ İRAN İSLAM 
RESPUBLİKASININ PREZİDENTİ  
MAHMUD ƏHMƏDİNEJADIN  
TƏKBƏTƏK GÖRÜŞÜ 
 
Tehran 
 
10 mart 2009-cu il  
 
Rəsmi qarşılanma mərasimindən sonra Azərbaycan pre-
zidenti İlham Əliyev və İran İslam Respublikasının Prezidenti 
Mahmud Əhmədinejadın təkbətək görüşü olmuşdur. 
Görüşdə ölkələrimiz arasında ikitərəfli münasibətlərin 
müxtəlif sahələrdə, o cümlədən siyasi, iqtisadi və humanitar 
sahələrdə uğurla inkişaf etdiyi vurğulandı. 
Azərbaycan prezidentinin İrana rəsmi səfərinin əhəmiyyətinə 
toxunan prezidentlər bu səfərin qarşılıqlı əlaqələrin daha da 
genişlənməsinə xidmət etdiyini bildirdilər. 
Görüşdə Azərbaycan–İran münasibətlərinin bundan sonra 
da möhkəmlənəcəyinə əminlik ifadə olundu. 
 
 
 159 
 
 
 
AZƏRBAYCAN VƏ İRAN PREZİDENTLƏRİNİN  
GENİŞ TƏRKİBDƏ GÖRÜŞÜ 
 
Tehran 
 
10 mart 2009-cu il  
 
Martın 10-da təkbətək görüşdən sonra Azərbaycan 
Respublikasının Prezidenti İlham Əliyevin və İran İslam Res-
publikasının Prezidenti Mahmud Əhmədinejadın nümayəndə 
heyətlərinin iştirakı ilə geniş tərkibdə görüşü olmuşdur. 
Görüşdə ölkələrimiz arasında ikitərəfli əlaqələrin inkişaf səviy-
yəsindən məmnunluq ifadə edildi, siyasi, iqtisadi və humanitar 
sahələrdə əməkdaşlığın yaxşı perspektivləri olduğu bildirildi. İran 
ilə Azərbaycanın müxtəlif bölgələri, o cümlədən Naxçıvan Muxtar 
Respublikası ilə əlaqələrin inkişaf etdiyi vurğulandı və bildirildi ki, 
bunun daha da genişlənməsi üçün yaxşı imkanlar var. 
İki ölkə arasında iqtisadiyyat və energetika sahələrində 
həyata keçirilən konkret layihələrin əməkdaşlığın inkişafı 
baxımından əhəmiyyəti qeyd olundu. Azərbaycan prezidenti 
İlham Əliyevin İrana rəsmi səfərinin ikitərəfli münasibətlərin 
daha da genişlənməsinə töhfə verəcəyi bildirildi. 
Görüşdə Azərbaycan və İran xalqları arasında mədəni 
əlaqələrin zəngin tarixi olduğu xatırladıldı, humanitar 
əlaqələrin genişləndirilməsinin vacibliyi qeyd olundu, iki ölkə 
arasında münasibətlərin inkişafının regional əməkdaşlığa da 
töhfə verdiyi vurğulandı. 
Bildirildi ki, Azərbaycan prezidenti İlham Əliyevin İrana 
rəsmi səfəri çərçivəsində imzalanacaq sənədlər ikitərəfli 
əlaqələrin hüquqi bazasını daha da genişləndirəcəkdir. 
Görüşdə ikitərəfli münasibətlərin perspektivlərinə dair fikir 
mübadiləsi aparıldı, qarşılıqlı əlaqələrin bundan sonra da 
genişlənəcəyinə əminlik ifadə olundu. 
 160 
  
 
 
 SƏNƏDLƏRİN İMZALANMASI MƏRASİMİ 
 
10 mart 2009-cu il  
 
Martın 10-da geniş tərkibdə görüş başa çatdıqdan sonra 
Azərbaycan prezidenti İlham Əliyevin və İran prezidenti Mah-
mud Əhmədinejadın iştirakı ilə sənədlərin imzalanma mərasimi 
olmuşdur. 
Azərbaycan Respublikası Hökuməti və İran İslam Res-
publikası Hökuməti arasında Gəlirlərə və əmlaka görə vergilərə 
münasibətdə ikiqat vergitutmanın aradan qaldırılması və 
vergidən yayınmanın qarşısının alınması haqqında sazişi 
Azərbaycan tərəfindən Xarici İşlər naziri Elmar Məmmədyarov, 
İran tərəfindən İqtisadiyyat və Maliyyə naziri Şəmsəddin 
Hüseyni imzaladılar. 
Azərbaycan Respublikası Hökuməti və İran İslam Res-
publikası Hökuməti arasında İqtisadiyyat və ticarət üzrə əhatəli 
əməkdaşlığa dair protokolu Azərbaycan tərəfindən İqtisadi 
İnkişaf naziri Şahin Mustafayev, İran tərəfindən Ticarət naziri 
Məsud Mirkazımi imzaladılar. 
Azərbaycan Respublikası Hökuməti və İran İslam Res-
publikası Hökuməti arasında Turizm sahəsində əməkdaşlığa 
dair anlaşma memorandumunu Azərbaycan tərəfindən Xarici 
İşlər naziri Elmar Məmmədyarov, İran tərəfindən prezidentin 
birinci müavini vəzifəsini icra edən Həmid Dəqai imzaladılar. 
Azərbaycan Respublikasının Mədəniyyət və Turizm Nazirliyi 
və İran İslam Respublikasının Mədəni İrs, Xalq Tətbiqi Sənəti 
və Turizm Təşkilatı arasında Mədəni irs sahəsində əməkdaşlıq 
haqqında anlaşma memorandumunu Azərbaycan tərəfindən 
Xarici İşlər naziri Elmar Məmmədyarov, İran tərəfindən 
prezidentin birinci müavini vəzifəsini icra edən Həmid Dəqai 
imzaladılar. 
 161 
Mirzə Fətəli Axundov adına Azərbaycan Milli Kitabxanası 
və İran İslam Respublikasının Milli Kitabxanası və Arxivi 
arasında Əməkdaşlığa dair anlaşma memorandumunu Azər-
baycan tərəfindən Xarici İşlər naziri Elmar Məmmədyarov, İran 
tərəfindən prezidentin Mədəniyyət məsələləri üzrə müşaviri, 
Milli Kitabxana və Arxivin sədri Əliəkbər Əşəri imzaladılar. 
Azərbaycan Respublikasının Dövlət Statistika Komitəsi və 
İran İslam Respublikasının Statistika Mərkəzi arasında 
statistika sahəsində əməkdaşlığa dair anlaşma memoran-
dumunu Azərbaycan tərəfindən Dövlət Statistika Komitəsinin 
sədri Arif Vəliyev, İran tərəfindən Statistika Mərkəzinin sədri 
Məhəmməd Mədəd imzaladılar. 
Azərbaycan Respublikasının Rabitə və İnformasiya Tex-
nologiyaları Nazirliyi və İran İslam Respublikasının Rabitə və 
İnformasiya Texnologiyaları Nazirliyi arasında Poçt məsələləri 
üzrə əməkdaşlıq haqqında anlaşma memorandumunu Azər-
baycan tərəfindən Xarici İşlər naziri Elmar Məmmədyarov, İran 
tərəfindən Xarici İşlər naziri Mənuçehr Muttəki imzaladılar. 
 
 
 
 
 
 
 
 
 
 
 
 
 
 
 
 
 
 162 
 
İMAM XOMEYNİNİN MƏQBƏRƏSİNİ ZİYARƏT 
 
10 mart 2009-cu il 
 
Azərbaycan prezidenti İlham Əliyev martın 10-da İran 
inqilabının rəhbəri imam Xomeyninin məqbərəsini ziyarət 
etmişdir. 
Azərbaycan prezidentinin şərəfinə Fəxri qarovul dəstəsi 
düzülmüşdü. 
Hərbi orkestrin ifasında Azərbaycan Respublikasının və İran 
İslam Respublikasının dövlət himnləri səsləndi. 
Azərbaycan prezidenti İran inqilabı rəhbərinin məqbərəsinə 
əklil qoydu. 
Dövlətimizin başçısı Xatirə kitabına ürək sözlərini yazdı. 
 
  
 163 
 
 
 
İRANIN ALİ DİNİ RƏHBƏRİ SEYİD ƏLİ 
XAMENEİ İLƏ GÖRÜŞ  
 
10 mart 2009-cu il 
 
Martın 10-da Azərbaycan Respublikasının Prezidenti 
İlham Əliyevin və İran İslam Respublikasının Ali Dini rəhbəri 
Seyid Əli Xameneinin görüşü olmuşdur. 
İranın Ali Dini rəhbəri qeyd etdi ki, Azərbaycan ilə qonşuluq 
və qardaşlıq münasibətləri müxtəlif sahələrdə, o cümlədən 
siyasi və iqtisadi sahələrdə uğurla inkişaf edir.  
Seyid Əli Xamenei Azərbaycan xalqının ümummilli lideri 
Heydər Əliyev ilə görüşlərini məmnunluqla xatırladaraq, qar-
şılıqlı əlaqələrin daha da genişlənməsi üçün yaxşı perspek-
tivlərin olduğunu bildirdi. 
Prezident İlham Əliyev İrana uğurla keçən rəsmi səfərinin 
iki ölkə arasında müxtəlif sahələrdə inkişaf edən əlaqələrin 
perspektivinin müzakirəsi baxımından əhəmiyyətini vurğuladı. 
Dövlətimizin başçısı Azərbaycan–İran münasibətlərinin bundan 
sonra da genişlənəcəyinə əminliyini söylədi. 
 
 
 
 164 
 
 
 
İQTİSADİ ƏMƏKDAŞLIQ TƏŞKİLATININ  
X ZİRVƏ GÖRÜŞÜ  
 
Tehran  
 
11 mart 2009-cu il 
 
Martın 11-də Tehranın «Hafiziyə» sarayında İqtisadi 
Əməkdaşlıq Təşkilatının X zirvə görüşü keçirilmişdir. 
Görüşdə təşkilatın üzvü olan ölkələrin dövlət və hökumət 
rəhbərləri, nüfuzlu beynəlxalq təşkilatların təmsilçiləri iştirak 
etmişlər. 
2006-cı ilin mayında Bakıda keçirilmiş  X zirvə görüşündən 
etibarən İqtisadi Əməkdaşlıq Təşkilatında sədrlik edən 
Azərbaycan Respublikasının Prezidenti İlham Əliyev zirvə 
görüşünü açıq elan edərək dedi: 
– Hörmətli İran İslam Respublikasının Prezidenti cənab 
Mahmud Əhmədinejad!  
Hörmətli dövlət başçıları!  
Hörmətli nümayəndə heyətlərinin başçıları! 
Əziz dostlar! 
                                                          
        Игтисади Ямякдашлыг Тяшкилатынын Х зирвя эюрцшцндя 
Иранын Хариъи Ишляр назири Мянучещр Муттяки, ИЯТ-ин Баш 
катиби Хуршид Янвяр, Пакистан prezidenti Асиф  Яли Зярдари, 
Таъикистан pрезиденти Емомяли Рящмон, Тцркийя pрезиденти 
Абдуллащ Эцл, Тцркмянистан pрезиденти Гурбангулу 
Бердымящяммядов, Газахыстанын Bаш назири Кярим Мясимов вя 
зирвя эюрцшцндя гонаг гисминдя иштирак едян бир сыра дювлят вя 
щюкумят башчылары чыхыш етдиляр. 
 165 
Mən sizin hamınızı ürəkdən salamlayıram və İqtisadi 
Əməkdaşlıq Təşkilatının X zirvə görüşünü açıq elan edirəm. 
Bu zirvə görüşünü yüksək səviyyədə təşkil etdiyinə görə 
əziz dostumuz, İran İslam Respublikasının Prezidenti cənab 
Mahmud Əhmədinejada böyük məmnuniyyətlə dərin minnət-
darlığımı bildirmək istəyirəm. 
Azərbaycanın sədrliyi ilə bizim təşkilatımız  IX zirvə görü-
şündən sonra çox uğurlu bir yol keçmişdir. Təşkilat daha da 
inkişaf etmiş, dünyada öz mövqelərini möhkəmləndirə 
bilmişdir. Bir sıra çox önəmli təşəbbüslər irəli sürülmüşdür və 
bu gün deyə bilərəm ki, İqtisadi Əməkdaşlıq Təşkilatı həm 
bölgədə, həm də  dünyada çox böyük nüfuza malikdir. . 
Mən bu gün bizim zirvə görüşümüzdə qonaq qismində 
iştirak edən dövlət başçılarını böyük məmnuniyyətlə salamlayır, 
onlara öz ehtiramımı bildirmək istəyirəm.  
Son illər ərzində İqtisadi Əməkdaşlıq Təşkilatı çərçivəsində 
bir sıra mühüm məsələlər müzakirə olunmuş və öz həllini tap-
mışdır. Regional əməkdaşlıq məsələləri öz həllini tapır, bizim 
aramızda həm ikitərəfli, həm çoxtərəfli formatda inteqrasiya 
prosesləri güclənir və bu, hər bir üzv ölkənin inkişafı üçün əlavə 
imkanlar yaradır. Energetika sahəsində görülmüş işlər enerji 
təhlükəsizliyi məsələlərinə öz töhfəsini vermişdir. Nəqliyyat 
sahəsində, humanitar sahədə, bütün başqa sahələrdə gələcək 
inkişaf üçün çox gözəl perspektivlər, çox gözəl imkanlar var. 
Mən xüsusilə təşkilatın Katibliyinin son 3 il ərzindəki fəaliy-
yətini yüksək qiymətləndirmək istəyirəm.  
Gündəliyə uyğun olaraq, biz indi İqtisadi Əməkdaşlıq 
Təşkilatının 10-cu zirvə görüşünün sədrini seçməliyik və mən 
böyük məmnuniyyətlə İran İslam Respublikasının Prezidenti 
cənab Mahmud Əhmədinejadın X zirvə görüşünün sədri se-
çilməsini təklif edirəm. 
Sizin mövqeyinizi bu təklifə dəstək kimi qiymətləndirirəm. 
Hörmətli cənab Prezident, mən Sizi X zirvə görüşünün sədri 
seçilməyiniz münasibətilə ürəkdən təbrik edirəm, Sizə ən xoş 
arzularımı bildirmək istəyirəm və sədrliyi Sizə təqdim edirəm. 
 166 
 
 
Azərbaycan prezidenti İlham Əliyevin çıxışı 
 
Hörmətli cənab sədr! 
Əziz dostlar! 
Bir daha sizin hamınızı ürəkdən salamlayır və bildirmək 
istəyirəm ki, son 3 ildə Azərbaycan İqtisadi Əməkdaşlıq Təş-
kilatının inkişafı üçün öz səylərini göstərmişdir. Biz təşkilatdakı 
fəaliyyətimizə çox böyük önəm veririk. Hesab edirik ki, 
təşkilatın güclənməsi, bölgədə və dünyada mövqelərinin 
möhkəmlənməsi hər bir üzv ölkə üçün əlavə fayda gətirə bilər. 
İqtisadi Əməkdaşlıq Təşkilatında təmsil olunan ölkələri birgə 
tarix birləşdirir, mədəniyyət birləşdirir. Bizim aramızda ənənəvi 
güclü əlaqələr mövcud olmuşdur və indiki mərhələdə, xüsusilə 
dünyanı iqtisadi və maliyyə böhranı bürüdüyü bir vaxtda regional 
əməkdaşlıq, iqtisadi təşəbbüslər, inteqrasiya məsələləri xüsusi 
önəm daşıyır. Biz öz tərəfimizdən bu istiqamətdə addımlarımızı 
davam etdirməyə hazırıq və xüsusilə siyasi və iqtisadi sahələrdə 
əməkdaşlığın genişlənməsində maraqlıyıq. Azərbaycan öz 
tərəfindən bu istiqamətdə önəmli addımlar atır. Son 3 il ərzində 
bizim sədrliyimiz altında İqtisadi Əməkdaşlıq Təşkilatında 
müxtəlif təşəbbüslər irəli sürülmüşdür. Azərbaycanın təşəbbüsü 
ilə bölgədə enerji, nəqliyyat və digər sahələrdə çox önəmli 
addımlar atılmışdır. Azərbaycan enerji təhlükəsizliyinin 
möhkəmləndirilməsi işinə öz töhfəsini verməkdə davam edir. Bu 
baxımdan biz həm neft-qaz kəmərlərini sadalaya bilərik, həm də 
elektrik enerjisi sahəsində qonşu ölkələrlə çox uğurlu və qarşılıqlı 
surətdə faydalı layihələrin gerçəkləşməsini qeyd edə bilərik. 
Enerji məsələləri bu gün dünya miqyasında gündəliyin ön 
sıralarındadır. Ölkələrimizdə mövcud olan böyük təbii enerji 
resursları dövlətlərimizin milli maraqlarına xidmət göstərməlidir, 
ölkələrimizin milli maraqlarını müdafiə etməlidir və əlbəttə ki, 
regional əməkdaşlıq məsələlərinə də bunun çox böyük təsiri 
olmalıdır.  
 167 
Nəqliyyat sahəsində Azərbaycanın və bizimlə qonşu ölkələrin 
təşəbbüsü ilə çox önəmli dəmir yolu layihəsi icra olunur. Tikilən 
bu dəmir yolu Avropanı Asiya ilə birləşdirəcəkdir. Hazırda 
Türkiyə, Gürcüstan və Azərbaycan birlikdə bu layihəni icra edir. 
Şübhə etmirəm ki, Bakı–Tbilisi– Qars dəmir yolu işə 
başlayandan sonra regionun digər ölkələri də bu imkanlardan 
istifadə edəcəklər. Çünki bu həm iqtisadi cəhətdən çox sərfəlidir, 
həm də aramızda olan dostluq, qardaşlıq münasibətlərini daha da 
gücləndirəcəkdir. 
Deyə bilərəm ki, ölkəmiz son 5 il ərzində iqtisadi inkişaf 
baxımından çox uğurla addımlamışdır. Son 5 ildə Azərbaycanda 
ümumi daxili məhsul 2,6 dəfə, sənaye istehsalı isə 2,5 dəfə 
artmışdır. Bu nailiyyətlər bizə imkan verib ki, yoxsulluğun 
səviyyəsini kəskin şəkildə aşağı salaq. 5 il ərzində yoxsulluğun 
səviyyəsi 49 faizdən 13 faizə enmişdir. Biz növbəti illərdə də 
çalışacağıq ki, İqtisadi Əməkdaşlıq Təşkilatı çərçivəsində fəal 
rolumuzu davam etdirək və əminəm ki, gələcəkdə biz bunun 
gözəl nəticələrini görəcəyik. 
Vacib olan investisiya, inteqrasiya, iqtisadi əməkdaşlıq, 
regional əməkdaşlıq məsələlərini daha da uğurla həll etmək 
üçün bölgədə sülh, əmin-amanlıq olmalıdır. Əfsuslar olsun ki, 
biz bunu hələ ki, görmürük. Müxtəlif təhlükələr, müxtəlif 
risklər, çağırışlar mövcuddur. Azərbaycanın son 20 il ərzində 
üzləşdiyi böyük problem Ermənistan–Azərbaycan, Dağlıq 
Qarabağ münaqişəsidir, Ermənistanın Azərbaycana qarşı 
apardığı işğalçılıq siyasətidir. Ermənistanın azərbaycanlılara 
qarşı etnik təmizləmə siyasəti nəticəsində bir milyondan artıq 
azərbaycanlı öz doğma torpaqlarından qovularaq, qaçqın-
köçkün vəziyyətinə düşmüşdür. Torpaqlarımızın 20 faizi işğal 
altına düşmüşdür və bu işğal indi də davam edir. Bu həm 
Azərbaycan üçün böyük problemdir, həm də bölgədə 
təhlükəsizlik tədbirlərinin güclənməsinə böyük maneçilik 
törədir. Düzdür, beynəlxalq təşkilatlarda Azərbaycanın mövqeyi 
müdafiə olunur, Birləşmiş Millətlər Təşkilatının Təhlükəsizlik 
Şurası tərəfindən Ermənistan qoşunlarının Azərbaycan 
 168 
torpaqlarından qeyd-şərtsiz çıxarılması haqqında 4 qətnamə 
qəbul edilmişdir. Ancaq Ermənistan buna məhəl qoymur. Bir il 
əvvəl BMT-nin Baş Məclisində Azərbaycanın işğal olunmuş 
torpaqlarında vəziyyətlə bağlı qətnamə qəbul edilmişdir. İslam 
Konfransı Təşkilatı çərçivəsində çox mühüm və ədalətli qərarlar 
qəbul olunmuşdur. Həmçinin digər təşkilatlarda da. Ancaq 
əfsuslar olsun ki, bu diplomatik səylər hələ ki, bir nəticəyə 
gətirib çıxarmır. Mən xüsusilə bütün səsvermələrdə Azərbaycan 
mövqeyini, haqq-ədaləti dəstəkləyən  ölkələrə öz dərin minnət-
darlığımı bildirmək istəyirəm. Əminəm ki, bu münaqişə öz 
həllini tapandan sonra bölgədə tamamilə yeni vəziyyət 
yaranacaq, əməkdaşlıq üçün, işbirliyi üçün yeni imkanlar 
açılacaqdır. 
Biz İqtisadi Əməkdaşlıq Təşkilatının üzvü olan digər 
ölkələrin üzləşdiyi problemlərə də çox fəal münasibətimizi 
bildirməliyik. Azərbaycan beynəlxalq tədbirlərdə üzv-ölkələrin 
milli maraqlarının müdafiəsi üçün həmişə öz səsini ucaldıb, 
səsvermədə həmişə həmrəylik göstəribdir. Həm İqtisadi 
Əməkdaşlıq Təşkilatı, həm də İslam Konfransı Təşkilatı 
çərçivəsində həmrəylik məsələlərinə həmişə böyük həssaslıqla 
yanaşıbdır.  
Mən bu fürsətdən istifadə edərək, bütün üzv-ölkələrin 
dövlət, hökumət başçılarına, nümayəndə heyətlərinin başçı-
larına bir daha hörmət və ehtiramımı bildirmək istəyirəm. Əziz 
dostum, qardaşım, İran İslam Respublikasının Prezidenti cənab 
Mahmud Əhmədinejada növbəti illərdə təşkilatın idarə 
edilməsində uğurlar arzulayıram. Əminəm ki, İqtisadi 
Əməkdaşlıq Təşkilatı gələcək illərdə öz mövqelərini daha da 
möhkəmləndirəcəkdir və bu bilavasitə hər bir üzv- ölkənin milli 
maraqlarına cavab verir. 
Sağ olun. 
 
Zirvə görüşünün yekunlarına dair Tehran Bəyannaməsi 
qəbul olundu. 
     Bununla da  Tehran zirvə görüşü başa çatmışdır. 
 169 
                                        * * * 
 Tehranda İqtisadi Əməkdaşlıq Təşkilatının X zirvə görü-
şündə iştirak edən Azərbaycan prezidenti İlham Əliyev martın 
11-də Vətənə qayıtmışdır. 
Azərbaycan prezidentini Heydər Əliyev Beynəlxalq Aero-
portunda Prezidentin İcra Aparatının rəhbəri Ramiz Mehdiyev 
və Bakı Şəhər İcra Hakimiyyətinin başçısı Hacıbala Abutalıbov 
qarşıladılar. 
 
 170 
 
 
 
YUNANISTAN RESPUBLİKASININ PREZİDENTİ 
ZATİ-ALİLƏRİ  
CƏNAB KAROLOS PAPULYASA 
 
Hörmətli cənab Prezident!  
Yunanıstan Respublikasının milli bayramı – Müstəqillik 
günü münasibətilə Sizi və Sizin simanızda bütün xalqınızı öz 
adımdan və Azərbaycan xalqı adından ürəkdən təbrik edirəm. 
Bu gün Azərbaycan–Yunanıstan münasibətləri geniş inkişaf 
yolundadır. Keçən ay ölkənizə dövlət səfərim, keçirdiyimiz görüşlər, 
apardığımız danışıqlar və müzakirələr, ölkələrimizin müxtəlif 
qurumları arasında imzalanmış sənədlər bunun bariz ifadəsidir. 
Fürsətdən istifadə edərək, dost ölkənizə səfərim zamanı mə-
nə və bütün nümayəndə heyətimə göstərdiyiniz yüksək diqqət 
və qonaqpərvərliyə görə bir daha Sizə öz minnətdarlığımı 
bildirmək istəyirəm. 
Əminəm ki, istər ikitərəfli qaydada, istərsə də beynəlxalq və 
regional qurumlar çərçivəsində, xüsusən Avropanın enerji 
təhlükəsizliyinin təmin edilməsi sahəsində əməkdaşlığımızı 
bundan sonra da ardıcıl şəkildə davam etdirəcəyik. 
Hörmətli cənab Prezident, bir daha Sizi münasib bildiyiniz vaxtda 
Azərbaycana səfərə dəvət edir və əmin olduğumu bildirirəm ki, bu 
səfəriniz dost ölkələrimiz və xalqlarımız arasında əlaqələrin daha da 
genişlənməsinə və möhkəmlənməsinə xidmət edəcəkdir. 
Bu əlamətdar gündə Sizə ən xoş arzularımı yetirir, möhkəm 
cansağlığı, işlərinizdə uğurlar, dost Yunanıstan xalqına sülh və 
firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 12 mart 2009-cu il 
 171 
 
 
 
PAKİSTAN İSLAM RESPUBLİKASININ 
PREZİDENTİ ZATİ-ALİLƏRİ  
CƏNAB ASİF ƏLİ ZƏRDARİYƏ 
 
Hörmətli cənab Prezident! 
Ölkənizin milli bayramı – Pakistan günü münasibətilə 
Sizi və Sizin simanızda bütün xalqınızı öz adımdan və 
Azərbaycan xalqı adından səmimi-qəlbdən təbrik edirəm. 
Biz Azərbaycan–Pakistan münasibətlərinin inkişafına böyük 
əhəmiyyət veririk. Əminəm ki, ölkələrimiz və xalqlarımız 
arasında əlaqələrin hərtərəfli genişlənməsi, dostluq və 
əməkdaşlığımızın daha da möhkəmlənməsi istiqamətində 
bundan sonra da qarşılıqlı səylər göstərəcəyik. 
Sizə möhkəm cansağlığı, işlərinizdə uğurlar, qardaş Pakistan 
xalqına sülh, sabitlik və firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 12 mart 2009-cu il 
 
 
 
 
 
 
 
 
 
 
 
 172 
 
 
 
BANQLADEŞ XALQ RESPUBLİKASININ 
PREZİDENTİ ZATİ-ALİLƏRİ  
CƏNAB ZİLLUR RƏHMANA 
 
Hörmətli cənab Prezident! 
Milli bayramınız – Müstəqillik günü münasibətilə Sizi və 
bütün xalqınızı səmimi-qəlbdən təbrik edirəm. 
Ümidvaram ki, Azərbaycan ilə Banqladeş arasındakı dostluq 
və əməkdaşlıq münasibətləri xalqlarımızın mənafelərinə uyğun 
olaraq daim inkişaf edəcək və genişlənəcəkdir. 
Bu əlamətdar gündə Sizə ən xoş arzularımı yetirir, dost 
Banqladeş xalqına əmin-amanlıq və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 12 mart 2009-cu il 
 
 
 
 173 
 
 
 
RUSİYANIN XARİCİ İŞLƏR NAZİRİ SERGEY 
LAVROVUN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
Prezident sarayı  
 
12 mart 2009-cu il  
 
Azərbaycan Respublikasının Prezidenti İlham Əliyev martın 
12-də Rusiya Federasiyasının Xarici işlər naziri Sergey Lavrovun 
başçılıq etdiyi nümayəndə heyətini qəbul etmişdir. 
Dövlətimizin başçısı iki ölkənin rəhbərlikləri, habelə digər 
qurumları, o cümlədən Xarici işlər nazirlikləri arasında olan 
yüksək səviyyəli qarşılıqlı anlaşmanın, fəal əməkdaşlığın ikitərəfli 
əlaqələrin dinamik inkişafına xidmət etdiyini vurğuladı. Prezident 
İlham Əliyev dedi ki, bunların nəticəsində ikitərəfli münasibətlər 
möhkəmlənir, ticarət dövriyyəsi artır, regional əməkdaşlığın 
müxtəlif istiqamətlərdə təmin olunması baxımından birgə səylər 
daha da güclənir. Azərbaycan prezidenti ümidvar olduğunu 
bildirdi ki, Rusiya Xarici İşlər nazirinin indiki səfəri və onun 
gedişində aparılan müzakirələr ötən il Rusiya prezidentinin 
Azərbaycana səfəri zamanı dövlət başçılarının müəyyən etdikləri 
kimi, qarşılıqlı əməkdaşlığın dostluq, strateji tərəfdaşlıq prinsipləri 
əsasında daha da inkişafına xidmət edəcəkdir. 
Sergey Lavrov səfəri zamanı iki ölkə prezidentlərinin 
müəyyən etdikləri istiqamətlər üzrə səmərəli müzakirələr 
keçirildiyini vurğuladı. O dedi ki, biz Azərbaycan xalqının 
ümummilli lideri Heydər Əliyevin vaxtında, sonra isə İlham 
Əliyevin prezidentliyi dövründə Rusiya və Azərbaycan 
rəhbərlikləri arasında yaranmış qarşılıqlı anlaşma ruhuna 
uyğun olaraq fəaliyyət göstərməyə çalışırıq. Sergey Lavrov iki 
ölkə arasında münasibətlərin bundan sonra da dərinləşəcəyinə 
və möhkəmlənəcəyinə əmin olduğunu bildirdi. 
 174 
 
 
 
ALMANİYA FEDERATİV RESPUBLİKASININ 
FEDERAL PREZİDENTİ ZATİ-ALİLƏRİ  
CƏNAB HORST KÖLERƏ 
 
Hörmətli cənab Federal Prezident! 
Vinnenden şəhərində baş vermiş dəhşətli hadisə barədə 
xəbəri sarsıntı və kədər hissi ilə qarşıladım. 
Bu faciə ilə əlaqədar dərdinizə şərik çıxır, Sizə, həlak 
olanların ailələrinə və yaxın adamlarına, bütün Almaniya 
xalqına öz adımdan və Azərbaycan xalqı adından dərin hüznlə 
başsağlığı verirəm. 
İLHAM ƏLİYEV 
Azərbaycan Respublikasının Prezidenti 
 
Bakı, 13 mart 2009-cu il 
 
 175 
 
 
 
AMEA-nın NİZAMİ GƏNCƏVİ ADINA 
AZƏRBAYCAN ƏDƏBİYYATI MUZEYİNDƏ 
APARILMIŞ ƏSASLI TƏMİR VƏ 
YENİDƏNQURMA İŞLƏRİ İLƏ TANIŞLIQ  
 
14 mart 2009-cu il 
 
Martın 14-də prezident İlham Əliyev Azərbaycan Milli 
Elmlər Akademiyasının Nizami Gəncəvi adına Azərbaycan 
Ədəbiyyatı Muzeyində aparılmış əsaslı təmir və yenidənqurma 
işləri ilə tanış olmuşdur. 
Muzeyin direktoru, AMEA-nın müxbir üzvü, Milli Məclisin 
deputatı Rafael Hüseynov dövlətimizin başçısını və xanımı 
Mehriban Əliyevanı qarşıladı. 
Paytaxtın mərkəzində, gediş-gəlişin ən gur olduğu yerdəki 
Ədəbiyyat Muzeyi də əsaslı təmir və yenidənqurmadan sonra 
tamamilə təzə görkəm almışdır. 
Prezident İlham Əliyev əvvəlcə birinci mərtəbədə ümummilli 
lider Heydər Əliyevin Azərbaycan mədəniyyətinə, ədəbiyyatına 
diqqət və qayğısını əks etdirən fotoguşəyə baxdı. Burada ulu 
öndərin büstü qoyulmuş, onun «Nizami Gəncəvi adına 
Azərbaycan Ədəbiyyatı Muzeyi nadir bir binadır, unikal bir 
muzeydir. Oranı qorumaq, saxlamaq lazımdır» sözləri yazılmış 
lövhə asılmışdır. Eyni zamanda, bu mədəniyyət ocağının 
Azərbaycan prezidenti İlham Əliyevin təşəbbüsü ilə əsaslı təmir 
edilməsi və yenidən qurulmasını bildirən lövhə də vardır. 
Muzeylə yaxından tanışlıq zamanı məlumat verildi ki, 1850-
ci ildə birmərtəbəli karvansara kimi tikilmiş bina 1915-ci ildə 
ikinci mərtəbə artırılaraq mehmanxana kimi fəaliyyət 
göstərmişdir. 1918–20-ci illərdə burada Azərbaycan Xalq 
Cümhuriyyətinin Nazirlər Kabineti, 1920–30-cu illərdə Azər-
baycan Həmkarlar İttifaqı yerləşmişdir. 1939-cu ilin 
 176 
noyabrında Azərbaycanın dahi şairi Nizami Gəncəvinin 800 
illik yubileyi münasibətilə Azərbaycan Respublikası Nazirlər 
Kabinetinin qərarı ilə Nizami Muzeyi yaradılmışdır. Muzeyin 
həmin binada yerləşdirilməsi məqsədi ilə memarlar Sadıq 
Dadaşov və Mikayıl Hüseynovun layihəsinə əsasən burada 
yenidənqurma işləri aparılmış, fasadda heykəllər qoyulmuş, 
daha iki mərtəbə əlavə edilmişdir. O vaxtdan sonra binada 
yalnız cari təmir işləri görülmüşdür. 2004-cü ilin sonunda 
prezident İlham Əliyevin muzeyə gəlişindən sonra onun 
tapşırığına əsasən hazırlanan layihələr əsasında burada əsaslı 
yenidənqurma və təmir-bərpa işləri başlanmışdır. 
Rəfael Hüseynov dövlətimizin başçısına və xanımına məlu-
mat verdi ki, uçmaq təhlükəsi olan binanın təməli və bütün 
divarları möhkəmləndirilmişdir. Bütün naxış, bəzək və 
mürəkkəb yapma elementləri təzədən hazırlanmış, 4500 kvad-
ratmetrə qədər sahəyə parket (o cümlədən naxışlı) döşənmiş, 
qapı və pəncərələr dəyişdirilmiş, dam yenidən qurulmuşdur. 
Bina üçün ayrıca transformator qoyulmuş, generator, qazan-
xana, müasir havalandırma, isitmə və soyutma sistemləri 
quraşdırılmışdır. 
Yenidənqurmadan əvvəl 800 kvadratmetr olan ekspozisiya 
sahəsi 2500 kvadratmetrə çatdırılmışdır. Hazırda ekspozisiya 
30 əsas və 10 köməkçi salonda yerləşir. Müxtəlif tədbirlərin 
keçirilməsi üçün 270 və 75 yerlik iki salon əsaslı şəkildə 
yenidən qurularaq, lazımi avadanlıqla təchiz edilmişdir. 
Yenidənqurmadan öncə muzeyin 120 mindən artıq ekspo-
natından ekspozisiyada 1000-i göstərilirdisə, yeni ekspozi-
siyada 25 mindən çox eksponat var. Bütün ekspozisiya salonları 
kompyuterləşdirilmiş, tamaşaçıların müstəqil işləmələri üçün 
monitorlar quraşdırılmış, Azərbaycan, ingilis və rus dillərində 
informasiya bazası yaradılmış, audio-video materialları seyr 
etmək üçün 14 monitor və dinləmə qurğuları olan xüsusi böyük 
salon təşkil edilmişdir. Muzeyin fondları zəruri texnika və 
avadanlıqla təmin olunmuşdur. 
 177 
1000 kvadratmetr sahəni əhatə edən inzibati otaqlar zövqlə 
təmir edilmiş, rahat mebel və avadanlıqla, zəruri texnika ilə 
təchiz edilmişdir. Binanın daxili və xarici işıqlandırılması, 
bütün ekspozisiya salonlarının və inzibati otaqların daimi 
video-nəzarət sistemi yaradılmışdır. Muzeydə keçirilən müxtəlif 
tədbirlərlə, mədəniyyət tariximizlə bağlı süjetləri şəhər 
sakinlərinə mütəmadi çatdırmaq üçün binanın xaricində xüsusi 
səsli monitor quraşdırılmışdır. Birinci mərtəbədəki vitrinlər 
ədəbiyyatımızın klassiklərini və onların seçmə fikirlərini əks 
etdirən və qonaqlar tərəfindən maraqla qarşılanan dekorativ 
banerlərlə bəzənmişdir. 
Dövlətimizin başçısı Yaxın və Orta Şərqdə, eləcə də Av-
ropada yeganə Ədəbiyyat Muzeyi olan bu mədəniyyət ocağının 
böyük konfrans salonunu, «Qədim dövr», «Dədə Qorqud», 
«Nizami Gəncəvi», «Məhsəti Gəncəvi», «Xaqani Şirvani», 
«İmadəddin Nəsimi», «Məhəmməd Füzuli», «Şah İsmayıl 
Xətai» salonlarını gəzdi. 
Muzeyin ekspozisiyası qədim zamanlardan müasir dövrə kimi, 
Azərbaycan ədəbiyyatının keçdiyi tarixi yol haqqında məlumat 
verir. Burada Azərbaycan ədəbiyyatının görkəmli xadimlərinin 
nadir əlyazmaları, məşhur xəttatların yazı nümunələri, klassiklərin 
əsərlərinə çəkilən miniatürlər, illüstrasiyalar, müxtəlif kitablar, 
qəzet və jurnallar, müasir Azərbaycan yazıçılarının əsərləri, təsviri 
sənət nümunələri və sənədli fotoşəkillər, xalq yaradıcılığı 
nümunələri, Azərbaycan ərazisindən tapılan və müxtəlif dövrlərə 
aid sikkələrin kolleksiyası, bədii xalçalar, saxsı və bürünc qablar, 
digər maddi mədəniyyət abidələri nümayiş olunur. 
Üçüncü mərtəbədə nümayiş olunan maraqlı eksponatlar 
arasında Pənah xana məxsus, üzərində «Qurani-Kərim» ayələri 
yazılmış «gülləbatmaz» köynək, Mirzə Fətəli Axundovun, Həsən 
bəy Zərdabinin, Cəfər Cabbarlının, Məmməd Səid Ordubadinin, 
Abdulla Şaiqin, Mir Cəlal Paşayevin, Nigar Rəfibəylinin və 
başqalarının şəxsi əşyaları, şəkilləri, habelə ötən əsrin 30-cu 
illərində repressiya qurbanı olmuş şair və yazıçıların 
sənədlərinin surətləri vardır. 
 178 
Azərbaycan Xalq Cümhuriyyətinin qurucularından biri olan 
Əlimərdan bəy Topçubaşovun prezident İlham Əliyevin 
təşəbbüsü ilə Parisdən Bakıya gətirilmiş qəbirdaşı da muzeydə 
nümayiş olunur. Əlimərdan bəy Topçubaşovun məzarı üstündə 
isə abidə qoyulmuşdur. 
Muzeylə tanışlıqdan sonra direktor Rəfael Hüseynov dövlə-
timizin başçısına bürüncdən hazırlanmış və ulu öndər Heydər 
Əliyevin həyat və mübarizələr yoluna həsr olunmuş heykəl-
təraşlıq kompozisiyasını hədiyyə etdi. 
Muzeydə görülmüş işlərdən razı qalan prezident İlham 
Əliyev Xatirə kitabına ürək sözlərini yazdı: 
«Nizami adına Azərbaycan Milli Ədəbiyyatı Muzeyinin 
təmirdən sonra yenidən fəaliyyətə başlaması müasir Azərbaycan 
tarixində çox əlamətdar hadisədir. Muzeydə nümayiş etdirilən 
eksponatlar və sənət əsərləri Azərbaycan xalqının nə qədər 
zəngin mədəniyyətə malik olduğunu göstərir. Muzeyin bütün 
əməkdaşlarına yeni uğurlar arzulayıram». 
 
 
 
 
 
 
 
 
 
 
 
 
 
 
 
 
 
 
 179 
 
MİLLİ TƏHLÜKƏSİZLİK NAZİRLİYİNİN 
MƏDƏNİYYƏT MƏRKƏZİNİN ƏSASLI TƏMİR 
EDİLMİŞ BİNASI İLƏ TANIŞLIQ  
 
14 mart 2009-cu il 
 
Martın 14-də Azərbaycan Respublikasının Prezidenti 
İlham Əliyev Milli Təhlükəsizlik Nazirliyinin Mədəniyyət 
Mərkəzinin və həmin Mərkəzin nəzdində fəaliyyət göstərən 
musiqi məktəbinin əsaslı təmir edilmiş binaları ilə tanış 
olmuşdur. 
Dövlətimizin başçısını burada Milli Təhlükəsizlik naziri 
general-leytenant Eldar Mahmudov qarşıladı. 
Prezident İlham Əliyev Azərbaycanın xalq rəssamı, dünya 
şöhrətli fırça ustası Tahir Salahovla səmimi görüşdü. 
Mərkəzin binasının yerləşdiyi ərazidə 1912-ci ildə polyak 
kilsəsi (kostyol) tikilmişdi. Layihənin müəllifi tanınmış polyak 
memarı Yozef Ploşko idi. Onun layihəsi əsasında tikilmiş binalar 
indi də Azərbaycan paytaxtını bəzəyir. 1931-ci ildə bolşeviklərin 
göstərişi ilə kostyol dağıdılmış, 1938-ci ildə isə onun yerində 
F.Dzerjinski adına klubun təməli qoyulmuşdu. Lakin Böyük Vətən 
müharibəsinin başlaması ilə əlaqədar tikinti işləri 
dayandırılmışdı. Memar Hüseyn Məcidovun layihəsi əsasında 
tikilən bina 1953-cü ildə istifadəyə verilmiş və uzun müddət 
dövlət əhəmiyyətli müxtəlif tədbirlərin keçirildiyi yer olmuşdur. O 
vaxtdan bəri binada əsaslı təmir aparılmamışdı. Respublika 
Nazirlər Kabinetinin 2008-ci il 31 yanvar tarixli Qərarı ilə həmin 
bina Milli Təhlükəsizlik Nazirliyinin balansına verilmişdir. 
Dövlətimizin başçısı əvvəlcə ümummilli lider Heydər Əli-
yevin binanın foyesində qoyulmuş büstünə baxdı, Mərkəzdə 
yaradılmış Heydər Əliyev Muzeyində oldu. Milli Təhlükəsizlik 
Nazirliyinin arxivlərindən və dövlət arxivindən götürülmüş, 
çoxu ilk dəfə nümayiş etdirilən fotoşəkillərlə tanış oldu. 
 180 
Dövlətimizin başçısı Mərkəzin 352 tamaşaçı yeri olan, ən 
müasir avadanlıqla təchiz edilmiş konsert salonuna, VİP-otağa, 
fəxri qonaqlar üçün lojalara baxdı. 
Prezident İlham Əliyev binanın əvvəlki vəziyyətini əks 
etdirən kiçik fotoekspozisiya ilə də tanış oldu. Mərkəzin 100 
yerlik kiçik salonunda ümummilli lider Heydər Əliyevin ölkənin 
milli təhlükəsizlik sisteminin təşəkkülündə rolundan bəhs edən 
sənədli filmə baxdı. 
Binanın dördüncü mərtəbəsində 80 yerlik restoran və 
Azərbaycan təbiətinin bənzərsiz gözəlliklərini əks etdirən 
rəngkarlıq əsərlərinin nümayiş etdirildiyi Qış bağı yerləşir. 
Sonra dövlətimizin başçısı Mərkəzin binasına bitişik, uşaq 
vaxtı özünün oxuduğu musiqi məktəbinə gəldi. Məktəbin 
direktoru, vaxtilə gənc İlham Əliyevin müəllimi olmuş Nailə 
Kərimova 1969/1970-ci tədris ilinə aid qiymət cədvəlini prezi-
dentə təqdim etdi. Bu sənəddən görünür ki, fortepiano sinfində 
oxuyan İlham Əliyev yalnız əla qiymətlər almışdır. 
Prezident İlham Əliyev musiqi məktəbi şagirdlərinin 
çıxışlarını dinlədi, daha sonra fotoekspozisiya ilə tanış oldu. 
 
 
 
 
 
 
 
 
 
 
 
 
 
 
 
 
 181 
 
MİLLİ TƏHLÜKƏSİZLİK NAZİRLİYİNİN  
«N» HƏRBİ HİSSƏSİNDƏ ÜMUMMİLLİ LİDER 
HEYDƏR ƏLİYEVİN ABİDƏSİNİN AÇILIŞI VƏ 
HƏRBİ  HİSSƏYƏ DÖYÜŞ BAYRAĞININ 
TƏQDİM EDİLMƏSİ 
 
14 mart 2009-cu il 
 
Martın 14-də Milli Təhlükəsizlik Nazirliyinin «N» hərbi 
hissəsində ümummilli lider Heydər Əliyevin abidəsinin açılışı 
və hərbi hissəyə döyüş bayrağının təqdim edilməsi mərasimi 
olmuşdur. 
Azərbaycan prezidenti, Silahlı Qüvvələrin Ali Baş Ko-
mandanı İlham Əliyev mərasimdə iştirak etmişdir. 
Prezident İlham Əliyev əvvəlcə ulu öndər Heydər Əliyevin 
abidəsini açdı, önünə gül dəstəsi qoydu. 
Hərbi hissə ilə tanış olan prezident İlham Əliyevə məlumat 
verildi ki, burada hərbi xidmətin nümunəvi səviyyədə təşkili 
üçün hər cür şərait var. Əsgər yataqxanası yüksək standartlar 
səviyyəsində qurulmuş, şəxsi heyətin istirahətinin təşkili üçün də 
lazımi işlər görülmüşdür. 
Ali Baş Komandan ümummilli lider Heydər Əliyevin 
Azərbaycanda ordu quruculuğu, milli təhlükəsizlik orqanlarının 
fəaliyyətinin təkmilləşdirilməsi və inkişafı sahəsində gördüyü 
işləri əks etdirən fotoguşəyə baxdı. 
Hərbi hissə ilə tanışlıq zamanı prezident İlham Əliyev əsgər 
yeməkxanasında yaradılan şəraitlə də tanış oldu. Bildirildi ki, 
şəxsi heyətin yüksək standartlar tətbiq olunmaqla qidalanması 
diqqət mərkəzində saxlanılır. 
Hərbi hissənin klubunda müxtəlif tədbirlərin keçirilməsi 
üçün akt salonu var, kitabxana latın qrafikası ilə nəşr olunmuş 
ədəbiyyatla təchiz edilmişdir. Burada əsgərlər Azərbaycanın 
tarixi, mədəniyyəti və ədəbiyyatına dair nəşrlər, habelə vətən-
pərvərlik mövzusunda kitablar əldə edə bilərlər. 
 182 
Dövlətimizin başçısı hərbi hissənin əvvəlki və indiki 
vəziyyətini əks etdirən fotostendə də baxdı. 
Daha sonra hərbi hissəyə döyüş bayrağının təqdim olunması 
ilə bağlı təntənəli mərasim keçirildi. 
Prezident İlham Əliyev əsgərləri salamladı. 
Milli Təhlükəsizlik Nazirliyinin «N» hərbi hissəsinin döyüş 
bayrağı ilə təltif edilməsi haqqında Azərbaycan Respublikası 
Prezidentinin Sərəncamı oxundu. 
Azərbaycan prezidenti, Ali Baş Komandan İlham Əliyev 
hərbi hissəyə döyüş bayrağını təqdim etdi, şəxsi heyəti bu 
münasibətlə təbrik etdi. Şəxsi heyət əsgəri şərəf, şücaət və 
şöhrət rəmzi olan döyüş bayrağını göz bəbəyi kimi qoruya-
cağına, Vətənə, xalqa sədaqətlə xidmət edəcəyinə, Ali Baş 
Komandanın əmrlərinin icrasına daim hazır olacağına and içdi. 
Hərbi orkestrin ifasında Azərbaycanın Dövlət himni səs-
ləndi. 
Şəxsi heyət təntənəli marşın sədaları altında tribunanın 
qarşısından keçdi. 
 
 
 183 
 
 
 
MÜDAFİƏ SƏNAYESİ NAZİRLİYİNİN 
«RADİOQURAŞDIRMA» ZAVODUNUN  
ƏSASLI YENİDƏNQURMADAN SONRA  
AÇILIŞI   
 
16 mart 2009-cu il 
 
Azərbaycan prezidenti İlham Əliyev martın 16-da Mü-
dafiə Sənayesi Nazirliyinin «Cihaz» İstehsalat Birliyinin əsaslı 
şəkildə yenidən qurulmuş «Radioquraşdırma» zavodunun və 
nazirliyin Elmi-Tədqiqat İnstitutunun, həmçinin  Hesablayan 
elektron maşınlar (HEM) zavodunun yenidənqurmadan sonra 
açılışında  iştirak etmişdir. 
Müdafiə Sənayesi Nazirliyi yaranana qədər zavodun cəmi bir 
neçə sexi qismən fəaliyyət göstərir, təsadüfi sifarişlər əsasında ildə 
60–70 min manatlıq məhsul buraxılırdı. 2006-cı ilə qədər burada 
işçilərin sayı tamamilə azalmış, müəssisə tam bərbad vəziyyətə 
düşmüşdü. Dövlət başçısının tapşırığına əsasən Müdafiə Sənayesi 
Nazirliyinin yaradılmasından sonra bu müəssisədə də köklü 
dəyişikliklər baş vermişdir. Qısa müddət ərzində ölkənin qabaqcıl 
sənaye müəssisələrindən birinə çevrilmişdir. 
«Radioquraşdırma» zavodunun açılışına gələn prezident 
İlham Əliyev əvvəlcə ulu öndər Heydər Əliyevin həyətdə 
ucaldılmış büstünün önünə gül dəstəsi qoydu. 
Müdafiə Sənayesi naziri Yavər Camalov prezident İlham 
Əliyevə bu müəssisə və ümumilikdə respublikanın müdafiə sə-
nayesində 2006-cı ildən bəri görülən işlər barədə geniş məlu-
mat verdi. Bildirdi ki, vaxtilə zavodun bərbad vəziyyətdə olan 
ərazisində də geniş abadlıq və yaşıllaşdırma işləri görül-
müşdür. İnzibati binalar əsaslı şəkildə təmir olunaraq, səmərəli 
fəaliyyət üçün hər cür şərait yaradılmışdır. Müəssisədə ulu 
öndər Heydər Əliyevin həyat və fəaliyyətindən bəhs edən 
 184 
fotoguşə yaradılmış, 250 yerlik akt salonu da yenidən qurularaq 
müasir görkəm almışdır. 
Dövlətimizin başçısı açılışı bildirən qırmızı lenti kəsdi və 
zavodla tanış oldu. 
Azərbaycan prezidenti, Ali Baş  Komandan İlham Əliyevin 
xüsusi diqqəti sayəsində qısa müddətdə ölkənin müdafiə səna-
yesinin formalaşdırılması məqsədi ilə mühüm tədbirlər həyata 
keçirilmişdir. Ötən müddətdə nazirliyin tabeliyindəki müəssisə-
lərdə 16 istehsal sahəsi istismara verilmiş, ən müasir tələblərə 
cavab verən müdafiə təyinatlı məhsulların kütləvi istehsalına 
başlanılmışdır. Dövlət başçısının tapşırıqlarına əsasən, 2009-cu il 
üçün investisiya proqramı çərçivəsində 17 obyekt üzrə tikinti və 
yenidənqurma işlərinə başlanması nəzərdə tutulmuşdur. 
Bildirildi ki, 2007–2008-ci illərdə dövlət müdafiə sifarişi 
proqramında nəzərdə tutulan işlər başa çatdırılmış və buraxılan 
məhsullar silahlanmaya qəbul edilmişdir. 2009-cu ildə bu 
işlərin proqramı daha genişdir. Atıcı silahların, yaxın məsafəli 
döyüş vasitələrinin, artilleriya silahlarının kiçik seriyalarla 
istehsalı da mənimsənilmiş və proqrama uyğun istehsal 
edilmişdir. Müdafiə sənayesi müəssisələrində mühəndis texnika-
sı, döyüş və təlim sursatları, mühəndis xidməti və kəşfiyyat 
vasitələrinin istehsalı da təmin edilmişdir. 2008-ci ildə 
sifarişçilərə təhvil verilən müdafiə təyinatlı məhsulların həcmi 
2005-ci illə müqayisədə 6,1 dəfə artmışdır. Cari ildə isə 435 
adda müdafiə təyinatlı məhsulların və onların ehtiyat 
hissələrinin istehsalı nəzərdə tutulmuşdur. Əvvəlki illərə 
nisbətən istehsalın həcmi əhəmiyyətli dərəcədə artırılacaqdır. 
Nazirliyin müəssisələrində buraxılmağa başlanacaq 7 növ 
müdafiə təyinatlı məhsulun istehsal sahəsinin yaradılması üçün 
texnoloji avadanlığın alınıb quraşdırılması 2009-cu ildə başa 
çatdırılacaqdır. Cari ildə müdafiə sənayesi müəssisələrində 
mülki məhsulların istehsalını da genişləndirmək üçün silsilə 
tədbirlər nəzərdə tutulmuşdur. 
 
 
 185 
 
    
           Elmi-Tədqiqat İnstitutunun açılışı mərasimi  
 
Azərbaycan prezidenti İlham Əliyev martın 16-da 
Müdafiə Sənayesi Nazirliyinin Elmi-Tədqiqat İnstitutunun açılış 
mərasimində iştirak etmişdir. 
Dövlətimizin başçısı ümummilli lider Heydər Əliyevin 
institutun həyətindəki büstü önünə gül dəstəsi qoydu. 
İnstitutun yerləşdiyi ərazi və bina bir vaxtlar yararsız 
vəziyyətə düşmüşdü. Buradakı avadanlıq da sıradan çıxmışdı. 
Prezident İlham Əliyevin milli mənafelərə xidmət edən siyasəti 
sayəsində institutun binası, demək olar ki, tam yenidən 
qurulmuşdur. 
Dövlət başçısına institut barədə ətraflı məlumat verildi. 
Azərbaycan prezidenti binanın təmirdən əvvəlki vəziyyətini əks 
etdirən videokadrlara baxdı. Bildirildi ki, indi burada 
informasiya-kommunikasiya texnologiyaları, ən son texnoloji 
avadanlıq geniş tətbiq olunmuşdur. Kadrların ixtisasının 
artırılması da diqqət mərkəzindədir. 2007-ci ilin mart ayının 
16-dan fəaliyyət göstərən institutun mühəndis-laboratoriya 
korpusu, təcrübə zavodu, sınaq sahəsi, atıcılıq tiri və hərbi 
texnika saxlamaqdan ötrü xüsusi ərazisi var. İnstitutun fəaliyyət 
istiqamətləri genişdir, onlarca sahəni əhatə edir. 
Dövlət başçısı burada yaradılan Heydər Əliyev güşəsi ilə 
tanış oldu. Burada ulu öndərin və prezident İlham Əliyevin 
Azərbaycan Silahlı Qüvvələrinin ən müasir standartlar 
səviyyəsində yenidən qurulması və ölkənin müdafiə sənayesinin 
yaradılması istiqamətində gördükləri ardıcıl və kompleks 
tədbirlər əksini tapmışdır. 
Sonra prezident İlham Əliyev institutun eksperimental  
zavodu ilə tanış oldu. 
Dövlətimizin başçısına zavod barədə ətraflı məlumat verildi. 
Bildirildi ki, buradakı stendlərdə institut barədə müfəssəl 
məlumat yerləşdirilmişdir. 
 186 
Zavodda mexaniki emal, dəqiq mexanika, yığma, sazlama, 
qaynaq, termiki emal, sınaq sahələri və sair fəaliyyət göstərir. 
Prezident İlham Əliyev burada istehsal edilən məhsulların 
sınaqdan keçirilməsi zamanı çəkilmiş kadrlara baxdı. 
Ali Baş Komandana istehsal prosesi və buraxılan məhsullar 
barədə ətraflı məlumat verildi. 
Prezident İlham Əliyev Müdafiə Sənayesi Nazirliyinin Elmi-
Tədqiqat İnstitutunda yaradılan şəraitdən məmnun qaldı. 
 
 
Hesablayan elektron maşınlar (HEM) zavodunun 
yenidənqurmadan sonra açılışı 
 
Azərbaycan prezidenti İlham Əliyev martın 16-da Mü-
dafiə Sənayesi Nazirliyinin Hesablayan elektron maşınlar 
(HEM) zavodunun yenidənqurmadan sonra açılış mərasimində 
iştirak etmişdir. 
Dövlət başçısı zavodun yenidənqurmadan əvvəlki vəziyyətini 
əks etdirən videokadrlara baxdı, müəssisədə yaradılan Heydər 
Əliyev Muzeyi ilə tanış oldu. Muzeydə ulu öndərin Azərbaycana 
rəhbərlik etdiyi dövrlərdə tikilən müəssisələrin açılışlarını, 
ümumən, respublikanın inkişafı istiqamətində həyata keçirdiyi 
tədbirləri əks etdirən fotoşəkillər toplanmışdır. 
Müdafiə Sənayesi naziri Yavər Camalov prezidentə məlumat 
verdi ki, 1972-ci ildə ümummilli lider Heydər Əliyevin tə-
şəbbüsü və səyi  nəticəsində  əsası qoyulan  bu zavod  tezliklə  o 
dövrün qabaqcıl müəssisələrindən birinə çevrilmişdi. Həmin 
illərdə burada müxtəlif növ mülki təyinatlı elektron tipli 
cihazlar istehsal edilir və İttifaqın 100-dən çox müəssisəsinə 
göndərilirdi. Zavodun yaradılması respublikamızda elektroni-
kanın inkişafının təməlini qoymuş və bu sahədə yüksək ixtisaslı 
kadrların hazırlanmasına zəmin yaratmışdı. Sovet İttifaqının 
dağılmasından sonra zavodun tənəzzül dövrü başlanmış və 
istehsal tamamilə dayanmışdı. Prezident İlham Əliyevin 
Müdafiə Sənayesi Nazirliyinin yaradılması haqqında 
 187 
fərmanının icrası ilə bağlı görülən tədbirlər zavoda ikinci həyat 
verdi. 
Dövlətimizin başçısı müəssisədə istehsal olunan məhsulların 
sərgisinə baxdı. 
Müdafiə Sənayesi Nazirliyinin digər müəssisələrində olduğu 
kimi, HEM zavodunda da əsaslı yenidənqurma işləri aparılmış, 
inkişaf etmiş ölkələrin ən müasir və dünya standartlarına cavab 
verən yüksək texnologiyaları quraşdırılmışdır. 
Prezident İlham Əliyev zirehli maşınların istehsalı sexində 
olan «Matador» maşınının göstəriciləri ilə tanış oldu. Cənubi 
Afrika Respublikasının «Paramount Group» şirkəti ilə mü-
qaviləyə əsasən zavodda yığılan bu maşınlar texniki gös-
təricilərinə görə dünya standartlarına cavab verir. Azərbaycan 
MDB məkanında bu zirehli texnikanı buraxan yeganə ölkədir. 
«Paramount Group»un prezidenti məlumat verdi ki, 14 nəfərlik 
«Matador»un yükgötürmə qabiliyyəti 4500 kiloqramdır. 
Uzunluğu 6,57 metr, eni 2,47 metr olan «Matador» mailliyi 60 
dərəcə olan yoxuşu qalxa bilir. 
Dövlətimizin başçısına xatirə hədiyyəsi olaraq «Matador»un 
maketi təqdim olundu. 
Zavod istehsalın həcmini ildən-ilə 25–30 faiz artırmaqla 
yeni növ məhsulların buraxılmasını qarşıya məqsəd qoymuşdur. 
Bu məhsulların xaricə ixracı da nəzərdə tutulmuşdur. Son 2 ildə 
müəssisə öz məhsullarını beynəlxalq sərgilərdə  uğurla nümayiş 
etdirir. 
 
 
 
 
 
 
 
 
  
 
 188 
 
SENEQAL RESPUBLİKASININ PREZİDENTİ  
ZATİ-ALİLƏRİ  
CƏNAB ABDULAY VADA 
 
Hörmətli cənab Prezident! 
Ölkənizin milli bayramı – Müstəqillik günü münasibətilə 
Sizi və Sizin simanızda bütün xalqınızı öz adımdan və 
Azərbaycan xalqı adından ürəkdən təbrik edirəm. 
Əminəm ki, Azərbaycan ilə Seneqal arasında təşəkkül 
tapmış dostluq və əməkdaşlıq münasibətləri, beynəlxalq 
qurumlar çərçivəsində birgə səylərimiz bundan sonra da 
xalqlarımızın mənafelərinə xidmət edəcəkdir. 
Bu əlamətdar gündə Sizə ən xoş arzularımı yetirir, dost 
Seneqal xalqına sülh və tərəqqi diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 16 mart 2009-cu il 
 
 189 
 
 
 
AZƏRBAYCAN PREZİDENTİ İLHAM ƏLİYEV  
6 SAYLI SEÇKİ MƏNTƏQƏSİNDƏ  
SƏS VERMİŞDİR 
 
18 mart 2009-cu il 
 
Martın 18-də ümumxalq səsverməsinə çıxarılan Refe-
rendum Aktında Konstitusiyanın 29 maddəsinə təklif olunan 
əlavələr və dəyişikliklər insan hüquqları ilə bağlı təminatları 
daha da genişləndirir, dəqiqləşdirir və beynəlxalq müqa-
vilələrdə əksini tapmış təminatları özündə əks etdirir. 
Müstəqil Azərbaycan Respublikasının tarixində Konsti-
tusiyaya əlavə və dəyişiklik edilməsi üçün ikinci dəfə keçirilən 
referendumda seçici siyahılarına 4,8 milyondan çox seçici daxil 
olunmuşdur. 
Avropa standartlarına cavab verən yeni Seçki Məcəlləsi 
əsasında vətəndaşların öz iradələrini sərbəst ifadə etmələri üçün 
bütün tədbirlər görülmüş, seçkilərin gedişini izləmək üçün xarici 
ölkələrdən beynəlxalq müşahidəçilər dəvət edilmişdir.  
Səsvermə günü səhərdən Bakı şəhərinin 29 saylı Səbail seçki 
dairəsinin Tofiq İsmayılov adına «İntellekt» liseyində yerləşən 6 
saylı seçki məntəqəsində xüsusi canlanma müşahidə olunurdu. 
Azərbaycan Respublikasının Prezidenti İlham Əliyev səhər 
saat 11-də ailə üzvləri ilə birlikdə seçki məntəqəsinə gəldi. 
Prezident İlham Əliyev səsvermə otağına gəlib, səsvermə 
bülleteni alaraq kabinəyə keçdi və sonra bülleteni qutuya saldı. 
Bu anı respublikamızın və xarici ölkələrin onlarca mətbuat 
orqanının, televiziya kanallarının nümayəndələri izləyirdilər. 
Azərbaycanın birinci xanımı Mehriban Əliyeva və qızı Leyla 
Əliyeva da bu məntəqədə səs verdilər. 
 
 
 190 
 
 
RUSİYA FEDERAL MƏCLİSİ FEDERASİYA 
ŞURASI SƏDRİNİN MÜAVİNİ SVETLANA 
ORLOVANIN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
Prezident sarayı  
 
18 mart 2009-cu il 
 
Azərbaycan Respublikasının Prezidenti İlham Əliyev 
martın 18-də Rusiya Federal Məclisi Federasiya Şurası 
sədrinin müavini Svetlana Orlovanın başçılıq etdiyi nümayəndə 
heyətini qəbul etmişdir. 
Svetlana Orlova ölkəmizdə referenduma hazırlığın yüksək 
səviyyədə təşkil olunduğunu, bir çox məntəqədə veb-kame-
raların quraşdırıldığını, dairələrin texniki vasitələrlə tam təchiz 
edildiyini vurğuladı. O, 40-dan artıq seçki məntəqəsində 
müşahidələr apardıqlarını bildirərək dedi ki, saat 12-yə qədər 
həmin məntəqələrdə seçicilərin 43 faizdən çoxunun referen-
dumda iştirak etməsi yüksək göstəricidir. 
Qonaq ölkəmizə səfəri müddətində ümumilikdə Azərbay-
canda gedən inkişaf proseslərinin şahidi olduqlarını söylədi. 
Dövlətimizin başçısı ölkəmizdə referenduma hazırlıq 
işlərinin yüksək səviyyədə təşkil edildiyini bildirdi. Prezident 
İlham Əliyev Azərbaycanda bütün sahələrdə sürətli inkişafa 
nail olunduğunu vurğuladı. 
Görüşdə Azərbaycanla Rusiya arasında ikitərəfli müna-
sibətlərin müxtəlif istiqamətlərdə, o cümlədən parlamentlərarası 
əməkdaşlıq sahəsində də uğurla inkişaf etdiyi bildirildi, Rusiya 
nümayəndə heyətinin səfərinin qarşılıqlı əlaqələrin daha da 
genişlənməsinə töhfə verəcəyinə əminlik ifadə olundu. 
 
 191 
 
NOVRUZ BAYRAMI MÜNASİBƏTİLƏ 
AZƏRBAYCAN XALQINA TƏBRİK 
 
Hörmətli həmvətənlər! 
Sizi xalqımızın ən əziz bayramı – Novruz bayramı müna-
sibətilə səmimi-qəlbdən təbrik edir, hər birinizə cansağlığı və 
səadət arzulayıram. 
Təbiətin insanlara töhfəsi olan Novruz bayramının hər gəlişi 
Azərbaycanda bolluğun, bərəkətin və xeyirxahlığın təcəssümü 
kimi qəbul edilmişdir. Gecə ilə gündüzün bərabərləşdiyi ilk 
bahar günündə yurdumuza qədəm qoyan bu bayram insanları 
sülhə və əmin-amanlığa səsləyir.  
Milli təfəkkürümüzün və mədəni-mənəvi dəyərlərimizin parlaq 
təcəssümü sayılan Novruz bayramı suveren Azərbaycanın  rəsmi 
bayramı olaraq ölkəmizin hər yerində kütləvi şənliklərlə qeyd edilir. 
Bu bayramın insanlarımızda yaratdığı qurub-yaratmaq əzmi  ən 
müxtəlif sahələrdə ürəkaçan nailiyyətlərlə, paytaxtda və bölgələrdə 
geniş miqyasda aparılan quruculuq-abadlıq işləri ilə ümumi ahəng 
təşkil edir. Builki Novruz bayramı özünün yeni dövrünü yaşayan 
Azərbaycan muğamının da bayramıdır və Beynəlxalq Muğam 
Festivalının keçirilməsi ilə əlamətdardır. 
Doğma Vətənimizin müstəqilliyi və ərazi bütövlüyünün qo-
runması naminə canlarından keçmiş Azərbaycan övladlarının 
xatirəsi bu əziz gündə ehtiramla yad olunur. Ölkəmizin 
hüdudlarından uzaqlarda yaşayan soydaşlarımız da bizimlə 
bərabər Bahar bayramını böyük sevinclə qarşılayırlar. İnanıram 
ki, milli həmrəyliyimizin rəmzinə çevrilmiş bu el bayramı azər-
baycançılıq məfkurəsi ətrafında onların müqəddəs Vətənə 
bağlılıq duyğularını daha da möhkəmləndirəcəkdir. 
Hamınıza bahar əhval-ruhiyyəsi arzu edirəm. 
Novruz bayramınız mübarək olsun! 
İLHAM ƏLİYEV 
Azərbaycan Respublikasının Prezidenti 
Bakı, 19 mart 2009-cu il 
 192 
 
 
YUNESKO-nun BAŞ DİREKTORU KOİŞİRO 
MATSUURA İLƏ GÖRÜŞ   
 
Prezident sarayı   
 
19 mart 2009-cu il 
 
Azərbaycan Respublikasının Prezidenti İlham Əliyev 
martın 19-da YUNESKO-nun Baş direktoru Koişiro Matsuuranı 
qəbul etmişdir. 
YUNESKO-nun rəhbəri Heydər Əliyev Fondunun təşki-
latçılığı ilə keçirilən Beynəlxalq Muğam Festivalının rəsmi 
açılış mərasimində iştirak etmək üçün ölkəmizə səfər etmə-
sindən məmnunluğunu bildirdi. Azərbaycanda gedən sürətli 
iqtisadi inkişaf proseslərinə toxunan Koişiro Matsuura 
ölkəmizdə mədəniyyət sahəsində də böyük işlərin görüldüyünü 
söylədi. 
Azərbaycan prezidenti dünyadakı maliyyə böhranına bax-
mayaraq, ölkəmizdə bütün istiqamətlərdə, o cümlədən mə-
dəniyyət sahəsində  sürətli inkişafa nail olunduğunu bildirdi. 
Azərbaycanda mədəniyyətlə bağlı həyata keçirilən layihələrdən 
danışan dövlətimizin başçısı bu baxımdan Bakıda Beynəlxalq 
Muğam Festivalının keçirilməsinin əhəmiyyətini xüsusi 
vurğuladı. Prezident İlham Əliyev Koişiro Matsuuranın ölkəmizə 
bu səfərinin Azərbaycanla YUNESKO arasında əməkdaşlığın 
daha da genişlənməsinə xidmət edəcəyinə əminliyini söylədi. 
 
 
 
 
 
 
 
 193 
 
NOVRUZ BAYRAMI MÜNASİBƏTİLƏ 
KEÇİRİLƏN ÜMUMXALQ ŞƏNLİYİNDƏ   
 
20 mart 2009-cu il 
 
Xalqımızın ən əziz bayramı olan Novruz münasibətilə 
martın 20-də Bakıda izdihamlı bayram şənliyi keçirilmişdir. 
Qədim İçərişəhərin qoşa qala qapıları qarşısındakı meydanda 
böyük mərasim təşkil olunmuş, ətrafdakı binalar, əsrlərin şahidi 
olan qədim qala divarları al-əlvan plakatlarla bəzədilmişdi. 
Azərbaycan prezidenti İlham Əliyev, xanımı Mehriban 
Əliyeva və qızı Leyla novruz şənliklərində iştirak etmək üçün 
meydana gəldilər. Buraya toplaşmış minlərlə şəhər sakini, 
paytaxtın qonaqları dövlətimizin başçısını və xanımını hərarətlə 
qarşıladılar. 
Prezident İlham Əliyev burada «Muğam aləmi» Beynəlxalq 
festivalında iştirak etmək üçün ölkəmizdə səfərdə olan 
YUNESKO-nun Baş direktoru Koişiro Matsuura ilə salamlaşdı. 
Azərbaycan prezidentinin Novruz bayramı münasibətilə 
xalqımıza təbrikində deyildiyi kimi, milli təfəkkürümüzün və 
mədəni-mənəvi dəyərlərimizin parlaq təcəssümü sayılan Novruz 
bayramı suveren Azərbaycan dövlətinin rəsmi bayramı kimi, 
müstəqil respublikamızın hər bir guşəsində kütləvi şənliklərlə 
qeyd edilir. Yaz bayramının insanlarımızda qurub-yaratmaq 
əzmini artıran yeniləşdirici ovqatı ölkəmizin dinamik inkişafla 
əlamətdar həyatında son illər ən müxtəlif sahələrdə ürəkaçan 
nailiyyətlərlə, paytaxtda və bölgələrdə geniş miqyasda aparılan 
quruculuq-abadlıq işləri ilə ümumi ahəng təşkil edir. 
İçərişəhərin qala divarları üstündə və meydanda qədim 
tariximizi xatırladan qılınc və qalxanlı döyüşçülər dayan-
mışdılar. 
Dədə Qorqud xeyir-dua verərək, Bahar bayramının 
millətimizə ruzi-bərəkət gətirməsini arzuladı. 
 194 
Milli geyimli uşaqlar meydanda rəqs edirdilər. İncəsənət 
ustalarının baharı, Azərbaycanı tərənnüm edən mahnıları 
ətrafa yayılır, bayram şənliyinə gələnlərdə daha xoş ovqat 
doğururdu. 
Dövlətimizin başçısı bayram şənliyində nitq söylədi. 
 
Azərbaycan prezidenti İlham Əliyevin nitqi  
 
Əziz dostlar! 
Hörmətli xanımlar və cənablar! 
Mən sizin hamınızı Azərbaycan xalqının ən əziz, ən se-
vimli bayramlarından biri olan Novruz bayramı münasibətilə 
ürəkdən təbrik edirəm, bütün Azərbaycan xalqına sülh, əmin-
amanlıq, xoşbəxtlik arzulayıram. 
Azərbaycan xalqı bu gözəl bayramı əsrlər boyu qəlbində 
yaşatmışdır. Bütün dövrlərdə Novruz bayramı Azərbaycanda 
qeyd olunurdu. Ancaq biz dövlət müstəqilliyimizi bərpa 
edəndən sonra bu bayram dövlət bayramı kimi qeyd olunur, 
rəsmi bayramdır. Son bir neçə il ərzində isə bu bayram Azər-
baycanda bir neçə gün qeyd edilir. Builki bayram günləri bir 
həftədən çox olacaqdır. Bu, bir tərəfdən, Azərbaycan xalqının, 
Azərbaycan dövlətinin bu bayrama olan münasibətidir, digər 
tərəfdən, bu, imkan verir ki, Azərbaycanın bütün bölgələrində 
hər bir ailə bir həftədən çox birlikdə olsun, istirahət etsin, 
dincəlsin və xoş günlər keçirsin. 
Azərbaycan bu gün müasirləşir. Azərbaycan dövlət 
müstəqilliyini bərpa etdikdən sonra çox uğurlu yol keçmişdir, 
çox böyük sınaqlardan şərəflə çıxmışdır. Biz müasir dövləti 
köklü, əsaslı, milli dəyərlər üzərində qururuq. Milli dəyərlər, 
ənənələr Azərbaycan xalqı üçün həmişə əziz olubdur. Bu gün də 
bu möhkəm zəmin əsasında müasir Azərbaycanın qurulması 
prosesi uğurla davam edir. Azərbaycan öz imkanlarını artırır. 
İqtisadi inkişaf baxımından son 5 il ərzində Azərbaycan dünya 
miqyasında lider ölkə olmuşdur. Əminəm ki, bu liderliyi 
bundan sonra da əldən verməyəcəkdir. Ölkədə aparılan geniş 
 195 
siyasi və iqtisadi islahatlar, quruculuq, abadlıq işləri ölkəmizin 
hərtərəfli inkişafına çox böyük töhfə vermişdir. Həm Bakı 
şəhərinin gözəlləşməsi, həm də bütün bölgələrdə gedən abadlıq-
quruculuq işləri hər birimizi çox sevindirir. 
Biz son 5 il ərzində ölkə qarşısında duran çoxlu məsələləri, 
problemləri həll edə bilmişik, qarşıda duran bütün vəzifələr icra 
olunmuşdur. Regionların sosial-iqtisadi inkişafı Dövlət 
Proqramı vaxtından əvvəl və daha da böyük həcmdə icra 
edilmişdir. Azərbaycanda növbəti illər üçün lazım olan əsas 
infrastruktur layihələri son 5 il ərzində, demək olar ki, öz həllini 
tapıbdır. Növbəti 5 ildə biz bu siyasəti davam etdirəcəyik. 
Əlbəttə ki, əminəm, növbəti 5 ildə bu vaxta qədər həll 
olunmamış problemlər də öz həllini tapacaqdır. 
İqtisadiyyatımız 5 ildə 2,6 dəfə artıb, yoxsulluğun səviyyəsi 
49 faizdən 13 faizə düşmüşdür. Bütün bu göstəricilər insanların 
gündəlik həyatında öz əksini tapır. Azərbaycan iqtisadiyyatı 
bölgədə artıq sabitləşdirici amilə çevrilibdir. 
Bütövlükdə Azərbaycanın artan nüfuzu, daxili siyasi 
sabitlik, bölgədəki vəziyyətə təsir imkanlarının artması və 
regional layihələrin təşəbbüsü nəticəsində biz beynəlxalq 
mövqelərimizi də xeyli dərəcədə möhkəmləndirə bilmişik. Bu 
gün Azərbaycan dünya miqyasında etibarlı tərəfdaş kimi tanınır 
və dünya üçün bir çox mühüm layihələrin həyata keçirilməsində 
Azərbaycanın iştirakı başlıca şərtdir. Biz nəinki böyük 
layihələrin iştirakçıları, eyni zamanda, bu layihələrin 
təşəbbüskarıyıq. Bizim təşəbbüsümüzlə bölgədə enerji 
sahəsində köklü dəyişikliklər baş vermişdir. Demək olar ki, bu 
layihələr bölgənin geosiyasi vəziyyətinə çox böyük müsbət təsir 
göstərmişdir. Bu gün biz bu imkanlardan ölkəmizin hərtərəfli 
inkişafı üçün və beynəlxalq mövqelərimizin 
möhkəmləndirilməsi üçün istifadə edirik və bu da təbiidir. 
Əlbəttə, bizim qarşımızda duran ən önəmli, ən əsas problem 
Dağlıq Qarabağ probleminin həllidir. Ermənistanın 
Azərbaycana qarşı hərbi təcavüzü nəticəsində uzun illərdir ki, 
torpaqlarımız işğal altındadır. Yüz minlərlə azərbaycanlı etnik 
 196 
təmizləmə siyasəti nəticəsində öz doğma torpağından didərgin 
salınmış, qaçqın-köçkün vəziyyətinə düşmüşdür. Biz bütün 
imkanlardan istifadə edirik ki, bu məsələni ədalətli, beynəlxalq 
hüquq normalarına uyğun şəkildə həll edək. Həm iqtisadi 
imkanlarımızı,  diplomatik səylərimizi, həm də hərbi gücümüzü 
artırırıq. Ötən il Azərbaycanda keçirilmiş hərbi parad bizim nə 
qədər güclü ordu potensialına malik olduğumuzu bütün 
dünyaya sübut etdi. Biz çalışırıq ki, məsələ sülh yolu ilə 
beynəlxalq hüquq normalarına uyğun şəkildə, Azərbaycanın 
ərazi bütövlüyü çərçivəsində həll edilsin. Qondarma Dağlıq 
Qarabağ rejiminə heç vaxt müstəqillik verilməyəcəkdir. 
Azərbaycan öz torpaqlarının itirilməsi ilə heç vaxt 
barışmayacaqdır. Biz nə qədər güclü olsaq, məsələnin həlli bir o 
qədər yaxın olacaqdır.  
Bu gün bölgədə vəziyyət tamamilə başqadır. Xüsusilə 
dünyanı bürümüş və bölgəyə çox böyük təsiri olan iqtisadi 
böhran açıq-aydın göstərir ki, kim nəyə qadirdir, kim kimdir və 
kimin imkanları nədən ibarətdir. Azərbaycan bu böhrandan ən 
az əziyyət çəkən ölkələrdəndir. Əgər bölgəyə və bütövlükdə 
postsovet məkanına nəzər salsaq görərik ki, çoxlu problemlər 
var. Bəzi ölkələr öz hesabına yaşaya bilmirlər, bəzi ölkələr 
xarici maliyyə yardımı olmadan öz iqtisadiyyatını inkişaf etdirə 
bilmirlər və hətta sosial problemlərin həllində də çətinlik 
çəkirlər. Müəssisələr dayanır, insanların alıcılıq qabiliyyəti 
azalır və beləliklə, sosial gərginlik yaranır. 
Biz bölgədə baş verən hadisələrə, əlbəttə ki, həmişə diqqət 
yetiririk və görürük ki, vəziyyət hansı istiqamətdə inkişaf edir. 
Bu gün nəinki, sadəcə olaraq, müşahidə aparmaq imkanlarımız 
var, bölgədəki mövcud vəziyyətə təsir imkanlarımız da xeyli 
artıbdır. Bütün bunlar bizim məqsədyönlü siyasətimiz 
nəticəsində mümkün olmuşdur, Azərbaycanın öz imkanlarından 
çox məharətlə istifadə etməsindən irəli gəlir. 
Keçən ilin yayında bölgədə yaranmış hərbi, siyasi böhran 
Azərbaycanda hiss olunmadı. Bu gün dünyanı bürümüş, ən 
böyük ölkələrə təsir göstərən və bölgədə çox böyük prob-
 197 
lemlərlə nəticələnən iqtisadi böhran da Azərbaycanda hiss 
olunmur.   
Biz gələcəyə nikbinliklə baxırıq. Bu vaxta qədər verilmiş 
bütün sözlər icra olunub, qarşıda duran bütün vəzifələr yerinə 
yetirilmişdir. Ancaq hələ çoxlu problemlər var, gələcəkdə biz 
onları həll etməliyik. Azərbaycan xalqının rifah halının 
yaxşılaşdırılması üçün əlavə tədbirlər görülməlidir və 
görüləcəkdir. İqtisadi inkişaf strategiyamız davam etdirilə-
cəkdir. Baxmayaraq ki, dünyada neftin qiyməti 3-4 dəfə azalıb, 
bu il və növbəti illərdə investisiya layihələrinin tam əksəriyyəti, 
bütün sosial proqramlar icra olunacaqdır. Bu il və növbəti 
illərdə məktəblərin, xəstəxanaların  mədəniyyət ocaqlarının 
tikintisi, bərpası davam etdiriləcəkdir. Yəni ki, bizim 
planlarımızda heç bir dəyişiklik olmayacaqdır. Bu yaxınlarda 
növbəti 5 ili əhatə edən müfəssəl iqtisadi inkişaf proqramı 
təsdiq olunacaqdır. Əminəm ki, bu proqramın icrası nəticəsində 
5 ildən sonra Azərbaycan daha da qüdrətli, daha da imkanlı 
olacaq və bizim təsir dairəmiz daha da genişlənəcəkdir. 
Azərbaycan xalqı bir daha öz həmrəyliyini nümayiş etdirdi, 
görülən işlərə öz münasibətini bildirdi, öz dəstəyini ifadə etdi. 
Bu dəstək bizə güc verir, bu dəstəyin nəticəsində bütün 
islahatları aparmaq daha asan olacaqdır. Həm siyasi islahatların 
aparılması, demokratik prosesin təkmilləşdirilməsi davam 
etdirilməlidir, həm də biz iqtisadi sahədə əldə olunmuş 
uğurlarla kifayətlənməməliyik. Baxmayaraq ki, bu gün dünya 
Azərbaycanı bir nömrəli islahatçı ölkə kimi tanıyır, biz gələcəyə 
yenə də eyni fəallıqla yanaşmalıyıq. Gələcək işlərimizi elə 
qurmalıyıq ki, Azərbaycanın hərtərəfli, dayanıqlı, uzunmüddətli 
inkişafı davam etsin. 
Bu gün bizimlə bərabər bu bayram şənliklərində 
YUNESKO-nun Baş direktoru Koişiro Matsuura iştirak edir. 
Mən onu səmimiyyətlə salamlayıram. Qeyd etmək istəyirəm ki, 
cənab Matsuura Azərbaycanın dostudur, ölkəmizdə dəfələrlə 
olmuşdur və Azərbaycanda, Bakıda bir neçə mədəniyyət 
ocağının təməlinin qoyulması mərasimlərində iştirak etmişdir. 
 198 
Bu gün biz yenə də təzə muzeyin açılışında birlikdə olacağıq. 
YUNESKO ilə Azərbaycan arasında əlaqələr çox yaxşıdır, çox 
işgüzardır. Bu əlaqələr, ilk növbədə, bizə imkan verir ki, öz 
mədəniyyətimizi, öz zəngin tarixi irsimizi dünyaya çatdıraq, 
özümüzü tanıtdıraq. Eyni zamanda, icra olunan birgə layihələr, 
birgə proqramlar Azərbaycanda mədəni irsin qorunması, elmin, 
təhsilin inkişafı, təkmilləşməsi sahəsində əlavə işlərin görülməsi 
üçün də çox vacibdir. 
Mən bu gözəl bayram günündə bir daha bütün Azərbaycan 
xalqını ürəkdən təbrik etmək istəyirəm, bütün Azərbaycan 
xalqına xoşbəxtlik və cansağlığı arzulayıram. 
Bayramınız mübarək olsun! 
 
*  *  * 
Sonra prezident İlham Əliyev İçərişəhərdə keçirilən novruz 
şənliklərində də iştirak etdi. Şənliyə toplaşanlar dövlətimizin 
başçısını hərarətlə salamladılar. İncəsənət ustaları, bədii 
özfəaliyyət kollektivləri xalqımızın adət-ənənələrini, qədim el 
sənətlərini nümayiş etdirdilər, «Kosa və Keçəl» tamaşasını 
göstərdilər, rəngarəng konsert proqramı ilə çıxış etdilər. Bir 
tərəfdə isə gənc pəhləvanlar xalça üzərində qurşaq tutur, id-
mançılar məharətlərini göstərirdilər. Şənlik iştirakçıları qədim 
xalq mahnılarını, aşıq havalarını və muğam dəstgahlarını ifa 
edir, milli musiqinin sədaları altında rəqs edirdilər. 
Novruz şənliklərinin əsas personajları olan Kosa və Keçəl 
prezident İlham Əliyevlə və YUNESKO-nun Baş direktoru 
Koişiro Matsuura ilə yumurta döyüşdürdülər. 
Dövlətimizin başçısı şənliyə toplaşanlarla səmimiyyətlə 
görüşərək hal-əhval tutdu, onları bayram münasibətilə təbrik 
etdi. 
Dünya memarlığının gözəl nümunələrindən olan qədim Qız 
qalası ətrafında folklor və rəqs qruplarının çıxışı da maraqla 
qarşılandı. Burada Azərbaycanın qədim el sənətləri 
nümunələrindən ibarət sərgi də açılmışdı. 
 199 
Prezident İlham Əliyev, xanımı Mehriban Əliyeva və 
YUNESKO-nun Baş direktoru Koişiro Matsuura sərgiyə 
çıxarılmış və Azərbaycan xalqının milli varlığını, ulu baba və 
nənələrimizin mənəvi aləminin zənginliyini, sənətkarlığın ən 
incə çalarlarını nümayiş etdirən xalı-xalçalara, kilimlərə, geyim 
dəstlərinə, müxtəlif sənətkarlıq nümunələrinə baxdılar. 
Dövlətimizin başçısına, Mehriban xanıma, Leylaya və 
Koişiro Matsuuraya milli hədiyyələr təqdim olundu. 
Novruz bayramı münasibətilə keçirilən şənliklərdə Milli 
Məclisin sədri Oqtay Əsədov, Prezidentin İcra Aparatının 
rəhbəri Ramiz Mehdiyev və digər rəsmi şəxslər iştirak edirdilər. 
 
 
 
 
 
 
 
 
 
 
 200 
 
 
 
MÜASİR  İNCƏSƏNƏT MUZEYİNİN AÇILIŞI  
 
20 mart 2009-cu il 
 
Martın 20-də Azərbaycan paytaxtında Müasir İncəsənət 
Muzeyinin açılışı olmuşdur. Azərbaycan prezidenti İlham Əliyev 
mərasimdə iştirak etmişdir. 
YUNESKO-nun Baş direktoru Koişiro Matsuura və Azər-
baycanın birinci xanımı Mehriban Əliyeva da mərasimdə işti-
rak edirdilər. 
Prezident İlham Əliyev, Koişiro Matsuura və Mehriban 
xanım Əliyeva muzeyin açılışını bildirən rəmzi qırmızı lenti 
kəsdilər. 
Azərbaycan prezidenti İlham Əliyev və Koişiro Matsuura 
YUNESKO və İSESKO-nun Xoşməramlı səfiri Mehriban 
Əliyevanın təşəbbüsü ilə yaradılmış muzeyin ekspozisiyasına 
tamaşa etdilər. 
Muzeydə Azərbaycanın adlı-sanlı və gənc, əsasən avanqard 
üslubda işləyən rəssam və heykəltəraşlarının 800-dən çox işi top-
lanmışdır. Buraya gələnlər Azərbaycanın xalq rəssamları Səttar 
Bəhlulzadə, Böyükağa Mirzəzadə, Elmira Şahtaxtinskaya, Tahir 
Salahov, Ömər Eldarov və Nadir Əbdürrəhmanovun, adları 
Azərbaycan mədəniyyəti xəzinəsinə daxil olmuş digər rəngkar və 
heykəltəraşların işləri ilə tanış ola biləcəklər. Qərbi Avropa 
incəsənəti salonunda isə ümummilli lider Heydər Əliyevə, habelə 
prezident İlham Əliyevə və Heydər Əliyev Fondunun prezidenti 
Mehriban Əliyevaya hədiyyə olunmuş əsərlər nümayiş etdirilir. 
Dizayn müəllifi tanınmış rəssam Altay Sadıqzadə olan yeni 
mədəniyyət məbədində uşaq incəsənəti salonu, kitabxana, 
videosalon, restoran və art-kafe də fəaliyyət göstərəcəkdir. 
Mərasimdə Azərbaycan prezidenti İlham Əliyev və YUNESKO-
nun  Baş direktoru Koişiro Matsuura çıxış  etdilər. 
 201 
 
 
Azərbaycan prezidenti İlham Əliyevin çıxışı  
 
Əziz dostlar! 
Hörmətli xanımlar və cənablar! 
İlk növbədə, sizin hamınızı bu gözəl Novruz bayramı 
münasibətilə ürəkdən təbrik etmək, hər birinizə və bütün 
Azərbaycan xalqına xoşbəxtlik və əmin-amanlıq arzulamaq 
istəyirəm. 
 Novruz bayramı xalqımızın qəlbində daim yaşamışdır və bu 
gün Azərbaycanda çox geniş qeyd olunur. Bir həftədən çox 
istirahət günləri əminəm ki, hər bir Azərbaycan vətəndaşı üçün 
xoş keçəcəkdir. 
Bu bayram günündə Azərbaycanın mədəni həyatında çox 
əlamətdar tarixi bir hadisə baş verir. Bu gün biz Azərbaycanda 
Müasir İncəsənət Muzeyinin açılışını qeyd edirik. Həqiqətən, 
çox böyük və əlamətdar hadisədir. Burada qeyd edildi ki, 
bəlkə də ilk dəfə olaraq, Azərbaycanın görkəmli, tanınmış, 
bəzən unudulmuş rəssamlarının gözəl əsərləri  zövqlə 
yaradılmış bu muzeydə nümayiş etdirilir. Hesab edirəm ki, bu, 
tarixi ədalətin bərpasıdır. Hər bir rəssamın əsəri onun üçün 
əzizdir və hər bir rəssamın əsəri ancaq haradasa nümayiş 
etdiriləndə yaşayır. Əlbəttə ki, şəxsi kolleksiyalar da var, 
müxtəlif digər formatlar mövcuddur. Ancaq mən hesab edirəm 
və yəqin rəssamlar mənimlə razılaşarlar, o əsərlər ki, nümayiş 
etdirilir, insanların diqqətinə təqdim olunur, o əsərlər yaşayır 
və əsərlər yaşadıqca, rəssamlar da yaşayır və əbədiləşdirilir. 
Azərbaycanın çox zəngin rəssamlıq məktəbi var və artıq bunu 
dünyada kifayət qədər bilirlər. 
Əvvəllər, biz Sovet İttifaqının tərkibində yaşayanda 
Azərbaycan rəssamlarının əsərləri ümumi Sovet İttifaqının 
rəssamlıq məktəbinin məhsulları kimi qəbul edilirdi. Bu gün isə 
həm həyatda olmayanların əsərləri ilə fəxr etmək olar, həm də 
bu gün bizimlə olan rəssamlar və xüsusilə gənc nəslin 
 202 
nümayəndələri öz əsərləri ilə, Azərbaycan xalqı isə öz rəssamlıq 
məktəbi ilə fəxr edə bilər. Bu muzeyin xüsusiyyətləri çoxdur. 
Yenə də demək istəyirəm ki, burada nümayiş etdirilən əsərlərin 
böyük əksəriyyəti ya evlərdə saxlanılırdı, ya anbarlarda, yaxud 
da haradasa yararsız yerlərdə saxlanılırdı. İndi bu əsərlərin 
burada nümayiş etdirilməsi, əslində onlara yeni həyat verir. 
Əminəm ki, əsərlərin müəlliflərinə yeni qüvvə verir, ruh 
yüksəkliyi, inam verir. Eyni zamanda, Azərbaycan vətəndaşları 
üçün gözəl imkanlar yaranır ki, onlar Azərbaycanın rəssamlıq 
məktəbinin nümayəndələrinin nə qədər yüksək peşəkarlığa, 
zövqə malik olduqlarını öz gözləri ilə burada görsünlər. 
Şübhə etmirəm ki, muzeyə maraq getdikcə daha da arta-
caqdır. Kənardan baxanda yəqin heç kim təsəvvür edə bilməzdi 
ki, bu müasir binanın birinci və ikinci mərtəbələrində muzey 
yaradılır. Adətən, gözəl binaların birinci, ikinci mərtəbələrində 
ya kommersiya müəssisələri, ya restoranlar, ya dükanlar 
yerləşir, yaxud da daha çox biznesyönümlü məsələlər həll 
olunur, bu da yəqin ki, zəmanənin əlamətidir. Hesab edirəm ki, 
bu muzeyin belə böyük bir sahədə yaradılması Azərbaycanda 
yeni ənənənin təməlini qoyacaq və mən bütün imkanlı adamları 
bir daha Azərbaycanın mədəni irsinin qorunmasına, zəngin 
mədəniyyətinin inkişafına çağırıram. Azərbaycan dövləti 
bundan sonra da mədəniyyət ocaqlarının inkişafına, onların 
bərpasına, qorunmasına və təbliğinə böyük maliyyə, siyasi və 
inzibati dəstəyini verəcək və mən ümid etmək istəyirəm ki, bu 
ənənə yaşayacaqdır. 
Mən bu gün bizim dostumuz cənab Matsuuranın Azər-
baycana olan münasibətini xüsusilə qeyd etmək istəyirəm. 
Cənab Matsuura Azərbaycanın böyük dostudur və hər dəfə 
ölkəmizdə olanda biz birlikdə ölkəmiz üçün mühüm olan 
hansısa mədəni ocağın ya açılışında, ya da təməlinin qoyul-
masında iştirak edirik. Əvvəlki illərdə də belə olub və bu gün də 
mən çox şadam ki, bu bayram günündə cənab Matsuura bizimlə 
bərabərdir və birlikdə bu gözəl muzeyin açılışını qeyd edirik. 
 203 
Mən bütün Azərbaycan rəssamlarına, mədəniyyət xa-
dimlərinə uğurlar arzulayıram. Biz onlardan yeni əsərlər 
gözləyirik. Bu fürsətdən istifadə edib, hamınızı həm muzeyin 
açılışı münasibətilə, həm də bizim üçün ən əziz, doğma olan 
Novruz bayramı münasibətilə bir daha ürəkdən təbrik etmək 
istəyirəm. Sizə cansağlığı və xoşbəxtlik arzulayıram. Sağ olun. 
 
YUNESKO-nun Baş  direktoru   
Koişiro Matsuuranın çıxışı 
 
 Cənab Azərbaycan Respublikasının Prezidenti! 
 Azərbaycan Respublikasının birinci xanımı Mehriban 
Əliyeva! 
Xanımlar və cənablar! 
Bu gün, Novruz bayramında Bakı Müasir İncəsənət 
Muzeyinin açılış mərasimində sizinlə birlikdə olmağımdan çox 
məmnunam. 
Cənab Prezident, icazə verin, ötən ilin payızında yenidən 
prezident seçilməyiniz münasibətilə Sizi təbrik edim. Mən 
təbrikimi Sizə bildirmişdim, lakin bunu Sizin qarşınızda 
çıxışımda bir daha təkrarlayıram. Əminəm ki, Siz ölkənin 
inkişaf etdirilməsi sahəsində göstərdiyiniz məharəti, bacarığı 
ikinci mandatınız dövründə daha da gücləndirəcəksiniz. 
Hazırda, dünyada böhran vəziyyətinin olduğu şəraitdə bu cür 
keyfiyyətlər çox vacibdir. Bu, imkan verəcək ki, biz 
Azərbaycanla YUNESKO arasında olan gözəl əməkdaşlığı daha 
da gücləndirək. Xüsusilə də təhsil və mədəniyyət sahəsində. 
Çünki bu bizim, hər iki tərəfin ən üstün prioritetləridir. 
Azərbaycan və YUNESKO təhsil və mədəniyyət sahələrində 
gözəl əməkdaşlıq edir. 
Mən Azərbaycanın birinci xanımı Mehriban Əliyevaya öz 
dərin minnətdarlığımı bildirirəm. Xanım Əliyeva Azərbaycanın 
Milli Məclisinin hörmətli deputatıdır və  YUNESKO-nun Xoşmə-
ramlı səfiridir. 2004-cü ildən etibarən Siz Azərbaycan ilə 
YUNESKO arasında ikitərəfli əməkdaşlığın qurulması 
 204 
sahəsində böyük nailiyyətin əldə edilməsində mühüm rol 
oynamısınız. Siz həm də mədəni irsin qorunması, xüsusən də 
şifahi mədəni irsin, nəinki Azərbaycanın, o cümlədən dünyanın 
digər yerlərində mədəni irsin qorunması işində çox mühüm 
tərəfdaş olmusunuz. Buna görə də mən xanım Mehriban 
Əliyevaya minnətdaram. 
Mən eyni zamanda, muzeyin qalereyasında nümayiş 
etdirilmək üçün 800-dən artıq incəsənət əsərinin və hey-
kəltəraşlıq nümunələrinin seçilməsi və qorunması kimi 
mürəkkəb işin öhdəsindən gələn hörmətli Altay Sadıqzadəni, 
tanınmış rəssamı təbrik etmək istəyirəm. O bu işin öhdəsindən 
ustalıqla gəlmişdir. 
Məmnunluqla demək istəyirəm ki, bu gün bizim aramızda 
çoxlu Azərbaycan rəssamları var. Biz burada çox tanınmış 
rəssam Səttar Bəhlulzadənin işlərini də gördük. YUNESKO bu 
il onun anadan olmasının ildönümünü rəsmi şəkildə qeyd 
edəcək və bundan fərəh hissi duyur. 
Müasir incəsənətə aid olan belə əsərlərin burada nümayiş 
olunması ilə yanaşı, YUNESKO-nun ideallarının bütün 
dünyada təşviq olunmasında muzeylərin oynadığı mühüm rolu 
bir daha vurğulayaq. Bunlar bizim üçün çox vacibdir və xanım 
Əliyevanın çıxışında qeyd edildi. Hesab edirik ki, bu cür işlər 
hazırkı sürətli dəyişiklik, kütləvi miqrasiya və iqtisadi böhran 
şəraitində xüsusi əhəmiyyət daşıyır.   
Cənab Prezident! 
Hörmətli birinci xanım! 
Xanımlar və cənablar! 
Mən yekunda Bakının mədəni ab-havasını bu cür muzeylə, 
Müasir İncəsənət Muzeyinin açılışı ilə daha da zənginləşdirən 
bu tədbir münasibətilə Azərbaycan hökumətinə, hörmətli cənab 
Prezidentə, Azərbaycan xalqına bir daha təbriklərimi çatdırıram. 
Əminəm ki, biz bəşəriyyətin bu cür ən mühüm resurslarının 
təşviqinə nail olacağıq. 
Çox sağ olun. 
* * * 
 205 
F ə r h a d  X ə l i l o v (Rəssamlar İttifaqının sədri): – Hör-
mətli cənab Prezident! 
Azərbaycanın birinci xanımı hörmətli Mehriban Əliyeva! 
Azərbaycanın böyük dostu cənab Matsuura! 
Əziz dostlar! 
Bu gün Azərbaycanın ən sevimli bayramını qeyd edirik və 
mən bütün Azərbaycan rəssamları adından hamınızı bu gözəl 
bayram münasibətilə təbrik edirəm. Amma Azərbaycan 
rəssamları bu günlər ikiqat bayram keçirir. Azərbaycanda elə 
bir mühit yaranıb ki, mədəniyyətə böyük qayğı, diqqət 
göstərilir. Çox vaxt bunlardan danışanda bizə inanmırlar.  
Cənab Prezident, mən Mehriban xanıma bu böyük təşəbbüsünə 
görə dərin təşəkkürümü bildirirəm. Burada çox böyük, maraqlı bir 
əsər yaranıb. Muzeyin interyeri özlüyündə bir əsərdir. Mən burada 
Azərbaycanın çox gözəl rəssamı Altay Sadıqzadəni mütləq qeyd 
etməliyəm. Ona görə ki, o, bu bir ilin ərzində burada böyük iş 
görübdür. Mən bunun şahidi olmuşam, görmüşəm ki, nə qədər 
əziyyət çəkibdir. Bunu da açıq deməliyəm ki, o, Azərbaycanın ən 
tanınmış və ən dəyərli rəssamlarındandır. Azərbaycan 
rəssamlarının buradakı əsərləri ilk dəfədir layiqincə göstərilir, 
nümayiş olunur. Onların arasında elə rəssamlar var ki, sovet 
dövründə heç vaxt sərgi üzünü görməyibdir. Burada dahi Əşrəf 
Murad var, tam məsuliyyətlə deyirəm ki, onun əsərləri dünyanın 
hər bir muzeyində asıla bilər. Yenə demək istəyirəm, bu muzeyin 
mühüm cəhəti odur ki, buradakı bir çox əsərləri tamaşaçı ilk dəfə 
görür. 
 
 
 
 
 
 
BAKIDA «MUĞAM ALƏMİ» BEYNƏLXALQ 
FESTİVALININ RƏSMİ AÇILIŞI  
 
 206 
20 mart 2009-cu il 
 
Martın 20-də Beynəlxalq Muğam Mərkəzində «Muğam 
aləmi» Beynəlxalq festivalının rəsmi açılış mərasimi olmuşdur. 
Azərbaycan prezidenti İlham Əliyev, xanımı Mehriban 
Əliyeva və qızı Leyla, YUNESKO-nun Baş direktoru Koişiro 
Matsuura, habelə dünyanın 17 ölkəsindən festivala gəlmiş 
çoxsaylı qonaqlar mərasimdə iştirak etmişlər. 
Heydər Əliyev Fondunun prezidenti Mehriban xanım Əli-
yevanın birbaşa himayəsi ilə son illər Azərbaycanda muğam 
sənətinin qorunması, inkişafı və təbliği sahəsində böyük işlər 
görülür. Azərbaycan muğamının YUNESKO-nun bəşəriyyətin 
qeyri-maddi irsinin şah əsərləri siyahısına daxil olunması da 
bilavasitə bunun nəticəsidir. 
YUNESKO və İSESKO-nun Xoşməramlı səfiri Mehriban 
xanımın təşəbbüsü ilə keçirilən Beynəlxalq Muğam Festivalı da 
Azərbaycan mədəniyyətinin, musiqisinin bütün dünyada 
tanıdılması, təbliği və sevilməsi istiqamətində mühüm tədbirlərdən 
biridir. Festivalın təşkilatçıları Heydər Əliyev Fondu, Mədəniyyət 
və Turizm Nazirliyi və Azərbaycan Bəstəkarlar İttifaqıdır. Təhsil 
Nazirliyi, Azərbaycan Milli Elmlər Akademiyası və Azərbaycan 
Mədəniyyətinin Dostları Fondu festivala dəstək verir. Beynəlxalq 
festivalın prezidenti Azərbaycanın birinci xanımı, Heydər Əliyev 
Fondunun prezidenti, YUNESKO və İSESKO-nun Xoşməramlı 
səfiri Mehriban Əliyevadır. 
Martın 25-dək davam edəcək «Muğam aləmi» festivalında 
Azərbaycan ilə yanaşı, ABŞ, Fransa, İtaliya, Almaniya, Suriya, 
İraq, Mərakeş, Özbəkistan, İran, Misir, Hindistan və digər 
ölkələr də təmsil olunur. Festival çərçivəsində elmi simpozium 
keçirilmişdir. Bundan başqa, muğam ifaçılarının beynəlxalq 
müsabiqəsi keçiriləcək, müxtəlif konsertlər də təşkil ediləcəkdir. 
Azərbaycan prezidenti İlham Əliyev, xanımı Mehriban 
Əliyeva, YUNESKO-nun Baş direktoru Koişiro Matsuura və 
digər qonaqlar Mərkəzdə təşkil edilmiş qədim musiqi alətləri 
sərgisi ilə tanış oldular. Burada Beynəlxalq Muğam Festi-
 207 
valında iştirak edən ölkələrin musiqi alətləri nümayiş etdirilir 
ki, bu da həmin ölkələrin mədəniyyəti, o cümlədən muğam 
sənəti barədə geniş təsəvvür yaratmağa imkan verir. 
Sonra festivalın rəsmi açılış mərasimi oldu. Salona 
toplaşanlar prezident İlham Əliyevi hərarətlə qarşıladılar. 
Dövlətimizin başçısı mərasimdə çıxış etdi. 
 
Azərbaycan prezidenti İlham Əliyevin nitqi 
 
Hörmətli xanımlar və cənablar! 
Əziz dostlar! 
İlk növbədə mən sizi Novruz bayramı münasibətilə 
ürəkdən təbrik edirəm, bütün Azərbaycan xalqına xoşbəxtlik və 
cansağlığı arzulayıram. 
Bu gözəl bayram günündə biz Azərbaycanda muğam 
festivalının açılışında bərabər iştirak edirik. Çox əlamətdar 
hadisədir, demək olar ki, Azərbaycanda bu günlərdə muğam 
həftəsi yaşanır. İki gün bundan əvvəl muğam üzrə elmi 
simpozium öz işinə başlamışdır, bu gün muğam festivalının 
açılışıdır. Azərbaycanda Beynəlxalq muğam müsabiqəsi də 
keçiriləcəkdir. Müxtəlif ölkələrdən gəlmiş çoxsaylı qonaqları 
səmimiyyətlə salamlayıram və əminəm ki, həm elmi simpo-
ziumda, həm də müsabiqədə, festivalda bizim qonaqlarımız öz 
istedadlarını, öz məharətlərini göstərəcəklər. 
Muğam Azərbaycanın milli sərvətidir. Azərbaycan xalqı 
əsrlər boyu bu gözəl sənəti öz həyatında uca tutmuşdur, öz 
qəlbində saxlamışdır. Nəsildən-nəslə keçən muğam sənəti bu 
gün də Azərbaycanda yaşayır, qorunur, inkişaf edir. Bizim 
görkəmli muğam ustalarımız öz məharətlərini, biliklərini gənc 
nəslə ötürürlər. Azərbaycanda ənənəvi olaraq keçirilən muğam 
müsabiqələri də bu işdə çox mühüm rol oynayır. Azərbaycanı 
muğamsız və muğamı Azərbaycansız təsəvvür etmək mümkün 
deyildir. Təsadüfi deyil ki, birinci Beynəlxalq Muğam Festivalı 
məhz Azərbaycanda, bu gözəl Muğam Mərkəzində keçirilir. Bu, 
Muğam Mərkəzində keçirilən ilk beynəlxalq tədbirdir. Əminəm 
 208 
ki, milli üslubda tikilən bu möhtəşəm sənət məbədi uzun illər 
muğamsevərləri sevindirəcək, sözün əsl mənasında, muğam 
evinə çevriləcək. Bu festivalın və Azərbaycanda keçirilən 
muğam həftəsinin timsalında görürük ki, muğam insanları, 
xalqları birləşdirir. 17 ölkədən gəlmiş 150-dən çox qonaq bu 
tədbirlərdə fəal iştirak edəcəkdir. Muğam məhəbbət, dostluq, 
qardaşlıq sənətidir. Ümid edirəm ki, bu günlərdə qoyulan  yeni 
ənənə yaşayacaq və Azərbaycanda muğam festivallarının 
keçirilməsi ənənəyə çevriləcəkdir. 
Bu binanın tarixini siz yaxşı bilirsiniz, Muğam Mərkəzinin 
yaradılması ilə əlaqədar qərar veriləndə şəhərin ən gözəl yeri 
seçilməliydi. Dənizkənarı bulvar isə Bakının belə yerlərindən 
biridir və məhz burada Muğam Mərkəzi tikilməliydi. 
Bu gün bizimlə bərabər bu tədbirdə YUNESKO-nun Baş 
direktoru cənab Matsuura iştirak edir. Qeyd etmək istəyirəm ki, 
məhz cənab Matsuuranın iştirakı ilə 2005-ci ildə bu  binanın 
təməli qoyulmuşdur və mən o günü çox yaxşı xatırlayıram. O 
gözəl gündə bizim görkəmli incəsənət xadimlərimiz iştirak 
edirdi. Biz birlikdə təməl daşını qoyduq və indi bu möhtəşəm 
tədbirdə iştirak edirik. Ondan sonra, 2008-ci ildə cənab 
Matsuura Bakıda olarkən tikinti ilə tanış oldu və yenə də biz 
birlikdə Muğam Mərkəzinin yanında yerləşəcək yeni, müasir 
Xalça Muzeyinin təməlini qoyduq və artıq tikinti başlanmışdır. 
Ümid edirəm ki, yaxın zamanlarda Azərbaycanda Bakı 
şəhərinin  yaraşığı ola biləcək müasir Xalça Muzeyi tikilib 
istifadəyə veriləcəkdir. 
Bu gün biz bütün günü birlikdəyik. Cənab Matsuura 
Azərbaycanda əziz qonaqdır, Azərbaycanın böyük dostudur, 
YUNESKO ilə Azərbaycan arasında əlaqələrin inkişafında onun 
çox böyük rolu var. Bu gün biz Novruz bayramı şənliklərində 
bərabər iştirak etmişik. Onu da vurğulamaq istəyirəm ki, bu gün 
Azərbaycanın mədəni həyatında çox əlamətdar və tarixi hadisə 
baş vermişdir. Azərbaycanda yeni, çox gözəl Müasir İncəsənət 
Muzeyi açılmışdır və o muzeydə bizim görkəmli 
rəssamlarımızın əsərləri nümayiş etdirilir. O əsərlər ki, onlar 
 209 
illərlə hansısa anbarlarda, yaxud da ki, evlərdə, yararsız 
yerlərdə saxlanılırdı. İndi bu əsərlərə yeni həyat verilib və 
Müasir İncəsənət Muzeyi də öz zövqlü tərtibatı ilə fərqlənir. 
Əminəm ki, müasir üslubda, dizaynda yaradılmış, eyni 
zamanda, böyük milli məna daşıyan muzey Bakı sakinlərinin 
diqqətini cəlb edəcəkdir. 
Muğam Mərkəzi də eyni üslubdadır – müasirlik, yenilik və 
eyni zamanda, milli dəyərlərə münasibət, milli köklərə bağlılıq 
üslubunda. Əslində bugünkü Azərbaycanı təsvir edən bu ideya 
artıq hamıya bəllidir və çox aydındır. Biz köklü əsaslar üzərində 
– tarixi irsimizin, zəngin mədəni irsimizin əsasında müasir, 
güclü, dünyəvi, qüdrətli Azərbaycan qururuq və bu işdə artıq 
böyük nailiyyətlərə çatmışıq. Azərbaycan inkişaf edir, 
Azərbaycan çiçəklənir, iqtisadi, siyasi islahatlarla yanaşı, 
mədəniyyətlə bağlı məsələlərə də çox böyük diqqət göstərilir. 
İndiki böhranlı günlərdə mədəniyyət sahəsinə vəsaitin ayrılması 
və onun prioritet kimi, dövlətin diqqət mərkəzində qalması çox 
şey deyir, çox şey ifadə edir. Azərbaycan xalqı daim öz milli 
köklərinə bağlı xalq olmuşdur və bizim gələcək uğurlarımız da 
məhz bu amillərlə bağlıdır. Azərbaycanın bu dəyərlərinin 
qorunub saxlanması üçün, gələcək nəsillərə  etibar olunması və 
inkişaf etdirilməsi üçün, əlbəttə ki, öz potensialımızı biz 
hərtərəfli gücləndirməliyik. Güclü iqtisadiyyat, güclü sosial 
siyasət, zəngin tarixi irsimizə bağlılığımız və müasir dünyada 
ən yüksək standartlara çatmağımız – mən hesab edirəm ki, hər 
bir Azərbaycan vətəndaşı bu fikirləri bölüşür.  
Əziz dostlar, əziz qonaqlar, mən sizi bu gözəl bayramlar 
münasibətilə bir daha təbrik etmək istəyirəm, sizə cansağlığı, 
xoşbəxtlik arzulayıram. Sağ olun. 
 
YUNESKO-nun Baş direktoru 
Koişiro Matsuuranın çıxışı 
 
Hörmətli Azərbaycan Respublikasının Prezidenti! 
Hörmətli birinci xanım! 
 210 
Hörmətli qonaqlar, xanımlar və cənablar! 
İlk növbədə Novruz bayramı münasibətilə Azərbaycan 
xalqına ən səmimi təbriklərimi çatdırmaq istəyirəm. Novruz 
bayramınız mübarək! 
Prezident Əliyev və birinci xanım Əliyeva ilə bərabər sizinlə 
birlikdə Beynəlxalq Muğam Festivalının açılış mərasimində 
iştirak etmək mənim üçün böyük şərəfdir. Bu açılış mərasimi 
Novruz bayramı ilə üst-üstə düşür. Buraya gələndə ilk səfərim 
yadıma düşür. Prezident Əliyevin qeyd etdiyi kimi, mən buraya 
2005-ci ildə səfər etmişəm. O vaxt biz prezident Əliyev və 
birinci xanım Əliyeva ilə birlikdə Muğam Mərkəzinin təməlinin 
qoyulması mərasimində iştirak etdik. Ondan sonra mən buraya 
bir daha səfər etdim, tikinti işləri ilə tanış oldum. O vaxt 
interyer işləri tamamlanmamışdı. İndi görürəm ki, işlərin hamısı 
başa çatdırılmışdır. 
Azərbaycana səfərlərim zamanı mən bir daha şahid oldum 
ki, prezident Əliyev və xanım Əliyeva qeyri-maddi mədəni irsin 
qorunmasına xüsusi diqqət yetirirlər. Azərbaycan xalqının 
mənəvi dəyərlərinin yaşamasına böyük qayğı göstərirlər. Mən 
buna görə prezident Əliyevə və birinci xanım Əliyevaya öz 
dərin minnətdarlığımı bildirirəm. Mən  ölkənizə hər səfərimdə  
sizin zəngin mədəniyyətinizin şahidi olmuşam, burada 
musiqinizi dinləmişəm, rəqslərinizi görmüşəm. Bütün bunlar 
qeyri-maddi mədəni irsin tərkib hissələridir. 
Hörmətli prezident Əliyev! 
Hörmətli xanım Əliyeva! 
Hörmətli dostlar, xanımlar və cənablar! 
2003-cü ildə Azərbaycan muğamı YUNESKO tərəfindən 
bəşəriyyətin dəyəri kimi elan edilmiş və ümumi mədəni irs 
siyahısına salınmışdır. 2006-cı ildə YUNESKO qeyri-maddi 
mədəni irsin qorunması haqqında Konvensiyanı qəbul etdikdən 
sonra bu sahədə ölkəniz bir çox səylər göstərmişdir.  
Mən çox şadam ki, Azərbaycan özünün zəngin mədəni irsinin 
qorunması istiqamətində aşıq sənətinin də YUNESKO-nun qeyri-
maddi mədəni irsin qorunduğu şah əsərlərin siyahısına daxil 
 211 
olunmasını təklif etmişdir. Mən bununla bağlı bildirmək 
istəyirəm ki, YUNESKO-nun qeyri-maddi mədəni irs 
Komitəsinin 2009-cu ilin sentyabrında Əbu-Dabidə keçiriləcək 
iclasında bu təklifə baxılacaqdır. Ümidvaram ki, Azərbaycan bu 
sahədə uğura nail olacaqdır. 
Azərbaycan Qırğızıstan, Pakistan, Türkiyə, Hindistan və 
Özbəkistan kimi, Novruz bayramını qeyd edir. Bahar bayramı 
bu xalqların, ölkələrin mədəniyyətinin vacib bir hissəsi hesab 
olunur və bu bayram hazırda ekspertlər tərəfindən 
öyrənilməkdədir. 
Xanımlar və cənablar! 
YUNESKO-nun qeyri-maddi mədəni irsin qorunması 
haqqında Konvensiyası bizim bu sahədə gördüyümüz işi özündə 
əks etdirir. Bildirmək istəyirəm ki, bu cür mühüm Konvensiya 
YUNESKO-ya üzv olan bir çox ölkələr tərəfindən ratifikasiya 
ediləndən sonra ölkələr arasında bu sahədə dialoqu daha da 
gücləndirəcək, qeyri-maddi mədəni irsin qorunmasında səyləri 
birləşdirəcək və sərhədləri siləcəkdir. Ona görə də beynəlxalq 
ictimaiyyət arzulayır ki, bu sahədə səylər birləşdirilsin və bütün 
ölkələr davamlı şəkildə birgə işləsinlər. Bütün bəşəri mədəni 
irsin qorunması, mədəniyyətin müxtəlifliyinin mühafizəsi üçün 
çalışsınlar. Bu baxımdan bizim təşkilat bu ölkələrin, o cümlədən 
sizin ölkənizin dəyərli səylərini alqışlayır və istəyir ki, nəinki 
gənc muğam istedadlarının, digər incəsənət nümayəndələrinin  
də işinin, fəaliyyətinin daha da yaxşı şəkildə təşviq olunması 
üçün əlavə işlər görülsün. Bu baxımdan təşkilatımız öz 
yardımını göstərməyə hazırdır. 
Mən bu Mərkəzin yaradılmasında zəhməti olan bütün 
şəxslərə öz minnətdarlığımı bildirirəm. Sizi festivalın açılışı 
münasibətilə bir daha təbrik edirəm. 
 
* * * 
Sonra gənc muğam ifaçıları konsert proqramı ilə çıxış 
etdilər. Konsertin gedişində Xalq şairi Bəxtiyar Vahabzadənin 
«Muğam» poemasından parçalar səsləndi. 
 212 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
AMERİKA BİRLƏŞMİŞ ŞTATLARININ 
PREZİDENTİ ZATİ-ALİLƏRİ  
CƏNAB BARAK OBAMAYA 
 
Hörmətli cənab Prezident! 
Byutt şəhəri yaxınlığında baş vermiş təyyarə qəzası 
nəticəsində insan tələfatı xəbərindən olduqca kədərləndim. 
Bu faciə ilə əlaqədar Sizə, həlak olanların ailələrinə və yaxın 
adamlarına, bütün Amerika xalqına şəxsən öz adımdan və 
Azərbaycan xalqı adından dərin hüznlə başsağlığı verirəm. 
 213 
İLHAM ƏLİYEV 
Azərbaycan Respublikasının Prezidenti 
 
Bakı, 24 mart 2009-cu il 
 
 
 214 
 
 
 
AZƏRBAYCAN RESPUBLİKASI MİLLİ 
TƏHLÜKƏSİZLİK ORQANLARININ ŞƏXSİ 
HEYƏTİNƏ 
 
Hörmətli milli təhlükəsizlik orqanlarının əməkdaşları və 
veteranları! 
Sizi Azərbaycanın milli təhlükəsizlik orqanlarının 
yaradılmasının 90 illik yubileyi münasibətilə səmimi-qəlbdən 
təbrik edirəm. 
Dövlətçiliyimizin əsas dayaqlarından biri olan Milli 
Təhlükəsizlik Nazirliyi 90 illik mürəkkəb və şərəfli inkişaf yolu 
keçmişdir. 1919-cu il martın 28-də Azərbaycan Demokratik 
Respublikasının kəşfiyyat və əks-kəşfiyyat qurumu kimi 
yaradılan xüsusi bölmə öz fəaliyyətinə ermənilərin Azərbaycana 
qarşı ərazi iddialarının və azərbaycanlılara qarşı soyqırımı 
siyasətinin, ölkə daxilində müxtəlif təxribatların qarşısının 
alınması ilə başladı. Sonrakı dövrdə Sovet İttifaqının dövlət 
siyasətini həyata keçirən təhlükəsizlik orqanları milli dəyərlərə 
və bu dəyərləri daşıyan insanlara qarşı repressiv qurum kimi 
çıxış etdi. 
Ümummilli liderimiz Heydər Əliyev təhlükəsizlik orqan-
larına rəhbərlik etdiyi dövrdə xüsusi xidmət orqanlarının 
Azərbaycanın gələcəyinə hesablanmış milli təməllər üzərində 
formalaşdırılması, xalqımızın milli maraqlarının qorunması və 
özünüdərkinin dirçəldilməsi məqsədi ilə bir sıra mühüm 
tədbirlər həyata keçirdi. 
1991-ci ildə dövlət müstəqilliyi bərpa edildikdən sonra 
Azərbaycan Ermənistanın hərbi təcavüzü, separatizm və 
dövlətçiliyin itirilməsi təhlükəsi ilə, dərin siyasi-iqtisadi 
böhranla, qanunsuz silahlı dəstələrin və cinayətkar qrupların 
tüğyan etməsi ilə, ölkəyə rəhbərlik edən şəxslərin səriştəsiz-
liyinin doğurduğu problemlərlə üzləşdi. Məhz belə ağır şəraitdə 
 215 
xalqın təkidi ilə siyasi rəhbərliyə qayıdan ümummilli liderimiz 
Heydər Əliyev ölkəni vətəndaş müharibəsindən xilas etdi, 
qanunçuluğun və ictimai-siyasi sabitliyin bərpasına nail oldu, 
demokratik, hüquqi dövlətin möhkəm bünövrəsini qoydu. 
Milli maraqların qorunmasında təhlükəsizlik orqanlarının 
əhəmiyyətini nəzərə alaraq, onların fəaliyyətinə daim xüsusi 
diqqət və qayğı ilə yanaşan ulu öndərimiz müstəqil 
Azərbaycanın milli təhlükəsizlik siyasətinin əsas prioritetlərini 
müəyyən etdi, xüsusi xidmət orqanlarının fəaliyyətində köklü 
islahatlar həyata keçirdi, kadr potensialının daim 
yeniləşdirilməsi və gücləndirilməsi üçün Milli Təhlükəsizlik 
Akademiyasını təsis etdi. 
Bu gün təhlükəsizlik orqanları Azərbaycanın siyasi-iqtisadi 
maraqlarının təmin olunmasında, konstitusiya quruluşunun 
qorunmasında, kəşfiyyat və əks-kəşfiyyat, transmilli mütəşəkkil 
cinayətkarlıqla mübarizə və digər sahələrdə mühüm nailiyyətlər 
əldə etmişdir. Xarici xüsusi xidmət orqanlarının və ayrı-ayrı 
şəxslərin Azərbaycanın həyati maraqlarına qarşı yönəlmiş 
destruktiv fəaliyyətinin qarşısının alınması, ölkəmizin daxili və 
xarici siyasətini həyata keçirmək üçün əlverişli şərait 
yaradılması məqsədi ilə təhlükəsizlik orqanlarının gördükləri 
tədbirlər, qlobal informasiya məkanında erməni təcavüzünə 
qarşı apardıqları işlər, terrorçuluqla, transmilli mütəşəkkil 
cinayətkarlıqla mübarizə daha səmərəli və sistemli xarakter 
almışdır. 
Qloballaşma proseslərinin ümumi sülh və təhlükəsizlik üçün 
doğurduğu təhlükələr milli təhlükəsizlik orqanları qarşısında 
Azərbaycanın dövlət müstəqilliyini və ərazi bütövlüyünü  
qorumaq, onun təhlükəsizliyini və demokratik sabitliyi təmin 
etmək, terrorçuluğa, dini ekstremizmə və separatçılığa qarşı 
mübarizə sahəsində fəaliyyəti daha səmərəli şəkildə təşkil 
etmək kimi mühüm vəzifələr qoyur. 
XXI əsrin çağırışlarına vaxtında və effektiv cavab vermək 
məqsədi ilə Milli Təhlükəsizlik Nazirliyinin maddi-texniki 
bazasının müasirləşdirilməsi, əməkdaşların sosial müdafiəsinin 
 216 
gücləndirilməsi, onların peşəkarlığının artırılması üçün xeyli iş 
görülmüşdür və dövlətin xüsusi xidmət orqanlarına qayğısı 
bundan sonra da davam edəcəkdir. Bu isə öz növbəsində milli 
təhlükəsizlik orqanlarının məsuliyyətini daha da artırır. 
Əminəm ki, təhlükəsizlik orqanları bütün vəzifələrin öhdə-
sindən layiqincə gələcək, milli dövlətçilik ruhunda tərbiyə 
edilən zabitlərimiz vətənimizə hədsiz sədaqət, vətənpərvərlik, 
igidlik nümayiş etdirəcəklər. 
Sizi bir daha 90 illik yubileyiniz münasibətilə təbrik edir, 
dövlətimizin təhlükəsizliyinin təmin olunması və qüdrətlənməsi 
naminə fəaliyyətinizdə uğurlar arzulayıram. 
 
İLHAM ƏLİYEV 
Azərbaycan Respublikasının Prezidenti 
 
Bakı, 28 mart 2009-cu il 
 
 217 
 
 
 
ARGENTİNA RESPUBLİKASININ PREZİDENTİ  
ZATİ-ALİLƏRİ  
XANIM KRİSTİNA FERNANDES DE KİRŞNERƏ 
 
Hörmətli xanım Prezident! 
Argentinanın keçmiş prezidenti, görkəmli dövlət xadimi 
Raul Rikardo Alfonsin Fulkesin vəfatı xəbəri məni son dərəcə 
kədərləndirdi. 
Bu ağır itki ilə əlaqədar dərdinizə şərik çıxır, Sizə, mər-
humun ailəsinə və bütün Argentina xalqına şəxsən öz adımdan 
və Azərbaycan xalqı adından dərin hüznlə başsağlığı verirəm. 
 
İLHAM ƏLİYEV 
Azərbaycan Respublikasının Prezidenti 
 
Bakı, 2 aprel 2009-cu il 
 
 
 
 
 
 
 218 
 
 
 
XƏZƏRYANI ÖLKƏLƏRİN NƏQLİYYAT 
NAZİRLƏRİ İLƏ GÖRÜŞ  
 
Prezident sarayı 
 
2 aprel 2009-cu il 
 
Azərbaycan Respublikasının Prezidenti İlham Əliyev 
aprelin 2-də Xəzəryanı dövlətlərin Nəqliyyat nazirlərinin birinci 
görüşündə iştirak edən Rusiya Federasiyasının Nəqliyyat naziri 
İqor Levitini, Qazaxıstan Respublikasının Nəqliyyat və 
Kommunikasiya naziri Əbilqazi Kusainovu və Türkmənistanın 
Dəmiryol Nəqliyyatı naziri Dəryaqulu Məhəmmədquliyevi qəbul 
etmişdir. 
Rusiya Federasiyasının Nəqliyyat naziri Bakıda Xəzəryanı 
dövlətlərin Nəqliyyat nazirlərinin birinci görüşünün yüksək 
səviyyədə təşkil edildiyini bildirdi, Azərbaycana sonuncu 
səfərindən ötən dövr ərzində ölkəmizdə çox böyük inkişafın 
şahidi olduğunu xüsusi vurğuladı. 
Xəzəryanı dövlətlərin nəqliyyat nazirlərinin ilk görüşünün 
Bakıda keçirilməsinin əhəmiyyətini vurğulayan prezident İlham 
Əliyev nəqliyyat sahəsində əməkdaşlıq üçün yaxşı pers-
pektivlərin olduğunu, bu sahədə ölkəmizdə mühüm infrastruktur 
layihələrinin həyata keçirildiyini bildirdi. Dövlətimizin başçısı 
bu tədbirin Xəzəryanı ölkələrin əməkdaşlığının daha da 
genişlənməsinə xidmət edəcəyinə əminliyini söylədi. 
 
 
 219 
 
 
 
MİLLİ TƏHLÜKƏSİZLİK ORQANLARININ  
90 İLLİK YUBİLEYİ İLƏ BAĞLI BAKIYA GƏLƏN 
XARİCİ ÖLKƏLƏRİN XÜSUSİ XİDMƏT 
ORQANLARININ YÜKSƏK VƏZİFƏLİ 
NÜMAYƏNDƏLƏRİ İLƏ GÖRÜŞ   
 
Prezident sarayı 
 
3 aprel 2009-cu il 
 
Azərbaycan Respublikasının Prezidenti İlham Əliyev 
aprelin 3-də milli təhlükəsizlik orqanlarının 90 illik yubileyi ilə 
bağlı keçirilən mərasimdə iştirak etmək üçün Bakıya gələn 
xarici ölkələrin xüsusi xidmət orqanlarının yüksək vəzifəli 
nümayəndələrini qəbul etmişdir. 
İ l h a m   Ə l i y e v:  Hörmətli qonaqlar! 
Mən sizin hamınızı Azərbaycanda səmimiyyətlə salam-
layıram. Ölkəmizə xoş gəlmisiniz! 
Bu gün Azərbaycanda təhlükəsizlik orqanlarının 90 illik 
yubileyi qeyd olunur. Çox gözəl tarixdir və müstəqil ölkə kimi, 
Azərbaycanın hərtərəfli uğurlu inkişafında təhlükəsizlik 
orqanlarının çox böyük rolu vardır. 
Azərbaycan xalqının ümummilli lideri Heydər Əliyevin 
təhlükəsizlik orqanlarının formalaşmasında çox böyük rolu 
olmuşdur. Yəqin ki, siz bilirsiniz, onun həyatının böyük bir 
hissəsi təhlükəsizlik orqanları ilə bağlı olmuşdur və ən kiçik 
vəzifədən ən yüksək vəzifəyə – general rütbəsinə yüksəlmişdir. 
Müstəqillik əldə etdikdən sonra ölkədə gedən xoşagəlməz 
proseslər, daxili qarşıdurma, vətəndaş müharibəsi və bütövlükdə 
Azərbaycanın müstəqil ölkə kimi yaşaması məsələləri bütün 
xalqı düşündürürdü və Azərbaycan xalqı çox böyük nigarançılıq 
içində yaşayırdı. Ölkəmiz üçün bu mühüm tarixi məqamda yenə 
 220 
də Heydər Əliyevin Azərbaycanın – müstəqil ölkəmizin 
rəhbərliyinə gəlməsi və aparılan siyasi və iqtisadi islahatlar 
respublikamızı o çətin vəziyyətdən çıxartdı. Bu gün Azərbaycan 
ən uğurla və çox dinamik şəkildə inkişaf edən ölkədir. 
Bir də onu demək istəyirəm ki – Azərbaycan xalqı bunu 
yaxşı bilir – əldə edilmiş bütün  uğurların təməlində ölkədə 
1993-cü ildən sonra yaradılmış daxili ictimai-siyasi sabitlik 
dayanmışdır. Bütün qanunsuz silahlı birləşmələr tərk-silah 
edildi, zərərsizləşdirildi. Cinayətkarlığa qarşı çox ciddi 
mübarizə aparıldı. Azərbaycanda daxili vəziyyətin sabitləş-
dirilməsi nəticəsində ölkəmizə çoxlu xarici və daxili 
investisiyalar qoyulmağa başlanmışdır. İqtisadi islahatlar, siyasi 
islahatlar aparılmağa başlanmışdır. Bu gün biz qürur hissi ilə 
deyə bilərik ki, müstəqil ölkə kimi, Azərbaycan dünyada öz 
yerini tuta bilmişdir, öz mövqelərini möhkəmləndirir, regionda 
və dünyada ölkəmizin müxtəlif sahələrdəki rolu artmaqdadır. 
Əlbəttə, indi bütün bu tarixə nəzər salaraq bir daha görürük 
və yəqin heç kimə sirr deyil ki, hər bir ölkənin inkişafında 
təhlükəsizlik, sabitlik çox mühüm rol oynayır. O cümlədən 
Azərbaycanda. Sabitliyin, təhlükəsizliyin təmin olunması, 
cinayətkarlığa qarşı mübarizənin düzgün və ciddi şəkildə 
aparılması hər bir ölkənin, o cümlədən Azərbaycanın inkişafına 
çox böyük töhfə verən amillərdir. 
Biz çalışırıq və bundan sonra da çalışacağıq ki, Azərbaycan 
xalqı sülh şəraitində yaşasın, təhlükəsizlik şəraitində yaşasın, 
ictimai-siyasi vəziyyət həmişə olduğu kimi sabit qalsın, ictimai 
asayış pozulmasın və insanlar rahat yaşasınlar. Bu gün belədir 
və mən hesab edirəm ki, bu, ölkəmiz üçün böyük nailiyyətdir, 
böyük nəticədir. Biz əldə edilmiş uğurları bundan sonra daha da 
möhkəmləndirəcəyik. 
İndi beynəlxalq əməkdaşlıq bütün sahələrdə mühüm rol 
oynayır. Dünyanı bürümüş iqtisadi və maliyyə böhranı həm də 
onu göstərir ki, bütün ölkələr bir-birinə nə qədər bağlıdır. 
Beynəlxalq cinayətkarlığa qarşı mübarizənin düzgün təşkil 
edilməsi üçün mütləq ciddi əlaqələndirmə işləri aparılmalıdır. 
 221 
Region çərçivəsində və geniş mənada dünyada təhlükəsizlik 
orqanlarının əlaqələndirilmiş şəkildə fəaliyyətinin aparılması, 
əminəm ki, hər bir ölkənin daxili təhlükəsizliyinə müsbət təsir 
göstərəcəkdir. 
Mən çox şadam ki, Azərbaycanın təhlükəsizlik orqanları, 
Milli Təhlükəsizlik Nazirliyi bu istiqamətdə çox vacib addımlar 
atmışdır. Beynəlxalq əməkdaşlığımız inkişaf edir, dost ölkələrlə 
informasiya mübadiləsi aparılır, bəzi hallarda birgə tədbirlər 
görülür və bu istiqamətdə beynəlxalq səviyyədə əməkdaşlıq 
daha da yüksək pilləyə qalxmışdır. 
Dünyada müxtəlif vaxtlarda baş vermiş dəhşətli terror 
hadisələri göstərir ki, nə qədər güclü olmasına baxmayaraq, heç 
bir ölkə təkbaşına öz təhlükəsizliyini təmin edə bilməz. 
Terrorçuluğa, beynəlxalq cinayətkarlığa və digər xoşagəlməz 
hadisələrə ancaq o təqdirdə təsir etmək olar ki, bütün ölkələr bu 
işdə birgə fəaliyyət göstərsin. Beynəlxalq terrorçuluğa qarşı 
mübarizənin gücləndirilməsi ancaq bütün ölkələrin birgə səyləri 
nəticəsində baş verə bilər. İndi cinayətkarlığın yeni növləri üzə 
çıxır. Əfsuslar olsun ki, cinayətkar aləm də müəyyən dərəcədə 
elmi-texniki tərəqqinin imkanlarından istifadə edərək, 
cinayətkarlığın yeni üsullarını ortaya qoyur və biz buna hazır 
olmalıyıq. Ancaq biz birgə, əlaqələndirilmiş səylərlə, fikir 
mübadiləsi ilə, informasiya mübadiləsi yolu ilə və bəzi hallarda 
birgə keçirilən əməliyyatlar nəticəsində uğur qazana bilərik. 
Azərbaycan bu istiqamətdə, beynəlxalq müstəvidə 
təhlükəsizliyin təmin olunması işinə öz töhfəsini verir, ölkə 
daxilində, demək olar, əksər ciddi cinayətlərin qarşısı alınır, 
yaxud da ki, baş vermiş cinayətləri törətmiş ünsürlər zərərsiz-
ləşdirilir, həbs edilir. Bu, Azərbaycanın təhlükəsizlik, 
bütövlükdə hüquq mühafizə orqanlarının səmərəli fəaliyyətinin 
nəticəsidir. Azərbaycan xalqı əmindir ki, onun təhlükəsizliyi 
lazımi şəkildə qorunur və xalqın rahat yaşaması üçün bütün 
şərait vardır. 
Mən çox şadam ki, bu gün bizim yubiley tədbirlərimizə 
gələn qonaqlar Bakı ilə tanış olmaq imkanı əldə ediblər. Bildi-
 222 
yimə görə, bəzi qonaqlar Azərbaycana ilk dəfə səfər edirlər. Bu 
eyni zamanda, ölkəmizlə tanışlıq üçün çox yaxşı imkan yaradır. 
Bununla bərabər, mən əminəm ki, siz bu fürsətdən səmərəli 
şəkildə istifadə edəcək və azərbaycanlı həmkarlarınızla işgüzar 
qaydada fikir mübadiləsi aparacaqsınız. 
Mən bir daha sizin hamınızı Azərbaycanda salamlayıram. 
Çox şadam ki, Azərbaycanın milli təhlükəsizlik orqanlarının 
yubileyinə müxtəlif ölkələrdən yüksək vəzifəli şəxslər gəlmişlər 
və bu bayram tədbirlərində bizimlə bərabər iştirak edəcəklər. 
Bu fürsətdən istifadə edərək, sizə işinizdə uğurlar arzulayıram. 
Təmsil etdiyiniz ölkələrlə Azərbaycanın çox gözəl əməkdaşlığı 
vardır və bu əməkdaşlıq müxtəlif formatda – həm siyasi, həm 
iqtisadi sahədə, humanitar sahədə davam edir. Bir daha demək 
istəyirəm ki, xaricdən gələn qonaqların təmsil etdiyi ölkələrlə 
Azərbaycanın çox uğurlu, səmərəli əməkdaşlığı davam edir. Bu 
dostluq əlaqələrinin inkişaf etdirilməsi üçün mütləq bütün 
sahələrdə, o cümlədən təhlükəsizlik sahəsində əməkdaşlıq daha 
da geniş olmalıdır. 
Mən həm də istərdim ki, siz Bakıda olduğunuz zaman 
şəhərimizlə tanış olasınız və əminəm ki, vətəninizə xoş 
təəssüratlarla qayıdacaqsınız. Bir daha sizi salamlayıram. 
Azərbaycanın milli təhlükəsizlik orqanlarının bütün şəxsi 
heyətini bu gözəl yubiley münasibətilə təbrik etmək istəyirəm. 
Şəxsi heyətə işlərində uğurlar arzulayıram. Görülən işlərə 
Azərbaycan dövləti çox böyük qiymət verir. Mən Azərbaycanın 
hərtərəfli inkişafı üçün, təhlükəsizliyin təmin edilməsi üçün 
milli təhlükəsizlik orqanlarının fəaliyyətini yüksək 
qiymətləndirirəm. Əminəm ki, onlar gələcəkdə də Vətən 
uğrunda şərəfli işlərdə böyük fədakarlıqla çalışmaqda davam 
edəcəklər. 
A l e k s a n d r   B o r t n i k o v (Rusiya Federal Təhlü-
kəsizlik Xidmətinin direktoru, ordu generalı):  Cənab Prezident, 
əvvələn, icazə verin, dost Azərbaycana gəlmək və Azər-
baycanın xüsusi xidmət orqanlarının yubiley şənliklərində 
iştirak etmək imkanı yaratdığınıza görə Sizə təşəkkürümü 
 223 
bildirim. Bizim münasibətlərimizin  dinamik inkişaf etdiyini 
vurğulamaq çox xoşdur. Uzun müddətdir ki, biz Azərbaycanın 
Milli Təhlükəsizlik Nazirliyi ilə səmərəli əməkdaşlıq edirik. 
Çox rəmzi haldır ki, bu yubileyin bayram edilməsi ilə əlaqədar 
təntənəli tədbirlər Azərbaycanın görkəmli dövlət xadimi Heydər 
Əlirza oğlu Əliyevin məzarının ziyarətindən başlanmışdır. 
Vaxtilə nəinki Azərbaycanın xüsusi xidmət orqanlarının və 
bütövlükdə Azərbaycan xalqının, həm də birlikdə yaşadığımız 
keçmiş böyük ölkəmizin təşəkkülü və inkişafı üçün çox böyük 
işlər görmüş bu insanı biz hamımız yüksək qiymətləndirir, ona 
ehtiram bəsləyirdik. Biz bu böyük insanı xatırlayırıq və onun 
xatirəsini əziz tuturuq. Əlbəttə, çox yaxşı haldır ki, ənənələrə 
ehtiram göstərilir və təhlükəsizlik orqanlarında işləməyə gələn 
xüsusi xidmət əməkdaşlarının gənc nəsli bu ənənələr əsasında 
tərbiyə edilir. 
Siz çox düzgün vurğuladınız ki, bütün dünya birliyinin 
qlobal təhdid və təhlükələrlə üzləşdiyi dövrdə terrorizm böyük 
narahatlıq doğurur. Lakin biz hamımız çox yaxşı başa düşürük 
ki, yalnız birgə səylərlə, işimizi əlaqələndirməklə, bu terror 
həmlələrinə qarşı birgə mübarizə aparmaqla bu fəaliyyəti daha 
səmərəli və keyfiyyətli həyata keçirə bilərik. 
Qeyd etmək lazımdır ki, Birlik ölkələrinin xüsusi xidmət 
orqanlarının çoxu MDB məkanında həm ikitərəfli əməkdaşlıq 
formatında, həm də çoxtərəfli formatda fəal qarşılıqlı əlaqə 
saxlayırlar. Mən Birlik ölkələri təhlükəsizlik orqanları 
rəhbərləri Şurasının işini nəzərdə tuturam. Yeri gəlmişkən, 
Şuranın 26-cı müşavirəsi yaxın vaxtlarda – may ayında 
Minskdə keçirilməlidir. Biz həmin tədbirə çıxarılacaq 
məsələləri artıq Təhlükəsizlik naziri ilə müzakirə etmişik. 
Bizim əməkdaşlığımızın geniş formatı təkcə bu salon-
dakıların deyil, həm də bizim işlədiyimiz, ünsiyyətdə olduğu-
muz qurumların mənafelərini əhatə edir. Mən MDB ölkələrinin 
xüsusi xidmət orqanlarının İrkutskda keçiriləcək VIII 
beynəlxalq müşavirəsini nəzərdə tuturam. Həmin müşavirədə 
terrorizmə qarşı mübarizə məsələləri müzakirə olunacaqdır. Biz 
 224 
bu müşavirəyə marağı olan bütün tərəfləri, o cümlədən bugünkü 
tədbirin iştirakçılarını həmin forumun işində fəal iştiraka dəvət 
etmişik. 
Mən onu da xüsusi vurğulamaq istəyirəm ki, Federal 
Təhlükəsizlik Xidməti xətti ilə biz Milli Təhlükəsizlik Nazirliyi 
ilə çox fəal qarşılıqlı əlaqə saxlayırıq, bizim üçün ümumi maraq 
doğuran regionumuzda terrorçuların fəaliyyətinin 
lokallaşdırılması ilə bağlı konkret birgə tədbirlər həyata 
keçiririk.  
Əməkdaşlığımızın üçüncü sahəsinə gəldikdə, əlbəttə, Xə-
zəryanı dövlətlərin regional təhlükəsizliyi çərçivəsində bu işin 
inkişaf etdirilməsinin zəruriliyini də vurğulamalıyıq. Biz bu 
məsələni müzakirə etmişik, birgə fəaliyyət planı nəzərdə 
tutmuşuq və mən tamamilə əminəm ki, bizim səmərəli qarşılıqlı 
fəaliyyətimiz üçün çox yaxşı perspektiv var. 
Mən fürsətdən istifadə edib həmkarlarımızı yubiley 
münasibətilə təbrik etmək, onların işinin hər cəhətdən səmərəli 
olmasını arzulamaq istəyirəm. Təbii ki, biz əməkdaşlığımızın 
inkişaf etdirilməsində və dərinləşdirilməsində maraqlıyıq. Çox 
sağ olun. 
İ l h a m   Ə l i y e v:  Sağ olun. Hesab edirəm ki, ölkələ-
rimiz arasında həm ikitərəfli, həm də çoxtərəfli, regional əsasda 
əməkdaşlığın daha da genişləndirilməsi barədə sizin 
dedikləriniz çox vacibdir. Əlbəttə, Qafqaz regionu və Xəzər 
hövzəsi regionu dünyada baş verən proseslər baxımından 
getdikcə daha çox maraq doğurur. Təbii ki, bu maraq, diqqət 
artdıqca təhlükəsizlik orqanları öz ölkələrinin milli 
təhlükəsizliyini təmin etməyə bir o qədər hazır olmalıdırlar. 
Rusiya və Azərbaycanın xüsusi xidmət orqanları arasında 
əməkdaşlığın necə inkişaf etməsi bütövlükdə iki ölkə arasında 
münasibətlərin inkişafının göstəricisidir. Burada səmərəli qarşılıqlı 
əlaqələrin konkret nümunələri də var. Buna görə də biz, əlbəttə, 
çoxtərəfli əməkdaşlıq formatını genişləndirməkdə maraqlıyıq. Bu 
istiqamətdə, biz bütün qonşu dövlətlərlə səmərəli qarşılıqlı 
fəaliyyət göstəririk və digər hüquq mühafizə strukturları 
 225 
istiqamətində də yaxşı qarşılıqlı əlaqələrimiz var. Yeri gəlmişkən, 
dünən Bakıda Xəzər hövzəsi ölkələrinin Nəqliyyat nazirlərinin 
birinci konfransı keçirilmişdir. Xəzəryanı ölkələrin sammitində 
qəbul edilmiş qərarların yekunlarına əsasən, müxtəlif sahələrdə 
əməkdaşlığın genişləndirilməsi qərara alınmışdır. Nəqliyyatçılar 
birinci olaraq toplaşmışlar. Biz başqa sahələrdə də eyni münasibəti 
görmək istəyirik. Ola bilsin ki, müəyyən mərhələdə bu cür 
çoxtərəfli görüş keçirmək mümkün olacaqdır. Biz təhdidlərin 
qarşısını almağa hazır olmalıyıq. Siz bunu başqalarından daha 
yaxşı bilirsiniz ki, burada nəinki bir gün, hətta bir saat, bir dəqiqə 
də əhəmiyyətlidir. Buna görə də ölkələrimizin təhlükəsizliyi bizim 
səmərəli qarşılıqlı fəaliyyətimizdən, bu cür sıx ünsiyyətdən, 
informasiya mübadiləsindən, məsləhətləşmələrdən, 
əlaqələndirmədən asılıdır. Mən əminəm ki, gələcəkdə bu 
istiqamətdə əməkdaşlıq genişlənəcəkdir. 
B r u n o   B r a n ç i f o r t e (İtaliya Xarici Kəşfiyyat və 
Təhlükəsizlik Agentliyinin Baş direktoru, vitse-admiral):  Cənab 
Prezident, mərasimdə iştirak edən ölkələrin təhlükəsizlik 
orqanlarından birinin təmsilçisi kimi, mən həmkarlarımızla 
görüşmək imkanını yaratdığınıza və ölkənizdə, gözəl şəhə-
rinizdə bizə göstərilmiş qonaqpərvərliyə görə Sizə öz minnət-
darlığımı bildirmək istəyirəm. 
Hesab edirəm ki, bu sayda təhlükəsizlik orqanlarının 
rəhbərlərinin, Azərbaycan dostlarının burada olması beynəlxaq 
təhlükəsizlik və sülh naminə yeni qlobal çağırışlara qarşı birgə 
olmağımızın bariz nümunəsidir. Həmin çağırışları dedikdə, mən 
beynəlxalq terrorçuluq və transmilli cinayətkarlığı nəzərdə 
tuturam. Sizin məsləhətlərinizi tam dəstəkləyərək, mən öz 
həmkarlarım adından bildirmək istəyirəm ki, hamımıza yaxşı 
məlum olan hədələrə qarşı birgə mübarizə olmasa, heç kəs 
onların qarşısını ala bilməz. Əminəm ki, biz buna nail olacağıq. 
Yekun olaraq, icazə verin, Sizə və nazirinizə gələcək 
işlərinizdə ən böyük uğurlar arzulayaraq bildirim ki, siyasətçi-
lərin «Küləklər şəhəri» adlandırdığı Bakıda olmağımızdan çox 
şadıq. Sizə qarşıda uğurlu yol arzulayıram. 
 226 
İ l h a m   Ə l i y e v: Çox sağ olun. Əvvəldə qeyd etdiyim 
kimi, mən çox şadam ki, bu tədbirdə çoxsaylı qonaqlar iştirak 
edirlər. Bu nəinki nəzakət rəmzi, həm də ölkələrimiz arasında 
real əməkdaşlığın əsl göstəricisidir. Bunlar bizi çox 
həvəsləndirir, çünki biz milli təhlükəsizlik sahəsində əməkdaşlı-
ğımızın genişləndirilməsində çox maraqlıyıq. Əminəm ki, bu 
tədbir fikir mübadiləsi aparmaq və ölkələrimiz arasında daha sıx 
əlaqələr qurmaq üçün fürsət yaradacaqdır. Bu gün burada təmsil 
olunmuş ölkələrin hamısı Azərbaycan üçün dost ölkələrdir. Biz 
tərəfdaşlığın genişləndirilməsində və bütün sahələrdə əlaqələrin 
qurulmasında maraqlıyıq. Bu proses uğurla davam edir. 
Hamımız bilirik ki, məqsədlərimizə nail olmaq və xalq-
larımız üçün daha rahat həyat və inkişafı təmin etmək üçün biz 
sülhü və sabitliyi, o cümlədən proqnozlaşdırılan vəziyyəti 
bərqərar etməliyik.  
Əfsuslar olsun ki, Azərbaycan beynəlxalq terrorçuluqdan 
çox əziyyət çəkmiş ölkələr arasındadır. Bu hadisələr xüsusən  
keçən əsrin 90-cı illərinin əvvəlində, 1994-cü ilə qədər  baş 
vermişdir. Həmin vaxt ölkədə bir çox terror aktları törədilmişdi, 
minlərlə insan qətlə yetirilmişdi. Siyasi sabitlik bərqərar 
olandan dərhal sonra terrorçuluğa və cinayətkar ünsürlərə qarşı 
ciddi mübarizə başlandı. Biz bunun müsbət nəticələrini gördük. 
Bu gün isə Azərbaycan dünyada ən təhlükəsiz yerlərdən biri 
hesab edilir. Yəni, burada insanlar gecə-gündüz rahat hərəkət 
edə bilir, cinayətkarlığın səviyyəsi çox aşağıdır. Ölkəmizdə 
törədilmiş cinayətlərin əksər hissəsi açılır, cinayətkarların tam 
əksəriyyəti məsuliyyətə cəlb olunur. 
Təbii ki, belə nəticələrə biz öz səylərimizlə nail olmuşuq. 
Lakin beynəlxalq əməkdaşlıqdan da çox məsələlər asılıdır. 
Beynəlxalq əməkdaşlığın vacibliyi bütün sahələrdə aydın 
görünür. Bu xüsusən milli təhlükəsizlik sahəsinə, beynəlxalq 
cinayətkarlığa və terrorçuluğa qarşı mübarizəyə aiddir. Bu 
mübarizə ölkələrimizi birləşdirir və əminəm ki, bütün dünyanı 
birləşdirməlidir. Vacidbir ki, təhlükəli terrorçu qruplar arasında 
heç bir fərq qoyulmasın. Terrorçu terrorçudur, onların milliyyəti 
 227 
və ya dini, yaxud da ölkəsi yoxdur. Dünyadakı bütün terror 
təşkilatlarına qarşı birgə səylərlə mübarizə aparılmalıdır. Yaxşı 
və ya pis terrorçu ola bilməz. Əgər bir ölkəyə qarşı terror aktı 
törədilirsə, bu, həmçinin bütün digər ölkələrə, xüsusən də 
qonşuluqda olan ölkələrə qarşı törədilən akt kimi qəbul 
edilməlidir. Çünki biz bir-birimizə sıx bağlıyıq. Ona görə də 
qonşunuzun təhlükəsizliyi sizin təhlükəsizliyinizdir. 
Mən sizin hamınıza uğurlar arzulayıram və ümidvaram ki, 
şəhərimizə səfərinizdən razı qalacaqsınız. 
 
 
 
 
 
 
 
 
 
 
 
 
 228 
 
 
 
İTALİYA RESPUBLİKASININ PREZİDENTİ  
ZATİ-ALİLƏRİ  
CƏNAB CİORCİO NAPOLİTANOYA 
 
Hörmətli cənab Prezident! 
Ölkənizdə baş vermiş güclü zəlzələ nəticəsində çoxsaylı 
insan tələfatı və dağıntılar barədə xəbər bizi son dərəcə 
kədərləndirdi. 
Bu ağır anlarda dərdinizə şərik çıxır, Sizə, həlak olanların 
ailələrinə və yaxın adamlarına, bütün İtaliya xalqına şəxsən öz 
adımdan və Azərbaycan xalqı adından dərin hüznlə başsağlığı 
verir, yaralananlara və xəsarət alanlara şəfa diləyirəm. 
 
İLHAM ƏLİYEV 
Azərbaycan Respublikasının Prezidenti 
 
Bakı, 6 aprel 2009-cu il 
 
 
 
 
 
 
 
 
 
 
 
 
 
 
 
 229 
 
 
 
DANİMARKA KRALİÇASI ÜLYAHƏZRƏT  
II MARQRETEYƏ 
 
Ülyahəzrət! 
Ölkənizin milli bayramı – Təvəllüd gününüz müna-
sibətilə Sizə və bütün xalqınıza ən səmimi təbriklərimizi 
yetirməkdən məmnunluq duyuram. 
Ümidvaram ki, Azərbaycan–Danimarka münasibətləri 
bundan sonra da dostluq və əməkdaşlıq məcrasında inkişaf 
edərək, xalqlarımızın rifahına töhfələr verəcəkdir. 
Bu xoş gündə Sizə möhkəm cansağlığı, işlərinizdə uğurlar, 
dost Danimarka xalqına əmin-amanlıq və firavanlıq 
arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 aprel 2009-cu il 
 
 230 
 
 
 
 
ZİMBABVE RESPUBLİKASININ PREZİDENTİ  
ZATİ-ALİLƏRİ  
CƏNAB ROBERT QABRİEL MUQABEYƏ 
 
Hörmətli cənab Prezident! 
Ölkənizin milli bayramı – Müstəqillik elan edilməsi günü 
münasibətilə Sizi və xalqınızı ürəkdən təbrik edirəm. 
Ümidvaram ki, Azərbaycan ilə Zimbabve arasında təşəkkül 
tapmaqda olan münasibətlər xalqlarımızın mənafelərinə uyğun 
olaraq dostluq və əməkdaşlıq zəminində inkişaf edəcəkdir. 
Sizə ən xoş arzularımı yetirir, dost xalqınıza sülh və 
firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 aprel 2009-cu il 
 231 
 
 
 
BAKI ŞƏHƏRİNDƏ NƏQLİYYAT 
ƏMƏLİYYATLARININ  İNTELLEKTUAL  
İDARƏ EDİLMƏSİ SİSTEMİNİN İNZİBATİ 
BİNASININ TƏMƏLQOYMA MƏRASİMİ  
 
6 aprel 2009-cu il 
 
Aprelin 6-da Bakı şəhərində Nəqliyyat əməliyyatlarının 
intellektual idarə edilməsi sisteminin inzibati binasının təməli 
qoyulmuşdur. 
Azərbaycan prezidenti İlham Əliyev mərasimdə iştirak 
etmişdir. 
Dövlətimizin başçısı Koreya Respublikasına rəsmi səfəri 
zamanı əldə olunan razılaşmaya əsasən, 2007-ci ilin aprelində 
Azərbaycan Nəqliyyat Nazirliyi ilə Cənubi Koreyanın Tikinti və 
Nəqliyyat Nazirliyi arasında intellektual nəqliyyat sistemi 
sahəsində əməkdaşlığa dair anlaşma memorandumu imzalan-
mışdır. 2008-ci ilin mayında isə Nəqliyyat Nazirliyi və Koreya 
Respublikasının «SK C & C Co.Ltd» şirkəti Bakı şəhərində 
Nəqliyyat əməliyyatlarının intellektual idarə edilməsi sisteminin 
(İNS) yaradılması haqqında satınalma müqaviləsi bağlamışdır. 
Həmin sənədlərə əsasən, şirkət İNS-in layihəsini hazırlayaraq, 
Azərbaycan tərəfinə təqdim etmişdir. Müasir texnologiyanın ən 
son nailiyyətlərinin tətbiqi nəzərdə tutulan İNS vasitəsilə 
paytaxtda və Abşeron yarımadasının bir hissəsində 
avtonəqliyyat vasitələrinin, o cümlədən marşrut xətlərində 
avtobusların, taksilərin hərəkətinin idarə olunmasına nəzarət, 
tıxacların aradan qaldırılmasına yardım və digər məsələlər 
həyata keçiriləcəkdir. 
Prezident İlham Əliyev əvvəlcə inzibati binanın maketinə 
baxdı. Sonra dövlətimizin başçısına binanın layihəsi haqqında 
ətraflı məlumat verildi. Bildirildi ki, tikinti sahəsi 2500 
 232 
kvadratmetr olacaq beşmərtəbəli binada qəbul, mühafizə, 
avadanlığı idarəetmə, elektrik təchizatı, UPS, nəqliyyat əməliy-
yatlarına nəzarət, server, serverləri idarəetmə, təlim və konfrans, 
media yayım otaqları və yeməkxana yerləşəcəkdir.  Prezident 
İlham Əliyevə İNS-in funksiyaları haqqında da ətraflı məlumat 
verildi. Bildirildi ki, layihənin əsas funksiyalarına ictimai 
nəqliyyatı idarəetmə sistemi, tıxacların qarşısının alınması, nəqliy-
yatın hərəkəti üzrə məlumat mənbələri, elektron kart ödəmə 
sisteminin, elektron naviqasiya sisteminin tətbiqi, parklamanın, 
fövqəladə hallar zamanı şəhər nəqliyyatının idarə olunmasının 
təşkili, nəqliyyatın hərəkəti üzrə informasiyanın yığılması, təhlili, 
məlumatların ötürülməsi və göstərişlərin verilməsi sistemi daxildir. 
İNS-in gələcəkdə Abşeron yarımadası, daha sonra res-
publikanın digər regionları istiqamətində genişləndirilməsi 
məqsədi ilə Xırdalan, Binəqədi qəsəbəsi, Heydər Əliyev Beynəl-
xalq Aeroportu, Zığ və Lökbatan dairələrində komutasiya 
çıxışlarının yaradılması planlaşdırılır.  Dövlətimizin başçısı 
nəqliyyatın axını barədə məlumatı əks etdirəcək tablonun 
seqmenti, avtobus dayanacaqlarındakı informasiya terminalı və 
avtobusların daxilində quraşdırılacaq CPS qəbuledicisinin 
nümunələri ilə tanış oldu. 
Bildirildi ki, birinci mərhələsinin 2011-ci ilin aprelinədək 
həyata keçirilməsi nəzərdə tutulan layihənin ilkin dəyəri 76,5 
milyon ABŞ dollarına bərabərdir. Azərbaycanda tətbiq ediləcək 
İNS istifadə olunacaq texnologiyaların və texniki vasitələrin 
müasirliyi baxımından Koreya Respublikasındakı sistemləri 
üstələyəcəkdir. 
Prezident İlham Əliyev gilizi təmələ qoydu və beton 
qarışığını tökdü. 
Yeni yaradılacaq sistemin paytaxtın nəqliyyat sahəsindəki 
problemlərinin aradan qaldırılmasına müsbət təsir edəcəyini 
bildirən dövlətimizin başçısı tikinti ilə əlaqədar tapşırıq və 
tövsiyələrini verdi, inşaatçılara uğurlar arzuladı. 
 
 
 233 
 
 
PAYTAXTIN MÜXTƏLİF YERLƏRİNDƏ 
YOLÖTÜRÜCÜ, KÖRPÜ-TUNEL VƏ YERALTI 
PİYADA KEÇİDLƏRİNİN AÇILIŞI  
 
6 aprel 2009-cu il 
 
Azərbaycan prezidenti İlham Əliyev aprelin 6-da 
paytaxtın müxtəlif yerlərində yolötürücü, körpü-tunel və əsaslı 
şəkildə yenidən qurulmuş yeraltı piyada keçidlərinin açılışında 
iştirak etmişdir. Dövlətimizin başçısı əvvəlcə Heydər Əliyev 
prospekti ilə Ağa Nemətulla küçəsinin kəsişməsində yerləşən 
tunel tipli yolötürücünün açılışına gəldi. 
Prezident İlham Əliyev açılışı bildirən qırmızı lenti kəsdi və 
ötürücü ilə yaxından tanış oldu. 
Nəqliyyat naziri Ziya Məmmədov dövlətimizin başçısına 
məlumat verdi. Bildirildi ki, ötürücünün inşasına ötən ilin 
iyulunda başlanılmışdır. Nəqliyyat Nazirliyinin «Azəryolservis» 
ASC-nin sifarişi əsasında «Sanur Holdinq» şirkətinin inşa etdiyi 
ötürücünün uzunluğu 300 poqonometr, qapalı hissəsinin 
uzunluğu 67 poqonometr, hündürlüyü 5,05 metr, eni 10 metrdir. 
Əks istiqamətli iki hərəkət zolağının ümumi eni isə 9,2 metrdir. 
Tikinti zamanı yerli, habelə İtaliya, İspaniya, Türkiyə və 
Hindistandan gətirilmiş materiallardan istifadə olunmuşdur. 
Yağış və qrunt sularının axıdılması üçün drenaj xətləri çəkilmiş, 
müasir işıqlandırma sistemi quraşdırılmış, sağda və solda 
yardımçı yollar da salınmışdır. 
Ötürücü Ağa Nemətulla küçəsinin bu hissəsində nəqliyyat 
vasitələrinin Heydər Əliyev prospekti ilə kəsişmədən hərəkətini 
davam etdirmələrinə imkan yaradır. 
 
     
    * * * 
 234 
Prezident İlham Əliyev paytaxtın Heydər Əliyev pros-
pektindəki dəmiryol körpüsünün yanındakı ikinci yardımçı 
körpü-tunelin açılışında iştirak etmişdir. 
Dövlətimizin başçısı açılışı bildirən lenti kəsdi və körpü-
tunellə tanış oldu. 
Nəqliyyat naziri Ziya Məmmədov məlumat verdi ki, bir isti-
qamətli, hər birinin eni 3,5 metr olan iki hərəkət zolaqlı körpü-
tunelin eni 7 metr, ümumi uzunluğu 400 metr, qapalı hissənin 
uzunluğu 88 metrdir. Səkilərlə birlikdə tunelin eni 8 metrə çatır. 
İşlərin qızğın vaxtında tikintidə 400–450 nəfər çalışmışdır. 
Burada əsasən milli memarlıq elementlərindən istifadə 
olunmuşdur. 
Heydər Əliyev prospektində aparılmış yenidənqurma işlərin-
dən sonra yol 12 zolaqlı olmuşdu.  
 
* * * 
Prezident İlham Əliyevin açılışında iştirak etdiyi növbəti 
obyekt paytaxtın Heydər Əliyev prospektində əsaslı yenidən-
qurmadan sonra istifadəyə verilmiş yeraltı piyada keçidi idi. 
Nəqliyyat naziri Ziya Məmmədov dövlətimizin başçısına 
Bakı şəhərində nəqliyyat sisteminin təkmilləşdirilməsi tədbirləri 
çərçivəsində əsaslı şəkildə yenidən qurulmuş piyada keçidində 
görülmüş işlər barədə məlumat verdi. Bildirildi ki, paytaxtda 
nəqliyyatın hərəkətinin sıx olduğu ərazidə yerləşən bu keçid 
yararsız vəziyyətdə idi və piyadalar buradan çox az istifadə 
edirdilər.  
Yenidənqurma və təmir işlərini Nəqliyyat Nazirliyinin 
«Azəryolservis» ASC-nin sifarişi ilə «Sanur Holdinq» şirkəti 
həyata keçirmişdir. Dörd çıxışı olan keçiddə çıxışların hər 
birinin üstü sınmayan şüşə ilə örtülmüşdür. Uzunluğu 57,5 
metr, eni 6 metr, hündürlüyü isə 2,2 metr olan keçidin 
pilləkənlərində əlil arabaları üçün panduslar da vardır. 
Keçiddə istifadə olunan mərmər İtaliya, İspaniya, Türkiyə və 
Hindistandan gətirilmişdir. Müasir işıqlandırma sistemi hava 
qaralanda avtomatik olaraq işə düşür. 
 235 
 
                         * * * 
Prezident İlham Əliyev həmin gün Heydər Əliyev adına 
İdman-Konsert Kompleksinin qarşısındakı yeraltı piyada 
keçidində aparılmış yenidənqurma işləri ilə də tanış olmuşdur. 
Nəqliyyatın hərəkətinin sıx olduğu ərazidəki keçiddə yeni-
dənqurma işlərinə «SanurHoldinq» şirkəti ötən ilin oktyabrında 
başlamışdı. Burada 100-ə yaxın işçi çalışmışdır. 
Uzunluğu 120 metr, eni 4 metr olan keçidin girişlərində ulu 
öndər Heydər Əliyevin və prezident İlham Əliyevin idmanla 
bağlı fikirləri, Olimpiya oyunlarının emblemi əksini tapmışdır.  
Yeraltı keçiddə əlil arabaları üçün panduslar düzəldilmişdir. 
Prezident əlil insanların hərəkətinin asanlaşdırılması üçün 
bunun əhəmiyyətini vurğuladı və yeraltı keçiddə görülən işləri 
yüksək qiymətləndirdi. 
 
* * * 
Azərbaycan prezidenti İlham Əliyev aprelin 6-da paytaxtın 
mərkəzində – Azərbaycan prospektində, Daxili İşlər Nazirliyi-
nin binası qarşısında yenidən qurulmuş yeraltı piyada keçidi ilə 
tanış olmuşdur. 
Nəqliyyat naziri Ziya Məmmədov dövlətimizin başçısına 
məlumat verdi ki,  bu yeraltı keçiddə təmir və yenidənqurma 
işlərinə dörd ay əvvəl başlanılmışdı. «Sanur Holdinq» şirkəti 
yenidənqurma işlərini ən müasir səviyyədə başa çatdırmışdır. 
Uzunluğu 28 metr olan keçidin divarları, döşəməsi, işıq 
sistemi tamamilə yeniləşdirilmişdir. Dörd giriş-çıxışı olan 
keçiddə yenidənqurma işləri zamanı yerli və xarici material-
lardan istifadə olunmuş, xidməti otaqda yeni ventilyasiya 
sistemi quraşdırılmışdır. Keçidin pilləkənlərində əlil arabaları 
üçün panduslar da düzəldilmişdir. 
Dövlətimizin başçısı yeraltı keçidi gəzdi və burada görülmüş 
işlərdən razılığını bildirdi. 
 
  
 236 
 
TƏHLÜKƏSİZLİK ŞURASININ İCLASI  
 
6 aprel 2009-cu il 
 
Azərbaycan Respublikasının Prezidenti İlham Əliyevin 
sədrliyi ilə aprelin 6-da Təhlükəsizlik Şurasının iclası 
keçirilmişdir. Dövlətimizin başçısı iclasda nitq söyləmişdir. 
 
Azərbaycan prezidenti İlham Əliyevin nitqi  
 
2009-cu ildə ölkəmizin uğurlu inkişafı davam edir, bütün 
sahələrdə müsbət meyillər daha da güclənir, Azərbaycanın 
uzunmüddətli inkişaf strategiyası icra olunur. Bütün bunlar bir 
daha göstərir ki, bizim seçdiyimiz yol düzgün yoldur. 
Azərbaycan müxtəlif zamanlarda çətin sınaqlardan şərəflə çıxa 
bilmişdir və indi ölkəmiz həm siyasi, həm də iqtisadi cəhətdən 
çox uğurla inkişaf edir. 
2009-cu ildə qarşıda duran bütün vəzifələr, konkret pro-
qramlar icra edilməli, nəzərdə tutduğumuz bütün məsələlər 
həyatda öz əksini tapmalıdır. Azərbaycanda çox gözəl ictimai-
siyasi vəziyyət mövcuddur. Uzun illərdir ki, ölkədə sabitlik, 
əmin-amanlıq hökm sürür və bu amillər hər bir ölkə, o 
cümlədən Azərbaycan üçün, hər bir ölkənin inkişafı üçün 
başlıca şərtdir. 
Bu yaxınlarda keçirilmiş ümumxalq səsverməsi – refe-
rendum və Azərbaycan xalqının qoyulan məsələlərə münasibəti 
bir də onu göstərir ki, Azərbaycanda xalqla iqtidar arasında 
vəhdət möhkəmlənib, güclənib və bu da çox sevindirici haldır.  
Azərbaycan öz müstəqil siyasətini milli maraqlar üzərində 
qurubdur. Milli maraqların qorunması bizim üçün ən başlıca, ən 
ümdə vəzifədir və bu istiqamətdə ölkəmiz böyük nailiyyətlər 
əldə edibdir. Müstəqil siyasət aparmaq imkanlarımız 
Azərbaycanın hərtərəfli inkişafına çox böyük töhfə verir. Biz 
istər ölkədaxili, istər xarici siyasətlə bağlı məsələlərdə müstəqil 
 237 
qərar qəbul etməklə Azərbaycan xalqının milli maraqlarını 
maksimum dərəcədə müdafiə edirik və bundan sonra da bu 
siyasət davam etdiriləcəkdir. 
Artıq həm region müstəvisində, həm də dünyada bəllidir ki, 
Azərbaycan etibarlı tərəfdaşdır, Azərbaycan öz müstəqil 
siyasətini davam etdirir. Bu siyasət həm ölkəmizin inkişafına 
xidmət göstərir, həm də digər ölkələrlə münasibətlərimiz 
uzunmüddətli əsaslarla çox düzgün qurulur. Azərbaycanın 
siyasəti proqnozlaşdırıla bilən siyasətdir, Azərbaycanın siyasəti 
bölgədə sülhün, əmin-amanlığın, təhlükəsizliyin təmin 
olunmasına yönəldilibdir. 
Regional məsələlərə gəldikdə, artıq həyat göstərib ki, bizim 
təşəbbüsümüzlə irəli sürülən nəhəng transmilli enerji, nəqliyyat 
layihələri və siyasi təşəbbüslər uğurla icra olunur. Azərbaycanın 
iştirakı olmadan, əlbəttə ki, bu böyük geosiyasi əhəmiyyətə 
malik olan təşəbbüslər heç vaxt icra oluna bilməzdi. Bizim 
iradəmiz, siyasi yanaşmamız, o cümlədən bizim ciddi 
iştirakımızla yaranmış uğurlu regional əməkdaşlıq meyilləri – 
bütün bunlar regionda yeni reallıqları mümkün edibdir. 
Regional məsələlərdə Azərbaycan siyasəti həmişə, bütün 
zamanlarda çox açıq, aydın olub və bölgənin bütün ölkələrinə 
xeyir gətirən siyasət olubdur. Əlbəttə, biz regionda baş verən və 
baş verə biləcək hadisələri izləyirik. Regionda mümkün olan 
geosiyasi dəyişikliklər bizim tərəfimizdən izlənilir və lazımi 
tədbirlər görülür. Bir də demək istəyirəm ki, bu istiqamətdə 
Azərbaycan öz prinsipial mövqeyindən heç vaxt əl 
çəkməyəcəkdir. 
Bizim ölkəmiz heç vaxt başqa ölkələrin daxili işlərinə 
qarışmayıb, qarışmır və gələcəkdə də bizim belə niyyətimiz 
yoxdur. Azərbaycan başqa ölkələr arasındakı ikitərəfli 
münasibətlərə heç vaxt müdaxilə etməyib və etməyəcəkdir. 
Ancaq bununla bərabər, regionda yaranan, yaxud da yarana 
biləcək vəziyyətə uyğun şəkildə öz siyasətimizi aparmaq bizim 
təbii hüququmuzdur və bu hüquqdan istənilən formada istifadə 
edəcəyik. 
 238 
Azərbaycan bölgədə sabitləşdirici rolunu oynayır. Bunu artıq 
həyat göstəribdir. Keçən il Cənubi Qafqazda yaşanan siyasi və 
hərbi böhran Azərbaycana öz mənfi təsirini göstərməmişdir. 
Düzdür, qısa müddət ərzində bizim enerji və nəqliyyat 
imkanlarımız məhdudlaşdı, ancaq biz çevik siyasət aparmaqla, 
qısa vaxt ərzində yeni nəqliyyat istiqamətlərini işə sala bildik. 
Beləliklə, ən az itkilər verməklə o vəziyyətdən şərəflə çıxdıq, 
iqtisadi maraqları qoruduq. Onu da deyə bilərəm ki, Azərbaycan 
bir daha etibarlı tərəfdaş və sabitləşdirici amil kimi öz rolunu 
göstərə bilmişdir. 
Hazırda dünyanı qlobal maliyyə və iqtisadi böhran bürüyüb-
dür. Hamımız yaxşı bilirik ki, müxtəlif ölkələrdə iqtisadi və 
sənaye tənəzzülü 20, 30, 50 faizlə ölçülür. 
Ölkələrin milli valyutaları qiymətdən düşür. O cümlədən 
MDB məkanında, bizim regionumuzda milli valyutalar 10, 20, 
30, 50 faiz səviyyəsində qiymətdən düşür. Bu o deməkdir ki, 
milli pul qiymətdən düşdükcə, alıcılıq qabiliyyəti də azalır və 
beləliklə, insanlar bundan birbaşa əziyyət çəkirlər. 
Azərbaycanda isə vəziyyət tam başqadır. Bizim milli valyu-
tamız – manatımız sabitdir və sabit olaraq qalacaqdır. Dünyada 
2009-cu ilin birinci rübündə iqtisadi tənəzzül müşahidə edilir, 
Azərbaycanda isə iqtisadi artım müşahidə olunur. 
Bəzi bədxahlar – Azərbaycana paxıllıqla yanaşan və bizim 
uğurlarımızı qəbul etmək istəməyən dairələr Azərbaycanın 
uğurlu iqtisadi inkişafını neft amili ilə bağlayırlar. İndi neftin 
qiyməti 3-4 dəfə aşağı düşübdür. Bu il müəyyən səbəblərə görə 
Azərbaycanda neft hasilatı aşağı düşübdür. Buna baxmayaraq, 
Azərbaycanın iqtisadiyyatı artır. Birinci rübün ilkin rəqəmləri 
artıq mənə çatdırılıb, indi tam təhlil aparılır. Rəqəmlər göstərir 
ki, birinci rübdə Azərbaycanda qeyri-neft sektorunda 14 faiz 
artım var. Budur bizim iqtisadi və siyasi islahatlarımızın 
nəticəsi, real iqtisadiyyatı şaxələndirmə siyasətinin nəticəsi. Biz 
buna nail ola bilmişik. Daxili istehsalı təşviq etməklə, 
kreditlərin verilməsini təmin etməklə, özəl sektorun maraqlarını 
müdafiə etməklə və digər tədbirlər nəticəsində neft amilindən 
 239 
asılılığımızı xeyli dərəcədə azalda bilmişik. Əminəm ki, 
gələcəkdə bu istiqamətdə daha böyük addımlar atılacaqdır. 
Yəni nə siyasi, nə hərbi, nə iqtisadi böhran müstəqil 
Azərbaycan dövlətinə təsir etmir və biz çalışmalıyıq ki, 
mümkün olan təsiri maksimum dərəcədə azaldaq. Əlbəttə ki, bu 
müddət ərzində biz müəyyən çətinliklər çəkən müəssisələrə 
əlavə yardımlar etməliyik, o cümlədən onları maliyyə resursları 
ilə təmin etməliyik. Sosial cəhətdən ən az təmin olunmuş 
insanlara ünvanlı sosial yardımın məbləği gələcəkdə daha da 
artırılmalıdır. Sosial müdafiə məsələləri həmişəki kimi diqqət 
mərkəzində olacaqdır. Beləliklə, mən əminəm ki, Azərbaycan 
bu çətin, qlobal maliyyə və iqtisadi böhrandan şərəflə, üzüağ 
çıxacaqdır. 
Qeyd etdiyim kimi, biz nəzərdə tutulmuş bütün proqramları 
uğurla icra etməliyik. Növbəti aylarda da iqtisadiyyatın real 
sektorunun inkişafı üçün əlavə tədbirlər görülməlidir. Sosial 
məsələlərin, iqtisadi məsələlərin həllinə, ordu quruculuğu işinə 
daha da böyük diqqət göstərilməlidir. Baxmayaraq ki, son 
illərdə hərbi potensialımız böyük dərəcədə güclənmişdir, ancaq 
biz hələ də müharibə şəraitində yaşayırıq və belə olan halda, 
hərbi sahəyə, ordu quruculuğuna daim ən böyük diqqəti 
göstərməliyik. Əlbəttə, biz ümid edirik ki, nəhayət, Ermənistan 
tərəfi reallıqlarla hesablaşmalı olacaq və Ermənistan–
Azərbaycan, Dağlıq Qarabağ münaqişəsi öz həllini tapacaqdır. 
Biz bunun tərəfdarıyıq, atəşkəs rejimi başlanandan sonra 15 il 
ərzində konstruktiv mövqe nümayiş etdiririk. Sülh 
danışıqlarında konstruktiv iştirak etməklə bu danışıqlara 
sadiqliyimizi göstəririk. Ancaq qarşı tərəf də konstruktivlik 
nümayiş etdirməlidir. Qarşı tərəf də bilməlidir ki, Dağlıq 
Qarabağa heç vaxt müstəqillik verilməyəcək, dünya birliyi heç 
vaxt Dağlıq Qarabağın müstəqilliyini tanımayacaqdır. Azərbay-
can xalqı və Azərbaycan dövləti bu işğalla, etnik təmizləmə 
siyasəti ilə, torpaqlarımızın müvəqqəti olaraq itirilməsi ilə heç 
vaxt barışmayacaqdır. Öz torpaqlarımızı azad etmək üçün bizim 
tam əsaslarımız var, beynəlxalq hüquq bunu təsdiq edir. Bu 
 240 
yaxınlarda beynəlxalq təşkilatlarda, o cümlədən BMT-də 
müzakirə olunan və qəbul edilmiş qərarlar bir daha bizim haqlı 
olduğumuzu göstərir. 
Bütün bu məsələlər indiki zəmanədə daha da ciddi diqqət 
tələb edir. Ermənistan–Azərbaycan, Dağlıq Qarabağ münaqişə-
sinin həlli, dünyada, bölgədə gedən proseslər, yeniliklər, bəzi 
məlumatlar, təhlillər, mülahizələr – bütün bunlar, təbii ki, bizim 
tərəfimizdən ciddi izlənilir və Azərbaycan dövləti öz siyasətini 
möhkəm əsaslar üzərində qurmaqla bərabər, onu bölgədə gedən 
dəyişikliklərə uyğunlaşdırır və belə də olmalıdır. 
Biz bu gün bu məsələləri müzakirə edəcəyik və bir daha 
demək istəyirəm ki, bu vaxta qədər görülmüş işlər məni çox 
qane edir. Xüsusilə indiki böhran şəraitində ölkə iqtisadiyyatına 
və ümumiyyətlə, ölkəyə dəyə biləcək zərərin minimuma 
endirilməsi işində atılan addımlar bir daha bizim ölkəmizin real 
gücünü göstərir. Həm Azərbaycan xalqı, həm də ki, bütün 
dünya Azərbaycanın hansı ölkə olduğunu bir daha açıq-aydın 
görür. 
* * * 
İclasda Azərbaycanda mövcud olan daxili ictimai-siyasi 
sabitlik, ölkəmizdə gedən iqtisadi inkişaf prosesləri, Ermə-
nistan–Azərbaycan, Dağlıq Qarabağ münaqişəsinin həlli, re-
gional vəziyyət, qonşu ölkələrlə münasibətlər və digər məsələlər 
müzakirə edilmişdir. 
 
 
 
 
 
 
 
 
GÜLƏŞ ÜZRƏ MİLLİ KOMANDANIN ÜZVLƏRİ  
VƏ MƏŞQÇİLƏRİ İLƏ GÖRÜŞ   
 
 241 
Prezident sarayı 
 
7 aprel 2009-cu il 
 
Azərbaycan prezidenti İlham Əliyev aprelin 7-də güləş 
üzrə milli komandanın üzvlərini və məşqçilərini qəbul etmişdir. 
İ l h a m   Ə l i y e v: Əziz dostlar, mən sizin hamınızı 
ürəkdən salamlayıram və hamınızı bu böyük tarixi qələbə 
münasibətilə ürəkdən təbrik etmək istəyirəm. Bu doğrudan da 
tarixi qələbədir. Azərbaycan güləşçiləri Avropa çempionatında 
belə, böyük qələbə qazanırlar – 5 qızıl medal, 2 gümüş medal, 2 
bürünc medal – doğrudan da böyük zəfərdir. Siz  Azərbaycan 
xalqını sevindirmisiniz. Bu gözəl qələbə ilə hamımızı 
ruhlandırmısınız. Sübut etmisiniz ki, Azərbaycanın idman 
şöhrəti çox yüksək zirvədədir. Azərbaycan sözün əsl 
mənasında, idman dövlətidir. Ölkəmizdə idmanın inkişafının 
çox gözəl nəticələri vardır. Onu da qeyd etmək istəyirəm ki, 
Avropa çempionatından bir qədər əvvəl İranda keçirilmiş 
Dünya kuboku yarışında da güləşçilərimiz tarixi qələbə 
qazanmışlar. Dünya kubokunun sahibi olmuşlar, çox gərgin 
mübarizədə, çox çətin şəraitdə öz məharətlərini göstərmişlər. 
Avropa çempionatında əldə edilmiş qələbə və yenə də komanda 
hesabında birinci yeri tutması onu göstərir ki, Dünya 
kubokundakı qələbə heç də təsadüfi xarakter daşımırdı. Bu, 
Azərbaycanda idmanın güləş növündə son illər görülən işlərin 
praktik nəticəsidir. 
Mən xüsusilə Güləş Federasiyasının fəaliyyətini qeyd etmək 
istəyirəm. Hesab edirəm ki, qısa müddət ərzində bu idman 
növündə çox böyük və ümidverici dəyişikliklər baş vermişdir. 
Bu gün biz böyük qürur hissi ilə deyə bilərik ki, sərbəst güləş 
üzrə Azərbaycan dünya miqyasında birinci ölkədir. 
Mən məşqçilərin fəaliyyətini xüsusi vurğulamaq istəyirəm. 
Güləş Federasiyasının işinin təkmilləşməsində, əlbəttə ki, 
məşqçilərin rolunu xüsusilə qeyd edirəm və onlara öz 
minnətdarlığımı bildirmək istəyirəm. İdmançılar öz zəhməti, öz 
 242 
peşəkarlığı ilə bu böyük qələbəni qazanmışlar, xalqımızı 
sevindirmişlər. Keçən il Yay Olimpiya oyunlarında Yunan-
Roma güləşçilərimiz daha böyük nəticələr göstərmişdilər. Bu 
dəfə sərbəst güləş üzrə komanda daha güclü çıxış etmişdir. 
Çünki hər dövrün öz hökmü var və bu onu göstərir ki, hər iki 
güləşdə Azərbaycanın potensialı çox böyükdür və biz bu qələbə 
ruhunu Azərbaycanda daha da geniş təbliğ etməliyik. Bu, gənc 
nəslin vətənpərvərlik ruhunda tərbiyə olunmasında da çox 
böyük amildir. Litvada 5 dəfə Azərbaycanın Dövlət himni 
səslənmiş, Dövlət bayrağı qaldırılmışdır. Bu yarışları izləyən 
hər bir Azərbaycan vətəndaşı haqlı olaraq qürur hissi keçirirdi. 
Dövlətimizin başçısı bir daha Avropa çempionatında qa-
zanılan qələbənin Azərbaycanın idman tarixində bənzəri ol-
madığını, bu uğurun Avropanın və Azərbaycanın idman tarixinə 
həmişəlik daxil olduğunu bildirdi. . 
Güləş Federasiyasında aparılan işləri və məşqçilərin 
fəaliyyətini bir daha yüksək qiymətləndirən dövlətimizin başçısı 
dedi ki, mən idmançılarımıza da, məşqçilərimizə də inanırdım 
və Litvada qazanılan qələbə bu inamın əsaslı olduğunu 
göstərdi. 
Prezident bildirdi ki, ölkəmiz kimi, idmanımız da çox-
millətlidir. Ölkəmizdə bir çox millətlərə mənsub insanların bir 
ailə kimi, dostluq və qardaşlıq şəraitində yaşaması ilə fəxr 
edirik və uğurlarımızda bu amilin də böyük əhəmiyyəti vardır. 
F i r d o v s i   U m u d o v (Sərbəst güləş üzrə Milli koman-
danin böyük məşqçisi):  Cənab Prezident, Sizə öz adımızdan, 
məşqçilər korpusu adından, idmançılarımız adından  min-
nətdarlığımızı bildiririk. Biz həmişə – istər dünya kuboku 
yarışlarında, istərsə də Avropa çempionatında Sizin diqqət və 
qayğınızı hiss etmişik. 
Doğrudan da son illər Azərbaycan idmanı, Azərbaycan 
güləşi öz yüksəliş dövrünü yaşayır. Bu da həqiqətən Sizin bizə 
göstərdiyiniz diqqət və qayğının nəticəsidir. Güləşçilərimiz də 
həmişə döşək üzərinə, xalça üzərinə çıxanda Sizin bizə olan isti 
münasibətinizi xatırlayırlar. Doğrudan da son illər Güləş 
 243 
Federasiyasının, Gənclər və İdman Nazirliyinin, Milli Olimpiya 
Komitəsinin birgə səyləri nəticəsində istər təlim-məşq 
toplanışlarının keçirilməsi, istər bazalarımızın olması 
baxımından heç bir problemimiz yoxdur.  
Çalışacağıq ki, qazanılan nəticələri qoruyub saxlayaq. 
Hədəfimiz London Olimpiya oyunlarıdır. Sizin Pekin Olimpiya 
oyunlarından öncə idmançılara verdiyiniz tövsiyə hər zaman 
yaddaşımızdadır ki, birinci növbədə siz Azərbaycanı, 
Azərbaycanın bayrağını, Azərbaycanın himnini 
fikirləşməlisiniz.  
X e t a q   Q a z y u m o v (Milli komandamızın kapitanı): 
Cənab Prezident, Azərbaycanda idmanın, o cümlədən güləşin 
inkişafına verdiyiniz töhfələrə görə Güləş Federasiyası  adından 
Sizə minnətdarlığımızı bildiririk. Heç bir dövlət başçısı idmanın 
inkişafına Sizin qədər diqqət yetirmir. Biz bunu yüksək 
qiymətləndirir və Sizə sonsuz təşəkkürümüzü bildiririk. 
* * * 
«Bu qələbə gələcək uğurlarımız üçün baza olacaq»,  deyən  
prezident İlham Əliyev idmana bundan sonra da qayğı gös-
təriləcəyini və bunun dövlət siyasətinin əsas istiqamətlərindən 
biri olduğunu dedi. 
Dövlətimizin başçısı komandanın üzvləri olan qızların 
qələbəsini xüsusi vurğuladı. Bildirdi ki, bu, əslində Güləş Fe-
derasiyasının fəaliyyətində yeni, həm də uğurlu elementdir. 
Prezident İlham Əliyev idmançıların hamımızın fəxri olduğunu 
vurğuladı və onlara yeni qələbələr arzuladı. 
 
 
 
 SLOVAKİYA RESPUBLİKASININ PREZİDENTİ  
 ZATİ-ALİLƏRİ  
CƏNAB İVAN QAŞPAROVİÇƏ 
 
Hörmətli cənab Prezident! 
 244 
Slovakiya Respublikasının Prezidenti vəzifəsinə yenidən 
seçilməyiniz münasibətilə Sizi səmimi-qəlbdən təbrik edirəm. 
Biz Azərbaycan ilə Slovakiya arasındakı münasibətlərin 
inkişafına böyük əhəmiyyət veririk. Ümidvaram ki, dostluq və 
əməkdaşlığımızın möhkəmləndirilməsi, əlaqələrimizin əhatə 
dairəsinin genişləndirilməsi istiqamətində birgə səylərimizi 
bundan sonra da ardıcıl şəkildə davam etdirəcəyik. 
Fürsətdən istifadə edərək, Sizinlə görüşmək, qarşılıqlı maraq 
doğuran məsələlər ətrafında fikir mübadiləsi aparmaq üçün 
münasib bildiyiniz vaxtda Sizi ölkəmizə səfərə dəvət edirəm. 
Sizə ən xoş arzularımı yetirir, möhkəm cansağlığı, xoş-
bəxtlik, dost Slovakiya xalqının rifahı naminə fəaliyyətinizdə 
yeni-yeni uğurlar diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 8 aprel 2009-cu il 
 
 
 
 
 
 
 
 
 
 
AVROPA İTTİFAQI ŞURASININ CƏNUBİ 
QAFQAZ ÜZRƏ XÜSUSİ NÜMAYƏNDƏSİ  
PİTER SEMNEBİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 245 
 
8 aprel 2009-cu il 
 
Azərbaycan Respublikasının Prezidenti İlham Əliyev 
aprelin 8-də Avropa İttifaqı Şurasının Cənubi Qafqaz üzrə 
xüsusi nümayəndəsi Piter Semnebinin başçılıq etdiyi nüma-
yəndə heyətini qəbul etmişdir. 
Piter Semnebi Avropa İttifaqının xarici siyasət və 
təhlükəsizlik üzrə ali komissarı Xavyer Solananın salamlarını 
dövlətimizin başçısına çatdırdı. O, ölkəmizdə keçirdiyi görüşlər 
barədə prezident İlham Əliyevə məlumat verdi, Azərbaycanla 
Avropa İttifaqı arasında sıx əlaqələrin olduğunu bildirdi. 
Dövlətimizin başçısı ölkəmizlə Avropa İttifaqı arasında 
genişlənən əlaqələrin bundan sonra da möhkəmlənəcəyinə 
əminliyini vurğuladı. Prezident İlham Əliyev Avropa İttifaqının 
xarici siyasət və təhlükəsizlik üzrə ali komissarı Xavyer 
Solananın salamlarına görə minnətdarlığını bildirdi, onun da 
salamlarını Avropa İttifaqının xarici siyasət və təhlükəsizlik 
üzrə ali komissarına çatdırmağı xahiş etdi. 
 
 
 
 
 246 
 
 
 
AVROPA ŞURASI MONİTORİNQ KOMİTƏSİNİN 
HƏMMƏRUZƏÇİLƏRİ ANDRES HERKELİN VƏ 
XANIM YEVGENİYA JİVKOVANIN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ  
 
Prezident  sarayı  
 
8 aprel 2009-cu il 
  
Azərbaycan Respublikasının Prezidenti İlham Əliyev 
aprelin 8-də Avropa Şurası Monitorinq Komitəsinin həm- 
məruzəçiləri Andres Herkelin və xanım Yevgeniya Jivkovanın 
başçılıq etdiyi nümayəndə heyətini qəbul etmişdir. 
Görüşdə ölkəmizdə müxtəlif sahələrdə həyata keçirilən 
demokratik inkişaf prosesləri, Azərbaycanla Avropa Şurası 
arasında əməkdaşlığın hazırkı vəziyyəti və perspektivlərinə dair 
fikir mübadiləsi aparılmışdır. 
 
 
 
 
 
 
 
 247 
 
 
 
 
UKRAYNA RESPUBLİKASININ PREZİDENTİ 
VİKTOR YUŞŞENKONUN AZƏRBAYCANA 
RƏSMİ SƏFƏRİ 
 
9 aprel 2009-cu il 
  
Aprelin 9-da Azərbaycana rəsmi səfərə gələn  Ukrayna 
prezidenti Viktor Yuşşenkonun rəsmi qarşılanma mərasimi 
olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi Azərbaycan Respublikasının 
Prezidenti İlham Əliyevə raport verdi. 
Prezident İlham Əliyev və xanımı Mehriban Əliyeva 
Ukrayna Respublikasının Prezidenti Viktor Yuşşenkonu və 
xanımı Katerina Yuşşenkonu səmimiyyətlə qarşıladılar. 
Fəxri qarovul dəstəsinin rəisi Ukrayna prezidentinə raport 
verdi. 
Ukraynanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından keç-
dilər. Ukrayna prezidenti Azərbaycan əsgərlərini salamladı. 
Azərbaycanın dövlət və hökumət nümayəndələri prezident 
Viktor Yuşşenkoya, Ukrayna nümayəndə heyətinin üzvləri 
prezident İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 248 
 
 
 
AZƏRBAYCAN RESPUBLİKASININ PREZİDENTİ 
İLHAM ƏLİYEVİN VƏ UKRAYNA 
RESPUBLİKASININ PREZİDENTİ  
VİKTOR YUŞŞENKONUN TƏKBƏTƏK GÖRÜŞÜ 
 
Prezident sarayı  
 
9 aprel 2009-cu il 
 
Aprelin 9-da rəsmi qarşılanma mərasimindən sonra 
Azərbaycan prezidenti İlham Əliyevin və Ukrayna prezidenti 
Viktor Yuşşenkonun təkbətək görüşü olmuşdur. 
Görüşdə Azərbaycan–Ukrayna əlaqələrinin bütün sahələrdə 
uğurla inkişafından məmnunluq ifadə olundu. 
Dövlət başçıları ikitərəfli münasibətlərin genişləndiril-
məsində yüksək səviyyəli qarşılıqlı səfərlərin əhəmiyyətini 
vurğuladılar. Bildirildi ki, səfər zamanı imzalanacaq sənədlər 
Azərbaycan ilə Ukrayna arasında əlaqələrin daha da dərin-
ləşməsinə yaxşı zəmin yaradacaqdır. 
Prezidentlər ölkələrimiz arasında münasibətlərin bundan 
sonra da genişlənəcəyinə əminliklərini söylədilər. 
 249 
 
 
 
AZƏRBAYCAN VƏ UKRAYNA PREZİDENTLƏRİ  
ŞURASININ İLK İCLASI 
 
9 aprel 2009-cu il 
 
Aprelin 9-da Azərbaycan prezidenti İlham Əliyevin və 
Ukrayna prezidenti Viktor Yuşşenkonun təkbətək görüşü başa 
çatdıqdan sonra iki ölkənin Prezidentləri Şurasının ilk iclası 
olmuşdur. İclasda Azərbaycan və Ukrayna nümayəndə heyət-
lərinin üzvləri də iştirak edirdilər. 
İ l h a m   Ə l i y e v: Hörmətli cənab Prezident! 
Hörmətli qonaqlar! 
Sizi Azərbaycanda bir daha salamlamaq istəyirəm. Hörmətli 
cənab Prezident, əminəm ki, Sizin rəsmi səfəriniz ölkələrimiz 
arasında dostluq münasibətlərinin daha da inkişafına və 
möhkəmlənməsinə kömək edəcəkdir. Bu gün biz qarşılıqlı 
maraq doğuran ikitərəfli əməkdaşlığımızla bağlı məsələlər 
barəsində geniş fikir mübadiləsi aparmışıq və ölkələrimiz 
arasında münasibətlərdə böyük dinamika olmasını vur-
ğulamışıq. Münasibətlərimiz çox dinamik inkişaf edir, yaxşı 
nəticələr əldə olunmuşdur və ümid edirik ki, bu münasibətlər 
gələcəkdə də inkişaf edəcək və möhkəmlənəcəkdir. Biz regional 
əhəmiyyətli məsələləri də müzakirə etdik. Fikrimcə, biz 
regionda vəziyyət barədə ümumi fikrimizi və regional 
əməkdaşlıq üçün perspektivləri ifadə etmişik. 
Bu gün Ukrayna və Azərbaycan Prezidentləri Şurasının birinci 
iclası keçirilir. Bu, əvvəl əldə edilmiş razılaşmaların nəticəsidir. 
Şura çərçivəsində biz öz həllini tələb edən məsələləri müzakirə 
edəcəyik. Bunlar iqtisadi əməkdaşlıq, energetika sahəsində və 
hərbi-texniki sahədə əməkdaşlıq məsələləridir. Bunlar Prezidentlər 
Şurasının bugünkü iclasının əsas mövzularıdır, lakin biz bununla 
kifayətlənməyəcəyik, çünki münasibətlərin formatı və iclasın 
gündəliyi kifayət qədər genişdir. 
 250 
Mən bir daha dərin məmnunluğumu bildirmək istəyirəm ki, 
bu gün Siz Azərbaycana rəsmi səfər edirsiniz. Əminəm ki, bu 
səfərin nəticələri əməli cəhətdən də uğurlu olacaq və biz 
ölkələrimiz arasında münasibətlərin möhkəmlənməsi baxı-
mından bundan sonra da irəliyə doğru gedəcəyik. 
Bir daha xoş gəlmisiniz! 
V i k t o r   Y u ş ş e n k o (Ukrayna prezidenti): Hörmətli 
İlham Heydər oğlu! 
Hörmətli azərbaycanlı dostlar! 
Hörmətli Şura üzvləri! 
İlham Heydər oğlu ilə biz bir məsələdə həmrəyik ki, əgər 
ikitərəfli münasibətlərimizə qiymət verməli olsaq, bu müna-
sibətlər ən yüksək statusa malikdir, bunlar siyasi əlaqələrin, 
nazirliklər və idarələr səviyyəsində əlaqələrin çox yüksək 
dinamikasına malik olan strateji tərəfdaşlıq münasibətləridir. 
Başqa sözlə desək, biz ikitərəfli münasibətlərin inkişafından 
tam razıyıq. Bu münasibətlərin çox yaxşı dinamikası var. Bu 
münasibətlər yaxşı nəticələr verir. 
İqtisadi böhranın həm ticarətə, həm də iqtisadi əməkdaşlığa 
təsir göstərdiyi indiki vaxtda rəqəmlər bəlkə də  ciddi şəkildə 
azalmışdır. Lakin bu, bizim münasibətlərin problemlərinin təsiri 
deyildir. Burada bizim iradəmizdən, Ukrayna və Azərbaycan 
tərəflərindən asılı olmayan amillər təsir göstərir. Buna görə də 
mən Prezidentlər Şurasının iclasının əvvəlində həm siyasi, həm 
iqtisadi, həm də işgüzar münasibətlərimizi yüksək 
qiymətləndirmək istərdim. 
İkincisi. Əvvəlki görüşlərimizdə də dediyimiz kimi, münasi-
bətlərimizin aydın inkişaf planının olması çox vacibdir. Ona 
görə də bu gün imzalanacaq «Tədbirlər planı» 2009-2010-cu 
illərdə münasibətlərimizin perspektivini, özü də təkcə 
Prezidentlər Şurası çərçivəsində deyil, həm də nazirliklərin, 
idarələrin və biznes dairələrinin qarşılıqlı münasibətləri 
çərçivəsində bu perspektivləri necə təsəvvür etməyimiz barədə 
suala ən aydın və dəqiq cavab olacaqdır. 
 
 251 
   
 
 
SƏNƏDLƏRİN İMZALANMASI MƏRASİMİ 
 
 Aprelin 9-da Azərbaycan və Ukrayna Prezidentləri 
Şurasının ilk iclasından sonra ikitərəfli sənədlərin imzalanma 
mərasimi olmuşdur. 
«2009–2010-cu illər üçün Azərbaycan–Ukrayna əməkdaş-
lığına dair tədbirlər planı»nı Azərbaycan Respublikasının 
Prezidenti İlham Əliyev və Ukrayna Respublikasının Prezidenti 
Viktor Yuşşenko imzaladılar. 
Azərbaycan Respublikasının Gəncə Şəhər İcra Hakimiyyəti 
və Ukraynanın Volınsk vilayətinin Dövlət administrasiyası 
arasında ticari-iqtisadi, elmi-texniki və mədəniyyət sahələrində 
əməkdaşlıq haqqında sazişi Gəncə Şəhər İcra Hakimiyyətinin 
başçısı Eldar Əzizov və Volınsk vilayəti Dövlət 
administrasiyasının rəhbəri Nikolay Romanyuk imzaladılar. 
Azərbaycan və Ukrayna Xarici işlər nazirlikləri arasında 
ikitərəfli və çoxtərəfli əməkdaşlığın aktual məsələləri üzrə 
2009–2010-cu illər üçün məsləhətləşmələr planını Azərbay-
canın Xarici İşlər naziri Elmar Məmmədyarov və Ukraynanın 
Xarici İşlər naziri vəzifəsini icra edən Vladimir Xondogi im-
zaladılar. 
Azərbaycan Respublikasının Milli Təhlükəsizlik Nazirliyi və 
Ukraynanın Xarici Kəşfiyyat Xidməti arasında əməkdaşlığa 
dair sazişi Azərbaycanın Milli Təhlükəsizlik naziri Eldar 
Mahmudov və Ukraynanın Xarici Kəşfiyyat Xidmətinin rəisi 
Nikolay Malomuj imzaladılar. 
Azərbaycan Respublikası Hökuməti və Ukrayna Nazirlər 
Kabineti arasında kosmik məkanın sülh məqsədləri üçün tədqiqi 
və istifadəsi sahəsində əməkdaşlıq haqqında çərçivə sazişini 
Azərbaycanın Rabitə və İnformasiya Texnologiyaları naziri Əli 
Abbasov və Ukrayna Milli Kosmik Agentliyi Baş direktorunun 
birinci müavini Valeri Komarov imzaladılar. 
 252 
Azərbaycan Respublikası Hökuməti və Ukrayna Hökuməti 
arasında hərbi, texniki əməkdaşlığa dair sazişə dəyişikliklərin 
edilməsi haqqında Azərbaycan Respublikası Hökuməti və 
Ukrayna Nazirlər Kabineti arasında protokolu Azərbaycanın 
Müdafiə naziri Səfər Əbiyev və Ukraynanın Müdafiə naziri Yuri 
Yexanurov imzaladılar. 
Azərbaycan və Ukrayna Prezidentləri Şurasının iclasının 
protokolunu Azərbaycanın Xarici İşlər naziri Elmar Məmməd-
yarov və Ukraynanın Xarici İşlər naziri vəzifəsini icra edən 
Vladimir Xondogi imzaladılar. 
 
 
 
 253 
 
 
 
DÖVLƏT BAŞÇILARININ  MƏTBUAT  
ÜÇÜN BƏYANATLARLA ÇIXIŞLARI 
  
9 aprel 2009-cu il 
 
Aprelin 9-da ikitərəfli sənədlərin imzalanma mərasi-
mindən sonra Azərbaycan və Ukrayna prezidentləri mətbuat 
nümayəndələri üçün bəyanatlarla çıxış etmişlər. 
 
Azərbaycan prezidenti İlham Əliyevin bəyanatı  
 
 Hörmətli Viktor Andreyeviç, hörmətli qonaqlar, xa-
nımlar və cənablar! 
Ukrayna prezidenti başda olmaqla, bu ölkənin nüma-
yəndə heyətini Azərbaycanda bir daha səmimi salamlamaq 
istəyirəm. Mən Ukrayna prezidentinin Azərbaycana səfərinin 
nəticələrindən, aparılmış danışıqlardan, fikir mübadiləsindən 
çox razıyam. Biz qarşılıqlı maraq doğuran məsələlər barədə çox 
geniş fikir mübadiləsi apardıq. Ölkələrimiz arasında müxtəlif 
sahələrdə münasibətlər dərindən təhlil edildi. Biz regional 
problemlərə toxunduq, regional əməkdaşlıq məsələlərini, 
Avropa İttifaqı çərçivəsində nəzərdə tutulan «Şərq tərəfdaşlığı» 
layihəsi üzrə əməkdaşlığın perspektivlərini geniş müzakirə 
etdik. 
Bu gün Prezidentlər Şurasının ilk iclası keçirildi. Biz əsas 
diqqəti qarşılıqlı siyasi əlaqələr, iqtisadi əməkdaşlıq, energetika, 
nəqliyyat sahələrində və hərbi-texniki əməkdaşlıq məsələləri 
üzərində cəmləşdirdik. Diskussiyalarda və fikir mübadilələrində 
biz vahid mövqedən çıxış edirdik. Bu münasibətlər 
Azərbaycanın milli maraqlarına uyğundur və biz Ukraynanı 
dünyada ən etibarlı tərəfdaşlarımızdan biri hesab edirik. Biz 
beynəlxalq təşkilatlarda, o cümlədən Birləşmiş Millətlər 
 254 
Təşkilatında hiss etdiyimiz dəstəyə görə şəxsən Ukrayna 
prezidentinə və Ukrayna dövlətinə minnətdarıq. Bir il əvvəl 
Azərbaycanın işğal olunmuş ərazilərində vəziyyət haqqında 
məsələyə dair səsvermə zamanı Ukraynanın nümayiş etdirdiyi 
ədalətli mövqe Azərbaycan xalqında dərin minnətdarlıq hissi 
doğurdu. 
Bu gün biz təkcə ölkələrimiz üçün deyil, əminəm ki, həm də 
region üçün, Avropa üçün əhəmiyyətli məsələləri və nəqliyyat 
sahəsində,  Xəzərin enerji ehtiyatlarının beynəlxalq bazarlara 
çıxarılması, enerji daşıyıcıları nəqlinin şaxələndirilməsi 
sahəsində nəzərdə tutduğumuz məsələləri, bu istiqamətdə 
Ukraynanın və Azərbaycanın rolunu hərtərəfli müzakirə etdik. 
Bu məsələlər çox ciddi diqqət yetirilməsini tələb edir. Bizim 
iştirakımızla, Ukrayna və Azərbaycan prezidentlərinin və dost 
ölkələrdən olan həmkarlarımızın iştirakı ilə enerji sammitləri 
keçirilmişdir. Bunlardan axırıncısı, ötən ilin noyabrında Bakıda 
keçirilmiş zirvə görüşü bir daha nümayiş etdirdi ki, biz enerji 
sahəsində geniş əməkdaşlığa sadiqik. Bakı sammitinin və Bakı 
Bəyannaməsinin nəticələri – indi regionda praktik olaraq, bütün 
enerji layihələri üçün, yəni həm mövcud layihələrin, həm də 
birgə səylərimizlə həyata keçirilməli layihələr üçün təməldir. 
Bu gün mən ölkələrimiz arasında əməkdaşlıq ruhunu da 
vurğulamaq istəyirəm. Bəli, biz siyasi və iqtisadi maraq 
doğuran, regional vəziyyətdə öz əksini tapacaq mühüm 
məsələləri müzakirə etdik. Bu müzakirələr dostluq şəraitində, 
qarşılıqlı anlaşma və qarşılıqlı dəstək şəraitində keçmişdir. 
Bizim münasibətlərimizdə heç də az əhəmiyyəti olmayan sahəni 
– humanitar əməkdaşlıq məsələsini də qeyd etmək istərdim. Biz 
buna çox diqqət yetiririk və bu əməkdaşlığın yaxşı nəticələri 
vardır. Viktor Andreyeviç Azərbaycana bir səfərində bu 
istiqamətdə tərəqqi olduğunu və çox mühüm tədbirlərdə birgə 
iştirak etdiyimizi vurğulamışdır. 
Mən bizim dəvətimizi qəbul edərək yenidən buraya səfər 
etdiyinə görə Ukrayna prezidentinə bir daha təşəkkürümü 
bildirmək, aparılmış danışıqlardan məmnunluğumu ifadə etmək 
 255 
və ümidvar olduğumu bildirmək istəyirəm. Bizim müzakirə 
etdiyimiz və razılığa gəldiyimiz bütün məsələlər, əvvəlki illərdə 
olduğu kimi, dəqiq yerinə yetiriləcəkdir. Biz nəzərdə 
tutduqlarımızın hamısını yerinə yetirmişik. Bir daha xoş 
gəlmisiniz və ümid edirəm ki, Azərbaycan torpağında olmağınız 
Sizə çox xoş təsir bağışlayacaqdır. 
 
Ukrayna prezidenti Viktor Yuşşenkonun bəyanatı  
 
Hörmətli İlham Heydər oğlu! 
Hörmətli azərbaycanlı dostlar! 
Xanımlar və cənablar! 
Bugünkü danışıqların mahiyyətini İlham Heydər oğlu 
artıq şərh etdi. Mən mühüm və aktual hesab etdiyim bəzi 
məqamları xüsusi vurğulamaq istərdim. 
Hər şeydən əvvəl, bu gün biz münasibətlərimizin strateji 
xarakter daşımasını bir daha təsdiqləyirik. 2009–2010-cu illər 
üçün Ukrayna–Azərbaycan əməkdaşlığına dair tədbirlər 
planının imzalanmasından başlayaraq bu gün nəzərdən 
keçirdiyimiz bütün məsələlər onu göstərir ki, bizim ikitərəfli 
münasibətlərimiz əhəmiyyətli dərəcədə inkişaf etmişdir. 
Biz indiyə qədər 27 müqavilə, rəsmi məlumat, memorandum 
imzalamışıq. Bu gün onların sırasına daha 8 ikitərəfli müqavilə 
və saziş əlavə etdik. Strateji xarakterli münasibətlərimiz daha 
geniş normativ-hüquqi baza əldə etdi. 
Xüsusi vurğulamaq istəyirəm ki, münasibətlərimiz qarşılıqlı 
etimada əsaslanan konkret münasibətlərdir, buna görə də 
prezidentlərin hər bir görüşünün aktivində konkret nailiyyətlər 
olur. Biz dörd məsələyə xüsusi diqqət yetirdik. Birincisi ticarət-
iqtisadi və energetika sahəsində münasibətlər blokudur. 
Energetika blokunu xüsusi vurğulamaq istərdim. 
Bu gün biz bildiririk ki, AANND (Avrasiya Neft Nəqli 
Dəhlizi) barədə – Xəzər neftinin Avropa İttifaqı ölkələrinə 
nəqlini nəzərdə tutan layihəyə dair təqribən 2 il əvvəl başlanmış 
dialoqumuz əslində final mərhələsindədir. Aprelin 24-də 
Varşavada «Sarmatiya» birgə müəssisəsi idarə heyətinin işçi 
 256 
iclasında Xəzər neftinin bütün marşrut üzrə nəql edilməsinin 
texniki-iqtisadi əsaslandırılması qəbul olunacaqdır. Biz 
bildiririk ki, çoxsaylı maneələrlə üzləşmiş bu layihə bu gün öz 
məntiqi sonuna yaxınlaşır.  
Biz Azərbaycan qazının Avropa İttifaqı ölkələrinə göndərilməsi 
məsələsinin müzakirəsinə xüsusi diqqət yetirdik. Bu məsələdə 
Azərbaycan və Ukrayna ortaq mövqe ifadə edə bilərdi. Biz 
razılaşdıq ki, bu məsələyə dair müvafiq məsləhətləşmələr Xarici 
işlər nazirlikləri səviyyəsində aparılacaqdır. 
Ticarət əlaqələri bizim münasibətlərimizdə mühüm 
məsələdir. Biz bu əlaqələrin dinamik inkişaf etməsini vurğula-
yırıq. Ticarət münasibətlərimiz azad rejimə əsaslanır.  Hazırda 
qlobal iqtisadi böhranla əlaqədar baş verən proseslər, əlbəttə, 
ikitərəfli ticarət münasibətlərimizə də təsir göstərmişdir. Lakin 
biz hamımız başa düşürük ki, bu, müvəqqəti haldır. Ona görə də 
ticarət münasibətlərinin, o cümlədən 2009-cu ildə də inkişafına 
nikbin baxırıq. 
Biz nəqliyyat və tranzit sahəsində əməkdaşlıq kimi məsə-
lələrə də xüsusi diqqət yetirdik. Cənab Prezidentlə biz hazırda 
ikitərəfli ekspertlər səviyyəsində perspektivli layihə kimi 
müzakirə olunan bir variantı nəzərdən keçirdik. Söhbət hazırda 
Klaypedadan İliçevskə qədər işləyən «Vikinq» konteyner 
daşımaları marşrutunun İliçevskdən gəmi-bərə vasitəsilə Potiyə 
və Batumiyə qədər uzadılmasından gedir. Bu il biz Kerç–Poti–
Batumi gəmi-bərə yolunu açacağıq. Beləliklə, bu konteyner 
daşımaları marşrutunun və hazırda Qara dəniz limanlarından 
Bakıya, oradan Almatıya və Mərkəzi Asiya ölkələrinə qədər 
işləyən marşrutun uyğunlaşdırılması məsələsinə baxılması 
iqtisadi cəhətdən məqsədəuyğun olardı. 
Biz bu layihənin həyata keçirilməsində marağı olan ölkələrin 
müvafiq Nəqliyyat nazirlərinin himayəsi altında birgə 
təşəbbüslə çıxış edirik.  
Biz «Şərq tərəfdaşlığı» və lap yaxın vaxtlarda, mayın 7-də 
Praqada keçiriləcək zirvə toplantısı məsələlərinə xeyli diqqət 
yetirdik. Biz bunu əsas götürürük ki, həmin zirvə toplantısının 
 257 
vəzifəsi perspektivdə təkcə 6 ölkə ilə dialoq rejimini dürüst 
ifadə etmək deyil, həm də bu layihənin aydın məqsəd və 
vəzifələrini müəyyən etməkdir. Hesab edirik ki, bu layihə 
qarşıya elə vəzifə qoymalıdır ki, həmin 6 ölkəyə əvvəlcə ümumi 
sahəvi, regional layihələrə dair yaxınlaşma və inteqrasiya 
perspektivlərini görmək imkanı versin.  
Biz İlham Heydər oğluna, Azərbaycan tərəfinə minnətdarıq 
ki, humanitar sahədə əməkdaşlığın zəruri olmasını bu cür aydın 
və həssaslıqla qəbul edirlər. İlham Heydər oğlunun Ukraynaya 
səfərləri kimi, mənim də Azərbaycana səfərlərimin, demək olar 
ki, hər biri təhsil, mədəniyyət sahələrində və bütövlükdə 
humanitar sahədə müxtəlif layihələrlə əlamətdar olur. Budəfəki 
rəsmi səfər çərçivəsində biz Ukraynanın Azərbaycandakı 
səfirliyinin bir müddət yerləşmiş olduğu binada xatirə lövhəsini 
açacağıq. Bu bizim tarixi münasibətlərimizin mühüm 
səhifəsidir. 1932–33-cü illərdəki Qolodomor barədə Birləşmiş 
Millətlər Təşkilatı Baş Məclisinin müvafiq qətnamələrini 
Azərbaycanın dəstəkləməsi bizim üçün çox vacibdir, prinsipial 
əhəmiyyəti vardır. 
Bu gün bizim rəsmi nümayəndə heyətimizin tərkibində 
Təhsil Nazirliyinin nümayəndələri, ali məktəblərin rəhbərləri 
var. Sabah biz günün xeyli hissəsini bu məsələlərə həsr 
edəcəyik.  
Danışıqlarımızın ayrıca bir bölməsi kosmos sahəsində 
əməkdaşlığa və hərbi-texniki əməkdaşlığa həsr edilmişdir. Qar-
şılıqlı hörmət şəraitinə, konstruktivliyə və ikitərəfli müna-
sibətlərimizə xas olan ənənəvi etimada görə cənab prezident 
İlham Heydər oğluna, rəsmi danışıqlarda, Prezident Şurasının 
birinci iclasında Azərbaycan tərəfindən təmsil olunmuş əziz 
dostlara bir daha təşəkkür etmək istəyirəm. 
 
 
 
 
 
 258 
ALİ QONAĞIN ŞƏRƏFİNƏ RƏSMİ ZİYAFƏT  
 
«Gülüstan» sarayı 
 
9 aprel 2009-cu il 
 
Aprelin 9-da «Gülüstan» sarayında Azərbaycan Respub-
likasının Prezidenti İlham Əliyevin və xanımı Mehriban 
Əliyevanın adından Ukrayna Respublikasının Prezidenti Viktor 
Yuşşenkonun və xanımı Katerina Yuşşenkonun şərəfinə rəsmi 
ziyafət verilmişdir. 
Dövlət başçıları ziyafətdə nitq söyləmişlər. 
 
Azərbaycan prezidenti İlham Əliyevin nitqi  
 
        Hörmətli cənab Prezident, hörmətli Ukraynanın birinci 
xanımı, əziz qonaqlar! 
Mən dostum Viktor Andreyeviç Yuşşenkonu yenidən 
salamlamaqdan çox şadam. Bu gün biz ikitərəfli münasibətlərin 
inkişaf yolları haqqında çox geniş müzakirələr apardıq və belə 
bir ümumi qənaətə gəldik ki, ölkələrimiz arasında ikitərəfli 
strateji tərəfdaşlığın potensialını fəal surətdə inkişaf etdirməli 
və artırmalıyıq. Tarixdə bizim xalqlarımızı birləşdirən 
məqamlar çoxdur. Ukrayna və Azərbaycan xalqları əsrlər boyu 
dostluq və mehribanlıq şəraitində yaşamışlar. Xalqlarımızın 
mədəniyyətlərinin bir-birinə qarşılıqlı təsirinin xalqlarımızı, 
ölkələrimizi zənginləşdirməsinə aid çox misallar göstərmək 
olar. Çox fərəhli haldır ki, ölkələrimizin müstəqil suveren 
dövlətlər kimi inkişaf etdiyi dövrdə dostluq münasibətlərimiz 
möhkəmlənir, çox fəal siyasi dialoq aparılır. Təkcə Ukrayna və 
Azərbaycan prezidentlərinin səfərlərinin statistikasına nəzər 
salsaq görərik ki, bu münasibətlər ən dinamik münasibətlərdən 
biridir.  Bu gün bizim fəal müzakirə etdiyimiz məsələlər 
arasında qarşılıqlı siyasi əlaqələr, bu əlaqələrin dərinləş-
dirilməsi, iqtisadi kooperasiya, enerji təhlükəsizliyi, nəqliyyat 
 259 
məsələləri, sənayenin inkişafı, hərbi-texniki əməkdaşlıq və 
humanitar sahə ilə bağlı məsələlər vardır. Yəni, bizim 
gündəliyimiz çox genişdir. Hər bir istiqamət üzrə konkret 
fəaliyyət planı var və bu gün artıq o, qarşıdakı 2 ildə Ukrayna 
ilə Azərbaycan arasında birgə tədbirlər planının, «yol xəritə-
sinin» imzalanması ilə hüquqi cəhətdən rəsmiləşdirildi. Orada 
bizim fəal əməkdaşlıq edəcəyimiz bütün istiqamətlər, qərarların 
yerinə yetirilməsinin konkret müddətləri, konkret qrafiki 
göstərilmişdir. 
Mənim bəhs etdiyim məsələlərin hər birinin böyük əhəmiy-
yəti vardır. Lakin regiondakı vəziyyət, enerji təhlükəsizliyi 
məsələləri təkcə bizim ölkələrimizdə deyil, bütövlükdə Avropa 
qitəsində daha çox maraq doğurur. İndi iqtisadi əməkdaşlıq 
məsələlərini enerji sahəsində əməkdaşlıqdan təcrid olunmuş 
şəkildə nəzərdən keçirmək mümkün deyildir. Hər bir ölkənin 
enerji təhlükəsizliyi yüksək diqqət yetirilən məsələdir. 
Azərbaycan regionun, Avropanın enerji təhlükəsizliyi 
məsələlərinə öz töhfəsini verməyə çalışır və inanıram ki, ötən 
illərdə bizim irəli sürdüyümüz və hazırda uğurla həyata 
keçirilən təşəbbüslər, habelə indi münasibətlərimizin ikitərəfli 
formatında fəal müzakirə etdiyimiz təşəbbüslər həyata 
keçirildiyi təqdirdə enerji bazarında vəziyyətin proq-
nozlaşdırılmasına, istehsalçıların, tranzit ölkələrin və isteh-
lakçıların uzunmüddətli əməkdaşlığa əmin olmasına kömək 
edəcəkdir. 
Bu gün biz enerji ehtiyatlarının nəqlinin şaxələndirilməsi 
baxımından ölkələrimiz üçün müstəsna əhəmiyyəti olan Odes-
sa–Brodı–Plotsk–Qdansk layihəsini ətraflı müzakirə etdik. Təbii 
ki, neft və qaz hasil edən ölkə kimi, Azərbaycan bazarların 
şaxələndirilməsində öz maraqlarını görür. Buna görə də 
Odessa–Brodı–Plotsk–Qdansk layihəsi bizim üçün böyük 
maraq doğurur. Əlbəttə, tranzit ölkələr və istehlakçı ölkələr 
xammal mənbələrinin şaxələndirilməsinin müsbət cəhətlərini 
görürlər və bu da tamamilə məntiqə uyğundur. Ona görə də bu 
istiqamətdə səylərin birləşdirilməsi və əlaqələndirilməsi, 
 260 
maraqların birləşdirilməsi uğurun rəhnidir. Deməliyəm ki, bu 
baxımdan Ukrayna və Azərbaycan rəhbərliyi arasında 
gələcəkdə bu istiqamətdə necə əməkdaşlıq etməli olduğumuz, 
bu əməkdaşlığın formatının nə dərəcədə geniş olması və iri 
beynəlxalq qurumların bu əməkdaşlıqda necə iştirak edə 
bilməsi, zəruri hallarda buna necə kömək edə bilməsi 
məsələlərində tam anlaşma var. 
Energetika bizi yaxınlaşdıran yeganə sahə deyildir. Bu gün 
gündəlikdə duran çox geniş məsələləri də nəzərdən keçirdik. 
Onların arasında humanitar əməkdaşlıq məsələsini xüsusi qeyd 
etmək istərdim, çünki  insanlar səviyyəsində əlaqələr olmasa, 
mədəni mübadilə olmasa gələcəkdə ölkələrimiz arasında 
əməkdaşlığın müsbət ruhunu qoruyub saxlamaq çətin olacaqdır. 
Bu gün mən də, Viktor Andreyeviç də mətbuat üçün bəyanatda 
bildirdik ki, bizim Ukraynaya və Azərbaycana səfərlərimizin, 
demək olar, hər biri ölkələrimizin və xalqlarımızın mədəni 
həyatında çox mühüm hadisələrlə bağlı olur. Mən Ukrayna 
xalqının böyük oğlu Taras Şevçenkonun Bakıda abidəsini 
birlikdə açdığımız günü çox səmimi hisslərlə xatırlayıram. Bu 
abidənin qoyulduğu bağça indi Bakının ən gözəl guşələrindən 
birinə, Ukrayna diasporu nümayəndələrinin və Bakı sakinlərinin 
toplaşdığı yerə çevrilmişdir. Bu cür misallardan çox göstərmək 
olar. Başlıcası odur ki, gələcəkdə biz bu sahəni heç vaxt 
unutmayaq.  
Mən dəvətimi qəbul etdiyinə və bu gün buraya gəldiyinə 
görə Ukrayna prezidentinə dərin minnətdarlığımı bildirmək, 
aparılmış danışıqlardan, qəbul edilmiş qərarlardan məmnun-
luğumu ifadə etmək istəyirəm. Əminəm ki, bizim müna-
sibətlərimizin praktikasında dəfələrlə olduğu kimi, bu qərarların 
da hamısı həyata keçiriləcəkdir. 
Mən bu badəni Ukrayna prezidentinin, onun xanımının 
sağlığına, qardaş Ukrayna xalqının sağlığı və firavanlığı 
şərəfinə qaldırmaq istəyirəm! 
  
Ukrayna prezidenti Viktor Yuşşenkonun çıxışı  
 261 
 
Çox hörmətli İlham Heydər oğlu! 
Ölkənin çox hörmətli birinci xanımı! 
Xanımlar və cənablar! 
İlham Heydər oğlu keçirdiyimiz bu günü, münasi-
bətlərimizin xüsusiyyətlərini o qədər ətraflı səciyyələndirdi ki, mən 
öz çıxışımı prinsipcə aşağıdakı kimi qura bilərdim: «Sonda demək 
istəyirəm ki, gəlin bu badəni böyük xalqlarımızın şərəfinə, 
Azərbaycan Respublikasının şərəfinə, Ukrayna dövlətinin şərəfinə 
qaldıraq». Bu daha düzgün olardı. 
Ancaq hər halda, mən deyilənlərin davamı olaraq bir neçə 
kəlmə bəzi fikirlərimi söyləmək istəyirəm. 
Mən fəxr edirəm ki, 2 il tamam olmamış biz AANND adlanan 
layihənin sonuncu mərhələsinə çatmışıq. 18 ay əvvəl 5 prezident ilk 
addım kimi, siyasi saziş imzalamışdı. İndi isə deyirik ki, 12 gündən 
sonra «Novaya Sarmatiya» müştərək müəssisəsinin Varşavada 
keçiriləcək iclasında bu layihəyə dair texniki-iqtisadi əsaslandırma 
qəbul ediləcəkdir. Beləliklə, asan olmayan layihənin siyasi 
niyyətdən reallaşdırılmayadək yolunda nöqtə qoyulur. Ona görə 
asan layihə deyil ki, siyasət olmasaydı, bu layihə çoxdan həyata 
keçirilərdi. 
Lakin təəssüf ki, energetika sahəsində münasibətlərdən 
danışanda çox sərtləşən siyasət bu layihənin həyata keçiril-
məsində tez-tez ciddi, bizdən asılı olmayan əngələ çevrilirdi. 
Biz cənab Prezidentlə başa düşürük ki, bu cür layihə bir aya və 
hətta bir ilə də ərsəyə gəlmir. Düşünürəm, 24 ay ərzində bu 
layihənin reallaşdırılmasına yaxınlaşa bilməmiz gözəl nəticədir. 
Biz danışmışıq və Klaypedadan İliçevskə konteyner 
daşımalarını uğurla təmin edən «Vikinq» layihəsi üzrə 
təşəbbüsü əslində dürüstləşdirmişik. İnişil İliçevskdən bu 
marşrutu Potiyədək, Batumiyədək davam etdirdik, bu il də 
Kerçdən Potiyə, Batumiyədək davam etdirəcəyik. Bu gün biz 
razılığa gəldik ki, bu tranzit layihəsi Gürcüstan–Azərbaycan–
Qazaxıstan, Poti–Batumi–Bakı–Almatı tranzit layihəsi ilə 
ahəngdarlığını tapacaqdır. 
 262 
Şübhə etmirəm ki, az vaxt ötəcək və biz müvafiq nazirliklər, 
idarələr səviyyəsində tariflərin də, sığorta ödənişlərinin də, 
gömrük ödənişlərinin də, anbar xərclərinin də, yükləmə-
boşaltmanın da idarə olunmasının uyğunlaşdırılmasına nail ola 
biləcəyik, bu marşrut ahəngdar şəkil alacaq və o, «Vikinq» 
layihəsi kimi səmərəli olacaqdır. 
Bizim bu gün çox diqqət yetirdiyimiz hərbi-texniki əmək-
daşlıqdan danışmaq olar. Artıq deyildiyi kimi, humanitar sahədə 
əməkdaşlıqdan danışmaq olar. Düşünürəm ki, biz 17-18 ildir 
müstəqillik şəraitində yaşayan ölkələrimiz üçün ən mühüm 
layihələrdən danışırıq. 18 il ərzində təkcə dövlətə deyil, həm də 
regional münasibətlərə xas olan münasibətlər sistemini qurmaq 
çətindir. 18 il az vaxtdır. 18 il ərzində insanı tərbiyə etmək olmaz, 
biz isə dövlətin təşəkkülündən danışırıq. 
İlham Heydər oğlu, ona görə də bu gün Sizinlə haqqında çox 
danışdığımız məsələlər – razılığa gəldiyimiz məsələlərə 
qarşılıqlı surətdə sadiq qalmağın və onlara görə məsuliyyət 
daşımağın nə qədər vacib olması mənim üçün çox həssas 
məqamdır. Bizim siyasətçilərimiz arasında, biznesmenlərimiz 
arasında, insanlarımız arasında münasibətlərin gözəl tarixi var 
və buna görə də biz əlaqələrimizdə insani səviyyədə 
münasibətlərə xüsusi yer veririk. Biz təhsildən danışırıq, 
mədəniyyət sahəsində münasibətlərdən danışırıq, biz hər iki 
ölkədə abidələr qoyulması, milli mədəniyyət günləri və ya illəri 
mübadiləsi haqqında danışırıq. 
Əminəm ki, əsl münasibətlər bu zəmində qurulur. Sonra 
iqtisadiyyat, ticarət və bütün başqa şeylər gəlir. İnsanlarımız 
arasında, xalqlarımız arasında münasibətlərin gözəl ənənəsi var. 
Bəlkə bugünkü əhval-ruhiyyəni, ab-havanı bu ənənə 
müəyyənləşdirir. Çünki bugünkü gün bizə dəqiq və aydın 
şəkildə deyir: biz bir-birimizə sadiqik, qarşımızda çox böyük 
ümumi məqsədlər durur, bizim aramızda ciddi ziddiyyətlər, 
fikir ayrılığı yoxdur. Aramızdakı etimad elə səviyyədədir ki, 
qarşılıqlı milli dövlət siyasətini – bu və digər millət üçün 
səciyyəvi olan həssas məsələlərə çox həssaslıqla reaksiya verən 
 263 
siyasəti qurmağa imkan verir. Mən nəyi nəzərdə tuturam? Onu 
nəzərdə tuturam ki, Dağlıq Qarabağda siyasətdən, Birləşmiş 
Millətlər Təşkilatının Baş Məclisində qəbul olunan 
məsələlərdən söhbət gedəndə, Ukrayna dost Azərbaycanı bu 
məsələdə dəstəkləməkdən başqa, ayrı bir variantın olması 
barədə heç düşünmədi də. 
Zənnimcə, siz sadəlövh deyilsiniz və başa düşürsünüz ki, 
Ukraynanın mövqeyinin başqa cür olmasını arzulayanlar nə 
qədər idi. Mən qəti əminəm ki, bu, Azərbaycanın dostları kimi, 
bizim öz dostlarımıza – respublikanın prezidentinə də, 
respublikanın xalqına da göndərməli olduğumuz işarədir. 
Hörmətli İlham Heydər oğlu, Baş Məclisdə mənim millətim, 
mənim xalqım üçün heç də az həssas olmayan məsələ – 1932–
33-cü illər Qolodomoru barədə məsələ qaldırılanda Sizin də, 
Azərbaycanın da münasibətini biz bu cür hörmətlə qarşılayırıq. 
Bu isə, insani səviyyədə, mən heç siyasi səviyyədə demirəm, 
çox yüksək qiymətləndirilir. 
Ona görə də çıxışımın sonunda demək istəyirəm, mən fəxr 
edirəm ki, Azərbaycanın inkişafı, möhkəmlənməsi üçün bu mü-
hüm, nadir bir vaxtda ölkəsini daim müsbət qiymətləndiriləcək bir 
yolla aparan Azərbaycan prezidenti İlham Heydər oğlu kimi 
dostum vardır. Fəxr edirəm ki, Ukrayna xalqının Azərbaycan xalqı 
kimi dostu vardır. Şadam ki, bizim hökumətlərimiz, 
nazirliklərimiz, idarələrimiz, regional hakimiyyətlərimiz arasında 
da səmimi dostluq münasibətləri vardır. 
Buna görə də sonda nitqimin əvvəlində söylədiyim sözləri 
təkrar etmək istəyirəm. Demək istəyirəm ki, biz Azərbaycanın 
şərəfinə, Azərbaycan prezidentinin şərəfinə, Ukraynanın 
şərəfinə və dostluğumuzun şərəfinə badə qaldırırıq! 
 
 
 
1919–20-ci İLLƏRDƏ UKRAYNANIN 
AZƏRBAYCANDAKI XÜSUSİ DİPLOMATİK 
 264 
MİSSİYASININ YERLƏŞDİYİ BİNADA XATİRƏ 
LÖVHƏSİNİN AÇILIŞI  
 
10 aprel 2009-cu il 
  
Aprelin 10-da Bakıda 1919–20-ci illərdə Ukrayna Xalq 
Respublikasının Azərbaycan Xalq Cümhuriyyətindəki xüsusi 
diplomatik missiyasının yerləşdiyi binada – İstiqlaliyyət küçəsi, 31 
ünvanında xatirə lövhəsinin açılışı olmuşdur. 
Azərbaycan prezidenti İlham Əliyev Ukrayna prezidenti Viktor 
Yuşşenkonu binanın önündə qarşıladı və ali qonağa şəhərin bu 
hissəsində yerləşən binalar, o cümlədən Bakı Şəhər İcra 
Hakimiyyətinin binası, metronun «İçərişəhər» stansiyası, habelə 
qala divarları haqqında məlumat verdi. 
Prezidentlər Ukrayna heykəltəraşı İqor Qreçanikin müəllifi 
olduğu və üzərində Azərbaycan və Ukrayna dillərində «1919–
1920-ci illərdə bu binada Ukrayna Xalq Respublikasının 
Azərbaycan Xalq Cümhuriyyətindəki xüsusi diplomatik 
missiyası yerləşmişdir» sözləri yazılmış lövhənin üstündən 
örtüyü götürdülər. 
Xatirə lövhəsinin üzərində Azərbaycanın və Ukraynanın 
dövlət gerblərinin təsviri  əks olunmuşdur. 
Ukrayna Xalq Respublikasının Bakıdakı ilk xüsusi diplo-
matik missiyasının rəhbəri İvan Kraskovski 1919-cu il fevralın 
8-də Azərbaycan Xalq Cümhuriyyəti Nazirlər Şurasının sədri, 
eyni zamanda, Xarici İşlər naziri olan Fətəli xan Xoyskiyə 
etimadnaməsini təqdim etmişdi. 
 
 
 
 
 
 
 
POLŞA RESPUBLİKASININ PREZİDENTİ  
 265 
ZATİ-ALİLƏRİ  
CƏNAB LEX KAÇİNSKİYƏ 
 
Hörmətli cənab Prezident! 
Kamen-Pomorski şəhərindəki sosial sığınacaqda baş 
vermiş yanğın nəticəsində çoxsaylı insan tələfatı xəbəri məni 
son dərəcə kədərləndirdi. 
Bu faciə ilə əlaqədar Sizə, bütün Polşa xalqına şəxsən öz 
adımdan və Azərbaycan xalqı adından dərin hüznlə başsağlığı 
verir, yaralananlara şəfa diləyirəm. 
 
İLHAM ƏLİYEV 
Azərbaycan Respublikasının Prezidenti 
 
Bakı, 13 aprel 2009-cu il 
 
 
 
 
 
 
  
 
 
 
 
 
 
 
 
 
 
 
 
 
 266 
 bp–AZƏRBAYCAN ŞİRKƏTİNİN PREZİDENTİ 
BİLL ŞREDERİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident  sarayı   
 
13 aprel 2009-cu il 
  
Azərbaycan Respublikasının Prezidenti İlham Əliyev 
aprelin 13-də bp – Azərbaycan şirkətinin prezidenti Bill Şrede-
rin başçılıq etdiyi nümayəndə heyətini qəbul etmişdir. 
bp-nin 100 illik yubileyi münasibətilə təbriklərini çatdıran 
prezident İlham Əliyev bu tarixi günü təkcə bp-nin həyatında 
deyil, bütövlükdə neft sənayesinin tarixində əlamətdar gün kimi 
dəyərləndirdi. Dövlətimizin başçısı bildirdi ki, ötən dövr ərzində 
bp dünyanın aparıcı şirkətlərindən birinə çevrilmiş və özünü 
səriştəli şirkət kimi göstərmişdir. Azərbaycanın bp şirkəti ilə 15 
illik uğurlu əməkdaşlığına toxunan prezident İlham Əliyev 
qarşılıqlı fayda verən bu tərəfdaşlığın ümumilikdə Xəzər 
regionunda əməkdaşlıq üçün geniş imkanlar açdığını dedi. 
Dövlətimizin başçısı Azərbaycanın bp şirkəti ilə əməkdaşlığını 
dünyanın nüfuzlu şirkəti ilə dövlət arasında əməkdaşlığın yaxşı 
nümunəsi kimi dəyərləndirdi. 
Prezident dedi ki, zəngin təbii ehtiyatlara malik olan Azər-
baycan yalnız müstəqillik əldə etdikdən sonra öz sərvətlərinin 
sahibi kimi, bu sərvətləri xalqımızın və ölkəmizin rifahı isti-
qamətinə yönəldə bildi, ölkəmiz regionda və eləcə də dünyada 
enerji sahəsində əməkdaşlığa öz töhfəsini verdi. Dövlətimizin 
başçısı neft gəlirlərindən səmərəli istifadə etməklə Azərbay-
canda iqtisadiyyatın şaxələndirilməsinə nail olunduğunu və 
regionlarda mühüm infrastruktur layihələrinin reallaşdırıl-
dığını vurğuladı. Ölkəmizdə bütün sahələrdə uğurlu islahatların 
həyata keçirildiyini xatırladan prezident İlham Əliyev bu 
islahatların 1994-cü ilin sentyabrın 20-də imzalanmış «Əsrin 
müqaviləsi» ilə başlandığını bildirdi. Yubiley münasibətilə bir 
 267 
daha təbriklərini çatdıran prezident İlham Əliyev Azərbaycanın 
dövlət strukturları və şirkətləri ilə bp arasında olan yaxşı 
tərəfdaşlıq ruhunun gələcəkdə də qarşılıqlı maraqlara xidmət 
edəcəyinə əminliyini söylədi. 
Bill Şreder bp-nin yubileyi münasibətilə Azərbaycan 
prezidenti İlham Əliyevlə görüşlərindən məmnun olduqlarını 
dedi. O, Azərbaycanın neft sənayesinin böyük tarixinin oldu-
ğunu, ölkəmizin bu sahədə son 15 ildə mühüm nailiyyətlər 
qazandığını və bp şirkətinin də bu inkişafda payı olmasından 
böyük şərəf duyduqlarını qeyd etdi. Bill Şreder bildirdi ki, 
Azərbaycan bp şirkəti ilə əməkdaşlıq edən elə ölkələrdəndir ki, 
şirkətin icraçı direktoru Toni Heyvard və icraçı vitse-prezidenti 
Endryu İnqlis həmişə Azərbaycanı dünyada əsl uğur modeli 
kimi dəyərləndirmişlər. O, bp şirkətinin Azərbaycanla uğurlu 
əməkdaşlığının bundan sonra da davam edəcəyinə əminliyini 
bildirdi. 
 
 
 
 268 
 
 
 
GƏNC  TAMAŞAÇILAR TEATRININ BİNASINDA 
APARILMIŞ BƏRPA VƏ YENİDƏNQURMA 
İŞLƏRİ İLƏ TANIŞLIQ  
 
13 aprel 2009-cu il 
  
Aprelin 13-də Azərbaycan prezidenti İlham Əliyev Azər-
baycan Dövlət Gənc Tamaşaçılar Teatrının binasında aparılmış 
bərpa və yenidənqurma işləri ilə tanış olmuşdur. 
Prezident İlham Əliyev və xanımı Mehriban Əliyeva əvvəlcə 
teatrın binasının əvvəlki və indiki görünüşünü, eləcə də bərpa 
işlərinin gedişini əks etdirən şəkillərə baxdılar. 
Mədəniyyət və Turizm naziri Əbülfəs Qarayev dövlətimizin 
başçısına məlumat verdi ki, ölkəmizin teatr tarixində özünə-
məxsus yeri olan Gənc Tamaşaçılar Teatrının binasında bərpa 
və yenidənqurma işlərinə 2006-cı ilin noyabrında başlanılmış, 
prezidentin 2007-ci il 19 fevral tarixli müvafiq Sərəncamından 
sonra geniş vüsət almışdır. Sərəncama uyğun olaraq yeni 
layihə, təklif və eskizlər hazırlanmışdır. Dövlətimizin başçısının 
2007-ci il avqustun 15-də burada vəziyyətlə tanış olmasından 
sonra işlər xüsusilə sürətlənmişdir. 
Binanın bütün elektrik və su xətləri, istilik və havalandırma 
sistemləri tamamilə yeniləşdirilmişdir. 360 yerlik əsas tamaşa 
salonu tamamilə yeni görkəm almışdır. Teatrda əlavə 40 yerlik 
kiçik tamaşa salonu və 2 məşq salonu da yaradılmışdır. Təmir-
bərpa işlərindən sonra teatrda eyni vaxtda 82 nəfərə xidmət 
edəcək 21 qrim otağı fəaliyyət göstərəcəkdir. Bütün otaqlar 
internet, kompyuter şəbəkələri, telefon rabitəsi və digər 
kommunikasiya sistemi ilə təchiz edilmişdir. 
Quraşdırılmış 4 kameradan ibarət videoçəkiliş sistemi ta-
maşaların lentə alınmasına və canlı yayımına imkan verəcəkdir. 
 269 
Dövlət başçısına teatrda quraşdırılmış avadanlığın imkan-
ları nümayiş etdirildi. Səhnədəki monitorda Azərbaycanın 
turizm potensialını əks etdirən videokadrlar nümayiş olundu. 
Spayder sistemində xüsusi şüşə və metal konstruksiyadan 
yığılan altıncı mərtəbədə qış bağı, kafe və çayxana fəaliyyət 
göstərəcəkdir. Binanın baş fasadı da spayder sistemi əsasında 
qurulmuşdur. Yenidənqurma işləri zamanı ABŞ, Böyük Britani-
ya, İtaliya, İsrail, Çexiya, Türkiyə, Rusiya və digər ölkələrin 
avadanlıq və sistemlərindən, ən son texnologiyalarından isti-
fadə olunmuşdur. 
Bildirilmişdir ki, bundan sonra Azərbaycan Dövlət Gənclər 
Teatrı və Azərbaycan Dövlət Gənc Tamaşaçılar Teatrlarının 
kollektivləri birləşərək, yeni binada bir kollektiv kimi çalışa-
caqlar. Bu il 80 yaşı tamam olan Gənc Tamaşaçılar Teatrı cari 
ilin yayında Kazan şəhərində türkdilli xalqların beynəlxalq 
teatr festivalında Ə.Haqverdiyevin «Pəri cadu» tamaşası ilə 
çıxış edəcəkdir. Cari mövsümdə teatr «Şeyx Sənan», «Aydın», 
«Hekayəti-xırs quldurbasan» və sair tamaşaları, uşaqlar üçün 
«Yatmış gözəl» nağıl-tamaşasını göstərəcəkdir. 
Prezident İlham Əliyev teatrın binasından paytaxtın 
mənzərəsini seyr etdi, yenidənqurma işlərini yüksək səviyyədə 
həyata keçirən inşaatçılarla görüşdü və onlara minnətdarlığını 
bildirdi. 
 
 
 
 
 
 
 
 270 
 
 
 
DÖVLƏT FİLM FONDUNUN YENİ BİNASI İLƏ 
TANIŞLIQ  
 
13 aprel 2009-cu il 
 
Aprelin 13-də Azərbaycan prezidenti İlham Əliyev Dövlət 
Film Fondunun yeni binası ilə tanış olmuşdur. 
Prezident İlham Əliyev və xanımı Mehriban Əliyeva əvvəlcə 
binanın foyesində ulu öndər Heydər Əliyevin Azərbaycanda 
mədəniyyətin, o cümlədən kino sənətinin inkişafındakı 
xidmətlərini əks etdirən fotoguşəyə, habelə Dövlət Film 
Fondunun tikintisi ilə bağlı şəkillərə baxdılar. 
Dövlətimizin başçısına məlumat verildi ki, ümumi sahəsi 
təxminən 6,6 min kvadratmetr olan binanın birinci mərtə-
bəsində texniki avadanlıqla təchiz edilmiş inzibati otaqlar, 
laboratoriya, 120 yerlik salon və yardımçı otaqlar yerləşir. Bu 
mərtəbədə dünya kinosunun tarixini özündə əks etdirən 
kinokameralar, o cümlədən 1902-ci ilin istehsalı olan «Edis-
son» kinoproyektoru, 1910-cu ildə istehsal olunan «Debri» 
kinokamerası, habelə «Kaspi» qəzetinin Azərbaycan kinosunun 
tarixi baxımından qiymətli yazının dərc olunduğu nadir nüsxəsi 
və sair nümayiş etdirilir. 
Dövlət Film Fondunda ümumilikdə 64 min 373 ədəd sax-
lanma vahidi, 10 mindən çox müxtəlif arxiv sənədləri, Azərbay-
canda istehsal edilmiş filmlər saxlanılır. Burada xüsusi 
temperatur rejimi tətbiq olunur. Mənfi 5 dərəcədə qorunub 
saxlanan filmlərin təhlükəsizliyi də diqqətdə saxlanılır. Fondda 
siqnalizasiya və videomüşahidə sistemi qurulmuşdur. Ən qədim 
tarixi olan filmlərin qorunması məqsədi ilə xüsusi boks 
yaradılmışdır. Onların sayı təxminən 1000 ədəddir. Bundan 
əlavə, indiyə qədər Rusiya arxivlərində saxlanılan 30-a qədər 
 271 
Azərbaycan filminin nüsxələri Bakıya gətirilmiş və onlar fondun 
arxivinə daxil edilmişdir. 
Fondda kino tarixi ilə bağlı 12 mindən çox foto qorunur. 
Fotoarxivə dünyanın müxtəlif yerlərində istehsal edilən 
filmlərin fotoşəkilləri də daxil edilmişdir. Fondun əməkdaşları 
bu şəkilləri 2 ilə yaxın müddətdə şəxsi arxivlərdən yığmışlar. 
Ötən əsrin 60-cı illərindən 90-cı illərin ortalarınadək istehsal 
edilən 3500 ekran əsərindən çıxarılan fotolar üzərində bərpa 
işləri aparılmışdır. Bu arxivə Avropa və Amerikada istehsal 
edilən filmlərlə yanaşı, Baltikyanı ölkələrdə çəkilən filmlərin 
fotoşəkilləri də daxil edilmişdir. 
Prezident İlham Əliyev videomontaj və bərpa otaqlarında 
yaradılmış şəraitlə tanış oldu. 
Fondda 60 əməkdaş çalışır. Burada onların işinin daha 
səmərəli qurulması üçün yeni texnikalar alınmışdır. 
Dövlət Film Fondunda görülən işlər Azərbaycan kinosu 
incilərinin daha mükəmməl və etibarlı qorunmasına imkan 
verir. Burada kino tarixi ilə bağlı tədqiqatların aparılması üçün 
də lazımi şərait vardır. 
Yaxın gələcəkdə «Azərbaycanfilm»in binasında və çəkiliş 
pavilyonlarında  təmir və yenidənqurma işlərinin aparılması, 
kinostudiyanın texniki avadanlıqlarla təchiz olunması plan-
laşdırılır. 
 
 
 272 
 
 
İSVEÇRƏNİN HOLSİM GROUP ŞİRKƏTİNİN 
İDARƏ HEYƏTİNİN SƏDRİ VƏ BAŞ DİREKTORU 
MARKUS AKERMAN İLƏ GÖRÜŞ  
 
Prezident sarayı  
 
14 aprel 2009-cu il 
 
Azərbaycan Respublikasının Prezidenti İlham Əliyev 
aprelin 14-də İsveçrənin nüfuzlu Holsim Group şirkətinin İdarə 
Heyətinin sədri və Baş direktoru Markus Akermanı qəbul 
etmişdir. 
Dövlətimizin başçısı dünyadakı maliyyə böhranına bax-
mayaraq, Azərbaycanda sürətli iqtisadi inkişaf proseslərinin 
davam etdiyini, ölkəmizdə yeni iş yerlərinin açılması, ətraf 
mühitin mühafizəsi istiqamətində ardıcıl tədbirlərin görül-
düyünü bildirdi. Prezident İlham Əliyev xarici sərmayənin cəlb 
olunması və xarici şirkətlərin fəaliyyəti üçün ölkəmizdə əlverişli 
şəraitin yaradıldığını dedi. Azərbaycanın etibarlı tərəfdaş 
olduğunu vurğulayan dövlətimizin başçısı Holsim şirkəti ilə 
tərəfdaşlığın da böyük əhəmiyyət daşıdığını qeyd etdi və bunun 
Azərbaycan–İsveçrə iqtisadi əlaqələrinin genişlənməsinə töhfə 
verəcəyinə əminliyini söylədi. 
Dünyanın 70-dən çox ölkəsində çalışdıqlarını xatırladan 
Holsim Group şirkətinin İdarə Heyətinin sədri və Baş direktoru 
Markus Akerman Azərbaycandakı fəaliyyətlərindən məmnun-
luğunu bildirdi. O dedi ki, Holsim Group şirkəti yeni texno-
logiyalar gətirmək, ətraf mühitin mühafizəsi işinə sərmayə 
qoymaq və yüksək keyfiyyətli məhsul istehsal etməklə 
Azərbaycandakı sürətli inkişafı dəstəkləmək arzusundadır. 
Azərbaycanda əlverişli investisiya mühitinin olduğunu deyən 
Markus Akerman rəhbərlik etdiyi şirkətin ölkəmizdə gələcəkdə 
də fəaliyyət göstərəcəyinə əminliyini bildirdi. 
 273 
 
 
 
 ƏLCƏZAİR XALQ DEMOKRATİK 
RESPUBLİKASININ PREZİDENTİ  
ZATİ-ALİLƏRİ  
CƏNAB ƏBDÜLƏZİZ BUTEFLİKAYA 
 
Hörmətli cənab Prezident! 
Əlcəzair Xalq Demokratik Respublikasının Prezidenti 
vəzifəsinə yenidən seçilməyiniz münasibətilə Sizi səmimi- 
qəlbdən təbrik edirəm. 
Ümidvaram ki, Azərbaycan ilə Əlcəzair arasında tarixən 
təşəkkül tapmış dostluq ənənələrini qoruyub yaşatmaq, 
əməkdaşlığımızı bütün sahələrdə inkişaf etdirmək istiqamətində 
qarşılıqlı səylərimizi bundan sonra da ardıcıl şəkildə davam 
etdirəcəyik. 
Sizə möhkəm cansağlığı, xoşbəxtlik, dost Əlcəzair xalqının 
rifahı naminə fəaliyyətinizdə uğurlar diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 14 aprel 2009-cu il 
 
 
 
 274 
 
 
 
«QARADAĞ SEMENT» ASC-də YENİDƏNQURMA 
LAYİHƏSİNİN  
TƏQDİMATI VƏ YENİ SOBANIN 
TƏMƏLQOYMA MƏRASİMİ  
 
14 aprel 2009-cu il 
  
Aprelin 14-də «Qaradağ Sement» ASC-də müəssisənin 
yenidənqurma layihəsinin təqdimatı və yeni texnologiya əsa-
sında işləyəcək sobanın təməlqoyma mərasimi olmuşdur. 
Azərbaycan prezidenti İlham Əliyev mərasimdə iştirak et-
mişdir. 
Müəssisənin kollektivi dövlətimizin başçısını hərarətlə 
qarşıladı. 
Prezident İlham Əliyevə əvvəlcə müəssisə və onun yenidən 
qurulması layihəsi haqqında ətraflı məlumat verildi. Bildirildi 
ki, «Qaradağ Sement» ASC 1951-ci ildə istifadəyə verilmiş və 
1999-cu ildə özəlləşdirilmiş Qaradağ sement zavodunun 
bazasında yaradılmışdır. Hazırda müəssisənin səhmlərinin 69,4 
faizi İsveçrənin Holsim şirkətinə, 10 faizi Azərbaycan 
İnvestisiya Şirkətinə, 10 faizi Avropa Yenidənqurma və İnkişaf 
Bankına, 10,6 faizi isə minə yaxın fiziki şəxsə məxsusdur. 
Son 10 ildə görülmüş modernləşdirmə işləri nəticəsində 
«Qaradağ Sement» Azərbaycanda yüksək keyfiyyətli, həm yerli, 
həm də beynəlxalq standartlara cavab verən məhsul və 
xidmətlər təklif edən müəssisəyə çevrilmişdir. Daxili tələbatın 
əksər hissəsini ödəyir. Burada istehsal edilən sementdən 
irimiqyaslı tikinti işlərində istifadə olunur. Müəssisə ildə 1,3 
milyon ton sement istehsal edir. 
«Qaradağ Sement» ASC yeni texnologiyaların tətbiqi, ətraf 
mühitə təsirin azaldılması və istehsalı artırmaq istiqamətində 
tədbirlər görür. Yeni texnologiyalı sobanın inşası da belə 
 275 
layihələrdəndir. Layihə çərçivəsində əsas tikinti işlərinə 
başlanılmışdır. Quru istehsal texnologiyası müasir dövrdə sement 
sənayesində ən qabaqcıl texnologiya hesab olunur. Yanacağa 
qənaətə və ətraf mühitə minimum təsirinə görə Avropa məkanında 
məhz bu texnologiyaya üstünlük verilir. Ümumi dəyəri təqribən 
400 milyon dollar olan bu layihə Azərbaycanın qeyri-neft 
sektorunda ən böyük layihələrdən biri olacaqdır. Müəssisədə 
yenidənqurma işləri 2011-ci ildə başa çatacaqdır. Yeni sobada 
gündə 4 min ton klinker istehsal ediləcəkdir. Yenidənqurmadan 
sonra klinker istehsalı ildə 0,8 milyon tondan 1,2 milyon tona, 
sement istehsalı isə 1,3 milyon tondan 1,7 milyon tona 
çatdırılacaqdır. Bütövlükdə zavodun illik istehsal gücü təxminən 
31 faiz artacaqdır. Yeni texnologiya atmosferə buraxılan 
tullantıların əhəmiyyətli dərəcədə azalmasına səbəb olacaq və 
müəssisənin fəaliyyətinin ətraf mühitə təsirini azaldacaqdır. Eyni 
zamanda, elektrik enerjisi sərfinin 50 faizdən azalacağı gözlənilir. 
Prezident İlham Əliyev zavodun yenidənqurmadan sonrakı 
vəziyyətini əks etdirən maketə baxdı. 
Sonra yeni sobanın təməlqoyma mərasimi oldu. Dövlətimizin 
başçısı gilizi təmələ qoydu, özülə beton qarışığı töküldü. 
Prezident İlham Əliyev mərasimdə nitq söylədi. 
 
Azərbaycan prezidenti İlham Əliyevin nitqi  
 
 Əziz dostlar! 
Bu gün çox əlamətdar bir gündür. Bu gün biz yeni, böyük 
sement zavodunun təməl daşını qoyduq və bu münasibətlə mən 
sizin hamınızı ürəkdən təbrik edirəm. 
Bu əlamətdar hadisə bir də onu göstərir ki, Azərbaycan çox 
uğurla inkişaf edir, ölkəmizdə bütün sahələrdə iqtisadiyyat 
güclənir. Xüsusilə indiki böhran şəraitində Azərbaycanda xarici 
sərmayələrlə yeni, böyük, 300 milyon avrodan artıq dəyəri olan 
sement zavodunun təməlinin qoyulması çox böyük hadisədir. Bu 
onu göstərir ki, Azərbaycan dövləti xarici investisiyaların cəlb 
edilməsi üçün əlavə tədbirlər görür. Bu həm də onun göstəricisidir 
 276 
ki, Azərbaycanda qeyri-neft sektorunun inkişafı üçün çox gözəl 
imkanlar var və tikiləcək sement zavodunun timsalında biz 
bunu görürük. 
Azərbaycan etibarlı tərəfdaşdır. Bu layihədə əsas rolu 
oynayan İsveçrənin tanınmış Holsim şirkəti artıq 10 ilə yaxındır 
ki, Azərbaycanda işləyir, fəaliyyət göstərir. 10 ildən sonra yeni 
layihənin həyata keçirilməsi üçün görülən işlər onu göstərir ki, 
Azərbaycan xarici sərmayələrin qoyuluşu üçün, sözün əsl 
mənasında, çox gözəl bir yerdir. Bu layihə müştərək layihədir. 
Qeyd etdiyim kimi, burada əsas aparıcı rolu Holsim şirkəti 
oynayır.  Avropa Yenidənqurma və İnkişaf Bankı layihədə həm 
investor, həm də maliyyə mənbəyinin təşkili ilə bağlı çıxış edən 
qurum kimi fəaliyyət göstərir. Azərbaycan İnvestisiya Şirkəti 
layihədə öz payına malikdir və bu da çox gözəl əlamətdir. Bir 
müddət əvvəl yaradılmış Azərbaycan İnvestisiya Şirkəti məhz 
belə layihələrin həyata keçirilməsi üçündür və Azərbaycana 
lazım olan sahələrə investisiyaların cəlb edilməsi ilə məşğuldur. 
Əminəm ki, Azərbaycan İnvestisiya Şirkətinin belə böyük 
layihədə iştirak etməsi onun gələcək fəaliyyəti üçün də çox 
yaxşı təcrübə olacaqdır. 
Bir sözlə, bütün bu gözəl mənzərə – yəni həm xarici şir-
kətlərin marağı, beynəlxalq maliyyə qurumlarının Azərbaycana 
böyük məbləğdə kreditlər ayırması, həm də yerli şirkətlərin bu 
işlərdə iştirakı –  bu zavodun tikintisində podratçı şəklində 
çoxsaylı yerli şirkətlər də iştirak edəcəkdir – bir də onu göstərir 
ki, Azərbaycanda son illər ərzində aparılan iqtisadi islahatlar, 
sənayeləşdirmə siyasəti və inkişafla bağlı bütün görülən 
tədbirlər öz nəticəsini verməkdədir. 
Bu  ən müasir texnologiyalara malik olacaq zavodda çoxsaylı 
yerli vətəndaşlar işləyəcəklər. Həm zavodun tikintisində, həm də 
sonra istismarında Azərbaycan vətəndaşları işləyəcək . Bildiyiniz 
kimi, son 5 il ərzində Azərbaycanda 766 min yeni iş yerləri 
açılmışdır ki, onların 547 mini daimi iş yerləridir. Azərbaycanda 
qeyri-neft sektorunun inkişafında bu zavodun böyük rolu olacaqdır. 
 277 
Böyük qürur hissi ilə deyə bilərəm ki, böhrana baxmayaraq, bu ilin 
birinci rübündə Azərbaycanda qeyri-neft sektoru 14 faiz artıbdır. 
Dünyada iqtisadiyyat tənəzzülə uğrayır, sənaye istehsalı aşağı düşür. 
Ölkələr çətin vəziyyətə düşür, xarici maliyyə yardımına ehtiyacları artır. 
Ancaq Azərbaycan həm maliyyə baxımından, həm də yerli resurslar 
baxımından özünü təmin edən ölkədir. İqtisadi inkişaf baxımından 
birinci rübdəki artım bir daha göstərir ki, bizim ölkəmiz uzunmüddətli 
inkişaf strategiyasını düzgün seçibdir. Aparılan iqtisadi islahatlar 
Azərbaycana böyük mənfəət gətiribdir. 
 2008-ci ilin yekunlarına görə Dünya Bankı Azərbaycanı bir 
nömrəli islahatçı ölkə kimi təqdim edibdir. Bu, Azərbaycanda 
görülən işlərin bariz nümunəsidir. Ən gözəl nümunə görülən işlər, 
tikilən zavodlar, fabriklər, açılan iş yerləridir. Bir daha demək 
istəyirəm ki, bizim bütün səylərimiz buna yönəldilibdir. Əgər 
əvvəlki illərdə bəziləri bizim uğurlarımızı daha çox enerji amili ilə, 
neft amili ilə bağlayırdısa, artıq bu gün hər kəsə bəllidir ki, uğurların 
əsas səbəbi düşünülmüş siyasət, iqtisadi islahatlar, siyasi islahatlar, 
xarici şirkətlərlə uğurlu əməkdaşlığımızdır.  
Bir daha demək istəyirəm ki, bu zavodun tikintisinin çox 
böyük mənası var. Hər bir müəssisənin tikintisi məni sevindirir, 
ancaq belə nəhəng – həm maliyyə baxımından, həm istehsal 
gücü baxımından nəhəng, dünya miqyaslı zavodun tikintisi, özü 
də böhranlı bir durumda xüsusi məna daşıyır. Əminəm ki, siz də 
mənim fikirlərimə şəriksiniz. 
Biz artıq sübut etmişik ki, öz gücümüzlə yaşaya və sürətlə 
inkişaf edə bilərik. Son 5 il ərzində – 2004–2008-ci ildə Azər-
baycandakı  iqtisadi inkişaf  heç bir başqa ölkədə olmamışdır. 5 il-
də iqtisadiyyat 2,6 dəfə artıb, büdcə xərcləri 10 dəfədən çox 
artıbdır. Yoxsulluğun səviyyəsi kəskin şəkildə aşağı düşübdür. 
İşsizliklə bağlı problemlərin böyük əksəriyyəti öz həllini tapıbdır. 
Azərbaycanda böyük infrastruktur layihələri icra olunur.  
Bu zavodun tikintisi onu göstərir ki, Azərbaycanın gələcəyinə, 
iqtisadiyyatın inkişafına xarici investorlar tərəfindən böyük inam var. 
Biz elə etməliyik ki, sement istehsalı da Azərbaycanın tam tələbatını 
ödəsin. İndi biz idxaldan asılıyıq, amma bu zavodun tikintisi, digər 
 278 
zavodların tikintisi bu asılılığı azaldacaq və  vaxt gələcək, sement 
istehsalı ölkənin bütün tələbatını təmin edəcəkdir. 
Hazırda illik tələbat, istehlak olunan sementin həcmi 3,7 milyon 
tondur. Gələcəkdə bu artacaq və biz bu artıma hazır olmalıyıq. Bugünkü 
gün həm də ona görə əlamətdardır ki, Azərbaycanda həyata keçirilən 
nəhəng tikinti-quraşdırma, infrastruktur layihələri artıq bütün iqtisa-
diyyata təkan veribdir. Daha çox dövlət investisiyaları hesabına tikilən 
yollar, körpülər, binalar, müəssisələr tikinti sektorunun inkişafına böyük 
təkan verir, tələbat artır. Əgər bu infrastruktur layihələri olmasaydı, 
Azərbaycanın iqtisadiyyatı sürətlə inkişaf etməsəydi, bəlkə də bu zavod 
tikilməzdi. Yaxud da ki, 10 ildən sonra tikilərdi. Bu gün isə buna tələbat 
var. Xarici şirkətlər hər şeyi düzgün ölçüb-biçirlər. Onlar öz maliyyə 
proqramlarını çox böyük təhlildən sonra icra edirlər. Holsim kimi 
transmilli şirkətin müxtəlif ölkələrdə zavodları da var, fəaliyyəti də var. 
Azərbaycanın bir prioritet ölkə kimi onlar tərəfindən seçilməsi göstərir 
ki, Azərbaycana inam böyükdür. Mən çox şadam ki, bu gözəl gündə biz 
zavodun təməlinin qoyulmasında bərabər iştirak edirik. Əminəm ki, bu, 
Azərbaycanın dünya birliyinə, dünya iqtisadiyyatına inteqrasiya 
proseslərinə güclü təkan verəcəkdir.  
Əziz dostlar, mən sizin hamınızı bu əlamətdar hadisə müna-
sibətilə bir daha ürəkdən təbrik etmək istəyirəm. Layihədə 
iştirak edən bütün şirkətlərə uğurlar arzulayıram. Mənə verilən 
məlumata görə, zavodun  fəaliyyətə başlaması 2 ildən sonra 
nəzərdə tutulur. Əminəm ki, zavod yüksək keyfiyyətlə və 
vaxtında tikiləcək və biz sizinlə bərabər onun açılışında iştirak 
edəcəyik. 
Bir daha sizi təbrik edir, sizə yeni-yeni uğurlar arzulayıram. 
 
 279 
 
 
 
 
 
İRAQIN TURİZM VƏ TARİXİ ABİDƏLƏR NAZİRİ 
KAHTAN ABBAS NOMAN ƏL-CUBURİ 
ALAVADİNİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
Prezident sarayı 
 
15 aprel 2009-cu il 
 
Azərbaycan Respublikasının Prezidenti İlham Əliyev 
aprelin 15-də İraqın Turizm və Tarixi Abidələr naziri Kahtan 
Abbas  Noman əl-Cuburi Alavadinin başçılıq etdiyi nümayəndə 
heyətini qəbul etmişdir. 
Dövlətimizin başçısı Azərbaycanın İraqla münasibətlərin 
inkişaf etdirilməsində və fəal əməkdaşlıq əlaqələrinin geniş-
ləndirilməsində maraqlı olduğunu bildirdi. Qarşılıqlı səfərlə-
rin əhəmiyyətinə toxunan prezident İlham Əliyev əlaqələrin 
inkişaf etdirilməsi üçün yaxşı imkanların mövcudluğunu vur-
ğuladı. Dövlətimizin başçısı ümidvar olduğunu bildirdi ki, 
İraqın Turizm və Tarixi Abidələr nazirinin başçılıq etdiyi 
nümayəndə heyətinin səfəri iki ölkənin müvafiq qurumları 
arasında əməkdaşlıq imkanlarını nəzərdən keçirmək və Azər-
baycanla tanışlıq baxımından əhəmiyyətli olacaqdır. 
İraqın Turizm və Tarixi Abidələr naziri Kahtan Abbas 
Noman əl-Cuburi Alavadi İraq prezidenti Cəlal Tələbaninin 
və Baş nazir Nuri əl-Malikinin salamlarını dövlətimizin baş-
çısına çatdırdı. Ölkəmizə səfərindən məmnunluğunu bildirən 
qonaq İraqın çətin vaxtlarında Azərbaycan xalqının 
göstərdiyi dəstəyi minnətdarlıq hissi ilə xatırlatdı. Kahtan 
Abbas Noman əl-Cuburi Alavadi Azərbaycanın və İraqın 
 280 
turizm və tarixi abidələr sahəsində əməkdaşlığını müzakirə 
etmək üçün bu səfərin yaxşı imkan yaratdığını söylədi. 
Dövlətimizin başçısı İraq prezidenti Cəlal Tələbaninin və 
Baş nazir Nuri əl-Malikinin salamlarına görə minnətdar-
lığını bildirdi, onun da salamlarını İraqın prezidentinə və 
Baş nazirinə çatdırmağı xahiş etdi. 
 
 
 
 281 
 
 
 
CƏNUBİ AFRİKA RESPUBLİKASININ 
PREZİDENTİ ZATİ-ALİLƏRİ  
CƏNAB KQALEMA PETRUS MOTLANTEYƏ 
 
Hörmətli cənab Prezident! 
Ölkənizin milli bayramı – Azadlıq günü münasibətilə Sizi 
və bütün xalqınızı ürəkdən təbrik edirəm. 
Ümidvaram ki, Azərbaycan Respublikası ilə Cənubi Afrika 
Respublikası arasında dostluq və əməkdaşlıq münasibətləri 
xalqlarımızın rifahı naminə inkişaf edəcək və 
möhkəmlənəcəkdir. 
Sizə ən xoş arzularımı yetirir, xalqınıza əmin-amanlıq və 
firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 15 aprel 2009-cu il 
 
 
 282 
 
 
 
İSRAİL DÖVLƏTİNİN PREZİDENTİ 
ZATİ-ALİLƏRİ  
CƏNAB ŞİMON PERESƏ 
 
Hörmətli cənab Prezident! 
İsrail Dövlətinin milli bayramı – Müstəqillik günü 
münasibətilə Sizi və xalqınızı ürəkdən təbrik edirəm. 
Ümidvaram ki, Azərbaycan ilə İsrail arasındakı dostluq və 
əməkdaşlıq münasibətləri xalqlarımızın mənafelərinə uyğun 
olaraq bundan sonra da inkişaf edəcək və genişlənəcəkdir. 
Sizə ən xoş arzularımı yetirir, dost xalqınıza sülh və tərəqqi 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 15 aprel 2009-cu il 
 
 
 
 
 
 283 
 
 
 
ROMA PAPASI XVI BENEDİKT   
HƏZRƏTLƏRİNƏ 
 
Zati-müqəddəsləri! 
Tacqoyma gününüz münasibətilə şəxsən öz adımdan və 
Azərbaycan xalqı adından Sizə ən səmimi təbriklərimizi 
yetirməkdən məmnunluq duyuram. 
Ümidvaram ki, Azərbaycan ilə Vatikan arasındakı dostluq 
və əməkdaşlıq münasibətlərinin inkişafı daim ümumbəşəri 
dəyərlərin, insanlar arasında qarşılıqlı anlaşmanın və 
həmrəyliyin bərqərar olmasına töhfələr verəcəkdir. 
Belə bir əlamətdar gündə Sizə möhkəm cansağlığı, ali 
xidmətinizdə uğurlar, həmməzhəblərinizə sülh və rifah 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 15 aprel 2009-cu il 
 
 
 284 
 
 
 
NİDERLAND KRALİÇASI  
ÜLYAHƏZRƏT BEATRİKSƏ 
 
Ülyahəzrət! 
Niderlandın milli bayramı – Kraliça günü münasibətilə 
Sizi və Sizin simanızda bütün xalqınızı ürəkdən təbrik edirəm. 
Biz Azərbaycan–Niderland münasibətlərinə böyük əhəmiy-
yət veririk. Əminəm ki, əlaqələrimizi hərtərəfli inkişaf 
etdirmək, dostluq və əməkdaşlığımızı möhkəmləndirmək isti-
qamətində bundan sonra da ardıcıl səylər göstərəcəyik. 
Bu əlamətdar gündə Sizə ən xoş arzularımı yetirir, möhkəm 
cansağlığı, işlərinizdə uğurlar, dost Niderland xalqına sülh və 
tərəqqi diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 15 aprel 2009-cu il  
 285 
  
 
 
ABŞ DÖVLƏT KATİBİNİN MÜŞAVİRİ,  
ATƏT-in MİNSK QRUPUNUN HƏMSƏDRİ 
MƏTYU BRAYZƏ İLƏ GÖRÜŞ   
 
Prezident sarayı  
 
15 aprel 2009-cu il 
   
Azərbaycan Respublikasının Prezidenti İlham Əliyev 
aprelin 15-də ABŞ Dövlət katibinin Cənubi Qafqaz və Mərkəzi 
Asiya regionu üzrə müşaviri, ATƏT-in Minsk qrupunun ABŞ-
dan olan həmsədri Mətyu Brayzəni qəbul etmişdir. 
Görüşdə Ermənistan–Azərbaycan, Dağlıq Qarabağ müna-
qişəsinin nizama salınması ilə bağlı məsələlər ətrafında fikir 
mübadiləsi aparılmışdır. 
 
 
 
 
 
 
 286 
 
 
 
 
AZƏRBAYCAN  RESPUBLİKASININ 
PREZİDENTİ İLHAM ƏLİYEVİN MOSKVAYA 
İŞGÜZAR SƏFƏRİ  
 
16 aprel 2009-cu il 
  
Azərbaycan Respublikasının Prezidenti İlham Əliyev 
aprelin 16-da Moskvaya işgüzar səfərə yola düşmüşdür. 
Azərbaycan prezidentini Heydər Əliyev Beynəlxalq Aeropor-
tunda Prezidentin İcra Aparatının rəhbəri Ramiz Mehdiyev, 
Bakı Şəhər İcra Hakimiyyətinin başçısı Hacıbala Abutalıbov 
yola saldılar. 
                                      
                                  * * * 
Aprelin 16-da Azərbaycan prezidenti İlham Əliyev Rusiya 
Federasiyasına işgüzar səfərə gəlmişdir. 
Moskvanın «Vnukovo-2» hava limanında Azərbaycan döv-
lətinin başçısını və onun xanımı Mehriban Əliyevanı Rusiyanın 
yüksək vəzifəli dövlət və hökumət nümayəndələri qarşıladılar. 
Prezident İlham Əliyev hava limanından onun üçün ayrılmış 
iqamətgaha yola düşdü. 
 
 
 
 
 
 
 
 
 
 
 287 
 
 
 
 
AZƏRBAYCAN RESPUBLİKASININ PREZİDENTİ 
İLHAM ƏLİYEVİN VƏ RUSİYA 
FEDERASİYASININ PREZİDENTİ DMİTRİ 
MEDVEDEVİN  GÖRÜŞÜ 
 
Moskva  
 
17 aprel 2009-cu il 
 
Aprelin 17-də Rusiya prezidentinin Moskva ətrafındakı 
Barvixa iqamətgahında Azərbaycan prezidenti İlham Əliyevin 
və Rusiya prezidenti Dmitri Medvedevin görüşü olmuşdur. 
D m i t r i   M e d v e d e v (RF Prezidenti): Hörmətli İlham 
Heydər oğlu, Sizi bir daha salamlayıram. Bizim aramızda yaxşı 
münasibətlər yaranmışdır: müntəzəm görüşürük, ən müxtəlif 
məsələləri müzakirə edirik ki, bu da heç şübhəsiz, ölkələrimiz 
arasında hərtərəfli əlaqələrin inkişafı üçün çox vacibdir. 
Sizi rəqəmlərlə yormaq fikrində deyiləm, özünüz onları 
yaxşı bilirsiniz. Lakin hər halda, biz keçən ili ticarət-iqtisadi 
baxımından çox yaxşı göstəricilərlə başa vurmuşuq. Əmtəə 
dövriyyəsinin həcmi 40 faiz artmışdır. Əlbəttə, bu il vəziyyət 
xeyli mürəkkəb olacaqdır. Bizim vəzifəmiz əldə edilən uğurları 
saxlamağa çalışmaqdır. Xüsusən ona görə ki, biz bu uğurlara 
təkcə enerji daşıyıcılarının mübadiləsi hesabına nail olmamışıq. 
Əmtəə dövriyyəsinin keyfiyyətcə artması xüsusilə 
əhəmiyyətlidir. Biz müsbət iqtisadi dinamikanı hətta iqtisadi 
böhran şəraitində də qoruyub saxlamağa çalışacağıq. 
Mədəniyyət və humanitar sahələrdə də bir sıra sevindirici 
hadisələr olmuşdur. Bu yaxınlarda Bakıda İnformasiya-
Mədəniyyət Mərkəzi, Moskva Dövlət Universitetinin filialı 
açılmışdır. Bizim Linqvistika Universiteti nəzdində xüsusi 
 288 
Azərbaycan Dili və Mədəniyyəti Mərkəzi açılmışdır. Əlbəttə, 
bunlar münasibətlərimizə çox yaxşı təsir göstərir, bizi daha sıx 
birləşdirir. 
Moskvaya xoş gəlmisiniz! Sizi görməyə çox şadam. 
İ l h a m   Ə l i y e v: Bu Sizinlə görüşmək və Sizin qeyd 
etdiyiniz kimi, çox yaxşı inkişaf etməkdə olan ikitərəfli 
münasibətlər barədə fikir mübadiləsi aparmaq üçün yaxşı 
imkandır. Zənnimcə, bizim şəxsi dostluq münasibətlərimiz də 
burada az rol oynamır. 
Bizim münasibətlərimizin dinamik inkişafı həm iqtisadiy-
yatda, həm də qarşılıqlı siyasi əlaqələrdə öz səmərəsini verir. 
Əlbəttə, qlobal böhran əmtəə dövriyyəsinin həcminə təsir 
göstərmişdir, lakin 2009-cu ilə qədər əmtəə dövriyyəsinin 
dinamikası çox  xoş təsir bağışlayırdı. Biz artıq real surətdə 3 
milyard dollar səviyyəsinə yaxınlaşırıq. Əminəm ki, bütün 
çətinliklərə baxmayaraq, 2009-cu il bu mənada çox müsbət 
olacaq, çünki həm əməkdaşlıq sahələri genişlənir, həm də əmtəə 
dövriyyəsinin strukturu yaxşılaşır. Bu, ölkələrimiz arasında olan 
möhkəm siyasi münasibətlərin nəticələridir və bütün başqa 
sahələrə də təsir göstərir. Bakıda həm Moskva Dövlət 
Universitetinin filialının, həm də Rusiya İnformasiya-
Mədəniyyət Mərkəzinin açılması – bu hadisələr bizim axırıncı 
görüşümüzdən sonra baş vermişdir – onu göstərir ki, bizim 
razılığa gəldiyimiz hər bir məsələ praktikada həyata keçirilir. 
Əlbəttə, biz bütün sahələrdə əməkdaşlığın daha da 
genişlənəcəyinə ümid edirik. Rusiya Azərbaycanın dostu, 
qonşusu, strateji tərəfdaşıdır. Biz əməkdaşlığımızı strateji 
tərəfdaşlıq ruhunda davam etdirmək niyyətindəyik. 
D m i t r i   M e d v e d e v: Belə də edəcəyik. 
 
 
 
 
 
 
 289 
 
 
AZƏRBAYCAN VƏ RUSİYA  
PREZİDENTLƏRİNİN BƏYANATLARLA 
ÇIXIŞLARI  
 
17 aprel 2009-cu il 
 
Aprelin 17-də Azərbaycan prezidenti İlham Əliyevin və 
Rusiya prezidenti Dmitri Medvedevin görüşündən sonra dövlət 
başçılarının mətbuat konfransı olmuşdur. Prezidentlər əvvəlcə 
bəyanatlarla çıxış etmişlər. 
 
Rusiya prezidenti Dmitri Medvedevin bəyanatı 
 
Hər vaxtınız xeyir, hörmətli xanımlar və cənablar! 
Mən bugünkü görüşümüzün əvvəlində bir neçə kəlmə de-
mək istəyirəm. Əlbəttə, mən İlham Heydər oğlu ilə Moskvada 
yenidən keçirilən görüşümüzdən çox şadam. Bu gün artıq bu 
barədə danışmışıq, bizim aramızda həqiqətən səmimi dostluq 
münasibətlərimiz var və bu, heç şübhəsiz, ölkələrimizin dolğun, 
tamformatlı, strateji tərəfdaşlıq münasibətləri qurmasına kömək 
edir. Bu indi belədir və ümid edirəm ki, gələcəkdə də belə 
olacaqdır. 
Biz ikitərəfli əməkdaşlığımızın əsas məsələləri, ticarət-
iqtisadi əlaqələr barədə söhbət etmişik. Əlbəttə, son vaxtlar biz, 
belə deyək, nəyəsə nail olmuşuq və bu tamamilə konkret 
rəqəmlərlə ifadə olunur. Müxtəlif hesablamalara görə, 
ölkələrimiz arasında əmtəə dövriyyəsinin həcmi 3 milyard 
dollara yaxındır. Əmtəə dövriyyəsinin strukturu da vacibdir. 
Buraya təkcə son illərdə qiyməti müntəzəm qalxan enerji 
daşıyıcıları daxil deyil – bunun hesabına əmtəə dövriyyəsinin 
həcmi artırdı. Bu həm də başqa rəqəmləri, ən müxtəlif 
istiqamətlərdə görülən işləri, texnoloji təyinatlı məhsulların 
göndərilməsini, nəqliyyatı, kağız-sellüloz sənayesini, bir sözlə, 
 290 
ən müxtəlif istiqamətləri əhatə edir. Əlbəttə, indi ən başlıcası 
əldə edilmiş tempi qoruyub saxlamaq, iqtisadi problemlər 
nəticəsində əmtəə dövriyyəsinin azalmasına yol verməməkdir. 
Hərçənd, təbii ki, bu problemlər bizim iqtisadiyyatlara təsir 
göstərir. 
Həm adlarını çəkdiyim sahələrdə, həm də energetika 
sahəsində, qaz nəqli sahəsində əməkdaşlıq, Azərbaycan neftinin 
ixracı, Bakı–Novorossiysk boru kəməri vasitəsilə nəqli kimi 
ənənəvi məsələlərdə yaxşı perspektiv imkanlar var. Bir sözlə, 
artıq işlədiyimiz və gələcəkdə işləyə biləcəyimiz bütün 
istiqamətlərdə perspektivlər var. 
Lakin bizim humanitar əlaqələrimiz də az əhəmiyyət kəsb 
etmir və son illərdə bu sahədə çox iş görülmüşdür. Mən açıq 
demək istəyirəm, bu sahədə Azərbaycan prezidentinin birbaşa 
xidmətləri var və biz görülən işləri çox yüksək qiymətləndiririk, 
başa düşürük ki, bu həm Rusiyanın, həm də Azərbaycanın 
maraqlarına uyğundur. 
Əlbəttə, Bakıda İnformasiya-Mədəniyyət Mərkəzinin və 
Moskva Universitetinin filialının açılması da xalqlarımız 
arasında qarşılıqlı anlaşmanın möhkəmlənməsinə kömək edir və 
ən başlıcası, onu göstərir ki, bizi birləşdirən, bütün istiqamətlər 
üzrə əlaqələrin inkişafına kömək edən ümumi dəyərlərə sadiqik. 
Ona görə də bu hansısa mühafizəkar təmaslar, sadəcə, 
diplomatik protokola hörmət deyil ki, biz mədəni əlaqələri 
inkişaf etdiririk. Bu, həqiqətən əməkdaşlığın çox mühüm 
sahələridir. Bir neçə il əvvəl Azərbaycanda «Rusiya İli» və 
Rusiyada «Azərbaycan İli» keçirilmişdir. O vaxt mən 
hökumətdə işləyəndə bununla məxsusi məşğul olmuşdum. 
Hesab edirəm ki, bu hadisələr uğurlu olmuşdur və biz bundan 
sonra da humanitar, mədəni əlaqələrin möhkəmləndirilməsi ilə 
məşğul olmalıyıq. 
Əlbəttə, biz beynəlxalq vəziyyət, regional problemlər barədə 
də danışdıq. Dağlıq Qarabağ probleminin həlli haqqında, 
əvvəllər müzakirə etdiyimiz yanaşmalar haqqında, o cümlədən 
burada, bizim təmaslarımızın gedişində, keçən il noyabrın 2-də 
 291 
Moskva Bəyannaməsinin imzalanması gedişində yaranmış 
fikirlərin həyata keçirilməsinin zəruri olması, cari perspektivlər 
barədə danışdıq.  
Biz vaxtımızın bir hissəsini beynəlxalq məsələlərin müzaki-
rəsinə, iqtisadi böhranın aradan qaldırılması yollarına, bir sözlə, 
hazırda, demək olar ki, bütün dövlətlərin gündəliyində olan 
məsələlərə həsr etdik. Mən çox məzmunlu dialoqa görə İlham 
Heydər oğluna bir daha təşəkkürümü bildirmək istəyirəm. Bu 
dialoq həqiqətən çox səmimi ahəngi ilə səciyyələnir, biz 
asanlıqla dil tapırıq, haqqında söhbət etdiyimiz məsələlərin, 
demək olar, hamısı barədə mövqelərimiz çox yaxındır. Bu isə 
ölkələrimizi bir-birinə bağlayan xüsusi strateji münasibətlərin 
davam etdirilməsinə təminatdır. 
Sağ olun. 
 
Azərbaycan prezidenti İlham Əliyevin bəyanatı  
 
Sağ olun, Dmitri Anatolyeviç! Əvvələn, məni Moskvaya 
səfərə dəvət etdiyinizə görə, Sizinlə ünsiyyətdə olmaq və həm 
ikitərəfli münasibətlərə, həm də regional problemlərə aid 
mühüm məsələləri müzakirə etmək imkanına görə Sizə bir daha 
təşəkkür etmək istəyirəm. Siz artıq qeyd etdiniz ki, biz qarşılıqlı 
maraq doğuran məsələlər barədə çox səmimi, açıq fikir 
mübadiləsi apardıq. 
Rəhbərlər arasında münasibətlər xeyli dərəcədə ölkələr 
arasında münasibətləri də müəyyən edir. Çox fərəhli haldır ki, 
Rusiya ilə Azərbaycan arasında dostluq münasibətləri 
prezidentlər arasındakı münasibətlərdə də müşahidə olunur. Biz 
hər bir görüşdən maksimum səmərəli istifadə edib, müzakirəsi 
tələb olunan bütün məsələləri çox səmimi şəraitdə müzakirə 
edirik. Hər dəfə də əmin oluruq ki, hansısa şəkildə operativ 
müdaxilə tələb edə biləcək məsələlərin sayı getdikcə azalır. 
Bizim ölkələr arasında heç bir problem yoxdur, müzakirəsi və 
həlli tələb olunan məsələlər isə operativ şəkildə həll edilir. 
 292 
Dmitri Anatolyeviç bizim bu gün müzakirələrimizin 
gündəliyində duran məsələləri qeyd etdi, gündəliyimiz isə 
kifayət qədər geniş idi. Həm ikitərəfli əməkdaşlıqda, həm də 
regional məsələlərdə Rusiyanın və Azərbaycanın baxışları bir 
çox cəhətdən üst-üstə düşür. 
Ölkələrimiz arasında münasibətlərin necə inkişaf etməsi bizi 
çox sevindirir. Çox möhkəm siyasi və müqavilə-hüquqi baza 
mövcuddur və keçən ilin yayında Bakıda imzalanmış «Dostluq 
və strateji tərəfdaşlıq haqqında» müqavilə fəaliyyətin və 
əməkdaşlığın bütün sahələrini əhatə edir. 
Bizim münasibətlərimizi məhz strateji tərəfdaşlıq termini ilə 
ifadə etmək olar. Biz iqtisadiyyatda da yaxşı nəticələr olduğunu 
görürük. Böhrana baxmayaraq, ölkələrimiz arasında əmtəə 
dövriyyəsi çox cüzi həcmdə azalmışdır. Ümid edirəm ki, 
gələcəkdə, böhran aradan qaldırılandan sonra iqtisadi 
münasibətlərimizin uğurlu inkişafı davam edəcəkdir. 
Biz energetika sahəsində qarşılıqlı əlaqələrə dair məsələləri 
çox ətraflı müzakirə etdik. Əlbəttə, neft və qaz hasilatçısı və 
ixracçısı kimi, həm Rusiya, həm də Azərbaycan öz enerji 
təhlükəsizliyini və enerji maraqlarını maksimum dərəcədə təmin 
etməyə çalışır. Təbii ki, hasilatçılar kimi, bu istiqamətdə bizim 
məqsədlərimiz ümumidir. 
Biz Dağlıq Qarabağ münaqişəsinin həlli məsələlərini ətraflı 
müzakirə etdik və ümid edirik ki, Ermənistanla Azərbaycan 
arasında danışıqların davam etdirilməsi regionumuzda sülhün 
bərqərar olmasına gətirib çıxaracaq, bu münaqişə ATƏT-in 
qərarlarına və Birləşmiş Millətlər Təşkilatı Təhlükəsizlik 
Şurasının qətnamələrinə müvafiq olaraq, beynəlxalq hüququn 
prinsipləri və normaları əsasında həll ediləcəkdir. 
Humanitar əməkdaşlıq münasibətlərimizin çox mühüm 
sahəsidir və biz bu sahədəki mövcud dinamikanı böyük razılıq 
hissi ilə qeyd edirik, ən başlıcası isə odur ki, qəbul olunan bütün 
qərarlar yerinə yetirilir. Dmitri Anatolyeviç qeyd etdi ki, Bakıda 
MDU-nun filialının, Rusiya Mədəniyyəti Mərkəzinin açılması 
həm bizim ölkə üçün və əminəm, həm də Rusiya üçün və 
 293 
ümumiyyətlə, xalqlarımız arasında daha artıq qarşılıqlı anlaşma 
üçün mühüm hadisələrdir. 
Onu da deməliyəm ki, bir qədər əvvəl Bakıdakı Rus Dram 
Teatrı, demək olar, təzədən tikilmişdir. Bu teatrın çox böyük 
ənənələri və ölkəmizdə çox sadiq pərəstişkarları var. 
Ümumiyyətlə, tədrisin rus dilində olduğu məktəblərin sayı 
humanitar sahədə münasibətləri yəqin ki, hər şeydən yaxşı 
səciyyələndirə bilər. Azərbaycanda yüzlərlə belə məktəb var. 
Azərbaycanda rus dilinə və rus mədəniyyətinə münasibət həmişə 
çox xeyirxah, çox səmimi olmuşdur və biz şadıq ki, bu, indi də 
davam edir. Xalqlarımız arasında münasibətlər ölkələrimiz 
arasında münasibətlərin ayrılmaz tərkib hissəsidir. 
Ümumən, sözümü yekunlaşdıraraq, bugünkü fikir müba-
diləsindən çox məmnun qaldığımı bildirmək istəyirəm. Əminəm 
ki, bu görüş münasibətlərimizin daha da inkişafına, 
yaxınlaşmasına kömək edəcəkdir. Rusiya və Azərbaycan 
prezidentləri arasında görüşlər müntəzəm xarakter daşıyır və bu 
bizim münasibətlərimizin inkişafında dinamikanın saxlan-
masına daim imkan yaradır. 
Dmitri Anatolyeviç, qonaqpərvərliyə görə, səmimi qəbula 
görə, dəvətə görə Sizə bir daha çox minnətdaram. Ümid edirəm 
ki, yenidən həm Azərbaycanda, həm də Rusiyada görüşəcəyik. 
 
* * * 
 
Dövlət başçıları bəyanatlarla çıxış etdikdən sonra mətbuat 
konfransında jurnalistlərin suallarına cavab verdilər  
 
AzərTAc-ın  m ü x b i r i: Rusiya danışıqlar prosesinin 
fəal iştirakçısıdır. Sizin təşəbbüsünüzlə Azərbaycan və 
Ermənistan prezidentlərinin görüşü keçirilmiş, Moskva 
Bəyannaməsi imzalanmışdır. Rusiya gələcəkdə hansı addım-
ları atmağı planlaşdırır? Rusiya tərəfindən hansısa yeni 
təşəbbüslər gözləmək olarmı? 
 294 
D m i t r i   M e d v e d e v: Bəli, biz həqiqətən çox istərdik 
ki, Dağlıq Qarabağ münaqişəsinin həllinə dair danışıqlarda 
maksimum irəliləyiş olsun. Noyabr ayında məhz burada, bu 
binada görüş keçirilməsi, Moskva Bəyannaməsinin imzalanması 
ən azı onu göstərir ki, biz irəliləyə bilərik, tərəflər bir-birinin 
dəlillərini eşidir və perspektivlər var. Azərbaycan prezidentinin 
indicə dediyi kimi, problemin həllində  beynəlxalq hüquq 
normalarına, Birləşmiş Millətlər Təşkilatı tərəfindən, ATƏT 
çərçivəsində qəbul edilmiş qətnamələrə istinad etmək lazımdır. 
Mənim fikrimcə, hər halda, prinsipcə irəliləyiş var və ən 
başlıcası odur ki, bu proseslərə hansısa üçüncü dərəcəli, lakin 
bəzən çox-çox mürəkkəb olan amillər təsir göstərməsin. 
Tərəflər hökmən təmkinlilik nümayiş etdirsin və perspektivləri 
görsünlər. Mənim fikrimcə, daha mühüm bir məqam 
Azərbaycan və Ermənistan prezidentləri arasında görüşlərin 
müntəzəm xarakter daşımasıdır. Rusiya bu məsələdə öz 
mandatını yerinə yetirməyə hazırdır. Biz həmişə bu proseslərə 
kömək etməyə çalışmışıq və əgər bu cür təmaslar davam edərsə 
– bunun isə heç bir alternativi yoxdur – əminəm ki, bu problemi 
məhz hər iki xalqın maraqlarını əsas tutmaqla, əvvəllər 
hazırlanmış təklifləri nəzərə almaqla həll etmək olar. Ola bilsin 
ki, mən müəyyən yeni ideyaları da nəzərdə tuturam. 
 Hər halda, biz çox ağır, lakin həlli mümkün olan bu problemin 
tənzimlənməsinə nail olmaq üçün bizdən, Rusiya Federasiyasından 
asılı olan hər şeyi edəcəyik. 
İ l h a m   Ə l i y e v : Mən demək istərdim ki, bu müna-
qişənin həlli məsələləri ilə məşğul olan ATƏT-in Minsk 
qrupunun həmsədrlərindən biri kimi, Rusiya çox müsbət rol 
oynayır və biz tərəflərin mövqelərini yaxınlaşdırmaq cəhdlərinə 
görə ona təşəkkür edirik. 
Əlbəttə, nəticənin olmaması bizi sevindirə bilməz, lakin biz 
ona da göz yuma bilmərik ki, danışıqlar prosesində müəyyən 
irəliləyiş vardır. Məhz bu irəliləyiş bizə ümid verir ki, münaqişə 
kifayət qədər tezliklə həll olunacaqdır. Son vaxtlar tərəflərin 
mövqeləri müəyyən dərəcədə yaxınlaşmış, əvvəllər çətin 
 295 
görünən bəzi məsələlər razılaşdırılmışdır. Fikrimcə, danışıqların 
davam etdirilməsi üçün yaxşı bazadır. Elə məsələlər də var ki, 
tərəflər razılığa gələ bilmirlər. 
Bizim cəhdlərimiz həmişə konstruktiv yanaşmaya, bey-
nəlxalq hüquqa, tarixi ədalətin bərpa edilməsinə əsaslanır. Heç 
kəs üçün sirr deyil ki, təqribən 20 ildir Azərbaycanın ərazisi 
işğal altındadır və aparıcı beynəlxalq təşkilatlar da daxil 
olmaqla, bütün dünya birliyi bu faktı təsdiq etmişdir. Biz ümid 
edirik ki, yaxın aylarda münaqişənin tənzimlənməsi prosesini 
irəlilədə və bütün tərəflərin maraqlarına cavab verəcək, 
Azərbaycanın ərazi bütövlüyünün bərpasını, regionumuzda 
beynəlxalq hüququn normaları və prinsiplərinin bərpasını təmin 
edəcək həlli tapmağa nail olacağıq. Bu hamının xeyrinə olardı 
və bu halda biz Cənubi Qafqaz regionunda tammiqyaslı 
regional əməkdaşlıq haqqında danışa bilərdik. 
Bir daha demək istəyirəm ki, danışıqlar prosesindəki 
irəliləyiş müəyyən nikbinlik doğurur, nəticənin olmaması isə, 
əlbəttə, bizi məyus edir. 
İ n t e r f a k s ı n   m ü x b i r i: Xahiş edirəm deyin, sizin 
danışıqlarınız zamanı qazın nəqli, qaz sahəsində əməkdaşlıq 
barədə hansısa yeni razılaşmalar əldə edildimi? Bu sualım 
isə Dmitri Anatoleviçədir. Dünən məlum olmuşdur ki, 
NATO Qafqazda, yəni Gürcüstanda hərbi təlimlər 
keçirməyi qərara almışdır. Həmin regiondakı vəziyyəti 
nəzərə almaqla, NATO-nun bu qərarı ilə əlaqədar Sizin 
fikriniz necədir? 
İ l h a m   Ə l i y e v : Təbii ki, biz qaz sahəsində əmək-
daşlıq məsələlərini müzakirə etmişik. Deməliyəm ki, 
bütövlükdə, energetika sahəsində ölkələrimiz arasında əməkdaş-
lıq çox müsbət xarakter daşıyır. Bakı–Novorossiysk neft kəməri 
uzun illərdir ki, fəaliyyət göstərir və biz gələcəkdə bu kəmərlə 
nəql edilən neftin həcmini artırmaq fikrindəyik. Elektrik 
energetikası sahəsində də səmərəli əməkdaşlıq var və biz bu 
əməkdaşlığı da genişləndirmək üzərində ciddi işləyirik. Bunlar 
qarşılıqlı faydası olan məsələlərdir. Qaz sahəsində bu mövzu 
 296 
nisbətən təzədir, çünki yaxın vaxtlarda müzakirə olunmağa 
başlamışdır. Fikrimcə,  müzakirələrin o qədər də çox vaxt 
aparmadığını nəzərə alsaq, bu istiqamətdə kifayət qədər irəliləyiş 
olduğunu deyə bilərik. «Qazprom» və Azərbaycan Dövlət Neft 
Şirkəti arasında saziş barədə danışıqlar aparılır. Bildiyiniz kimi, 
bir müddət əvvəl bu məsələyə dair memorandum imzalanmışdır 
və o, qarşılıqlı maraqların olduğunu təsdiq edir. Qaz sahəsində 
əməkdaşlığa bizim tərəfimizdən heç bir məhdudiyyət yoxdur və 
ola da bilməz. Bu istiqamətdə əməkdaşlıq Azərbaycan üçün 
həm də qaz ixracının şaxələndirilməsi elementidir, çünki 
hazırda Azərbaycan qazı Qərb istiqamətində nəql edilir. İxracın 
şaxələndirilməsi və yeni bazarlara çıxmaq imkanı hər bir başqa 
ölkə üçün olduğu kimi, bizim üçün də böyük maraq doğurur. 
Mən ümid edirəm ki, şirkətlər arasında aparılan danışıqlar 
uğurla başa çatacaqdır. Təbii ki, həmin danışıqlar beynəlxalq 
praktikanı əks etdirməli, qarşılıqlı surətdə faydalı, mehriban 
qonşuluq və tərəfdaşlıq ruhunda olmalıdır. Zənnimcə, biz bu 
prosesləri çox səmərəli şəkildə irəlilədə biləcəyik. Xüsusən ona 
görə ki, Rusiya və Azərbaycan qonşudur. Bizim aramızda heç 
bir tranzit ölkə yoxdur. Artıq kifayət qədər səmərəli nəqliyyat 
infrastrukturu vardır. Qaz kəmərinin çəkilməsi üçün əlavə 
investisiyalara ehtiyac yoxdur. Kəmər mövcuddur. Ona görə də 
bütün bu ilkin amillər çox sərfəli görünür. Şirkətlərin xoş 
məramla razılığa gəlməsi lazımdır və mənim fikrimcə, bu halda 
Azərbaycan ilə Rusiya arasında qaz sahəsində əməkdaşlıq 
ölkələrimiz arasında əməkdaşlığın ümumi mənzərəsinə üzvi 
şəkildə daxil olacaqdır. 
D m i t r i   M e d v e d e v: Mənə o qalır ki, əvvəla, Rusiya 
və Azərbaycanı bir-birinə bağlayan energetika sahəsində 
əməkdaşlığın dəyərləndirilməsi ilə razılaşım. Son illər biz belə 
əməkdaşlığı irəlilətmişik. Xatırladılan neftin nəqli kimi, ənənəvi 
sahələr var. Yeni sahələr var. Məsələn, haqqında sual verilən 
qaz sahəsi var. Bu, hər iki ölkə üçün maraqlı sahədir. Şirkətlər 
birbaşa danışıqlar aparır və bu, bir müddətdir davam edir. Mən 
İlham Heydər oğlu ilə tam razıyam ki, əlbəttə, dövlətlərimizin 
 297 
maraqlarını, şirkətlərin kommersiya maraqlarını əsas tutaraq 
bizim mükəmməl sazişə çıxmaq üçün çox böyük imkanlarımız 
var. Bu, energetika sahəsində əməkdaşlıqda yeni səhifə aça 
bilər. Əgər belə saziş hazırlanarsa – bir daha deyirəm ki, bu 
məsələdə irəliləyişə nail olmaq imkanı çox-çox yüksəkdir – bu 
zaman onun imzalanması mümkün olardı. Bu isə özlüyündə 
ölkələrimiz arasında münasibətlərdə çox mühüm hadisə olardı. 
Digər tərəfdən, bu, energetika sahəsində şaxələndirmə barədə 
və bütövlükdə dünyada xeyli dərəcədə narahatlıq yaradan enerji 
təhlükəsizliyi probleminin həlli haqqında danışmağa imkan 
verərdi. Hətta iqtisadi böhrana baxmayaraq, biz gələcəkdə 
enerji təhlükəsizliyinin hansı şəkildə təmin olunması barədə 
düşünməliyik. Biz dəfələrlə bildirmişik ki, bu mövzuda yetərli 
konvensiyaların imzalanması, ölkələr və onların şirkətləri 
arasında düzgün beynəlxalq rejimlərin və qarşılıqlı surətdə 
faydalı olan hərtərəfli münasibətlərin yaradılmasına tərəfdarıq. 
Rusiya və Azərbaycan arasında qaz sahəsində əməkdaşlıq da 
belə ola bilər. 
Gürcüstanda NATO-nun təlimlərinə dair sualınıza cavab 
olaraq, hesab edirəm ki, bu, düzgün qərar deyil, təhlükəli 
qərardır. Çünki bu və ya başqa hərbi blok lap bu yaxınlarda 
gərginliyin çox yüksək olduğu və indinin özündə də heç də hər 
şeyin sadə olmadığı ərazilərin yaxınlığında təlim keçirirsə, bu 
hər cür mürəkkəb vəziyyətə gətirib çıxara bilər. Bu cür təlimlər, 
məsələn, Yaxın Şərqdə, Şimali Koreya yaxınlığında, yüksək 
gərginlik müşahidə olunan hər hansı digər yerdə keçirilərsə, 
hansı vəziyyətin yaranacağını təsəvvür edə bilərik. Təbii ki, bu, 
vəziyyəti gərginliklə izləyənlər üçün problem yaradır. Mən 
əminəm ki, bu, Cənubi Osetiya və Abxaziya xalqlarına müsbət 
emosiyalar gətirməyəcək. Çünki belə hərəkətlər açıq-aşkar güc 
nümayişinə, hərbi komponentlərin artırılmasına yönəldilmişdir. 
Qafqazda onsuz da hamının kifayət qədər gərgin vəziyyətdə 
olduğu bir şəraitdə bu qərar, əgər məsələn, Rusiya ilə Şimali 
Atlantika alyansı arasında münasibətlərdən danışsaq, 
düşünülməmiş, tərəfdaşlığa yaraşmayan hərəkətdir. Belə 
 298 
qərarlar təəssüf doğurur və Rusiya Federasiyası ilə NATO 
arasında yetərli təmasların bərpa olunmasına kömək etmir. Biz 
orada baş verənləri ən ciddi şəkildə izləyəcəyik və lazım 
gəldikdə bu və ya başqa qərar qəbul edəcəyik. 
 
            
 
 
 
 
 
 
 
 
 
 299 
 
 
 
AZƏRBAYCANIN PRAVOSLAV XRİSTİAN 
İCMASINA 
  
Hörmətli həmvətənlər! 
Müqəddəs Pasxa bayramı münasibətilə sizi – Azərbay-
canın bütün xristian icmasını ürəkdən təbrik edir, hər birinizə 
cansağlığı və xoşbəxtlik arzulayıram. 
Azərbaycanda tarixən mövcud olmuş tolerantlıq mühiti, etnik-
mədəni müxtəliflik, xalqlar arasında mehriban dostluq və qardaşlıq 
münasibətləri cəmiyyətimizdə mütərəqqi əxlaqi-mənəvi dəyərlər 
sistemini formalaşdırmış və bu üstün keyfiyyətlər ictimai-siyasi 
həyatımızın aparıcı normasına çevrilmişdir. Biz haqlı olaraq bunu 
xalqımızın tarixi nailiyyəti hesab edir, ölkədə sülhün, əmin-
amanlığın, vətəndaş həmrəyliyinin daha da möhkəmləndirilməsi və 
dilindən, dinindən, etnik mənsubiyyətindən asılı olmayaraq, hər bir 
vətəndaşın hüquq və azadlıqlarının təmin edilməsi istiqamətində 
səylərimizi davam etdiririk. 
Məmnuniyyət hissi ilə qeyd etmək istəyirəm ki, Azərbaycan 
cəmiyyətinin ayrılmaz hissəsi olan çoxminli pravoslav xristian 
icması milli-mənəvi dəyərlərini və adət-ənənələrini qoruyub 
saxlamaqla, ölkəmizin ictimai-siyasi, sosial-mədəni həyatında 
yaxından iştirak edir, vətəndaş cəmiyyəti quruculuğunda yüksək 
fəallıq göstərir. 
Pasxa bayramı əmin-amanlıq, həmrəylik, mərhəmət və 
şəfqət rəmzi kimi hər il Azərbaycanda geniş qeyd edilir. Bu əziz 
gündə bir daha sizə xoş bayram ovqatı, ailələrinizə sevinc və 
rifah arzulayıram. 
Bayramınız mübarək olsun! 
İLHAM ƏLİYEV 
Azərbaycan Respublikasının Prezidenti 
 
Bakı, 18 aprel 2009-cu il 
 300 
 
 
 
 
RUSİYANIN APARICI KÜTLƏVİ İNFORMASİYA 
VASİTƏLƏRİNİN RƏHBƏRLƏRİ İLƏ GÖRÜŞ 
 
18 aprel 2009-cu il 
  
Rusiyada işgüzar səfərdə olan Azərbaycan Respubli-
kasının Prezidenti İlham Əliyev və xanımı Mehriban Əliyeva 
aprelin 18-də İTAR-TASS agentliyində Rusiya Federasiyasının 
aparıcı kütləvi informasiya vasitələrinin rəhbərləri ilə 
görüşmüşlər. 
İTAR-TASS agentliyinin Baş direktoru Vitali İqnatenko bu 
görüşün prezident İlham Əliyevin müxtəlif məsələlərə dair 
fikirlərini bilavasitə özündən eşitmək üçün yaxşı imkan 
olduğunu vurğuladı. 
Dövlətimizin başçısı Azərbaycan–Rusiya ikitərəfli müna-
sibətləri, Ermənistan–Azərbaycan, Dağlıq Qarabağ münaqişə-
sinin həlli, Azərbaycanın beynəlxalq energetika layihələrində 
iştirakı, dünyadakı iqtisadi və maliyyə böhranı şəraitində 
ölkəmizin iqtisadi inkişafı, regional məsələlər, Azərbaycanın 
beynəlxalq münasibətlər sistemində rolu və digər məsələlər 
barədə suallara ətraflı cavab verdi. 
Maraqlı keçən söhbətdə Ümumrusiya Dövlət Televiziya və 
Radio Verilişləri Şirkətinin Baş direktoru Oleq Dobrodeyev, 
Rusiyanın Birinci kanalının Baş direktoru Konstantin Ernst, 
«RİA Novosti» agentliyinin Baş redaktoru Svetlana Mironyuk, 
«Exo Moskvı» radiostansiyasının Baş redaktoru Aleksey 
Venediktov, Rusiyanın aparıcı qəzet və jurnallarının rəhbərləri 
iştirak etmişlər. 
 301 
 
 
 
RUSİYANIN «VESTİ» KANALINA VƏ  
İTAR-TASS AGENTLİYİNƏ MÜSAHİBƏ 
 
18  aprel 2009-cu il 
  
Azərbaycan Respublikasının Prezidenti İlham Əliyev 
aprelin 18-də Moskvaya işgüzar səfəri çərçivəsində Rusiyanın 
«Vesti» kanalına və İTAR-TASS agentliyinə müsahibə 
vermişdir. 
– İlham Heydər oğlu, bu müsahibəni götürmək imkanına 
görə çox sağ olun. Birinci sual yəqin ki, başlanğıc üçün bir 
qədər gözlənilməz ola bilər. Bununla belə, güman edirik ki, 
bu, maraqlı olacaqdır. Mən bu müsahibəyə hazırlaşanda 
gördüm ki, həm Siz, həm də Dmitri Anatoleviç Medvedev 
tez-tez deyirsiniz ki, aranızda çox yaxın, dostluq 
münasibətləri yaranmışdır. Maraqlıdır, bu münasibətlər 
nəyə əsaslanır, sizi bu qədər yaxınlaşdıran nədir? 
– Bu həqiqətən belədir. Mən çox şadam ki, Rusiya prezidenti 
ilə mənim doğrudan da çox yaxın, dostluq münasibətlərimiz 
var. Yəqin ki, burada bir neçə amil rol oynayır. Bəlkə də ona 
görədir ki, biz eyni nəslin nümayəndələriyik, praktik olaraq 
qonşu şəhərlərdə təxminən eyni təhsil almışıq, gənc 
yaşlarımızdan siyasətdəyik və prezident olmazdan əvvəl də 
ölkələrimiz üçün böyük əhəmiyyət kəsb edən müxtəlif 
məsələlərlə fəal məşğul olmuşuq. Əlbəttə, ölkələr arasında 
münasibətlərdə şəxsi rəğbət hissi də az rol oynamır və mənə çox 
xoşdur ki, Rusiya prezidenti ilə mənim münasibətlərim 
ölkələrimiz arasında dolğun münasibətlərin genişləndirilməsi 
üçün çox yaxşı zəmin yaradır. 
Bizim müzakirə etməyimiz üçün mövzular çoxdur. Bu dəfə 
mənim  Dmitri  Anatoleviçlə iki dəfə görüşmək imkanım oldu – 
birinci, axşam ailə çərçivəsində, ertəsi gün rəsmi danışıqlarda. 
 302 
Biz təkcə siyasətdən  deyil, çox müxtəlif mövzular barədə 
söhbət etdik. Buna görə də həmin amil mənim üçün həqiqətən 
çox mühümdür. Bu cür münasibətlərin mövcud olması çox 
xoşdur və ümid edirəm ki, gələcəkdə onlar daha da 
möhkəmlənəcəkdir. 
– Gəlin siyasətə qayıdaq. Dünən rəsmi danışıqlar aparıl-
mışdır.  Siz həmin danışıqların hansı əsas məqamlarını 
vurğulamaq istərdiniz? 
– Ölkələrimiz arasında münasibətlərin gündəliyi kifayət 
qədər genişdir, buna görə də biz prioritet məsələləri əhatə 
etməyə, təhlil etməyə və onlar barədə fikir mübadiləsi aparmağa 
çalışdıq. Çünki hazırda ölkələrimiz arasında müxtəlif sahələrdə 
əməkdaşlıq həyata keçirilir və münasibətlərimiz çox səmərəli, 
dinamik inkişaf edir. 
Təbii ki, biz qarşılıqlı siyasi əlaqələr, siyasi əməkdaşlığın 
möhkəmləndirilməsi ilə bağlı məsələləri müzakirə etdik. Bunun 
üçün çox yaxşı müqavilə – hüquqi baza, keçən ilin yayında 
Bakıda imzalanmış Dostluq və strateji tərəfdaşlıq haqqında 
müqavilə var. Müqavilə bütün sahələri əhatə edir. Biz 
gündəlikdə duran iqtisadi məsələləri ətraflı nəzərdən keçirdik, 
məmnuniyyətlə vurğuladıq ki, keçən il əmtəə dövriyyəsinin 
həcmi 40 faiz artmış və 3 milyard dollara yaxınlaşmışdır. 
Böhrana baxmayaraq, bu il əmtəə dövriyyəsi müəyyən qədər, 
ancaq gözlənildiyinə nisbətən cüzi azalmışdır. Əmtəə 
dövriyyəsinin strukturunda keyfiyyət dəyişiklikləri baş 
vermişdir. Bütün bunlar ölkələrimiz arasındakı möhkəm siyasi 
münasibətlərin nəticəsidir. 
Humanitar əməkdaşlıq barədə də razılıq hissi ilə qeyd edildi 
ki, mənim Moskvaya bundan əvvəlki səfərimdən sonra ötən 
müddətdə çox mühüm hadisələr baş vermişdir: Bakıda MDU-
nun filialı, Rusiya Mədəniyyət Mərkəzi açılmışdır. Yəni bunlar 
o deməkdir ki, qəbul edilmiş qərarlar praktikada yerinə yetirilir, 
bu qərarlar operativ şəkildə həyata keçirilmişdir. 
Dağlıq Qarabağ münaqişəsinin həlli və ATƏT-in Minsk 
qrupunun həmsədri kimi, Rusiyanın rolu məsələsi diqqət 
 303 
mərkəzində olmuşdur. Energetika ilə bağlı dialoq davam edir və 
yeni-yeni sahələri əhatə edir. Neft və elektrik energetikası 
sahəsində ənənəvi əməkdaşlığa qaz komponenti də əlavə 
olunur. Bu həm ikitərəfli münasibətlərin, həm də regional 
inkişafın mühüm elementidir. Adlarını çəkdiyim, diqqəti daha 
çox cəmləşdirdiyimiz bu mövzular göstərir ki, bizim 
münasibətlərimiz nə qədər strateji xarakter daşıyır, müxtəlif 
sahələri əhatə edir və bütün bu istiqamətlər üzrə aramızda 
qarşılıqlı anlaşma, əməkdaşlıq və daha da irəliləmək arzusu var. 
Bütün bu sahələrdə nəzərdə tutduğumuz proqramların 
hamısının uğurla həyata keçirilməsi, öz növbəsində, ölkələrimiz 
arasında, bir-biri ilə qonşu olan Rusiya və Azərbaycan arasında 
münasibətlərin daha da möhkəmlənməsinə doğru aparır, bizim 
maraqlarımıza və əminəm ki, Rusiyanın da maraqlarına 
tamamilə uyğundur. 
– Əlbəttə. İcazənizlə, Sizin adlarını çəkdiyiniz bir neçə 
mövzudan biri – qaz sahəsində əməkdaşlıq üzərində bir 
qədər ətraflı dayanmağınızı xahiş edərdik. Dünən mətbuat 
konfransında Siz və prezident Medvedev dediniz ki, qazla 
bağlı saziş bağlanması ehtimalı çox böyükdür. 
Mümkündürsə, bu istiqamətdə nə, hansı şərtlər daxilində və 
nə vaxt edilə biləcəyini bir qədər açıqlayardınız... 
– Bu bizim münasibətlərimizdə nisbətən yeni mövzudur. 
Rusiya ilə Azərbaycan arasında qaz sahəsində əməkdaşlıq 
əvvəllər başqa formatda həyata keçirilirdi. Təxminən 2006-cı ilə 
qədər biz Rusiyadan qaz alırdıq. 2007-ci ildən bu əməkdaşlıq 
dayandırılmışdır. İndi isə artıq Rusiyaya Azərbaycan qazının 
satışından söhbət gedir. 
Nisbətən qısa müddət ərzində biz öz investisiya layihə-
lərimizi, qaz hasilatına sərmayə qoyuluşunu xeyli dərəcədə 
həyata keçirməyə, qaz hasilatını ciddi şəkildə artırmağa və 
mahiyyət etibarilə qaz ixracatçısına çevrilməyə nail olmuşuq. 
Biz Türkiyə bazarına təqribən 7 milyard kubmetr qaz ixrac 
edirik, Türkiyə isə bu qazın bir hissəsini təkrar Yunanıstana 
ixrac edir. Beləliklə, bizim qaz fiziki mənada artıq Avropa 
 304 
İttifaqına çıxmışdır. Digər qaz kəməri vasitəsilə biz Gürcüstana 
qaz ixrac edirik. Üçüncü qaz kəməri vasitəsilə İranla mübadilə 
əməliyyatları aparılır. Təəssüf ki, bizim qonşulardan təkcə 
Rusiya ilə qaz sahəsində hələlik praktik nəticə yoxdur. Ona görə 
də bu boşluğu doldurmaq üçün, habelə qaz ixracını tam 
şaxələndirmək imkanına malik olmaq üçün Rusiya bazarı 
Azərbaycan üçün, əlbəttə, çox cəlbedicidir. 
Rusiya tərəfi də bu əməkdaşlıqda maraqlıdır və Rusiya 
tərəfindən qaz sahəsində əməkdaşlıq haqqında təklifi bir il 
bundan əvvəl almışdıq. Bu, Rusiya tərəfinin təşəbbüsü idi və 
biz bunu çox müsbət qarşıladıq. Bu yaxınlarda «Qazprom» ilə 
Azərbaycan Dövlət Neft Şirkəti arasında memorandum 
imzalanmışdır, hazırda danışıqlar gedir. Zənnimcə, bu danı-
şıqlar müsbət nəticə ilə yekunlaşa bilər və yekunlaşmalıdır. 
Təbii ki, şirkətlər bütün şərtləri – kommersiya, texniki, zəmanət 
məsələlərini, yəni şirkətlər səviyyəsində həll edilməli olan 
məsələlərin bütün kompleksini razılaşdırırlar. 
Qaz sahəsində əməkdaşlıq üçün hər iki dövlətin siyasi 
iradəsi var. Buna görə də danışıqlar uğurlu gedərsə, təbii ki, 
saziş imzalana bilər. Bu sazişin nədən ibarət olacağı, hansı 
həcmdə qaz ixrac edilməsinin nəzərdə tutulması – bütün bunlar 
yəqin ki, şirkətlər səviyyəsində müzakirə olunacaqdır. Mənim 
fikrimcə, bu sazişin əhəmiyyəti məhz ondadır ki, Azərbaycan 
qazının ixracı üçün yeni istiqamət açılır. Rusiya Azərbaycan 
qazından istifadə imkanı əldə edir, beləliklə, gələcəkdə bu 
sahədə daha genişmiqyaslı əməkdaşlıq üçün perspektivlər açılır. 
– Mən bir məsələni dəqiqləşdirmək istərdim. Siz hazırda 
hasilatın artması barədə danışanda «Şahdəniz» və «Şah-
dəniz-2» yataqlarını nəzərdə tuturdunuz... 
– Təkcə onları yox, Azərbaycanda bir neçə yataqdan qaz 
çıxarılır. «Şahdəniz» layihəsi əcnəbi tərəfdaşlarımızla birgə 
işlənir. Bundan əlavə, biz «Azəri», «Çıraq» yataqlarından səmt 
qazı da alırıq, o da ümumi qaz balansına daxildir. Dövlət Neft 
Şirkəti özü hasilatın həcmini praktiki olaraq iki dəfə artırmış, 
onu təxminən 8 milyard kubmetrə çatdırmışdır. Yəni, indi 
 305 
Azərbaycanın qaz hasilatı potensialı 20 milyard kubmetrdən 
çoxdur. Qısa müddətdə bu hasilatı artırmaq üçün potensial 
imkan var. Biz neft hasilatını artırmaq üçün neft yataqlarından 
alınan səmt qazının bir hissəsini yenidən neft laylarına vururuq. 
Bu qazdan ixrac üçün də istifadə edilə bilər. Siz «Şahdəniz-2» 
layihəsinin adını çəkdiniz, həmin layihəyə görə bugünkü 
hasilatın həcminə daha 12-14 milyard kubmetr əlavə edilməsi 
nəzərdə tutulur. 
– Bu nə vaxt baş verə bilər? 
– Yəqin ki, işin sürətinin müxtəlif olması nəzərə alınmaqla, 
layihə təsdiqlənəndən sonra 3-5 il müddətində baş verə bilər. 
Layihə hələ təsdiqlənməyib və bunun səbəbi də məhz ondan 
ibarətdir ki, bizim satış bazarımız yoxdur. Bizim qazın ənənəvi 
yollarla, əlavə həcmin tranziti vasitəsilə nəql edilməsi 
məsələləri hələ tənzimlənməmişdir. Potensial alıcılarla 
danışıqlar aparılmalıdır, çünki qaz biznesinin neft biznesindən 
fərqli xüsusiyyətləri var. Buna görə də «Şahdəniz-2» layihəsinin 
təsdiqlənməsinin və onun həyata keçirilməsinin müəyyən 
dərəcədə ləngiməsi bizim təqsirimiz üzündən baş verməmişdir. 
Əlbəttə, bizə çox ağır gəlir ki, təsdiqlənmiş minimum ehtiyatları 
2 trilyon kubmetr, perspektiv ehtiyatları isə 5 trilyon kubmetr 
olan Azərbaycanın tranzit məsələləri həll edilmədiyinə görə 
malik olduğu qazı hasil etmək imkanı yoxdur. 
Buna görə də mən hesab edirəm ki, əsas məsələ Rusiya ilə 
Azərbaycan arasında həm qazın tranziti, həm də onun alqı-
satqısı barədə razılığa gəlmək və irəliyə doğru hərəkət etməkdir. 
Bizim münasibətlərimizdə üstünlüklərdən biri ondan ibarətdir 
ki, artıq nəqliyyat infrastrukturu, yəni ciddi əlavə sərmayə 
qoyuluşu həyata keçirilmədən indi ildə ən azı 5 milyard 
kubmetr qaz nəql edə biləcək kəmər mövcuddur. Bizim 
aramızda tranzitlə bağlı məsələlər yoxdur, çünki biz qonşuyuq 
və bununla da müəyyən dərəcədə mürəkkəblik doğuran məsələ 
aradan qalxır. Ümumiyyətlə, Rusiya da dəfələrlə bu vəziyyətlə 
üzləşmişdir. Demək istəyirəm ki, indiki halda bütün bunlar 
bizim əməkdaşlığımızın üstünlükləridir. İndi yalnız qarşılıqlı 
 306 
surətdə faydalı kommersiya şərtlərini və hansısa məqamların, 
yaxud bazar konyunkturunun əməkdaşlığımızın sonrakı 
gedişinə mane olmaması üçün uzunmüddətli əməkdaşlığa 
zəmanət məsələlərini razılaşdırmaq lazımdır. Saziş elə olmalıdır 
ki, tərəflərin hər hansı biri sonradan ona düzəlişlər etməsin. 
Onda irəliyə doğru hərəkət etmək olar. 
– Siz boru kəmərləri, qaz kəmərləri mövzusuna toxundu-
nuz. Bu yaxınlarda mətbuatda, o cümlədən Qərb 
mətbuatında xəbər verilmişdi ki, Azərbaycan şirkətlərinin 
Nabukko layihəsinə qoşulması mümkündür. Bu məlumat 
həqiqətə nə dərəcədə uyğundur və ümumiyyətlə, həmin 
layihə nə vəziyyətdədir? 
– Bildiyiniz kimi, Nabukko layihəsi çoxdan müzakirə edilir. 
Bu layihə barədə ilk dəfə təşəbbüs irəli sürüləndə Azərbaycan 
təchizatçı kimi nəzərdə tutulmurdu. Başqa təchizatçılar vardı və 
onlar layihənin iştirakçılarının fikrincə, indiyə qədər də 
Nabukkonun əsas təchizatçılarıdır. Biz Nabukko 
konsorsiumunun üzvü deyilik. Birinci mərhələdə bizi Xəzərin 
şərq sahillərindən çıxarılan qazın nəql edilməsi üçün tranzit 
ölkə kimi nəzərdə tuturdular. Müəyyən mərhələdə məhz 
hasilatın həcmini artırmağa başladığımıza və idxalatçıdan 
ixracatçıya çevrildiyimizə görə, bizi potensial təchizatçı kimi 
nəzərdən keçirməyə başladılar. 
Əlbəttə, yeni bazarlara çıxış imkanına malik olmaq hər bir 
ölkə üçün böyük maraq doğurur, ona görə ki, bazarların sayı nə 
qədər çox olsa, rəqabət bir o qədər güclü, qiymətlər bir o qədər 
yaxşı olacaq, müəyyən səbəblər üzündən təchizatda fasilələr 
yaranmayacağına zəmanət bir o qədər çox olacaqdır. Ona görə 
də layihənin həyata keçiriləcəyi halda onda iştirak etməkdə 
maraqlıyıq. 
Lakin Nabukko layihəsinin başqa layihələrdən, o cümlədən 
bizim həyata keçirdiyimiz layihələrdən fərqi ondadır ki, bu 
halda boru kəmərinin inşası ilə hasilatçılar deyil, istehlakçılar 
məşğul olmalıdır. Təbii ki, istehlakçılar həm maliyyə məsələləri 
haqqında, həm də beynəlxalq maliyyə təsisatları tərəfindən 
 307 
dəstək barədə razılığa gəlməlidirlər. Əlbəttə, ciddi siyasi dəstək 
olmasa, bu layihəni reallaşdırmaq çox çətin olacaq, ona görə ki, 
texniki məsələləri həll etmək, boru kəmərləri çəkmək o qədər də 
asan iş deyildir. Biz son dövrdə Bakı–Tbilisi–Ceyhan boru 
kəmərini, Bakı–Tbilisi–Ərzurum qaz kəmərini, Bakı–Supsa 
boru kəmərini tikmişik. Bizim ərazinin relyefini və Qafqazın 
coğrafiyasını nəzərə alsaq, bunlar çox mürəkkəb texniki 
layihələrdir. Yəni burada mürəkkəb məqamlar olduqca çoxdur. 
Lakin siyasi iradə, maliyyə komponenti və layihənin bütün 
üzvlərinin əlaqələndirilmiş, ahəngdar işi olanda, həmin layihə 
həyata keçirilə bilər. 
Bir daha demək istəyirəm ki, Azərbaycan Nabukko 
layihəsinin nə təşəbbüsçüsü, nə də onun iştirakçısıdır. Lakin 
əgər tranzit ölkə qismində tranziti təmin etmək üçün bizə 
müraciət olunsa, biz, əlbəttə, bunu məmnuniyyətlə edərik. 
Çünki hər bir başqa ölkə kimi, biz də maraqlıyıq ki, 
karbohidrogenlər də daxil olmaqla, istənilən yüklər bizim 
ərazidən keçməklə nəql edilsin. Bundan əlavə, biz tranzit 
ölkənin bu cür mövqeyini nəzərdə tutan Enerji Xartiyasını 
imzalamışıq. Əgər Nabukko boru kəməri tikilsə, təbii ki, biz 
yaxşı şərtlər daxilində öz qazımızın bir hissəsini bu istiqamətdə 
nəql edə bilərik. 
Lakin indiki anda elə vəziyyət yaranmışdır ki, bu layihənin 
durğunluq nöqtəsindən nə vaxt tərpədiləcəyini və bunu kimin 
edəcəyini söyləmək çətindir. 
– Onda icazə verin, indi daha bir çox mühüm mövzuya 
keçək. Mən Dağlıq Qarabağı nəzərdə tuturam. Rusiya 
prezidenti dünən mətbuat konfransında demişdir ki, bu 
məsələnin həllinə yeni yanaşmalar yarana bilər. Siz isə 
dediniz ki, hələlik aşkar irəliləyiş yoxdur və bu, əlbəttə, 
təəssüf doğurur, bununla belə, müəyyən irəliləyişlər nəzərə 
çarpır. Siz nəyi nəzərdə tuturdunuz və yaxın gələcəkdə bu 
məsələdə irəliləyiş gözləmək olarmı? 
– Mətbuat konfransında Rusiya prezidenti və mən öz 
şərhlərimizdə onu da qeyd etdik ki, münaqişəni beynəlxalq 
 308 
hüquq normaları, ATƏT-in qərarları və BMT Təhlükəsizlik 
Şurasının qətnamələri əsasında həll etmək lazımdır. Yəni bunlar 
münaqişənin həlli üçün hüquqi əsasdır. Təbii ki, bu hüquqi əsas 
Azərbaycanın ərazi bütövlüyünün bərpa edilməsini, erməni 
işğalçı qüvvələrinin bizim ərazimizdən çıxarılmasını və 
qaçqınların öz doğma torpaqlarına qayıtmasını nəzərdə tutur. 
İrəliləyiş və tərəqqi barədə danışarkən mən çoxdan davam 
edən mürəkkəb danışıqlar prosesini nəzərdə tuturdum və son 5 
ildən artıq müddətdə Azərbaycanın prezidenti kimi, mən 
bilavasitə bu məsələ ilə məşğulam. Bu müddətdə 
razılaşdırılması çox çətin görünən bir sıra məsələlər razılaş-
dırılmışdır. Yəni hər iki tərəf, əlbəttə, müxtəlif dərəcədə həvəs 
və uğur nümayiş etdirməklə çalışmışdır ki, həll oluna bilən 
məsələləri konstruktiv yolla həll edək. Dediyim kimi, bəzi 
məsələlər barədə biz  prinsipial mövqelərimizi razılaşdırmışıq. 
Lakin razılaşdırılmış məsələlərdən heç də az əhəmiyyət kəsb 
etməyən bir sıra məsələlər hələ həll edilməmiş qalır. Minsk 
qrupunun həmsədrləri çox kreativ, çox səmərəli işləməyə cəhd 
göstərirlər. Dünən mən Rusiyanın rolunu vurğuladım və hər iki 
tərəfə bu məsələnin həllində kömək etməyə çalışan o biri 
həmsədrlərin də rolunu qeyd etmək istəyirəm. Əlbəttə, biz ümid 
edirik ki, Ermənistan tərəfi bu məsələlərə konstruktiv ruhda, o 
cümlədən beynəlxalq hüquq mövqeyindən yanaşacaqdır. Ona 
görə ki, bu məsələni beynəlxalq hüquq çərçivəsindən kənarda 
həll etmək mümkün olmayacaqdır. 
Bizim təklifimizdə Dağlıq Qarabağda yaşayan və gələcəkdə 
də yaşayacaq insanların təhlükəsizliyi öz əksini tapır; Dağlıq 
Qarabağın yerli özünüidarə məsələləri öz əksini tapır; 
Azərbaycanın ərazi bütövlüyünün bərpa edilməsi məsələləri də 
öz əksini tapır. Dağlıq Qarabağın statusu haqqında qərar qəbul 
edilməsi qeyri-müəyyən vaxta təxirə salına bilər. İndiki halda 
biz Minsk qrupu həmsədrlərinin təklifini dəstəkləyirik. 
Ermənistan işğalçı qüvvələrinin Dağlıq Qarabağın inzibati 
sərhədindən kənarda yerləşən ərazilərdən də çıxarılmasına nail 
olmaq lazımdır. Biz Ermənistan ilə Dağlıq Qarabağ arasında 
 309 
yerüstü əlaqəyə malik olmağın erməni tərəfi üçün vacibliyini 
başa düşürük və bu məsələdə problem görmürük. Laçın dəhlizi 
ilə bağlı məsələlər elə səmərəli həll edilə bilər ki, həm bu gün 
Dağlıq Qarabağda yaşayanların, həm də münaqişənin həllindən 
sonra oraya qayıdacaq azərbaycanlı əhalinin kommunikasiya 
blokadasında qalmaq baxımından narahatlığı olmasın. 
Həm bizim təklifimizdə, həm də Minsk qrupu həm-
sədrlərinin təklifində ərazi bütövlüyünün bərpası, təhlükəsizliyə 
zəmanətin təmin edilməsi, bütün qaçqınların və daxili 
köçkünlərin Dağlıq Qarabağın ətrafındakı tarixi torpaqlarına və 
Dağlıq Qarabağa qaytarılması və gələcəkdə Dağlıq Qarabağın 
statusu barəsində hər iki tərəfi qane edən qərar qəbul olunması 
məsələləri əlaqələndirilir. Dağlıq Qarabağın statusu haqqında 
birtərəfli qərar qəbul edilə bilməz. Dağlıq Qarabağın 
Azərbaycandan hüquqi cəhətdən ayrılması mexanizmini 
nəzərdə tutan proseslərdə Azərbaycan özünün iştirakını 
mümkün saymır və heç vaxt bu proseslərdə iştirak 
etməyəcəkdir. Bu bizim birmənalı mövqeyimizdir. 
Münaqişənin həlli üçün orada yaşayan insanlar özlərini 
təhlükəsiz şəraitdə hiss etməli, özünüidarə imkanlarına malik 
olmalıdırlar. Bu baxımdan bizim heç bir amirlik cəhdlərimiz və 
ya onların həyatına müdaxilə cəhdlərimiz yoxdur.  
– İlham Heydər oğlu, söhbətimizə qısa yekun vurmaq 
üçun soruşuram: Sizin fikrinizcə, Azərbaycanın fikrincə, 
indiki mürəkkəb şəraitdə Qafqazda həm siyasi, həm də 
ümumiyyətlə, iqtisadi firavanlığa necə nail olmaq 
mümkündür? 
– Bizim ölkəmizə gəldikdə, deməliyəm ki, qazandığımız 
uğurlardan razıyıq. Son 5 ildə Azərbaycanın iqtisadiyyatı 2,6 
dəfə, büdcə xərcləri 10 dəfədən çox artmış, yoxsulluğun 
səviyyəsi 49 faizdən 13 faizə düşmüş, işsizlik bir sosial hadisə 
kimi, praktik olaraq aradan qaldırılmışdır. Böhranlı 2009-cu ilin 
üç ayı ərzində ÜDM-in artımı 4,1 faiz, qeyri-neft sektorunda 
ÜDM-in artımı, demək olar ki, 14 faiz təşkil etmişdir. 
– Özü də neftin qiymətinin düşməsinə baxmayaraq... 
 310 
– Bəli, neftin qiymətinin düşməsinə və bizdə mövcud olan 
müəyyən texniki problemlər üzündən hasilatın bir qədər 
azalmasına baxmayaraq. Yəni bu onu göstərir ki, biz 
iqtisadiyyatı şaxələndirməyə, neft amilindən asılılığı aradan 
qaldırmağa və ölkənin davamlı inkişafını təmin etməyə nail 
olmuşuq. 
Lakin sizin qeyd etdiyiniz kimi, regionda firavanlıq, yəni 
ayrılıqda götürülmüş bir ölkənin firavanlığı əməkdaşlıq, 
təhlükəsizlik olmadan və sabah nə olacağını bilmədən mümkün 
deyildir. Bu baxımdan mən söhbətimizin əvvəlinə qayıdaraq, 
hesab edirəm ki, Rusiya ilə Azərbaycan arasında münasibətlər 
bütün Qafqaz regionunda – həm Cənubi, həm də Şimali 
Qafqazda sabitləşmənin mühüm amilidir. Ona görə ki, Qafqaz 
vahid orqanizmdir – həm Cənubi Qafqazda, həm Şimali 
Qafqazda məskunlaşan xalqlar arasında ənənəvi mədəni 
əlaqələr, qohumluq əlaqələri mövcuddur və əminəm ki, mövcud 
olacaqdır. 
Ona görə də iki Qafqaz ölkəsi kimi, Rusiya və Azərbaycan 
bu regionda təhlükəsizliyin bərqərar olmasında maraqlı ölkələr 
kimi, əlbəttə, bundan sonra da Qafqazla bağlı məsələlərdə 
aparıcı rol oynamalıdırlar. Bu rolu həm ölkələrimizin tarixi, 
həm də onların bugünkü iqtisadi potensialı, siyasi sanbalı, 
proseslərə təsir göstərmək imkanı irəlicədən müəyyən etmişdir 
və biz regional məsələlərdə bir-birimizi çox yaxşı tamamlaya 
bilərik. 
Mən Cənubi Qafqaz regionunda genişmiqyaslı əməkdaşlığın 
yaranacağı günü görməyi arzulayıram. Lakin buna yalnız 
Azərbaycanın ərazi bütövlüyünün bərpa edilməsi və qaçqınların 
öz doğma yurdlarına qayıtması şərti ilə nail olmaq mümkündür. 
Onda Qafqaz regionunda əməkdaşlıq tamam başqa şəkil alacaq, 
bu halda indiyə qədər mühüm layihələrə cəlb edilməmiş ölkələr 
özlərini daha çox cəlb olunmuş hiss edə biləcək və təbii ki, 
onların həm iqtisadi preferensiyaları, həm təhlükəsizliyə 
təminatı, həm də siyasi perspektivləri olacaqdır. Mənim 
fikrimcə, Azərbaycanla münasibətləri tənzimləmədən 
 311 
Ermənistanın böhrandan çıxması, siyasi təcriddən, enerji və 
nəqliyyat baxımından təcriddən çıxması asan olmayacaqdır. Biz 
əməkdaşlığa hazırıq, lakin təbii ki, yalnız işğala son qoyulacağı 
və sülhün bərqərar olacağı təqdirdə. 
– İlham Heydər oğlu, bu müsahibəyə görə və maraqlı 
cavablarınıza görə bir daha çox sağ olun. 
– Sağ olun. 
                      
                         Səfər  başa çatdı 
 
Aprelin 19-da Azərbaycan Respublikasının Prezidenti 
İlham Əliyevin Rusiya Federasiyasına işgüzar səfəri başa 
çatmışdır. 
Moskvanın «Vnukovo-2» hava limanında prezident İlham 
Əliyevi Rusiyanın yüksək vəzifəli dövlət və hökumət nüma-
yəndələri yola salmışlar. 
  
 * * * 
Azərbaycan prezidenti həmin gün Bakıya qayıtmışdır. 
Dövlətimizin başçısını Heydər Əliyev Beynəlxalq Aeroportunda 
Azərbaycan Prezidentinin İcra Aparatının   rəhbəri Ramiz 
Mehdiyev, Bakı Şəhər İcra Hakimiyyətinin başçısı Hacıbala 
Abutalıbov qarşılamışlar. 
 
 312 
 
 
 
AZƏRBAYCANIN YƏHUDİ İCMASINA 
 
Hörmətli həmvətənlər! 
Tarixin ən kütləvi insan fəlakətinə səbəb olmuş İkinci 
dünya müharibəsi bir çox xalqların, xüsusilə də yəhudi xalqının 
həyatında müdhiş qara səhifə kimi yaşamaqdadır. Bu qanlı 
savaş zamanı milyonlarla yəhudi əsilli insan faşizmin günahsız 
qurbanına çevrilərək, məqsədyönlü soyqırımı siyasətinə məruz 
qalmışdır. 
1943-cü ilin aprelində Varşava yəhudi gettosunda saxlanan 
məhbuslar faşizmin qanlı cinayətlərinə, milli-dini ayrı-seçkiliyə 
qarşı qətiyyətli etiraz aksiyasına başlamış, qeyri-bərabər ölüm-
dirim savaşında qəhrəmanlıqla həlak olsalar da, öz milli haqları 
və insani ləyaqəti uğrunda şərəfli mübarizə örnəyi vermişlər. 
Faşizmlə mübarizədə mənəvi qələbə rəmzinə çevrilmiş bu 
hadisə tarixə təkcə yəhudilərin müsibəti deyil, eyni zamanda, 
qəhrəmanlıq nümunəsi kimi daxil olmuşdur. 
Təəssüflə qeyd etmək istəyirəm ki, tarixdən ibrət dərsi 
götürməyən ayrı-ayrı siyasi-şovinist dairələr, irticaçı rejimlər və 
ideologiyalar bu gün də beynəlxalq sülh və əmin-amanlıq üçün 
ciddi təhlükə mənbəyi olaraq qalmaqdadır. Son 20 ildə 
Ermənistanın Azərbaycana hərbi təcavüzü, xalqımıza qarşı 
həyata keçirilmiş deportasiya və etnik təmizləmə siyasəti, 
kütləvi qətl və terror aksiyaları, nəhayət, Xocalıda azərbay-
canlıların dəşhətli qətliamı zəmanəmizin acı gerçəkliyidir. Biz 
hansı coğrafiyada törədilməsindən asılı olmayaraq, etnik-dini 
düşmənçiliyin və ayrı-seçkiliyin hər cür təzahürünü bütövlükdə 
bəşər sivilizasiyasını təhdid edən cinayət kimi qiymətləndirir və 
dünya birliyini bu bəşəri təhlükəyə qarşı səfərbər olmağa dəvət 
edirik. 
 313 
Əziz həmvətənlər! 
Hər il mütərəqqi dünya ictimaiyyəti yəhudi xalqının müsi-
bəti və qəhrəmanlığı gününü böyük ehtiramla yad edir. Bu milli 
hüzn gününüzdə Azərbaycan xalqı adından bir daha kədərinizə 
şərik olduğumu bildirir, irticanın bütün günahsız qurbanlarına 
Allahdan rəhmət diləyirəm. 
İLHAM ƏLİYEV 
Azərbaycan Respublikasının Prezidenti 
 
Bakı, 20 aprel 2009-cu il 
 
 
 
 314 
 
 
 
 
İSLAM KONFRANSI TƏŞKİLATINA ÜZV OLAN 
DÖVLƏTLƏRİN HÜQUQ MÜHAFİZƏ 
ORQANLARI RƏHBƏRLƏRİNİN 
KONFRANSININ İŞTİRAKÇILARINA 
 
Hörmətli konfrans iştirakçıları! 
İslam Konfransı Təşkilatına üzv olan dövlətlərin hüquq 
mühafizə orqanları rəhbərlərinin konfransının keçirilməsi 
münasibətilə sizi təbrik edir və işinizdə uğurlar arzulayıram. 
İslam sivilizasiyası sülh və tolerantlığı, bəşəri ideyaları və 
insan ləyaqətinə hörməti, humanizm və mərhəməti təşviq edən, 
milyonlarla insanı birləşdirən dəyərlər sistemidir. İslam bütün 
cinayətləri, xüsusilə terrorçuluğu, ekstremizmi və hər cür 
zorakılığı rədd edir. Belə əməllər xalqlarımızın bölüşdüyü 
ümumi dəyərləri nəinki təhdid edir, həm də dövlətlərin ictimai-
siyasi sabitliyinə, insanların əmin-amanlığına təhlükə yaradır. 
Terrorizm, separatizm, silahların və narkotiklərin qanunsuz 
dövriyyəsi, insan alveri, qanunsuz miqrasiya, cinayət yolu ilə 
əldə olunmuş pul vəsaitlərinin leqallaşdırılması kimi cinayətlər 
transmilli xarakter daşıdığından dövlətlərin birgə dinc yanaşı 
yaşamasına ciddi təhlükə yaradır. Ona görə də xalqlarımızın 
ümumi rifahına və inkişafına nail olmaq, təhlükəsizliyi təmin 
etmək məqsədi ilə sosial-iqtisadi, siyasi tədbirlərlə yanaşı, 
cinayətkarlığa qarşı mübarizənin səmərəli şəkildə həyata 
keçirilməsi vacibdir. 
Son 15 il ərzində həyata keçirilən fundamental islahatlar 
Azərbaycanın dinamik inkişafında və müasirləşməsində zəruri 
faktor olmuşdur. Bununla yanaşı, Azərbaycanın qarşılaşdığı ən 
ağrılı problem Ermənistanın yürütdüyü təcavüzkar separatizm, 
etnik təmizləmə və terror siyasəti nəticəsində torpaqlarımızın 20 
faizinin işğal olunması, bir milyona yaxın soydaşımızın qaçqın 
 315 
və məcburi köçkün vəziyyətinə düşməsidir. İşğal olunmuş 
ərazilərə Ermənistanın və qondarma separatist rejimin nəzarət 
etməsi narkotiklərin və silahların qanunsuz dövriyyəsinə, insan 
alveri, çirkli pulların yuyulması kimi cinayətlərin vüsət 
almasına şərait yaratmışdır. Həmin ərazilərdə törədilən 
cinayətlər nəinki Azərbaycan, bütövlükdə region üçün təhlükə 
doğurur. Bu baxımdan transmilli mütəşəkkil cinayətkarlığa 
qarşı mübarizə ölkələrimizin hüquq mühafizə orqanlarının 
fəaliyyətinin regional və universal səviyyədə 
əlaqələndirilməsini tələb edir. 
Əminəm ki, ölkələrimizin hüquq mühafizə orqanları 
arasında əməkdaşlığın təşviqi və dərinləşdirilməsi transmilli 
mütəşəkkil cinayətkarlığa qarşı mübarizənin səmərəsini 
artıracaq, bu sahədə qarşılıqlı razılaşdırılmış siyasətin yürüdül-
məsinə imkan yaradacaqdır. 
Bir daha sizin hamınızı Azərbaycanda ürəkdən salam-
layıram, sülh, sabitlik, əmin-amanlıq və təhlükəsizlik naminə 
səylərimizi birləşdirməyə çağırıram. 
 
İLHAM ƏLİYEV 
Azərbaycan Respublikasının Prezidenti 
 
Bakı, 20 aprel 2009-cu il 
 
 
 
 316 
 
 
 
İSLAM KONFRANSI TƏŞKİLATINA ÜZV  
OLAN DÖVLƏTLƏRİN HÜQUQ MÜHAFİZƏ 
ORQANLARI RƏHBƏRLƏRİNİN BAKIDA 
KEÇİRİLƏN KONFRANSININ İŞTİRAKÇILARI 
İLƏ GÖRÜŞ  
 
Prezident sarayı  
 
21 aprel 2009-cu il 
  
Aprelin 21-də prezident İlham Əliyev İslam Konfransı 
Təşkilatına üzv olan dövlətlərin hüquq mühafizə orqanları 
rəhbərlərinin Bakıda keçirilən konfransının iştirakçılarını qəbul 
etmişdir. 
İ l h a m   Ə l i y e v: Əziz dostlar! 
Mən sizin hamınızı Azərbaycanda salamlayıram. Bu gün 
Bakıda İslam Konfransı Təşkilatının üzvü olan dövlətlərin 
hüquq mühafizə orqanları rəhbərlərinin konfransı keçirilir. Bu 
çox əlamətdar hadisədir. Mən ümid edirəm ki, konfrans çox 
maraqlı, çox uğurlu keçəcək və onun nəticələri ölkələrimiz 
arasında olan əməkdaşlığın dərinləşməsində öz mühüm rolunu 
oynayacaqdır. 
Azərbaycan İslam Konfransı Təşkilatında fəal rol oynayır. 
Bakıda bizim təşəbbüsümüzlə İKT çərçivəsində müxtəlif 
tədbirlər keçirilmişdir, nazirlər və digər strukturların nüma-
yəndələri Bakıda olmuşlar. Biz istəyirik ki, İslam Konfransı 
Təşkilatı çərçivəsində əməkdaşlıq daha da güclənsin, İslam 
həmrəyliyi daha da möhkəm olsun və ölkələrimiz arasında 
qarşılıqlı dəstək bütün beynəlxalq təşkilatlarda özünü göstərsin.  
Hüquq mühafizə orqanlarının əməkdaşlığı hər bir ölkənin 
təhlükəsizliyi üçün önəmli rol oynayır. Çünki bugünkü dünyada 
beynəlxalq təhlükəsizlik tədbirlərinin görülməsi böyük 
 317 
zərurətdir. Heç bir ölkə özünü tam sığortalanmış hiss edə 
bilməz. Ölkənin böyüklüyündən, kiçikliyindən asılı olmayaraq, 
yalnız müştərək səylərlə biz həm bölgədə, həm dünyada 
təhlükəsizliyin təmin olunması işində uğurlar qazana bilərik. 
Beynəlxalq cinayətkarlığa qarşı məhz müştərək mübarizə uğur 
gətirə bilər. Beynəlxalq terrorçuluq əleyhinə görülən tədbirlər 
yalnız əlaqələndirilmiş şəkildə səmərəli ola bilər. 
Biz Azərbaycanda təhlükəsizliyin təmin olunması üçün çox 
böyük işlər görürük. Azərbaycan öz dövlət müstəqilliyini əldə 
edəndə burada vəziyyət o qədər də ürəkaçan deyildi,  qanunsuz 
silahlı birləşmələr meydan oxuyurdu,  cinayətkarlıq artmışdı. 
Bu gün isə Azərbaycan və ölkəmizin paytaxtı Bakı şəhəri 
təhlükəsizlik baxımından dünyanın, demək olar ki, ən sakit 
yerlərindən, şəhərlərindən biridir. Azərbaycan xalqı sülh, əmin-
amanlıq, təhlükəsizlik şəraitində yaşayır.  
Bir daha demək istəyirəm ki, sizin fəaliyyətinizdən həm 
təmsil etdiyiniz ölkələrin təhlükəsizliyi asılıdır, eyni zamanda, 
beynəlxalq əməkdaşlıq məsələləri sizin iştirakınızla həll olunur. 
Bu, İKT çərçivəsində əməkdaşlığın dərinləşməsinə, praktik 
cəhətdən hüquq mühafizə orqanları arasında əməkdaşlığın 
təmin olunmasına xidmət edəcəkdir. Ümid edirəm ki, konfrans 
zamanı ikitərəfli görüşlər də keçiriləcək, buna da böyük ehtiyac 
vardır. Azərbaycanla, ölkəmizin reallıqları ilə tanış olmaq, 
hesab edirəm ki, sizin üçün də maraqlı olacaqdır. Bir də demək 
istəyirəm ki, baxmayaraq, ölkəmiz müstəqil dövlət kimi 
gəncdir, ancaq müstəqilliyimizin ilk illərindən islam həm-
rəyliyinin möhkəmlənməsinə öz töhfəsini verir. 
Bu il Azərbaycanın paytaxtı Bakı şəhəri islam mədə-
niyyətinin paytaxtı elan edilibdir. Bu bizim üçün böyük şərəfdir. 
Bu, bütün islam dünyasının Azərbaycana, onun tarixinə, 
mədəniyyətinə verdiyi qiymətdir. Biz böyük təntənəli 
mərasimlər keçirdik və islam ölkələrini təmsil edən mədəniyyət 
nümayəndələri bu tədbirlərdə fəal iştirak etmişlər. Bütün il 
ərzində Bakıda islam mədəniyyətinin təbliği ilə bağlı çoxsaylı 
tədbirlər keçiriləcəkdir. Hesab edirəm ki, ümumi işimizə bu çox 
 318 
önəmli töhfədir. Ümid edirəm ki, indiki konfrans da çox uğurlu, 
səmərəli keçəcək, Bakıya səfəriniz sizin üçün çox xoş keçəcək, 
siz burada özünüzü doğma vətəninizdəki kimi hiss edəcəksiniz. 
Bir daha sizi salamlayıram və sizə uğurlar arzulayıram. 
İ z z ə t   K a m a l   M ü f t i (İslam Konfransı Təşkilatı Baş 
katibinin siyasi məsələlər üzrə müavini): Bismillahir-rəhmanir-
rəhim! 
Zati-aliləri cənab Prezident! 
Sizi İslam Konfransı Təşkilatının hazırkı konfransında və bu 
mötəbər görüşdə iştirak edən həmkarlarım, qardaşlarım, 
nümayəndə heyətləri adından salamlamaqdan şərəf duyuram və 
bizi qəbul etdiyinizə görə dərin təşəkkürümüzü və 
minnətdarlığımızı ifadə etmək istəyirəm. 
İcazə verin, əvvəlcə, mənə onların adından danışmaq şərəfini 
həvalə etdiklərinə görə nümayəndə heyətlərinin bütün üzvlərinə 
və rəhbərlərinə təşəkkürümü bildirim. Ümid edirəm ki, onların 
bu böyük etimadını doğruldacağam. 
Mən İslam Konfransı Təşkilatının Baş katibi Ekmələddin 
İhsanoğlunun səmimi salamlarını Sizə çatdırmaq istəyirəm. O 
bu konfransa böyük önəm verdiyini və onun işində iştirak 
etmək istəyini bildirmişdi. Təəssüf ki, əvvəlcədən planlaşdırıl-
mış tədbirlərə görə, bu konfransda iştirak etmək şərəfini mənə 
həvalə etdi. Bir daha onun salamlarını Sizə çatdırmaq istəyirəm. 
Cənab Prezident, bu görüşdə çox məsələlərdən, real işlərdən 
bəhs edildi. İcazənizlə, Bakının 2009-cu ildə islam mədə-
niyyətinin paytaxtı seçilməsi münasibətilə Sizi təbrik etmək 
istərdim. 
Azərbaycan öz müstəqilliyini əldə etdikdən sonra Sizin 
müdrik rəhbərliyinizlə İslam Konfransı Təşkilatı ilə olan 
əlaqələrinə və İKT-nin bir sıra tədbirlərinə ev sahibliyi etdiyinə 
görə Sizə minnətdarlığımı bildirirəm. 2006-cı ildə Xarici işlər 
nazirlərinin konfransını, İnformasiya nazirlərinin toplantısını və 
Azərbaycanın birinci xanımının təşəbbüsü ilə 
«Mədəniyyətlərarası dialoqda qadınların rolunun genişləndiril-
məsi» mövzusunda keçirilmiş iclası xatırlatmaq istəyirəm. 
 319 
Bütün bu tədbirlər ölkənizin İslam Konfransı Təşkilatındakı 
roluna Sizin diqqətinizin bariz nümunəsidir. Bu diqqət, maraq 
Mərkəzi Asiya regionunda da hiss olunmaqdadır. 
Bütün bunlar Azərbaycanın siyasi, iqtisadi və elmi sahələrdə 
əldə etdiyi nailiyyətləri ilə yanaşı, islam ölkələri ailəsində də öz 
layiqli yerini tutması üçün Sizin göstərdiyiniz səylərin bariz 
nəticəsidir. 
Azərbaycanın İslam Konfransı Təşkilatının hüquq mühafizə 
orqanları rəhbərlərinin dünyada mütəşəkkil cinayətkarlıqla 
mübarizəyə, təhlükəsizliyin təmin olunmasına yönəlmiş 
konfransına ev sahibliyi etməsi, belə bir tədbirin Azərbaycanda 
keçirilməsi Sizin İslam Konfransı Təşkilatı ilə münasibətlərə 
verdiyiniz önəmi göstərir.  
Mən burada İslam Konfransı Təşkilatının üzvü olan bütün 
dövlətlərin beynəlxalq səviyyələrdə daim Azərbaycanın Dağlıq 
Qarabağ problemi, Ermənistan tərəfindən işğal olunmuş 
Azərbaycan torpaqlarının azad edilməsi və Xocalı faciəsi ilə 
bağlı ədalətli mövqeyini dəstəklədiklərini qeyd etmək istəyirəm. 
İslam Konfransı Təşkilatı bu yöndə səylərini davam etdirir. Biz 
hamımız ümid edirik ki, Sizin müdrik siyasətiniz və səyləriniz 
nəticəsində və qardaş islam dövlətlərinin dəstəyi ilə Dağlıq 
Qarabağ, o cümlədən Xocalı tezliklə azad ediləcəkdir. Sizin 
müdrik rəhbərliyinizlə Azərbaycan dövlətinin bir çox islam 
ölkələrinin problemlərinin həllində göstərdiyi səylərə görə öz 
minnətdarlığımızı bildirmək istərdim. Yaşadığımız çətin dövrdə 
islam ölkələrinin bir-biri ilə əməkdaşlığının böyük əhəmiyyəti 
vardır. Buna görə biz qurum çərçivəsində əməkdaşlığın daha da 
genişləndirilməsi məqsədi ilə bütün səylərimizi 
birləşdirməliyik. 
Zati-aliləri cənab Prezident, bizi qəbul etdiyinizə görə Sizə 
bir daha minnətdarlığımızı bildirir, Azərbaycan xalqına və 
ümumiyyətlə, islam ümmətinə xeyir, sülh və əmin-amanlıq 
arzulayıram. 
Çox sağ olun. 
 320 
İ l h a m   Ə l i y e v:  Xoş sözlərinizə görə təşəkkür edirəm. 
Xahiş edirəm ki, mənim ən səmimi salamlarımı İslam Konfransı 
Təşkilatının Baş katibi və bütün təşkilatda işləyən dostlarımıza 
çatdırasınız. 
Biz İslam Konfransı Təşkilatı tərəfindən həmişə xoş 
münasibət, dəstək görürük və qeyd etdiyiniz kimi, Ermənistan–
Azərbaycan, Dağlıq Qarabağ məsələsinin həlli işində İslam 
Konfransı Təşkilatı Azərbaycanın haqlı mövqeyini daim 
birmənalı şəkildə müdafiə etmişdir. Təşkilat dəfələrlə bu məsələ 
ilə əlaqədar müvafiq qərarlar, qətnamələr qəbul etmişdir. Eyni 
zamanda, digər təşkilatlarla ünsiyyətdə olduğu zaman İKT daim 
bu məsələni qaldırmış və Azərbaycanın haqlı olduğunu 
dəfələrlə bəyan etmişdir. 
Onu da qeyd etmək istəyirəm ki, keçən ilin mart ayında 
Birləşmiş Millətlər Təşkilatının Baş Məclisində Azərbaycanın 
işğal edilmiş torpaqlarında vəziyyətlə bağlı aparılmış 
müzakirələrdə bizim mövqeyimizi ən çox dəstəkləyən islam 
ölkələri olmuşdur və böyük səs çoxluğu ilə qəbul edilmiş 
qətnamədə haqq-ədalət öz əksini tapmışdır. Mən bu fürsətdən 
istifadə edərək, bizi dəstəkləmiş bütün ölkələrə, xüsusilə islam 
ölkələrinə bir daha öz minnətdarlığımı, təşəkkürümü bildirmək 
istəyirəm. 
Bu münaqişə bölgə üçün ən böyük təhlükədir. Buna bax-
mayaraq, Azərbaycan son illər ərzində öz imkanlarını xeyli 
genişləndirə bilmişdir. Son 4 ildə Azərbaycan iqtisadi artım 
baxımından dünya miqyasında birinci ölkədir. Ötən 5 ildə bizim 
iqtisadiyyatımız 2,6 dəfə artmışdır. Sənaye istehsalı 2,5 dəfə 
artmışdır. 5 ildə yoxsulluğun səviyyəsi 49 faizdən 13 faizə 
düşmüşdür, 750 mindən çox yeni iş yerləri açılmışdır. 
Ölkəmizin bütün yerlərində böyük quruculuq, abadlıq işləri 
aparılır, nəhəng infrastruktur layihələri icra olunur və iqtisa-
diyyatın şaxələndirilməsi üçün lazımi tədbirlər görülübdür. 
Baxmayaraq ki, bu gün dünyanı maliyyə-iqtisadi böhranı 
bürüyüb, bu ilin birinci rübündə Azərbaycan iqtisadiyyatı 
inamla inkişaf edir və artır. 
 321 
Əlbəttə ki, bölgədə sülhün təmin olunmaması, Azərbaycan 
torpaqlarının 20 faizinin hələ də Ermənistanın işğalı altında 
qalması həm bizim üçün, həm də bölgə üçün böyük təhlükədir. 
Artıq dünya da görür ki, dondurulmuş münaqişələr uzun 
müddət ərzində bu vəziyyətdə qala bilməz. Bölgədə keçən il 
yaşanan qanlı hadisələr bunu bir daha göstərdi. Bizim istəyimiz, 
tələbimiz beynəlxalq hüquq normalarına əsaslanır. 
Azərbaycanın beynəlxalq birlik tərəfindən tanınmış tor-
paqlarını xarici qoşunlar işğal edibdir. Ermənistanın Azərbay-
cana qarşı təcavüzü və etnik təmizləmə siyasəti nəticəsində bir 
milyondan çox soydaşımız qaçqın-köçkün vəziyyətinə 
düşmüşdür. Dağlıq Qarabağın özündən 10 minlərlə 
azərbaycanlı qovulmuşdur. Azərbaycanın Dağlıq Qarabağın 
inzibati hüdudlarından kənarda yerləşən 7 rayonundan 700 
mindən çox azərbaycanlı qovulmuşdur. Ermənistandan 250 
mindən çox azərbaycanlı qovulmuşdur. Bu gün Azərbaycanın 
işğal edilmiş torpaqlarında hər şey dağıdılıbdır. Bütün binalar, 
məktəblər, xəstəxanalar, muzeylərimiz talan edilibdir, milli 
sərvətlərimiz məhv edilib, yaxud da ki, talan olunubdur. Bizim 
müqəddəs ocaqlarımız, məscidlərimiz ermənilər tərəfindən 
yerlə yeksan edilibdir. Bu gün Bakının mərkəzində hər kəs 
vaxtilə burada tikilmiş erməni kilsəsini görə bilər. Bu gün 
Azərbaycanda həm məscidlər tikilir, həm kilsələr tikilir və 
budur bizim tolerantlığımız, budur bizim başqa xalqların 
dinlərinə, mədəniyyətlərinə münasibətimiz. Baxmayaraq ki, 
bizim məscidlərimiz Azərbaycanın torpağında ermənilər 
tərəfindən dağıdılıbdır, biz erməni kilsəsini bərpa etmişik. Bax, 
bu bizim mədəniyyətimizin təzahürüdür. Biz sadəcə olaraq, 
istəyirik ki, beynəlxalq hüquq normaları tətbiq olunsun. 
Birləşmiş Millətlər Təşkilatı Təhlükəsizlik Şurası tərəfindən 4 
qətnamə qəbul edilibdir. Yəni dünya miqyasında bu qurumdan 
önəmli və böyük qurum yoxdur. Bu qətnamələrin qəbul 
edilməsindən artıq 20 ilə yaxın vaxt keçir, Ermənistan tərəfi isə 
buna məhəl qoymur. Danışıqlar, bizim bütün səylərimiz nəticə 
vermir və işğalçı qüvvələr hələ də bizim torpaqlarımızda 
 322 
yerləşiblər. Ona görə bizim işimiz haqq işidir. Bizim heç bir 
başqa ölkənin torpağında gözümüz yoxdur, öz torpağımızı da 
heç kimə verməyəcəyik və heç vaxt dünya birliyi qondarma 
Dağlıq Qarabağ rejimini müstəqil qurum kimi tanımayacaqdır. 
Azərbaycan heç vaxt buna icazə verməyəcək və istənilən 
yollarla öz ərazi bütövlüyünü bərpa edəcəkdir. Sadəcə olaraq 
biz istəyirik ki, bunu sülh yolu ilə, danışıqlar yolu ilə edək. 
Əgər Ermənistan tərəfi konstruktivlik göstərərsə, danışıqlar 
masasında olan təkliflər razılaşmanın əldə edilməsi üçün yaxşı 
əsas ola bilər. Azərbaycanın mövqeyi dəyişməz olaraq qalır: 
Dağlıq Qarabağ əzəli Azərbaycan torpağıdır və tarixi ədalət 
bərpa olunmalıdır. 
Dağlıq Qarabağ dünya birliyi tərəfindən Azərbaycanın 
ayrılmaz hissəsi kimi tanınır və ölkəmiz müstəqil dövlət kimi, 
Birləşmiş Millətlər Təşkilatına üzv olduqda Azərbaycanın 
suverenliyi və ərazi bütövlüyü Dağlıq Qarabağ daxil olmaq 
şərtilə tanınıbdır. Biz sadəcə olaraq, istəyirik ki, öz ərazi 
bütövlüyümüzü bərpa edək. Əgər münaqişə öz həllini taparsa, 
Dağlıq Qarabağda yaşayan, Azərbaycanda azlıq təşkil edən 
erməni əhalisi gələcəkdə sülh, əmin-amanlıq şəraitində 
yaşayacaqdır. 
Mən bir daha demək istəyirəm ki, bu məsələ təkcə bizim 
üçün deyil, bölgə üçün böyük təhlükədir. Bölgənin hərtərəfli 
inkişafı və genişmiqyaslı əməkdaşlığı bu məsələ həll olun-
madan təmin edilə bilməz. Bölgədə təhlükəsizlik tədbirlərinin 
möhkəmlənməsi işində çox səylər göstərilir, amma Dağlıq 
Qarabağ münaqişəsi həll olunmadan tammiqyaslı əməkdaşlıq 
ola bilməz. 
Mən bir daha bu məsələ ilə əlaqədar Azərbaycanın haqq işini 
dəstəkləyən bütün qardaşlarımıza öz dərin minnətdarlığımı 
bildirmək istəyirəm. Bilin ki, Azərbaycan xalqı bilir və yaxşı 
dərk edir ki, onun dostları kimlərdir. Bayaq qeyd etdiyim kimi, 
keçən il BMT-nin Baş Məclisində keçirilən səsvermə, əslində, 
həqiqət anı idi. O səsvermədə Azərbaycanın real dostları bir 
daha öz mövqeyini göstərdi, o səsvermə Azərbaycan xalqının 
 323 
yaddaşından heç vaxt silinməyəcəkdir. Biz öz siyasətimizdə 
bizim üçün dost, qardaş ölkələrin bizə olan münasibətini ilk 
növbədə əsas tuturuq. Biz bütün ölkələrlə yaxşı əlaqələr 
yaratmaq fikrindəyik və bu istiqamətdə böyük addımlar 
atılıbdır. Azərbaycan bu gün dünya miqyasında tanınan ölkədir 
və bizə hörmətlə yanaşırlar. Ancaq, əlbəttə ki, hər bir ölkə üçün 
çətin anlarda əsas dostlar özünü göstərir. 
Ona görə bir daha deyirəm, mənim üçün bugünkü konfrans 
da xüsusi əhəmiyyət daşıyır. Çünki bu gün Bakıda bizim 
qardaşlarımız bizim qonaqlarımızdır. İslam Konfransı 
Təşkilatının üzvü olan bütün ölkələrə mənim çox böyük 
hörmətim var, böyük məhəbbətim var. 
İstəyirəm onu da biləsiniz ki, baxmayaraq, müstəqil dövlət 
kimi gəncik, islam həmrəyliyinin möhkəmlənməsi üçün biz 
Azərbaycanda çox işlər görürük. Mən qəti əminəm ki, əgər biz 
bütün islam ölkələri arasında bu həmrəyliyi, qarşılıqlı dəstəyi 
tam şəkildə təmin edə bilsək, təşkilata üzv olan ölkələrin daxili 
problemləri də daha asanlıqla həll oluna bilər. 
Bir sözlə, mən bir daha sizi ürəkdən salamlayıram. Ümid 
edirəm ki, Bakıda keçirdiyiniz günlər sizin üçün xoş olacaqdır 
və siz vətənə yaxşı təəssüratlarla dönəcəksiniz. Sağ olun. 
 324 
 
 
   QEYDLƏR  
1. İran, İ r a n   İ s l a m   R e s p u b l i k a s ı – Cənub-
Qərbi Asiyada dövlət. Sahəsi 1,65 milyon km2, əhalisi 78,4 
milyon nəfərdir. Paytaxtı Tehran şəhəridir. İnzibati cəhətdən 
24 ostana bölünür.  Ali qanunverici orqanı 4 il müddətinə seçi-
lən Xalq Şurası Məclisidir. Hökuməti Baş nazir təşkil, prezi-
dent isə təsdiq edir. – 5,6,24,77,,104,157–170. 
2. Seyid Əli  Xamenei  (d.1939) – İranın dini və dövlət 
xadimi. 1981–89-cu illərdə İranın prezidenti, 1989-cu ildən isə 
İran İslam Respublikasının Ali dini rəhbəridir. – 5,164. 
3. Mahmud Əhmədinejad (d.1956) – 2005–2013-cü illərdə 
İran İslam Respublikasının Prezidenti olmuşdur. –6,77, 
158,159,160–162,165,166. 
4. Litva, L i t v a   R e s p u b l i k a s ı – Şərqi Avropada – Pri-
baltikada dövlət. Sahəsi 65,3 min km2, əhalisi 2,8 milyon 
nəfərdir. İnzibati ərazisi 44 rayona bölünür və respublika tabe-
çiliyinə 11 şəhər  daxildir. Dövlət başçısı prezident, qanunverici 
orqanı birpalatalı Seymdir. Paytaxtı Vilnüsdür. – 7. 
5. Valdas Adamkus (d.1926) – 1998–2003 və 2004–2009-cu 
illərdə Litva Respublikasının Prezidenti olmuşdur. – 7. 
6. Küveyt, K ü v e y t   d ö v l ə t i – Qərbi Asiyada dövlət. 
Sahəsi 17,8 min km2, əhalisi 3 milyondan çoxdur. Küveyt kons-
titusiyalı monarxiyadır. Dövlət başçısı əmirdir. Qanunverici 
orqan və hökumət əmirə və birpalatalı Milli Məclisə tabedir. 
Paytaxtı əl-Küveytdir.  – 8,12–19. 
 
 325 
7. Cabir əl-Sabah (d.1929) – 2006-cı ildən Küveyt əmiri. Ha-
kimiyyətə gəldikdən sonra ölkədə bir sıra demokratik islahatlar 
keçirmiş, qadınlara dövlət orqanlarında işləməyə icazə verilmiş, 
onlar seçib-seçilmək hüququ əldə etmişlər. – 8,12–13,14,15,19. 
8. Bruney, B r u n e y  D ə r ü s s a l a m – Cənub-Şərqi Asi-
yada dövlət. Sahəsi 5,8 min km2, əhalisi 425 min nəfərdir. Bru-
ney konstitusiyalı monarxiyadır. Dövlət başçısı sultandır. 
Paytaxtı Bəndər-Səri-Bəqavandır. – 9. 
9. Hacı Həssənal Bolkiah (d.1946) – Bruney sultanı. XIV 
əsrdən hakimiyyətdə olan sülalənin 29-cu nümayəndəsidir. – 9. 
10. Estoniya, E s t o n i y a   R e s p u b l i k a s ı  – Şərqi 
Avropada dövlət. Sahəsi 45,2 min km2, əhalisi 1,3 milyon nə-
fərdir. Dövlət başçısı prezident, qanunverici orqanı – Seymdir. 
Paytaxtı Tallindir. – 10. 
11. Toomas Hendrik İlves (d.1953) – Estoniya siyasətçisi, 
diplomat, jurnalist, AŞ PA-nın sabiq üzvü. 2006–2016-cı illərdə 
Estoniya Respublikasının Prezidenti olmuşdur. – 10. 
12. Türkiyə Cümhuriyyəti – Qərbi Asiyada və Avropanın 
cənub-şərqində dövlət. Sahəsi 783,5 min km2, əhalisi 79,4 
milyon nəfərdir. İnzibati cəhətdən 81 ilə (vilayətə) bölünür. Pay-
taxtı Ankara şəhəridir. Dövlət başçısı prezident, Ali qanunvericilik 
orqanı Türkiyə Böyük Millət Məclisidir. – 11,24,40,47, 
104,106,156,168,234,270. 
13. Əli  Babacan (d.1967) – Türkiyə siyasi xadimi. 2007–
2009-cu illərdə Türkiyənin Xarici İşlər naziri, 2009–2015-ci illərdə 
Baş nazirin müavini olmuşdur. – 11. 
14. Rəcəb Tayyib Ərdoğan (d.1954) – Türkiyə siyasi və döv-
lət xadimi. R.T.Ərdoğan 1980-ci ildən siyasi fəaliyyətə baş-
lamışdır. 1994-cü ilin martında İstanbul Böyük Şəhər Bələdiyyə-
sinin sədri,  Ədalət və İnkişaf Partiyasının  lideri olmuşdur. 2002-ci 
 326 
ildə keçirilən növbədənkənar seçkilər nəticəsində Ədalət və İnkişaf 
Partiyası  təkbaşına hakimiyyətə gəlmək imkanı əldə etdi və Ər-
doğan TBMM-də Türkiyənin Baş naziri, 2014-cü ilin sentyabrında 
Türkiyə Cümhuriyyətinin  Prezidenti  seçildi. –11. 
15. Abdullah Gül (d.1950) – Türkiyə dövlət və siyasi xadi-
mi, iqtisad elmləri doktoru, professor. 1991-ci ildə TBMM-in üzvü 
seçilmişdir. Abdullah Gül Rəcəb Tayyib Ərdoğanla Ədalət və 
İnkişaf Partiyasının  yaradıcılarından biridir. 2007–2014-cü 
illərdə Türkiyə Cümhuriyyətinin Prezidenti olmuşdur. Azərbaycan 
Respublikasının «Heydər Əliyev» ordeni ilə təltif edilmişdir. – 
11,106. 
16. Davos  İqtisadi  forumu,  D ü n y a   İ q t i s a d i   f o - r 
u m u –  İsveçrənin kurort şəhəri Davosda hər il Ümumdünya 
İqtisadi forumu keçirilir. 1995-ci il yanvarın 26–30-da Azərbaycan 
prezidenti Heydər Əliyev başda olmaqla, Azərbaycan nümayəndə 
heyəti bu forumda iştirak etmişdir. – 11. 
17. Artur Rasizadə, A r t u r  T a h i r  o ğ l u (d.1935) – 
Azərbaycanın dövlət xadimi. SSRİ Dövlət mükafatı laureatı. 
1986–92-ci illərdə Azərbaycan Respublikası Baş nazirinin bi-
rinci müavini vəzifəsində işləyib. 1996-cı ildən Azərbaycan 
Respublikasının Baş naziridir. Azərbaycan Respublikasının «İs-
tiqlal» ordeni ilə təltif edilmişdir. – 12,19,37,67,157,170, 
287,312. 
18. Hacıbala  Abutalıbov, H a c ı b a l a  İ b r a h i m   o ğ- l 
u (d.1944) – Bakı Şəhər İcra Hakimiyyətinin başçısı. Fizika-
riyaziyyat elmləri doktorudur. – 12,19,37,67,157,170,287, 312. 
19. Əbülfəs Qarayev, Ə b ü l f ə s   M ü r s ə l   o ğ l u  
(d.1956) – fəlsəfə doktoru. 1994-cü ildən 2006-cı ilədək 
Azərbaycan Respublikası Gənclər, İdman və Turizm naziri, 
2006-cı ildən Mədəniyyət və Turizm naziridir. Gənclər, İdman 
və Turizm naziri işlədiyi vaxtda respublikada idmanın və 
 327 
bədən tərbiyəsinin inkişafına ciddi fikir verilmiş, çoxlu idman 
meydançaları və olimpiya kompleksləri tikilmiş, mədəniyyət 
və turizm sahəsində xeyli təqdirəlayiq işlər görülmüşdür. – 
15,269. 
20. Şahin Mustafayev, Ş a h i n   A b d u l l a   o ğ l u (d.1965) 
– 2016-cı ilin yanvarından Azərbaycan Respublikasının 
İqtisadiyyat  naziridir. 2008–2013-cü illərdə Azərbaycan 
Respublikasının İqtisadi İnkişaf naziri, 2013–2016-cı illərdə isə 
İqtisadiyyat və Sənaye naziri olmuşdur. –  15,16. 
21.  Elmar  Məmmədyarov,  E l m a r   M ə h ə r r ə m   o 
ğ l u (d.1960) – tarix elmləri namizədi, diplomat. 1995–98-ci 
illərdə Azərbaycan Xarici İşlər Nazirliyində Beynəlxalq Təşki-
latlar İdarəsinin başçısı, 1998–2003-cü illərdə ABŞ-da Azər-
baycan səfirliyində müşavir, 2003–2004-cü illərdə İtaliyada 
Azərbaycan Respublikasının səfiri, 2004-cü ildən isə Azər-
baycan Respublikasının Xarici İşlər naziridir. – 15,161, 
162,252. 
 
22. Avropa Yenidənqurma və İnkişaf Bankı – Qərbi və 
Şərqi Avropa, MDB ölkələrini uzunmüddətli kreditlə təchiz edən 
regional dövlətlərarası bank. 1990-cı ildə yaradılmışdır. Londonda 
yerləşir. Bankın 61 üzvü var, eləcə də  Avropa İnvestisiya Bankı və 
Avropa İttifaqı  ora daxildir. – 21,275,277. 
23. Xırdalan – Azərbaycan Respublikasında şəhər. Abşeron 
rayonunun inzibati mərkəzi. Sahəsi 1702 km2, əhalisi 95,2 min 
nəfərdir. – 21,22,233. 
24. Sumqayıt – Azərbaycanda şəhər. Bakıdan 35 km şimal-
qərbdə, Xəzər dənizinin qərb sahilində yerləşir. Sahəsi 94,17 
km2, əhalisi 332,9 min nəfərdir. Əvvəllər kiçik yaşayış 
məntəqəsi olan Sumqayıt 1938-ci ildə Bakı neft sənayesini 
elektrik enerjisi ilə təmin edəcək İstilik Elektrik Stansiyasının 
tikintisi ilə şəhər tipli qəsəbəyə çevrildi və get-gedə Bakıdan 
 328 
sonra  ölkəmizin ikinci sənaye şəhəri oldu. Sənayesində  kimya 
və metallurgiya sahələri əsas yer tutur. – 21,22,105. 
25. Ziya Məmmədov, Z i y a   A r z u m a n   o ğ l u  
(d.1952) – dəmiryolçu-mühəndis. 1996–2002-ci illərdə Azər-
baycan Dövlət Dəmiryol İdarəsinin rəisi, 2002-ci ildən  Azər-
baycan Respublikasının Nəqliyyat naziridir. – 22,23, 
234,235,236, 
26. Rusiya, R u s i y a   F e d e r a s i y a s ı – Avropanın şər-
qində, Asiyanın şimalında dövlət. Sahəsi 17,1 milyon  km2, əhalisi 
146,5 milyon nəfərdir. Rusiya Federasiyasına 22 respublika, 9 di-
yar, 46 vilayət, federal əhəmiyyətli Moskva və Sankt-Peterburq 
şəhərləri, 4 muxtar vilayət və mahal daxildir. 
Dövlət başçısı prezident, qanunverici orqanı ikipalatalı Dövlət 
Duması və Federasiya Şurasıdır. Paytaxtı Moskva şəhəridir. – 
24,.28–36,104,111,113–117,137,139,141,145,174,191,219,270, 
288–299,301–312. 
 
27.  Almaniya,   A l m a n i y a    F e d e r a t i v   R e s - p 
u b l i k a s ı – Mərkəzi Avropada dövlət. Sahəsi 357 min km2, 
əhalisi 82,1 milyon nəfərdir. AFR tərkibində 16 ərazisi olan 
federasiyadır. Dövlət başçısı prezident, hökumət başçısı isə 
federal kanslerdir. Ali qanunverici hakimiyyət orqanı parla-
mentdən – Bundestaq və Bundesratdan ibarətdir. Paytaxtı 
Berlin şəhəridir.  – 24,105,155,175. 
28. İtaliya, İ t a l i y a   R e s p u b l i k a s ı – Avropanın 
cənubunda dövlət. Ərazisinə Alp dağlarının qərb yamacları, 
Radan düzənliyi, Apennin yarımadası, Siciliya və Sardiniya 
adaları daxildir. Sahəsi 301,3 min km2, əhalisi 61 milyon 
nəfərdir. İnzibati cəhətdən 20 vilayətə bölünür. Paytaxtı Roma 
şəhəridir. – 24,144,226,229,270. 
 
 329 
 
29. Yaponiya – Sakit okeanın Şərqi Asiya sahilləri yaxın-
lığındakı adalarda dövlət. Sahəsi 378 min km2,  əhalisi 127 milyon 
nəfərdir. İnzibati cəhətdən 47 prefekturaya bölünür. Yaponiya 
konstitusiyalı monarxiyadır. Paytaxtı Tokio şəhəridir. – 24,104. 
30. Çin Xalq Respublikası (ÇXR) – Mərkəzi və Şərqi 
Asiyada dövlət. Sahəsi 9,6 milyon km2, əhalisi 1,548,5 milyard 
nəfərdir. İnzibati cəhətdən 22 əyalətə (Tayvansız), 5 muxtar rayona 
və mərkəz tabeliyində olan 3 şəhərə (Pekin, Şanxay, Tyantszin) 
bölünür. Ali dövlət hakimiyyəti orqanı Ümumçin Xalq 
Nümayəndələri Məclisi, dövlət başçısı Çin Xalq 
Respublikasının sədridir. Paytaxtı Pekindir. – 24. 
31. Amerika Birləşmiş Ştatları (ABŞ) – Şimali Amerikada 
dövlət. Şimaldan Kanada, cənubdan Meksika, şərqdən Atlantik 
okeanı və qərbdən Sakit okeanla əhatə olunur. Sahəsi 9,5 milyon 
km2, əhalisi 325,6 milyon nəfərə yaxındır. İnzibati cəhətdən 50 ştat 
və Kolumbiya federal paytaxt dairəsinə bölünür. Ali qanunvericilik 
orqanı ikipalatalı (Nümayəndələr Palatası və Senat) ABŞ Konqresi-
dir. Dövlət başçısı prezidentdir. Paytaxtı Vaşinqton şəhəridir. – 
24,26,104,119,145,214,270,272, 286. 
32. Fransa, F r a n s a   R e s p u b l i k a s ı – Qərbi 
Avropada dövlət. Sahəsi 674,6 min km2, əhalisi 66,7 milyon 
nəfərdir. İnzibati cəhətdən 101 departamentə bölünür. Qanun-
verici  orqanı iki palatadan (Milli Məclis və Senat) ibarət 
parlamentdir. İcra hakimiyyəti prezident və Nazirlər Şurasına 
məxsusdur. Paytaxtı Paris şəhəridir. – 24,109,110, 145. 
 
33. Barak Obama (d.1961) – ABŞ-ın 44-cü prezidenti 
(2008–2016-cı illərdə). 2004–2008-ci illərdə Demokratlar Par-
tiyasından ABŞ Senatının üzvü olmuşdur. 2009-cu ildə Nobel Sülh 
mükafatına layiq görülmüşdür. ABŞ-da ilk afroamerikalı prezi-
dentdir. – 26,214. 
 330 
34.  Bəxtiyar  Vahabzadə,  B ə x t i y a r  M a h m u d   o ğ- l 
u (1925–2009) – Azərbaycanın Xalq şairi, dramaturq, ədəbiy-
yatşünas. Azərbaycan Dövlət mükafatı laureatı, 1991–2005-ci il-
lərdə Azərbaycan Respublikası Milli Məclisinin deputatı, 
Azərbaycan Milli EA-nın  akademiki olmuşdur. Azərbaycan Res-
publikasının «İstiqlal» ordeni ilə təltif edilmişdir. – 27. 
35. Azərbaycan Milli Elmlər Akademiyası (AMEA)– 
Azərbaycan Respublikasında elmin inkişafını təşkil və təmin 
edən, dövlətin elmi və elmi-texniki siyasətini həyata keçirən ali 
dövlət elmi təşkilatı. 1945-ci ildə Bakıda təsis edilmişdir. 2001-
ci ilin may ayından Azərbaycan Milli Elmlər Akademiyası 
adlanır. Burada elmin müxtəlif sahələrinə dair aktual problemlər 
üzərində tədqiqat işləri aparılır. Hər il onlarla elmi işin nəticəsi 
istehsalatda tətbiq olunur. – 27,176–179. 
36. Bakı Dövlət Universiteti (BDU) –  Bakı Universiteti, 
Bakı Darülfünunu – müsəlman Şərqində ilk Avropa tipli  ali 
məktəb və elmi-tədqiqat müəssisəsi. Azərbaycan Xalq  Cüm-
huriyyəti tərəfindən təsis olunmuşdur (1919). 1922–94-cü illərdə 
Azərbaycan Dövlət Universiteti adı ilə fəaliyyət göstərmiş, 1994-
cü ildə ilkin adı qaytarılmışdır. Universitetin yaradılmasında 
F.Xoyskinin, M.Ə.Rəsulzadənin, N.Yusifbəylinin böyük 
xidmətləri olmuşdur. Universitetin ilk rektoru V.İ.Razumovski 
idi. 
BDU-nun 16 fakültəsi, 121 kafedrası, 80 elmi-tədqiqat və 
tədris  laboratoriyası,  2 institutu,  elmi kitabxanası,  6 muzeyi, 4 el-
mi-tədqiqat mərkəzi, nəşriyyatı və mətbəəsi var. Universitetin 
əyani və qiyabi şöbələrində bakalavr pilləsində 55 ixtisas, magistr 
pilləsində 153 ixtisas üzrə 22500-ə  yaxın, o cümlədən 12 
ölkədən 400-dən artıq tələbə təhsil alır (2010/2011). 
Universitetdə 1300-dən artıq professor-müəllim, o cümlədən 
AMEA-nın 8 akademiki, 15 müxbir üzvü, 250-yədək elmlər 
doktoru, professor, 800-ədək elmlər namizədi, dosent fəaliyyət 
göstərir. – 27. 
 
 331 
37. «Rossiya», Ümumrusiya Dövlət Televiziya və Radio 
Verilişləri Kampaniyası (ÜDTRVK) – Rusiya media holdinqi. 
1990-cı ildə yaradılmışdır, Rusiya Federasiyası ərazisində  tele-
viziya və radio verilişlərini təşkil edir. 1998-ci ildə ÜDTRVK 
bazası əsasında yaradılmış dövlət informasiya holdinqi yaradıldı.  
«Rossiya» və «Kultura» telekanallarını, «Radio Rossii», «Mayak», 
«Orfey», «Yunost», «Qolos Rossii» radiostansiyalarını və 92 
regional dövlət teleradiokampaniyalarını, Ostankino televiziya və 
Rusiya informasiya texniki mərkəzini, «Vesti» agentliyini əhatə 
edir. – 28. 
38. İTAR-TASS – Rusiya İnformasiya Teleqraf Agentliyi. 
1992-ci ildə SİTA-nın bazası əsasında yaradılmışdır. – 28,301–
312. 
39. Qusman Mixail (d.1950) – jurnalist. İTAR-TASS informa-
siya agentliyi Baş direktorunun müavini. Rusiya Federasiyası Dövlət 
mükafatı laureatı. – 28. 
40. AzTV – Azərbaycan Televiziya və Radio Verilişləri 
Qapalı Səhmdar Cəmiyyəti. Əsası 1918-ci ildə Gəncədə ilk 
radiostansiya kimi  qoyulmuşdur. 1957-ci ildə Azərbaycan SSR 
Nazirlər Soveti yanında Dövlət Radio və Televiziya Verilişləri 
Komitəsi yaradılmışdır.  
1991-ci ildə Azərbaycan Dövlət Televiziya və Radio 
Verilişləri Komitəsi şirkətə çevrilmiş, 2005-ci ildə isə Azər-
baycan Dövlət Televiziya və Radio Verilişləri Şirkəti ləğv 
edilərək, həmin bazada AzTV QSC yaradılmışdır. – 28. 
 
41. Vitali İqnatenko (d.1941) – jurnalist. 1991–2012-ci 
illərdə İTAR-TASS agentliyinin Baş direktoru olmuşdur. – 
28,301. 
42. Heydər Əliyev,  H e y d ə r   Ə l i r z a  o ğ l u (1923–
2003) –  Müstəqil Azərbaycan dövlətinin memarı və qurucusu, 
xalqımızın ümummilli lideri, görkəmli dövlət xadimi, Azərbaycan 
 332 
Respublikasının Prezidenti (1993–2003), iki dəfə Sosialist Əməyi 
Qəhrəmanı. 
1964-cü ildə Azərbaycan SSR Nazirlər Soveti yanında Dövlət 
Təhlükəsizlik Komitəsi sədrinin müavini, 1967-ci ildə isə sədri 
vəzifəsinə irəli çəkilmişdir. 
Azərbaycan Kommunist Partiyası Mərkəzi Komitəsinin iyul 
(1969) plenumunda Heydər Əliyev MK-nın Büro üzvü, Azər-
baycan KP MK-nın Birinci katibi seçilmişdir.  
H.Əliyevin respublikaya rəhbərlik etdiyi ilk  illərdən əhatəli 
iqtisadi konsepsiya hazırlanmış, yeni istehsal sahələri yaradılmış, 
Azərbaycanın iqtisadi potensialı güclənmişdir. H.Əliyevin 
respublikaya bilavasitə rəhbərlik etdiyi dövrdə (1969–82-ci illər) 
idarəetmə mexanizminin və metodlarının təkmilləşdirilməsi, əmək 
və ictimai-siyasi fəallığın artırılması, kənd təsərrüfatının 
inkişafında yüksək göstəricilər əldə edilməsi, azərbaycançılıq məf-
kurəsinin, milli ruhun, milli özünüdərkin yüksəlişi, müstəqil 
dövlətçilik ideyalarının güclənməsi və reallaşması üçün dəyərli 
işlər görülmüşdür. 
H.Əliyev 1971-ci ildə Sovet İttifaqı Kommunist Partiyası Mər-
kəzi Komitəsinin  üzvü, 1976-cı ilin martında Sov.İKP MK Siyasi 
Bürosu üzvlüyünə namizəd, 1982-ci ilin noyabrında isə Siyasi 
Büro üzvü seçilmiş və eyni zamanda, SSRİ Nazirlər Soveti 
sədrinin Birinci  müavini təyin edilmişdir. 
H.Əliyev Moskvada işlədiyi dövrdə də həmişə Azərbaycanı 
düşünmüş, onun taleyi ilə yaşamış, doğma respublikanın dünyada 
tanıdılması üçün əlindən gələni etmişdir. 
H.Əliyev 1990-cı ilin 20 yanvarında sovet qoşunlarının Bakıda 
törətdiyi qanlı faciəni qətiyyətlə pisləmiş və Azərbaycanın 
Moskvadakı nümayəndəliyində kəskin bəyanatla çıxış 
etmişdir. 
H.Əliyev 1990-cı ilin iyulunda Azərbaycana qayıtmış,  əvvəlcə 
Bakıda, sonra isə Naxçıvanda yaşamışdır. O, 1991–93-cü illərdə 
Naxçıvan Muxtar Respublikası Ali Məclisinin sədri, Azərbaycan 
Respublikası Ali Sovetinin sədr müavini olmuş, Ali Sovetin sessi-
yalarında fəal iştirak etmiş, Azərbaycanda mövcud ictimai-siyasi  
 333 
vəziyyəti həmişə obyektiv təhlil etmiş, mühüm prinsipial fikirlər 
söyləmiş, Dağlıq Qarabağ münaqişəsinin səbəblərini aşkara 
çıxarmış və təqsirkarların dəqiq ünvanını göstərmişdir. 1993-cü 
ilin may–iyununda dövlət böhranının, hakimiyyətsizliyin, 
başıpozuqluğun kulminasiya nöqtəsinə çatması ilə ölkədə 
vətəndaş müharibəsi və müstəqilliyin itirilməsi təhlükəsi 
yarandıqda Azərbaycan xalqı H.Əliyevin hakimiyyətə gə-
tirilməsi tələbi ilə ayağa qalxdı və Azərbaycanın o zamankı 
dövlət rəhbərliyi onu rəsmən Bakıya dəvət etməyə məcbur 
oldu. H.Əliyev iyunun 15-də Azərbaycan Ali Sovetinin sədri 
seçildi, iyulun 24-də Milli Məclisin qərarı ilə Azərbaycan 
Respublikası Prezidentinin səlahiyyətlərini həyata keçirməyə 
başladı.  
1993-cü il oktyabrın 3-də ümumxalq səsverməsi nəticəsində 
H.Əliyev Azərbaycan Respublikasının Prezidenti seçildi. H.Əli-
yevin Azərbaycan rəhbərliyinə qayıdışı ilə ölkənin ictimai-siyasi, 
sosial, iqtisadi, elmi-mədəni həyatında böyük dönüş oldu, beynəl-
xalq norma və prinsiplərə uyğun müstəqil dövlət quruculuğu 
prosesi başlandı. Dövlətimizin xarici siyasəti, eləcə də 
dünyanın aparıcı dövlətləri və beynəlxalq təşkilatları ilə əla-
qələri milli maraqlara əsaslanan xətlə inkişaf etməyə başladı. 
Dağlıq Qarabağ münaqişəsinin həllində ilk mərhələ kimi, 
cəbhə xəttində atəşkəs elan edilməsinə nail olundu. H. 
Əliyevin fəal diplomatiyası nəticəsində ATƏT-in Lissabon 
sammitində (1996) bu beynəlxalq təşkilatın 54 üzvündən 53-
ü (Ermənistandan başqa) Dağlıq Qarabağ probleminin 
həllində Azərbaycanın mənafeyinə uyğun  prinsipləri açıq 
şəkildə müdafiə etdi. 
1994-cü ilin sentyabrında Bakıda dünyanın aparıcı neft  şir-
kətləri ilə «Əsrin müqaviləsi» adı almış mühüm  müqavilələr  
bağlandı. 
 1999-cu ilin aprelində GUÖAM birliyinin geniş bir məkanda 
yaranmasında H.Əliyevin önəmli xidməti olmuşdur. 
H.Əliyevin «İnsan hüquq və azadlıqlarının təmin edilməsi 
haqqında» fərmanı Azərbaycanın dünyaya və Avropaya 
 334 
inteqrasiyası prosesinin sürətləndirilməsinə geniş imkanlar yaratdı. 
Məhz bunun nəticəsində Azərbaycan 1996-cı ilin iyunundan 
Avropa Şurasına  «Xüsusi qonaq» statusu almış, 2001-ci il yan-
varın 25-də isə onun tamhüquqlu üzvü olmuşdur. 
H.Əliyev 1998-ci il oktyabrın 11-də xalqın  yüksək siyasi fəal-
lığı şəraitində keçirilən seçkilərdə yekdilliklə yenidən prezident 
seçildi. 
H.Əliyev bir sıra beynəlxalq mükafatlara, o cümlədən Bey-
nəlxalq Atatürk  Sülh Mükafatına, müxtəlif ölkə universitetləri-
nin Fəxri doktoru adına və digər yüksək nüfuzlu fəxri adlara la-
yiq görülmüşdür.  – 30,31,34,35,79,101,102, 
103,118,119,120,132,134,136,132,139,152,156,179,180,181, 
182–183,184,187,187,215,216,220,221. 
 
43. Moskva  – Rusiya  Federasiyasının paytaxtı. Sahəsi: 
2561,5 km2, əhalisi 12,3 milyon nəfərdir. Ölkənin siyasi, inziba-
ti və mədəni mərkəzi, mühüm nəqliyyat qovşağıdır. Əsası 1147-
ci ildə Suzdal knyazı Yuri Dolqoruki tərəfindən qoyulmuşdur. –
32,288–299,301–312. 
 
44. Dağlıq Qarabağ Muxtar Vilayəti – Azərbaycan Respub-
likası ərazisində muxtar vilayət. 1923-cü il iyulun 7-də təşkil 
edilmişdir. Dağlıq Qarabağda 1988-ci ilə qədər 170 min əhali 
yaşayırdı. Sahəsi 4,4 min  km2-dir. Mərkəzi Xankəndidir.  
1988-ci ildə muxtar vilayətin erməni separatçıları və millət-
çiləri Ermənistan silahlı qüvvələri ilə birlikdə bu ərazidə yaşa-
yan azərbaycanlıları doğma torpaqlarından çıxararaq Dağlıq 
Qarabağı işğal etdilər. BMT-nin 822, 853, 874, 884 saylı qətna-
mələrinə görə, erməni işğalçıları Azərbaycan torpaqlarını qeyd-
şərtsiz tərk etməlidirlər. Ancaq Azərbaycan torpaqları hələ də 
erməni tapdağı altındadır. – 32,34,43, 
54,63,73,109,145,197,240,241,264,291,293,301,304,308,310, 
320,321,322,323. 
 
 335 
45. Mehriban Əliyeva, M e h r i b a n  A r i f  q ı z ı 
(d.1964) – ictimai və siyasi xadim, fəlsəfə doktoru, prezident 
İlham Əliyevin həyat yoldaşı. 1988-ci ildə M.Seçenov adına 1-
ci Moskva Dövlət Tibb İnstitutunu bitirmişdir. 1988–92-ci 
illərdə Krasnov Moskva Elmi-Tədqiqat Göz Xəstəlikləri 
İnstitutunda işləmişdir. 1995-ci ildə Mehriban Əliyeva «Azər-
baycan Mədəniyyətinin Dostları» xeyriyyə fondu yaratmışdır. 
Fəaliyyətə başladığı ilk gündən fond  milli mədəniyyətimizin 
inkişafı, təbliği, tanınması üçün xeyli işlər görmüşdür. 1996-cı 
ildə fond Azərbaycan mədəniyyətini xarici ölkələrdə geniş təbliğ 
etmək üçün üç dildə – Azərbaycan, rus və ingilis dillərində çıxan 
«Azərbaycan – İrs» jurnalını təsis etmişdir. 2004-cü ildən Meh-
riban Əliyeva Azərbaycan xalqının ümummilli liderinin zəngin 
irsinin öyrənilməsi və həmçinin Heydər Əliyevin milli dövlətçilik 
ideyalarını yeni nəsillərə aşılamaq məqsədilə yaranmış Heydər 
Əliyev Fonduna başçılıq  edir. 
Mehriban Əliyevanın təşəbbüsü ilə Heydər Əliyev Fondu 
respublikanın bir çox şəhər, rayon və kəndlərində yeni məktəb bi-
naları tikdirmiş və təmir etdirmişdir. Onun keçirdiyi xeyriyyə 
aksiyaları  şəkər, talassemiya  və anemiya xəstəliklərindən əziy-
yət çəkən Azərbaycan uşaqlarına  yardım məqsədilə təşkil olunur.  
Azərbaycanın şifahi xalq yaradıcılığı və musiqi irsinin 
qorunub saxlanılması və inkişaf etdirilməsi sahəsindəki yo-
rulmaz işlərinə görə Mehriban Əliyeva YUNESKO və 
İSESKO-nun Xoşməramlı səfiri seçilmişdir. 
Mehriban Əliyeva Yeni Azərbaycan Partiyası Siyasi Şurasının 
üzvü, 2005-ci ildən Milli Məclisin deputatıdır. Ölkəmizdə təhsil 
sisteminin inkişafına, milli-mədəni irsimizin qorunub 
saxlanılmasına və dünyada təbliğinə, xarici ölkələrdə xalqımızın 
müsbət imicinin möhkəmlənməsinə, genişmiqyaslı xeyriyyəçilik 
işlərinə xüsusi diqqət yetirir. «Heydər Əliyev» ordeni ilə təltif 
edilmişdir. – 35,36,46,67,75,76,113,118, 120,122,125, 
130,133,134,136,190,194,200,201–206,207–213,248,259,269, 
271, 287,301. 
 
 336 
46. Heydər Əliyev Fondu – qeyri-hökumət, qeyri-kommer-
siya təşkilatı. Rəsmi açılışı 10 may 2004-cü ildə olmuşdur. 
Heydər Əliyev Fondunun prezidenti YUNESKO və İSESKO-
nun Xoşməramlı səfiri, Milli Məclisin deputatı, Azərbaycanın 
birinci xanımı Mehriban Əliyevadır. 
Fondun yaradılmasında məqsəd ümummilli lider Heydər 
Əliyevin xatirəsinə ehtiramı ifadə etmək, Heydər Əliyev siyasi 
məfkurəsinin həmişəyaşar səciyyəsini əks etdirmək, Heydər 
Əliyevin yaratdığı milli dövlətçilik ideyalarını yeni nəsillərə 
daima aşılamaq olmuşdur. 
Fondun prezidenti onun səlahiyyətli qanuni nümayəndəsidir. 
Fondun işinə bilavasitə rəhbərlik icraçı direktora aiddir. Fondun 
nəzdində Ekspert Şurası və digər qurumlar fəaliyyət göstərir. – 
35,80,201. 
 
47. YUNESKO – BMT-nin maarif, elm və mədəniyyət iş-
lərinə baxan hökumətlərarası təşkilatı. 1945-ci ilin noyabrında 
yaradılmış, 1946-cı ildən fəaliyyətə başlamışdır. Ali orqanı iki 
ildən bir çağırılan konfransdır. Katibliyi Parisdədir. Azər-
baycan 1992-ci ildən YUNESKO-nun üzvüdür. – 
35,193,199,200,201,204–206,207–213. 
 
48. İSESKO – elm, təhsil və mədəniyyət  məsələləri üzrə 
islam təşkilatı. 1979-cu ildə təşkil edilmişdir. İSESKO-nun Baş 
direktoru Əbdüləziz bin Osman əl-Tüveycridir. Azərbaycan 
dövləti İSESKO ilə yaxından əməkdaşlıq edir və islam aləmin-
də mədəniyyət abidələrinin qorunması prinsipini dəstəkləyir. – 
35,68,69,70,71,75,76,201. 
 
49. Yunanıstan, Y u n a n ı s t a n   R e s p u b l i k a s ı – 
Cənubi Avropada dövlət. Sahəsi 132 min km2, əhalisi 11 milyon 
nəfərdir. İnzibati ərazisi 13 vilayətə bölünür. Dövlət başçısı 
prezident, qanunverici orqanı birpalatalı parlamentdir. Paytaxtı 
Afinadır. – 37–67,171. 
 
 337 
50. Ramiz Mehdiyev,  R a m i z  Ə n v ə r  o ğ l u (d.1938) – 
Azərbaycanın görkəmli  siyasi və dövlət xadimi, fəlsəfə elmləri 
doktoru, professor. Azərbaycan Milli Elmlər Akademiyasının 
həqiqi üzvü. 1978–80-ci illərdə  Rayon Partiya Komitəsinin 1-ci 
katibi, 1980–81-ci illərdə Azərbaycan KP MK-da elm və təhsil 
şöbəsinin müdiri, 1981–83-cü illərdə Azərbaycan KP MK-da 
partiya-təşkilat  işi şöbəsinin  müdiri, 1983–88-ci illərdə Azər-
baycan KP MK-da katib, 1988–94-cü illərdə Azərbaycan  EA-nın  
İctimai-Siyasi Tədqiqatlar və İnformasiya İnstitutunda şöbə 
müdiri, 1994-cü ildə Azərbaycan Respublikası Prezidentinin İcra 
Aparatının şöbə müdiri, 1995-ci ildən Azərbaycan Respublikası 
Prezidentinin Administrasiyasının rəhbəridir. 1995–2000-ci illərdə 
Azərbaycan Respublikası Milli Məclisinin deputatı olmuşdur. 
Müasir siyasi problemlərə, dövlət quruculuğuna aid bir çox kitab 
və monoqrafiyaların müəllifidir. Azərbaycan Respublikasının 
«İstiqlal», Rusiya Federasiyasının «Dostluq»  ordenləri ilə təltif 
edilmişdir. Beynəlxalq Nyu-York Akademiyasının və Türk 
Dünyası Araşdırmalar Uluslararası Elmlər Akademiyasının  
üzvüdür.  – 37,157,170,287,312. 
 
51. Afina – Yunanıstanın paytaxtı, sahəsi 412 km2, əhalisi 
4,1 milyon nəfərdir. Afina Yunanıstanın ən qədim şəhərlərin-
dəndir, salındığı tarix dəqiq məlum deyil. Qədim Yunanıstanda 
Afina mühüm iqtisadi,  siyasi və mədəni mərkəz, şəhər-dövlət 
idi. E.ə. 146-cı ildən Romanın tabeliyində, IV əsrdən 1204-cü 
ilədək Bizans imperiyasının tərkibində olmuşdur. 1204–1458-ci 
illərdə Afina hersoqluğunun paytaxtı idi. 1458-ci ildə Afinanı 
türklər tutmuşdu.  1833-cü ildən Afina Yunanıstanın 
paytaxtıdır. 
Afina Yunanıstanın siyasi, iqtisadi və mədəni mərkəzidir. 
Afinada qədim yunan memarlığının abidələri qorunub saxla-
nılır. – 37–67. 
 
 338 
52. Karolos Papulyas (d.1929) – yunan  siyasətçisi, 2005–
2015-ci illərdə Yunanıstanın prezidenti olmuşdur. –38,39, 
40,41,42–44,46–49,59,171. 
 
53. Avropa İttifaqı – 1992-ci ildə 12 ölkəni  (Belçika, Bö-
yük Britaniya, Almaniya, Yunanıstan, Danimarka, İrlandiya, İs-
paniya, İtaliya, Lüksemburq, Niderland, Portuqaliya, Fransa) 
birləşdirən Avropa Birliyi bazasında 1993-cü ildə Maastrixt 
müqaviləsinə əsasən yaradılmışdır.  
Sonralar Avropa İttifaqına bir çox dövlətlər də daxil olmuş-
dur. Müqavilə vahid siyasi, iqtisadi mühitin və valyutanın 
yaradılmasını, malın, kapitalın və adamların  azad hərəkətinə 
bütün maneələrin aradan qaldırılmasını irəli sürmüşdür. Vahid 
Avropa vətəndaşlığı qəbul edilmişdir. Avropa Mərkəzi Ban-
kında Avropa valyuta interneti fəaliyyət göstərir, 1999-cu ildən 
vahid valyuta–avro işlənir (Danimarka və Böyük Britaniya 
istisna olmaqla), vahid pul-kredit siyasəti aparılır. – 
42,43,47,48,54,246. 
 
54. Herakl – qədim yunan mifologiyasında ən güclü qəhrə-
manlardan biri, Zevsin və Alkmenanın oğlu, 12 qoçaqlıq 
göstərmiş, Nemeya şirini, Lerna hidrasını öldürmüş, amazonlara 
qalib gəlmişdi. Ölümündən sonra Olimpə aparılmış və əbədi 
gənclik ilahəsi Hevaya nişanlanmışdı. Herakla sitayiş 
Yunanıstanda geniş yayılmış, sonra İtaliyaya da keçmişdi. – 46. 
 
55. ATƏT – Avropada Təhlükəsizlik və Əməkdaşlıq Təş-
kilatı. Əsası 1973-cü ilin iyulunda Helsinkidə qoyulmuşdur. 
Burada Avropanın 33 dövlətinin, ABŞ və Kanadanın dövlət və 
hökumət rəhbərləri iştirak edirdi. ATƏT «soyuq müharibə»nin 
qurtarmasından sonra Ümumavropa təhlükəsizlik sistemini 
formalaşdıran, yeni Avropanın siyasi və iqtisadi həyatının sivil 
birgəyaşayış qaydalarını müəyyən edən, dövlətlərarası mü-
nasibətləri rəqiblik və münaqişə yolundan əməkdaşlıq və 
 339 
qarşılıqlı mənafe istiqamətlərinə yönəldən bir təşkilat 
funksiyasını icra edir. 
Azərbaycan 1992-ci ildən ATƏT-in üzvüdür və 1993-cü ilin 
ikinci yarısından ATƏT-in zirvə görüşlərində  Azərbaycan nüma-
yəndə heyəti fəal iştirak edir. –  47,58,63,64,73,293,295, 309. 
 
56. ATƏT-in Minsk qrupu – 1992-ci il martın 24-də yara-
dılmışdır. 1997-ci ildə Minsk qrupunun tərkibinə aşağıdakı dövlət-
lər daxil olmuşdur: Azərbaycan, Ermənistan, Belarus, Almaniya, 
İtaliya, Rusiya, ABŞ, Fransa, Türkiyə, Danimarka və İsveç. 1994-
cü ilin dekabrından Minsk qrupuna iki sədr – Rusiya və İtaliya 
rəhbərlik edirdi. 1996-cı ilin dekabrından onun üç – Rusiya, ABŞ 
və fransalı həmsədrləri var. Qrupun əsas vəzifəsi Ermənistan–
Azərbaycan münaqişəsinin sülh yolu ilə aradan qaldırılmasına və 
Dağlıq Qarabağ probleminin dinc vasitələrlə həll edilməsinə 
bilavasitə kömək etməkdir. – 47,109, 145,295,304,310. 
 
57. NATO (Şimali Atlantika Müqaviləsi Təşkilatı) – hərbi-
siyasi ittifaq. 1949-cu il aprelin 4-də Vaşinqtonda ABŞ, Böyük 
Britaniya, Fransa, Belçika, Niderland, Lüksemburq, Kanada, İta-
liya, Portuqaliya, Norveç, Danimarka, İslandiyanın imzaladıqları 
Şimali Atlantika müqaviləsi əsasında yaradılmışdır. 1952-ci ildə 
Yunanıstan və Türkiyə, 1955-ci ildə Almaniya Federativ 
Respublikası, 1982-ci ildə İspaniya NATO-ya qoşulmuşlar. 
Varşava Müqaviləsi Təşkilatı dağıldıqdan (1990) sonra əvvəllər 
sosialist ölkələri düşərgəsinə daxil olmuş ölkələrin bir qismi 
NATO-ya üzvlüyə qəbul edilmiş, digər qismi isə ilkin mərhələ 
kimi, NATO-nun «Sülh naminə tərəfdaşlıq» proqramına 
qoşulmuşlar. Ali orqanı NATO  Şurasının sessiyasıdır. Mənzil-
qərargahı Brüsseldədir. – 48,296,298,299. 
 
58. İpək Yolu, B ö y ü k   İ p ə k   Y o l u – beynəlxalq tarixi 
tranzit-ticarət yolu; eramızdan əvvəl II əsrin sonlarından era-
mızın XVI əsrinədək fəaliyyət göstərmiş, Çindən Şimali Afrika 
və İspaniyaya qədər  uzanaraq,  ayrı-ayrı  qolları  ilə o zaman 
 340 
dünyanın məlum olan, demək olar ki, bütün ölkələrini 
birləşdirmişdir. 
Əlverişli coğrafi mövqedə yerləşməsi və zəngin maddi 
sərvətlərə malik olması sayəsində Azərbaycan qədim zaman-
lardan dünya ölkələri arasında iqtisadi və mədəni əlaqələrdə 
mühüm yer tutmuşdur. 
XX əsrin sonunda Azərbaycan Respublikasının Prezidenti 
Heydər Əliyevin Böyük İpək Yolunun yenidən dirçəldilməsi 
ideyasını irəli sürməsi bütün dünyada, xüsusilə də Böyük İpək 
Yolu üstündə yerləşən ölkələrdə ciddi maraqla qarşılandı. Bu 
məqsədlə 1998-ci ilin sentyabrında Bakıda 33 dövlətin və 
Avropa İttifaqının iştirakı ilə beynəlxalq konfrans keçirildi; 
TRASEKA proqramı çərçivəsində nəzərdə tutulan Asiya–
Qafqaz–Avropa ticarət dəhlizinin – Böyük İpək Yolunun bərpa-
sının və onun imkanlarından hamılıqla bəhrələnməyin vacibliyi 
qeyd olundu. – 48. 
 
59. Avropa–Qafqaz–Asiya nəqliyyat dəhlizi – Avropanı 
Asiya ilə birləşdirən yol. Bu nəqliyyat dəhlizini Şərqlə Qərbi 
birləşdirən orta materik xətti də adlandırmaq olar. Transxəzər 
nəqliyyat dəhlizi Azərbaycanı, bütünlükdə Qafqazı Avropa ilə 
birləşdirir. – 48. 
 
60. Kostas Karamanlis (d.1956) – Yunanıstanın siyasi 
xadimi. 2004–2009-cu illərdə Yunanıstanın Baş naziri ol-
muşdur. – 51,52–57,58. 
 
61. Dünya Bankı – BMT-nin hökumətlərarası ixtisaslaş-
dırılmış idarəsi. 1944-cü ildə ABŞ-da Bretton-Vuds konfran-
sında təsis olunmuşdur. İdarə Heyəti Vaşinqtondadır. Məqsədi 
inkişaf etməkdə olan ölkələrin iqtisadi və sosial dirçəlişinə 
kömək etməkdir. Səhmdar cəmiyyəti formasındadır və 
iştirakçıları yalnız Beynəlxalq Valyuta Fondunun üzvləridir. 
Banka 188 dövlət daxildir. 1992-ci ildən Azərbaycan Respub-
likası Dünya Bankının üzvüdür. – 61,278. 
 341 
61. Birləşmiş Millətlər Təşkilatının Təhlükəsizlik Şurası 
(BMTTŞ) – BMT-nin daimi fəaliyyət göstərən mühüm orqanı. 
BMT-nin Nizamnaməsinə görə, beynəlxalq sülhün və təhlü-
kəsizliyin qorunmasında əsas məsuliyyət daşıyır. 15 üzvü var: 5  
daimi (Çin, Fransa, Rusiya, Böyük Britaniya, ABŞ), 10 üzvü isə 
2 il müddətinə seçilir. Şuranın hər bir üzvü bir səsə malikdir. 
Prosedura məsələlərinə dair qərarlar Şuranın 9 üzvü səs verdik-
də qəbul olunmuş sayılır. – 64,169,293,309, 323. 
 
62. İslam Konfransı Təşkilatı (İKT) – 1969-cu ildə yaradıl-
mışdır. Müsəlman ölkələrinin çoxunu birləşdirir. Nizamna-
məsinə görə İslam Konfransı Təşkilatının fəaliyyəti müsəl-
manların həmrəyliyinin möhkəmlənməsinə, üzv-dövlətlər ara-
sında əməkdaşlığa yönəldilmişdir. İqamətgahı Ciddədədir 
(Səudiyyə Ərəbistanı). Azərbaycan 1991-ci ildən İKT-nın 
üzvüdür. Hazırda İslam Əməkdaşlıq Təşkilatı adlanır.  – 68, 
69,70,169,315–324. 
 
63. Əlcəzair,    Ə l c ə z a i r    X a l q  D e m o k r a t i k   R e 
s p u b l i k a s ı – Şimali Afrikada dövlət. Sahəsi 2382 min  
km2, əhalisi 40 milyon nəfərdir. İnzibati ərazisi 48 vilayətə  
bölünür. Dövlət başçısı prezident, qanunverici orqanı birpalatalı 
Milli Xalq Məclisidir. Paytaxtı Əlcəzair şəhəridir. – 68,274. 
 
64. Birləşmiş  Millətlər  Təşkilatı (BMT) – müasir dünyanın 
ən nüfuzlu beynəlxalq təşkilatı. Qərargahı Nyu-York şəhərindədir. 
Əsas vəzifəsi beynəlxalq sülhü və təhlükəsizliyi qorumaq və 
möhkəmlətmək, dövlətlər arasında əməkdaşlığı inkişaf 
etdirməkdir. BMT-nin Nizamnaməsi 1945-ci il iyulun 26-da San-
Fransisko konfransında 50 dövlətin nümayəndəsi tərəfindən imza-
landı və 1945-ci il oktyabrın 24-də qüvvəyə mindi. Hazırda BMT-
yə 193 dövlət daxildir. 
 BMT-nin əsas orqanları Baş Məclis, Təhlükəsizlik Şurası, 
İqtisadi və İctimai Şura, Qəyyumluq Şurası, Beynəlxalq Məhkəmə 
və Katiblikdir. 
 342 
Azərbaycan Respublikası 1992-ci ildən BMT-nin üzvüdür. 
Dövlətimizin apardığı uğurlu xarici siyasət nəticəsində Azər-
baycan 2011-ci ilin oktyabr ayında BMT-nin Təhlükəsizlik 
Surasına qeyri-daimi  üzv qəbul olunmuşdur. – 70, 
86,148,241,295,323. 
 
65. Mənuçehr Muttəki (d.1953) – 2005–2010-cu illərdə İran 
İslam Respublikasının Xarici İşlər naziri olmuşdur. – 77,157, 
162. 
 
66. Slovakiya, S l o v a k i y a   R e s p u b l i k a s ı  – 
Şərqi Avropada dövlət. Sahəsi 49 min km2, əhalisi 5,4 milyon 
nəfərdir. İnzibati cəhətdən 3 vilayətə bölünür. Dövlət başçısı 
prezident, qanunverici orqanı Milli Şuradır. Paytaxtı 
Bratislavadır. 1992-ci ilin noyabrına qədər Çexoslovakiyanın 
tərkibində olmuşdur. – 78,245. 
 
67. İvan Qaşparoviç (d.1941) – Slovakiya dövlət xadimi, 
hüquqşünas-alim, 2004–2014-cü illərdə Slovakiya Respub-
likasının Prezidenti olmuşdur. – 78,245. 
 
68. Gürcüstan, G ü r c ü s t a n   R e s p u b l i k a s ı – 
Cənubi Qafqazın mərkəzi və qərb hissəsində dövlət. Sahəsi 69,7 
min km2, əhalisi 3,7 milyon nəfərdir. Dövlət başçısı prezident, 
qanunverici orqanı parlamentdir. Paytaxtı Tbilisi şəhəridir. – 
79,104,168,296. 
 
69. «Azərenerji» – dövlət şirkəti. Elektrik sistemləri ava-
danlıqlarının texniki istismarı, elektrik enerjisinin ötürülməsi, 
bölüşdürülməsi, generasiya güclərinin və şəbəkələrinin plan-
laşdırılması və inkişaf məsələlərini həll edir. – 81. 
 
70. «Azəriqaz» İstehsalat Birliyi – ARDNŞ-in hasil etdiyi 
təbii qazın Rusiya, İran və Gürcüstana ixrac edilən nəqli ilə 
məşğuldur. «Azəriqaz» İstehsalat Birliyinin əsas vəzifəsi  
 343 
respublikanın istehlakçılarını fasiləsiz, keyfiyyətli və təhlükəsiz 
təbii qazla təmin etmək, abonentlərə yüksək səviyyəli xidmət 
göstərmək, qaz şəbəkəsini beynəlxalq standartlara uyğun 
yenidən qurmaqdan ibarətdir. – 81. 
 
71. «Azərsu» Səhmdar Cəmiyyəti – 2004-cü ildə Abşeron 
Regional Su Cəmiyyəti «Azərsu» Səhmdar Cəmiyyətinə çev-
rildi. Bakı Şəhər İcra Hakimiyyətinin «Bakıkanalizasiya» 
İstehsalat Birliyinin və Dövlət Tikinti və Arxitektura Ko-
mitəsinin ləğv edilmiş «Azərsukanaltəmir» və «Azərkənd-
sutəchizat» istehsalat birliklərinin respublikanın şəhər və 
rayonlarındakı müəssisə və təşkilatları onun tabeliyinə 
verilmişdir. Cəmiyyətin bütün səhmləri dövlətə məxsusdur. – 
81. 
 
72. Abşeron rayonu – Azərbaycan Respublikasında inzibati 
rayon. 1963-cü ildə təşkil edilmişdir. Sahəsi 1,36 min km2, 
əhalisi 203 min nəfərdir. – 81. 
 
73. Naxçıvan Muxtar Respublikası (1920–23-cü illərdə 
Naxçıvan Sovet Sosialist Respublikası, 1923–24-cü illərdə Nax-
çıvan Muxtar Diyarı, 1924–90-cı illərdə Naxçıvan  Muxtar Sovet 
Sosialist Respublikası, 1990-cı ildən Naxçıvan Muxtar Respub-
likası) – Azərbaycan Respublikasının tərkibində muxtar dövlət. 
Muxtar respublika ərazisinin sahəsi 5,5 min km2, əhalisi 440 min 
nəfərdir. Hazırda 7 inzibati rayonu (Babək, Culfa, Ordubad, 
Sədərək, Şahbuz, Şərur, Kəngərli),  4 şəhəri (Naxçıvan, Ordubad, 
Culfa, Şərur), 9 qəsəbəsi, 160 kəndi vardır. – 82,91. 
 
74. Dövlət Neft Fondu – 1999-cu ildə yaradılmışdır. Əsas 
fəaliyyəti  neft və qaz ehtiyatlarına dair sazişlərin həyata keçiril-
məsi ilə bağlı Azərbaycan Respublikasının əldə etdiyi gəlirlərin 
toplanmasını, səmərəli idarə etməsini, gələcək nəsillər üçün 
saxlanmasını təmin edən xüsusi məqsədli dövlət qurumudur.  – 
86,94. 
 344 
 
75. Zaqatala – Azərbaycan Respublikasında inzibati rayon. 
1930-cu ildə təşkil edilmişdir. Şimal-şərqdə Dağıstanla, cənub-
qərbdə Gürcüstanla həmsərhəddir. Sahəsi 1348 km2, əhalisi 
124,8 min nəfərdir. – 88. 
 
76. Lənkəran – Azərbaycan Respublikasında inzibati rayon. 
1930-cu ildə təşkil edilmişdir. Sahəsi 1539 km2, əhalisi 221 min 
nəfərdir. – 88. 
 
77. Gəncə – Azərbaycan Respublikasında şəhər. Sahəsi 110 
km2, əhalisi 328,4 min nəfərdir. Gəncə Azərbaycanın qədim 
şəhərlərindəndir, salındığı tarix dəqiq məlum deyil. Bəzi 
müəlliflər Gəncənin Makedoniyalı İsgəndərin dövründə 
(e.ə.336–323) salındığını qeyd etmişlər. – 88. 
 
78. Naxçıvan – Azərbaycan Respublikasında şəhər. Naxçıvan 
Muxtar Respublikasının paytaxtı. Sahəsi  191,8 min  km2, əhalisi 
82,5 min nəfərdən çoxdur. Naxçıvan Azərbaycanın ən qədim 
şəhərlərindəndir. Müasir Naxçıvan qədim, antik və orta əsr şəhər 
yerinin xarabalıqları üzərində yerləşmişdir. 
Naxçıvan  e.ə. IX–VI əsrlərdə qədim Manna və Midiyanın, 
eramızın əvvəllərində  Albaniyanın, IV əsrdən  Sasanilərin tərki-
bində olmuşdur. 654-cü ildə isə Naxçıvanı ərəblər işğal edirlər. 
Naxçıvan Azərbaycan Atabəylər dövlətinin (1136–1225) 
paytaxtlarından biri  olmuşdur. 1828-ci il Türkmənçay müqavi-
ləsinə qədər Naxçıvan müxtəlif dövlətlərin nüfuz dairəsində olub. 
Məhz bu ildən Naxçıvan Rusiya imperiyasına birləşdirildi və qəza 
mərkəzinə çevrildi. Naxçıvan şəhəri 1924-cü il fevralın 9-da 
Naxçıvan MSSR təşkil ediləndən muxtar respublikanın paytaxtıdır. 
– 88. 
 
79. İmişli (1938-ci ilədək Qaradonlu rayonu) – Azərbaycan 
Respublikasında inzibati rayon. 1930-cu ildə təşkil edilmişdir. 
 345 
Cənub-qərbdə İranla həmsərhəddir. Sahəsi 1821 km2, əhalisi 
117,9 min nəfərdir. – 91. 
 
80. Ağcabədi – Azərbaycan Respublikasında inzibati rayon. 
1930-cu ildə təşkil edilmişdir. 1963-cü ildə ləğv edilib, ərazisi 
Ağdam rayonuna verilmiş, 1965-ci ildə yenidən müstəqil rayon 
olmuşdur. Sahəsi 1756 km2, əhalisi 130,3 min nəfərdir. – 
91,119. 
 
81. Beyləqan (1989-cu ilə qədər  Jdanov) – Azərbaycan Res-
publikasında inzibati rayon. 1939-cu ildə təşkil edilmişdir. Sahəsi 
1131,1 km2, əhalisi 93,7 min nəfərdir. – 91,119. 
 
82. Ağdam – Azərbaycan Respublikasında inzibati rayon.  
1930-cu ildə təşkil edilmişdir. Sahəsi 1154 km2, əhalisi 194,8 
min nəfərdir. 1993-cü ildə Ağdam şəhəri və əksər kəndləri er-
məni qəsbkarları tərəfindən işğal edilmişdir. –91,119,131. 
 
83. Yardımlı (1938-ci ilədək Vərgədüz rayonu) – Azərbaycan 
Respublikasında inzibati rayon. 1930-cu ildə təşkil edilmişdir. 
Şimaldan, qərbdən və cənub-qərbdən  İranla həmsərhəddir. Sahəsi 
667 km2, əhalisi 62,4 min nəfərdir. – 91.  
 
84. Lerik (1938-ci ilədək Zuvand rayonu) – Azərbaycan 
Respublikasında inzibati rayon. 1930-cu ildə təşkil edilmişdir. 
Cənub və cənub-qərbdə İranla həmsərhəddir. Sahəsi 1084 km2, 
əhalisi 81 min nəfərdir. – 91. 
 
85. Bakı–Tbilisi–Ceyhan –1998-ci il oktyabrın 29-da Azər-
baycan, Türkiyə, Gürcüstan, Qazaxıstan, Özbəkistan prezidentləri 
və ABŞ-ın Energetika naziri Bakı–Tbilisi–Ceyhan  marşrutunu 
müdafiə edən  «Ankara Bəyannaməsini»  imzalamışlar. Uzunluğu 
1695 km olan Bakı–Tbilisi–Ceyhan neft kəməri 2006-cı ildə 
istifadəyə verilmişdir. –93,308. 
 
 346 
86. Bakı–Tbilisi –Ərzurum  – Cənubi Qafqaz qaz kəməri. 
Rəsmən 2007-ci ildə açılmışdır. Kəmərin uzunluğu 970 km-dir 
(442 km Azərbaycandan, 248 km Gürcüstandan keçir, 280 km isə 
Gürcüstan–Türkiyə sərhədindən Ərzuruma qədərdir). – 93, 308. 
 
87. Azərbaycan Respublikası Dövlət Neft Şirkəti (ARDNŞ; 
beynəlxalq adı SOCAR – State Oil Compani of Azerbaijan) – 
Azərbaycan Respublikası ərazisindəki neft sərvətlərindən istifadəni 
vahid siyasəti əsasında həyata keçirən, neft sənayesinin idarəetmə 
strukturunu təkmilləşdirən, yanacaq enerji kompleksinin inkişafını 
təmin edən şirkət. ARDNŞ  respublikanın bütün ərazisində (o 
cümlədən quru və dənizdə) neft və qaz yataqlarının axtarışı, 
kəşfiyyatı və işlənməsi, emalı və nəqli, həmçinin onlardan alınan 
məhsulların daxili və xarici bazarlarda satışı ilə məşğul olur. 
ARDNŞ  1992-ci ildə «Azərneft» Dövlət Konserninin və 
«Azərneftkimya» İstehsalat Birliyinin bazasında yaradılmışdır. 
ARDNŞ  Azərbaycan Respublikasının təmsilçisi kimi, dünyanın 
tanınmış neft şirkətləri ilə hasilatın pay bölgüsü sazişi üzrə 30-a 
qədər neft müqaviləsi imzalamışdır. 
ARDNŞ  2008-ci ildən mühasibat hesablarının beynəlxalq 
standartlarına keçmişdir. – 95,110,118,119,297,305,306. 
 
88. Biləsuvar – Azərbaycan Respublikasında inzibati rayon. 
1930-cu ildə təşkil edilmişdir. 1938-ci ilədək Biləsuvar, 1938-ci 
ildən Puşkin rayonu adlanmışdır. 1963-cü ildə ləğv edilərək 
ərazisi Cəlilabad rayonu ilə birləşdirilmiş, 1964-cü ildə yenidən 
müstəqil rayon olmuşdur. SSRİ-nin süqutundan sonra – 1991-ci 
ildə rayona öz tarixi adı qaytarılmışdır. Sahəsi 1397 km2, əhalisi 
99,2 min nəfərdir.  –95.  
 
 
89. Qana, Q a n a   R e s p u b l i k a s ı – Qərbi Afrikada 
dövlət. Sahəsi 238,5 min km2, əhalisi 25,2 milyon nəfərdir. 
İnzibati ərazisi 10 vilayətə və paytaxt mahalına bölünür. Pay-
taxtı Akkradır.  –  98. 
 347 
 
90. Con Evans Atta Mills (1944–2012) – Qana dövlət və 
siyasi xadimi. 2009–2012-ci illərdə Qana Respublikasının 
Prezidenti olmuşdur. – 98. 
 
91. Bolqarıstan, B o l q a r ı s t a n   R e s p u b l i k a s ı – 
Cənubi Avropada, Balkan yarımadasında dövlət. Sahəsi 110,9 
min km2, əhalisi 7 milyon nəfərdir. İnzibati  cəhətdən 9 vi-
layətə bölünür. Dövlət başçısı prezident, ali qanunverici orqanı 
birpalatalı Xalq Məclisidir. Paytaxtı Sofiya şəhəridir. –99. 
 
92. Georgi Pırvanov (d.1957) – Bolqarıstan siyasi və dövlət 
xadimi. Tarix elmləri doktoru. 2002–2012-ci illərdə  Bolqarıs-
tan Respublikasının  Prezidenti olmuşdur. – 99. 
 
93. Ramil Usubov, R a m i l  İ d r i s   o ğ l u (d.1948) – 
general-polkovnik. 1994-cü ildən Azərbaycan Respublikasının 
Daxili İşlər naziridir. – 100,124. 
 
94. «Siemens» – alman şirkəti. 1847-ci ildə  Berlin şəhərin-
də yaradılmışdır. Bakıda nümayəndəliyi 1998-ci ildə açılıb. 
Şirkət elektrik məhsulları və elektrik  avadanlıqlarının hazır-
lanması və tətbiqi sahəsində dünya liderlərindən biridir. İllik 
dövriyyəsi  118 milyard dollardır. Bütün dünyada işçilərinin 
sayı 405 min nəfərdir. – 105. 
 
95. Xocalı soyqırımı  – 1992-ci il fevralın 25-dən 26-na 
keçən gecə erməni silahlı qüvvələri və Xankəndində yerləşən 
Rusiyanın 366-cı alayının əsgər və zabitləri Xocalıya hər 
tərəfdən hücum etmiş, şəhəri tamamilə yandırmışlar, 613 
azərbaycanlı  öldürülmüş, yüzlərlə şəhər sakini yaralanmış, 
itkin düşmüşdür. – 107–108,320. 
 
96. Xatın – 1943-cü ildə bir neçə alman hərbi qulluqçu-
sunun öldürülməsini bəhanə edən cəza dəstəsi tərəfindən dinc 
 348 
əhalisi tamamilə məhv edilmiş Belarus kəndi. Kəndin 149 
sakini diri-diri yandırılmış və güllələnmişdi. 1969-cu ildə 
kəndin olduğu yerdə Memorial kompleks yaradılmışdı. Xatın 
dinc əhalini kütləvi surətdə məhv edən alman faşistlərinin və 
nasistlərinin iç üzünü göstərən simvola çevrildi. – 107. 
 
97. Liditsa – Çexiyanın paytaxtı  Praqanın 16 km şimal-qərbində 
şaxtaçı qəsəbəsi. İkinci dünya müharibəsində (1939–45) alman-faşist 
işğalçıları qəsəbəni yandırıb yerlə yeksan etmişdilər (1942,10 iyun). 
15 yaşından yuxarı bütün kişilər güllələnmiş, qadınlar və uşaqlar həbs 
düşərgələrinə göndərilmiş,  «L» adı ilə başlanan sözlər Çexos-
lovakiyanın siyahısından silinmişdir. – 107. 
 
 
98. Babi Yar faciəsi – Kiyevin şimal-qərbində 1941–43-cü 
illərdə alman-faşist işğalçıları tərəfindən kütləvi surətdə dinc 
əhalinin, xüsusilə yəhudi və hərbi əsirlərin qətlə yetirildiyi 
yarğan. – 107. 
 
99. Oradur (Oradur-syur-Qlan) – 1944-cü ildə Fransada alman-
faşist işğalçıları tərəfindən sakinlərilə birlikdə  yerlə yeksan edilmiş 
qəsəbə. Müharibədən sonra qəsəbə bərpa edilmədi. Qəsəbənin 
xarabalıqları gələcək nəsillər üçün nümunə olaraq qorunub saxlanılır. 
– 107. 
 
100. Mətyu Brayzə (d.1964) – Amerika diplomatı. 2001–2005-
ci illərdə ABŞ Dövlət katibinin Avropa və Avrasiya məsələləri 
üzrə köməkçisi, sonra isə  Dağlıq Qarabağ, Abxaziya və Cənubi 
Osetiya konfliktlərinin sülh yolu ilə həll olunması işi ilə məşğul 
olmuşdur. 2011–2012-ci illərdə ABŞ-ın Azərbaycan Respub-
likasında Fövqəladə və Səlahiyyətli səfiri olmuşdur. – 
109,145,286. 
 
101. Merzlyakov Yuri (d.1949) – Rusiya Federasiyasının 
Fövqəladə və Səlahiyyətli səfiri. 2003–2010-cu illərdə ATƏT-in 
 349 
Minsk qrupunda Dağlıq Qarabağ məsələsinin nizamlanması üzrə 
həmsədrlərindən biri olmuşdur. – 109,145. 
 
103. «Total» – məşhur fransız neft şirkəti. 1924-cü ildə təş-
kil olunmuşdur. Bir çox ölkələrdə neftin kəşfiyyatı, emalı və 
satışı ilə məşğul olur. – 110. 
 
104. Sergey Narışkin (d.1954) – Rusiya dövlət xadimi. 
2008–2011-ci illərdə Rusiya Federasiyası Prezidenti Admi-
nistrasiyasının rəhbəri, 2011-ci ildən 2016-cı ilə qədər Rusiya 
Federasiyası Dövlət Dumasının sədri olmuşdur. Hal-hazırda 
Rusiya Federasiyasının Xarici Kəşfiyyat Xidmətinin 
direktorudur.  –111,113–117. 
 
105. Moskva  Dövlət  Universiteti,  M. V. L o m o n o s o v    
a d ı n a  M o s k v a  D ö v l ə t  U n i v e r s i t e t i – dünya elmi-
nin ən böyük mərkəzlərindən biri. 1755-ci ildə M.V.Lomo-
nosovun  təşəbbüsü ilə  yaradılmışdır. Universitetdə 200-dən çox 
kafedra, 430 elmi-tədqiqat laboratoriyası, 4 elmi-tədqiqat 
institutu, 4 rəsədxana, 12 elmi-tədqiqat stansiyası, 3 muzey, Bo-
tanika bağı, elmi kitabxana, nəşriyyat var. Universitetdə 38 
mindən çox tələbə təhsil alır. 2009-cu ildə Bakıda filialı 
açılmışdır. – 111,113,288–289. 
 
106. M.V.Lomonosov  adına Moskva Dövlət Universitetinin 
Bakı filialı – Azərbaycan Respublikası Təhsil Nazirliyinin tabe-
liyində olan ali təhsil müəssisəsi. Filial 2009-cu ildən fəaliyyətə 
başlamışdır. Universitetdə 6 ixtisas üzrə 489 tələbə təhsil alır. 
Tədris müəssisəsində Moskvadan ezam olunmuş tanınmış 
alimlərlə yanaşı, Bakı universitetlərinin yüksək hazırlıqlı alimləri 
də dərs deyirlər. – 111,113–17,288,289,294. 
 
107. Sadovniçi Viktor Antonoviç (d.1939) – informatika 
sahəsində alim. Rusiya Elmlər Akademiyasının akademiki. Dövlət 
 350 
mükafatı laureatı. 1992-ci ildən Moskva Dövlət Universitetinin 
rektoru. – 113–117. 
 
108. Nərgiz Paşayeva, N ə r g i z   A r i f   q ı z ı  (d.1962) – 
filologiya elmləri doktoru, professor, Lomonosov adına Moskva 
Dövlət Universitetinin Bakı filialının rektoru. Özəl «Üns» 
yaradıcılıq səhnəsinin yaradıcısı və bədii rəhbəri, «Azərbaycan 
mədəniyyətinin dostları» Xeyriyyə Fondunun İdarə Heyətinin 
üzvü, «Azərbaycan–İrs» jurnalının ədəbi şöbəsinin redaktoru, 
İngiltərə– Azərbaycan Cəmiyyətinin həmsədridir. – 113–117. 
 
109. Dmitri Medvedev (d.1965) – Rusiya dövlət və siyasi 
xadimi, 2008–2012-ci illərdə Rusiya Federasiyasının Prezidenti 
olmuşdur, 2012-ci ilin may ayından Rusiyanın  Baş naziridir. –
116,288–299. 
110. Bərdə – Azərbaycan Respublikasında inzibati ra-
yon.1930-cu ildə təşkil edilmişdir. Sahəsi 957 km2, əhalisi 
152,7 min nəfərdir. – 118–124,131. 
 
111. Tərtər – Azərbaycan Respublikasında inzibati rayon. 
1930-cu ildə təşkil edilmişdir. 1949–91-ci illərdə adı Mirbəşir 
olmuşdur. Sahəsi 960 km2, əhalisi 102 min nəfərdir. – 119,131. 
 
112. Yevlax – Azərbaycan Respublikasında inzibati rayon. 
1935-ci ildə təşkil edilmişdir. 1963-cü ildə  ləğv edilərək ərazisi 
Ağdaş, Bərdə, Goranboy rayonlarına verilmiş, 1965-ci ildə ye-
nidən müstəqil rayon olmuşdur. Sahəsi 1537 km2, əhalisi 123,5 
min nəfərdir. – 119,125–132. 
 
113. Goranboy (1991-ci ilə qədər Qasım İsmayılov) – Azər-
baycan Respublikasında inzibati rayon. 1930-cu ildə təşkil 
edilmişdir. Sahəsi 1791 km2, əhalisi 102,2 min nəfərdir. – 119. 
 
114. Yeni Azərbaycan Partiyası (YAP) – Azərbaycanda ən 
kütləvi siyasi partiya. YAP 1992-ci il noyabrın 21-də Naxçıvan 
 351 
şəhərində təsis edilib. 81 rayon və 5000-ə yaxın ilk partiya 
təşkilatı var. Partiyada Gənclər Birliyi və Qadın Şurası fəaliyyət 
göstərir. Parlamentdə 71 deputatla təmsil olunur. YAP 
Azərbaycanın dövlət müstəqilliyinin daha da möhkəm-
ləndirilməsində, ölkəmizdə demokratik, hüquqi və dünyəvi 
dövlət qurulmasında və iqtisadi-siyasi islahatların həyata keçiril-
məsində fəal iştirak edir. YAP ölkəmizin ictimai-siyasi həyatında 
aparıcı qüvvədir. YAP-ın təsis konfransında (1992) mərhum pre-
zidentimiz Heydər Əliyev yekdilliklə partiyanın sədri seçilmişdi. 
2005-ci ilin mart ayından isə YAP-ın sədri prezident İlham 
Əliyevdir. – 124. 
 
115. Şəki  (1968-ci ilədək N u x a   r a y o n u) – Azərbaycan 
Respublikasında inzibati rayon. 1930-cu ildə təşkil 
edilmişdir. 1963-cü ildə ləğv edilərək ərazisi Oğuz rayonuna 
verilmiş, 1965-ci ildə yenidən müstəqil rayon olmuşdur. 
Sahəsi 2432,8 min km2, əhalisi 177,5  min nəfərdir. –131. 
 
116. Mingəçevir  – Azərbaycanda şəhər. Sahəsi 47 km2, 
əhalisi 102 min nəfərdir. «Mingəçevir» sözünün etimologiyası 
barədə müxtəlif mülahizələr var. Akademik  Z.Bünyadov 
Mingəçevirin adını 839-cu ildə Azərbaycanda Xilafətə qarşı 
çıxmış Minkiçəvr əl-Fərqaninin adı ilə əlaqələndirir. XVII əsr 
türk səyyahı Evliya Çələbi «Səyahətnamə» əsərində Kür 
çayının sağ sahilində ipək parça emalatxanaları, məscidi və 
hamamı olan Mingəçevir adlı yaşayış məntəqəsi barədə 
məlumat verir. Mingəçevir İkinci dünya  müharibəsindən 
sonrakı illərdə yaradılmış iri sənaye mərkəzlərindəndir. İndiki 
Mingəçevir hidrotexniki kompleksin tikintisi ilə əlaqədar 
salınmışdır. – 131,133–143. 
 
117. Bakı Dərin özüllər zavodu – 1978-ci ildə Heydər Əliyevin 
təşəbbüsü ilə yaradılmışdır. Respublikada neft sənayesinin inki-
şafında  böyük rolu vardır. – 137. 
 
 352 
118. Ukrayna, U k r a y n a  R e s p u b l i k a s ı – Cənub-
Şərqi Avropada dövlət. Sahəsi 603,5 min km2, əhalisi 42,5 
milyon nəfərdir. Dövlət başçısı prezident, qanunverici orqanı – 
Radadır. – 140,141,248–265. 
 
119. Müstəqil  Dövlətlər Birliyi (MDB)  –  1991-ci il dekabrın 
8-də Belorusiya, Rusiya və Ukrayna dövlət başçılarının imza-
ladıqları saziş əsasında SSRİ dağıldıqdan sonra yeni dövlətlər-
arası birlik kimi yaradılmışdır. Azərbaycan 1993-cü ilin 
sentyabrında MDB-yə daxil olmuşdur. Tərkibinə keçmiş 
SSRİ-nin 12 müttəfiq respublikası – Azərbaycan, Belarus, Er-
mənistan, Gürcüstan, Qazaxıstan, Qırğızıstan, Moldova, Özbə-
kistan, Rusiya, Tacikistan, Türkmənistan, Ukrayna daxildir. 
MDB-nin 1993-cü ildə qəbul edilmiş nizamnaməsində aşağı-
dakı birgə fəaliyyət sahələri nəzərdə tutulur: insan hüquq və 
azadlıqlarının təmin edilməsi; xarici siyasi fəaliyyətin əlaqə-
ləndirilməsi; ümumi iqtisadi məkanın formalaşdırılmasında, 
nəqliyyat sisteminin və rabitənin inkişafında əməkdaşlıq; 
əhalinin sağlamlığının və ətraf mühitin mühafizəsi; sosial və 
mühacirət məsələləri, mütəşəkkil cinayətkarlıqla mübarizə; 
müdafiə siyasətində və  sərhədlərin qorunmasında əməkdaşlıq. 
MDB-nin orqanları aşağıdakılardır: Dövlət başçıları Şurası; 
Hökumət başçıları Şurası; Xarici İşlər nazirləri Şurası; Dövlətlər-
arası iqtisadi Şura; Mərkəzi Sankt-Peterburq şəhərində olan Parla-
mentlərarası Assambleya və s. MDB-nin daimi fəaliyyət göstərən 
orqanı Minsk şəhərində yerləşən Əlaqələndirmə Məsləhət 
Komitəsidir. – 142,224,239. 
 
120. Tunis, T u n i s   R e s p u b l i k a s ı – Şimali  Afrikada 
dövlət. Sahəsi 163,6 min km2, əhalisi 11 milyon nəfərdir. 
Dövlət başçısı prezident, qanunverici hakimiyyət Nümayəndələr 
Palatasına (parlament) məxsusdur. Paytaxtı Tunis şəhəridir. – 
146. 
 
 353 
121. Zeynubabidin ben Əli (d.1936) – Tunis hərbi və 
dövlət xadimi, general. 1987–2011-ci illərdə Tunis Respub-
likasının  Prezidenti olmuşdur. – 146. 
 
122. İrlandiya, İ r l a n d i y a   R e s p u b l i k a s ı – 
Qərbi Avropada dövlət. Sahəsi 70,3 min km2, əhalisi 4,6 milyon 
nəfərdir. İnzibati ərazisi 26 qraflığa və 5 şəhər qraflığına 
bölünür. Dövlət başçısı prezident, qanunverici orqanı 
ikipalatalı parlamentdir. Paytaxtı Dublindir. – 147. 
 
123. Meri Makalis (d.1951) – İrlandiya siyasi xadimi. 
1997–2011-ci illərdə İrlandiya Respublikasının Prezidenti 
olmuşdur. Meri Makalis İrlandiyanın birləşdirilməsinin ən 
böyük tərəfdarıdır. – 147. 
 
124. 8 Mart Beynəlxalq qadınlar günü – iqtisadi, ictimai 
və siyasi bərabərlik  uğrunda mübarizədə qadınların beynəlxalq 
həmrəylik günü. Beynəlxalq qadınlar gününün bayram edilməsi 
Klara Setkinin təklifi ilə 1910-cu ildə sosialist qadınların II 
Beynəlxalq konfransında (Kopenhagen) qərara alınmışdı. İlk 
dəfə  bayram 1911-ci ildə bir sıra Avropa ölkələrində 
keçirilmişdir,  Azərbaycanda isə 1917-ci ildən qeyd edilməyə 
başlanmışdır. – 153–154. 
 
125. Azərbaycan Milli Kitabxanası, (M.F.Axundov adına) – 
Azərbaycan Respublikasında ən böyük kitabxana; respublikada 
çap olunan əsərlərin böyük kitabsaxlayıcısı, kitabxanaşünaslıq və 
biblioqrafiya üzrə elmi-metodik mərkəz. 1923-cü ildə Bakıda 
yaradılmışdır. Kitabxana fondunda 4528752 nüsxə ədəbiyyat 
saxlanılır. 26 şöbə, 47 bölmə fəaliyyət göstərir. Kitabxananın 
nadir kitablar bölməsində tarixi və elmi əhəmiyyətə malik 3500-
dən çox qiymətli əsər, o cümlədən Sankt-Peterburqda nəşr 
olunmuş ilk Azərbaycan çap kitabı (1720), Azərbaycan  
ədəbiyyatının Nizami, Xaqani, Nəsimi, Füzuli, Saib Təbrizi, 
A.Bakıxanov, görkəmli şərqşünas Mirzə Kazım bəy və başqa 
 354 
klassiklərin əsərlərinin nadir nüsxələri saxlanılır. Milli Kitabxana 
Azərbaycan haqqında yazılmış əsərləri və Azərbaycan 
müəlliflərinin xarici ölkələrdə nəşr olunmuş əsərlərini, dünya 
əhəmiyyətli digər nəşrləri toplayıb mühafizə edən milli 
mədəniyyət mərkəzidir. – 162. 
 
126. İmam Xomeyni, R u h u l l a M u s ə v i(1903–1989) – 
1979-cu ildən İran İslam Respublikasının başçısı, ayətullah. 
1964-cü ildə şah rejimi tərəfindən ölkədən qovulmuş, əvvəlcə 
İraqda, sonra isə Fransada mühacirətdə olmuşdur. 1979-cu ildə 
İrana qayıtmış, inqilaba başçılıq etmiş, şah rejimini devirməyə 
və İslam Respublikasını qurmağa nail olmuşdur. – 163. 
 
127. İqtisadi Əməkdaşlıq Təşkilatı, İ q t i s a d i   Ə m ə k -d 
a ş l ı q   v ə   İ n k i ş a f   T ə ş k i l a t ı (İƏİT) – 1961-ci ildə 
yaradılmış dövlətlərarası iqtisadi təşkilat. İƏİT-in məqsədi 
inkişaf etmiş ölkələrdə iqtisadi siyasətin koordinasiyası və qəbul 
edilmiş proqramların inkişafına kömək etməkdir. 1974-cü ildən 
İƏİT-in tərkibində Beynəlxalq Enerji Agentliyi fəaliyyət göstərir. 
Mənzil-qərargahı Parisdədir. – 165–170. 
 
128. Bakı–Tbilisi–Qars – Azərbaycan, Gürcüstan və Tür-
kiyəni dəmir yolu ilə birləşdirən nəqliyyat dəhlizi. Yolun 
tikintisinə 2007-ci ildə başlanılmışdır. Yolun uzunluğu 826 
km-dir. – 168. 
 
129. Pakistan, P a k i s t a n   İ s l a m   R e s p u b l i k a s ı – 
Cənubi Asiyada dövlət. Sahəsi 804 min km2, əhalisi 194 milyon 
nəfərdir. Paytaxtı İslamabad şəhəridir. İnzibati cəhətdən 4 əya-
lətə və federal paytaxt ərazisinə bölünür. Dövlət başçısı prezi-
dent, qanunverici orqanı ikipalatalı parlamentdir. –172. 
 
130.Asif Əli Zərdari (d.1955) – 2008–2013-cü illərdə Pa-
kistan Respublikasının Prezidenti olmuşdur. – 172. 
 
 355 
131. Banqladeş,  B a n q l a d e ş   X a l q   R e s p u b l i- k 
a s ı – Cənubi Asiyada dövlət. Sahəsi 147,5 min km2, əhalisi 
169 milyon nəfərdir.  İnzibati ərazisi 4 vilayətə bölünür. Dövlət 
başçısı prezident, qanunverici orqanı birpalatalı parlamentdir. 
Paytaxtı Dakkadır. –173. 
 
132. Zillur Rəhman (1929–2013) – Banqladeş siyasi və dövlət 
xadimi. 2009–2013-cü illərdə Banqladeş Xalq Respublikasının  
Prezidenti olmuşdur. – 173. 
 
133. Sergey Lavrov (d.1950) – 1994–2004-cü illərdə Rusiya 
Federasiyasının BMT-də daimi nümayəndəsi, 2004-cü ildən isə 
Xarici İşlər naziri və Rusiya Federasiyası Təhlükəsizlik Şurasının  
üzvüdür. –174. 
 
134. Horst Köler (d.1943) – alman dövlət və siyasi xadimi, 
iqtisadçı-politoloq. 2000–2004-cü illərdə Beynəlxalq Valyuta 
Fondunun prezidenti, 2004–2010-cu illərdə  Almaniya 
Federativ Respublikasının Prezidenti olmuşdur. –175. 
 
135. Azərbaycan Ədəbiyyatı  Muzeyi, A z ə r b a y c a n  R e s- 
p u b l i k a s ı    M E A   N i z a m i    a d ı n a    M i l l i    A z ə r-b a 
y c a n     Ə d ə b i y y a t ı    M u z e y i – 1945-ci ildə Nizaminin 
həyat və yaradıcılığını əks etdirən muzey kimi, Bakıda 
yaradılmışdır. Muzeydə ən qədim zamanlardan müasir 
dövrədək Azərbaycan əbədiyyatının inkişaf yolu əks etdirilir. 
Muzeyin ekspozisiyasında 4 mindən çox əlyazması, nadir 
kitablar, yazıçıların xatirə əşyaları, portret, heykəl, illüstrasiya, 
miniatür, bədii işləmə və s. eksponatlar nümayiş etdirilir. 
Nizaminin «İsgəndərnamə» poemasının 1413-cü ildə, Füzulinin 
«Bəngü-Badə» əsərinin 1569-cu ildə köçürülmüş əlyazması 
nüsxələri ən qiymətli eksponatlardır. Muzeyin qədim və orta 
əsrlər Azərbaycan ədəbiyyatı, 1919–20-ci illər Azərbaycan 
ədəbiyyatı ekspozisiyaları və elmi fondlar, bədii tərtibat, elmi-
 356 
kütləvi şöbələri var. Elmi fondlar şöbəsində 70 minə yaxın 
qiymətli əşya qorunub saxlanılır. – 176–179. 
 
136.  Rafael Hüseynov, R a f a e l   B a b a   o ğ l u (d.1955) – 
ədəbiyyatşünas, publisist. AMEA-nın müxbir üzvü, Azərbaycan 
Respublikası Milli Məclisinin Mədəniyyət Komitəsinin sədri, 
Nizami adına Ədəbiyyat Muzeyinin direktorudur. – 176–179. 
 
137. Mikayıl Hüseynov, M i k a y ı l  Ə l ə s g ə r  o ğ l u 
(1905–1992) – Azərbaycan memarı və memarlıq tarixçisi. 
Müasir Azərbaycan memarlığının banilərindən biri. Memarlıq 
doktoru, professor. Azərbaycan və SSRİ EA-nın həqiqi üzvü 
olmuşdur. M.Hüseynovun layihələri ilə Bakıda və respubli-
kanın digər şəhərlərində, eləcə də Moskva, Düşənbə və s. 
yerlərdə yaşayış, ictimai və mədəni-məişət binaları tikilmişdir. 
Bakıda M.F.Axundov adına Milli Kitabxana, EA şəhərciyi 
kompleksi, Bakı metropoliteninin «Nərimanov», «Nizami», 
«Elmlər Akademiyası» stansiyaları M.Hüseynovun ən 
görkəmli əsərlərindəndir. M.Hüseynov Azərbaycan və  SSRİ 
Dövlət mükafatları laureatı və Sosialist Əməyi Qəhrəmanı idi. 
– 177. 
 
138. Qurani-Kərim,  ə l - Q u r a n – müsəlmanların mü-
qəddəs kitabı. Quranı Allah Cəbrayıl vasitəsilə Məhəmməd əley-
hüssəlama göndərib. Quran qafiyəli nəsrlə yazılmış 114 surə  və 
6200-dən çox ayədən ibarətdir. «Məkkə surələrinə» (610–622, 
Məkkə, 90 surə) və «Mədinə surələrinə» (622–632, Mədinə, 24 
surə) bölünür. – 178. 
 
139. Mirzə Fətəli Axundov (1812–1878) – böyük Azər-
baycan yazıçısı, dramaturq, materialist-filosof. M.F.Axundov 
Azərbaycan ədəbiyyatı tarixində pyesləri və fəlsəfi əsərləri ilə 
şöhrət qazanmışdır. 1850–55-ci illərdə yazdığı 6 komediya ilə 
Azərbaycan və bütün Şərq ədəbiyyatında realist dramatur-
 357 
giyanın əsasını qoymuşdur. M.F.Axundovun fəaliyyətində yeni 
əlifba uğrunda mübarizə mühüm yer tutur. – 178. 
 
140. Həsən bəy  Zərdabi,   M ə l i k o v   H ə s ə n    b ə y  S 
ə l i m  b ə y  o ğ l u (1842–1907) – Azərbaycanın maarifçi-
demokratı, təbiətşünas alimi, publisist və pedaqoqu. H.Zərdabi 
Azərbaycan professional teatrının yaradıcılarındandır. O, Nəcəf 
bəy Vəzirov və Əsgər ağa Gorani ilə birlikdə 1873-cü ildə M.F. 
Axundovun «Hacı Qara» pyesini tamaşaya qoymuşdur.  
Azərbaycan mətbuatının banisi olan H. Zərdabi «Əkinçi» 
qəzetini nəşr etdirmişdir (1875–77). «Əkinçi» qəzetini nəşr 
etməsi ilə Zərdabi Azərbaycan xalqının maariflənməsinə çox 
böyük xidmət göstərmişdir. –178. 
 
141. Cəfər Cabbarlı, C ə f ə r   Q a f a r  o ğ l u (1899–
1934) – böyük Azərbaycan yazıçısı, dramaturq. Cabbarlı ya-
radıcılığı Azərbaycan ədəbiyyatının inkişafına böyük təsir göstərmiş, 
istedadlı dramaturqlar nəslinin yetişməsində mühüm rol oynamışdır. 
– 178. 
 
142. Abdulla  Şaiq,  A b d u l l a  M u s t a f a   o ğ l u  T a- l 
ı b z a d ə (1881–1959) – Azərbaycan yazıçısı, müəllim və 
ictimai xadim. Azərbaycan Respublikasının Əməkdar incəsənət 
xadimi. Yaradıcılığında realizm və romantizm meyilləri daha 
güclüdür. Abdulla Şaiq uşaq ədəbiyyatının görkəmli 
nümayəndələrindəndir. – 178. 
 
143.  Nigar Rəfibəyli, N i g a r   X u d a d a t   q ı z ı (1913–
1981) – Azərbaycanın Xalq şairi. N.Rəfibəyli lirik şeirlər 
müəllifidir. Azərbaycanın gözəl təbiət mənzərələri, Azərbaycan 
qadınlarının mənəvi zənginliyi, vətənpərvərlik, sülh, 
demokratiya, azadlıq ideyaları yazdığı şeir və poemaların əsas 
mövzusudur. – 178. 
 
 358 
144.  Mir Cəlal, M i r  C ə l a l  Ə l i   o ğ l u   P a ş a y e v 
(1908–1978) – Azərbaycan yazıçısı, ədəbiyyatşünas. Elmlər 
doktoru, professor. Əsasən, yumoristik və satirik hekayələr 
ustasıdır. Ona daha çox şöhrət gətirən tarixi romanı «Bir gəncin 
manifesti»dir. Mir Cəlal Füzulinin, Gəlil Məmmədquluzadənin, 
Ə.Haqverdiyevin, habelə XX əsr Azərbaycan ədəbiyyatı 
tarixinin ən görkəmli tədqiqatçılarındandır. –  178. 
 
145. Azərbaycan Xalq Cümhuriyyəti – müsəlman Şərqin-
də ilk dəfə dünyəvi, demokratik respublikanın əsasını qoymuş 
müstəqil Azərbaycan dövləti. Cəmi 23 ay (1918-ci il mayın 
28-də yaradılmış, 1920-ci il aprelin 28-də bolşeviklərin və 
daşnakların səyi ilə devrilmişdir) yaşamışdır. Paytaxtı əvvəlcə 
Gəncə (1918, 16 iyun – 17 sentyabr), sonra Bakı şəhəri (1918, 
17 sentyabr–1920, 28 aprel) idi. Azərbaycan hökuməti yeni 
suveren milli dövlətin müxtəlif problemlərinin həlli yollarında 
böyük əzmlə çalışırdı. Nazirlər Şurasının 27 iyun 1918-ci il 
tarixli Fərmanı ilə respublikada dövlət dili türk (Azərbaycan) 
dili elan edildi.  Azərbaycan  Respublikasının  parlamenti  
1919-cu il avqustun 11-də Azərbaycan vətəndaşlığı haqqında 
qanun qəbul etdi. Xalq maarifi sahəsində qısa müddətdə böyük 
tədbirlər həyata keçirildi. Qori müəllimlər seminariyasının 
Azərbaycan şöbəsi Qazaxa köçürüldü, Bakı Dövlət 
Universiteti təsis edildi, xarici ölkələrdə kadr hazırlığı 
məqsədilə 1919–20-ci tədris ilində 100  gənc Avropanın 
müxtəlif təhsil müəssisələrinə göndərildi. Məktəblərin xeyli 
hissəsi milliləşdirildi, kitabxanalar açıldı, savadsızlığın ləğvi 
üçün kəndlərdə kurslar yaradıldı. Azərbaycan Xalq Cümhuriy-
yətinin dövlət rəmzləri (üçrəngli bayraq, gerb, himn) milli 
Azərbaycan rəmzləri kimi tanındı. Azərbaycan Dövlət Bankı 
yaradıldı, 1918-ci ilin martında dağıdılmış neft sənayesi və 
Bakı–Batumi neft kəməri bərpa edildi. – 179,265. 
 
146. Tahir Salahov, T a h i r  T e y m u r  o ğ l u (d.1928) – 
görkəmli Azərbaycan boyakarı və qrafiki. Azərbaycan və SSRİ 
 359 
Xalq rəssamı. Azərbaycan və SSRİ Dövlət mükafatları laureatı. 
Rusiya Rəssamlıq Akademiyasının həqiqi üzvü. 1973-cü ildən 
SSRİ Rəssamlar İttifaqı İdarə Heyətinin birinci katibi olmuşdur. 
T.Salahovun yaradıcılığı mövzu və janr zənginliyi, bədii forma 
əlvanlığı, estetik kamilliyi ilə səciyyələnir. Bu baxımdan müasir 
portret sənətinin ən kamil nümunələrindən olan «Bəstəkar Qara 
Qarayev»in portreti, eləcə də monumental divar rəsmini 
xatırladan «Abşeron qadınları» əsərləri xüsusilə fərqlənir. 
Azərbaycan Respublikası və SSRİ Ali sovetlərinin deputatı 
olmuşdur. Azərbaycan Respublikasının «İstiqlal» və «Heydər 
Əliyev» ordenləri ilə təltif edilmişdir. – 180,201. 
 
147. Ploşko Yosef Kasperoviç (1867–1931) – memar. Mil-
liyyətcə polyakdır. 1897-ci ildə Bakıya gəlmiş, burada bir sıra 
yaşayış binalarının  layihəsini vermişdir. Ploşkonun ən məşhur 
işləri Bakıda fransız qotikası ruhunda tikilmiş M.Muxtarovun 
sarayı (indiki Səadət sarayı, 1911–12) və Venesiya qotikası 
üslubunda inşa edilən «İsmailiyyə» (indiki Azərbaycan Milli 
Elmlər Akademiyası Rəyasət Heyətinin binası, 1908–13) 
binasıdır. – 180. 
 
148. İkinci dünya müharibəsi (1939–45) – Almaniya, İta-
liya və Yaponiya tərəfindən başlanmış böyük müharibə. 
İkinci dünya müharibəsi 1939-cu il sentyabrın 1-də Alma-
niyanın Polşaya girməsi ilə başlandı. Sentyabrın 3-də Böyük 
Britaniya və Fransa Almaniyaya müharibə elan etdi. 1940-cı 
ilin ortalarından alman qoşunları Danimarka, Norveç, Belçi-
ka, Niderland, Lüksemburq, sonra isə Fransanı işğal etdi.  
1941-ci il iyunun 22-də Almaniya SSRİ-yə qarşı müharibəyə 
başladı. 1942–43-cü illərdə sovet ordusunun Stalinqrad və 
Kursk vuruşmalarında qələbəsi Almaniyanı qəti surətdə sarsıtdı.  
1945-ci il mayın 2-də sovet ordusu  Berlini  aldı. Mayın 8-də 
Karlsxorstda (Berlin yaxınlığında) Almaniyanın danışıqsız təslim 
olması haqqında akt imzalandı. 
 360 
Yaponiyanın təslim olması haqqında sənəd isə sentyabrın 
2-də imzalandı. Bununla İkinci dünya müharibəsi qurtardı. 
İkinci dünya müharibəsində 61 ölkə iştirak etmişdir. Müha-
ribədə iştirak edən ölkələrin silahlı qüvvələrinə 110 milyon 
adam çağırılmışdı. Müharibədə 62 milyon adam həlak olmuş, 
minlərlə şəhər, qəsəbə və kənd dağılmışdı. – 180. 
 
149. Yavər Camalov (d.1949) – mühəndis. «Azneft» İsteh-
salat Birliyinin Baş direktoru olmuşdur. Hazırda Müdafiə Sənayesi 
naziridir.  – 184,187. 
 
150. Cənubi Afrika Respublikası (CAR) – Cənubi Afri-
kada dövlət. Sahəsi 1,2 milyon km2, əhalisi 48 milyon nəfərdir. 
9 əyalətə bölünür. Dövlət başçısı prezident, qanunverici orqanı 
parlamentdir (Senat və Milli Məclis). – 188,282. 
 
151. Seneqal, S e n e q a l   R e s p u b l i k a s ı – Cənubi 
Afrikada dövlət. Sahəsi 196,7 min km2, əhalisi 13,3 milyon 
nəfərdir. İnzibati  ərazisi 10 vilayətə bölünür. Dövlət və höku-
mət başçısı prezident, qanunverici orqanı birpalatalı Milli 
Məclisdir. Paytaxtı  Dakardır. – 189. 
 
152. Abdulay Vad (d.1926) – 2000–2012-ci illərdə Seneqal 
Respublikasının Prezidenti olmuşdur. Abdulay Vad Afrika 
Birləşmiş Ştatları yaratmaq ideyasının tərəfdarıdır. –189. 
 
153. Leyla Əliyeva, L e y l a   İ l h a m   q ı z ı (d.1986) – 
«Baku» jurnalının Baş redaktoru, Heydər Əliyev Fondunun  
vitse-prezidenti, Azərbaycan Respublikasının Prezidenti İlham 
Əliyevin və Azərbaycanın birinci xanımı Mehriban Əliyevanın 
böyük qızı, Heydər Əliyevin nəvəsi. 2006–2008-ci illərdə Leyla 
Əliyeva Moskva Dövlət Beynəlxalq Əlaqələr İnstitutunun 
magistraturasında oxumuş və bu institutda oxuyan azərbaycanlı 
tələbələrin nümayəndəsi kimi fəaliyyət göstərmişdir. Leyla 
 361 
Əliyeva həm də Moskvada Heydər Əliyev Fonduna başçılıq 
edir. – 190,194,200–207. 
154. Novruz bayramı  – qədim xalq bayramı. Şimal yarım-
kürəsində astronomik yazın başlandığı gecə-gündüz bərabərliyi 
günündə (martın 21–22-də ) keçirilir. Qədim zamanlardan 
başlayaraq İran, Azərbaycan, Əfqanıstan, Tacikistan, 
Özbəkistan və bəzi Şərq ölkələri baharın – yeni  ilin gəlişini 
şənliklərlə qarşılayırlar. Respublikamız müstəqillik qazanandan 
sonra Novruz bayramı rəsmi ümumxalq bayramı və istirahət 
günü elan edilmişdir. – 192,194,200. 
 
155. Koişiro Matsuura (d.1937) – 1999–2009-cu illərdə 
YUNESKO-nun Baş direktoru olmuşdur. Azərbaycan Respub-
likasının «Şöhrət» ordeni ilə təltif edilmişdir. – 193,194, 
199,200,201–206,207–213. 
 
156. Səttar Bəhlulzadə, S ə t t a r   B ə h l u l   o ğ l u  
(1909–1974) – görkəmli Azərbaycan rəssamı, müasir Azər-
baycan boyakarlıq sənətində mənzərə janrının yaradıcıla-
rından biri. Azərbaycan Respublikası Əməkdar incəsənət 
xadimi, Azərbaycanın Xalq rəssamı. S.Bəhlulzadə yaradıcı-
lığa «Kommunist» qəzetində Əzim Əzimzadənin rəhbərliyi 
ilə başlamışdır. Onun əsərlərində doğma torpağa və onu 
dəyişdirən zəhmət adamlarına hədsiz məhəbbət motivləri 
başlıca yer tutur. Azərbaycanın səfalı guşələri onun lirik 
mənzərələrində real əksini tapmışdır. S.Bəhlulzadənin 
mənzərələrində poetik  əhval-ruhiyyə və kompozisiya quru-
luşu, işlətdiyi boyalarda isə kolorit gözəlliyi çox güclüdür. 
Əsərlərində real mənzərə motivlərini rəssam təxəyyülünün 
məhsulu olan şərti təsvir formaları ilə  əlaqələndirir. 
Mənzərələrinin koloritində açıq rənglərin vəhdəti əsas yer 
tutur. Azərbaycan Respublikası Dövlət mükafatı laureatı idi. 
– 201,205. 
 
 362 
157. Böyükağa Mirzəzadə, B ö y ü k a ğ a  M ə ş ə d i  o ğ- 
l u (1921–2007) –  Azərbaycanın Xalq rəssamı. Azərbaycan 
Dövlət mükafatı laureatı. Yaradıcılığı boyu tematik tablolar 
çəkmişdir. Azərbaycan Respublikasının «Şöhrət» ordeni ilə təl-
tif edilmişdir. – 201. 
 
158. Elmira Şahtaxtinskaya, E l m i r a   H ə b i b u l l a  q ı z ı 
(1930–1996) – rəssam. Azərbaycan Respublikasının Xalq rəssamı 
və Əməkdar incəsənət xadimi. H.B.Şahtaxtinskinin qızıdır. Plakat və 
dəzgah rəsmlərinin müəllifidir. XX əsrin 70-ci illərində çəkdiyi 
«Azərbaycan qədim mədəniyyət diyarıdır» plakat silsiləsində 
Azərbaycanın orta əsrlərdə yaşayıb  yaratmış elm və mədəniyyət 
xadimlərinin (N.Tusi, N.Gəncəvi, İ.Nəsimi, M.Füzuli, Ə. Naxçıvani, 
S.Məhəmməd və b.), 70–80-ci illərdə isə müasir sənətkarların (Ü. 
Hacıbəyov, H.Cavid, S.Vurğun, S.Bəhlulzadə, Q.Qarayev, 
F.Əmirov və b.) portretlər qalereyasını yaratmışdır. – 201. 
 
159. Ömər Eldarov, Ö m ə r   H ə s ə n   o ğ l u (d.1927) – 
görkəmli Azərbaycan heykəltəraşı. Azərbaycan MEA-nın həqiqi 
üzvü. Rəssamlıq Akademiyasının rektoru. Heykəltəraşlığın 
müxtəlif janrlarında (monumental abidə, portret, büst, qorelyef və 
s.) əsərlər yaradır. I çağırış Azərbaycan Respublikası Milli Məc-
lisinin deputatı olmuşdur. Azərbaycan Respublikasının «İstiqlal» 
ordeni ilə təltif edilmişdir. – 201. 
 
160. Nadir Əbdürrəhmanov, N a d i r   Q ə m b ə r   o ğ l u 
(1925–2008) – Azərbaycan  boyakarı. Azərbaycanın Xalq rəssamı, 
Əməkdar incəsənət xadimi. Onun  müxtəlif janrlarda yaratdığı 
süjetli lövhələr qiymətli sənət nümunələri kimi, rəssamlıq 
tariximizə daxil olmuşdur. Nadir Əbdürrəhmanov Azərbaycan 
Rəssamlar İttifaqı İdarə Heyətinin sədri və Azərbaycan Ali 
Sovetinin deputatı kimi də fəaliyyət göstərmişdir. Azərbaycan 
Respublikasının «Şöhrət» ordeni ilə təltif edilmişdir. – 201. 
 
 363 
161. Fərhad Xəlilov, F ə r h a d   Q u r b a n   o ğ l u (d.1946) 
– Xalq rəssamı. 1987-ci ildən Azərbaycan Rəssamlar İttifaqının 
sədridir. Azərbaycan Respublikasının «Şöhrət» ordeni ilə təltif 
edilmişdir. – 206. 
 
162. Argentina, A r g e n t i n a   R e s p u b l i k a s ı  – 
Cənubi Amerikanın cənub-şərqində dövlət. Sahəsi 2780 min 
km2, əhalisi 43,4 milyon nəfərdir. Argentina federasiyası tər-
kibinə 22 əyalət, 1 milli ərazi (Odlu Torpaq) və 1 Federal 
(paytaxt) mahal daxildir. Dövlət başçısı prezident, qanunverici 
orqanı ikipalatalı Milli Konqresdir. Paytaxtı Buenos-Ayresdir. – 
218. 
 
163. Kristina de Kirşner (d.1953) – 2007–2015-ci illərdə 
Argentina Respublikasının Prezidenti olmuşdur. – 218. 
 
164. Corcio Napolitano (d.1925) – İtaliya siyasi xadimi. 
2006–2015-ci  illərdə İtaliya Respublikasının Prezidenti olmuşdur.  
– 229. 
 
165. Danimarka, D a n i m a r k a   K r a l l ı ğ ı – Şimali 
Avropada dövlət. Sahəsi 43,1 min km2, əhalisi 5,7 milyon 
nəfərdir. İnzibati ərazisi 14 amta bölünür. Danimarka konstitu-
siyalı monarxiyadır. Hökumət başçısı  kraliça, qanunverici orqanı 
birpalatalı Folketinqdir. Paytaxtı Kopenhagendir.  – 230. 
 
166. II Marqrete (d.1940) – 1972-ci ildən Danimarka 
kraliçası. Kral IX Frederikin qızıdır. – 230. 
 
167. Zimbabve, Z i m b a b v e   R e s p u b l i k a s ı – 
Cənubi Afrikada dövlət. Sahəsi 390,7 min km2, əhalisi 14,2 
milyon nəfərdir. Dövlət və hökumət başçısı prezident, qa-
nunverici orqanı birpalatalı parlamentdir. Paytaxtı Hararedir. –
231. 
 
 364 
168. Robert Muqabe (d.1924) – 1987-ci ildən Zimbabve  
Respublikasının  Prezidenti. 1980–87-ci illərdə Zimbabvenin 
Baş naziri və Müdafiə naziri olmuşdur.  1984-cü ildən  Afrika 
Milli Qurtuluş Partiyasının Zimbabve üzrə Birinci katibidir. – 
231. 
 
169. AŞ PA-nın Monitorinq Komitəsi – 1993-cü ildə yara-
dılmışdır. AŞ PA-nın hüquq siyasəti və İnsan hüquqları komis-
siyaları AŞ-a qəbul edilmiş yeni dövlətlərin  öz üzərlərinə gö-
türdükləri öhdəlikləri necə yerinə yetirmələrini yoxlayır və 
hesabat verirlər. Təqdim olunan məruzələr parlament üzvləri 
tərəfindən müzakirə edilir. – 247. 
 
170. Viktor Yuşşenko (d.1954) – Ukrayna dövlət və siyasi xa-
dimi. 2005–2010-cu illərdə Ukrayna Respublikasının  Prezidenti ol-
muşdur. Azərbaycan Respublikasının «Heydər Əliyev» ordeni ilə 
təltif edilmişdir. – 248–265. 
 
171. Odessa–Brodı–Qdansk – Odessa, Brodı və Qdansk  
şəhərləri arasında çəkilən və «Drujba» kəməri ilə birləşdirilən 
neft kəməri. Kəmərin uzunluğu 667 km-dir. Bu kəmərlə Xəzər və 
Qazaxıstan neftinin Türkiyə boğazlarından ötürülməklə Şərqi, 
Mərkəzi və Şimali Avropaya  çatdırılması da nəzərdə tutulurdu. – 
260. 
 
172. Polşa, P o l ş a   R e s p u b l i k a s ı – Mərkəzi Avropada 
dövlət. Sahəsi 312,7 min km2, əhalisi 38,7 milyon nəfərdir. İnzibati 
cəhətdən 49 voyevodalığa bölünür. Ali qanunverici orqanı 
ikipalatalı Seymdir. Paytaxtı Varşava şəhəridir. – 266. 
 
173. Lex Kaçinski (1949–2010) – 2002–2005-ci illərdə 
Varşavanın meri, 2005–2010-cu illərdə Polşa Respublikasının 
Prezidenti olmuşdur. 2010-cu il aprelin 10-da Smolensk ya-
xınlığında təyyarə qəzasında həlak olmuşdur. Haqq və Ədalət 
Partiyasının liderlərindən biri idi.  – 266. 
 365 
 
174. «bp–Azərbaycan» – neft şirkəti. 1994-cü  ildə yaradılmış-
dır. Hazırda ABƏŞ-in əsas operatorudur. – 267–268. 
 
175. «Əsrin müqaviləsi» – 1994-cü il sentyabrın 20-də Bakı-
da «Xəzər dənizinin Azərbaycan sektorunda «Azəri», «Çıraq» 
yataqlarının dərinlikdə yerləşən hissəsinin birgə işlənilməsi və  
hasil olunan neftin pay şəklində bölüşdürülməsi» haqqında dün-
yanın 11 ən iri neft şirkəti ilə bağlanmış müqavilə. – 268. 
 
176. Azərbaycan Dövlət Gənc Tamaşaçılar Teatrı – XX əs-
rin 20-ci illərində yaranmış Azərbaycan teatrı. 1936-cı ildən Azər-
baycan Dövlət Gənc Tamaşaçılar Teatrı adlanır. Ötən müddət 
ərzində teatrda 513 yeni tamaşa hazırlanmış, 33505 tamaşa 
göstərilmişdir. – 269–270. 
 
177. İsrail – Yaxın Şərqdə dövlət. Sahəsi 22,1 min km2, 
əhalisi 8,5 milyon nəfərdir (1948–49-cu illərdə işğal edilmiş 
ərazi daxil olmaqla). İsrail dövləti BMT-nin Baş Məclisinin 
1947-ci il 29 noyabr tarixli  Qərarına əsasən yaradılmışdır. İsrail 
inzibati cəhətdən 6 mahala bölünür. Dövlət başçısı prezidentdir, 
onu birpalatalı parlament (Knesset) seçir. Hökumətə  geniş 
səlahiyyəti olan Baş nazir başçılıq edir. – 270,283. 
 
178. İsveçrə, İ s v e ç r ə   K o n f e d e r a s i y a s ı – Mərkəzi 
Avropada dövlət. Sahəsi 41,3 min km2,  əhalisi 7,9 milyon 
nəfərdir. İsveçrə federativ, 23 kantona bölünmüş respublikadır. 
Dövlət başçısı prezidentdir, prezidenti parlament Federal Şura 
üzvlərindən 1 il müddətinə seçir, yenidən seçilmək hüququ yoxdur. 
Prezident həmçinin hökumət başçısıdır. Qanunverici hakimiyyət 
iki palatadan ibarət  Federal Məclisə məxsusdur. Paytaxtı Bern 
şəhəridir. – 273. 
 
179. Əbdüləziz Buteflikay  (d.1937)  – Əlcəzair dövlət xa-
dimi, 1999-cu ildən Əlcəzair  Respublikasının Prezidenti. – 274. 
 366 
 
180. İraq, İ r a q   R e s p u b l i k a s ı – Cənub-Qərbi Asiyada 
– Dəclə və Fərat çayları hövzəsində neft ixrac edən ölkə. Sahəsi 
435 min km2, əhalisi 37 milyon nəfərdir. İnzibati ərazisi 18 
mühafazaya və 102 qəzaya bölünür. Dövlət başçısı prezident, 
hökumət başçısı isə Baş nazirdir. Ölkə ABŞ və NATO ölkələri ilə 
müharibə vəziyyətində olduğu üçün ali qanunverici orqanı yoxdur. 
Paytaxtı Bağdaddır. – 280–281. 
 
181. Şimon Peres (1923–2016) – İsrail siyasətçisi və dövlət 
xadimi. 2007–2014-cü illərdə İsrailin prezidenti olmuşdur. . 
«Avoda» Partiyasının  yaradıcısı və lideri idi. –283. 
 
182. XVI Benedikt (d.1927) – 2005–2013-cü  illərdə Roma 
Papası olmuşdur. – 284. 
 
183. Vatikan – Avropada Papa dövləti. Monte-Vatikano tə-
pəliyində, İtaliyanın paytaxtı Roma şəhərinin qərb hissə-
sindədir. Roma katolik kilsəsinin siyasi, inzibati və ideoloji 
mərkəzidir. Vatikan teokratik monarxiyadır. Dövlət başçısı 
Roma Papasıdır. – 284. 
 
184. Niderland Krallığı (qeyri-rəsmi adı Hollandiya) – Qər-
bi Avropada Şimal dənizi sahilində dövlət. Sahəsi 41,5 min 
km2, əhalisi 17 milyon nəfərdir. İnzibati ərazisi 12 əyalətə 
bölünür. Dövlət başçısı kral, qanunverici orqanı ikipalatalı (Baş 
ştatlar) parlamentdir. Paytaxtı Amsterdamdır. – 285. 
 
185. II Beatriks (d.1938) – 1980–2013-cü illərdə Niderland 
kraliçası. – 285. 
 
186. Azərbaycan Dövlət Rus Dram Teatrı – Bakıda Səməd 
Vurğun adına rus dilində fəaliyyət göstərən teatr. 1923-cü ildən 
Bakı İşçi Teatrı adı ilə fəaliyyət göstərmiş, 1937-ci ildən Azər-
baycan Dövlət Rus Dram Teatrı adlanır. Teatrın repertuarı «Don 
 367 
Karlos» (F.Şiller), «Romeo və Cülyetta» (V.Şekspir), «Canlı 
meyit» (L.Tolstoy)» və s. əsərlərlə zəngin olmuşdur. – 294. 
 
187. Pasxa bayramı – yəhudi və xristian bayramı. Pasxa 
əvvəllər yəhudilərin Misirdən  «çıxıb getmələri» münasibətilə, sonra 
isə yəhudi xalqının xilaskarının zühurunu  gözləməklə, xristianlıqda 
isə İsanın iztirabları, din yolunda fəda olunması, onun olümü və 
yenidən dirilməsi ilə əlaqələndirilir. Əvvəllər yəhudi və xristian 
pasxaları eyni vaxta təsadüf edirdi. 325-ci ildə Ümumdünya xristian 
yığıncağı xristian pasxasını yəhudi pasxası qurtarandan bir həftə 
sonra qeyd etməyi qərara aldı. Bu tarix aprelin 4-dən mayın 8-dək 
olan dövrə təsadüf edir. – 300. 
 
188. Oleq Dobrodeyev (d.1959) – tarixçi. 2000-ci ildən Ümum-
rusiya Dövlət Televiziya və Radio Yayımları Şirkətinin Baş 
direktorudur. – 301. 
 
189. Konstantin Ernst (d.1961) – Rusiya televiziya xadimi, 
media meneceri, prodüser, ssenarist. OAO «Pervıy kanal»ın və 
ORT-nin Baş direktoru. – 301. 
 
190. Svetlana Mironyuk (d.1968) – 2006–2014-cü illərdə  
RİA «Novosti» agentliyinin Baş redaktoru, 2003–2004-cü 
illərdə agentliyin sədri, 2004–2006-cı illərdə isə agentliyin Baş 
direktoru olub. – 301. 
 
191. «Exo Moskvı» – padiostansiya. 1990-cı ildə təşkil olun-
muş və yarandığı vaxtdan müstəqil radiostansiya kimi fəaliyyət 
göstərir. – 301. 
 
192. Aleksey Venediktov (d.1955) – Rusiya jurnalisti,  «Exo 
Moskvı» radiostansiyasının Baş redaktoru, «Exo TV»-nin prezi-
denti. –  301. 
 
 368 
193. «Şahdəniz» –Xəzər dənizinin Azərbaycan sektorunda ən 
böyük və ən zəngin qaz yataqlarından biri. – 305. 
 
194. «Azəri», «Çıraq», «Günəşli» – Xəzərin Azərbaycan 
sektorunda ən iri neft yataqları. Bakıdan təxminən 120 km şərq-
də yerləşən bu yataqlar Azərbaycan Beynəlxalq Əməliyyat 
Şirkəti (ABƏŞ) adından bp şirkəti tərəfindən işlənir. – 306. 
 
195. Nabukko – Türkmənistan və Azərbaycan qazının Av-
ropa Birliyi ölkələrinə, əsasən Avstriya və Almaniyaya ötürül-
məsi üçün 3300 km uzunluğunda magistral qaz kəmərinin 
reallaşmayan layihəsi.  – 307,308. 
 
196. Varşava üsyanı (1943) – Varşava gettosunda əsirlərin 
alman-faşist işğalçılarına qarşı silahlı üsyanı. Aprelin 19-da baş-
lanmışdı. Üsyanı yəhudi döyüş təşkilatı hazırlamışdı. Üsyan-
çıların qəhrəmancasına müqavimətinə baxmayaraq, üsyan iyulun 
əvvəllərində yatırıldı, hitlerçilər 7 min adamı öldürdülər, 6 min 
adam isə yanğınlar zamanı tələf oldu. Faşistlər gettonun sağ 
qalan üzvlərini Treblinkadakı ölüm düşərgəsinə göndərdilər. – 
313. 
 369 
        
 
Şəxsi adlar göstəricisi 
 
Abbasov Əli   – 252 
Abdulla Şaiq   – 178 
Abdullayev Rövnəq  – 119 
Abutalıbov Hacıbala  – 12,19,37,67,157,170,287,312 
Adamkus Valdas  – 7 
Axundov Mirzə Fətəli  – 178 
Akerman Markus  – 273 
Alavadi Kantan  – 280-281 
Babacan Əli   – 11 
Beatriks   – 285 
Ben Əli Zeynulabidin  – 146  
Berluskoni Silvio  – 144 
XVI Benedikt   – 284 
Bəhlulzadə Səttar  – 201,205 
Bolkiah Hacı Həssən  – 9 
Brançiforte Bruno  – 226 
Brayzə Mətyu   – 109,145,286 
Buteflikay Əbdüləziz  – 274 
Cabbarlı Cəfər   – 178 
Camalov Yavər   – 184,187 
Dadaşov Sadıq  – 177 
Darrikarrer İv  – 110 
Deodor   – 46 
Dəqai Həmid   – 161 
Dobrodeyev Oleq  – 301 
Eldarov Ömər   – 201 
Endryu    – 268 
Ernst Konstantin  – 301 
Əbiyev Səfər   – 253 
Əbdürrəhmanov Nadir  – 201 
 370 
Əl-Abdullah Əhməd  – 15 
Əhmədinejad Mahmud – 6,77,158,159,160-162,165,    
                                                      166 
Əl-Xərafi Casim  – 12,17 
Əl-Maliki Nuri  – 281 
Əl-Mənnan Atta  – 69 
Əl-Tüveycri Əbdüləziz  – 69,70,75,76 
Əs-Sabah Məhəmməd  – 15 
Əs-Sabah Nasir  – 12,18 
Əs-Sabah əl-Əhməd-əl-Cabir – 8,12-13,14,15,19 
Əş-Şimali Mustafa  – 15 
Əliyev Heydər – 30,31,34,35,79,101,102,103,    
                                                      118,119,120,132,134,136,   
                                                      132,139,152,156,179,180,  
  181,182–183,184,187,187,  
   215, 216,220, 221 
Əliyeva Leyla   – 190,194,200,207-213 
Əliyeva Mehriban  – 35,36,37,46,67,75,76,113,  
118,120,122,125-130,133,    
134,136,190,194,200, 201- 
206,207-213,248,259,269,  
271,287, 301 
Əliyeva Zeynəb  – 120 
Ərdoğan Rəcəb Tayyib  – 11 
Əsədov Oqtay   – 108,200 
Əşəri Əliəkbər   – 162 
Əşrəf Murad   – 206 
Əzizov Eldar   – 252 
Falsoni Ennio   – 112 
Fasye Bernar   – 109,145 
Gül Abdullah   – 11,106 
Herakl    – 46 
Herkel Andres   – 247 
Heyvard Toni   – 268 
Hüseyni Şəmsəddin  – 161 
 371 
Hüseynov Bəylər  – 102 
Hüseynov Mikayıl  – 177 
Hüseynov Rafael  – 176-179 
Xamenei Seyid Əli  – 6,164 
Xandogi Vladimir  – 252 
Xəlilov Fərhad  – 206 
İıvkova Yevgeniya  – 247 
İhsanoğlu Ekmələddin – 319 
İqnatenko Vitali  – 28,301 
İlves Toomas   – 10 
İmam Xomeyni   – 163 
İşık Atilla   –156 
Kaçinski Lex   – 266 
Karamanlis  Kostas  – 52-57,58 
Kaspirşik Anji   – 145 
Kazımova Hüsniyə  – 101 
Kərimova Nailə  – 181 
Kirşner Kristina  – 218 
Komarov Valeri  – 252 
Köler Horst   – 175 
Kusainov Əbülqazi  – 219 
Qarayev Əbülfəs  – 15,269 
Qaşparoviç İvan  –  78,245 
Qazyumov Xetaq  – 244 
Qreçanik İqor   – 265 
Qrossman Vurgen  – 155 
Quliyev Elçin   – 149 
Qusman Mixail  – 28 
Lavrov Sergey   – 174 
Levitin İqor   – 219 
Mahmudov Eldar  – 252 
Malomij Nikolay  – 252 
Makalis Meri   – 147 
II Marqret   – 230 
Matsuura Koişiro  – 193,194,199,200,201-206,  
 372 
   207-213 
Mantika Alfredo  – 144 
Medvedev Dmitri  – 116,288-299 
Mehdiyev Ramiz  – 37,108,157,170,200,287,312 
Merzlyakov Yuri  – 109,145 
Məcidov Hüseyn  –180 
Mədəd Məhəmməd  –162 
Məhəmmədquliyev Dəryaqulu –219 
Məmmədov Fazil  –15 
Məmmədov Ziya  – 22,23,234,235,236 
Məmmədova Kəmalə  – 126 
Məmmədyarov Elmar  – 15,161,162,252 
Mixalos Konstantinos  – 58  
Mills Con   – 98 
Mirkazuni Məsud  – 161 
Mirzəzadə Böyükağa  – 201 
Mironyuk Svetlana  – 301 
Motlante Kqalema  – 282 
Muqabe Robert  – 231 
Mustafayev Eldəniz  – 129 
Mustafayev Şahin  – 15,161 
Muttəki Mənuçehr  – 77,157,162 
Müfti İzzət   – 319-321 
Narışkin Sergey  – 111,113-117 
Napolitano Ciorcio  – 229 
Obama Barak   – 26,214 
Ordubadi Məmməd Səid – 178 
Orlova Svetlana  – 191 
Papandreu Georgios  – 45 
Papulyas Karolos  – 38,39,40,41,42-44,46-49,59,  
   171 
Paşayev Mir Cəlal  – 178 
Paşayeva Nərgiz  – 113-117 
Peres Şimon   – 283 
Pənah xan   – 178 
 373 
Pırvanov Georgi  – 99 
Ploşko Yozef   – 180 
Prometey   – 46 
Pueza Bruno   – 148 
Rasizadə Artur   – 12,19,37,67,108 
Rəfibəyli Nigar   – 178 
Rəhmon Zillur  – 173 
Romanyuk Nikolay  – 252 
Rzayev Rail   – 20 
Sadıqzadə Altay  – 205 
Sadovniçi Viktor  – 113-117 
Salahov Tahir   – 180,201 
Semnebi Piter   – 246 
Siufas Dimitris  – 65 
Solana Xavyer   – 246 
Strabon   – 46 
Şaxtaxtinskaya Elmira  – 201 
Şevçenko Taras  – 261 
Şirəliyev Oqtay  – 126 
Şreder Bill   – 267-268 
Tələbani Cəlal   – 280,281  
Todua Fridon   – 79 
Topçubaşov Əlimərdan bəy – 179 
Umudov Firdovsi  – 243 
Usubov Ramil   – 100,124 
Vad Abdulay   – 189 
Vahabzadə Bəxtiyar  – 27 
Venediktov Aleksey  – 301 
Vəliyev Arif   – 162 
Yexanurov Yuri  – 253 
Yuşşenko Katerina  – 248,259 
Yuşşenko Viktor  – 248-265 
Zərdabi Həsən bəy  – 178 
Zərdari Asif   – 172 
 
 374 
 
 
 
        
 
    
            
  Coğrafi adlar göstəricisi 
 
Abxaziya   – 299    
Abşeron (yarımada)  – 95,232 
Afina    – 37-67 
Ağcabədi   – 91,119 
Ağdam    – 91,119,131 
Ağdaş    – 131 
Ağsu    – 131 
Almaniya   – 24,105,155,175 
Almatı    – 257 
Amerika Birləşmiş Ştatları –24,26,104,119,145,214,270,  
  272,286 
Amsterdam   – 106 
Araz çayı   – 94 
Argentina   – 218 
Asiya    – 61,168 
Avropa – 40,43,48,54,61,65,66,69,71,  
   82,142,168,178,201,243,244, 
       253,272 
Bakı    – 5,6,8,9,10,19,21,22,26,31,46,  
  65,68,69,75,76,78,88,95,98, 
                                                      99,104,105,106,146,147,154,  
  171,172,173,175,179,189, 
                                                     192,196,217,218,219,220,  
  223,229,230,231,232,245,     
  257,261,266,272,274,282,  
  283,284,285,291,294,300,312,  
 375 
  314,316,318  
Banqladeş   – 173 
Batumi   – 257,263 
Belçika   – 104 
Beyləqan   – 91,119 
Bərdə    – 118-124,131 
Biləsuvar   – 95 
Binəqədi   – 233 
Birləşmiş Ərəb Əmirlikləri – 24 
Bolqarıstan   – 99 
Bruney   – 9 
Böyük Britaniya  – 270 
Buffalo   – 26 
Byutt    – 214 
Cənubi Afrika Respublikası – 188,282 
Cənubi Qafqaz   – 239,246,296,311,312 
Cənubi Osetiya   – 299 
Çexiya    – 270 
Çin    – 24 
Dağlıq Qarabağ  – 32,34,43,54,63,73,109,145,    
                                                      197,240,241,264,291,293,   
                                                      301,304,308,310,320,321,  
                                                      322,323 
Danimarka   – 230 
Davos    – 11 
Doha    – 68 
Estoniya   – 10 
Əlcəzair   – 68,274 
Fransa    – 24,109,110,145 
Füzuli    – 91 
Gəncə    – 88 
Goranboy   – 119 
Göyçay    – 131 
Gürcüstan   – 79,104,168,296 
Hindistan   – 24,234 
 376 
Horadiz   – 91 
Xankəndi   – 107 
Xatın    – 107 
Xırdalan   – 21,22,233 
Xəzər dənizi   – 31,66,88,110,219 
Xocalı    – 107-108,320 
İliçevsk    – 262 
İmişli    – 91 
İraq    – 280-281 
İran    – 5,6,24,77,104,157-170 
İrlandiya   – 147 
İsrail    – 270,283 
İsveçrə    – 24,273 
İtaliya    – 24,144,226,229,270 
Kazan    – 270 
Kerç    – 263 
Klaypeda   – 257,262 
Kür çayı   – 94 
Küveyt    – 8,12-19 
Koreya Respublikası  – 24,232  
Qafqaz    – 47,52,296,299,311,312 
Qana    – 98 
Qara dəniz   – 46,257 
Qazaxıstan   – 219 
Qətər    – 68 
Quzanlı   – 91 
Lerik    – 91 
Lənkəran   – 88 
Liditsa    – 107 
Litva    – 7 
Liviya    – 69 
London    – 244 
Lökbatan   – 233 
Mərkəzi Asiya   – 257,320 
Mingəçevir   – 131,133-143 
 377 
Minsk    – 224 
Moskva   – 32,288-299,301-312 
Naxçıvan MR   – 82,91 
Naxçıvan   – 88 
Niderland   – 285 
Oradur    – 107 
Orta Şərq   – 178 
Pakistan   – 172 
Paris    – 179 
Polşa    – 266 
Poti    – 257,263 
Rusiya    – 24,28-36,104,111,113-117,  
  137,139,141,145,174,191,                                
   219,270,287-299,301-312 
Seneqal   – 189 
Səudiyyə Ərəbistanı  – 140 
Slovakiya   – 78,245 
Sumqayıt   – 21,22,105 
Şəki    – 131 
Şimali Qafqaz   – 311 
Tehran   – 157-170 
Tərtər    – 119,131 
Tripoli    – 69 
Tunis    – 146 
Türkiyə   – 11,24,40,47,104,106,156,  
   168, 234,270 
Türkmənistan   – 219 
Ukrayna   – 140,141,248-265 
Varşav    – 257 
Vatikan   – 284 
Vinnenden   – 175 
Yaxın Şərq   – 178 
Yaponiya   – 24,104 
Yardımlı   – 91 
Yevlax    – 118,125-132 
 378 
Yuxarı Qarxun  – 132 
Yunanıstan   – 37-67,171 
Zaqatala   – 88 
Zimbabve   – 231 
Zığ    – 233 
 379 
 
 
 
MÜNDƏRİCAT    
İRAN İSLAM RESPUBLİKASININ ALİ DİNİ RƏHBƏRİ 
AYƏTULLAH SEYİD ƏLİ XAMENEİ HƏZRƏTLƏRİNƏ 
 
6 fevral 2009-cu il ...................................................................................... 5 
 
İRAN İSLAM RESPUBLİKASININ PREZİDENTİ  
ZATİ-ALİLƏRİ CƏNAB MAHMUD ƏHMƏDİNEJADA 
 
6 fevral 2009-cu il ...................................................................................... 6 
 
LİTVA RESPUBLİKASININ PREZİDENTİ  
ZATİ-ALİLƏRİ CƏNAB VALDAS ADAMKUSA 
 
6 fevral 2009-cu il ...................................................................................... 7 
 
KÜVEYT DÖVLƏTİNİN ƏMİRİ ƏLAHƏZRƏT ŞEYX 
SABAH ƏL-ƏHMƏD ƏL-CABİR ƏS-SABAHA 
 
9 fevral 2009-cu il ...................................................................................... 8 
 
BRUNEY DARÜSSALAMIN SULTANI ƏLAHƏZRƏT 
HACI HƏSSƏN AL BOLKİAHA 
 
9 fevral 2009-cu il ...................................................................................... 9 
 
ESTONİYA RESPUBLİKASININ PREZİDENTİ  
ZATİ-ALİLƏRİ CƏNAB TOOMAS HENDRİK İLVESƏ 
 
9 fevral 2009-cu il .................................................................................... 10 
 
TÜRKİYƏNİN XARİCİ İŞLƏR NAZİRİ ƏLİ BABACAN 
İLƏ GÖRÜŞ  
 
9 fevral 2009-cu il .................................................................................... 11 
 
 380 
AZƏRBAYCAN RESPUBLİKASININ PREZİDENTİ  
İLHAM ƏLİYEVİN KÜVEYTƏ RƏSMİ SƏFƏRİ 
 
10 fevral 2009-cu il .................................................................................. 12 
 
AZƏRBAYCAN RESPUBLİKASININ PREZİDENTİ 
İLHAM ƏLİYEVİN VƏ KÜVEYT DÖVLƏTİNİN ƏMİRİ 
ŞEYX SABAH ƏL-ƏHMƏD ƏL-CABİR ƏS-SABAHIN 
GÖRÜŞÜ 
 
10 fevral 2009-cu il .................................................................................. 14 
 
SƏNƏDLƏRİN İMZALANMASI MƏRASİMİ 
 
10 fevral 2009-cu il .................................................................................. 15 
 
KÜVEYT TİCARƏT VƏ SƏNAYE PALATASI İDARƏ 
HEYƏTİNİN SƏDRİ İLƏ GÖRÜŞ  
 
10 fevral 2009-cu il .................................................................................. 16 
 
KÜVEYT MİLLİ MƏCLİSİNİN SƏDRİ CASİM 
MƏHƏMMƏD ƏL-XƏRAFİ İLƏ GÖRÜŞ 
 
10 fevral 2009-cu il .................................................................................. 17 
 
KÜVEYT DÖVLƏTİNİN BAŞ NAZİRİ İLƏ GÖRÜŞ 
 
10 fevral 2009-cu il .................................................................................. 18 
 
AZƏRBAYCAN PREZİDENTİNİN ŞƏRƏFİNƏ   RƏSMİ 
QƏBUL  
 
10 fevral 2009-cu il .................................................................................. 19 
 
HÜQUQ MÜHAFİZƏ ORQANLARININ RƏHBƏR 
İŞÇİLƏRİNİN İŞTİRAKI İLƏ İCLAS  
 
11 fevral 2009-cu il .................................................................................. 20 
 
 381 
XIRDALAN DAİRƏSİNDƏ TUNEL TİPLİ 
YOLÖTÜRÜCÜNÜN AÇILIŞI  
 
12 fevral 2009-cu il .................................................................................. 21 
 
BAKI–QUBA–RUSİYA DÖVLƏT SƏRHƏDİ AVTOMOBİL 
YOLUNUN 16-cı KİLOMETRİNDƏ YOLÖTÜRÜCÜNÜN 
AÇILIŞI  
 
12 fevral 2009-cu il .................................................................................. 22 
 
BAKIDA BEYNƏLXALQ AVTOVAĞZAL 
KOMPLEKSİNİN AÇILIŞI  
 
12 fevral 2009-cu il .................................................................................. 23 
 
AMERİKA BİRLƏŞMİŞ ŞTATLARININ PREZİDENTİ 
ZATİ-ALİLƏRİ CƏNAB BARAK OBAMAYA 
 
13 fevral 2009-cu il .................................................................................. 26 
 
XALQ ŞAİRİ BƏXTİYAR VAHABZADƏNİN  
VİDA MƏRASİMİ 
 
14 fevral 2009-cu il .................................................................................. 27 
 
«ROSSİYA» TELEKANALINDA «FORMULA VLASTİ» 
PROQRAMININ AZƏRBAYCAN PREZİDENTİ İLHAM 
ƏLİYEVƏ HƏSR EDİLMİŞ BURAXILIŞI  
 
14 fevral 2009-cu il .................................................................................. 28 
 
AZƏRBAYCAN PREZİDENTİ İLHAM ƏLİYEVİN 
YUNANISTANA DÖVLƏT SƏFƏRİ 
 
15 fevral 2009-cu il  ................................................................................. 37 
 
PREZİDENT SARAYI ÖNÜNDƏ RƏSMİ QARŞILANMA  
 
16 fevral 2009-cu il  ................................................................................. 38 
 
 382 
AZƏRBAYCAN RESPUBLİKASININ PREZİDENTİ 
İLHAM ƏLİYEVİN VƏ YUNANISTAN 
RESPUBLİKASININ PREZİDENTİ KAROLOS 
PAPULYASIN TƏKBƏTƏK GÖRÜŞÜ 
 
16 fevral 2009-cu il  ................................................................................. 39 
 
AZƏRBAYCAN VƏ YUNANISTAN REZİDENTLƏRİNİN  
GENİŞ TƏRKİBDƏ GÖRÜŞÜ 
 
16 fevral 2009-cu il .................................................................................. 40 
 
SƏNƏDLƏRİN İMZALANMASI MƏRASİMİ 
 
16 fevral 2009-cu il .................................................................................. 41 
 
AZƏRBAYCAN VƏ YUNANISTAN PREZİDENTLƏRİNİN 
BƏYANATLARLA ÇIXIŞLARI   
 
16 fevral 2009-cu il .................................................................................. 42 
 
YUNANISTAN PARLAMENTİNDƏ ƏSAS MÜXALİFƏT 
PARTİYASININ SƏDRİ İLƏ  
GÖRÜŞ 
 
 16 fevral 2009-cu il  ................................................................................ 45 
 
AZƏRBAYCAN PREZİDENTİNİN VƏ XANIMININ 
ŞƏRƏFİNƏ RƏSMİ QƏBUL 
 
16 fevral 2009-cu il .................................................................................. 46 
 
«VARDİNOYANNİS GROUP»UN İDARƏ HEYƏTİNİN 
SƏDRİ VƏ «MOTOR OİL HELLAS»IN PREZİDENTİ İLƏ 
GÖRÜŞ  
 
16 fevral 2009-cu il  ................................................................................. 50 
  
 383 
 
YUNANISTANIN BAŞ NAZİRİ KOSTAS KARAMANLİS  
İLƏ GÖRÜŞ 
 
17 fevral 2009-cu il  ................................................................................. 51 
 
AZƏRBAYCAN PREZİDENTİ İLHAM ƏLİYEVİN VƏ 
YUNANISTANIN BAŞ NAZİRİ KOSTAS 
KARAMANLİSİN BİRGƏ MƏTBUAT KONFRANSINDA 
BƏYANATLARLA ÇIXIŞLARI 
 
17 fevral 2009-cu il  ................................................................................. 52 
 
AZƏRBAYCAN–YUNANISTAN BİZNES- FORUMU 
 
17 fevral 2009-cu il  ................................................................................. 58 
 
YUNANISTAN PARLAMENTİNDƏ AZƏRBAYCAN 
PREZİDENTİ İLHAM ƏLİYEVƏ «ŞƏRƏF» MEDALININ 
TƏQDİM EDİLMƏSİ MƏRASİMİ 
 
17 fevral 2009-cu il  ................................................................................. 65 
 
«BAKI– İSLAM MƏDƏNİYYƏTİNİN PAYTAXTI–2009» 
MƏDƏNİYYƏT İLİNİN TƏNTƏNƏLİ AÇILIŞI  
 
18 fevral 2009-cu il .................................................................................. 68 
 
«BAKI–İSLAM MƏDƏNİYYƏTİNİN PAYTAXTI –2009» 
MƏDƏNİYYƏT İLİNİN EMBLEMİNİN TƏQDİMATI 
MƏRASİMİ 
 
18 fevral 2009-cu il .................................................................................. 75 
 
İSESKO-nun BAŞ DİREKTORU ƏBDÜLƏZİZ BİN OSMAN 
ƏL-TÜVEYCRİ İLƏ GÖRÜŞ  
 
18 fevral 2009-cu il .................................................................................. 76 
.  
İRANIN XARİCİ İŞLƏR NAZİRİ, AZƏRBAYCAN–İRAN 
HÖKUMƏTLƏRARASI KOMİSSİYASININ HƏMSƏDRİ 
 384 
MƏNUÇEHR MUTTƏKİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
19 fevral 2009-cu il  ................................................................................. 77 
 
SLOVAKİYA RESPUBLİKASININ PREZİDENTİ  
ZATİ-ALİLƏRİ CƏNAB İVAN QAŞPAROVİÇƏ 
 
23 fevral 2009-cu il .................................................................................. 79 
 
GÜRCÜSTAN PARLAMENTİ SƏDRİNİN MÜAVİNİ 
FRİDON TODUANIN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
23 fevral 2009-cu il  ................................................................................. 79 
 
«AZƏRBAYCAN RESPUBLİKASI REGİONLARININ 
SOSİAL-İQTİSADİ İNKİŞAFI DÖVLƏT PROQRAMI»NIN 
(2004–2008-ci İLLƏR) İCRASININ YEKUNLARINA HƏSR 
OLUNMUŞ KONFRANS 
 
23 fevral 2009-cu il  ................................................................................. 80 
 
YEKUN NİTQİ ....................................................................................... 92 
 
QANA RESPUBLİKASININ PREZİDENTİ  
ZATİ-ALİLƏRİ CƏNAB CON EVANS ATTA MİLLSƏ 
 
24 fevral 2009-cu il .................................................................................. 98 
 
BOLQARISTAN RESPUBLİKASININ PREZİDENTİ ZATİ-
ALİLƏRİ  
CƏNAB GEORGİ PIRVANOVA 
 
24 fevral 2009-cu il .................................................................................. 99 
 
DAXİLİ İŞLƏR NAZİRLİYİNİN HOSPİTALININ YENİ 
BİNASININ İSTİFADƏYƏ VERİLMƏSİ  
 
24 fevral 2009-cu il  ............................................................................... 100 
 
 385 
DAXİLİ İŞLƏR NAZİRLİYİNİN «TƏHLÜKƏSİZ ŞƏHƏR» 
AVTOMATLAŞDIRILMIŞ İDARƏETMƏ MƏRKƏZİNİN 
AÇILIŞI  
 
24 fevral 2009-cu il  ............................................................................... 103 
 
TÜRKİYƏ RESPUBLİKASININ PREZİDENTİ  
ZATİ-ALİLƏRİ  
CƏNAB ABDULLAH GÜLƏ 
 
25 fevral 2009-cu il ................................................................................ 106 
 
XOCALI SOYQIRIMI FACİƏSİ QURBANLARININ 
XATİRƏSİNİ ANMA MƏRASİMİ  
 
26 fevral 2009-cu il  ............................................................................... 107 
 
ATƏT-in MİNSK QRUPUNUN HƏMSƏDRLƏRİ VƏ 
ATƏT-in HAZIRKI SƏDRİNİN XÜSUSİ NÜMAYƏNDƏSİ 
İLƏ GÖRÜŞ  
 
27 fevral 2009-cu il  ............................................................................... 109 
 
FRANSANIN «TOTAL» ŞİRKƏTİNİN KƏŞFİYYAT VƏ 
HASİLAT ÜZRƏ PREZİDENTİ  
İV LUİ DARRİKARRER İLƏ GÖRÜŞ  
 
27 fevral 2009-cu il  ............................................................................... 110 
 
RUSİYA FEDERASİYASI PREZİDENTİ 
ADMİNİSTRASİYASININ RƏHBƏRİ SERGEY NARIŞKİN 
İLƏ GÖRÜŞ  
 
27 fevral 2009-cu il  ............................................................................... 111 
 
KİKBOKSİNQ TƏŞKİLATLARI DÜNYA 
ASSOSİASİYASININ PREZİDENTİ ENNİO FALSONİ İLƏ 
GÖRÜŞ  
 
27 fevral 2009-cu il  ............................................................................... 112 
 
 386 
BAKIDA M.V.LOMONOSOV ADINA MOSKVA DÖVLƏT 
UNİVERSİTETİNİN FİLİALININ RƏSMİ AÇILIŞI  
 
27 fevral 2009-cu il  ............................................................................... 113 
 
AZƏRBAYCAN PREZİDENTİ İLHAM ƏLİYEVİN  
BƏRDƏ RAYONUNA SƏFƏRİ  
 
2 mart 2009-cu il ................................................................................... 118 
 
AZƏRBAYCAN PREZİDENTİ İLHAM ƏLİYEVİN 
YEVLAX RAYONUNA SƏFƏRİ 
 
2 mart 2009-cu il ................................................................................... 125 
 
AZƏRBAYCAN PREZİDENTİ İLHAM ƏLİYEVİN 
MİNGƏÇEVİR ŞƏHƏRİNƏ SƏFƏRİ  
 
3 mart 2009-cu il  .................................................................................. 133 
 
İTALİYA XARİCİ İŞLƏR NAZİRİNİN  
MÜAVİNİ ALFREDO MANTİKA İLƏ GÖRÜŞ  
 
3 mart 2009-cu il  .................................................................................. 144 
 
ATƏT-in MİNSK QRUPUNUN HƏMSƏDRLƏRİ VƏ 
ATƏT-in HAZIRKI SƏDRİNİN XÜSUSİ NÜMAYƏNDƏSİ 
İLƏ GÖRÜŞ  
 
3 mart 2009-cu il  .................................................................................. 145 
 
TUNİS RESPUBLİKASININ PREZİDENTİ  
ZATİ-ALİLƏRİ CƏNAB ZEYNULABİDİN BEN ƏLİYƏ 
 
5 mart 2009-cu il ................................................................................... 146 
 
İRLANDİYANIN PREZİDENTİ ZATİ-ALİLƏRİ  
XANIM MERİ MAKALİSƏ 
 
5 mart 2009-cu il ................................................................................... 147 
 
 387 
BMT-nin AZƏRBAYCANDAKI REZİDENT 
ƏLAQƏLƏNDİRİCİSİ VƏ BMT-nin İNKİŞAF 
PROQRAMININ RƏHBƏRİ BRUNO PUEZANIN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ  
 
5 mart 2009-cu il  .................................................................................. 148 
 
DÖVLƏT SƏRHƏD XİDMƏTİNİN YENİ HƏRBİ 
HİSSƏSİNİN AÇILIŞI  
 
6 mart 2009-cu il ................................................................................... 149 
 
8 MART – BEYNƏLXALQ QADINLAR GÜNÜ 
MÜNASİBƏTİLƏ AZƏRBAYCAN QADINLARINA 
TƏBRİK 
 
7 mart 2009-cu il ................................................................................... 153 
 
ALMANİYANIN «RWE» ENERGETİKA ŞİRKƏTİNİN 
PREZİDENTİ VƏ İDARƏ HEYƏTİNİN SƏDRİ YURGEN 
QROSSMANIN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
9 mart 2009-cu il ................................................................................... 155 
 
TÜRKİYƏNİN JANDARM QÜVVƏLƏRİ KOMANDANI, 
ORDU GENERALI ATİLLA İŞIK İLƏ GÖRÜŞ  
 
9 mart 2009-cu il ................................................................................... 156 
 
AZƏRBAYCAN RESPUBLİKASININ  PREZİDENTİ 
İLHAM ƏLİYEVİN İRAN İSLAM RESPUBLİKASINA 
RƏSMİ SƏFƏRİ 
 
10 mart 2009-cu il  ................................................................................ 157 
 
PREZİDENT SARAYINDA RƏSMİ QARŞILANMA 
MƏRASİMİ 
 
10 mart 2009-cu il  ................................................................................ 158 
 
 388 
AZƏRBAYCAN RESPUBLİKASININ PREZİDENTİ 
İLHAM ƏLİYEVİN VƏ İRAN İSLAM RESPUBLİKASININ 
PREZİDENTİ  
MAHMUD ƏHMƏDİNEJADIN TƏKBƏTƏK GÖRÜŞÜ 
 
10 mart 2009-cu il  ................................................................................ 159 
 
AZƏRBAYCAN VƏ İRAN PREZİDENTLƏRİNİN GENİŞ 
TƏRKİBDƏ GÖRÜŞÜ 
 
10 mart 2009-cu il  ................................................................................ 160 
 
SƏNƏDLƏRİN İMZALANMASI MƏRASİMİ 
 
10 mart 2009-cu il  ................................................................................ 161 
 
İMAM XOMEYNİNİN MƏQBƏRƏSİNİ ZİYARƏT 
 
10 mart 2009-cu il ................................................................................. 163 
 
İRANIN ALİ DİNİ RƏHBƏRİ SEYİD ƏLİ XAMENEİ İLƏ 
GÖRÜŞ  
 
10 mart 2009-cu il ................................................................................. 164 
 
İQTİSADİ ƏMƏKDAŞLIQ TƏŞKİLATININ  
X ZİRVƏ GÖRÜŞÜ 
 
11 mart 2009-cu il ................................................................................. 165 
YUNANISTAN RESPUBLİKASININ PREZİDENTİ ZATİ-
ALİLƏRİ CƏNAB KAROLOS PAPULYASA 
 
12 mart 2009-cu il ................................................................................. 171 
 
PAKİSTAN İSLAM RESPUBLİKASININ PREZİDENTİ 
ZATİ-ALİLƏRİ CƏNAB ASİF ƏLİ ZƏRDARİYƏ 
 
12 mart 2009-cu il ................................................................................. 172 
 
BANQLADEŞ XALQ RESPUBLİKASININ PREZİDENTİ 
ZATİ-ALİLƏRİ CƏNAB ZİLLUR RƏHMANA 
 389 
 
12 mart 2009-cu il ................................................................................. 173 
 
RUSİYANIN XARİCİ İŞLƏR NAZİRİ SERGEY 
LAVROVUN BAŞÇILIQ ETDİYİ NÜMAYƏNDƏ HEYƏTİ 
İLƏ GÖRÜŞ  
 
12 mart 2009-cu il  ................................................................................ 174 
 
ALMANİYA FEDERATİV RESPUBLİKASININ FEDERAL 
PREZİDENTİ ZATİ-ALİLƏRİ  
CƏNAB HORST KÖLERƏ 
 
13 mart 2009-cu il ................................................................................. 175 
 
AMEA-nın NİZAMİ GƏNCƏVİ ADINA AZƏRBAYCAN 
ƏDƏBİYYATI MUZEYİNDƏ APARILMIŞ ƏSASLI 
TƏMİR VƏ YENİDƏNQURMA İŞLƏRİ İLƏ TANIŞLIQ  
 
14 mart 2009-cu il ................................................................................. 176 
 
MİLLİ TƏHLÜKƏSİZLİK NAZİRLİYİNİN MƏDƏNİYYƏT 
MƏRKƏZİNİN ƏSASLI TƏMİR EDİLMİŞ BİNASI İLƏ 
TANIŞLIQ  
 
14 mart 2009-cu il ................................................................................. 180 
 
MİLLİ TƏHLÜKƏSİZLİK NAZİRLİYİNİN  
«N» HƏRBİ HİSSƏSİNDƏ ÜMUMMİLLİ LİDER HEYDƏR 
ƏLİYEVİN ABİDƏSİNİN AÇILIŞI VƏ HƏRBİ HİSSƏYƏ 
DÖYÜŞ BAYRAĞININ TƏQDİM EDİLMƏSİ 
 
14 mart 2009-cu il ................................................................................. 182 
 
MÜDAFİƏ SƏNAYESİ NAZİRLİYİNİN 
«RADİOQURAŞDIRMA» ZAVODUNUN  
ƏSASLI YENİDƏNQURMADAN SONRA  
AÇILIŞI  
 
16 mart 2009-cu il ................................................................................. 184 
 
 390 
SENEQAL RESPUBLİKASININ PREZİDENTİ  
ZATİ-ALİLƏRİ  
CƏNAB ABDULAY VADA 
 
16 mart 2009-cu il ................................................................................. 189 
 
AZƏRBAYCAN PREZİDENTİ İLHAM ƏLİYEV  
6 SAYLI SEÇKİ MƏNTƏQƏSİNDƏ SƏS VERMİŞDİR 
 
18 mart 2009-cu il ................................................................................. 190 
 
RUSİYA FEDERAL MƏCLİSİ FEDERASİYA ŞURASI 
SƏDRİNİN MÜAVİNİ SVETLANA ORLOVANIN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ  
 
18 mart 2009-cu il ................................................................................. 191 
 
NOVRUZ BAYRAMI MÜNASİBƏTİLƏ AZƏRBAYCAN 
XALQINA TƏBRİK 
 
19 mart 2009-cu il ................................................................................. 192 
 
YUNESKO-nun BAŞ DİREKTORU KOİŞİRO MATSUURA 
İLƏ GÖRÜŞ  
 
19 mart 2009-cu il ................................................................................. 193 
 
NOVRUZ BAYRAMI MÜNASİBƏTİLƏ KEÇİRİLƏN 
ÜMUMXALQ ŞƏNLİYİNDƏ  
 
20 mart 2009-cu il ................................................................................. 194 
 
MÜASİR İNCƏSƏNƏT MUZEYİNİN AÇILIŞI  
 
20 mart 2009-cu il ................................................................................. 201 
 
 
BAKIDA «MUĞAM ALƏMİ» BEYNƏLXALQ 
FESTİVALININ RƏSMİ AÇILIŞI  
 
20 mart 2009-cu il ................................................................................. 207 
 391 
 
AMERİKA BİRLƏŞMİŞ ŞTATLARININ PREZİDENTİ 
ZATİ-ALİLƏRİ CƏNAB BARAK OBAMAYA 
 
24 mart 2009-cu il ................................................................................. 214 
 
AZƏRBAYCAN RESPUBLİKASI MİLLİ 
TƏHLÜKƏSİZLİK ORQANLARININ ŞƏXSİ HEYƏTİNƏ 
 
28 mart 2009-cu il ................................................................................. 215 
 
ARGENTİNA RESPUBLİKASININ PREZİDENTİ  
ZATİ-ALİLƏRİ XANIM KRİSTİNA FERNANDES  
DE KİRŞNERƏ 
 
2 aprel 2009-cu il .................................................................................. 218 
 
XƏZƏRYANI ÖLKƏLƏRİN NƏQLİYYAT NAZİRLƏRİ 
İLƏ GÖRÜŞ  
 
2 aprel 2009-cu il .................................................................................. 219 
 
MİLLİ TƏHLÜKƏSİZLİK ORQANLARININ  
90 İLLİK YUBİLEYİ İLƏ BAĞLI BAKIYA GƏLƏN 
XARİCİ ÖLKƏLƏRİN XÜSUSİ XİDMƏT 
ORQANLARININ YÜKSƏK VƏZİFƏLİ 
NÜMAYƏNDƏLƏRİ İLƏ GÖRÜŞ  
 
3 aprel 2009-cu il .................................................................................. 220 
 
İTALİYA RESPUBLİKASININ PREZİDENTİ  
ZATİ-ALİLƏRİ CƏNAB CİORCİO NAPOLİTANOYA 
 
6 aprel 2009-cu il .................................................................................. 229 
 
 
 
 
DANİMARKA KRALİÇASI ÜLYAHƏZRƏT  
II MARQRETEYƏ 
 
 392 
6 aprel 2009-cu il .................................................................................. 230 
 
ZİMBABVE RESPUBLİKASININ PREZİDENTİ ZATİ-
ALİLƏRİ CƏNAB ROBERT QABRİEL MUQABEYƏ 
 
6 aprel 2009-cu il .................................................................................. 231 
 
BAKI ŞƏHƏRİNDƏ NƏQLİYYAT ƏMƏLİYYATLARININ 
İNTELLEKTUAL İDARƏ EDİLMƏSİ SİSTEMİNİN 
İNZİBATİ BİNASININ TƏMƏLQOYMA MƏRASİMİ  
 
6 aprel 2009-cu il .................................................................................. 232 
 
PAYTAXTIN MÜXTƏLİF YERLƏRİNDƏ YOLÖTÜRÜCÜ, 
KÖRPÜ-TUNEL VƏ YERALTI PİYADA KEÇİDLƏRİNİN 
AÇILIŞI  
 
6 aprel 2009-cu il .................................................................................. 234 
  
TƏHLÜKƏSİZLİK ŞURASININ İCLASI  
 
6 aprel 2009-cu il .................................................................................. 237 
 
GÜLƏŞ ÜZRƏ MİLLİ KOMANDANIN ÜZVLƏRİ VƏ 
MƏŞQÇİLƏRİ İLƏ GÖRÜŞ  
 
7 aprel 2009-cu il .................................................................................. 242 
 
 SLOVAKİYA RESPUBLİKASININ PREZİDENTİ  
 ZATİ-ALİLƏRİ CƏNAB İVAN QAŞPAROVİÇƏ 
 
8 aprel 2009-cu il .................................................................................. 245 
 
AVROPA İTTİFAQI ŞURASININ CƏNUBİ QAFQAZ 
ÜZRƏ XÜSUSİ NÜMAYƏNDƏSİ PİTER SEMNEBİNİN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ  
 
8 aprel 2009-cu il .................................................................................. 246 
 
AVROPA ŞURASI MONİTORİNQ KOMİTƏSİNİN 
HƏMMƏRUZƏÇİLƏRİ ANDRES HERKELİN VƏ XANIM 
 393 
YEVGENİYA JİVKOVANIN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
8 aprel 2009-cu il .................................................................................. 247 
  
UKRAYNA RESPUBLİKASININ PREZİDENTİ VİKTOR 
YUŞŞENKONUN AZƏRBAYCANA RƏSMİ SƏFƏRİ 
 
9 aprel 2009-cu il .................................................................................. 248 
 
AZƏRBAYCAN RESPUBLİKASININ PREZİDENTİ 
İLHAM ƏLİYEVİN VƏ UKRAYNA RESPUBLİKASININ 
PREZİDENTİ VİKTOR YUŞŞENKONUN TƏKBƏTƏK 
GÖRÜŞÜ 
 
9 aprel 2009-cu il .................................................................................. 249 
 
AZƏRBAYCAN VƏ UKRAYNA PREZİDENTLƏRİ  
ŞURASININ İLK İCLASI 
 
9 aprel 2009-cu il .................................................................................. 250 
 
SƏNƏDLƏRİN İMZALANMASI MƏRASİMİ 
 
9 aprel 2009-cu il .................................................................................. 252 
 
DÖVLƏT BAŞÇILARININ MƏTBUAT  
ÜÇÜN BƏYANATLARLA ÇIXIŞLARI 
  
9 aprel 2009-cu il .................................................................................. 254 
 
ALİ QONAĞIN ŞƏRƏFİNƏ RƏSMİ ZİYAFƏT  
 
9 aprel 2009-cu il .................................................................................. 259 
1919–20-ci İLLƏRDƏ UKRAYNANIN 
AZƏRBAYCANDAKI XÜSUSİ DİPLOMATİK 
MİSSİYASININ YERLƏŞDİYİ BİNADA XATİRƏ 
LÖVHƏSİNİN AÇILIŞI  
 
10 aprel 2009-cu il ................................................................................ 265 
  
 394 
POLŞA RESPUBLİKASININ PREZİDENTİ  
ZATİ-ALİLƏRİ CƏNAB LEX KAÇİNSKİYƏ 
 
13 aprel 2009-cu il ................................................................................ 266 
 
bp–AZƏRBAYCAN ŞİRKƏTİNİN PREZİDENTİ  
BİLL ŞREDERİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
13 aprel 2009-cu il ................................................................................ 267 
 
GƏNC TAMAŞAÇILAR TEATRININ BİNASINDA 
APARILMIŞ BƏRPA VƏ YENİDƏNQURMA İŞLƏRİ İLƏ 
TANIŞLIQ  
 
13 aprel 2009-cu il ................................................................................ 269 
  
DÖVLƏT FİLM FONDUNUN YENİ BİNASI İLƏ 
TANIŞLIQ  
 
13 aprel 2009-cu il ................................................................................ 271 
 
İSVEÇRƏNİN HOLSİM GROUP ŞİRKƏTİNİN İDARƏ 
HEYƏTİNİN SƏDRİ VƏ BAŞ DİREKTORU MARKUS 
AKERMAN İLƏ GÖRÜŞ  
 
14 aprel 2009-cu il ................................................................................ 273 
 
ƏLCƏZAİR XALQ DEMOKRATİK RESPUBLİKASININ  
PREZİDENTİ ZATİ-ALİLƏRİ CƏNAB ƏBDÜLƏZİZ  
BUTEFLİKAYA 
 
14 aprel 2009-cu il ................................................................................ 274 
 
 
 
 
«QARADAĞ SEMENT» ASC-də YENİDƏNQURMA 
LAYİHƏSİNİN TƏQDİMATI VƏ YENİ SOBANIN 
TƏMƏLQOYMA MƏRASİMİ  
 
 395 
14 aprel 2009-cu il ................................................................................ 275 
  
İRAQIN TURİZM VƏ TARİXİ ABİDƏLƏR NAZİRİ 
KAHTAN ABBAS NOMAN ƏL-CUBURİ ALAVADİNİN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ  
 
15 aprel 2009-cu il ................................................................................ 280 
 
CƏNUBİ AFRİKA RESPUBLİKASININ PREZİDENTİ 
ZATİ-ALİLƏRİ CƏNAB KQALEMA PETRUS 
MOTLANTEYƏ 
 
15 aprel 2009-cu il ................................................................................ 282 
 
İSRAİL DÖVLƏTİNİN PREZİDENTİ ZATİ-ALİLƏRİ 
CƏNAB ŞİMON PERESƏ 
 
15 aprel 2009-cu il ................................................................................ 283 
 
ROMA PAPASI XVI BENEDİKT  HƏZRƏTLƏRİNƏ 
 
15 aprel 2009-cu il ................................................................................ 284 
 
NİDERLAND KRALİÇASI ÜLYAHƏZRƏT BEATRİKSƏ 
 
15 aprel 2009-cu il  ............................................................................... 285 
 
ABŞ DÖVLƏT KATİBİNİN MÜŞAVİRİ,  
ATƏT-in MİNSK QRUPUNUN HƏMSƏDRİ MƏTYU 
BRAYZƏ İLƏ GÖRÜŞ  
 
15 aprel 2009-cu il ................................................................................ 286 
 
AZƏRBAYCAN RESPUBLİKASININ PREZİDENTİ 
İLHAM ƏLİYEVİN MOSKVAYA İŞGÜZAR SƏFƏRİ  
 
16 aprel 2009-cu il ................................................................................ 287 
  
AZƏRBAYCAN RESPUBLİKASININ PREZİDENTİ 
İLHAM ƏLİYEVİN VƏ RUSİYA FEDERASİYASININ 
PREZİDENTİ DMİTRİ MEDVEDEVİN GÖRÜŞÜ 
 396 
 
17 aprel 2009-cu il ................................................................................ 288 
 
AZƏRBAYCAN VƏ RUSİYA PREZİDENTLƏRİNİN 
BƏYANATLARLA ÇIXIŞLARI  
 
17 aprel 2009-cu il ................................................................................ 290 
 
AZƏRBAYCANIN PRAVOSLAV XRİSTİAN İCMASINA 
  
18 aprel 2009-cu il ................................................................................ 300 
 
RUSİYANIN APARICI KÜTLƏVİ İNFORMASİYA 
VASİTƏLƏRİNİN RƏHBƏRLƏRİ İLƏ GÖRÜŞ 
 
18 aprel 2009-cu il ................................................................................ 301 
 
RUSİYANIN «VESTİ» KANALINA VƏ  
İTAR-TASS AGENTLİYİNƏ MÜSAHİBƏ 
 
18 aprel 2009-cu il ................................................................................ 302 
  
AZƏRBAYCANIN YƏHUDİ İCMASINA 
 
20 aprel 2009-cu il ................................................................................ 313 
 
İSLAM KONFRANSI TƏŞKİLATINA ÜZV OLAN 
DÖVLƏTLƏRİN HÜQUQ MÜHAFİZƏ ORQANLARI 
RƏHBƏRLƏRİNİN KONFRANSININ İŞTİRAKÇILARINA 
 
20 aprel 2009-cu il ................................................................................ 315 
 
İSLAM KONFRANSI TƏŞKİLATINA ÜZV  
OLAN DÖVLƏTLƏRİN HÜQUQ MÜHAFİZƏ 
ORQANLARI RƏHBƏRLƏRİNİN BAKIDA KEÇİRİLƏN 
KONFRANSININ İŞTİRAKÇILARI İLƏ GÖRÜŞ  
 
21 aprel 2009-cu il ................................................................................ 317 
  
QEYDLƏR  ........................................................................................... 325 
 
 397 
Şəxsi adlar göstəricisi ............................................................................ 375 
 
Coğrafi adlar göstəricisi ........................................................................ 379 
 398 
 
 
 
 
 
 
 
 
 
 
 
 
 
 
 
 
Texniki redaktor  Zoya Nəcəfova 
Yığım üzrə operator   İlhamə 
Kərimova 
Kompyuter tərtibatı   Məhəbbət 
Orucov 
 
 
 
 
 
Cildin hazırlanmasında AzərTAc-ın materiallarından istifadə olunmuşdur. 
 
«Tayms» qarnitur. Formatı 84x1081/32. Ofset kağızı 1. Şərti çap vərəqi 25,5. 
Uçot vərəqi 26,0 Tirajı 5000. Müqavilə qiyməti ilə. 
 
Azərbaycan Respublikası Mədəniyyət və Turizm Nazirliyi 
Azərbaycan Dövlət Nəşriyyatı. Bakı – Mehdi Hüseyn küç. 61, dalan 2, ev 3. 
«Şərq-Qərb» mətbəəsi, Aşıq Ələsgər küçəsi 17. 
 
 
 
