________________Milli Kitabxana________________ 
1 
 
 
 
 
________________Milli Kitabxana________________ 
2 
 
        
 
 
 SÜLEYMAN RƏHİMOV 
 
 
 
 
 
SEÇİLMİŞ 
ƏSƏRLƏRİ 
 
 
 
    İKİ CİLDDƏ 
 
       I CİLD 
 
 
 
 
 
 
 
 
 
 
 
 
 
 
 
 
"ŞƏRQ-QƏRB" 
 BAKI-2005 
  
 
  
  
________________Milli Kitabxana________________ 
3 
 
 
Bu kitab "Süleyman Rəhimov. Seçilmiş əsərləri. On cilddə. IV cild" 
(Bakı, Azərnəşr, 1971) və "Süleyman Rəhimov. Əfsanələr"  
{Bakı, Gənclik, 1981) nəşrləri əsasında təkrar nəşrə hazırlanmışdır 
 
 
894.3613 dc21  
AZE 
Süleyman Rəhimov. Seçilmiş əsərləri. İki cilddə. I cild. Bakı, "Şərq-Qərb", 2005, 288 
səh. 
 
Xalq yazıçısı Süleyman Rəhimovun adı 1930-cu illərdən yeni Azərbaycan romanının 
doğuluşu, təşəkkülü və inkişafı ilə sıx bağlı olmuşdur. Milli nəsrimizdə roman janrının 
diqqətəlayiq nümunələrini yaradan görkəmli yazıçının əsərləri janr baxımından əlvan və 
müxtəlifdir. S.Rəhimov usta bir romançı olmaqla yanaşı, həm də hekayə və povestlərin, 
romantik və satirik-yumoristik səpkili nəsr əsərlərinin müəllifidir. 
Bu kitaba müəllifin üslubca və mündəricəsindəki oxşar cizgilərin rəngarəngliyi ilə seçilən 
povestləri, eləcə də xalq yaradıcılığı motivlərinə əsaslanan əsərlərindən seçmələr daxil 
edilmişdir. 1960-cı illərdə qələmə alınan və nəsrimizdə psixoloji üslubun parlaq 
nümunələrindən sayılan "Məhtaban"da dərin ictimai-siyasi məsələlərə toxunulur. 
"Kəsilməyən kişnərti" əfsanə-povesti isə nağılvarı təfəkkürün orijinal təzahürü olub, 
müasir problemlərə folklor estetikası baxımından yanaşmağın parlaq ifadəsidir. 
"Güzgü göl" əfsanəsində xalq həyatından və xalqa inamdan gələn saf, insanı ucaldan, 
qanadlandıran romantik pafos var. 
Kitabda toplanan maraqlı lövhələr dolu əsərlər müəllifin xalq yaradıcılığına dərin 
bələdliyini, yüksək istedadını, həyat və insanlar barədə son dərəcə zəngin təsəvvürünü bir daha 
nümayiş etdirir. 
 
ISBN 9952-418-84-9 
© "ŞƏRQ-QƏRB", 2005 
  
  
________________Milli Kitabxana________________ 
4 
 
 
               
________________Milli Kitabxana________________ 
5 
 
 
ÖN SÖZ 
 
Süleyman Rəhimov yeni dövr Azərbaycan ədəbiyyatının görkəmli nümayəndələrindən 
biridir. Onun yaradıcılığı Azərbaycan nəsrinin böyük bir inkişaf dövrü ilə sıx surətdə bağlıdır. 
S.Rəhimovun romanları milli nəsrimizdə bu janrın diqqətəlayiq hadisilərindən sayılır. Bu 
romanlar üçün epoxal hadisələri əhatə etmək, epiklik, realizm, psixologizm, xalq dili 
zənginlərindən sənətkarlıqla bəhrələnmək kimi gözəl xüsusiyyətlər səciyyəvidir. 
 
* * * 
 
Süleyman Hüseyn oğlıı Rəhimov 1900-cü il mart ayının 22-də Qubadlı nahiyəsinin Əyin 
kəndində dünyaya gəlmişdir. Atası yoxsul olmuşdur, lakin oğlunun təhsil almasına çalışmışdır. 
S.Rəhimov kənd mollasından əlifbanı öyrənmiş, sonra Qubadlıda beşillik rus məktəbində 
oxumuşdur. Gələcək ədibin uşaqlıq va gəncliyi çətin illərə, inqilabi mübarizələr və sarsıntılar 
dövrünə təsadüf etmişdir. O, milli dövlətin qurulduğu və fəaliyyət göstərdiyi illəri görmüşdür. 
O vaxt S.Rəhimovun 18-20 yaşı var idi. Azərbaycanda sovet hakimiyyəti milli demokratik 
respublikanı devirdikdən sonra S.Rəhimov nahiyə inqilab komitəsində kənd mirzəsi işləmişdir. 
1921-ci ildə Şuşada açılmış pedaqoji kursa göndərilmiş və burada təhsilini başa vurduqdan 
sonra Qubadlı, Laçın, Zəngəzur rayonlarında bir müddət müəllimlik etmişdir. Müəllimliklə 
yanaşı o, çalışdığı kənd və rayonlarda həm də ictimai işlərdə fəal iştirak etmişdir. Təhsilinin 
azğınlığını hiss edən S.Rəhimov 1928-1931-ci illərdə Azərbaycan Dövlət Universitetinin tarix 
fakültəsində oxuyur, həm də fəhlə rayonlarında savadsızlığı ləğv edən kurslarda dərs deyir. 
Ədibin yazıçılıq fəaliyyətinə başlaması da bu illərə təsadüf edir. O, hələ universitet tələbəsi 
ikən "Şamo" romanının ilk variantını yazmış və roman 1931-ci ildə çapdan çıxmışdır. 
Universiteti bitirdikdən sonra S.Rəhimov bir müddət partiya və dövlət işlərində fəaliyyət 
göstərmişdir. Rayon partiya komitəsinin katibi, Bakı partiya komitəsində təbliğat işləri üzrə 
katib, Azərbaycan partiya komitəsində təbliğat-təşviqat şöbəsinin müdir müavini vəzifələrində 
çalışmışdır. O, 1941-45-ci illər müharibəsi dövründə Sovet qoşun hissələri ilə Təbrizə gedir. 
Cənubi Azərbaycanın bir çox şəhər və kəndlərini gəzir. "Vətən yolu" qəzetində "Səngərli" 
imzası ilə çıxış edir, Təbriz uşaqlarının ağır həyatını təsvir edən "Nənənin ölümü" hekayəsini 
çap etdirir. 
S.Rəhimov Azərbaycan Yazıçılar İttifaqına rəhbərlik etmişdir"(l 954-1958). İctimai və 
ədəbi fəaliyyətinə görə orden və medallarla təltif olunmuş, Sosialist Əməyi Qəhrəmanı adına 
layiq görülmüşdür (1975). 
S.Rəhimov 1983-cü ildə oktyabrın 11-də vəfat etmiş, Bakıda Fəxri xiyabanda dəfn 
edilmişdir. 
  
* * * 
 
  
________________Milli Kitabxana________________ 
6 
 
 
S.Rəhimov yeni - sovet dövrü Azərbaycan ədəbiyyatında nəsrin inkişafı sahəsində misilsiz 
xidmətləri olan bir ədib kimi tanınmışdır. Yarıməsrlik yaradıcılıq fəaliyyəti ərzində o, nəsrdə 
ədəbiyyatımızın bu dövünün ən mühüm vəzifələrini həyata keçirmiş, xalqımızın tarixini və 
həyatını əks etdirmək yolu ilə irəliləmişdir. 
S.Rəhimov hər şeydən əvvəl, məşhur bir romançıdır. 30-cu illərdə yeni Azərbaycan 
romanının doğuluşu, təşəkkülü və inkişafı bilavasitə və yazıçının yaradıcılığı ilə sıx surətdə 
bağlı olmuşdur. Maraqlıdır ki, S.Rəhimov ədəbiyyata romanla gəlmiş və roman bütün çoxillik 
yaradıcılıq fəaliyyəti dövründə onun nəsrinin əsas janrı olaraq qalmışdır. Düzdür, S.Rəhimovun 
nəsri janr cəhətdən əlvan və müxtəlifdir. O, hekayə və povestlərin, romantik və satirik-
yumoristik səpkidə yazılmış nəsr əsərlərinin də müəllifidir. Lakin bununla belə, S.Rəhimov hər 
şeydən əvvəl, mahir və usta bir romançıdır. Roman ədibin yaradıcılığında əsas və mərkəzi yer 
tutur. Onun qələmindən çıxmış romanlarda xalqımızın həyatı, milli xarakteri elə geniş və realist 
dərinliklə əks olunmuşdur ki, bu romanlar yalnız ədibin yaradıcılığında deyil, yeni dövr 
Azərbaycan ədəbiyyatında mühüm hadisələrdən hesab edilir. 
S.Rəhimov çoxcildli romanların müəllifidir. "Şamo", "Saçlı" bu cəhətdən xüsusilə 
diqqətəlayiq əsərlərdir. Həmin romanlarda yazıçı qəhrəmanlarını əsrin və həyatın böyük ictimai 
hadisələri və konfliktləri içərisində alıb təsvir etmiş, əsas obrazların xarakterlərini açmış, insani 
keyfiyyətlərini göstərmişdir. Belə qiymətli romanlardan biri "Şamo"dur. S.Rəhimov bu 
romanla ədəbiyyata gəlmiş və əsər üzərində əlli ilə yaxın gərgin işləmişdir. Romanın 1931-ci 
ildə işıq üzü görmüş variantı çox yığcam və kiçik həcmli olmuşdur. Xeyli keçəndən sonra, 
1940-cı ildə əsərin hadisələrin epik təsvirini verən yeni variantının birinci cildi, 1949-cu ildə 
isə ikinci cildi çapdan çıxmışdır. Bu roman müasir Azərbaycan ədəbiyyatının böyük bədii 
nailiyyəti olaraq qarşılanmışdır. Romanın üçüncü cildi 1964-cü ildə, sonuncu cildi isə 1978-ci 
ildə nəşr olunmuşdur. Beləliklə, "Şamo" ədibin demək olar ki, yaradıcılıq fəaliyyətinin böyük 
bir dövrü ərzində onun yol yoldaşı olmuşdur. Arada "Saçlı" (1939-1948), "Ağbulaq dağlarında" 
(1955-1956), "Ana abidəsi" (1961-1967), "Qafqaz qartalı" (1966-1970) romanlarını, bir neçə 
povestini yazsa da, yazıçı fikrən "Şamo"dan, onun qəhrəmanlarından ayrılmamışdır. Romanın 
gələcək taleyi, hadisələrin necə inkişaf edəcəyi, qəhrəmanların mübarizəsi və həyatı onu heç 
vaxl rahat buraxmamışdır. S.Rəhimov məqalələrinin birində yazırdı ki, "bədii yaradıcılıq dərin 
tədqiqat və psixoloji axtarışdır". Ədibin romanlarının hər biri, o cümlədən "Şamo" da bunu 
təsdiq edir. Roman üzərində yazıçının çoxillik işini həqiqətən də "dərin tədqiqat və psixoloji 
axtarış" hesab etmək mümkündür. 
  
  
________________Milli Kitabxana________________ 
7 
 
 
Roman əsrin əvvəllərində, daha dəqiq desək, 1917-1920-ci illərdə Azərbaycanda cərəyan 
etmiş hadisələri, xalq hərəkatını, mürəkkəb ictimai prosesləri epik vüsət və genişliklə əks 
etdirir. Vaxtilə bu cür əsərlərin mövzusu və buna uyğun olaraq onların janrı inqilabi-tarixi 
mövzu və janr kimi təyin edilirdi. Lakin qeyd edilməlidir ki, inqilabi-tarixi cəhət bu romanın 
mövzu və janrının yalnız bir xüsusiyyətidir. Əslində "Şamo" yalnız İnqilabi proseslərin yox, 
XX əsrin əvvəlində Azərbaycan xalqının milli azadlıq hərəkatını əks etdirən bir romandır. 
Burada yazıçı Azərbaycanın ucqar rayonlarının birində -Şehli kəndində baş vermiş hadisələri, 
yoxsullarla varlı təbəqələr arasında mübarizəni qələmə almışdır. İlkin mərhələdə bu mübarizə 
yoxsulların öz namuslarını, ailə və nəsil qeyrətlərini qorumaq mübarizəsi kimi meydana çıxır, 
lakin tədricən bu ailə-məişət mübarizəsi zamanın ictimai proseslərilə birləşərək, ölkədə cərəyan 
edən siyasi hərəkatla əlaqədə dərinləşir və vüsət alır, azadlıq hərəkatı miqyası kəsb edir. 
Şehlidə bu mübarizənin bir qütbündə Hatəmxan, Turabxan, Maro və başqaları, o biri tərəfində 
Alo, Safo, Şamo, Fərzəli və başqaları durur. Roman yoxsul Safonun qızı Gülsənəmin 
Hatəmxanın oğlu Maro tərəfindən qaçırılması ilə başlanır və bu hadisə ilə əsərin epik axarı 
şaxələnir. Gülsənəm qaçırılmışdır, beləliklə, Maro yoxsul Safonun, onun oğlu Şamonun 
namusuna toxunmuşdur. Ancaq yazıçı romanı yalnız bu badisə ilə çərçivələndirməyib, onun 
vasitəsilə Azərbaycan kəndinin 1917-1920-ci illərdəki sosial mənzərəsini canlandırmağa daha 
boyük əhəmiyyət vermişdir. Yazıçının qəhrəmanları Şamo və Fərzəli də bu mübarizənin 
alovları içərisində bərkiyir və mətinləşir. Şamo romanda böyük bir mübarizə məktəbi keçir, 
siyasi mübarizədə yeniləşir. Yazıçı Şamonun simasında siyasi hadisələr burulğanına düşmüş 
yeni Azərbaycan gəncliyinin obrazını  təcəssüm etdirə bilmişdir. 
Aydındır ki, S.Rəhimov "Şamo" romanını sovet ədəbiyyatının prinsipləri mövqeyindən 
yazmışdı və buna görə romanda bir çox tarixi hadisələri, məsələn, 1918-1920-ci il hadisələrini, 
türk ordusunun xilaskarlıq məqsədilə Azərbaycana daxil olmasını, müsavat hökuməti dövrünü 
indi başa düşülən mənada göstərə bilməmişdi. Lakin bu cəhətlərlə yanaşı, əsərin əhəmiyyətini, 
Azərbaycan romanının inkişafında tutduğu yeri də danmaq olmaz. Qeyd olunmalıdır ki, 1917-
1920-ci illərin hadisələri tariximizin son dərəcə mürəkkəb və ziddiyyətli hadisələrindəndir. 
Müxtəlif zamanlarda bu hadisələrə münasi-bət də, o cümlədən onların bədii ədəbiyyatda inikası 
da mürəkkəb olmuşdur. S.Rəhimov həmin hadisələri 30-40-cı illərin ideoloji meyarlarından 
çıxış edərək romanında eks etdirmişdir. Hazırda isə həmin hadisələrə daha obyektiv münasibət 
yaranmaqdadır və təbiidir ki, onları indi biz tamamilə yeni şəkildə, yeni siyasi təfəkkürə izah 
etməli və qiymətləndirməliyik. Ancaq bu cür yanaşma romanın roman olaraq məziyyətlərini, 
onda dövrün mürəkkəb hadisələrinin əks olunması xüsusiyyətlərini görməyimizə və 
qiymətləndirməyimizə mane olmamalıdır. 
  
  
________________Milli Kitabxana________________ 
8 
 
 
"Şamo" mürəkkəb, ziddiyyətli, hətta faciəvi və dramatik bir epoxanın gerçəkliklərini, 
insanlarını təsvir etmək sahəsində milli romanımızın ilk təşəbbüsüdür və bu cəhəti ilə həm 
yazıçının yaradıcılığında, həm də ədəbiyyatımızın inkişafında mühüm bir hadisədir. 
"Şamo"nun üzərində işlədiyi dövrdə S.Rəhimov ikinci romanı olan "Saçlı"nı yazır və 1944-
cü ildə romanın ilkcildini çap etdirir. Bu romanda da yazıçı böyük bir dövrü - 30-cu illərdən 
başlamış müharibənin qurtardığı ilk illərə qədərki bir dövrü əhatə etməyə çalışırdı. 
Əsərdəki hadisələr çoxşaxəli olsa da, bu hadisələrin axınında çoxlu insanlar göstərilsə də, 
onun əsas, mərkəzi surəti - işlədiyi kənddə hamının Saçlı adlandırdığı Ruxsarə adlı həkim 
qızdır. Bakıda tibbi təhsil alan Ruxsarə 1931-ci ildə uzaq bir kəndə göndərilir. O, Bakı fəhləsi 
Xəlilin, təmiz və alicənab Nənəqızın qızıdır. İndi o, ucqar bir rayona düşmüşdür. Qoşa qalın 
hörükləri olduğu üçün hamı onu Saçlı adlandırır. Ruxsarə nəinki təmiz və namuslu qızdır, həm 
də qeyri-adlı gözəlliyə malikdir. Ədib romana həsr etdiyi "Müəllif qeydləri"ində onun haqqında 
belə yazmışdır: "Kənardan dayanıb süzəndə Ruxsarə ucaboylu, qoşa hörüklü, ala gözlü 
füsunkar bir qız, bəlkə də gözəllik ilahəsidir. Bu gözəllik ilahəsi" dərhal hamının diqqətini cəlb 
edir. Belələrindən biri də rayon icraiyyə komitəsinin sədri Qəşəm Sübhanverdizadədir. Qəşəm 
sovet quruluşunda məsul vəzifə daşısa da, əslində o, bu quruluşa qarşıdır, onun qəddar 
düşmənidir. O, xarici kəşfiyyat üçün bu rayonda fəaliyyət göstərir. Ruxsarənin düşdüyü 
rayonda banditizmə qarşı mübarizə gedir. Bu mübarizəyə rayonun yeni adamları - Tahir 
Dəmirov, Xosrov və başqaları başçılıq edirlər. Ruxsarə də bu mübarizədən kənarda qalmır, ona 
qoşulur, silah götürüb Zülmət kimi banditlərə qarşı atışmalarda iştirak edir, bu mübarizənin 
qəhramanlarından biri olan Xosrov onun əlləri üstündə keçinir. 
Romanda S.Rəhimovun daha böyük diqqət yetirdiyi, epik hadisələrin mərkəzinə çəkdiyi 
ikinci surət Tahir Dəmirovdur. O, rayon partiya komitəsinə başçılıq edir. Tahir dərin insani 
keyfiyyətləri ilə də romanın əsas surətlərindəndir. O, Moskvada təhsil almışdır və Bakıda qalıb 
yüksək bir vəzifədə işləyə bilərdi. Lakin Tahir geridə qalmış ucqar bir rayona könüllü olaraq 
işə gəlir və o, burada Sübhanverdizadə kimi qapalı düşmənlərlə mübarizə aparır. Yazıçı özü 
deyirdi ki, bu romanı iki surətə görə qələmə almışdır. Onlardan biri Ruxsarədirsə, ikincisi Tahir 
Dəmirovdur. Tahir işə gəldiyi rayona yenilik gətirir, yol çəkdirir, burada maarifi, mədəniyyəti 
inkişaf etdirir. Yazıçı onu həm də insan kimi ətraflı göstərmişdir. Müəllif bu surətdən 
danışarkən yazırdı: "O, vaiz deyil, insandır, pərəstiş etməli, öyrənməli, layiqli insandır". Tahir 
romanda belə də göstərilmişdir.S.Rəhimovun başqa romanları da vardır. Bu romanlarda da 
yazıçı ictimai problemlər qaldırır, real həyat həqiqətlərini əks etdirir. "Ana abidəsi", "Ağ-bulaq 
dağlarında" və s. romanları belə əsərlərdəndir. 
  
  
________________Milli Kitabxana________________ 
9 
 
 
S.Rəhimov xalq qəhrəmanlarının obrazına əsərlərində geniş yer verən bir yazıçıdır. 
"Aynalı" (1942) povestində o, xalq qəhrəmanları Qaçaq Nəbi və Həcərin təkrarsız obrazlarını 
yaratmışdır. "Aynalıda, habelə başqa əsərlərində yazıçı folklordan yaradıcılıq yolu ilə 
bəhrələnmişdir. 
Satirik nəsrin də bir sıra gözəl nümunələrini yaratmış görkəmli ədib üçün psixoloji üslub 
daha çox səciyyəvidir. Müharibə illərində yazdığı "Medalyon" (1944), habelə 60-cı illərdə 
qələmə aldığı "Məhtaban" povestləri nəsrimizdə bu üslubun parlaq nümunələri sayılmağa layiq 
əsərlərdəndir. 
S.Rəhimovun realist psixoloji üslubda yazdığı nəsr əsərlərindən biri "Mehman"povestidir. 
Ədib onu 1944-cü ildə yazmışdır. Şamo, Ruxsarə, Tahir kimi təqdirəlayiq qəhrəmanlar 
cərgəsində bu povestin qəhrəmanı Mehman da qeyd olunmağa layiqdir. Hətta belə demək olar 
ki, Mehman ədibin yaratdığı müsbət qəhrəmanlar sırasında özünəməxsus, fərdiləşdirilmiş 
xüsusiyyətlərə malik bir insan portretidir və ədibin yaradıcılığında o, xüsusi bir yer tutur. 
"Mehman" povestində yazıçı bölgə prokurorunun həyat və mübarizəsini təsvir edir, Başqa 
sözlə, qanunçuluq, qanunun aliliyi, hamının qanun qarşısında məsuliyyət və bərabərliyi bu 
povestin mövzusudur. Bu mövzu müəyyən dərəcədə "Saçlı" romanında yazıçını 
maraqlandırmışdır. Lakin povestdə o, əsas və aparıcı mövzu kimi qoyulub, bütün hadisələr 
həmin mövzu ətrafında mərkəzləşdirilibdir. Əsərin mövzusu onun ideyasını, burada təsvir 
olunan insanların xarakterini və simasını təyin edir. Qanunun aliliyi uğrunda mübarizə -
povestin əsas ideyası kimi müəyyən edilə bilər. Qanunun aliliyini təmin etmək isə ədalətsizliyə 
qarşı mübarizə etmək, qeyri-insaniliyi, özbaşınalığı kəskin mühakimə etmək deməkdir. Yazıçı 
bu ideyanı povestin əsas qəhrəmanı Mehmanın obrazında təcəssüm etdirmişdir. Mehman 
povestin baş qəhrəmamdır və əsərin ideyası, konflikti və bilavasilə onun mübarizəsi, 
hadisələrin inkişafında mövqeyi ilə bağlıdır. 
Mehman gənc hüquqşünasdır. Onun qarşısında iki yol vardır: bu yollardan biri Bakıda 
qalıb hüquq alimi kimi yetişməkdir. Onun müəllimi professor Məlikzadə də belə düşünür və 
hesab edir ki, Mehman kafedrada qalıb elmi işlə, hüququn nəzəriyyəsi ilə məşğul olsa daha 
yaxşıdır. Lakin Mehman özü belə düşünmür. O, həyat sınağından çıxmaq istəyir. İstəyir ki, ali 
məktəbdə qazandıqlarını həyata tətbiq etsin. Ədalətsizliyə qarşı tədqiqat vasitəsilə yox, 
prokuror kimi, təhqiqat vasitəsilə şəxsən mübarizə etsin. Ədibin də əsas qayəsi belədir. O, 
Mehmanın simasında namuslu bir ədliyyə işçisinin, təmiz və pak bir qanun müdafiəçisinin 
obrazını yaratmaq istəmişdir. Göründüyü kimi, yazıçı qəhrəmanın qarşısında böyük, ciddi, 
çətin və eyni zamanda şərəfli vəzifə qoyur: xəyanəti, cinayəti mühakimə etmək, hətta bu 
cəhətdən ən yaxın və doğma adama qarşı da ədalətlə hərəkət etmiək vəzifəsini! Aydındır ki, 
belə bir ciddi vəzifə üçün qəhrəman hər şeydən əvvəl, şəxsiyyət olaraq yüksək və ali 
prinsiplərlə yaşamalı, onun apardığı mübarizənin mənəvi əsaslan sağlam və etibarlı olmalıdır. 
Bu yaradıcılıq vəzifəsini yaxşı dərk edən yazıçı qəhrəmanını 
  
  
________________Milli Kitabxana________________ 
10 
 
 
mürəkkəb həyat hadisələrinin burulğanı içərisinə salır, onu real çətinliklərlə üzləşdirir, həyat v 
ə qanunun sınağından keçirir. Bu isə təbii olaraq povestdə konfliktin dərin və kəskin şəkildə 
qurulmasını şərtləndirmişdir. Belə ki, Mehman cinayətin izinə düşərkən bu iz onu hətta öz 
ailəsinə, qaynanası Şəhla xanımına doğru aparır. Başqa sözlə, o, cinayətə qarşı ədalətli 
mübarizəni yalnız kənar mühitdə yox, ailəsində də aparmalı olur. 
Mehman fəaliyyətə başlarkən ağ saçlı müəlliməsi Məlikə ona demişdi ki, prokuror olmaq 
çətin işdir, burada çox asanlıqla ləkələnmək olar. "Unutma ha!.. Ləkə pis şeydir. Heç unutma!" 
Prokuror kimi fəaliyyətə başlarkən müəlliməsinin bu sözünün həqiqət olduğunu Mehman bir 
daha dərk edir. Mehman yaxşı, namuslu, təmiz adamlar mühitində tərbiyə almışdır. Hətta anası 
onun prokuror olmasını istəmir. Ana oğluna belə deyir: "Yox, oğlum, yox! Bu adamların 
dalınca həmişə danışıq olur". Bu mənada professor Məlikzadə də öz aləmində haqlıdır. O, 
məhz asanlıqla ləkələnmək qorxusundan Mehmanın rayona getməsinə razı ola bilmir. "Yox, 
oğlum! Mən razı ola bilməyəcəyəm. Səbəbi? Ləkə! Gül kimi uşaqlar qurtarır, nə olur?" 
Əlbəttə, anası da, müəllimləri də təşvişlərində müəyyən qədər haqlıdırlar. Həyatda 
Mehman kimi təmizlər çox ləkələnir, məhv olur, yaxud pozulur, hüquqşünas adını ləyaqətlə 
daşıya bilmirlər. Belə bir çətinliklə Mehman da üzləşir və qəhrəmanın mənəvi sifətləri, əqidə 
və vicdan saflığı, aldığı tərbiyəyə sədaqəti də məhz belə məqamlarda onun köməyinə gəlir. 
"Daxilən vicdanı təmiz və pak ol!" - Mehmanın aldığı tərbiyənin əsas prinsiplərindən biri 
budur. Daxilən təmiz vicdanlı olmadan ədalətli olmaq, qanunun aliliyini qorumaq qeyri-
mümkündür. Mehman bu həqiqəti yaxşı bilir və dərk edir, fəaliyyətində də onu gözləyir, ona 
əməl edir. 
Mehman öz arzusu ilə ən ucqar bir rayona gəlir və burada prokuror kimi fəaliyyətə 
başlayır. Onun işa başladığı rayonda isə vəziyyət həqiqətən pisdir və dözülməzdir. Rayon 
cinayətlər yuvasıdır. Baş ittihamçı Mehmanı rayona işə təyin edərkən belə deyir: "Düzünü 
desəm, bizim canımızı lap xirtdəyimizə yığıblar. Biz buraya adam göndəməkdən yorulmuşuq, 
onlar ləkə vurmaqdan yorulmayıblar". Beləliklə, Mehman rnəhz belə bir rayonda qanunçuluq 
fəaliyyətinə başlayır. 
Bu rayon həqiqətən prokurorun fəaliyyəti üçün əsil sınaq meydanı olur. Çünki rayonda 
cinayətkarların çoxu dövlat adamlarıdır, vəzifəli şəxslərdir. Bunlardan biri rayon icraiyyə 
komitəsinin sədri Kamilovdur. O, ətrafına natəmiz və cinayətkar adamları toplamışdır, 
bilavasitə cinayətkarlarla əlaqə saxlayır. Bunlar Sərrafzada, Məmmədxan, Zərintac və 
başqalarıdır. Bu adamların Bakıda ədliyyə orqanlarında da Əbdülqədir kimi havadarları vardır. 
Onlar Mehmanın meşşan təbiətli qayınanası vasitəsilə daha böyük vəzifə sahiblərinə, Bakıda 
oturan "böyüklərə" yol tapırlar. 
Yazıçı təsvir edir ki, Mehmanın işə başladığı ərazidə ağır cinayətlər baş vermişdir. 
Müstəntiq Murtuzov Kamilovla birləşərək bu cinayətlərin üstünü 
  
  
________________Milli Kitabxana________________ 
11 
 
hər vasitə ilə örtür. Belə cinayətlərdən biri anbardar Məmmədxanın öz arvadını öldürməsidir. 
Kamilovun təhriki ilə müstəntiq Murtuzov qatili hər vasitə ilə təmizə çıxarıb. Prokuror 
Mehman isə qatilin izinə düşür və cinayətin üstünü açmağa başlayır. Bundan vahiməyə düşən 
qüvvələr hər vasitə ilə Mehmana mane olmağı qərar alırlar; buna görə də Qaloşlu adam 
vasitəsilə Mehmana təzyiq göstərirlər. Beləliklə, povestdə Mehman cinayətin vahiməsi ilə həm 
işdə, həm də ailəsində üzləşməli olur. 
Onun üçün Məmmədxan kimi qatillər dəhşətli deyildir, dəhşətli olan arvadının Qaloşlu 
adam vasitəsilə cinayətkarlarla əlaqəyə girməsi, canilərin onun ailəsinə yol tapmalarıdır. 
Mehman bunları bildikdə qəti və sərt hərəkət edir. O, iclasda təmizlikdən, qanunun aliliyindən 
danışdığı yerdə Qaloşlu adamın istehzalı baxışlarının ona çevrildiyini hiss edir və bu məqamda 
öz arvadının qolundakı qızıl saatı xatırlayır. Hiss edir ki, Qaloşlu adamın istehzalı baxışı bu 
qızıl saatla bağlıdır. Yazıçı qəhrəmanın bu ruhi vəziyyətini belə təsvir etmişdir: "Ürəyindən bir 
səs gəlirdi... bir çıqqıltı eşidilirdi... Xırdaca saatın əqrəbi ahəstəcə yeriyir, saat çıqqıldayırdı. 
Parıltısı aynaya düşən qızıl saat onun gözlərini yumdu, saat ürəyində çıqqıldadı. Elə bil ki, 
dünya Mehmanın başına uçdu. İclasdakı vəziyyətinin səbəbini başa düşdü. Xal düşmüş ürəkdən 
bir çıqqıltı ona cavab verdi: çıq-çıq..." Yazıçı Mehmanın gərgin ruhi vəziyyətini, evində 
gördüyü qızıl qadın saatının məhz Qaloşlu adamın əlilə onun evinə yol tapmasını necə hiss 
etdiyini psixoloji dəqiqliklə ifadə edə bilmişdir. 
Lakin cinayətkar qüvvələr Mehmanı qorxutmur. O, nəinki kənardakı canilərlə,  evindəki 
adamlarla da, qayınanası Şəhla xanımla da, arvadı Züleyxa ilə də sərt davranır. Züleyxa, 
əlbəttə, anası Şəhla xanım deyildir. O, səhv addım atdığını bilir və həyəcan keçirir. Şəhla 
xanmı isə son dərəcə hiyləgər və meşşan bir qadındır. 
Povestdə yazıçı bir sıra nəcib insan surətləri yaratmışdır. Məlikə xanım, Məlikzadə, onun 
qızı Dilgüşa beİə təsir bağışlayırlar. Bunlardan Mehmanm anası Xalun xiisusi qeyd 
olunmalıdır. Yazıçı povestdə ona bir qədər az diqqət vermişdir, buna baxmayaraq bu qadın - 
Xatım ana nəcibliyi, ana qəlbi ilə oxucusunu mütəəssir edir, yadda qalır. 
Mənfi liplər içərisində xüsusilə Qaloşlu adam çox canlı və dolğun çıxmışdır. O, povesidə 
cinayətkarlığın rəmzi kimi ifşa olunur. 
"Mehman" odibin realist-psixoloji üslubda yazdığı yüksək dərəcədə maraqlı bir povestdir. 
Yazıçının "Məhtaban" (1962), “Güzgü göl əfsanəsi" (1967), "Kəsilməyən kişnərti" 
povestləri isə üslubca və mündəricəsindəki oxşar cizgilərin maraqlı rəngarəngliyi ilə fərqlənir. 
Müəllif əgər "Öz minnətinə" povestində heç kimə əyilməyən, məğrur təbiətli bir insanın 
obrazını yaradırsa, "Məhtaban"da dərin ictimai-siyasi problemlərə toxunur. Yoxsul, lakin 
azadlıq ideyaları ilə çırpınan Məhtabanın mənəvi gözəlliyi, onun hər cür saray çəkişmələrindən 
yüksəkdə dayanan və azadlıq arzuları ilə döyünən qəlbi, fikir 
  
  
________________Milli Kitabxana________________ 
12 
 
 
və hissiəri ustalıqla qələmə alınmışdır. Öz taleyini qoca Məmalik xanla bağlayan Məhtabanın 
saf duyğuları yaşadığı mühitin dar çərçivəsinə sığınır. Onun həyatını Məmalik xanın yaxın 
adamları zəhərləmək üçün yeganə övladının əmgəyinə riyakarlıqla iynə yeridib, faciəli 
ölümünə səbəb olurlar. Bu povestdə insanın yaşayıb-yaratmaq eşqi, məhəbbət hissləri, qoca 
Məmalikin həyat eşqi və Məhtabana olan saf duyğuları xüsusi hərarətlə, humanist mövqedən 
əks etdirilmişdir. 
S.Rəhimovun bütün yaradıcılığına xas olan saf, insanı ucaldan, qanadlandıran romantika 
bu povestin bütün ruhuna hopdurulmuşdur. Xalq həyatından və xalqa inamdan gələn bu 
romantik pafosu biz onun "Güzgü göl əfsanəsi"ndə də görürük. Maral əfsanəvi gözəlliyə 
malikdir. O, müqəddəs suda yuyunub, daranıb özünə məftun olur və istəyir ki, hamı onu 
tərifləsin. Onun yeganə həmdəmi həmişə şadlıq elçisi Qəcələdir. Qəcələ başa düşür ki, hədsiz 
tərif insanı yıxa bilər. Çaqqal Maralın bu zəifliyindən istifadə edib onu boş, yağlı vədlərlə 
tərifləyir. O, guya Maral xanımın yolunda ölümə belə getməyə hazırdır. Buna görə onu 
ağızdolusu tərifləyib, Güzgü göldən uzaqlaşdırıb parçalamaq istəyəndə Qəcələ Çaqqalın 
gözünü deşir. Maral xəyanəti görüb, səhvini başa düşür. Yersiz tərifdən ancaq çaqqallar 
qazanır. Həm də gözəllik bitib-tükənməyən sərvət deyildir, onu qorumaq, qədrini bilmək, bəd 
nəzərlərdən hifz etmək lazımdır. 
"Kəsilməyən kişnərti" povestində də xalq yaradıcılığmdan süzülüb gələn obrazlar bir növ 
günün vacib problemlərilə qaynayıb-qarışır, yazıçı qələmi ilə yeni məna alıb yüksək sənət 
səviyyəsinə qalxır. Povestdə hadisələr Gəyəzən dağında cərəyan edir. Göyalı və Qaratelin 
yeddi qızları var. Bütün ailə oğul həsrətilə yaşayır. Nəzir-niyazdan sonra Göyalının oğlu olur. 
Körpənin adını Şükran qoyurlar. Oğul Şükran böyüdükdən sonra ona on yaxın həmdəm atı 
Ulduz olur. Şükran gözəl, mərd və cəsarətlidir. Onun atı Ulduz fədakarlıq, zirəklik, cəsarət 
rəmzidir. Mozalan isə bədxahlığın, riyakarlığın, şərin uğursuzluğun timsalıdır. Yazıçı bütün bu 
obrazlara şərti-metaforik bir libas geyindirsə də, onların təmsil etdikləri ideyalarda dərin 
müasirlik ruhu var. 
"Bəhram və Zərəfşan" povestində də təlim-tərbiyə, saf insani münasibətlərə, həmçinin 
insan həyatını bəzəyan və gözəlləşdirən məhəbbətə toxunulmuşdur. Böhram da, Zərəfşan da 
müəllimdir və gəncliyin tərbiyəsində nümunə olmağa layiqdirlər. 
"Uyğundu" (1965) povestini S.Rəhimov böyük ədibimiz Cəlil Məmmədquluzadənin 
xatirəsinə həsr etmişdir. Povestdə əliəyrilərin, rüşvətxor və fırıldaqçıların əməlləri ifşa olunur. 
Eyni yazı tərzi, yəni əyriliyi, oğurluğu, müftəxorluğu tənqid, halal zəhməti, əməyi təbliğ 
"Pirqulunun kürkü" povestində də mühüm yer tutur. Bu əsərlərin əsas qayəsi saflığın, 
təmizliyin qorunmasından ibarətdir. Təsadüfi deyil ki, yazıçı surətlərin birinin dili ilə deyir: 
"Haramı buraxsan, daraşıb dünyanı yeyər". Povestin əsas qəhrəmanı düzlüyün, hala zəhmətin, 
dözüm və iradənin canlı ifadəsidir. 
  
 
  
  
________________Milli Kitabxana________________ 
13 
 
 
"Kəpəz" povestində isə S.Rəhimov yenə də xalqın gözəl adət-ənənəsinin, təbii 
gözəlliklərinin qorunması məsələsinə toxunmuşdur. Öz ailəsi ilə Kəpəz dağı ətəyində istirahət 
edən professor Ərşad Ərşadzadə xalqın varlığı ilə bağlı el havalarını, sazı, bayatıları, təbiət 
gözəlliklərini dərin məhəbbətlə sevir. O, oğlu Şahini də bu ruhda tərbiyə edir. Onun arvadı 
Cavahir xanım isə ərinin saza, el havalarına olan aludəçiliyini köhnəlik əlaməti kimi 
qiymətləndirir. Professorun sazı xalçanın üstündən asması onu əsəbiləşdirir. Yazıçı obrazlı 
şəkildə belə bir fikri təlqin edir ki, insan təbiətin ecazkar gözəlliyindən zövq almalı, mənsub 
olduğu xalqın mütərəqqi və işıqlı adət-ənənələrini qorumalı, onlardan bəhrələnmişdir. 
S.Rəhimov hekayə janrında klassik nümunələr yaratmışdır. Ədib "Pəri çınqılı" (1959), 
"Gülən balıq" (1964), "Gülsabah" (1968) kimi kitablarında topladığı əsərlərində xalq 
yaradıcılığı motivlərinə əsaslanıb uşaq dünyasından rəngarəng, maraqlı lövhələr yaratmışdır. 
Onun folklordan istifadə edib yazdığı hekayələri müəllifin xalq yaradıcılığını mükəmməl 
bildiyini, canlı, həyati lövhələr yaratmaq, qüvvətli yumora və satirik qələmə malik olduğunu, 
yüksək istedadını, müdrikliyini, həyat və insanlar barədə zəngin təsəvvürünü bir daha nümayiş 
etdirir. 
S.Rəhimov nəsrin müxtəlif janrları arasındakı sərhədi çox gozəl bilir və hər janra uyğun 
həyat materialı seçir. Psixoloji dərinlik, surətin düşdüyü vəziyyətin, mühitin bədii təhlili onun 
nəsrini səciyyələndirir. Bu xüsusiyyət ədibin roman və povestlərində olduğu kimi, "Su ərizəsi", 
"Üzsüz qonaq" kimi hekayələrində də aydın görünür. 
 
* * * 
 
S.Rəhimovun bir sıra ədəbi-tənqidi məqalələri vardır ki, onların bir qismi "Yazıçı və həyat" 
kitabında toplanmışdır. Bu məqalələrdə zəngin həyat təcrübəsinə malik yazıçının xalq 
yaradıcılığı, xəlqilik, konflikt, müsbət qəhrəman, ədəbi tənqid və s. barədə mülahizələri öz 
əhəmiyyətini saxlamaqdadır. 
S.Rəhimov xalq dilinə, Azərbaycan dilinin bədii ifadə imkanlarına dərindən bələd 
yazıçıdır. Onun üslubunda klassik və müasir ədəbi-bədii dilimizin on yaxşı ənənələri 
birləşmişdir. S.Rəhimovun dil və üslub cəhətdən Azərbaycan nəsrinin böyük klassiki 
C.Məmmədquluzadəyə yaxın olduğunu deyənlər haqlıdırlar. Xalq danışıq dilinin və onun 
zəngin ifadə xüsusiyyətlərinin incəliklərindən məharətlə istifadə hər iki sənətkarı dil və üslub 
cəhətdən bir-birinə yaxınlaşdırır. Ölməz ədibin duzlu yumoristik və kəskin satirik üslubunu 
S.Rəhimov böyük ustalıqla mənimsəmiş, onun yaxşı davam və inkişaf etdiricilərindən biri kimi 
tanınmışdır. 
  
  
________________Milli Kitabxana________________ 
14 
 
  
 
MƏHTƏBAN
N
POVEST 
________________Milli Kitabxana________________ 
15 
 
 
       Balaş Azəroğluna və  
Mədinə xanım Gülgünə  
ithaf olunur 
1 
 
Ərdəha xanı Məmalikin yaşı yetmişə çatmışdı. Yeganə qızı Ərmağanı ərə 
verəndən, əzazil xanımı Sərəncamı xanlıq sərdabəsində dəfn edəndən sonra tənha 
qalmışdı. Son vaxtlar xanın gözü Pəhləvan Məmmədin yetim qızı Məhtabana 
düşmüşdü. Qoca xan daima girəvədə durur, Məhtabanı ələ keçirmək üçün fürsət 
axtarırdı. 
Xan bir gün qonum-qonşusunun palaz-paltarını çayda yumağa aparan 
Məhtabanı gördü. O, axşamüstü kəsmə cığırla çayın qırağına endi... Günəş 
batdı... Ay ulduzlar arasında göründü... Xan ətrafı dinlədi... 
Məhtaban yan-yörəsinə göz gəzdirdi. O, zığ-zımrığa bulanmış cır-cındasını 
tez-tələsik əynindən çıxarıb daşlara çırpa-çırpa yudu, sıxıb açdı, iydə kollarının 
üstünə sərdi. Sonra dönüb uşaqların irili-xırdalı daş, qaya ilə çayın qabağını 
kəsib düzəltdikləri ağ köpüklü gölə düşdü. Qız əzəlcə yaxşıca yuyundu, qayıdıb 
üzü üstə üzməyə başladı. Özünü iydə kollarının arasına verib marıqda duran qoca 
xanın ağ bığları tir-tir titrəyirdi. Sanki ayın bir parçası qopub gölə düşmüşdü... 
Qoca xan dikəlib göldə üzən qızı həris nəzərlə süzdü: 
- "Xudaya, nə xilqətdir!.." 
Xan öz qocalığını unudub bir konüldən min könülə Pəhləvan Məhəmmədin 
yetim qızı Məhtabana vuruldu, gününə tək bircə gün də qalsa onu özünə gəlin 
edəcəyinə söz verdi: 
- "İlahi, bu nə xilqətdir!.. - Xan təkrar etdi... - Əgər bu qız yamaqlı 
cır-cındır içindən, bozarmış çadradan çıxıb, barigahda xanımın köhnələrindən 
geyinsə, gör onda nə qiyamət olar?!". 
Bəli, onda xan hansı möcüzə ilə isə cavanlaşar, ömrü-günü təzədən başlar. Bu 
nazlı sənəmlə gün keçirmək onda gör neçə-neçə Ərdəha xanlığına dəyər! 
Xan boğazını asta-asta arıtladı. Məhtaban insan hənirtisini aldı. O, tez göldən 
çıxıb iydə kollarından cır-cındasını götürdü, yaş-yaş əyninə aldı, büküb kənarda 
sərdiyi yamaqlı çadrasını da başına saldı. Xanın gözündən gözəlliyini gizlədi. 
  
  
________________Milli Kitabxana________________ 
16 
 
 
Amma xanın təsəvvüründə Məhtaban yenə ağ köpüklü göldə üzdü, ay nuruna 
qərq olan sularda qıvrılıb açıldı, qızın qumral saçları köpüklərdə buruldu.  
İndi xan nə etsin? O, sinninin bu çağında qızın üstünə necə atılsın?.. Yox, 
əsla!., Xan pəhləvan qızı ilə bacarmazdı, qızın qüvvəti qarşısında qoca qəşş edib 
yıxılar, ya qıjıltılı çaya düşər, ya da göldə boğulardı. 
Belə yalquzaq cəsarəti xanın cavanlıq çağlarında ola bilərdi... Qoca xanda o 
güc, o nəfəs indi harda idi ki, Məhtabanın qollarını qatlasın, cır-cındasını 
parçalayıb əynindən çıxarsın, onun ağzını qapayıb öz niyyətini yerinə yetirsin?! 
İşdir, qız səs-səmir çıxarsa, onun izini-tozunu yer üzündən itirsin. Yox, Məmalik 
xan qocalmaqdan artıq kaftarlaşmışdı... Onun sir-sifəti qırışmış, əl-ayağı 
bürüşmüş, dizləri də əsməyə başlamışdı. Yalnız çuxura düşən gözləri qurd 
gözləri kimi ac idi... 
Xan çöldən qırışan, içəridən acıxan gözlərini yumduqca Məhtabanı necə 
varsa, eləcə də görürdü. Sanki heykəltəraş bu qızı ağ mərmərdən yonubdur!.. 
Yox, qız heykəl deyil, nəfəs alır, canlıdır. Nəfəs aldıqca qocanın da canını alır: 
- "İndi necə olsun, ilahi?!" İydə kollarından çıxmayan qoca xan, quruyub-
qurumayan paltar-palazı üst-üstə toplayıb, başına alıb aparan 
Məhtabana qıyılan gözlərlə baxırdı... 
Qoca xan Məhtabanı üzüyuxarı, Ərdaha kəndinə tərəf buraxdı, özü gölün 
kənarına endi. Köpüklü dalğalara xeyli baxdı... Üryan gözəl qocanın 
təsəvvüründə qıvrıla-qıvrıla üzdü... Xanın gözlərində odlu yaşlar gilələndi: 
- Xudaya, sən məni sinnimin bu çağında divanəmi etmək istəyirsən?.. - 
Qoca cibindən dəsmalını çıxarıb torbalanan gözlərini sildi. 
- Axır mən sənin dərgahına düşüb tövbə etmişdim. Axır mən öz günahlarımı 
yumaq üçün Məkkəyə getməyi, sənə dəxil düşməyi qət etmişdim. Axır mənim öz 
anasına oxşayan zalım qızım Ərməğandan başqa kim-kimsənəm yoxdur... Belə 
görünür taleyin hökmü ilə mal-mülk biganələrindir... Mənim varisim yoxdur, 
olmayacaqdır, indi bu nə oyundur ki, mənim başıma açırsan, Xudaya!.. Xudaya, 
bu nə anlaşılmaz oyundur ki, gözlərim dünyadan doymur? - Xan, Savalandan 
üzüaşağı səs-səda sala-sala gələn qıjıltılı çayın qırağında dayanıb, gölə həsrətlə 
baxdı. O, Pəhləvan Məhəmmədin yetim qızının gözəlliyi qar- 
  
________________Milli Kitabxana________________ 
17 
 
 
şısında səcdəyə düşdü. - Mənim Məkkəm! - deyə qoca üzünü qızın qədəmləri 
dəyən qumlarda gəzdirdi. - Ölüncən, öləndən sonra da mənim qibləgahım!.. 
 
2 
 
Qoca xan imarətinə döndü. O, nə yerdə olduğunu bilmədi. Özünü tanımadı. 
Bilmədi ki, müqəddəsləşib ya kafirləşib? Zalımlaşıb, ya məzlumlaşıb? Xan 
qəribə vəziyyətə düşdü. Od tutdu, alışıb yandı. Elə ki, qocanın sümükləri çöllərin 
quru çırpısı kimi çırtaçırtla alovlandı, tütünü təpəsindən çıxdı... Görünür, qoca 
son nəfəsinədək sönməyəcəkdi- Məhtaban xanın gözlərindən getmədi, cır-cındır 
geyinmiş, ağ mərmər heykəl öz varlığı ilə onun gözlərinin qabağında dayandı:       
- "Xudaya, bu nə cəncəldir, mən düşdüm?!". 
Qoca xan neçə gün, neçə gecə öz-özü ilə əlləşdi. Bu yoldan dönüb  
qayıtmağa çalışdı. Ancaq hər necə etsə də, mümkün olmadı: 
- "Bəlkə xudanın qisməti belədir", - deyə xan gecənin bir aləmində 
imarətindən düşüb, darvazadan çıxdı, Pəhləvan Məhəmmədin uçulub-tökülən, 
çalsız-çəpərsiz daxmasına yollaııdı. Xan daxmanın yeldən-küləkdən cırıldayan 
qapısının astanasında dayandı. Ona elə gəldi ki, Pəhləvan Məhəmmədin yetim 
qızı Məhtabanın qapısında deyil, şahənşah qəsrinin qapısında durubdur, içəri 
qədəm qoymağa cürəti çatışmır. O, çaşıb qalıbdır! Bilmir, burada necə edərlər, 
şaha necə təzim göstərərlər, necə onun müqabilində durarlar?! Gözəlliyin zəhmi 
qoca xanı basırdı... Xan özünü dabanlı qapıya verib komanın içini dinlədi... 
Məhtaban mışıl-mışıl yatırdı.... Onun nəfəsi qönçədən çıxan qızılgül kimi ətirli 
idi. Qoca xan burnuna dəyən bu ətirli nəfəsi lap yaxından alıb-udmaq istəyirdi. 
Titrəyən ürəyini toxtatmağa çalışan xan qapını astaca açıb içəri girdi. Dörd 
dirəkli damını orta bacasından düşən ay Mehtabanın surətində bədirlənirdi. Qız 
yenə də həmin cır-cındıra bükülü idi. Cır-cında özü də kəfrəm- 
mitil içində idi: 
-.Xudaya, sən məni darta-darta haraya gətirmisən? - Xan yenə də bilmirdi; nə 
etsin. - Bəlkə bu daxmada Pəhləvan Məhəmməd sağ olaydı?.. Gör nə qiyamət 
qopardı?.. Pəhləvan Məhəmmədin gözü qızardı, qeyzə dolub qocanı qucağına 
alar, onu çıxarıb qapıdakı küllükdən üzüaşağı tullardı, sabahı nə olacaqdı, vecinə 
də almazdı... Amma 
  
  
________________Milli Kitabxana________________ 
18 
 
 
indi qız yetimdir... Yetim qıza dəyib-dolaşmağın nə qorxusu-ürküsü? Bir də ki, 
dəyib-dolaşan Ərdəha xanı ola, Ərdəham əhatə edən neçə-neçə kəndin cah-calallı 
əmiri ola!..  
Qoca xan özünü cəmləşdirdi. Səcdəyə gedir kimi dizləri -üstə düşdü, başını 
əyib kilkə kimi yumşaq, qar kimi ağ saqqalını qızın bədirlənən üzünə söykədi... 
Qız xanın saqqalını sifətinə toxunan pişik quyruğu hesab etdi, ağır yuxusundan 
asanlıqla tərpənmədi, pişiyin çəkilib gedəcəyini güman etdi. Bir az keçincə 
Məhtaban insan nəfəsi duydu, əlini qaldırıb yoxladı, duyduğuna inana bilmədi! 
Axı, belə yumşaq tüklü nə olar? Əgər öz həddini aşan cavansa?.. Yox, cavan 
deyildir! Məhtaban quruyub yerində qaldı, qoca xan qırışıq əlini qızın qabarıq 
döşündə gəzdirdi, vücuduna qığılcım dolmuş kimi dilləndi: 
- Qız Məhtaban! 
- Sən kimsən? 
- Mən? Ərdəha xanı! 
- Bəlkə xan yol azıbdır? 
- Yox, qız, səni deyib gəlmişəm! 
- Xan gündüz kənizini hüzuruna çağıra bilməzdimi? 
- Özüm qəsdən gecə pünhani gəldim! 
- Bir yetimi rüsvayi-cahan etmək üçün? 
- Yox, qocalan eşqimi cavan gözələ elan etmək üçün! 
- Xanın bu hərəkəti gülünc sayılmazmı? 
- Nə üçün gülünc sayılsın, qız? 
- Xan... Babam yerində... 
- Qız, eşq-məhəbbətə sərhəd-sünür yoxdur! 
- Sərhəd-sünürü pozan xan, Pəhləvan Məhəmmədin yetim qızını 
tapdalamağa gəlibdir!.. - Məhtaban qalxıb, cır-cında geyimində, cında mitilində 
oturdu: 
- Mənim atam küştüdə bütün xanlığın başını nə qədər uca eləyib!.. 
Qoca xan, palaz parçasının üstündə yerini rahatladı: 
- Bu sözlərin mənası nədir, Məhtaban? 
- Mənası budur ki, qoca xan mərhum pəhləvanın məzarını təhqir etməyə 
gəlibdir! 
- Əsla, qız, əsla Məhtaban! 
- Bəs gecənin bu aləmində böyük xanın belə hərəkətinə nə ad vermək 
olar? 
- Ancaq ağlı başından oynayan bir qocanın sərsəmliyi! 
  
  
________________Milli Kitabxana________________ 
19 
 
- Ağlı başından oynayan xanın sərsəmliyini araya çəkən kimdir? 
Ancaq yetim rüsvay olacaqdır. Qız birdən için-için hıçqırdı: 
- Xanı Quran qəsəminə çəkirəm, dursun, getsin! 
- Sonra bəs, Məhtaban?    
Gündüz qapısında kəniz durmağa gələrəm! 
- Mən Məhtabanı sübhün tülundan imarətimin yuxarı eyvanında 
gözləyəcəyəm!.. 
- Qurana qəsəm qılıram, sübhün gözü açılar-açılmaz xanın hüzuruna 
gələcəyəm! 
- Mən də imarətimin yuxarı eyvanından enib gözəlin qədəmlərinə 
düşəcəyəm!.. 
- Mən gözəl deyiləm, xan! Bu cır-cında içində nə gözəl? 
-        Mən gözəli köpüklü göldə ay nuruna qərq olanda görmüşəm!.. 
- Axır xan öz məhrəmindən başqa bir qıza, bir qadına göz yetirməməlidir! 
- Mən gözəl Məhtabanı özümə məhrəm etmək qərarına gəlmişəm.  
Xudaya, xan yuxu görür, ya mən? 
- Nə xan yuxu görür, nə də Məhtaban, - deyə qoca titrəyən əllərini bacaya 
doğru qaldırdı: 
- Bir Xuda bilir ki, mən eşqimə əsir düşmüşəm. Hər ikisi heyrət içində 
dayandı... Sanki onlar yuxu ilə həqiqəti bir-birinə qatıb-qarışdırırdılar. Nəhayət, 
qoca xan yerindən qımzanınca Məhtabanın pərakəndə saçlarını qırışıq əli ilə 
tumarlayıb, ehtiram əlaməti olaraq onun alnından öpdü, dabanlı qapıdan çıxıb 
çəkildi... 
 
Nə vaxtdan sonra qız özünə gəldi: 
- "Bu qoca xandır, ya xanın qiyafəsinə girən başqa bir kəs?!" Hər kimsə, 
təcavüzə 
keçmədi, istər-istəməz nəcib tərpəndi, bakirə qıza toxunmaq qəsdində olmadı. 
Yalnız yumşaq saqqalım qızın həyəcandan qızaran üzünə söykəyib, əlini qızın 
qoşa narında gəzdirdi. Durub 
gedərkən də qızın saçlarının arasından öpdü... 
İndiyə qədər uçub tökülən daxmada tənha yaşayan Pəhləvan Məhəmmədin 
yetim qızı heç kəsdən hürkməmiş, qorxub çəkinməmişdi. 
Hətta, o, dabanlı qapının dalına daşdan-qayadan qoyub, buranı bağlamamışdı 
da. Məhtaban yəqin etmişdi ki, bu obada heç kəs pəhləvan 
Məhəmmədin namına toxunmaz, onun qürurlu adını ötüb aşmaz... 
  
  
________________Milli Kitabxana________________ 
20 
 
 
Əgər bir adam bu adı ötüb aşmağa cəsarət etsə, Ərdaha camaatı onu daş-kəsəyə 
basar. Axır Pəhləvan Məhəmməd nəinki başqa xanların meydana çıxardığı 
pəhləvanlarla güləşdə qalib çıxmışdı, hətta Tehranda belə şahənşah 
pəhləvatılarının da kürəklərini yerə gətirdiyi az olmamışdı. İndi Pəhləvan 
Məhəmmədin qızı, dam-daşı uçuq-sökük, həyat-bacası çalsız-çəpərsiz komasında 
gecələməsin, istəyir lap kəndin kənarında bir çavustanda məskən salsın, kimin 
həddi nə idi ki, onun dörd dövrəsinə dolansın, həndəvərində belə nagüvara iş 
görsün? Deyirlər ki, "igid ölər adı qalar, öküz ölər gönü". 
Pəhləvan Məhəmməd on il əvvəl Sərdar-millinin dəstələrinə qoşulmuş, bir 
mücahid, bir fədai kimi Qacar qoşunlarına qarşı qızğın döyüşlərdə unudulmaz 
şöhrət qazanmışdı. O, qızına var-dövlət qoymasa da, vüqarlı bir ad qoyub 
getmişdi... 
Lakin hər necə olsa, Məhtaban Quran qəsəminə əməl etməli idi! Hər necə 
olsa, qız bu qəribə "röyanı" yoxlamaq istəyirdi. 
... Sübhün gözü açılar-açılmaz, Məhtaban yerindən qalxdı, əl-üzünü yudu, 
pərakəndələşən saçlarını darayıb düzəltdi. Cır-cında geyimini səliqə-sahmana 
saldı ki, əndamı görünməsin... Qız durub xanın imarətinə yollandı. Darvazaya 
çatar-çatmaz imarətin yuxarı tağbəndinə baxdı, qoca xanı intizarda dayanan 
görüncə qızın qədəmləri qurudu: 
- "Deməli, əsla röya deyildir! - Məhtabanın əti çimçişdi. - Deməli, Pəhləvan 
Məhəmmədin komasına gecə gələn xan özü imiş!.." 
Mohtabam darvaza ağzında dayanan görən qoca əhdinə vəfa etdi, tağbənddən 
düşüb darvazan açdı, qızı salamladı, onu içəri dəvət etdı. Məhtaban naçar qaldı, 
cınqırını da çıxarmadı. O istəmədi ki, başqası bir söz bilib-eşitsin. Pəhləvan 
Məhəmmədin adına şübhəli şayiələr deyilsin... 
 
3 
 
Qoca xan cır-cında içində itən Məhtabanın əlindən tutub, imarətin 
əndərununa1 keçirdi... Bir neçə mərtəbədən ibarət imarətin içəri həyətində 
tikilən, qabağında gülüstan düzələn çarhovuzlu guşəni, tağbənd eyvanlı qoşa 
otağı göstərdi: 
 
 
 
 
 
                                                            
1 Ə n d ə r u n - imarətin içəri, naməhrəm görməyən həyətidir.   
 
________________Milli Kitabxana________________ 
21 
 
 
 
-  Məhtaban xanım üçün hələlik imarətlə əlaqəsi olmayan bu əndərun 
otaqlar ayrılır! 
Xan birinci otağın qapısını açdı, içərisi əlvan fərşlə döşənən otaqda tək 
çarpayı qoyulmuşdu. Otaq çarhovuzun dövrəsində açılıb, papaqlayan qızılgüllər 
kimi gözəl və rəngarəng idi. Məhtaban vaxtilə mərhum anası ilə buraya gələn 
zaman xan imarətinin birununu1 gördüyü halda, əndəruna buraxılmamış, bu 
pünhan hissəni görməmişdi. Əndərun Sərəncam xanımın öz ixtiyarında idi. 
Həyətdəki tağbənd eyvanlı otaq isə Tehrandan Ərdahaya dəvət edilən xarici 
həkimin məsləhətinə görə ayrıca tikilmiş, sulu qəlyan aludəsi olan, döşü xəfənək 
bağlayan xəstə xanım üçün düzəldilmişdi. Xarici həkimin məsləhətinə görə sulu 
qəlyanını tərgidən Sərəncam xanım ömrünün qalan qismini bu otaqda, qızılgüllər 
arasında keçmişdi. Məhtaban da, Sərəncam xanımsayağı birunda olan qulluqçu-
qırmızısaqqal, genşalvar, tənzifqurşaqlı bağban, xidmət edəcəkdi. Hələ ki, 
Məhtabanı başqa bir kəs görməyəcəkdi. Məhtabanın xörək-çörəyini gətirən, qab-
qacağı yığışdırıb aparan da bu bağban olacaqdı. 
 Məhtaban qaşlarına qədər ağaran qoca xanın bu əcaib əməlbazlığına 
təəccüb-edirdi. Ancaq hələki, xan da nəzakətlə tərpənir, qıza qarşı heç bir güc 
işlətmir, cavan qızın onun eşqinə necə cavab verəcəyini, gözləyirdi. Həm də 
demək olar ki, qoca bağbandan başqa Məmalik xan özü də Məhtabanın 
xidmətində dayanırdı. Xan, xanımı Sərəncamın hələ cavan ikən tikdirdiyi bir 
dəfə də olsun əyninə almadığı paltarlardan üzünə satıb. Məhtabana geydirir, 
qiymətli zərrin libasda ola Məhtaban Məmalikin gözlərində dünya gözəllərinin 
ən gözəli kimi cilvələnirdi. Belinə qızıl kəmər bağlamış, başına zərli papaq 
qoyub, haşiyələri zərli, pürqiymət kəlağayı örtən, qızıl başmaq geyən qız Şərq 
nağıl və əfsanələrində söylənən qızlardan da gözəl idi! Əlbəttə, Məhtaban, gecə 
Qurana qəsəm qıldığı üçün gəlmişdi. Özü də istər- istəməz qoca xanın toruna 
ilişib, qızıl qəfəsə düşmüşdü. İndi Məhtaban kənara çıxsın, necə çıxsın? 
Çıxmasın, necə çıxmasın?! Bir də hər yan idi! Məhtaban eynindəki zər-zibanı 
çıxarıb, balaca-sandıqçaya yığdığı cır-cındasını təkrar gcyinib, uca hasarın 
aşsınmı, ya aşmasınmı? Məhtaban istəsə belə bu hündür hasardan aşa bilərdimi? 
Bu nə tilsimdir, Məhtaban düşübdür?! "Bəlkə qoca xan hə- 
 
 
  
                                                            
1 Birun - imarətin çölə baxan həyətidir. 
 
________________Milli Kitabxana________________ 
22 
 
 
qiqətən olan-qalan ağlını biryolluq itiribdir? Bəlkə xidmətində dayanan bu 
qırmızı saqqal bağbana yalvarıb-yapışmaq, onu vasitəsilə xanın qızı Ənnağana 
xəbər çatdırmaq ki, durma, gəl, atanın başına bir damcı da olsa, ağıl qoy?!" 
Bəlkə onda Məhtaban onu sıxıb-sıxışdıran zər-zibah libasdan çıxar, öz cır-
cındasını geyinər, buradan uzaqlaşar, yenə qonum-qonşunun palaz-paltarını 
Savalandan üzüaşağı gələn qıjıltılı Ərdaha çayına aparıb, zoğal dəyənəyi ilə 
çırpa-çırpa yuyar, gün batıb, toran qovuşunca ay nur çiləyən göldə çimər, zığ-
zımrığını töküb, kəndə dönər, öz zəhmətinin çörəyini, öz minnətinə yeyər, 
kəfrəm mitilinə bürünüb, dabanlı qapının arxasında mışıl-mışıl yatar? Əgər 
qisməti olarsa, Ərdahanın bir naxırçısına, yaxud çobanına ərə gedər, olmasa, 
pəhləvan atasının ad-sanını gözləyib, ləkələnməyə qoymaz... Məhtaban qoymaz 
ki, əvvəlləri əlində toppuz oynadan pəhləvanlar kürəyini yerə gətirən, sonralar 
Qacar qoşunlarını dağıdan Məhəmmədin adına bir ləkə düşsün. Qız istəməz ki, 
əziz atasının xatirəsini özündən incik salsın, hər cümə axşamı komasına gələn 
müqəddəs ruhu incitsin, küsdürsün!.. 
Məhtaban düşünə-düşünə naz-nemətdən az-çox dada-dada bir növ güzəran 
keçirir, qoca xanın qızışan başının haçan, necə soyuyacağını gözləyirdi... O, qoca 
gülçüyə söz deyincə, cavab almadığına heyrət edirdi. Görünür, Məmalik xan 
qoca gülçüyə nə isə təkidlə tapşırmışdi. Buna görə gülçü də ağasının əmrinə 
əməl edir, Məhtabanla kəlmə kəsmirdi. Dünya görmüş bağban duyurdu ki, iş nə 
yerdədir. Axı, pirani gülçimün nə borcuna ki, xanın xanımı ilə kəlmə kəssin, 
pusquda dayanan ağasının qəzəbinə gəlsin? Ozü də ömrünün bu vaxtında 
əndərundan çıxarılıb, güllükdən qovulsun. Deməli, Məhtaban tilsimə düşmüşdü! 
Günlər keçir, Məhtaban tağbəndli otağından çıxıb, rəngarəng güllərə tamaşa 
edir, şırıltılı fəvvarənin müqabilindəki daş kürsünün üstündə əyləşir, qoca xanı 
gözləyir... O, daha xandan başqa heç kəsi gözləmir, gözləyə də bilmir,.. 
Məhtaban qoca xanı mülayim bir insan kimi, düşdüyü ağır vəziyyətdə ona hamı 
olan bir adam kimi gözləyir... "Bəlkə xan hansı bir səbəbə görə məni sınağa 
çəkir? -deyə Məhtaban hərdən fikrə, xəyala gedir. - Əgər məni sınağa çəkirsə 
hansı sınağa, nə sınağına?". 
Mehtaban baş tapmırdı! O, baş tapa bilmirdi ki, qoca sinninin bu çağında nə 
oyun çıxarır, hansı eşqindən dastan açır?.. Axı, bu qocada 
  
  
________________Milli Kitabxana________________ 
23 
 
 
hansı eşq ola bilərdi ki,-Məhtabanı-sarsıtsın, yerindən tərpətsin?! Atasından 
yaşlı, babası yerində qoca ilə qabaq-qənşər dayananda Məhtaban qıpqırmızı 
qızarırdı. Daha doğrusu, qız qocanın yerinə utanırdı. Qoca xan səbir göstərib 
Məhtabanı tumarlayır, onun qumral hörüklərini tutub sinəsinə gətirir, palaz-
paltar yumaqdan kobudlaşan barmaqlarına üzüklər taxıb oxşayır, özü də çox vaxt 
dilsiz oxşayırdı... Görünür, qoca xan gözləyirdi. O, gözləyirdi ki, bir gün 
Məhtaban dilə gəlsin, həyəcan içində titrəsin, nəhayət, başını qocanın sinəsinə 
söykəyib: "Səni sevirəm!" desin. 
Qoca xan ha çalışsa da, Məhtabanın dilindən qıfıl götürülmürdü. Sanki qızın 
həmin gecə açılan dili daha bağlanmışdı. Elə bağlanmışdı ki, ömründə 
açılmayacaqdı!.. 
Məhtabanın kədərli gözləri qan-yaşla dolub-boşalır, dordə-qəmə qərq olan 
xan asta-asta geri çəkilirdi. Axı, o zor-güc işləlməklə deyil, öz oyanan eşqi ilə 
qızın ürəyinə hakim olmaq istəyirdi. 
Yenə də günlər keçir, yenə də Məhtaban cınqır çıxarmır, gəldiyi oyla həsrətlə 
baxır, sanki xana yalvarır, onun könlünə rəhm salmaq istəyir. Məhtaban istəyir 
ki, qoca Məmalik rəhmə gəlsin, Ərdəha pəhləvanı Məhəmmədin ruhunu təhqir 
etməkdən çəkinsin, onu kənara buraxmasa da, əndəruna köçürsün, qulluqçu-
qaravaşın içinə buraxsın!.. 
Yox, Məhtabanın gözlədiyi baş vermirdi. Həftələr dolanıb, aya calanır, xanın 
yumşaq sifəti birdən turşuyur, xan arada bir qəzəbə dolur, qızın gözündə 
zəhmlənirdi. Məhtaban da istər-istəməz, atası Pəhləvan Məhəmmədsayağı 
qəzəbə dolduğunu duyurdu. Qocanın gözləri cavan Məhtabanın gözlərinə 
saplanırdı. Birində hökmranlıq, birində vüqar! Xan addım-addım geri çəkilir, 
yumşalmağa məcbur olurdu... 
Üstüörtülü oyun bir aydan da artıq davam edəndən sonra bir gün nahardan 
əvvəl xan çarhovuzun kənarında əyləşən gözələ yanaşıb salam verdi. Məhtaban 
da ehtiram göstərən qocanın müqabilində ayağa durdu. Bu dəfə daha başı ilə 
yox, xanın salamını dili ilə aldı. Xan şad-xürrəm oldu: "Deməli, Məhtabanın bir 
ay əvvəl gecədəki dili açılmışdır!". 
- Gedək, Məhtaban xanım! 
- Hara, xan? 
- Barigaha! 
- Hansı barigaha? 
- İmarətimizə! 
  
  
________________Milli Kitabxana________________ 
24 
 
 
- Sizin imarətin, mənə nə dəxli, xan? 
Qoca əli ilə qızın zər-ziba geyiminə işarə etdi: 
- Daha hamısı aydındır ki, Məhtaban! 
- Nə aydındır, xan? 
- Bu libas çoxdan səni xan xanəsinin xanımı edibdir! 
- Mənim üçün öz cır-cındam xoşdur, xan! 
- Nə üçün, Məhtaban? 
- O paltar mənə azadlıq verirdi! 
- Yox, Məhtaban! Yoxsulluqda, kasadlıqda nə azadlıq? - Xan 
Məhtabanm biləyindən tutdu, onu əndərun tərəfindən imarətinə keçirdi. 
Birinci mərtəbədən üçüncü mərtəbəyə qədər gəzdirdi. Əlvan xalılarla bəzənmiş 
otaqlar güllü çəmənzarı andırırdı. 
Xan otaqlara işarə ilə qızdan soruşdu: 
- Hə, necədir? Məhtaban xanım?        
- Allah sahibinə qismət eləsin, xan! 
- Sahibi sən, sənin övladın, - bizim oğlan varisimiz!  
- Mən sizdən acizanə təvəqqe edirəm, xan! 
- Daha iş-işdən keçibdir, Məhtabam!   
-  Mən sizi Quran qəsəminə çağırıram; xan 
- Mən də sizi Quran qəsəminə çəkirəm, saf eşqimi daşa çırpmayın! 
- Siz doğru danışırsınız, xan, ya qoca vaxtınızda zarafat edirsiniz? 
- Bu qədər də zarafat olarmı,-Məhtaban? 
- Qızınız Ərməğan bilsə, qiyamət-qopamazmı?  
- Nə üçün Ərməğan qiyamət qoparsın, qız?  
Çünki siz mərhum xanımın xatirəsini təhqir ediriniz! -Ərməğan mənim 
vəkilim deyil! 
- Ərməğanın övladlıq haqqı var! 
- Ərməğan öz haqqını-cehizini çoxdan alıb bu malikanədən gedibdir! 
 -  Yenə də Ərməğan sizin varisinizdir!    
- Ərməğan mənim- dədə-baba düşmənimi oğlu Ərdahana əra gedibdir! 1 
- Axır nə üçün siz onu dədə-baba düşməninizin oğluna ərə verirdiniz? 
- Guya aramızdakı köhnə ədavət alovlanmasın! 
- Bəlkə köhnə ədavət izdivacdan sonra sönübdür? 
- Yox, ədavət qiyamətə qədər sönən deyil. - Məmalik xan nəfəsini dərdi, - 
bu ədavət üstünü qor basan, için-için yanan közə bənzər!.. 
  
 
  
________________Milli Kitabxana________________ 
25 
 
 
-  Siz indi məndən nə istəyirsiniz, xan? 
-  Mən sizdən saf eşqimin si olan oğul övladı istəyirəm! 
-  Xan baba mənim yetimliyimə rəhm etsin! 
-  Yetim son yox, mənəm! - Qoca xan göl qırağında cibindən çıxardığı 
dəsmalla gözlərini sildi. Özünü saxlaya bilməyən qocanın çıxıq umuzları aramsız 
atılıb düşdü... 
 
4 
 
Məhtaban naçar qaldı. Qocanın səssiz-səmirsiz için-için ağlamağı, onun ağ, 
yumşaq saqqalından göz yaşlarının süzələnməyi qızı çaşdırdı. Məhtaban bilmədi 
bu nə deməkdir? Oğlan övladı, xan mal-mülkünə varis, Məhtabanın xanzadə 
anası olması - hamısı, hamısı ona yuxu kimi gəlir. Pəhləvan Məhəmmədin bikəs 
qızında, heç bir sevinc doğurmurdu. Ancaq qoca xanın pərişanlığı nə isə, qızın 
ürəyində tərəhhüm hisslərini, tərpədirdi... Bu hisslər heç də məhəbbətdən nəşət 
etmirdi.-Bu hisslər cavan qızın babası yerində bir qocaya qarşı yazıqlıq hissləri 
idi. Qocanın hədsiz təlaşı getdikcə qəribə görünürdü. Axı, qoca xan niyə bunca 
təlaşa düşsün, niya öz bəzəkli imarətini yetim qıza göstərsin, ondan öz saf 
məhəbbətinin meyvəsi ola bilən övlad, oğul varisi istəsin?! Gör bu zəhrimar 
qocalıq xanı necə də çaşdırıbdır!  Ölüb-getmək, bu qədər mülki-dövləti öz köhnə 
yağısının övladına  qoymaq, xanın beynin necə də yerindən oynadıbdır! Bu hiss 
Məhtabanın həvəsinə düşən xana doğrudan da güc gəlirdi! Elə güc gəlirdi ki, 
qocaya aman-iman vermir, Məhtabanın gözəlliyi ilə birlikdə onun qoca beyninə 
hakim kəsilirdi. Əgər qoca yıxılıb ölsə, oğul varisi olmayan xanın bütün əmlakı 
qız varisinə, düşmən sicillisindən olan nəvələrinə qalacaq,. bir-qədərdən 
nəvələrdən də ana-babalarını unudacaq, xanın mal-mülkü düşmən mal-mülkünə 
qarışacaq, Məmalik ad-sanı itəcəkdir... Pəhləvan Məhəmmədin bikəs qızı 
olmasın, lap üstü unlu bir dəyirmançı qızı olsun, xana varis gərək idi - oğlan 
varisi!.. Elə oğlan varisi ki, xanın yurdculu olsun, onun öz sicillisini daşısın, 
dədə-baba düşməninə dəri diddirməsin... Bu varis gərək Məmalik xanın 
cavanlığından da tikanlı, kəsərli, ötkəm olsun, düşmənə bac verməyən qədim 
xanlıq ocağının tüstüsünü Savalana doğru dik çıxarsın, nəinki atasının mülkünü, 
malını əlində saxlasın, hətta bu mal-mülkün üstünə də gəlsin, böyük hökmran 
olsun. 
  
  
________________Milli Kitabxana________________ 
26 
 
 
O mətləb ki, xan cavanlığında düşünməmişdi, indi düşünürdü... Məhtabana 
vurulmağının daxili səbəbini də özünə aydın edirdi. Qoca xan daha tutduğunu 
buraxmayacaqdı. Bir halda ki, Məhtabanın dünya gözəlliyi qocanın ruhunu 
oxşayıb, onu məftun etmişdi, ona cavanlığını da olmasa, az-çox cavanlıq 
hisslərini qaytarmışdı, daha qocanın yuxuları gecə ərşi-əlayə çəkilmişdi. 
Məhtaban bir an belə qocanın gözlərindən çəkilib getmir, üryan qız ay nur 
səpələyən göldə üzür, birdən də əndəruna dönüb, gümüşü fəvvarədə, xanın 
məhrəmi kimi onun gözlərinin qabağında çəkinmədən çimirdi. İki iştiyaq bir-
birinə qarışır, qocanın qətiyyətini artırırdı. Ağsaçlı, ağsaqqallı qoca xan başını 
itirsə də, öz qərarını itirmirdi: 
"Nə Ərmağan?! Hansı Ərmağan xanımla nə məşvərət, nə məsləhət?!". 
Yəqin ki, Ərmağan xanım atasının yersiz iştiyaqına qarşı şaqqa çəkib 
güləcək, qocanın ağ yunlu başının tamam xarab olduğunu deyəcək, onun 
qayınatası, qırışıq sifətli Həlaku xan da fürsəti fövtə verməyib əlinə şeypur alıb 
var gücü ilə çalacaq, qohumunu oynadıb mozalan tutan dana kimi dingildədəcək, 
az qala ağsaqqal xanı ala-bəzək danaya döndərəcəkdi. Bəlkə də Həlaku xan 
girəvəni əlinə keçirib, qohumunun təamına zəhər də qatıb onun son niyyətini 
pozacaq, onu gözəl-göyçək Məhtabanla gün keçirməkdən, həm də oğul varisi 
olmaqdan binəsib edəcəkdi!.. 
Yəqin Həlaku xan elə məhz buna görə öz vaxtında axund-üləmanı araya salıb 
Məmalikin yuxuda olduğu bir vaxtında onunla qohum olub ki, işi belə udsun! O, 
bəlkə elə Ərdaha mülkünə yiyələnmək üçün oğlumun adını yaraşdırıb Ərdahan 
qoymuşdu. Bəlkə oğluna ona görə açıq-aydın "Ərdaha" adı qoymayıb ki, birdən 
Məmalik xan düşmənin niyyətini tez başa düşər. "Ərdaha mülkü, Ərdaha 
xanındır!" - deyə tez oyanar, dədə-baba düşməninə qarşı ayıq-sayıq dayanar. 
Hələ gərək Ərmağan xanım da heç Həlaku oğlu Ərdahana ərə getməyəydi! 
Özü də bir deyil, bir-birinin ardınca Həlaku sicillisinə mənsub dörd oğul 
doğmayaydı... 
Məmalik xan nəvələrini istəmirdimi? - İstəyirdi! Ancaq Məmalik 
düşündükcə, əsnəyib oyandıqca, nəvələrinin sicillisi ox olub onun gözlərinə 
batırdı... Axı, bu sicilli düşmən sicillisi idi! Axı, bu sicilli nəinki Məmalik xanla, 
nəinki onun dədə-babası ilə, hətta onun lap qədim əcdadı ilə vuruşmuşdur. Onlar 
qoşunkeşlik edib qanlı döyüşlərə 
  
  
________________Milli Kitabxana________________ 
27 
 
 
meydan açmışdılar. Axı, o tərəfdən do, bu tərəfdən də nə qədər desən kənd oba, 
ev, daxma odlanmışdı. Nə qədər desən acı-acı tüstü başı dumanlı Savalana 
dikəlmişdi. Bəs necə olmuşdur ki, düşmən Həlaku Məmalik xanın ağlını birdən, 
qəfildən belə oğurlamışdır?! Məmalik yeganə qızı Ərmağanı düşmən sicillisinə 
ülfət naminə ərə vermişdi. Gör düşmən Həlaku necə hiylə işlətmiş, nə cür 
məkrlərə əl atmışdı?! 
Bəlkə xan qızını qonşuluğundan xeyli uzaqda başqa bir xanın oğluna ərə 
verəydi, ya Tehranda, Təbrizdə bir tacirbaşı ilə qohum olaydı? Artıq gec idi! 
Bir də, Məmalik xan Ərmağam kimə ərə vermiş olsaydı, yenə də bir idi - 
onun varisi yad sicilli olacaqdı. Hər necə olsa ona öz varisi, öz sicillisi gərək idi! 
Gec oyanıb, gec əsnəyib, gec ayılan xan hər necə pərişan olub, olmasa da, 
bütün bunları düşündükcə, gözəl-göyçək Məhtabandan ikiəlli yapışırdı. O, 
gözünün Məhtabana düşdüyünü də, göl qırağına getdiyini də, gecənin yarısında 
Pəhləvan Məhəmmədin daxmasına yollanmağını da, qızı Quran qəsəminə çəkib 
sübhün tüluunda imarətinə gətirməyini də, əndərunda ona yer verməyini də, 
qolundan tutub imarətini gəzdirməyini də, qızın eşqində süzan olmağmı da 
doğru-dürüst sayır, gec də olsa, faydalı hesab edirdi... Ancaq bəs necə etmək ki, 
Məhtaban ipə-sapa yatsın, xanın döyünən, çırpınan qoca ürəyinə ürəklə cavab 
versin? Qocanı qəbul etsin, onu özünə ər saysın, xanın dediklərinə inansın!.. 
İnansın ki, burada riya yoxdur... 
Xan görürdü ki, Məhtabanda ona qarşı tərəhhüm-ehtiram hissindən başqa 
həvəs yoxdur. Məhtabana görə qoca xan yanıb-yanıb sönən bir ocaqdı. Məhtaban 
isə sönən ocağın qır-qırıntısı ilə əylənmək, onu təzədən qalamaq, alov düzəldib 
qızınmaq istəmirdi. Qızın cır-cında içində döyünən ürəyi qocanın zahiri təmtəraq 
və dəbdəbəsi ilə heç vəchlə razılaşa bilmir, özünü şöhrətə, əgər olsa, oğlunu 
varisliyə-vəliəhdliyə sata bilmirdi. İş yaman düyünə düşmüşdü. Bu düyünün 
necə açılacağını nə qoca xan, nə də çarhovuz kənarındakı daş kürsüdə oturan 
Məhtaban bilirdi. Hər ikisi taleyin hökmünü gözləyirdi: 
"Görək Məhtaban könülə gələcəkmi?..". "Görək pərişan qoca qızı qızıl 
qəfəsdən buraxacaqmı?..". 
Hər ikisi bir-birini sınayırdı. Məmalik qoca səbri ilə, Məhtaban cavan iradəsi 
ilə!.. "Görək!" Bu"görək" də ağır tərpənib uzun çəkir, ayaqlarından daş asılan 
gündüz gecəyə, gecə də gündüzə qarışıb gedirdi... 
 
  
________________Milli Kitabxana________________ 
28 
 
 
Nəhayət bir gün xan Məhtabandan xəbərsiz mühüm bir işə iqdam etdi. Axundu evinə 
çağırıb, Məhtabanın kəbinini kəsməyi təklif etdi: 
- Xan sağ olsun, Məhtaban Məhəmməd qızının izdivaca razıməndliyi 
varmı? 
- Bəli, bir aydan artıqdır ki, Məhtaban Məhəmməd qızı mənim 
əndərunumdadır! 
- Bəs, xan sağ olsun, belə gec kəbin kəsdirməyə nə ad vermək olar? - 
kotul dişli axund irişə-irişə soruşdu. - Xəlayiq deməzmi daldan atılan daş topuğa 
dəyər? 
- Xeyr, axund, heç də daş topuğa dəyməz! - Xan qəzəbə doldu. 
- Sən mənim və bütün xan nəslimin necə izzətli-şərəfli olduğunu bilməmiş 
deyilsən! 
- Bişəkk, bişübhə!.. Leyk siz də Allahın əmri, peyğəmbərin şəraitinə 
bizim necə cavabdehində olduğumuzu da bilməmiş deyilsiniz! 
- Mən heç zaman Allahın əmrindən, peyğəmbərin şəriətindən 
çıxmamışam, axund! O qız ayağıyla atası evindən necə gəlibsə elə də bakirə 
halmda qalibdir! 
- Fətabarakallah, əhsonul xaliqin!..- 
 Bəli, Allah-taala Pəhləvan qızı Məhtabanı elə hüsndə-xilqət edibdir!  
- Xaliq özü bu ayəni gözəl xilqətə risalə buyurubdur, xan! 
- İndi şəkk-şübhəniz qalmadı ki, axund... İstəsəniz Məhtaban xanımı 
hüzura da dəvət edə bilərik!  
-  Xan özü buyurandan sonra başqa şəxsin şəhadətinə nə ehtiyac? 
Axund nikahı cari edəndən, muzdunun müqabilində xandan qiymətli ənam 
alandan sonra əba-qəbasını yığıb-yığışdırıb, dalı-dalı  çəkildi, pillələrdə büdrəsə 
də yıxılmadı. Xan darvazasından çıxan kimi daban alıb qaça-qaça getdi... 
 
Axund varıb gedəndən sonra xanı fikir götürdü: "Yaxşı gördüm, ya pis. 
Ancaq xana elə gəldi ki, qızın tərəbbüdünə xitam vermək üçün əqdnamə zəruri 
idi. Ona görə zəruri idi ki, bəlkə Məhtaban izdivaca inanmir. Qızın beyninə 
batmır ki, həqiqətən xan onu özünə ərus məhrum edər? Nə isə Məmalik özünü 
fırtına içində hiss etdi. Bir də düz, ya əyrinə olmuşdusa, artıq olmuşdu!... İndi 
Məmalikin bu  dünya üzündə Məhtabandan savayı ürəyinə yapışan, onu Özünə 
aludə edən kim var idi?      
  
________________Milli Kitabxana________________ 
29 
 
 
Xan kəbin kağızını diqqətlə oxudu, Allahın əmri, Məhəmmədin şəriəti ilə, 
Pəhləvan Məhəmmədin qızı Məhtaban Ərdaha xanı qoca Məmalikə halal 
olmuşdu! Bəs Məhtabanın könlü necə? Qız nə deyir? Bəlkə səbri tükənən xan 
əhd-ilqarına xəyanət etmişdir? 
Qocanın ürəyi yerindən qopmaq dərəcəsinə gəlirdi... O, indi kimin yanına 
gedə bilərdi?.. Kiminlə öz ürək döyüntülərini bölüşdürə bilərdi? Pəhləvan 
Məhəmmədin yetimçəsindən başqa! 
Bəlkə axund cari edən kəbin kağızını sabaha saxlamaq, axundu çağırmaq, 
ona iki o qədər də ənam verib, qeyri-mütəqabil təlaqı geri oxutdurmaq? Bəlkə 
məhbus qızı qəfəsdən azad edib, ona pərəstarlıq göstərib, öz tayı-bərabəri olan 
bir cavan çobana, naxırçıya, rəncbərə ərə vermək? 
Yox, Məmalik xan, bütün dünyanı öz əlindən versə də, Məhtabanı verə 
bilməzdi, verməzdi. Nə qədər gülünc və namünasib görünsə də, qoca xan gözəl 
Məhtabam bütün varlığı ilə, ürəyinin olan-qalan qığılcımı ilə sevirdi. 
Belə isə bəs dünya görmüş xan niyə tərəddüd göstərir. Ona gorə tərəddüd 
göstərir ki, könülsüz yaşamağın duzunu-tamını dadıbdır. O, könülsüz yaşamağın 
cəhənnəm əzabını çəkibdir. Xan ömrünün qocalan çağında tək bir gün, lap bir 
saat da olsa könüllə yaşamaq isləyirdi... Xan istəyirdi ki, bircə dəfə də olsa 
Məhtaban onu öz qüvvətli qolları arasına alsın, bütün gücü ilə qocanı sıxsın, 
sıxsın, gərəksə, canını da çıxarsın! Qoca Məmalik canını pəhləvan qızından 
əsirgəməzdi. Əgər qoca bacarsaydı, ətraf xan və xan onu istehzaya qoyub, onu 
dəlidivanə saymasaydı bütün Ərdaha xanlığını Məhtabanın adına salar, qoca 
gülçünü əndərundan biruna çıxarıb, özü bağbanlıq edər, nazəndə mələyə qulluq 
göstərər, ölüncə xidmətində dayanar, bu işi özü üçün əvəzsiz səadət sayardı. 
Ancaq Məmalikin ürəyindən keçən mümkün idimi? Axı, xan xandır! Kimdi 
xanı özbaşına buraxan? Məhtaban söyləyən kimi hələ gör Ərmağan xanım bu 
əcaib izdivaca nə deyəcək, nə hoqqa çıxaracaq! Qırışsifət Həlaku xan, oğlu 
Ərdahan necə rişxənd edib Məmalikin yersiz hərəkətinə güləcək, bəlkə də 
nalayiq sözlərlə onu bihörmət edecəkdilər. 
Əl-ayağı titrəyən qoca xan başqa yana yollanmadı. Əndəruna endi, 
çarhovuzun qırağındakı daş kürsüdə əyləşən, günəşin qürabunu kədərlə yola 
salan qıza yanaşdı, səssiz-səmirsiz kəbin kağızını çıxarıb 
  
  
________________Milli Kitabxana________________ 
30 
 
 
ona uzatdı. Məhtaban yarım səhifəlik ağızı aldı, qart-qalın kağız parçasında 
bağdadi qələmlə cızılan yazılan birtəhər höccələyə-höccələyə oxudu, dili-dodağı 
təpidi, qart-qalın kağız qızın əlində kor-kobudluqla titrədi...  
 
5 
 
Qoca xanın övzai dəyişdi. O, axund əli ilə kəsdirdiyi əqdnaməni bir cadugər 
kimi Məhtabanın titrək əlində qoyub çəkiləndən sonra bütün yollar-rizlər 
Məhəmməd qızının üzünə bağlanan kimi göründü. Bismillahla başlanan 
əqdnamə hər şeyi kilidə saldı. İndi bu kilidi kim açacaqdı? Başqa əl görünmürdü! 
Deməli, qoca xan öz nəzakət qaydalarını pozub istər-istəməz birtərəfli hərəkət 
etmişdi. O, qızın razılığını gözləmədən zorakılığa salıb əqdnamə yazdırmış, 
Məhtaban Məhəmməd qızını şərən özünə arvad etmişdi! Bəs aradakı azman 
fərq? İyirmi beş yaş! Yetmiş yaş! Məhtabana görə indi bu fərqin təfarrüatına 
varan, aradakı yaş uçurumuna baxan hanı? Qacar səltənətində belə qanunsuzluğa 
qarşı başqa bir qanunla çıxan hanı? "Papağınla vur, yıxılmadı qız malındır!". 
Halbuki Məhtaban papaqla yıxılan deyildi! O ərgən oğlan kimi qüvvətli, zərli 
əlbisədə lap gözəldi. Heç bir yetim-yesirlik Məhəmmod qızını meşələrin cır 
alması kimi vaxtından əwəl bürüşdürə bilməmişdi! Heç bir yetim-yesirlik 
pəhləvan qızım sındırıb qırışdıra bilməmişdi. Məhtaban mühitinin amansız 
məkrlərinə baxmayaraq yenə də həyat istəyirdi. O özü kimi bir cavanla, uzaqbaşı 
özündən on-beş yaş yuxan olan bir oğlanla öz həyatını qurmaq istəyirdi. 
Məhtaban gözəldi, ancaq nə edəsən ki, taleyi zəbundu. Bir gör tale əqdnamə 
kağızından qızın üzünə nə oxuyur! Məhtaban buraya bağlanmışdı, qəsəm qıldığı 
Quran ehkamının gücü ilə buxovlanmışdı. İndi yetmiş yaşlı xan olmasın, həştad 
yaşlı şil-şikəst bir əfəl olsun, qız əl-ayağından sarınmışdı, Görünür, Məhtaban 
daha xanın sərəncamında idi, onun halab idi. Onun dediklərindən çıxa bilməzdi, 
çıxsa, o dünyanın zəbanə çəkən cəhənnəm odlarını gözləməli idi! 
Bax, kəbin kağızı qızın əlində necə də titrəyir, qızın gözlərindən axan leysan 
yağışı bağdadi qələmlə yazılan ehkamın üstünə səpələnir, ancaq yazılanı yuyub 
apara bilmir, silə bilmirdi! İndi Məhtaban nə etsin, necə etsin, hayana tərpənsin? 
Məhtaban bismillahla başlayan bu kağızı cırsınmı? Tikələrini də bu küllüyə 
səpələsinmi? Əgər Məhta 
  
  
________________Milli Kitabxana________________ 
31 
 
 
ban belə etsə, yenə də kağız qırıntılarından birimi, parasımı gizlənib qalacaqdı. Əsən yellər belə 
bu qırıntıları buradan başqa yana apara bilməyəcəkdi. Bəlkə də gülçü qoca bu 
qırıntıları səylə yığışdıracaq, Quran yazısını görüncə əzəlcə mat qalıb quruyacaq, 
sonra qorxu-ürkə xana təqdim edib ərz-bəndəçilik edəcəkdi. 
- Bu belə nədir, qoca? 
- Xan sağ olsun, Quran ayəsidir. 
- Haradan tapdın bunları, kişi? 
- Güllükdən!.. Çarhovuzun ətrafından! 
- Bunu belə kim cırıbdır, gədə? 
- Qurana qəsam qılıram xan, mənim gümanım çatmaz! 
Yəqin qoca xan qəzəblə Quran yazılarını tutuşduracaq, bəlkə də kağız 
parçalarını yapışdıracaq, əqdnaməni oxuyacaqdı. Xanın bərələn gözləri 
zəhmlənib dairələnəcək, genişlənəcəkdi... "Deməli, əncümənçi Məhəmmədin 
qızı öz yolunu azmışdır!". 
Xan nə qədər gücmü, hiyləmi, səbirsizlikmi göstərib birtərəfli hərəkət 
etmişdirsə, artıq şərən əqdnamə bağlanmışdı. Xan şərən Məhtabanı özünə halal 
etmişdi! Artıq Məhəmməd qızı Məhtabanın özü do bismillahla başlanan 
əqdnaməyə əl vurmaqda, onu cırmaqda acizlik çəkirdi! Yalnız qız öz göz yaşları 
ilə könlündən kənar bağlanan əqdnaməni yumaq, yazılarını pozmaq istəyirdi. 
Ancaq hanı ehkam halını alan əqdnaməni yuyub-aparan göz yaşları?! İndi 
Məhtaban bir saat deyil, istəyir lap bir gün ağlasın, faydası nə idi?! Yox, 
əqdnamə bağlanmış, Məhtabanın taleyi düyünlənmişdi. Axı, Məhtabanın ağlı 
kəsən, qulağı söz alan gündən mərhum anası qızım yatıranda da, yatağından 
qaldıranda da bismillah demişdi. Arvad isti suyu yerə tökəndə, kuzəsini 
çeşmədən dolduranda da bismillah demişdi. Məhtabanın tənumənd-hünərmənd 
atası geyinəndə də, meydana girəndə də bismillah demişdi. Onlar süfrə başına 
toplaşanda da bir-birinin üzünə baxa-baxa hamısı birdən bismillah demişdi. İndi 
bu bismillahlar uca barının üstündən bir neçə qat da barı çəkib Məhtabanın 
gözündə alınmaz istehkama, aşılmaz qalaya çevrilmişdi. İndi Məhtaban üçün nə 
buradan tərpənmək, nə barını aşmaq, nə də qoyub qaçmaq olardı. Bismillahla 
başlanan əqdnamə cavan Məhtabanla qoca Məmaliki hər hansı zəncirdən də 
möhkəm bir-birinə bağlamışdı. Məhtabanın qoca xana qarşı tərəhhüm hissləri 
gün altına düşən qar kimi əriyirdi. Xan Məhtabanın gözündə başqalaşırdı. Axı o, 
güc gös- 
  
  
________________Milli Kitabxana________________ 
32 
 
 
tərib Məhtabana toxunmur, qıza güldən ağır bir söz demirdi. Qızın dövrəsində 
dolanır, xidmətində dayanır, ara-ara özünü büruzə verən qeyz-qəzəb də çəkilib 
gizlənirdi. 
Məhtaban durdu, tağbənd otağa girdi, balaca sandığın qapağını qaldırdı, 
əqdnaməni cır-cında pal-paltarının üstünə qoydu. O, qapağı yavaşca buraxdı. 
Qapaq səsləndi, otağa çökən qaranlıq içində Məhtaban səksəndi: 
- Bismillah! Bismillah! 
 
Qoca gülçü ağzına su alıb sussa da, gördüklərinə göz yumub, eşitdiklərini 
qulaqardına verib əndərundan biruna söz çıxarmasa da, yenə söz çıxdı. Xanın 
hərəkətinə göz qoyan, axundun buraya gəlib-getdiyini görən birun hər şeyi bildi. 
Birun bildi ki, iş nə yerdədir. Bildi ki, qoca xan cavan qızla izdivaca başlayıbdır. 
Bu sirr xan imarətinin əndərununda da qalmayıb, daha uzaqlara yayıldı. Bütün 
Ərdaha xanlığı bildi ki, bəs yetmiş yaşlı Məmalik xan Məhəmməd pəhləvanın 
iyirmi beş yaşlı qızının kəbinini kəsdirib, özünə halal edibdir. 
Kimisi xanın rəiyyətə tənəzzül etdiyinə görə onun alicənablığından dedi, 
kimisi də yetmiş yaşlı qocanın bədəməl işlətdiyini, Məhəmməd pəhləvanın 
fədailik xatirəsini təhqir etdiyini söylədi: Kimisi qoca xanın cavan qıza bir 
könüldən min könülə aşiq olduğunu söyləyib, onun əcaib əməlinə bəraət verdi, 
kimisi də varis həsrətində olan xanın ayrı çarəsi olmadığını iddia etdi.  
Əlbəttə başqa cür də deyən oldu. Bu xəbər qanadlanıb Məmalik qızı 
Ərmağanın gəlin getdiyi Həlaku xan barigahına da çatdı. Həlaku xanun oğlu 
Ərdahan öz xanımının qabağında o qədər, güldüki! Ərdahanın ağlı kəsən, ağlı 
kəsməyən uşaqlari da bəsdi deyincə gülüşdülər Təkcə Ərmağan gülmədi, bu 
xəbər onu sarsıtdı. Ərmağan rəng verib, rəng aldı, özünün necə düşmən 
mühasirəsinə düşdüyünü dərk etdi. 
- Nə əcəb Məmalik babanız sizi toyuna dəvət etməyib? - deyə Ərdahan 
oğlanlarının qara, qıvrım saçlarinı qarışdırdı.. -Babanız sizə təptəzə nənə alıbdır, 
özü də-heç kəsi xəbərdar eləməyibdir! 
- Bəlko sənin də könlündən cavan qızla izdivaca; girmək keçin?- deyə 
Ərmağan ərinin üstünə qabardı. - Xan, xandır, ya bu xan, ya o xan.  
- Əsla, Ərmağan xanım, əsla! Heç kəs özünü sənin atan Məmalik xan 
kimi təlxəkliyə qoya bilməzdi! - Ərdahan köhnə ədavətin təzə 
  
  
________________Milli Kitabxana________________ 
33 
 
 
lənməsini istəməsə də, özünü yiğışdıra bilmirdi. - Xudanəkərdə bəlkə möhtərəm 
atamızın başı?.. 
- Bəlkə Məmalik qocanın başı xarab olubdur, demək istəyirsiniz, 
Ərdahan Həlaku? 
- Xudanəkərdə, xanım! Nə mən, nə də mənim atam Həlaku belə 
badbəxtliyi istəmərik! 
- Biz məmaliklər özümüz bilərik. Bunun siz həlakulara heç bir 
dəxli yoxdur!  
- Bəs bunlar? - deyə Ərdahan boya-boy dayanan oğlanlarını göstərdi. - 
Dəxli bu dörd oğlan nəvəsidir! 
- Onlar da sənin sicillindəndirlər, həlakulardır! 
- Əlbəttə, həlakulardır, məmaliklər deyildir! - deyə Ərdahan arvadının 
diluzunluğuna xitam vermək istədi. - Heç bir kəsin siz məmaliklərin mülkündə 
gözü yoxdur, çün Şahsevənin yarısı bizimdir! 
- Məmaliklər mülkünün də varisi vardır! 
- Olsun! Daha qoca Məmalik yatıb-yatıb yetmiş yaşında əl-ayağa düşüb, 
bizi qohumluqda rüsvay eləməsin! - Ərdahan bir daha dörd oğlunu nəzərdən 
keçirdi. - Atam demişkən, eyib də olmasın, bizi məmaliklərlə qan qarışdırıb, 
qohum olmuşuq. Mən sənin atanı da özümə ata hesab edirəm! 
- Onda xıxıltı ilə gülməyinizin nə menası Ərdahan xan? 
- Bəlkə Ərmağan xanını atasının istehzaya layiq əməli müqabilində 
utanmaqdansa, həlakuların evində oturub, onların ağzını qapayıb, dilini 
bağlamaq istəyir?! 
- Mən həlakular xanlığından gedə də bilərəm, Ərdahan! 
- Arada dörd oğul övladı ola-ola, bir də təzədən iki xanlıq arasına od-alov 
salıb, fitnə-fəsad törətmək üçünmü? 
- Qoy nə olur-olsun, Ərdahan Həlaku! 
- Axı, biz əhd etmişdik ki, - deyə söhbətin üslünə gəlib çıxan əhvalatın nə 
yerdə olduğunu bilən Həlaku xan danışığa qarışdı. – Daha biz Qurana qəsəm 
qılmışdıq ki, qanı qanla yox, qanı su ilə yuyaq! Biz bildirmişdik ki, daha bundan 
sonra gərək nəsillərimiz bizi lənətləməsinlər! Onlar deməsinlər müsəlmançılıqda 
bu nə ədavətdir siz qoyub getmisiniz? 
- Qoy ədavətimiz təzələnsin, Həlaku xan! 
- Yox təzələnməsin! - Həlaku xan dörd nəvəsini iki yana ayırdı. Tutaq ki, 
sən Ərmağan buranı tərk edib gedəndə bu gədələrdən ikisini də ozünlə apardın. 
  
  
________________Milli Kitabxana________________ 
34 
 
 
- Mən heç bir həlaku gədəsini özümlə aparmaram! 
- Xub, xub, aparmazsan. Ərmağan xanım!.. Tutaq ki, nece oldusa ikisini 
özünlə Məmalik imarətinə apardın? 
- Bəli, tutaq ki, siz buyuran kimi ikisini özümlə apardım? 
- Tutaq ki, ikisi o yanda böyüdü, ikisi də bu yanda. 
- Bəli, ikisi o yanda böyüdü, ikisi də bu yanda. Onda məmaliklərlə 
həlakular yox, həlakularla həlakular vuruşmalı olacaqlar!.. Onlar o yana 
çəkəcəklər, bunlar bu yana! Yenə də Quran qəsəmi pozulacaq, köhnə ədavət 
təzələnəcək, arada çoxlu-çoxlu qan töküləcək. Bax, biz bu qanlı ədavətin hər iki 
xanlığın arasından silinməsini istəmişdik! 
- Siz həlakular mənim atam Məmalikin yamanca aldatmısınız! 
- Bəs sizi necə, Ərmağan xanım? 
- Elə məni də aldatmısınız! 
- Onda yol açıqdır! - Qoca Həlaku dinməsə də, oğlu Ərdahan qəzəblə, 
kinlə, küdurətlə söyləndi. - Tamam-kamal açıqdır üzünüzə yol, 
Ərmağan Məmalik! 
- Yolun açıq vaxtını mən özüm səndən əcəb bilirəm, Ərdahan 
Həlaku! 
Ərmağan xanımın gözlərində odlu qığılcım yandı. O, pörtüb qızardı, 
axşamüstü titrətmə tutub, yorğan-döşəyə düşdü. 
Sabahı ayılan Ərmağan xanım bağdadi qələmini əlinə alıb atasına namə 
yazdı. Ağır xəstələndiyini, hər necə olsa, qocanın durmayıb yanına gəlməyini 
təvəqqe etdi. 
 
... Qoca Məmalik məktubu alıb fikrə getdi. 
- Nə namədir, xan? 
- Ərmağan yazıbdır, Məhtaban! 
- Nə yazır, Ərmağan? 
- Yazır ki, xəstələnmişəm, yanıma gəl! 
- Yəqin sizi töhmətləmək üçün çağırır! 
- Axır nə barədə Ərmağan məni töhmətləməlidir? 
- Bu nagüvara hərəkətinizə görə! 
- Onun heç bir hüququ yoxdur ki, məni düşmən evində töhmətləsin! 
- Haqqı vardır, xan! 
- Bəlkə sən də qızlığına tərəfdar çıxırsan, Məhtaban? 
- Xan gülməlidir! 
- Bəlkə ağlamalıdır? 
 
 
  
________________Milli Kitabxana________________ 
35 
 
 
- Burada göz yaşından savayı heç nə görümnür, - deyə Məhtaban dönüb 
o biri otağa 
girdi. Nəmli gözləri ilə aynada saralan bənizinə baxdı. 
Bəli, bismillahla başlanan əqdnamədən sonra Məhəmməd qızı Məhtabanın 
bətnində övlad nüftəsi düyünlənmişdi. 
 
6 
 
Həlaku xan gəlini Ərmağanın gözlənilmədən üzə ağ olduğunu, pəjmürdəhal 
rəxt-xaba düşdüyünü görüncə kobud hərəkət etdiyini başa düşdü. O, oğlu 
Ərdahanı xəlvət guşəyə çəkib ona təkidlə tapşırdı ki, bu cəngəlli işdə bitərəf 
dayanmaq daha faydalıdır. Məmalik xanın özünə varis qazanmaq iştiyaqına 
düşməsi onları nə qədər göynətsə də, gərək hisslərinı dərində gizləsinlər, hələ-
hələ üzə açılışıb, bir söz deməsinlər. Çünki qoca Məmalik nə qədər atılıb-düşsə 
də, daldan atılan daş topuğa dəyəcək, Məmalik mülkü həlakuların olacaqdır! 
Qəzanın qədərindən oğlan övladı olmadığı üçün qoca uduzubdur, indi daha onun 
vaxtsız banlamağı, Pəhləvan Məhəmmədin yetimçəsini özünə gəlin gətirməyi 
bicadır. 
- Birdən qocanın bu əməli baş tutdu? - deyə Ərdahan atasının qarşısında 
öz nigarançılığını gizlətmək istəmədi. - Birdən Məhəmmədin yetim qızı düzmü, 
əyrimi pəhləvan babasına bənzəyən bir oğlan varisi doğdu, onda bəs necə? 
- Ondanın sözünü onda danışarıq, oğul - deyə Həlaku xan oğluna anlatdı 
ki, bu xəmir hələ çox su aparacaqdır. Bu barədə gərək onlar qınlarına girib 
bacardıqca özlərini gizləsinlər. Məmalikə boz sifət göstərməsinlər. Hətta 
Ərmağanla baş verə bilən hər hansı ixtilafın da üstünü örtüb malalasınlar. 
Məmalik xanın hərəkətini veclərinə almasınlar, bu işi qocanın öz daxili işi sayıb, 
ona müdaxilə etməsinlər. 
- Oğul, bizim kəndlilər yaxşı deyirlər ki, cücəni payızda sanarlar! - Yəni 
buyurursan ki, ata, bu barədə əlimizi ağdan qaraya vurmayaq?.. Yəni durub 
gözümüzü döyək ki, o boyda məmalik mülki qocanın dörd nəvəsi burada dura-
dura əlimizdən çıxıb Pəhləvan Məhəmmədin nəvəsinə getsin? 
Həlaku xan üzünü qaşıyıb, çal-cod bığlarını eşdi: 
- Dovşanı araba ilə tutmaq ustalıqdır... Yoxsa bica yerə qaç-qov salmağın 
mənası yoxdur! 
 
  
________________Milli Kitabxana________________ 
36 
 
 
- Səni necə başa düşmək olar, ata? 
- Qoy Məmalik qızı Ərmağan anasının rəxt-xabına soxulan günü ilə özü 
vuruşsun, - deyə Həlaku xan hər iki əlini qaldırdı. - Bizə heç cür dəxli yoxdur. 
Atası bilər, bir də qızı... 
- Yəni tamam-kamal bu işi öz axarına buraxmaq?.. Ya bəlkə 
qocaMəmalik buraya gələndə bir əncam çəkək? 
- Nə əncam? 
- Zəhərdən-zaddan xörəyino bir çay qaşığı da olsa, qarışdırmayaq? 
- Bu çox ağ olar - deyə qoca Həlaku başını buladı. - Biz Qurana qəsəm 
qılmışıq, qan qarışdırıb qohum olmuşuq, vəssalam! 
- Bəs haçanacan bu oyunu gözləyək, haçanacan gözlərimizi döyə-döyə 
duraq? 
- Ta məqamınacan? - deyə Həlaku xan çal-cod bığlarını adətincə yenə də 
möhkəmcə eşdi. - Qoy Ərmağan xanım özü atasının qabağına çıxsın. Sən əsla 
qarışma. Hələ lazım gəlsə, öz qoca qayınatanın tərəfində dur. Bəli, bəli, Ərdaha 
xanı Məmalikin ehtiramını saxla! 
- Gərək ürəyindən gələ ki, qoca tülkünün ehtiramında dura biləsən də!.. 
- Ta məqamınacan! - deyə Həlaku xan dediyini təkrar edib oğlu Ərdahanı 
yaxşı-yaxşı başa saldı ki, daha baxyanı üzdən vurmaq olmaz. 
Yan-yörədə başqa-başqa xanlar marıqda durub, girəvə gözləyirlər. 
Bir tərpəniş oldumu alov qalxacaq, onda Məmalikin tərəfdarları çox olacaq, 
nəhayət it də gedəcək, ip də! 
- Məmalik mülkü Həlaku nəvələrinin qismətidir! - deyə əllidən artıq 
kəndin, obanın, əldən çıxacağını güman edən Ərdahan xan qana həris canavar 
kimi qulaqlarını şəklədi. - Fürsət fövtə vermək olmaz, ata! 
- Orası elədir, hələ mən Məmalik qızını sənə elçiləyəndən qabaq bütün 
bunların hamısını düşümnüşəm, oğul! 
Qızışıb, özündən çıxan Ərdahan dünyanı yorub-yortan atasının tapşırığına 
əməl etməyinə and içməyincə qoca xan oğlundan əl çəkmədi. O öz hiylələrini 
Ərdabanın beyninə yeritdiyinə inanandan sonra başa düşən böyük nəvələrini də 
ayrı dillə bişirib dedi ki, Məmalik baba buraya təşrif gətirəndə heç bir zarafata 
yol verməyin, onun ehtiramında əl-əl üstə dayanın. Ele edin ki, babanızın 
hüzıırunda naqabil söz, hərəkət olmasın!.. 
- Yəni heç nə deməyək? Deməyək Məmalik babaya niyə nənə almısan, 
bizə bildirməmisən? 
 
  
________________Milli Kitabxana________________ 
37 
 
- Heç vaxt!.. - Xan mətləbi başa düşən nəvələrini gözdən kcçirdi, onların 
məmaliklər yox, həlakular olduğunu dürüst təyin edincə, toxtadı. 
Həlaku xan gəlini yatan otağa girməsə də, qıraqdan onun qayğısına qaldı, 
şəxsən özü xəstə Ərmağanın xörək-çörəyində göz oldu, özünü abid kimi 
göstərib, Məmalik qızını şəkk-şübhədən çıxarmağa cəhd etdi. 
Hərarəti azalmayan Ərmağan atasının yolunu dörd gözlə gözlədi. O, dilinə 
bir tikə vuranda, birini vurmadı. Hikkələnən xanım çox. vaxt xörəyini soyudub 
geri qaytardı... 
Məmalik xan hələ də tərəddüd içində idi. O, qızının onu nə üçün çağırdığım 
da, nə üstündə xəstələndiyini də, nə deyəcəyini də əcəbcə bilirdi. Elə buna görə 
də qəsdən ayaq sürüyür, qızının sinəsinə vurduğu yaranın köhnəlməyini istəyirdi. 
O, istəyirdi ki, Ərmağanın hirsi, hikkəsi soyusun, qulaqları bu söz-sova alışsın, 
necə deyərlər, qızdırsın, titrəlmə keçirsin, qalxsın, qalxandan sonra yenə 
qızdırsın, yenə titrətmə keçirsin, zəifləsin, qəzanın qədəri ilə razılaşsın, atasının 
qərarını bilib daşa düşsün, kükrəyən sel sovuşsun. 
Axı, iyirmi il bundan əvvəl ərə gedən qızın atasının işinə nə dəxaləti? Qoca 
xan ləngiyib ayaq sürüyüncə, bir gün Məhtaban özü işə qa-rışdı, qocanı dilə 
tutub yeganə qızı barəsində onun daşa dönən ürəyinə rəhm salmağa çalışdı. 
Məhtaban istəmədi ki, ata ilə övladın arasında nifaq olsun, özü qızıl qəfəsə düşüb 
bədbəxt olduğu halda, onun üstündə başqası bədbəxt olsun. Ya azarlasın, ya da 
başına bir iş gəisin. 
- Bu müddət ərzində niyə bu qədər tərəddüd göstərirsiniz, xan? 
- Nə barədə, Məhtaban? 
- Belə görürəm ki, Ərmağan xanımın yazdığı naməni qəsdən cavabsız 
qoymaq istəyirsiniz... 
- Əgər Məhtaban xanım istesə, cavab yazıb, çapardan göndərə bilərəm! 
- Xeyr, xan! 
- Nə üçün, Məhtaban? 
- Çünki Ərmağan xanım sizin özünüzü gözləyir. 
- Əgər mən qəsdən getmək istəmirəmsə? 
- Haqqınız yoxdur, xan! 
- Yenə də Ərmağanı müdafiə edirsən, qız? 
  
  
________________Milli Kitabxana________________ 
38 
 
 
- Mən övladlıq haqqını müdafiə edirəm, xan! 
- Axı nə üstündə? 
- Onun üstündə ki, gərək mən bədbəxtə görə ata ilə qızının arasında 
ixtilaf olmasın! 
- Məmalik səni öz göz bəbəyi kimi istəyib, sevdiyi halda nə üçün bədbəxt 
olasan, qız?! 
- Xan, xöşbəxtlik heç də mənim düşdüyüm qızıl qəfəsdə deyildir! 
- Bəlkə mən səni buraxam öz yurd-yuvana uçasan! 
- Artıq o da gecdir, xan! 
- Niyə gecdir? 
- Mən hamiləyəm, ikicanlıyam, xan! 
- Onda mən xöşbəxtəm, Məhtaban!.. Qoy həlakular yanıb-yaxılsınlar! 
Qoy onlar Ərmağanı mənim üstümə qılınc kimi itiləməsinlər!.. 
İgid atamın ərvahına and içirəm ki, mən sənin üçün Şeyx Sənan olacağam, 
qız!.. Lazım gəlsə, qəsəmimi pozub Quranı yandıracağam, donuz otaracağam!.. 
- Siz Qafqaz səyahətini xatırlayırsınız, xan. Pəhləvan Məhəmməd 
oradan Ərdahaya dönəndə xeyli danışmışdı. 
- Bəli, mən sənin atan Məhəmməd söyləyən Sənan dağına çıxmışam. 
Orada demişəm ki, ilahi eşq ancaq belə olar!.. 
- Orada ilahi eşq qarşılıqlı olubdur, xan! 
- Deməli, biz ikimiz bir övladın valideyni olandan sonra siz mənə etibar 
etmirsiniz, mənim ilahi eşqimə inanmırsınız? 
- Siz mənim nikahımı cari etdirəndə nə üçün razılığımı almadınız, xan? 
- Mən sizin daxili tərəddüdünüzə xitam vermək istədim, Məhtaban! 
- Əgər, mənim sönük eşqim indi də tərəddüd içindədirsə? 
- Elə etmə ki, Məhtaban, ağır halında sənə yol göstərim. 
- Bismillah qabağımı kəsməsəydi, xan yolumu bağlaya bilməzdi! 
- Sən şəriətə asi kəsilmə, qız! Taleylə razılaş! Alicənab ol, həqiqi sevgini 
qiymətləndir. Axır mən necə qocalsam da, artıq sənin əsirinəm! 
- Mənim qoca xana tükənməz ehtiramım vardır! 
- Nə kimi ehtiram? 
- O ehtiram ki, qoca xan bətnimdə düyünlənən övladımın atasıdır, gözü 
yaşlı Məhtaban əlini uzadıb qocanın qar kimi dümağ saqqalını sığalladı. - Sən 
taleyin hökmünə bax! 
- Xudaya, mən nə xoşbəxtəm! 
  
  
________________Milli Kitabxana________________ 
39 
 
 
- Xudaya, mən necə də bədbəxtəm! 
Xan bu əsrarlı düyündən baş açmadı, aça da bilmədi. Axırda Məhtabanın 
təkidi müqabilində gədələrinə tapşırıq verib atlandı, ikinci gün başının on nəfər 
süvarisi ilə özünü həlakular imarətinə yetirdi. Həlaku xan da, oğlu Ərdahan da, 
nəvələr də xan dərbarında olan mötəbər şəxslər də Məmalikin pişvazına çıxdılar. 
Hətta Həlaku xan özü Məmalik xanın mindiyi atın cilovundan yapışıb, onun 
yəhərdən düşməsinə kömək etdi. Həlaku xan qoca Məmalikin gəlişinə son dərəcə 
sevinən adam kimi gözləri yaşara-yaşara qohumunun boynunu qucaqladı, ağ tük 
basmış solğun yanaqlarından öpdü. Həlaku xan təlim etdiyi kimi, Ərdahan xan 
qayınatasını, nəvələr də babalarını hərarətlə qarşıladılar. Nəinki Məmalik xana, 
onun süvarilərinə də həlakular xanədanında olmazın ehtiram göstərdilər. Həlaku 
qohumun qulağına əyilib mübarəkbadlıq da etdi. Hər iki xanın dodaqlarında bir-
birinə bənzəməyən təbəssüm göründü. Tez tələsik burmabuynuz qoç kəsildi, 
süfrədə bolluq olsun deyə, toğludan, əmlikdən də kəsilib buraya əlavə edildi. Bir 
an içində cəmdəklər soyuldu, şaqqalar yan-yana asıldı. Həlaku xanın 
aşpazxanasından Savalan dağının ətəklərinə doğru çalkeçir tüstülər ucaldı, 
Məmalik xanın öz qızını görməmək üçün tələsmədiyini görən çalbığ Həlaku 
səbir göstərdi. Üstündən xeyli keçəndən sonra təhəmmül etməyən Məmalik 
ayağa qalxdı, Həlaku da, Ərdahan da ayağa durdular. 
- Ərmağanı görmək istəyirəm, - deyə Məmalik Həlakuya üz tutunca 
Ərdahan öz kiçik oğlunu qabağa verdi. Məmalikin kiçik nəvəsi 
babasının əlindən tutub, onu anası yatan otağa keçirdi. Məmalik xan 
içəri girincə Ərmağan hıçqıra-hıçqıra ağladı. Məmalik nəvəsini otaqdan 
çıxarıb qapını bağladı: 
- Sənə nə olubdur, qız? 
- Yeganə qızının ürəyini oxlamısan, bivəfa ata! 
- Bəlkə sənin atanın bu dünya üzündə heç nəyə haqqı yoxdur? 
- Hər nəyə haqqı olsa da, müsünn və ixtiyar çağında qızın bunca xar 
etməyə, əğyar içində şəmatətdə qoymağa haqqı yoxdur! 
- Neyləmişəm ki? 
- Yetmişində özünə ərus gətiribsən! - Ənnağan rəxl-xabmm içində 
oturdu, döş-başının açıq olub-olmadığını vecinə almadı, atasına da 
Kürsü göstərib "əyləşib" demədi. Ata ilə qızın gözləri bir-birini 
düşməncəsinə süzdü. 
  
  
________________Milli Kitabxana________________ 
40 
 
 
- Yaxşı, buyur görək həlakular evinə atam təhqir etmək üçünmü 
çağırmısan? 
- Atam məni halakular evində daha artıq təhqir edibsə? 
- Nə babətdən atan səni təhqir edib, Ərmağan Həlaku? 
- Mən qəsdən özüm üçün Məmalik sicillisini saxlamışam! 
- Yaxşı, Məmalik sicillisi, buyurun, görək nə üçün namə göndərib qocanı 
hüzurunuza çağırıbsınız? 
- Məmalik sicillisi Ərmağan xanım öz qoca atasını hüzuruna çağırıbdır ki, 
ona əmr etsin ki, anası Sərəncamın, ulu xan nəslinə mənsub olan xanımın rəxt-
xabına soxulan Pəhləvan Məhəmmədin yetimçəsi Məhtabanı, babası yaşında 
qocanın başını tovlayan sehrkan bir göz 
qırpımında məmaliklər malikanəsindən rədd etsin!.. 
- Əgər qoca xan Pəhləvan Məhəmmədin yetim qızı Məhtabanı ilahi eşq 
ilə, Sənansayağı sevirsə? 
- Ola bilməz, əsla ola bilməz, xan! 
- Nə üçün ola bilməz, Ərmağan xanım! 
- Sənan bütün Ərəbistanı özünə güldürdüyü kimi, sən də külli İranı özünə 
güldürmək istəyirsən! 
- Əgər böyük Allah özü mənim ürəyimə sönməz eşq atəşini doldurubsa? 
- Sən cadulanmısan, qoca! 
- Mən Allahın əmri, peyğəmbərin şəriəti ilə Pəhləvan Məhəmmədin qızı 
Məhtabanın kəbinini kəsdirmişəm, onunla izdivaca daxil 
olmuşam! 
- Deməli, şərən kəbin də kəsdirmisən? 
- Bəli, mən böyük Xudanın qabağında nə İnamımı, nə də imanını dana 
bilmərəm! 
- Deməli, qoca Məmalik fərzəndi zükür-vəliəhd iştiyaqına düşübdür? 
- Tək Tanrının iradəsi ilə düşübdür, bəli! 
- Tək Tanrının İradəsi ilə qoca başını itiribdir! 
- Əgər qoca öz başını itirməyibsə? 
- Qoca başını hökmən itiribdir! 
- Nə üçün hökmən, Ərmağan xanım? 
- Yetmiş yaşına dolan, əpriyən qocadan fərzənd ola bilməz!.. Nə ünas, nə 
zükür! 
- Əgər ulu Tanrı özü indidən qoca xana övlad müjdəsi verirsə? 
 
 
  
________________Milli Kitabxana________________ 
41 
 
 
- İlahi, mənim atam divanədir! - deyə döşü-başı açıq Ərmağan xanım 
əllərini yuxarı qaldırdı. - İlahi, sən aqibətindən saxla! İlahi, bu qoca öz doğma 
nəvələrindən birisini aparıb ağ-açıq özünə varis edib bunca xəcalət girdabına 
düşməyə bilməzdimi, Xudaya, sən bizi düşmən şəmatətindən, əğyar tənəsindən, 
yaman dildən hifz elə! 
- Daha qurtardınmı duanı, qız? 
- Duam qurtarsam da sinəmdə yanan sözlərimi qurtarmadım, xan! 
- Onda sinəndə yanan sözlərini də qurtar, qız! 
- Sözlərim budur ki, quru yerdən özünə süni varis düzəltmə, ata! 
- Necə quru yerdən sünai varis, qız? 
- Mən Məmalikə indidən dedim, bir də məqamında deyərəm. - Ərmağan 
kinli gözləri ilə dəlicəsinə atasını süzdü, dönüb yorğanına büküldü, onun 
hönkürtüsü otağı başina götürdü. 
Qapı ağzında pusquda dayanan Həlaku xan oğlu Ərdahanı dirslədi, onlar 
ayaqlarının ucunda geri çəkildilər. Özünü heç nə eşitməmiş, bilməmiş kimi 
göstərən qoca Həlaku qohumunun şərəfinə açdırdığı təam süfrəsinin 
hazırlanması üçün uca səslə sərəncam verdi. Ancaq içəridən qəzəbli çıxan qoca 
Məmalik süfrəya meyl etmədən öz nəvələri ilə görüşüb, qohumları ilə 
salamlaşmadan gədələrinin üstünə qışqırıb atları çəkdirdi, heç bir köməkçi 
gözləmədən atının belinə qalxıb, həlakular imarətini tərk etdi. Həlaku xan pörtüb 
tərləyən oğlu Ərdahana müraciətlə: 
- Atası bilər, bir də qızı! - deyə ilan başına oxşayan şəhadət barmağını 
qaldırdı. - Bizə heçcə cürə dəxli yoxdur!.. 
 
7 
 
Daşlı yolda dördəm gedən qığılcım qoparan nal səslərindən səksənən 
Ərmağan öz rəxt-xabından dik atıldı, balaca pəncərənin qabağında müztərib 
dayanıb toz burulğanında gedən atasını, onun dövrəsindəki silahlı süvariləri 
güclə gördü... Deməli, qoca Məmalik qızı Ərmağanın iynəli sözlərini 
udmamışdı. Deməli, o, dədə-baba düşməni həlakular evində sınmağını 
istəməmişdi... Qızı gəlin olan, dörd nəvəsi oynaşan imarət qoca Məmalikə 
pusquda durub, girəvə gözləyən düşmən səngəri kimi görünmüşdü. Məmalikə 
görə düşmən səngərində dayanmaq olmazdı! Ona öz səngəri, öz istehkamı 
gərəkdi... 
  
  
________________Milli Kitabxana________________ 
42 
 
 
Onların münasibətləri bu məqama çatınca, qoca yeganə qızından da biryolluq 
əlini üzürdü. Axır yeganə qızı qocanı dinləmir, onun dərdinə qalmır, əksinə, 
atasının mənliyini düşmən malikanəsində təhqir edib: "özünə süni, qondarma 
varis düzəldirsən" - deyə onu ana bətnində nəşv-nüma tapan övladını şübhə 
altına alırdı. Qoca Məmalikə görə indi bir Allah özü onu sındırmamalı, onun 
mülkünü, əmlakını düşmən həlakulara qismət etməməli, Pəhləvan Məhəmmədin 
yetimçəsindən ona öz varisini, mütləq oğlan varisini verməlidir!.. Yoxsa 
Məmalikin gözündə Allah ədalətsiz olar. Fürsəti fövtə verən, yuxudan gec ayılan 
Məmalikin sümükləri qəbirdə od tutub çırtaçırt yanar, tüstüsü də Savalana doğru 
dumanlanar... 
Məmalik üçün mətləb aydın idi. Ancaq Ərmağan üçün qocanın yeni sevgisi 
yersiz görünən izafi pərdə idi. Ərmağana elə gəlirdi ki, atasının vücudunda od-
atəş deyil, heç cüzi qığılcım da yoxdur. Qocanın ürəyində eşq-məhəbbətdən iz də 
qalmamışdır! Atasında hər nə od vardısa, hamısı sönmüşdür, hər nə vardısa, 
Sərəncam xanımın dəfni ilə məzara getmişdir! Ərmağanın nəzərində yetmiş 
yaşında qocada nə sevgi, nə eşq-məhəbbət? Bunların hamısı ondan ötrüdür ki, 
qoca xan Ərmağan xanımı da, onun həlakular sicillisi daşıyan oğul övladlarını da 
Məmalik mülk-əmvalından binəsib, bibəhrə eləsin, Pəhləvan Məhəmmədin 
yetirməsindən də olsa, özünə varis düzəldib, Məmalik mülk-malikanəsinə oyuq 
qoysun!.. 
Ərmağan xanım balaca pəncərədən yol uzunu burulan toza baxır, atasının elə 
bu toz içində də itib-batıb, bu dünyadan getməsini istəyirdi. Üstəlik, qocanın 
indiyə qədər də itib-batıb getməməsinə təəssüf edir, əlini dizinə döyürdü... Əgər 
qoca Məmalik vaxtında ölüb getsəydi, eybini də özü ilə aparardı. 
Ərmağan hiddətlənir, mırıldanırdı. 
Ərmağan toz içində uzaqlaşan süvarilər baxdıqca daha artıq oyalanırdı: 
"Bir gör mehmannəvazlıq göstərib özünü xahan kimi gözə soxan çalbığ 
Həlaku məqamı çatanda mənim üstümə necə şəmatətlər yağdıracaq. Qoca 
Mamalikin səfil anadan təvəllüd tapan vaxtsız varisinə necə güləcək, üstəlik 
məni, öz gəlinini gözükölgəli edib, getdikcə günümü göy əskiyə düyəcəkdir! 
Yəqin Həlaku oğlu Ərdahan da artıq sir-sifəti qırışan Ərmağanın üstünə növrəstə 
qız gətirib istehza ilə deyəcəkdir: "Sənin atanın əkdiyini biçirik!". 
  
  
________________Milli Kitabxana________________ 
43 
 
 
Ərmağan yetim qalan yeddi yaşlı qız kimi hər iki əlini üryan sinəsinə 
çarpazladı: 
"Bu yandan da elim carda, o yandan da. Bu Həlaku balalarına gəlincə, 
oğullarım da olsa iplərinin üstünə odun yığmaq xam xəyaldır!". 
Qızdırmasını vecinə almayan Ərmağan xanım geyinməyə başladı, yıxılıb 
yatmağı, yetim kimi boynu buruq dayanmağı yersiz saydı. İndi Ərmağan hər iki 
tərəflə vuruşmağa hazır idi! Burada həlakularla, orada məmaliklərlə. Ərmağana 
görə Pəhləvan Məhəmmədin yetimçəsi də artıq Məmalik idi!.. Deməli, Ərmağan 
xanım iki cəbhəyə qarşı tək-tənha vuruşmalı idi. Deyəsən, Ərmağan üçün iki 
tərəfin də əmlak-əmvalım caynağına keçirmək, oğlunun ikisinə Həlaku əmlak-
əmvalını vermək, o biri ikisinə də Məmalik əmlak-əmvalını vermək, nəticədə 
vahid Ərmağan xanlığı düzəltmək gərək idi: Ərmağanilər!.. Ola bilməzdimi?.. 
Qadın sicillisi yaramazdımı?.. OLmazdısa, Ərmağan xanım özü başqa bir erkək 
sicillisi düzəldə bilməzdİmi? 
Ərmağan xanımın toz burulğanına baxa-baxa dumanlanan beyni ayazıyırdı... 
Birinci növbədə onun qarşısında bir düşmən dayanırdı. -O da Allahın qocaya 
müjdə verdiyi, Pəhləvan Məhəmmədin yetimçəsinin bətnində nəşv-nüma 
tapmaqda olan kiçicik vücud idi! Əgər bu kiçicik, vücud qocanın dilədiyi kimi 
oğlan deyil, qız olsa, onda necə?.. Ərmağan onu bacılığa qəbul edərmi? Əsla! Nə 
oğlan, nə də qız! Yox, əprimiş qocadan, heç bir övlad ola bilməz, oğlan varisi 
deyil, qız varisi də olsa, heç zaman Həlaku xanın indi susan, məqamı çatanda isə 
açılan ağzını yummaq olmaz!.. 
Həlaku xan da, oğlu Ərdahan da, Ərmağanın gözü su içmədiyi böyük oğlu 
Ərşad da, o qaradinməz oğlu Gürşad da, bəlkə xırdaların ikisi də qoca 
Məmalikdən söz salıb gülüşəcəklər, çalbığ babanın ürəyindən xəbər verir kimi, 
şaqqanaq çəkəcəklər. 
Belə olan surətdə Ərmağan xanım Məmalik qızı olduğunu unudub dədə-baba 
düşmənləri sayılan həlakulara qarışacaqdımı? O, həlakuların istehzah hərəkət və 
söhbətlərini görməzliyə, eşitməməzliyə qoya biləcəkdimi?.. 
Məmalik qızı Ərmağan xanım getdikcə yaman tutulur, dəmir barmaqlıq 
arasına salınan dişi canavar kimi dişlərini bir-birinə sürtürdü. O öz sabahı üçün 
həyəcan keçirirdi. Sabah ona daha tufanlı, çovğunlu, qasırğalı, fırtınalı 
görünürdü!.. Ona elə gəlirdi ki, nə Həlaku, nə da Məmalikdi. Əli hər iki tərəfdən 
üzülüb, havadan asılı qalıbdır. Nə 
 
  
________________Milli Kitabxana________________ 
44 
 
 
məmalikləri istehzaya qoyan holakulara qarışa bilir, nə də dörd oğlumı, burada 
qoyub Memalik tərəfdən yapışa bilirdi. 
Deməli, indidən vaxt-vədəni itirmədən öz qılıncmı itiləmək, elə zəhər suyuna 
çəkdirmək gərəkdir ki, kimə toxunsa, çürütsün, qəhr etsin!.. 
Ərmağanın qızaran gözlori genişlənir. Allahın müjdə vcrdiyi qar-daşınamı, 
bacısmamı - Pəhləvan Məhəmmədin qızı Məhtabanın bədənində düyünlənən 
düyünü görürdü. "Bax birinci düşmən bu vələdüzzinadır! Budur burada məni 
dilə-dişə salan. Budur orada məni, mənim övladlarımı əmlak-əmval 
vərəsəliyindən məhrum edən! Düşmən - günüdür!.. O günüdür ki, Sərəncamın 
rəxti-xabına soxulmuşdur! Anamın ruhunu təhqir etmişdir. Bax, gör mərhum 
Sərəncamın müztərib ruhu necə də mənə yazıq-yazıq baxıb deyir: 
- "Niyə sən öz atanı başlı-başına qoyurdun? Niyə sən evlənmək iştiyaqına 
düşən atanı abırlı bir tərəfa yönəltmirdin, niyə öz vaxtında xalaqızılarının birini 
xanəmizə gətirmirdin ki, belə bədnamçılıq olmaya?! İndi bax gör, mənim tör-
töküntümlə böyüyən, tikəmlə-təamımla boynunu yoğunladıb pəhləvanlıq eləyən 
Məhəmmədin yetimçəsi barigahımızda necə tovuz kimi sallana-sallana 
xanımlığa başlayıb? Buna nə deyərlər qız? Məni çərəldib öldürən atanın adını 
indi nə çağırmaq olar? Külli İranda hansı xan bu qədər üfunətli lehməyə, 
rüsvayçılıq bataqlığına düşübdür?". 
Sanki ana ağlayırdı. Bala isə doğrudan da gözlərindən yaş tökürdü. Ərmağan 
üşüdüyünə görə çiyinlərinə atdığı zərli çarqatının ucu ilə gözlərini silirdi. O, 
boğuq-boğuq ağlayır, kinindən ovunmaq bilmirdi. 
Heç kəs də içəri girmir, onu ovundurmaq istəmirdi. Elə bil ki, bu imarətin 
içində də bəri başdan iki cəbhə açılmışdı - birində həlakular durmuşdu, birində 
də Ərmağan tək-tənha dayanmışdı. 
Ərmağan xanım, özlüyündə hansı yanı hər necə asıb-kəssə də yenə də zar-zar 
ağlayır, çırpınırdı. O, indi bir də təzədən qayıdıb yerinə girsinmi, yaxud göz 
yaşlarını silib dədə-baba düşmənləri halakuların qabağına çıxsınmı? Heç düşmən 
qabağına gözü yaşlı çıxmaq olar? Bəs necə olsun? Axı, niyə Ərmağan qız 
doğulurdu ki, ata evindən də köçürüləydi! Özü də axund-üləmanın araya girməsi 
ilə, əslində əntər Həlakunun qurğusu ilə, Quran qəsəmi ilə Ərmağan köhnə dədə-
baba düşməni həlakular evinə gəlin gəlibdir. İndi də onun uşaqlarından heç biri - 
nə davakar Ərşad, nə də qaradinməz Gürşad onun 
  
  
________________Milli Kitabxana________________ 
45 
 
 
yanına qodom qoymurlar, Bəs kiçiklər necə? Görünür, kiçikləri də Həlaku o biri 
yana ötürüb ki, analarının yanına girib, onu ovundurmasınlar. Qoy dədə-baba 
düşməni məmaliklər qızının bağrı çatlasın! Əgər bu Ərmağan özü ilə məmaliklər 
mülkünü dartıb gətirməyəcəkdisə, daha onun bu xanımanda olmağının nə 
lüzumu? 
Ömrü uzunu usta tərpənən çalbığ Həlaku indi də ayrı bir ustalıqla Ərmağanı 
qoca atasının üstünə yönəltmək istəyirdi. Həlaku xan Məmalik deyən müjdədən 
hələ xəbərdar olmasa da bilirdi ki, yetmiş yaşlı qocanın evlənməkdən məqsədi 
nədir. Həm də Həlaku yaxşısını bilirdi ki, cüzi ehtiyatsızlıq edib, Ərmağana 
toxunan bir söz desə, gəlin mütləq hürküb gedər, öz atası ilə birləşər, bəlkə də 
Pəhləvan Məhəmmədin qızından doğulan varisə ürək yandırar. 
"Qoy biz zahirən bitərəf qalaq!" -deyə Həlaku bu düyünün ancaq Ərmağanın 
öz əli ilə açılmasını istəyirdi. Əlbəttə, düyün bir deyildi, düyün-düyünə 
calanmışdı. Həddi-zatında düyünlər calana-calana, dəmirə dönə-dönə qılınc kimi 
itilənir. Ərmağanın əlində getdikcə zəhərli gürzəyə dönür, indidən Məhtabanın 
bigünah balasının, qaranlıqda qorunan kiçicik xilqətin üstünə yönəlirdi. 
Məhtaban görməsə də, bilməsə də Ərmağanın məktubundan, atatıın, qızına 
olan münasibətindən vəziyyətin gərginliyini duyub, görməyə başlayırdı. O özü 
də Qurana qəsəm etməklə, bismillah barısını aşa bilməməklə özünü düyünə 
salmışdı. Bu düyün haçan, necə açılacaqdır?! 
Məhtaban ildə bir neçə dəfə atası evinə qonaq gələn, əndərunu biruna, birunu 
əndəruna qatıb-qarışdıran Ərmağanı təsəvvürünə gətirdiyi kimi, kin-küdurətə 
dolan Ərmağan da bənizi saralan, geyindiyi xanım libası əynindən torba kimi 
sallanan, övlad gözlayən Məhtabanı təsəvvürünə gətirirdi. Bu anda iki nəzər 
sanki bir-birini süzürdü. 
Deyəsən Məhtabanın əzəlki gözəlliyi də, cəsarəti də azalırdı. Onun 
gözlərində qorxaqlıq, acizlik, yazıqlıq, hələ ümidsizlik də sezilirdi. Deməli, 
quduzlaşan Ərmağan dişi canavar kimi qəsdinə dolduğu qurbanını parçalaya, 
təkcə ətini yox, onun sür-sümüklərini də gəmirə bilər! Ərmağan sanki qovula-
qovula yorulan, gözlərindən qanlı yaş axıdan ceyran üstünə atılırdı! 
Ərmağan anası Sərəncamın hikkəsi ilə yad günü üstünə cumurdu. Sanki 
burada, xan İmarətində heç bir haqqı-hüququ olmayan bir gününün gözlərini 
çıxarıb, onun öz ovcuna qoyurdu. Sanki Ərmağan bu gününü saçlayıb sürüyür, 
oyulub yerə tökülən gözlərini də tapdalayırdı: 
  
  
________________Milli Kitabxana________________ 
46 
 
 
- Rədd ol burdan öz cəhənnəminə, goruna, səfil! - deyən ana-balanın səsi 
Məhtabanın qulaqlarında bir-birinə qarışırdı: - Rədd ol, çəkil get, xan 
xanəsindən!.. Get daha bizim gözümüz sənin kimi bihəyanı görməsin!.. Get, 
möhkəm bir qəzil çatı götür. Özünü Savalan palıdlarının birindən as! Sən hara, 
Sərəncam xanımın xallı-xalçalı imarəti, bərli-bəzəkli rəxti-xabı hara? Sən hansı 
hədd ilə xanımın libasını utanmaz-utanmaz öz əyninə geyibsən?! Sən cadusan, 
sən iblissən, sən şeytansan! Sən haradan gəlib Pəhləvan Məhəmməd qızının adı 
ilə buraya soxulubsan? Bəlkə sən heç Pəhləvan Məhəmmədin qızı da deyilsən?! 
Axı, o, əncümən də olsa, qeyrətli kişi idi. Bəlkə sən xan evinə dürtülüb, varis 
doğmaq istəyən cadugərsən, sehrkarsan?! 
- Mən Pəhləvan Məhəmmədin qızıyam, nə cadugər, nə də sehrkaram! 
- Əsla biz inana bilmərik ki, Pəhləvan Məhəmmədin qızı belə, nankorluq, 
nanəciblik edib, hədd-hüdudunu aşsın! 
- Mən Pəhləvan Məhəmmədin doğma qızıyam, xanımlar! - deyə 
vahiməyə düşən Məhtaban üstünə hücum çəkən ana-baladan özünü qorumağa 
çalışırdı. - Məni bura Qurana qəsəm qılmaq vədim dartıb gətiribdir! 
- Nə Qurana qəsəm qılmaq? 
- Bəli xan neçə ay əvvəl aylı bir gecədə bizə gəlmişdi. 
- Qoca xan aylı, ya qaranlıq gecədə sizə necə gələ bilərdi? Sən cadusan, 
hamısını özün quraşdırıb düzəldibsən? Biz cadugər sehrkardan doğulan haram 
övladın halal xanəmizdə gəzməyinə, hələ dönüb varis, vəliəhd olmağına dözə 
bilmərik! Biz bütün İran axund-üləmasını çağırıb bura tökərik! 
- Elə İran axund-üləmasını özü bizim kəbinimizi kəsibdir, heç mənim 
razıməndliyimi də almayıbdır! 
- Bu yalandır, quru, qara böhtandır! Bu sehrlə sən lap müctəhidin də 
başım tovlayıb, ağlını oğurlaya bilərsən! 
- Mən heç kəsi tovlamamışam, ağlını oğurlamamışam, xanımlar! Əksinə, 
mənim ürəyim oğurlanıbdır! 
- Ürəyim, ürəyim!.. Səndə ürək nə gəzir, Savalandan enən səfilsehrkar?! 
- Mən dönə-dönə iqrar edirəm, nə sehrkar, nə də səfiləm! Mən 
bədbəxtəm, Elə bədbəxtəm ki... 
  
  
________________Milli Kitabxana________________ 
47 
 
 
Xəyalında rəqiblərilə deyinən Məhtaban doğrudan da ağlayırdı. Qoca ərinin 
yolunu gözləyən qız amansız ana-balanın hücumlarına məruz qalmış kimi iztirab 
keçirirdi. İndi Məhtaban dəmir məngənə arasına alman günahkar kimi sıxılırdı... 
Sərəncam xanımın həyulaya çevrilən kölgəsi, hücuma keçən Ərmağanın köz 
kimi yanan qanlı sifəti Məhtabam boğazlayıb təngnəfəs edirdi. Xan imarətində 
Məhtabana hava çatmırdı... O, bətnindəki övlad düyününü açmaq, ağır yükdən 
yapışmaqla bətnindəki düyünü dağıtmaq məqamına çatırdısa, analıq hissi onun 
qabağını kəsir, aman vermirdi. O, övladının əlindən yapışıb başqa xanlıqları 
dolaşmalı, palaz-paltar yumaqla uşağını saxlamalı olsa da, özünü analıq 
istəyindən məhrum edə bilmirdi... 
Ərmağan xanım otağın içində vurnuxanda Həlaku babasının gözündən güclə 
yayman, nə vaxtdan bəri qəzəbə dolan Ərşad anasınm yatdığı otağın qapısını 
çəkməsinin burnu ilə açıb içəri girdi: 
- Gördün də, Ərmağan xanım, neçə saat əvvəl nə boyda ehtiramı yerə 
çırpıb, müsəlləh gədələrini də götürüb buranı tərk edən bişərəf qocanın nadan 
oyununu? 
- O sənin babandır, biədəb! 
- Mən o biədəb qocanı kürəyindən odlu fişənglə nişan alardım! 
- Bəs niyə nişan almadın, dərisinə sığmayan Ərşad Həlaku? 
- Çünki Həlaku babam mane oldu. Mən atlanıb qocanın ardınca qoşmaq 
istədim. Ancaq kişi dedi ki, qonağı nə qapıda, nə də yolda atmazlar! 
 
- Sən doğma babanın qatili olub, ona əl qaldırmaq istəyirdin, 
nəməkbəharam? 
- Elə baş töhməti babaya əl qaldırmaq da azdır!.. Onu atının quyruğuna 
bağlayıb meyitini evinə sürütdürmək gərəkdi! 
Ərmağan xanım hiddətlə irəli durub oğlu Ərşadın qabağında dayandı: 
- Səndə bu ədavət haradandır, Məmalik babasının duz-çörəyini tapdayan 
gədə? 
- Hər nə olsa da biz həlakular heç kəsinadan hərəkətini udan deyilik! 
- Sən nə yaman cilov gəmirirsən, yumurtadan təzə çıxan, babasının pulu 
ilə geyinib-keçinən qotazlı! 
- Mən yumurtadan təzə çıxan qotazlı deyiləm! 
  
  
________________Milli Kitabxana________________ 
48 
 
 
- Bəs nəsən? 
- Qüdrətli Qacar horbiyyə dənişgədəsinin zabiti! 
- Səni ora indi buradan acıq edib gcdon bədbəxt baban qəbul etdiribdir! 
- Mən Tehranda telim alan Qacar zabitləri sırasında Həlaku 
sicillisindənam! 
- Onda mən də Ərdaha xanlığında Məmalik sicillisindənəm! - Ərmağan 
xanım oğlunun üzünə tutarlı bir şillə çəkdi. - Biədəb həlakular! 
Siz heç vaxt bizim məmaliklərin daxili işlərinə müdaxilə etməyin!.. 
 
8 
 
Qızı Ərmağanın evindən tündməcaz dönən Məmalik xanın qaşqabağı 
Məhtabanın  təsəvvürə gətirdiklərinin, duyub düşündüklərinin çoxunu təsdiq 
edirdi. Məhtaban nə qədər nəcib hərəkət edib, xanı öz qızının yanına yollamaqda 
alicənab iş görmüşdüsə, Ərmağan bir o 
qədər nanəciblik eləmişdi. 
Məmalik xanın pirani gülçüyə qarşı rəftarı dəyişmişdi. Xan addımbaşı pirani 
gülçünün üstünə qışqırıb: "Güllərə pis baxırsan, səni qovacağam!" deyə onu 
təhqir edirdi. Guya xanın gecikən izdivacına gülçü qoca günahkarmış!.. 
Guyapirani gülçü, qocaxanı vaxtında ayıltmayıbdır, yaşca özündən kiçik olan 
Məmalikə ağsaqqallıq etməyibdir, onun başına ağıl qoyub, deməyib ki, 
"Pəhləvan Məhəmmədin yetimçəsidir, indi ki, gətirmisən, beş-üç günlüyə 
xidmətində saxla, gecənin bir aləmində qolundan tut, at bayıra!..". 
Üstündən neçə gün keçsə də, Məmalik xanın qəzəbi gərəsən niyə 
soyumurdu? Niyə Məmalik xan əndərunun qulluqçu-qaravaşına söyüş 
yağdırırdı? Hansı acığa-ədavətə görə isə o, mübaşirlərini, məmurlarını 
silahlandırıb kəndlərə göndərir, neçə ildən bəri tökülüb qalan vergiləri, böhrələri 
yığdırırdı. Nə vaxtdan mum kimi yumşalan, Məhtabanın eşqinə giriftar olan, saç-
saqqalı nurani görkəm alan Məmalik bunca təbəddülata uğrayıb başqalaşmışdı?! 
Qoca xanın bu hərəkətləri Məhtabana əsrarlı görünürdü. Sanki söyülən də, 
təhqirlərə moruz qalan da Məhtaban idi. Xan, şəxsən Məhtabana güldən ağır bir 
söz deməsə də, bəzən əzəlki rəftarına qayıdıb Məhtabanın qumral saçlarını 
tumarlasa da, onun halından əhval tutsa da, Məhtaban yenə də kədərli idi. 
Məhtabana elə gəlirdi ki, Məmalik 
  
  
________________Milli Kitabxana________________ 
49 
 
 
xan üzə açılışıb ona bir söz deməsə də, qoca xanda olan bu təbəddülata səbəb 
ancaq və ancaq Məhtabandır! Əgər bu izdivac olmasaydı. Ərmağan xanım 
atasını hüzuruna çağırmaz, xan həlakular evindən qəzəbli dönüb qılıncını əlinə 
almazdı. Əgər Məhtabanın övladı sağsalamat təvəllüd tapsa, özü də xanın arzu 
etdiyi kimi oğlan olsa, böyüyüb qocanın yerində varis, vəliəhd qalsa, deməli o da 
atasının yolu ilə gedəcək, yenə də bu hasarın o biri yanında ah-nalə ərşə bülənd 
olacaqdır!.. Onda bəlkə xandan sonra uzun ömür sürən Məhtaban özü də 
Sərəncam xanım kimi bədrəftar və əzazil olacaqdır?! 
Məhtaban fikirdən-fikrə düşür, öz-özünə əylənib deyirdi: 
- "Mənim oğlum gərək adil olsun, tamam-kamal adil! Yoxsulları ağır 
vergilərdən xilas etsin! Kəndlərdə camilər tikdirsin, öz tikəsini bismillahla kəsib, 
süfrəsini əlhəmdüllahla yığışdırsın! Olmasın varlı xan, olsun ortabab xan! Qoy 
mənim xan balam rəhmli olsun, özü də Məhəmməd babası kimi şücaətli olsun! 
Cır-çolpa xan balalarından cəsarətli olsun! Lap Ərmağanın uşaqlarından bir boy 
uca olsun! Daha Ərmağanın zabitlik dərsi alan oğlu Ərşad kimi obada it döyən, 
başıaçıq gəzib rəiyyətə öcəşən, arvad-uşağa nalayiq söz deyən, küçələrdə atım 
dördnala çapıb, adam basan olmasın!". 
Məhtaban öz mühakimələrində bəzən lap irəli gedirdi: "Adı nə olmalıdır, bu 
tifilin?.. Xan razı olsaydı, tifılin adını Məhəmməd qoyardıq. Axır mənim atam da 
bivarisdir! Ancaq Pəhləvan Məhəmməd varis axtarmadı, axır varis onun hansı 
əmval-əmlakına sahib olacaqdır? Ömrünün axırında Təbriz əncümənçilərinə 
qoşulan, əlinə silah götürüb Qacara qarşı aparılan döyüşlərdə şəhid olan 
Pəhləvan Məhəmməd kaş öz yurdunda Məhtaban adlı qızını da heç qoymayaydı! 
Onda bikəs, bipənah qızı belə müşkülə də düşməzdi! Axı, Məhəmmədin nəyinə 
gərəkmiş Məhtaban kimi başı qovğalı qız?!". 
Məhtabanın oğlu olsa, yəqin ki, ondan soruşan da olmazdı ki, uşağın adını nə 
qoyaq, bu ad sənin xoşuna gəlir, gəlmir, razısan, ya narazısan? Necə ki kəbin 
kəsdirəndə Məhtabandan rəy soruşan olnıadı. Hələ bəlkə uşağın tərbiyəsi fədai 
qızına yox, bir mötəbər dayəyə tapşırılacaqdı. "İlahi, bəlkə sən məni də, 
bətnimdəki balamı da təvəllüd zamanı həlak edəsən? - deyə Məhtaban haldan-
hala düşür, hərarətdən uçunmaya keçirdi. - Bəlkə elə bizi həlak etsən yaxşıdır ki, 
ikimiz də biryolluq xan sərdabasına yox, başı daşsız, ayağı nişansız qəbiristana 
gedək, orada itib-bataq!". 
  
  
________________Milli Kitabxana________________ 
50 
 
 
Məhtaban özimü xan sarayında deyil, zülmət zindanda sayırdı. Nə xanın üzü 
əzəlki kimi ona güləş görünür, nə də bu ev-eşik onun ürəyinə əzəlki kimi 
yapışırdı. Gün ötüb, həftə keçib, ay dolandıqca Məhtabanı daha artıq xof basırdı. 
O, hansı qaranlıq guşəyə qədəm qoyurdusa, "bismillah" deyirdi. "Bismillah" 
Məhtabanın dilindən düşmürdü. Məmalik xan isə Məhtabanı gözdən qaçırmırdı. 
- Qız sən nə bismillahın quyruğundan tutubsan? 
- Xan, xofa düşürəm! 
- Xan- evində, hasar içində, keşikçilər qoyduğum vaxtda bu kaşanədə nədən 
çəkinirsən? 
- Hər şeydən qabaq sənin zəhmli qaş-qabağından! 
- Qız, mən rəiyyətin, rəncbərin, qıılluqçu-qaravaşın, veyl gülçünün üstünə 
acıqlanıramsa, bunun sənə nə dəxli? 
-  Elə bil hamının əvəzində xan mənə acıqlanır, mənə qəzəblənir!.. 
- Axı, sən xan hərəmi ola-ola təzədən niyə rəiyyətliyə qayıdıb hər 
cövri-cəfanı üstünə götürmək istəyirsən? 
- Heç özüm də bilmirəm, xan! 
- Bəlkə səni qara basır, qız? 
- Bəli, xan, halım çox pərişandır! 
- Bəlkə axundu çağırım sənə dua yazsın? 
- Hansı axundu? 
- Elə lap bizim kəbinimizi kəsən axundu! 
Burulğandan-burulğana düşən Məhtaban birdən-birə yumşalıb rəhmə gələn, 
gözlərində əzəlki eşq işıltıları görünən xana sığınıb, qaç-qova düşən adam kimi 
ağır-ağır nəfəs aldı, xanın qəzəbi soyudu, hamilə ananın halına yandı: 
- Qız, istəyirsən ki, rəiyyət-rəncbərə, qul-qaravaşa qarşı öz qara-qışqırığımı 
yığışdırım? 
- Yığışdırsan, qulun ollam, xan! 
- Qız, mən səni bura nə qul, nə də kəniz gətirmişəm,. - xanın saç-saqqalı 
müztərib Məhtabana yenə də əzəlki kimi nurani göründü. 
- Mən bilirəm ki, bizim izdivacımızı sübut edən qalın kağız, bismillahla 
başlanan əqdnamə sandıqçadadır! 
- Bax, onu möhkəm saxla qız! 
- Görək hələ Ənnağan xanım bizə nə buyuracaqdır?! 
- Ərmağan xanımın buyurduqları ancaq həlakular üçündür! 
- Ərmağan sənin doğma qızındır, xan! 
  
  
________________Milli Kitabxana________________ 
51 
 
 
- Doğma qız düşmən yanında öz qoca atasının ehtiramını saxlamalıdır! 
- Xan, bütün qovğa və cəncəl mənim üstümdədir! 
- Bütün qovğa və cəncəl vərəsəlik üstündədir, qız! 
- Nə olar, Məmalik mülkünün yarısını Ərmağana verəndə? 
- Həlakulara? 
- Nə üçün halakulara, öz nəvələrinizə! 
- Bəs o biri yarısı? 
- O biri yarısı öz sərəncamınızda qalsın! 
- Bəs mənim sərəncamım işləməyəndən sonra kimə qalsın? 
- O Xuda təyin edən bir qismətdir! 
- Yox, Məhtaban xanım, əsla yox!.. Mənim öz varisim, öz vəliəhdim 
olacaqdır! - Yumşalan xanın sifətində bir an qəzəb alovları gəzindi. 
- Özü də mütləq olacaqdır! Adını da Məmalik qoyacağam!.. 
- Axı adətə görə sağ adamın adını uşağa qoymazlar, xan!.. 
- Ancaq dədə-baba düşmənim həlakuların acığına! O nanəcib sicillinin 
acığına! Qoy bütün həlakular da, Ərmağan da, çalbığ babasına çəkən Ərşad 
Həlaku da o, nəməkbəharam da görsün ki, xudanın qüdrəti ilə məmaliklərin 
tüstüsünü Savalana ucaldan vardır! 
Qəzəblənmiş Məmalik xanın səsi dəyişdikcə Məhtaban da haldan-hala, 
təbdən-təbə düşürdü. Bəzən o bilmirdi ki, öz düşündüyü kimi bədbəxtdir, ya 
qoca ərinin söylədiyi kimi xoşbəxt?! Əgər qocanın söylədiyi kimi xoşbəxtsə, 
niyə bəs ürəyi açılmır?.. Hətta axund yazan qıyqacı duanı alt köynəyinə tikəndon 
sonra da yenə xof-qaraltı üstündən çəkilib getmir. Yenə Sərəncam xanımın 
eybəcər kölgəsi ondan aralanmır. Ərmağan xanımın köz kimi qızaran gözləri 
ondan üzülmür. Yenə ana-bala birləşib Məhtabanın üstünə düşürlər. Onlar 
qaranlıqda deyil, işıqda da Məhtabandan əl çəkmirlər. Məhtaban hərdən istəyirdi 
ki, pirani gülçünün komasına getsin, dərdini ona açsın, ya xan əndərunda 
olmayanda onu öz yanına çağırsın. Ancaq Məhtaban belə bir addım atmağa cürət 
etmirdi. Axı, Məmalik xanın pirani gülçüyə qarşı qəzəbi soyumurdu. İndi qoca 
Məhtabana aşpazxanadan xörək-çörək də daşımırdı. 
Məmalik xanın qoyduğu qaydaya görə Məhtaban nə əndərun, nə də birun 
qulluqçu-qaravaşı ilə heç bir əlaqə saxlamamalı, kəlmə kəsməməli idi. Cana 
doymuş Məhtaban bir gün cəsarətə gəlib xandan soruşdu: 
- Xan nə mənzurla məni pünhan saxlayırsınız? 
  
  
________________Milli Kitabxana________________ 
52 
 
 
- Çünki, qız, xan qul-qaravaşı çox söz gəzdirən olur! 
- Daha nə söz? Onsuz da hamısı aləmə bəllidir! 
- Bəli, Allahın əmri, peyğəmbərin şəriəti ilə! 
- Bəs onda daha bizim aramızda aydın olmayan nədir, xan? 
- Sən sözü az çərlət, qız! 
- Nə üçün sözü çərlədirəm? 
- Ona görə çərlədirsən ki, bilmirsən bu əndərun-birundan kim Ərmağan 
Həlakunun casusudur, kim casusu deyildir! 
- Xan, əgər siz buyuran kimi isə daha Ərmağanın üstündən altı ay keçən 
izdivaca nə dəxaləti? 
- Birdən içəridən Ərmağana xəbər çatdı, birdən burada içəridə hiylə 
quruldu, Ərmağan da öz Həlaku oğlanlarını götürüb gəldi? 
- Ərmağan öz oğlanlarını götürüb gəlsə, kim bu qapıları onun üzünə 
bağlaya bilər, xan? 
- Nə üçün biz bu qapıları bimürət qızın üzünə bağlaya bilmərik, 
Məhtaban? 
- Bu, sizin xanlıq şəninizə kəsir gətirər! Deyərlər ki, Məmalik xan yeganə 
qızını öz ata mülkünə qoymur! 
- Bu, xanın öz işidir! 
- Onda xanı yox, ögey ananı qınayarlar. Deyərlər ki, Ərmağandan kiçik 
olan analığı - rəiyyət qızı nanəcibliyinə salıb, xan qızı Ərmağanı ata qapısından 
geri qaytarıbdır! 
- Sən Ərmağanın adını tez-tez təkrar edirsən, Məhtaban! 
-  Çünki xandan gərək gizli qalmasın ki, nə Ərmağanın, nə də Sərəncamın 
kölgəsi bir ləhzə məndən əl çəkmir! 
- Qız, səni yenə də qara-qura basır? 
- Bəli, xan! 
- Axund yazan qıyqacı duadan sonra daha əlacımız nədir? 
- Özüm də beç bilmirəm, xan! Özüm də naçaram.. 
- Qız, bəlkə səni Tehrana müalicəyə aparır? 
- Əsla, xan! 
- Nə üçün, Məhtaban? 
- Axı, ikicanlıyam, bu halımda imarətdən kənara çıxmağa utanıram! 
- Onda sən öz bari-həmlini yerə qoyandan sonra bir çarə taparıq! 
- Görək hələ qəza nə göslərir, xan. 
- Mən mütləq Tehrandan mamaça gətirdəcəyəm! 
- Tez gətirsəydiniz, bəlkə mənə də qulaq yoldaşı olardı! 
  
 
  
________________Milli Kitabxana________________ 
53 
 
 
- Ancaq qorxuram o mamaça Ərmağanla əlaqə bağlaya, Məhtaban? 
-         Necə əlaqə, xan? 
- Belə əlaqə ki, övladımızın başına bir iş aça! 
- Deməli, bizim dərdimiz dərmansızdır, xan? 
- Xeyr, Məhtaban, mən mamaçanı tamam öz məqamında gətirdərəm... 
- Deməli, xan öz qızı Ərmağandan heç vəchlə arxayın deyil? 
- Düzü Məhtaban xanım, xan sarayında daxili düşmən xarici düşməndən 
çox və qorxuludur! 
- Düzü Məhtaban xanım, xan sarayında 
- Ərmağan hər yana dönsə, yenə də sizin doğma qızınızdır, xan! 
- Ərmağan çoxdan həlakudur!.. 
Məmalik xan gözlərindən qanlı yaş axıdan Məhtabanın qara kirpiklərini 
dəsmalla sildi. Ancaq Məhəmməd qızı Məhtabana heç bir təsəlli, toxtaqlıq 
kömək etmədi, onu öz əzəlki halına qaytara bilmədi. Ərmağanla Sərəncamın 
qoşalaşmış kölgəsi onu daha şiddətli təqib etməyə, onu bu otaqdan o otağa 
qovmağa başladı. 
Qəribə idi! Məhtaban gözlərini açır, Ərmağanı yanında, çalxaq sümüklü 
Sərəncamı böyründə duran görür, gözlərini yumur, yenə də onları görürdü... 
 
9 
 
Məmalik xan öz əhdinin üstündə durdu. O, doğum günündən iki həftə əvvəl 
Tehrandan Qacar sarayına yaxın dairədən saçları xınalanmadan, anadangəlmə 
şabalıdı olan xarici həkim-mamaça dəvət edib, imarətinə gətiridi. 
Ərdaba xanı tərəfindən hörmətlə qarşılanan xarici mamaça ilk əvvəl ikicanlı 
xanımın əhvalını qocadan soruşdu. Məmalik Məhtabanın üzüntülü, ruhi 
əzablarından xeyli və yana-yana danışdı. Tehrandan toz-torpağa bata-bata gələn 
mamaça xanım tez-təcili yol libasını dəyişdi, əllərini tər-təmiz yudu, bədənnüma 
güzgü qabağında dayandı. Xarici xanım şabalıdı saçlarını darayıb, xəstəsinə 
təsirli görünsün deyə özünü Avropa üsulu ilə artıq səliqə-sahmana salmağa 
çalışdı. 
O, xandan izin alıb Məhtabanla tanış oldu, onun əlindən tutub yataq otağına 
adlatdı. Həkim-mamaça Məhtabanı dinməz-söyləməz tibbi müayinədən keçirtdi. 
Sonra xarici xanım Məhtabandan firəngcə 
  
  
________________Milli Kitabxana________________ 
54 
 
 
bir neçə söz soruşdu. Məhtaban dinmədi, fars dilinə keçdi, Məhtaban başım 
buladı. Onu öz ana dilində dindirincə Məhtabanın cavab verdiyini görüb: 
- Yaxşı olacaqsan, xanım! - dedi. 
Məhtaban gözlərini fərşə dikib qəhərləndi. 
-   Nə üçün ağlayırsınız, xanım? 
- Heç, elə-belə... 
- Ağlamaq yaramaz. İndi əsəbiləşmək sizin səhhətinizə ziyandır, xanım! 
- Halım xeyli fənadır, həkim! 
- Əsla yox! - deyə mamaça cavan xanımın qumral saçlarını tumarladı, 
doğumdan əvvəl onu toxtatmaq, bacardıqca ruhi sarsıntılarından xilas etmək 
istədi: - Gərək Şərq xanımları da bizim avropalı xanımlar kimi cəsur olsunlar... 
Gərək yəqin biləsiniz ki, yer üzündə heç bir əcinnə-filan yoxdur!.. Bunları 
yaradan sizin Şərqin xurafatıdır. Ürəyinizdə nə sirr varsa, hamısını mənə açın... 
Mən həkiməm, mənə hər sözü söyləyə bilərsiniz... 
Məhtaban göz yaşlarını yaylığının ucu ilə silincə xarici xanım qırağı zərli 
dəsmallarından birisini çantasından çıxarıb ona uzatdı: 
- Siz gözəl gözlərinizi təmiz dəsmalla silin, xanım! Özü də qəmi, kədəri 
özünüzdən uzaqlaşdırın! Əgər yanıltmıramsa, təcrübəm gücünə güvənib deyə 
bilərəm ki, siz xana varis doğacaqsınız... Gör, sizi nə böyük xoşbəxtlik 
gözləyir!.. O, qoca atasının dizləri üstündo oturub onun qar kimi ağ saqqalını 
sığallayacaq, ona yenidən uzun, sağlam ömür bəxş edəcəkdir! Bəlkə xan oğlunun 
toyunu edib, hələ nəvələrinin də toyunda oynayacaqdır!.. Bəli, bəli! - deyə xarici 
xanım sözünə davam etdi: 
- Şərqlilər çox fikirli olmadıqlarına görə uzun ömür sürürlər. Yüzdən 
yuxarı! Siz cavansınız, heç nəyə darılmayın. Şərq belədir. Şərqli kişi cavan 
xanımı yamanca xoşlayır!.. Mən neçə xan evində olmuşam. 
Xanın yetmiş yaşı, sonuncu xanımının on beş yaşı... Olur xanım, belə də olur. 
Şərq, müsəlman belədir! - Xarici xanım dönüb Məhtabana yumşaq kürsü 
göstərdi. Özü də ev sahibəsi kimi başqa bir kürsü çəkib əyləşdi. 
- Sizin təvəllüdnamənizə əsasən neçə yaşınız var, gözəl xanım? 
- Atamın mis camın qırağında yazdırdığına görə gərək iyirmi beş yaşım 
olsun? 
  
 
  
________________Milli Kitabxana________________ 
55 
 
 
- Atanız sizin təvəllüdünüzü camın qırağında yazdırmışdır? Təəccüb çox 
təəccüb! Məgər xanın axundu olmayıb ki, İran adətinə görə isinizi, 
təvəllüdünüzü Quranın kənarında yazdıra?! 
- Xeyr, mənim atamın axundu olmayıb! 
- Bəs sizin atanız nə cürə xandır ki, onun axundu olmayıb? 
- Mən rəiyyət qızıyam. 
- Rəiyyət?! Nə olar, indi bizim Avropada izdivac zamanı kimin hansı 
zümrəyə mənsub olduğuna etina edən yoxdur... Görünür, Məmalik xan Avropa 
səyahətində olanda bizim demokratik qaydalardan aşılanıbdır... Fərqi nədir? Siz 
Şərq nağıllarında rəvayət edildiyi kimi gözəl, Şərqin həqiqətən füsunkar 
gözəllərindənsiniz. Bax, qaşlar necə qara, gözlər necə ala, kirpiklər ox kimi uzun, 
bəniz ağ, saçlar da qumral!.. Boy-buxunda da heç bir avropalı qızından aşağı 
deyilsiniz. 
Sarayda hər şeyə öyrənərsiniz, necə deyərlər, gör-götürdür. Xan 
malikanəsində təlim alarsınız. Zabitəli xanımlardan biri olarsınız. Ömrü boyu 
bənövşə kimi boynubükük olmaq - daha böyük xan xanımına yaraşmaz! 
Xarici xanım Məmalik xanın xanımına əməlli-başlı Avropa mühazirəsi 
oxudu, bu təvəllüddən heç bir fənalıq, qəmginlik gözlənmədiyini elan etdi. Özü 
də xanı oğul müjdəsi ilə muştuluqlayıb, ondan azı-azı bir kənd qoparacağını 
bildirdi. Nəhayət, xarici xanım Məhtabanı güldürüb, az da olsa, onun 
qaşqabağını açdı: 
- Nə qədər ki, mən buradayam, nə özünüzdən, nə də balanızdan qorxunuz 
olmasın, xanım!.. 
Məhtaban şirindil qonağa hörmət etmək istədi. İstədi ki, üst eyvana çıxıb, on 
ay əvvəl sübhçağı xanın intizarda dayandığı sütuntu tağbənddən aşpazı səsləsin, 
tez xörək-çörək bişirilməsini, qonaq üçün ləzzətli təamlar hazırlanmasını 
tapşırsın. Ancaq çəkindi. Düzü, heç kəs Məhtabana belə hüquq verməmişdi. Bu 
müddət ərzində Məhtaban Məmalikdən başqa heç bir kəslə kəlmə kəsməmişdi. 
Məhtaban pirani gülçüdən savayı heç kimin üzünü də görməmişdi. O, sanki 
qəfəsdə idi. Düzdür, Məmalik xanın kaşanəsi çox bərli-bəzəkli, Məhtabanın 
geydiyi paltarlar olduqca zərli-zibalı, daddığı təamlar ləzzətli, hamısı da xan 
xanımına yaraşan idi, ancaq bütün bu dəbdəbənin içində Məhtabanın müstəqilliyi 
yox idi, ixtiyaratı məhdud idi. Hər şey xanın fərmanından, sərəncamından asılı 
idi. Məhtaban öz evlərində istədiyi xörəyi - əriştəni, umacı anasına bişirtdirib, 
çox ləzzətlə yediyi halda, burada onların birini də dilinə gətirməmişdi. 
Məhtabana elə gəlmişdir ki: 
  
  
  
________________Milli Kitabxana________________ 
56 
 
 
- Qız nə əriştə, nə umac? Onlar çoban-çoluq istılığıdır, - deyə Məmalik 
xan arvadının bu arzusunu eşidincə, əlini əlinə vurub güləcəkdir. Deməli, 
Məhtabanın öz istədiyini deməyə, yaxud bir kəsə göstəriş verməyə cürəti, ərki 
çatmırdı. Mamaçadan sonra bir az cürətlənən Məhtaban xanın yanına döndü, 
tutula-qızara soruşdu: 
- Xarici xanım üçün nə hazırladaq, xan? 
- Necə nə hazırladaq, qız? 
- Xörəkdən, təamdan ərz etmək istəyirəm... 
- Nə lazımsa, mən özüm mətbəxə tapşırmışam, sən nigaran qalma! 
- Yaxşı, belə olsun, xan!.. Bəs xarici xanım hansı otaqda yatacaq? 
- Onu da özüm tapşırmışam, qız! Mənim qonağım, sənin mamaçan 
kallayı otaqda məskən salacaq! 
- Deyəsən, xan, mən o otağı heç görməmişəm?! 
- Bəli, o vaxt göstərə bilmədim, indi sən də görərsən. 
Məhtaban çəkinə-çəkinə soruşdu: 
- Xarici xanım sizə varis bəxş edəndən sonra burada neçə gün qalmalı 
olacaq? 
- Belə şeylərin zəhmətinə qatlaşib, özünü üzmə, - deyə Məmalik xan 
Məhtabanı öpüb oxşadı. - Sənin Məmalik kimi nökərin olandan sonra heç nəyin 
qəmini çəkmə, qız! Tək sən balana pərvəriş verən dayənin üstündə göz əl!.. 
- Mən özüm balamıza pərvəriş vermək niyyətindəyəm, xan.. Siz gərək bu 
ixtiyaratı mənim əlimdən almayasınız... 
- Deməli, siz övladımızı başqasına arxayın olmaq istəmirsiniz? 
- Xan, mən qıjıltılı çayda Ərdaha obasının palaz-paltarını yuyan bir 
qızdım. Yolumdan azmaq istəmirəm, istəyirəm ki, övladımızı özüm bəsləyəm! 
- Sən hər vaxt uşağı Ərmağandan gözlərsən, qız! - deyə Məmalik xan 
açıq qapını örtdü. - Sən hər zaman, hər hansı yaşında övladımızı ondan gözlə!.. 
Uşağın ögey bacısından, - atasının bivarisliyinə sevinən, Ərdaha xanlığının bütün 
əmval-əmlakına yiyə durmaq istəyən o pörtdəmişdən körpəmizi gözlə! 
- Yəni Ərmağan xanım, bura mübarəkbadlığa gələcəkdir, xan? 
- Gecmi, tezmi gələcək!.. Qovsan da, o həlaku casus bu qapıdan əl 
çəkməyəcək! 
- Adam da öz doğma atasının yurdçuluna qəsd edərmi? 
- Bu boyda Ərdaha torpağının üstündə edər!.. Düşmən həlakulardan dörd 
oğul doğan xanım, övladının ikisinin xeyrinə nəyə desən gedər!.. 
  
 
  
________________Milli Kitabxana________________ 
57 
 
 
- Unutmayın ki, Ərmağanın oğlanları sizin nəvələrinizdir, xan! 
- Həlakular bizim dədə-baba düşmənlərimizdir! 
- Təkrar edirəm xan, onda bəs siz öz yeganə qızınızı niyə dədə- 
baba düşməninizin evinə verirdiniz? 
- Onlar axund-üləmanı yığıb Quran qesəmi ilə ağlımı oğurladılar, qız! 
- Belə fitnəkarlıq kimin fitvası ilə olubdur? 
- Çalbığ Həlakunun hiyləsi ilə! Məqsədi də bizim dədə-baba torpağımızı 
biryolluq həlakular qəbiləsinə qarışdırmaq, Həlaku xanlığını böyütmək, 
məmaliklər sərdabəsini yerlə-yeksan etməkdir! 
- Daha bu necə Quran qəsəmi, necə qohumluq oldu, xan? 
- Mən özüm də bu babətdən yamanca düyünə düşmüşəm, Məhtaban! 
- Məni də paltar-palaz yumaqdan əbəs yerə döndərib belə açılmaz düyünə 
saldınız, xan! 
- Dünya dava üstündə bərqərardır, qız! İnnən belə sən tamam ayıq, 
gözüaçıq ol! 
- Yəqin ki, Ərmağan xanım mənim barəmdə da çox naguvara nağıl 
uydurubdur?.. 
- Bəli uydurubdur!.. 
- Onda xanlar arasında düşmənçiliklə qohumluq yamanca bir-birinə 
qarışıbdır. 
- Bəli, bütün İran xanlıqlarında vəziyyət belədir, Məhtaban! 
- Siz məni açılmaz müşkülə, çıxılmaz girdaba saldınız, xan! 
Məhtaban, xarici xanım söyləyən sayağı bənövşə kimi boynunu bükdü, bir az 
əvvol az-çox sevinc içində gülən gözlərindən solğunla-şan yanaqlarına hüznlü 
göz yaşlan süzüldü. Xarici xanım özü də qəhərlənməyə başlayanda o biri otağa 
keçdi... 
 
10 
 
Məmalik xanın birbaşa Tehrandan öz xanımmın üstünə xarici mamaça 
gətirmək xəbəri Ərmağanın başında Savalan şimşəyindən də guclü çaxdı. 
Vücudunda isti cərəyan gozdi. Bıı cərəyan onun qızışan ürəyində qaynadı. Sanki 
yanar ocağın üstündə qaynayan qazan nəinki hazırlanmağa, hətta od tutub 
yanmağa, köz rəngi alıb qızarmağa başladı:- Necə xarici xanım, necə firəng 
həkimi, necə mamaça?". 
  
  
________________Milli Kitabxana________________ 
58 
 
 
Ərmağan bilmədi yerin altındadır, ya üstündə!.. Yaxud hava qaranlıqlaşanda, 
Savalanda ildırımlar oynaşanda həlakular imarətinin külafirəngisindədir? Atası 
atlanıb gedəndən sonra Ərmağanın ürəyində əmələ gələn yara bir də cırmaqlandı, 
qanadıldı. Məmalik xanın yeganə qızının gözləri cəllad gözləri kimi ağına qədər 
qızardı. O, qılınc götürüb kimin boynunu desən vurmağa hazır olan mirqəzəb 
görkəmini aldı. İndi nəinki Məhtabanı, ya onun bətnindəki körpəni öz qanına 
qəltan etmək, lap qoca Məmalikin də boynunu vurmaq Ərmağandan ötrü bir 
qurtum su içmək kimi asan bir şeydi. Yalnız onda Ərmağan xanımın alovlanan 
ürəyi sərinlərdi: "Necə yəni o boyda Ərdaha xanlığını öz əlindən çıxarmaq?! 
Necə yəni Məmalik mülkündə Ərmağan xan olmamaq, bütün Ərdaha mülkünü 
Pəhləvan Məhəmmədin yetimçəsi Məhtabanın düzdən-əyridən düzəldib 
meydana qoyduğu varisinə vermək?! Bu, heç ola bilərmi?! Əsla!..". 
Ərmağan xanımın başında oynayan şimşək sanki Savalan dağının zirvəsində 
oynayan şimşaya qarışırdı, Ərmağan arada bir Savalana baxır, xanlara bəla 
kəsilən, onların təbirincə "qaçaq-quldur" məskəni sayılan Savalan heç də 
mirqəzəbə çevrilən xanıma havadar durmurdu. Əksinə öz üsyançıları ilə 
Ərmağana düşmən kəsilirdi. Dağın zirvəsində çaxan şimşəklər Savalan ətəklərini 
tutur, geniş düzənləri, Həlaku, Məmalik torpağını əhatə edirdi. Ərmağan xanım 
dəli olmaq dərəcəsinə gəlir, öz-özünə söylənirdi: 
- "İldırım olmasın, şimşək çaxmasın, lap bütün dünyanı od-alov tutsun, mən 
Məmalik mülkünü tutmalıyam! Mən Məmalik ərazisinin bir qarış torpağını belə 
heç bir varisə verməməliyəm! Yetmiş yaşında qocadan nə varis, necə varis, hansı 
varis?.. Çoban-çoluqdan, gədə-güdədən özünə varis düzəltmək, səfil-sərgərdan 
yetimçəni ulu xan qızı Sərəncamın yatağında yatırtmaq, firəng mamaçasını 
Tehrandan, Qacar sarayının qulağının dibindən çağırmaq, indidən mötəbər şahid 
düzəltmək ki, Məmalik mülkünün varisi vardır! Qoca tülkünün uzaqgörən 
fəndgirliyinə baxın! Mən neçə kərə demişəm ki, sən Sərəncam xanımın otağına 
başqa bir ləçərin qədəm qoymasına cürət edə bilməzsən, qoca! Neçə kərə 
bəbəyinin içinə söyləmişəm ki, kişi, daha, sənin ələyin ələnib, xəlbirin göydə 
fırlanır, izdivac iştiyaqına düşüb, aləmi bizə güldürmə. Olan-olmaz beş-üç ilini 
şərəflə başa vur, abırla öl! Yoxsa əpriyən, titrəyən, bir fincan qəhvəni düz-əməlli 
dodaqlarına gətirə bilməyən, səpələyib süfrəyə tökən vaxtında ayağa durub 
oynama! 
  
  
________________Milli Kitabxana________________ 
59 
 
Başına ağıl qoyanda, sözün düzünü üzünə deyəndə atına minib gədələrinlə 
qaçırsan?! Ola bilməz, sənin varis niyyətin baş tutmaz! Kaftar!.. San qoca 
Məmalik heç kəsə, heç vaxt sübut edə bilməzsən ki, bu oğlan Məmalikdir, mülk 
bunundur! Sən gərək biləsən ki, fədai yetimçəsindən vücuda gətirilən, 
Savalandan gələn qaçaq-quldurun pünhani-vücuda gətirdiyi vərəsədən sənə varis 
ola bilməz! 
Firəng mamaçası! Yaxşısı bu idi ki, sən qocalıb əldən düşən çağında özün 
üçün həkim çağıra idin! O, həkim də səni təpədən dırnağacan müayinə edib 
həbb-səlatin verəydi ki, daha təngişən nəfəsin əzab-əziyyətlə çiyinlərindən 
çıxmayaydı! Daha nəinki belə gülünc təvəllüd üçün dava-dərman alaydın! 
Görünür, bunların hamısı sabahkı məhkəmə üçün sənəd-sübut düzəltmək, 
gorbagor olandan sonra bizim üçün cəncəl varis qoymaqdan ötrüdür!.. Ay oldu 
ha!.. Özün öləsən, Məmalik xan! Ay baş tutdu ha!.." 
Ərmağan xanım otağına döndü, qapıları bağladı, lampaları yandırınadan 
polad sandıqçanı açıb bəzəkli mücrünü çıxartdı. O, qızıl qiymətinə əldə etdiyi 
zəhər dolu şüşəni yoxladı. Şüşə sopsoyuq idi. Şüşə Ərmağanın odlu 
barmaqlarında buza dönürdü. - Bu zəhərlə Məmaliki oyatılıq etmək olarmı? 
Aqibəti necə olar?.. O dünyada cəhənnəm odu məni yandırsa, nə təhər olar?.. Bu 
sirr qiyamətdə açılsa, nə cavab verərəm?.. Deməzlərmi ata qatili Ənnağan?! Qoy 
desinlər! Qoy cəhənnəmin zəbanə çəkən alovlarını təmamən mənim üstümə 
çevirsinlər, yandırıb külümü çıxarsınlar. Sonra külümdən vücudumu düzəldib, 
bir də təzədən yandırsınlar. Mən yenə məqsədimdən dönməyəcəyəm. Bəli, mən 
ata qatili olacağam!.. 
Ərmağan xanım soyuq şüşəni əlləri titrəyə-titrəyə pambığa büküb mücrüyə, 
atasının bəxş etdiyi daş-qaşın içinə qoydu. O, şüşəni elə ehmalla qoydu ki, heç 
səs-səmir çıxmadı. Lakin qulaqlarına səs gəldi. 
Sanki şüşəni daş-qaşa toxundurdu, şüşə sındı, zəhər səpələnib daş-qaşa 
çiləndi. Ərmağan əyilib axtardı.Pambığa bükülü kiçicik şüşəni göturdü, dönə-
dönə əlində yoxladı, bozaran pəncərəyə tutub diqqətlə şuşəyə, şüşənin içinə 
baxdı. Az qala gözlərinə inanmadı, əlinə də etibar etmədi. Dönüb kibrit çəkdi, 
küncdə, dəyirmi stolun üstündəki lampanı yandırdı. Pəncərənin pərdələrini çəkdi. 
Avropa səyahəti zamanı hər ehtiyata qarşı əczaçıdan beş özü ağırlığında qızıla 
əldə etdiyi zəhər şüşəsini asta-asta tərpətdi, çalxadı, zəhər damcıları - əfi ilan 
zəhərində də çürüdüb tökməyə amadə olan damlalar aralandı, lampa işığında 
  
  
________________Milli Kitabxana________________ 
60 
 
 
zəhərli əfi görkəmi aldı. Deməli, qoca Məmalik zəhərlənmişdir! Onda Ərmağan 
gözə kül üfürmək üçün sıx saçlarını yolub, Məhtabanı günahkar tutar ki, sənin 
Savalan adlı aşnan, ya Savalan ot-əncirindən yığıb-qaynadıb, zəhər düzəldib, 
şüşəyə tutub gətiribdir, ya da aran ətəklərində əfi ilan öldürüb zəhər damlalarını 
sənə çatdırıb ki, məzlum Məmaliki tezbazar edəsən. Elə bəri başdan mülkü öz 
oğlunun adına keçirəsən, Savalan dağında gizlənən Savalanı da özünə xəlvəti 
xidmətkar götürəsən, barigahda eyş-işrətə baxasan! Olmaz, əsla ola bilməz!.. 
Ərmağan ölməyincə, onun qəbrinin üstünə yekə sal qaya qoyulmayınca, üstündə 
uca günbəz qaldırılmayınca, günbəzin kəlləsində kollar bitməyincə sənin 
doğduğundan Məmalik mülkünə varis ola bilməz! Elə bu zəhəri də mən özüm 
sizə içirəcəyəm!.. 
Ərmağan əlindəki şüşəni qəzəblə silkələyəndə şüşə oynadı, lampa cilik-cilik 
oldu, qalxan alovu Ərmağan payəndaz palazla boğdu, bayırda odlu şimşək çaxdı, 
güclü gurşad yağışda işıq pərdələrdən içəri keçdi, otaqda közə bənzər dil gəzdi. 
Ərmağan bütöv bir dünyanı başlı bütünlü itirmiş kimi, pərt olub çöl tərəfə qulaq 
verdi. Yağışdır, elə yağışdır ki, ucundan tut, göyə çıx! Ərmağan əlinin içində 
kibrit yandırdı. Guya kibrit yağışa düşəcək, yanmayacaqdı! Ərmağan başqa 
lampanı yandırdı. Dəyirmi stolun yerə sürüşən, neftə bulaşan örtüyünü götürdü. 
Zəhərli şüşə qırıntılarını burnuna apardı. Zəhərin zəhmindən yenə də Ərmağanın 
gözlərinə qan çiləndi: 
"Xudaya, son mənim yolumu bağlamaqmı istəyirsən? - Ərmağan daha da 
qəzəbləndi. Deməli, xudaya, sən istəmirsən ki, mən ata qatili olam? Bilmirəm 
hansı haqla sən haqsızlıq tərəfində durursan!". Ərmağan dəhşətə gəldi. Sanki 
etdiyi cinayətin izini itirmək məqsədi İlə zəhərli şüşənin qırıntılarını bircə-bircə 
yığdı, ayn bir parçada düyünçələyib bağladı. ''Bəlkə bu şüşə qırıntılarını yuyub 
təbəxxürdən keçirib yenə də zəhər damcıları düzəltmək mümkün oldu?". 
Ərmağan qapını açıb qaravaşı çağırdı: 
- Qız Xədicə. 
- Bəli, xanım! 
- Ay qız, karsan? 
-  Eşidirəm, xanım!.. 
- Pədərsüxtə bura gəl! 
- Bə çeşm, xanım! 
Xədicə gələn kimi Ərmağan onun saçlarından yapışdı: 
  
  
________________Milli Kitabxana________________ 
61 
 
 
- Nə vaxtacan sənin işini görəcəyəm?.. Nə vaxtacan sənin əvəzində şüşə 
silib, lampa yandıracağam? 
- Xanım, toran qovuşanda, şimşəklər çaxanda mən gəldim, qapı bağlı idi! 
- Döyə bilməzdin qapını?! Dəqqilbab edə bilməzdin?.. 
- Xanım, dəqqilbab etdim, eşitmədiniz! 
Ərmağan xadimə qızın saçından çəkib ayaqları altına saldı. Savalan 
kəndlərində dəli inək balasını ayaqlayan kimi, Ərmağan da on beş yaşlı nərmə-
nazik qızı ayaqladı, onun qol-qabırğasını qırdı. Sanki o, Məhəmməd qızı 
Məhtabanı əzib-əzişdirdi. Bir azdan bu inilti-zarıltıyla Tehrandan, zabitlik 
danişgədəsindən yenicə yay tətilinə gələn Ərşad xan içəri girdi. O, anası ilə ötən 
küsülülüyü aradan götürmək məqsədi ilə qızın üstünə düşdü. Üç gün əvvəl 
zorladığı "sirri açsan, dilini dibindən kəsərəm!" - dediyi Xədicənin sümüklərini 
xurd-xəşil etdi. Ərmağan oğlunu dindirmədi. Ancaq Ərşad ölümcül xadimənin 
qolundan tutub otaqdan sürüdü: 
- Qəm yemə, ana, - deyə o, təkəbbüranə nəzərlə güclə nəfəs alan Xədicəni 
süzdü. - Ölsə, elə gecə ikən izini itirərik! NƏ babam bilər, nə də atam!.. 
Xarici xanım ərköyünlüklə xan İmarətində dolanır, heç də əndərunbirunun 
qayda-qanununu tanımaq istəmirdi. O, üzünə salıb arada Məhtabanı da özü ilə 
əndərun bağçasına endirirdi. Xarici xanım əndərunda olanda qoca gülçü ilə hey 
zarafatlaşıb əylənirdi. O, qocadan becərdiyi qızıl güllərin növünü soruşur, ağ 
əllərinə tikan batmasın deyə dəri əlcək geyib, xoşladığı güldən öz balaca qayçısı 
ilə kəsib dəstə düzəldirdi. Əlvan güllərin ətri bir-birinə qarışır, xarici xanım məst 
olunca qoxulayır, sonra da Məhtabanın burnuna tuturdu: 
Xanım, qoxulayın, ciyəriəriniz üçün faydalıdır! - deyirdi. 
- Məhtaban qızılgül dəstəsini burnuna aparır, güllərin məstedici ətrini 
udsa da, rahatlana bilmir, sıxılan ürəyi açılmırdı. Xarici xanım xəstəsinə qayğı 
göstərib: 
- Xanım, mən sizin kədərinizi qovmağa cəhd etdiyim halda, - şabalıdı 
saçlı başını bulayırdı, - nə üçün özünüz-özünüzü qəsdən uzürsünüz? 
  
  
________________Milli Kitabxana________________ 
62 
 
 
- Düzü həkim xanım, özüm də heç baş açmıram, - deyə Məhtaban 
mamaçasının müqabilində nəzakətlə gülümsəmək istəsə də, bacarmayıb, yazıq 
görkəm alırdı. 
Xarici xanım saraylarının daxili fitnə-fəsadlarına az-çox bələd olsa da, 
Məhtabanın dəruni döyüntülərindən baş aça bilmirdi. Onun saysız-hesabsız 
sorğularına Məhtaban açılışıb cavab verib deyə bilmirdi ki, Ərmağan xanımın 
anası ilə birləşən məşum kölgəsi onu izləməkdən usanmır, hətta günün 
günortaçağı güllükdə onu rahat buraxmır. 
O, deyə bilmirdi ki, həlakular evinə gəlin gedən Ərmağan namə yazıb öz 
atasını tələb edib, Məhtaban necə insanlıq göstərib atanın öz qızının yanına 
getməyini təkid edib, Məmalik xan öz qızının yanından necə dəhşətli xəbərlə 
qayıdıb... 
Məhtaban açılışıb xarici xanıma deyə bilmirdi ki; gərgin doğum günlərində, 
ölüm-dirim arasında dayandığı vaxtda o, özündən çox bətnində çırpınan, bütün 
bu çəkişmə-didişməni duymuş kimi vurnuxan balasının taleyi üçün dərd çəkir. 
O, firəng mamaçasına deyə bilmirdi ki, ömründə əndərun-birun tanımayan, 
hicab-örtü nə olduğunu bilməyən, hələ evlərində qız ikən at belinə qalxan, 
Ərdaha kəndlərində xanlıq eləyən Ərmağan xanım hansı ilan-çəyən yatan 
yuvanın necə zəhəri xilqətidir! 
Məhtaban açılışıb xarici xanıma deyə bilmirdi ki, əgər Ərmağan bu 
izdivacdan narazıdırsa, atası Məmalik bu narazılıqdan narahatdırsa, qan çanağı 
kimin başında sınacaqdır?! 
Məhtaban açılışmırdı, dərdini açmırdı, bütün bunları xarici xanıma demirdi. 
Hamısını öz ürəyinə salırdı! Xarici xanımın cidd-cəhdlərinə baxmayaraq 
Məhtabanın ürəyi dəqiqədən-dəqiqəyə daş yüklənən kimi ağırlaşır, qəfəsə 
salınmış yaralı quş kimi döyünür, az qala sinəsindən çıxıb qaçmaq istəyirdi! 
Ancaq bu ürək sinədən çıxıb qaçmır, ana bətnində döyünən ikinci ürək üçün 
sızıldayır, ağlayırdı. Ana ürəyi nəinki indiyə qədər olanları, hətta ola biləcək 
hadisələri görürmüş kimi için-için ağlayırdı... 
Əgər Məhtaban Qurana qəsəm qılmaqla taleyə əsir düşməsəydi, bismillahla 
başlanan əqdnamə ilə zəncirlənib bağlanmasaydı, Məmalik xanda nə azarı vardı? 
Əgər Məhtabanın əri üstü unlu bir qoca dəyirmançı olsaydı, dəyirmandan 
duzsuz, alaçiy fətir gətirər, arvadına verərdi. Arvadı da alaçiy fətiri tikə-tikə 
kəsər, duza batırıb iştaha ilə yeyər, tale ilə razılaşar, "tanrımın qisməti belədir!" - 
deyib sınıq- 
  
 
 
  
________________Milli Kitabxana________________ 
63 
 
 
sökük komasında rahatlanardı. Əgər Məhtabanın üstü unlu qoca dəyirmançıdan 
uşağı olsaydı, özü doğduğu kimi, özü də bələyərdi. Özü cır-cındaya bürüb-
büküb, özü döşünə salıb əmizdirərdi. Məhtabanın özünə qalsaydı, xarici, 
şabalıdısaç mamaça, yaxud dayə nədi, öz uşağını gözündən qırağa qoydu nədi?! 
 
Zəhər şüşəsini hövlündən çalxayıb lampaya çırpıb sındıran, biçarə Xədicənin 
nahaqdan ölümünə bais olan Ərmağan Həlakunu məhkəməyə çəkən, cəza 
hökmünü özünə oxuyan hakim harada idi? Bəs niyə görünmürdü? Niyə, əgər 
varsa, bir adil hakim cınqır çıxarıb demir ki, ağayi Ərşad Həlaku, ay millət 
zabiti, bəkarətinə toxunduqdan sonra, ananla barışmaq naminə hansı haqla 
xadimə Xədicənin olan-qalan nəfəsini də kəsib, onu qətlə çatdırdın, meyitini də 
gecə ikən uzaq bir xəndək altına atıb quyladın? Biçarə qızcığaz Avropanı 
gözmişdimi? Oradan beş qızıl çəkisinə zəhər almışdımı? Yaxud o binəvanın 
zəhərdən xəbər-ətəri vardımı?!. Zəhər şüşəsinin sınmağında, zəhərin tökülüb 
dağılmağında o kimsəsizin günahı nə idi?.. Görünür, Xədicənin günahı bu idi ki, 
cəmi-cümlətanı üç gün əvvəl Ərşad xan onun nazikcə biləyindən yapışıb 
çarpayısının üstünə fırlatmışdı, otağının qapısını möhkəmcə bağlayıb, qızcığazın 
ağzını əli ilə qapamış, bəkarətini zalımcasına pozmuşdu?! Elə buna görə də 
Ərşad ikitərəfli səy göstərmişdi, üzdə anasına xidmət etmək, əslində isə öz 
cinayətinin izini itirmək istəmişdi. 
Ərşad xanın mülahizəsincə babası Məmalik rəiyyət qızının dadına-tamına 
baxmışsa, niyə nəvəsi baxmasın! Əgər Ərşadın Məmalik babası qocaldıqca 
başını itirib, bir kənizi özünə xanım edibsə, daha niyə nəvəsi başını itirib, kənizi 
sağ qoysun ki, sabah gözdən yayınıb, bir guşədə uşaq doğsun, bələyib balasını 
qucağına alsın, kəndbəkənd, şəhərbəşəhər İranı dolaşıb desin ki: - "Bu uşaq 
Həlakudur, buna rəhm edin, bu yazıqcığaza yemək verin, tərəhhümə gəlin, bizi 
xanənizin guşəsində gecələməyə qoyun!". Axı, Məhtaban özü belə acı taleli 
qızlar haqqında az eşitməmişdi. İndiyə qədər onu sağ-səlim saxlayan atasının 
zəhmi, atası öləndən sonra Pəhləvan Məhəmmədin sayəsi, əlinə silah götürən 
fədainin kölgəsi idi! Pəhləvanın kölgəsinin qorxusundan bir kəs Məhtabana 
təcavüz edə bilməmiş, qoluqüvvətli qıza yaxın gələ bilməmişdi. Məhtaban belə 
böyümüşdü!.. Bəlkə Məhtaban ona söz atan Ərdaha cavanlarından 
  
  
________________Milli Kitabxana________________ 
64 
 
 
birinin üzünə balaca gülümsəsəydi, qaşqabağını sallayıb palaz-paltarla qıjıltılı 
çaya tərəf enməsəydi, yaxşı idi?!. 
Kaş, Məhtaban qoca xana məhrəm olmaqdan əzəl Quran qəsəmini pozub, daş 
hasarı aşıb, evlərinə qayıdaydı, heç xan xanımı olub öz ürəyini yeyə-yeyə xarici 
xanımla bahəm zər-ziba içində "bəxtəvər" görkəmində dolanmayaydı. İçində ilan 
qıvrılan güllərin arasında gəzməyəydi!.. 
- Yenə nəyin dərdini çəkirsiniz, Məhtaban xanım? 
- Özüm də heç bilmirəm, hörmətli həkim! 
- Axır sizə demişəm ki, mən olan yerdə siz heç nəyi özünüzə dərd 
etməyin! 
Xarici xanım güllükdən qayıdıb xan imarətinə girdi, imarətin daxili səliqə-
səhmanını öz zövqünə uyğun qurmaq məqsədi ilə başladı. 
- Bu nədir, niyə özünüzü belə incidirsiniz? - deyə Məmalik xan çəkinə-
çəkinə soruşunca, xarici xanım çəkinmədən gülə-gülə cavab verdi: 
- Evinizdə Avropa düzəldirəm, xan! 
- Nə Avropa? 
- Avropa, Fransa!.. 
- Şərqdə, Savalanın ətəyində nə Avropa , nə Fransa, xanım? 
- Mütərəqqi Avropa, Savalanın ətəyində mütəməddin Fransa! - Xarici 
xanım Məmalik xanın divardan açıb boşaltdığı, qulluqçu-qaravaşlar vasitəsilə 
aşağı zirzəmiyə daşıtdırdığı xalı-xalça yerlərini göstərdi: - Bax, buraya 
Fransadan zövq oxşayan tablolar gətirib asmaq lazımdır! Hələ doğum 
təntənəsindən sonra xanın yataqxanasına da əl 
atacağam, gözəl tablolarla, şəkillərlə Avropa düzəldəcəyəm!.. 
- Nə tablo, necə şəkil, xanım? Bizim evdə necə Avropa düzəldəcəksiniz? 
- Biz təcili teleqrafla Parisə sifariş edəcəyik, sizin orada bankda olan 
pulunuzdan tabloların dəyərini ödəyəcəyik! 
-  Axır necə, nə təhər, xanım? - deyə məəttəl qalan, ancaq əziz qonağının 
xatirinə toxunmaq istəməyən Məmalik xan heyrətlə soruşdu. 
- Düzü, mən xaricdə olanda siz buyuran o tablolara çox baxmışam, ancaq heç 
biri Təbriz xalı-xalçasınca mənə yapışmayıbdır! 
- Üzr istəyirəm, Məmalik xan! - deyə xarici xanım Ərdaha xanının öz 
zamanından necə geri qaldığına pərt oldu. 
Məmalik xan səhvini başa düşüb, tezcə təshih etməyə çalışdı: 
  
 
  
________________Milli Kitabxana________________ 
65 
 
 
- Axır siz necə buyurursunuz, xanım?.. Bəlkə bir də diqqətlə dinləyəndə 
xoşumuza gəldi? Mən, zərli çərçivələrin qiyməti barəsində əsla çənə-çürüklük 
etmək iştiyaqında deyiləm! 
- Mən ən çoxu Avropa səliqə-sahmanını, mədəni üsuli tərzini, bəri başdan 
bizim təvəllüd tapacaq cavan xanın zövqünü nəzərdə tuturam! 
- Necə, necə?! - Məmalik xan mamaçanın işarəsini bilsə də, məlul-
müşkül dayanan Məhtabanın bulud kimi tutulan qaşqabağını açmaq, xarici 
xanımın yanında yabanı gorünən Məhəmməd yetimçəsinin üzünü balaca da olsa 
güldürmək üçün qəsdən sual verdi. Xarici xanım da öz pərtliyini tezcə bir tərəfə 
atdı, Məmalikdən xeyli qənimət qoparmaq həvəsi ilə cavab verdi: 
- Gələcək xanın, İranın ən mədəni, ən mütərəqqi xanının zövqünü ilk 
ibtidadan nəfis sənət əsərləri ilə tərbiyə etmək üçün mən deyən mədəni, müasir 
səliqə-sahman gərəkdir! 
- O xan kim ola? - deyə ərköyün uşaq kimi ağzı açıla qalıb, varies həsrəti 
ilə gülümsəyən Məmalik bilə-bilə yenə xarici xanımdan soruşdu. 
Xarici xanım da bilə-bilə üstünü vurmadı: 
- Bu böyük xandır! - Utandığından başını gizləməyə yer tapmayan 
Məhtabana nəzər saldı. - Biz bu xanın yolunu səbirsizliklə gözləyirik! Heç 
şübhəsiz ki, mədəni mamaçanın əli ilə tutulan xanzadənin çox böyük xan 
olacağına ümid edə bilərsiniz! O, yəqin vəzir olacaq, sizin öz ibarənizcə desək, 
sədr-əzəm olacaqdır!.. 
Məmalik xan daba sözü döndərmədi, söhbət ciddi olsun, ya qeyri-ciddi, onun 
qırışıq torbalar içində itən gözlərində sevinc yaşları gəzdi. Bütün bu söz-söhbəti 
özü üçün təhqir sayan Məhtabanın qara kirpiklərində kədərli gilələr dolandı. 
Qoca ərlə cavan xanım bir-birinə nəzər salınca, birdən eyni narahatlıq içinə 
düşdülər, onların hər ikisinin təsəvvüründə köz kimi qızaran, mirqəzəb ruhlu 
Ərmağan görününcə nəfəslərini güclə dərdilər... 
 
12 
 
Məhtaban barhəmlini yerə qoydu. Xarici mamaça körpəni öz qayda-qanunu 
ilə tutdu. Məmalik xanın əsil arzusunun yerinə yetdiyini, oğlan uşağı 
doğulduğunu görüncə xarici xanım yerdən göyəcən sevindi. O, əndərundan 
gətirdiyi cavan xadiməyə ağ xalat geydirdi, 
  
  
________________Milli Kitabxana________________ 
66 
 
 
onun köməyi ilə körpəni çimizdirib yuyundurdu, yançaqlarını şapalaqlayıb, bir 
qədər səsləndirib cığıldatdı. Sonra cavan ananı huşa gətirib: 
- Xanım, oğlunuz olubdur, - deyə onu təbrik etdi. – Gözünüz aydın, xanın 
diləyi yerinə yetibdir! 
Olan-qalan rəngi də süddüyan sarısı ikimi saralan Məhtaban hər necə ağrı 
çəksə də, analıq hissi ilə gülümsədi, razıməndlik əlaməti olaraq, təbibinin 
müqabilində uzun, qara kirpiklərini endirdi. 
Mamaça fürsəti fövtə vermədən özünü nizama salıb bir neçə addım o tərəfdə, 
öz otağında intizarda dayanan xanın qapısını döymədən içəri girdi: 
- Xan, müjdəmizə nə verir? 
- Həkira nə buyursa? 
- Bütün xanlığı! 
- Mümkündür, xanım! 
- Zarafatsız xan, oğul varisi-vəliəhd müjdəsinə nəqd nə əta edirsiniz? 
- Firəng bankında yatan məbləğin on faizini! 
- Bəlkə on beş ola, böyük xan? 
Xan əlini sağ gözünün üstünə gətirib: 
- Bə çeşm, - dedi. - Olsun on beş! 
Mamaça isti-isti masa üstündəki qələmə işarə etdi. Xan dediyində durdu. O 
cibindəki açan çıxarıb xaricdən gətirdiyi polad sandığı açdı, dilim kitabçanı 
çıxarıb əskinası andıran etibarnaməni yazıb doldurdu, imza edib şəxsi möhürünü 
də buraya basdı, dilim vərəqəni kötüyündən qoparıb xarici xanıma təqdim etdi. 
Xarici xanım vərəqəni nəzərdən keçirincə gözləri od alıb alışdı, sevincindən 
vücudu qızışdı, o dünyanı vecinə almadan xanın o üzündən, bu üzündən öpdü, 
ənnik-kirşanlı üzünü xanın ağ yumşaq saqqalına sürtə-sürtə nazlanıb kəkilli fərə 
kimi yastılandı: 
- Böyük xana başımla söz verirəm ki, onun varisini öz nəzarətim altında 
böyüdüb, cavan vəliəhdim cah-calalla özünə çatdırım! Ancaq bir şərtlə. 
- Nə şərtlə, xanım! 
- Şərtin ağırlığını mən öhdəmə götürəcəyəm! 
- Bəs yüngülünü kimin öhdəsinə buraxacaqsınız? 
- Yüngülünü sizin, Məmalikin! 
- Ağır-yüngülü nədən ibarətdir, bilmək olmazmı? 
  
  
________________Milli Kitabxana________________ 
67 
 
 
Ağın budur ki, mənim Parisdə bir mədəni Rəfiqəm var, - deyə xarici xanım 
dayəliyi mütləq həmin rəfiqəsinə şərt qoydu. 
- Məbtaban xanım çox çətin ki, körpəsini gözündən iraq qoya, -deyə 
Məmalik xan başını aşağı saldı. - Çox çətin ki, Məhəmməd qızı xarici dayəyə 
razı oldu! 
- Axı nə üçün razı olmasın? - Xarici xanım heyrətlə yırğalandı. - 
İndi Məhtaban Məhəmməd qızı xanım olubdur!.. Onun üçün öz uşağını belə 
böyütmək əlverişlidir? Qoy cavan xanım bərli-bəzəkli geyinsin. Şərq üslubunda 
tovuz quşu sayağı sallansm, bizim səxavətli xana uzun ömür bəxş edən səadət 
gətirsin, onu cavanlaşdırıb daha qocalmağa qoymasın!.. 
- Sizin rəfiqəniz gəlsə, şərti necə olacaqdır? 
- Mənim rəfiqəm çox nəcib xanım, mədəni mürəbbiyədir, - deyə xarici 
xanım rəfiqəsini vəsf etdi. - Sizin firəng bankında olan məbləğin faizini 
istəməkdən o yana getməyəcəkdir! 
- Oralı-buralı, eləmi, xanım? 
- Yəni böyük xan buradakı xərc-məxarici buyurmaq istəyir? 
- Əsla! Biz elə də xəsis deyilik. Şərtimiz baş tutsa, sizin rəfiqəniz nəinki 
oğlumuzun dayə və mürəbbiyəsi, həm də ən əziz qonağımız olacaqdır! 
- Onda şərtiniz nədir, böyük xan? 
- O sizin fərmayişinizdən asılıdır. 
- Fərmayişim belə olar ki, sövdamız baş tutsa, mən sizin xeyrinizə 
hərəkət edərəm!.. Sizə izafi cəfa olmasın deyə Paris bankındakı məbləğin 
faizinin yarısını ona verərik!.. Bir qismini də təvəllüd tapan xanın mütərəqqi 
oyuncağına!.. 
Məmalik xanın oğlu xəbərindən huşunu itirmək dərəcəsinə gəldiyini görər 
xarici xanım, rəfiqəsini bir də tərifləyib göyə qaldırdı, onun firəng dilindən başqa 
üç Avropa dilini - alman, ingilis, ispan dilini bildiyini də əlavə etdi: 
- Bəli, mənim rəfiqəm xanzadəyə elə dil açandan bu dilləri də təlim edər! 
Bütün İran xanları bizim növcavan ən çox dilbilən olar! 
Beləliklə, şübhəsiz, gələcəkdə taleyini mədəni Avropa ilə bağlayan İranın baş 
vəziri olar!.. 
- Mən istəyirəm ki, bizim növcavan Ərdaha mülkünün varisi olsun! - 
Məmalik xan, ifrata varan xarici xanıma öz əsas məramını bildirdi. - Mənim 
ümdə məqsədim budur! 
  
  
________________Milli Kitabxana________________ 
68 
 
 
- Xeyr, Ərdaha mülkü bizim tərbiyəmizlə böyüyən növcavan xan üçün 
azlıq edər, - deyə xarici xanım əl-qolunu açdı. - Mənim rəfiqəm ona Firəngistan 
cahangirliyindən təlim verəcəkdir! O, görəcəkdir ki, öz yerində rahat, firavan 
yaşamaq üçün qıraqları qarmalamaq, ucqarları çəngələmək zəruridir!.. 
- Bu, xam xəyaldır, xanım! İran indi öz başını güclə girləyir, təzədən 
İrana nə cahangirlik? 
- Biz xam xəyalı həqiqətə çevirərik. Biz onu mütləq cahangiranə hakim 
kimi, Napoleon hərbi yürüşləri üzərində tərbiyə edərik! Məmalik malikanəsində 
möhkəm-müstəhkəm dayanmaq üçün onun öz yan-yörəsini qorxuya salması 
zəruridir! Yoxsa, darısqal dairədə növcavan xanı sıxıb suyunu çıxararlar! 
Xarici xanım yarızarafat, yarıciddı danışıb güldü. Məmalik xan bir qədər 
sükut edəndən sonra xarici dayə barəsində başlayan söhbəti maraqlı olsa da 
vaxtından qabaq saydı. Xarici xanım Məmalik xanın fikri ilə çətin razılaşdı. O, 
dedi ki, firəng dayəsini Məmalik mülkünə gətirib çıxarmaq azı-azı üç ay çəkər. 
- Bəs üç aya qədər bizim, körpəyə kim göz olar? 
- Məmalik xan öz varisini Həlaku sicillisinə mənsub qız nəvələrindən 
xeyli yuxarı mərtəbələrə qaldırıb, dədə-baba düşmənlərinə yanıq vermək üçün 
hər nəyə desən razı olduğunu gizlədə bilmədi. 
Məmalik istəmədi ki, Avropaya açılan qapı örtülsün, ordan Məmalik 
malikanəsinə saçıla biləcək işıq qapansın. Fikirləşdi ki, bəlkə də xarici xanımın 
şərtinə əməl etsin, onun firəng rəfiqəsini şöhrət üçün gətirsin, necə deyərlər, bəri 
başdan bir verib, o başdan iki qazansın. Onun 
oğlu Məmalik mülkünün varisi olmaqla, dədə-baba düşmənləri həlakuları xeyli 
ötsün, məmaliklər sicillisini qaldırıb bütün xanlardan neçə baş uca etsin! 
Onda görəsən başqa xanların paxıllığı tutmazdımı? Onlar oturub-durub, hər 
yanda sulu qəlyan xoruldada-xoruldada deməzdilərmi ki, növcavan Məmalikin 
zatı qırıqdır? Deməzdilərmi ki bir tərəfi cılda rəiyyətdir? Bəlkə Məmalik 
mülkünün xanı üçün anasının rəiyyət qızı olması o qədər də irad tutulmasın? 
Lakin xarici xanım deyən vəzirlik mənsəbində, baş vəzirlikdə zat-nəcabət nəzərə 
alınmayacaqdımı?.. Məclisi-İran belə şəxsə səs verib, qol qoyub, əl qovzayıb 
onun dövlət başında durmasına razı olacaqdımı? Hələ Şahənşah Qacarın Özü 
"zatı qırığın" baş vəzir olmasına imza atacaqdımı?.. 
  
  
________________Milli Kitabxana________________ 
69 
 
 
Əvvəllər Məmalikin başına heç belə dolaşıq fikirlər gəlməmişdi. O ancaq öz 
dədə-baba mülkünün dərdini çəkmişdi. İndi birdən huşu başından oynayan, 
istəyinin ziddinə iştahası itilənən qoca xan ağır vəziyyətdə olan öz xanımının 
qapısını açıb onun əhvalını soruşmadan, Avropadan açılacaq qapının dərdini 
çəkirdi. 
Axır bu mamaça haradan belə tamlı-dadlı bir zadı qocanın damağına 
damızdırdı ki, indicə-indicə rahatlanan qocanın başı bunca gicəllənsin? 
Məmalik xan ağ bığını, ağ saqqalını tumarladı. 
- Deyəsən Məmalik xan daxili gərginlik keçirir? - deyə xarici 
xanım gözlərindən güldü. 
- Düz buyurursunuz, xanım, - deyə qoca xan öz tərəddüdünü gizlədə 
bilmədi. - Düzü ayazıyan beynim dumanlanmağa başlayır! 
- Nə üçün? 
- Bu firəng dayəsi barədə. 
- O barədə heç də həyəcanlanmayın. Vaxt olar yaxşı-yaxşı fikirləşərsiniz! 
- Bəs o dayə gəlincə necə olsun? - Xarici xanım ustalıqla geri çəkilincə, 
Məmalik xan nəyinsə əlindən çıxa biləcəyindən qorxub irəliləyir, həlakuların 
acığına öz varisi üçün çox qazanmaq istəyirdi. - Bəlkə biz Məhtaban xanımla bir 
yaxşıca məsləhətləşib, xanzadənin tərbiyəsini elə lap ibtidaidən, bəri başdan 
firəng dayəsinin əlinə verək?! Onacan, yəni bizim oğlanın üç aylığınacan özünüz 
bizdə qonaq qalasınız? 
- Bu, mənim üçün çox çətin olar, xan! 
- Nə üçün, xanım? Biz sizin qulluğunuzda dura bilmərikmi? 
- Çox-çox çətin olar, - deyə Məmalikin nəbzini tutan, onun iştahasını 
duyan mamaça naz satdı, - başqa tanış-biliş xanların dəvətlərini yerə salıb, 
xəcalətdə qala bilmərəm! 
- Əgər hamı xanların əvəzində, firəng bankına verdiyim çeki təzələyib on 
beş faiz əvəzinə, iyirmi beş yazsam, necə? 
- Onda ayrıca söhbət edərik, - deyə xarici xanım ustalıqla əl atıb qoca 
xanın biləyindən tutdu: 
- Gedək, gedək, xanımınıza gözaydınlığı verin!.. 
Xarici xanımla qoca xan Məhtabanın yanına girdilər. Məhtaban tabuta 
qoyulan ölü kimi sapsarı idi. Xanun ay işığında gördüyü gözəllikdən, onun 
köpüklü göldə çimən çağından heç nə qalmamışdı. Sanki 
  
  
________________Milli Kitabxana________________ 
70 
 
 
Məhtaban nəyi vardısa hamısını əsirgəmədən yanında, ağ örtüklü beşikdə 
yatan körpəsinə vermişdi. İçəri girincə xan da, mamaça da səssiz durdu. Nə 
etmək lazım gəldiyini düşünən mamaça yuxulu körpəni beşiyindən qaldırıb, yan 
otağa keçdi, körpənin üzünü açıb xana təqdim etdi. 
Əzəlki halına qayıdan xan körpəni qucağına aldı, gözlərini yuxarı dolandırdı, 
xarici xanımın Avropa madəniyyəti müqabilində öz müsəlmançılığını büruzə 
vermədən ürəyində: 
- "Xudaya, səd həzar şükür! - dedi. - Daha mənim, dədə-baba düşmənim 
həlakuların qarşısında parlayan qılıncım vardır! Mənim elə bir qılıncım var ki, 
gələcəkdə bütün həlakuları kəsə biləcəkdir! Həlakular üçün dörd oğul doğan 
Ərmağanın özünü də!". 
Sanki şadlığından coşan ata ilə uzaqda olan qızı deyil, barışmaz düşmənlər 
üz-üzə, göz-gözə durdular. Məmalik xan körpəsini bağrına basmaq, ürəyini yarıb 
içinə qoymaq istəsə də ehmallı tərpəndi, özünü yığışdırıb öz təmkinini pozmaq 
istəmədi. Dünyanı yorub yortan xarici xanım, dəruni həyəcan keçirən qocaya 
dəymədi, onu öz körpəsi ilə qoyub zahının yanına döndü, Məhtabanı hüznlə boş 
beşiyo baxan gördü: 
- Xan körpənizi götürdü, siz yatmışdınız! 
- Haraya götürdü körpəni? - Vəziyyətinin ağırlığına baxınadan Məhtaban 
əllərini döşəyə dayayıb çarpayısında oturdu. - Haraya apardı körpəni, xan? 
- Xanım, sizin belə tərpənməyiniz, durmağınız əsla yaramaz, - deyə 
mamaça gülümsəyə-gülümsəyə Məhtabanın çiyinlərindən yapışıb onu öz yumşaq 
rəxt-xabında uzatdı. - Siz əsla nigaran olmayın, oğlunuz atasının qucağındadır! 
- Atası bir əl boyda körpə ilə necə rəftar edə bilər? 
- Düzü, xan bilmir övladını yerə qoysun, ya qanadlandırıb göyə qaldırsın! 
Düzü, qoca az qala başını itiribdir! 
- Xan sevinirmi, xanım? 
- Bəli, xanın sevinci intəhasızdır! 
- Düzü, mən də belə istəyirəm. Qoy iztirab çəkən qoca ömründə bir kərə 
sevinsin! 
- Bəs siz özünüz necə, xanım? Siz niyə sevinmirsiniz? 
- Mən xəstəyəm, xanım!.. 
- Axı nə üçün?.. 
  
  
________________Milli Kitabxana________________ 
71 
 
 
Mamaça sözünü qurtarmamış, qoca xan qucağında gözlərini açan körpəyə 
baxa-baxa içəri girdi. Onu Məhtabanın böyrünə uzatdı, titrəyən dodaqları ilə 
xanımının saralan yanaqlarından öpdü. Xaricdən dayə dəvət edib-etməmək 
məsələsini sonraya qoydu. Qoca xana qayıdan cavan atalıq hissi onu daha 
qəmdən çıxıb ayılmağa, bir insan kimi mərhəmətli olmağa çağırırdı. Düzü, bu 
halında bilmək olmurdu ki o qoca Məmalikdir, ya Pəhləvan Məhəmmədin cavan 
kürəkəni... 
 
13 
 
Yetmiş yaşlı Məmalikin oğlu olmaq xəbəri hər yana yayılıb dədə-baba 
düşməni həlakulara çatdı. Bu xəbərdən bütün həlakuların böyüyündən kiçiyinə 
sir-sifəti turşudu. Həlaku ilə Məmalikin böyük nəvələri burunlarını bir qarış 
salladılar. Xırda nəvələr mırıldandılar. Ərmağan xanım qapandığı otaqdan 
çıxmadı, qana susayan sifətini göstərmədi. 
Bu hal qoca Həlakunun xeyli xoşuna gəldi. Yaxşı ki, Məmalik qızı Ərmağan 
dədə-baba düşməni qayınatasının titrəyən qırışıq sifətini, əsən çal bığlarını, 
açılıb-yumulan, damarları titrəyən əllərini görmədi. Bəlkə qayınatasının belə 
övzainə görə Ərmağan xanım inada düşər, adlayıb atasının tayında durar, qoca 
Məmalikin yetmiş yox, lap yüz yaşı olsun, ona bəraət verər, atasının səngərinə 
keçərdi. Özü də tərəddüd göstərmədən qılınc siyirib, atasının oğul varisinin 
keşiyində durar, bu gecikən varisin başından bircə tük əskik olmağa qoymazdı. 
Onda daha məmaliklər mülkü həlakular torpağına qarışmaz, yenə dədə-baba 
düşməni sicillisinin tüstüsü Savalana ucalar, gələcəyinə həlakular göz açmağa 
macal tapmazlar. Birdən Pəhləvan Məhəmmədin nəvəsi ana babasına oxşasa, 
onun qolunu qatlayan kas nəinki həlakular torpağında bütün məmləkətdə 
tapılmaz. Birdən bu əcaib uşaq qalxıb, boy atıb qollu-qanadlı Rüstəm-Zal olar, 
hər hansı düşmən ondan tük salar. Bəlkə bu çağa pəhləvan, sərkərdə olub öz 
Məmalik əcdadının intiqamını ögey bacısının həlaku uşaqlarından alar, öz 
qılıncım onlardan əsirgəməz, hamısını ölüm körpüsündən keçirər, həlakuların 
başlarını nizələrə taxdırıb kəndbəkənd gəzdirər... Quru küləşə düşən qığılcımdan 
ya payız xəzanından meşəyə düşən ildırımdan hansı alov desən çıxmaz. Bəli, 
alov aləmi büruyər, kənd deməz, oba deməz, hamısını yaxıb-yandırar. 
 
  
  
________________Milli Kitabxana________________ 
72 
 
 
Birdən fırəng mamaçasının əli ilə doğulan uşaq başqa bir firəng dayəsinin əli 
ilə tərbiyə alar, Avropa dillərini bilər, nəinki şahsevən xanları içərisində, bütün 
İran xanları arasında öz fəhm-fərasəti ilə fərqlənər! Yox Pəhləvan Məhəmmədin 
yetimçəsindən doğulan bu əcaib uşaq yekəlib, boy atıb qalxa-qalxa süpəhsalar, 
vəziri-cəng olar. Hər nə oyun desən bu vələd-xətərdən çıxar! Əslinə dürüstlüklə, 
diqqətlə baxanda yetmiş yaşlı qocada nə kişilik?! 
Qoca Həlaku bütün bunları öz-özlüyündə götür-qoy etdikcə qəzəbə dolur, 
qeyzə gəlirdi. "Bəlkə oğlum Ərdahan söyləyən sayaq vaxtında açıq-açığına 
hərəkət etməyinə dəyərmiş?.. Bəlkə Ərdahanın əli ilə Ərmağanı öz atası 
Məmalikin üstünə birbaşa ovxalayıb itiləmək gərək imiş?! İtiləmək gərək imiş 
ki, Ərmağan ilk əzəldən işə qarışaydı uşaq işıqlı dünya üzü görməmiş anası 
qarışıq rədd ediləydi...". 
Bu fikirlə öz otağına çəkilən, gəlini Ərmağandan da ziyadə qan tutan sir-
sifətini başqalarından da artıq öz nəvələrindən gizlədən qoca Həlakunun 
beynində qanlı mühakimələr gəzinirdi. Çalbığ Həlakunun içəridən qan laxtaları 
tutan qırışıq sifəti göydəki qara buludlardan da bərk tutulurdu! Birdən sanki bu 
qara buludlar parçalanır, çalbığın gözlərində ayazıyan göy zolaqlar görünürdü. 
Həlaku vurnuxa-vurnuxa, öz çal bığlarını dartışdıra-dartışdıra düşünür, gəlini 
Ərmağanın mütləq bu işə qoşulacağını yəqin edincə, tutqun sifəti açılırdı. 
Əksinə, birdən gəlininin tərəddüd göstərib, qoca atası tərəfində duracağını 
gümanına gətirincə, yenə də sifətində odlu şimşəklərdən xəbər verən buludlar 
toplanır, çöhrəsi kömür kimi qaralırdı. 
Həlaku işinin çəmini tapınca vurnuxur, adətinə görə ona ariz olan müşkülatı 
ayıq başla həll edirdi. O, qızışan başla fərman verməkdən çəkinirdi. Hər necə 
qızışsa da onun ustalığı vardır. Qoca Həlakunun məkri onun astalığı və ustalığı 
ilə müşayiət olunurdu. Çalbığ Həlakuya görə gərək bu iş elə üstüörtülü, ustalıqla 
olsun ki, heç şeytan da baş açmasın. Gərək Ərmağan atasının süni varisini 
məqamında boğsun! -deyə çapalayıb vurnuxan Həlaku hər iki əlini qabağa 
gətirir, sanki qohumunu boğazlayıb, var gücü ilə boğurdu. - Gərək gələcəyinə 
azacıq aşın duzu olmayan tifil elə bəri başdan biryolluq qəbra qoyulsun! 
Onda qoca Məmalik bu zərbəyə bir ləhzə tablamaz, öz-özünə kəlləsini atıb, 
cəhənnəmə gedər! Biz həlakular da atlanıb yollanarıq Ərdahaya!.. Dizlərimizə 
döyə-döyə elə şəbih çıxarıb, elə şaxsey-vaxsey qoparıb, təziyədarlıq edərik ki, 
görən deyər, bu nə yasdır, xudaya?! 
  
  
________________Milli Kitabxana________________ 
73 
 
 
Mərhumu öz ata-babasının sərdabasında dəfn edərik, bununla da Məmalik 
xanlığı ilə birdəfəlik hesabı çürüdərik! Sonra?.. Sonra o tərəf-bu tərəf 
nəvələrimiz arasında qalmaqal baş verməzmi?.. Onlar həlakularla məmaliklər 
kimi qoşunkeşlik edib o tərəf-bu tərəfı od-alova tutmazlarmı? Qoy məmaliklər 
yerli-dibli olmasınlar. Bizim qədim qəddar düşmənimizin, dədə-baba rəqibimizin 
yuvaları belə qalmasın. Axır, Məmalikin qızı Ərmağanı hər necə Qurana qəsəm 
qılsam da, Ərdaha mülkü üçün almışdım! 
Görünür, Sərəncam xanımın ölümündən xeyli il sonra əsnəyib ayılan 
Məmalik özünə varis düzəldib ki, mənim ustalıqla saldığım körpünü uçursun, 
özü də indidən əcnəbilərlə dostluğa, mehmannəvazlığa girişsin ki, arxası alınmaz 
qala kimi güclü olsun! Yoxsa Pəhləvan Məhəmmədin yetimçəsi firəng 
mamaçasız da ötüşə bilər, çox asanlıqla öz yükünü yera qoya bilər, doğduğunu 
da əski-üsküyə bələyə bilərdi!.. Məhtaban Məhəmməd qızı, palaz-paltar yuduğu 
çayın kənarında, iydə kollarının dibində də doğub, öz çağasını cır-cında 
tumanına büküb, Ərdaha kəndinə də dönə bilərdi! Gör, tülkü Məmalik işi nə yerə 
çatdırıbdır ki, yetimçənin üstünə, oğlunun xidmətinə xarici xanım, firəng 
mamaçası gətiribdir! Bu xaricilərin də barmağı bir yuvaya ilişdimi, Allah özü 
aqibətindən saxlasın! Üzünə gülə-gülə, başını pambıqla kəsəcək. Üzünə gülə-
gülə var-yoxunu sil-süpür edib, qanını da sümürəcək?.. Səni barmaq kimi lüt-
üryan qoyacaqdır! - Pəncərələri örtülən otaqda kürsü üstündə oturmuş çalbığ xan 
şəhadət barmağını ağzına salıb sümürdü, sonra da çal qaşları örtən gözlərinin 
qabağında fır-fır fırladı: - Bax, xarici belə edir! 
Olmazmı bu işdə mən özüm top-tüfəngə əl atmadan, zor-güc işlətmədan, heç 
bir od-ocaq qalamadan gülə-gülə tərpənim, öz məqsəd-məramıma məqamında 
çatım?! Gərək indi daha xaricilərdən öyrənəsən!.. İndi gərək dostluq 
bürüncəyində gizlənən düşmənçilik qəsdini öz məqamınacan çatdırasan!.. 
Hamısını da yumşaq-yumşaq, gülə-gülə!.. 
Bax, elə biri mən Həlaku! Məgər mən Quranı əlimdə qalxan edib, Məmalik 
qızı, Ənnağanı oğlum Ərdahana əbəs yerə gəlin gətirmişəm?.. Bəli, qohum 
oluruq, dədə-baba ədavətimizi biryolluq torpağa basdırırıq, özümüz də Quran 
qəsəmi ilə kürək-kürəyə verib qıraq xanlıqlarla vuruşuruq, qənimət gətiririk - 
demişəm! Demişəm ki, daha qonşuluqda haçanacan gərək biz bir-birimizi qırıb 
tərk edək? Haçanacan 
  
  
________________Milli Kitabxana________________ 
74 
 
 
obalarımızı odlayıb halətdən salaq? Yenə indiyə qədər bir tərəf o biri tərəfi 
biryolluq bassaydı, dərd yarı idi. Gah bu tərəf, gah o tərəf! Nə Məmalik tərəf 
biryolluq qırılıb qurtarırdı, nə də həlakular! Arada vergilər batırdı. Əlinə fürsət 
düşən Qacar qoşunu da tirəndazla sinəmizə çökürdü! Əmin-amanlıq yaratmaq 
bəhanəsi ilə olan-qalanımızı da talan-qarət edirdi... Amma neçə ildi ki, Ərmağan 
xanım bizə gəlin gələndən çox qulaq-dincliyidir. Az-çox görürük ki, rəiyyət 
haradadır, rəncbər harada. Kim vergiyə rayic, kim vergiyə cığaldır! Kim ac olsa 
da xan müqabilində boyun əyib, borcunu ödəyir, kim tox olsa da dörd-nala 
qalxıb Tanrıya təpik atır, xan anbarına bir dənə darı da vermir. 
Düzdür, məmaliklər, həmçinin həlakular tərəfindən Savalan dağına çəkilən, 
kəndlilərə dil öyrədənlər az deyil. İndinin özündə Təbrizdə başlayan Şeyx 
Xiyabani ixtilal qovğasına görə o qədər artıbdır ki, Qacar qoşunları da onlarla 
bacarmır. Biz xanlar birləşib, Savalana silahlı dəstələrimizi yeritsəydik, yaxşı 
idi! Yoxsa Şahənşah Qacar haçanacan məmləkətdə bu xanı qızışdırıb o xanın 
üstünə salışdıracaq, o xanı qızışdırıb bu xanın üstünə cumdurub, hər ikisini 
taqətdən salıb boyunduruğa qoşulası öküzlər kimi qulaqlayacaq?! 
Öz-özünə söylənən Həlaku durub Təbriz xalıları üzərində gəzindi, fürsəti 
fövtə verib işi çətinləşdirmədən qapını açıb oğlunu yanına çağırtdırdı. Ərdahan 
pörtmüş halda içəri girdi, atasına salam verib, təzim etməyi də unutdu. 
- Nə olub belə qaralmısan? - deyə Həlaku oğlunu qabaqladı. - Olmaya 
naxoşlamısan? 
- Xeyr, ata! 
- Bəs başına ixtilalçı toplaşan Savalan dağının buludları kimi nə 
tutulubsan? 
- Tutulmaq azdır, ata! 
- Nə üçün, nuri-çeşmim? 
- Qoca qohumunuz ağayi Məmalik bizə rüsvayçılıq, biqeyrətlik, 
Savalan dağı ağırlığında töhmət gətiribdir! Mən başımı qovzayıb nəinki 
adamların üzünə, heç günəşə də baxa bilmirəm! 
- Məmalikin əməlindən sənə nə? 
- Necə mənə nə? Məgər Məmalik mənim qayınatam deyil? Məgər o 
bişərəf sənin nəvən Ərşadın, Gurşadın, ya xırdaların babası deyil? 
Sabah Tehran danişgədəsində sənin sicillini daşıyan Ərşad yad balalarının 
qabağında başını necə yuxarı qovzaya bilər? 
 
  
  
________________Milli Kitabxana________________ 
75 
 
 
-   Öz boynuna dağ boyda yük götürmək nə üçündür? 
- Bundan sonra daha nə söhbət ola bilər, xan? 
- Bunu belə sənə kim deyibdir, Ərdahan? 
- Hamı, nə çox İranda söz gəzdirən dərviş, sail! 
- Müxtəsəri hansı dərviş, hansı sail deyib? 
- Hər kəsdən əvvəl Ərmağanın özü bütün əhvalatı açıb mənə nağıl 
Edibdir! 
- Ərmağan xanım? 
- Bəli, heç o da başım daldalamağa yer tapmır! Birun ya əndərun bizə 
mübarəkbadlıq elədikcə, bilmirik ki, başımızı harada gizləyək?! 
Hələ teleqraf Tehrandan, ətraf xanlardan, xaricdən istehzalı mübarəkbadlıq 
gətirəndə gör, nə boyda cəncəl olacaq!.. Harada görünüb ki, yetmiş yaşlı əprimiş 
qocadan övlad törəsin, varis-vəliəhd vücuda gəlsin? Əgər Sərəncam xanım 
rəhmətə getməsəydi, qoca bunca başını itirməzdi! 
- Sinəndə suzan olan sözlərini qurtardınmı, oğul? 
- Məgər deməklə qurtarasıdır, ata? 
- Səbəb, səbəb, səbəb?! 
- Səbəb budur ki, sən qarşımı almasaydın, indi mən düşmən Məmalikin 
biqeyrət, bişərəf hərəkəti üstündə xəcalət gölündə belə boğulmazdım! İndi dur, 
sabah Tehrana get, görək. Ya bu yanda Şeyxin şüarıyla çalxanan Təbrizə yön al, 
baxaq. Görəcəksən bütün tacir-tüccar gözlərini qıyıb, rişxəndlə baxırlar. Deyirlər 
ki, qoca qayınatan Məmalik Ərdaha gədə-güdəsindən, ya Savalanın başıpozuq 
çoban-çoluğundan, yaxud əndərunda, birunda şələ dartan hambal-humbaldan 
sənə qayın, uşaqlarına da dayı düzəldibdir! 
- Sənə deyənlərin sənəd-sübutu vardırmı? - deyə Həlaku kibrit çəkib sulu 
qəlyanı yandırdı, kürsüdə əyləşmədən dilim döşəkcənin üstünə sərildi, 
yarımsöykəli uzanıb, dirsəyini də qotazlı mütəkkəyə verdi. - Elə qurcalanıb 
oyalanırsan ki, guya atan Həlaku bir nakuvara iş gorüb, səni töhmət-tənə 
dənizinə tullayıbdır?! 
-  Atam, ya qayınatam, əğyar müqabilində nə fərqi? 
- Fərqi çox-çoxdur! O Məmalikdir, biz Həlaku! Bütün İran bilir ki, biz 
haçanın qanlı-bıçaqlısıyıq!.. 
Bəs onda niyə sən məni öz qanlı-bıçaq düşmənimizlə calaşdırdın, ağıllı ata? 
Ona görə ki, davasız-şavasız məmaliklər mülkünün sahibi olasan! 
  
  
________________Milli Kitabxana________________ 
76 
 
 
- Bəs indi bu qondarma varisdən, yalançı vəliəhddən sonra nə təhər? 
- Onu tezliklə aradan götürmək gərəkdir! 
- Beşikdəki tifilin üstünə qoşun çəkmək, eləmi, Həlaku xan? 
- Yox, əsla yox, Ərdahatı! 
- Bəs necə olsun? 
- Sənə dönə-dönə demişəm, Ərmağanın əli ilə! - çalbığ qoca qəlyana 
qullab vurdu, onun tüklü qaşları altında gizlənən hiyləgər gözləri genişləndi. - 
Ancaq qızının əli ilə! 
- Bəlkə bacısı qardaşının qəsdinə dolmadı? 
- Dolacaq!.. Mütləq dolacaq! 
- Nə şərtlə, xan? 
- O şərtlə ki, sən səbirli ot, bu işə açıq müdaxilə etmə! Öz kinini-
küdurətini yenə də bərk-bərk gizlə! Əsil məqsədini büruzə vermə! 
Qoy qeyrət yükü ancaq Məmalik qızının öz boynuna düşsün!.. 
- Kişisi dura-dura qeyrət yükü arvadının boynuna düşsün, xan?.. 
Bu da qeyrətdəndir? 
- Dovşanı araba ilə! 
Çalbığ Həlaku son günlər tez-tez işlətdiyi misalını yenə də çəkdi. - Düzü, 
mən elə bayaqdan tək-tənha fikirləşirdim, öz-özümlə əlləşirdim ki, gərək biz də 
bu xaricilərdən xeyli əməl öyrənək! 
- Necə, ata? 
- Üzə gülə-gülə! Bəli, biz Ərmağan xanımın atasının üzünə açılışıb, 
onları acılamayaq! - Çalbığ öz oğluna təlim keçməyində davam Medirdi: - Hələ 
mən fikirləşirəm ki, gərək biz Məmalik malikanəsinə qucağı qurbanlı yollanaq... 
Yetimçədən doğulan oğlunun mübarək badlığına! 
- Hansı oğlunun mübarəkbadlığına? - Ərdahan acı-acı güldü. - Pəhləvan 
Məhəmmədin yetimçəsindən doğulan, gədə-güdədən, çoban-çoluqdan, törəyən 
zinanın mübarəkbadlığına! 
- Bəli, mütləq!.. Biz gədə-güdədən, çoban-çoluqdan düzələn heç bir uşaq 
tanımırıq. Biz Məmalikin nuri-didəsini təbrik edirik! 
- Ərmağan Məmalik mülkünə əsla qədəm qoymaz! 
- Biz səbir göstərsək, Ərmağan tablamayacaq!.. 
- Hansı babətdən, kişi? 
- Biz istəyən babətdən, oğul. Gərək Məmalik xan görsün ki, bizim onun 
işinə heç bir dəxalətimiz yoxdur! Bəli, biz bu işi qızı ilə atasının öhdəsinə 
buraxırıq... "İlanı Seyid Əhməd əli ilə!". 
  
 
  
________________Milli Kitabxana________________ 
77 
 
 
- Bəlkə heç Məmalik qızının əlində nə ilan, nə zəhər yoxdur?! 
- Ərmağan istəsə, ilan da tapar, sür-sümük çürüdən zəhər də! 
- Deyəsən, xarici səyahət zamanı bir şüşə zəhər alıb gətiribmiş!.. 
Həlaku xan dikəlib döşəkcədə oturdu... 
- Bəs necə olub? 
- Özü dediyinə görə az əvvəl qurcalananda sındırıbdır! 
- Nə üçün qurcalanırmış ki? 
- Guya özüno qəsd etmək niyyətində imiş! 
- Yox, yox, gəlin əsla özünə qəsd etməsin!.. Sonrasına ikimizlikdə 
baxarıq! 
- Elə bu xəbərin üstündə hirslənən Ərmağan xanım xadimə Xədicəyə 
acıqlanıb Ərşad da içəri girib diluzunluq eləyən xadimənin qarnına neçə təpik 
çalıbsa, qız tələf olubdur! 
- Nə qədər məndən gizləsəniz də, həmin hal bilmişəm! 
- Bəli, Xədicə elə gecə ikən quylanıbdır! 
- Bax o varisi də beləcə quylamaq gərəkdir! 
- Heç onu xadimə Xədicəsayağı gizli quylamaqmı olar? 
- Qoy quylamaq olsun, ya gizli, ya aşkar!.. Qoca Məmalikin oğul varisini 
quyladınmı, deməli, özü də quylandı! 
- Quylayan ancaq Ərmağan olmalıdır, eləmi, Həlaku xan? 
- Bəli, bişəkk, bişübhə!.. Qoca sulu qəlyanının müştüyünü damağına alıb, 
çal bığlarına oxşayan cod qaşlarını zəhmlə endirdi. - Bəli, xaricilərsayağı üzə 
gülə-gülə, Qacar qəsrində olan sayaq zəhərləmi, nə iləmi, müxtəsərr!!! 
- Bəlkə biz bir yandan zəhər tapıb Ərmağana verək? 
- Yüz dəfə demişəm, yüz birinci dəfə də deyirəm, Ərmağanı hürkütmək 
olmaz! 
- BƏS necə eləyək ki, biz Tehranda, Təbrizdə baş qovzaya bilək?! 
- Həm də məmaliklər mülkünü həlakular torpağına tez zamanda ustalıqla 
qarışdıra bilək! - deyə Həlaku xan döşəkcədən dik ayağa qalxdı. - Ayının yüz 
oyunu var, ancaq bir armudun başında!.. 
- Ata, töhmət yükünü elə aşkara boynumuzdan götürsək, necə? -
Hövsələsini yeyə bilməyən Ərdahaq atasından fərqli olaraq nə isə ayrı cürə israr 
edirdi. - Qoy, külli İran eşidib bilsin ki, biz həlakular hansı qeyrətin sahibiyik! 
- Əsla! - Çalbığ Həlaku qeyzə dolan oğlunu danlamaqda davam etdi: 
Güc-zor lap sonuncu işdir. Xaricilər sayağı üzə gülə-gülə Ərmağan öz 
  
  
________________Milli Kitabxana________________ 
78 
 
 
qardaşını tələfmək üçün zəhər tapmasa da, başqa çarə tapar!.. - Həlaku xan bir əli 
cod bığlarına apardı. O biri əli ilə də oğlunun ara-sıra çəkdiyi tiryəkcı yanıb 
qaralan dodaqlarını örtdü. - Bu barədə bir daş altda, bir daş üsdə!.. 
Məhtabanı körpəsi həlakular ailəsində gedən mübahisədən, başının üstündə 
tonan qılıncdan xəbərsizdi. Tifil göz açan kimi anası üçün dodaqlarını büzür, 
ancaq anasını arayırdı. O, səslənər-səslənməz Məhtaban səksənir, onu qayğı ilə 
beşikdən götürüb, döşlərinə salıb əmizdirirdi. Mehtabanın oğluna məhəbbəti 
getdikcə artırdı. İndi Məhəmməd qızı üçün dünyada öz körpəsindən əziz bir 
xilqət yox idi. Körpə öz anasına həyan olur, Məhtabanın vahiməsini qovub 
uzaqlaşdırırdı. Məhtab az qala uca bir dağa söykənən kimi körpəsinə söykənib, 
güvənir:. Məhtabanın yer üzündə vəfalı havadarı vardı!.. Dodaqlarını ana 
döşündən çəkmək istəyən balasını seyr etdikcə, Məhtaban zövq alırdı o, deyəsən 
qocayamı, cavanamı ərə getdiyini də unudurdu. Hələ axırsan, Məmalik xan 
Məhtabanın nəzərində cavanlaşırdı. Məhtaban erəkdən arzu edirdi ki, kaş, hansı 
möcüzə ilə isə qoca Məmalikin ömrü uzun olaydı. Oğluna pərəstar durub, ayağa 
qaldıraydı, daha Ərmağanın qapazaltısı olmağa qoymayaydı. Ata övladını ərsəyə 
çatdıraydı Xarici xanım deyən sayağı, Məmalik nəvəsini görməsə də, heç onasa 
oğlunun toyunu görəydi. 
İndi əndəri olmasın, birun olsun, bir bığıburma cavan olmasın, lap yüz cavan 
olsun, Məhtaban gözünün ucu ilə də baxmazdı. 
Məhtaban daha özünü düşünmürdü. O, ancaq körpəsinin başına bir iş gələ 
biləcəydən qorxurdu. 
Doğumdan bir  neçə gün ötəndən sonra yavaş-yavaş gözəlləşən, dodaqlarına, 
yanaqlarına qan gələn, gülümsəyəndə ağ dişləri parıldayan, öz ağzını vaxtından 
əvvəl süni dişlərlə dolduran xarici xanımı heyran qoyan Məhtaban birdən də 
dəyişirdi. Gözəl-göyçək sifətinə müdhiş sarılıq gəlirdi. 
Xəstəsinə göz qoyan xarici xanımı yenə maraq götürürdü: 
- Nə olub ki, xanım, öz-özünüzdən bu qədər vahimələnirsiniz? 
Məhtaban -başını tərpədirdi: 
- Daha mən özüm barədə heç qorxmuram, xanım! 
- Bəs kimin  üçün qorxursunuz? 
  
 
 
  
________________Milli Kitabxana________________ 
79 
 
 
-  Bax, bu döşümə sığınan günahsız körpə üçün! Məhtabanın alacalanan 
gözlərində gəzən əsrarlı gilələr uzun kirpiklərindən xəzan yarpaqlarını andıran 
solğun yanaqlarına axırdı. Xarici xanım isə yanıb yaxılırdı: 
- Şərq yamanca ağlağandır, Məhtaban xanım! 
- Şərqdə məzlum çoxdur, həkim! 
- Siz ki, güclü sərvətli bir xanm xanımısınız, daha məzlum deyilsiniz! 
- Mən indi daha məzlumam, həkim! 
- Nə üçün? 
- Ürəyim azad deyil, xanım, qəfəsdədir! Bu məsum körpədən yana 
aramsız təlaş içindəyəm, Onu xan qızı yox, rəiyyət qızı doğubdur, obanın palaz-
paltarını çayda zoğal dəyənəyi ilə çırpa-çırpa yuyan Məhtaban doğubdur! 
- Siz ki, Məmalik xanın qanuni hərəmisiniz? 
- Düzdür. Ancaq mən xan qızı deyiləm. İranda söylənən sayaq 
Qacar sarayına yaxın sicillidən deyiləm! 
 
- Bəlkə ərinizin qocalığından narazısınız? 
- Əsla, xanım! O, mənim üçün daha qoca deyil. O, mənim körpəmin 
atasıdır! 
Məhtaban əlini sinəsində uyuyan uşağın üstündə gəzdirdi. Körpə göyümtül 
gözlərini açdı, xarici xanım cəld onu götürüb, qucağına aldı, uşağa diqqətlə 
baxdı: 
- Heç Allahın da şübhəsi ola bilməz ki, qoca Məmalikin öz əməlidir, - 
dedi. 
Xarici xanım çiyinlərini ata-ata güldü, körpə dodaqlarını büzəndə anası 
ağladı, uşağı qar kimi ağ döşlərinin arasına aldı. Ancaq heç vəchlə yenə göz 
yaşlarını saxlaya bilmədi... 
"Xudaya, sən bu günahsız tifilciyəzi öz pənahında saxla, - deyə Məhtaban 
xarici xanımdan xəlvəti titrəyə-titrəyə ürəyində yalvardı -Xudaya, mənim başıma 
hər müsibət gəlir-gəlsin, təki bu tifilə bir şey olmasın!..". 
 
14 
 
Təvəllüd günündən iki həftə sonra Məhtaban əndərun hamamında yuyundu, 
ötən günlərini xatırlayıb, qıjıltılı çayın köpüklü gölündə üzən kimi hovuzda 
üzdü... Soyunub-geyinmək otağında divara vurulmuş 
  
  
________________Milli Kitabxana________________ 
80 
 
 
güzgü qabağında qumral hörüklərini darayıb hördü, öz gözəlliyinə tamaşa edincə 
utandı, cold paltarını geyindi. Bir azdan, Məhtaban, yarlı-yaraşıqlı, zərli-zibalı 
libasında əzəlkindən də gözəl göründü... Üstü qübbəli qızıl kəmər Məhtabanın 
belini əzəlkindən də artıq boğdu. Qabarıqsinəsi, doğumundan sonra sifətində 
peyda olan iztirablı gözəllik Məhtabam xarici xanımın seyrçi gözlərində xeyli 
füsunkar göstərdi. O, Parisi, o izdihamli şəhərdə tanıyıb-bildiyi məşhur gözəlləri 
gözlərinin qabağına gətirib, Məhtabanla müqayisə etdi, onların hərəsində az-çox 
qüsur tapsa da, Məhtabanda heç bir qüsur tapa bilmədi. 
Məhtabanın zoğal dəyənəyi tutan, palaz-paltar yuyan əlləri doğumdan sonra 
zərifləşmişdi. Onun dür-düyün bağlayan barmaqları da xeyli nazilib uzanmış, 
dırnaqları şadlıq-şənlik əlaməti kimi xınalanmışdı. Xof-vahimə içində çırpınan 
Məhtaban sanki bütün ağrı-acısını əndərun hamamımda tökmüşdü... 
Məhtaban körpəsinin yanına döndü, uşağın uyuduğunu görüb eyvana qalxdı, 
qoca ərinin haçan dönəcəyini gözləməyə başladı. Məhəmnəd qızı istəyirdi ki, 
qoca xan onu elə beləcə görsün. Məməlik görsün ki, Məhtaban ona yalnız əzab-
əziyyət gətirməmişdir. Axı, Məhtaban heç kəs üçün özünü bəzəyib-
düzəməmişdi. Deyəsən aradakı yaş uçurumu düzəlməyə başlamişdı. Məhtaban 
qoca xana elə alışmışdı ki, əzəlki giley-güzarları üçün utanmağa başlamışdı. 
Qoca xan Məhtabanın gözlərinə daha ayrı cür görünürdü. Onun razılıq almadan 
axunda kəbin kəsdirməyini də, göldə üzən qıza ay işığında oğrun-oğrun tamaşa 
etməyini də, Məhəmmədin komasına girməyini də, öz yumşaq saqqalını qızın 
üzünə qoymağını da güzəştə gedirdi. Sanki elə-belə də olmalıymış! 
Məhtabana elə gəlirdi ki, xan getdikcə yumşalıb rəhmə gələcəkdir, 
Məhtabana ixtiyarat verəcəkdir. Məbtaban da xana təsir edəcək, özü kimi 
kimsəsizlərə pərəstar olacaq, ac-susuzlara ehsan verə biləcəkdir. Onun xanı 
başqa xanlardan fərqlənəcək, kəsibkarlıqla məşğul olan rəiyyətə, rəncbərə daha 
zülm etməyəcək, qalan ömrünü savab işlərə sərf edəcəkdir. Məhtaban özü də 
uzun müddət bu əndəranda məhlus olub qalmayacaq, bir gün biruna da çıxacaq, 
öz istədiyi kimi tərpənib izafı yük kimi görünən zərli-zibalı pal-paltarını 
dəyişəcək. O, daha özünü binın xidmətçilərindən qırağa çakməyəcəkdir. Nə isə, 
bu əndərun öz əsasından dəyişəcək, burada elə ədalət hökm sürəcəkdir ki, 
Məhtabanın nağıllarda eşitdikləri bu işlərin müqabilində çox solğun 
görünəcəkdir... 
  
  
________________Milli Kitabxana________________ 
81 
 
 
Tağbənd eyvanında dayanıb, ərinin yolunu gözləyən Məhtaban xəyallar 
içində xoşallanırdı. O bilirdi ki, xarici xanım körpənin keşiyindədir! Məbtaban 
arxayın idi ki, mamaçadan onun uşağına zaval toxuna bilməz. O, nə qədər 
tamahgir olsa da tifil qatili olmaz... 
Məhtaban at milçəyi kimi sırtıqlığına salıb bərk-bərk canına daraşmağa 
başlayan qaraltılan özündən uzağa qovurdu. Xoşbəxt saatlarını bu qaraltılara 
təslim etmək istəmirdi. Məhtaban gün üzünə həsrət qalan, qaranlıq, rütubətli 
zindanda çürüyən, azadlıq üçün həsrət çəkən məhbus kimi qənşərə çıxmaq, 
günəşə qovuşmaq istəyirdi. Məhtaban istəyirdi ki, qoca Məmalik dünya malına 
həris və aludə olmasın!.. 
Oğlu olandan sonra deyəsən qoca xanda tərəhhüm hissləri özünü göstərirdi. 
O, oğulsuz qocalan, ərsiz qarıları nə vaxtdan bəri qalan vergilərdən azad etmək 
üçün fərman verməyə başlamışdı. Hələ zülmkar məmurlardan bir neçəsini də 
xidmətdən uzaqlaşdırmışdı. "Belə xasiyyətlə siz ancaq həlakulara yaraşarsınız!" - 
deyə qoca xan düşməninin bostanına daş atmışdı. 
Məmalik xan müəyyən dərəcədə Ərdaha obalarının abadlıq nəqşəsinə 
girişmişdi. Yol çəkmək, çaylar üstündən körpü salmaq, dolu anbarlardan aclara 
ehsan etmək onun qarşısında mühüm vəzifə kimi durmuşdu. O, bütün bunların 
hamısını öz oğlunun şərəfinə edirdi. "Qoy camaat təzə xana dua oxusun!" - 
deyirdi. 
Ərdahanda çox adam doğrudan da körpənin təvəllüdünə şad olur, ağır 
biyarlardan, üst-üstə qalanan vergilərdən azad olanlar, səxavət süfrələrindən 
yeyib toxlananlar əllərini göya qaldırıb körpənin ömrünə dua-sona edirdilər. 
Onlar sevinirdilər ki, xanzadənin anası öz ömrünü Təbrizdə mücahidlikdə, 
fədailikdə bağışlayan Səttar xan sərdari-millinin sağ əli sayılan Pəhləvan 
Məhəmmədin doğma qızıdır. Buna görə də Məmalik xan Ərdaha camaatının 
nəzərində dəyişib adil olur. "Yetmiş yaşında qocadan nə övlad?" - deyə 
boşboğazlıq edənlərin ağızlarından vurulurdu. Məmalik barəsində şübhəli 
şayiələr yayan hərcayilər məclisdən, məəkədən qovulur, bəzən də daşa basılırdı. 
Ərdaha adamı elə güman edirdi ki, bu ehsan-ülfət daima davam edəcək, innən 
belə onlar süd gölündə üzəcəklər. "Xudaya, səd şükür, Xudaya, həzər şükür!" - 
sədaları cır-cındaya bürünmüş şəxslərin dilindən düşmürdü. Ərdahalılara elə 
gəlirdi ki, bu yeni xanzadənin ecazkar doğuluşu ilə onların üstünə ağ gün 
doğubdur. Nədən ki, Ərdaha obalarında gündən-günə zühm azalır, Savalan 
dağına çəkilənlər çox olmurd  
 
 
  
________________Milli Kitabxana________________ 
82 
 
 
At belinə qalxıb ətraf obaları, kəndləri dolaşan qoca Məmalik özü ədalətə, 
asayişə göz qoyur, rəncbər-rəiyyətlə dil tapır, sanki gözəl Məhtabana deyirdi: 
"Ürəyindən keçənlərə görə necə əməl edirəm, qız!" - təcrübəli qoca bacardıqca 
ondan əvvəlki məmaliklərin etdikləri zülmləri zayil etmək, özündən sonra 
qalacaq cavan xana düşmən qoymaq istəmirdi... 
 
 
Məmalik xan Ərdaha obalarını dolaşmaqdan dönüb əndərunda atdan düşəndə 
Məhtabanı tağbənd eyvanda gördü. Xan Məhtabana daha irad tutmadı. 
Məhəmməd qızı o qədər gözəlləşmişdi ki... Xan cavanlaşmış kimi içəri pilləkəni 
üzüyuxan qaça-qaça qalxdı, xarici xanımı içəri dəhlizdə yumşaq kürsüdə əyləşən 
görüb, özünü bilməməzliyə qoydu, tağbənddə dayanan Məhtabana yanaşdı: 
- Salaməleyküm, Məhtaban xanım! 
- Əleykəssalam, mərhəmətli xan! 
Onlar ikisi də durub bir-birini seyr etdilər. Məhtabanın gözündə xanın 
qocalığından iz qalmamışdı. Xan onun əri, o da xanın halalı idi. Onlar bir-birinə 
elə uyğunlaşıb alışırdılar ki, daha bir-birini gec görəndə darıxmağa başlayırdılar. 
Bu hal qoca xana olmazın zövq verirdi. Onun qırışıq yanaqları açılır, gözlərinin 
ətrafını tutan torbalar çəkilirdi. Məhtabana elə gəlirdi ki, qocanın qar kimi ağ 
saqqalından nur yağır. Xanın yanaqları da, dodaqları da qana gəlir, hifz edib 
saxladığı dişləri də ağappaq, işıqlı görünürdü. Elə bil ki, Məhəmməd qızı 
Məhtaban qocanı cavanlaşdırmış, yaxud o, Məhtabanın gözlərinə cavan 
görünməyə başlamışdı. Bir də Məhtabanın gözləri cavan axtarırdımı? O, oğlunun 
atasını necə vardı, elə də istəyirdi! 
- Mərhəmətli xan Ərdaha obalarını nə çox dolaşır? - deyə Məhtaban 
ərinin əlini tutdu. Sanki qocanın zahiri deyil, batini də dəyişdi, hərarəti artıb 
gənclik ehtirasına calandı. 
- Övladımızın şərəfinə xeyli iş-güc görmək qərarına gəlmişəm, - 
deyə Məmalik xan Ərdaha obalarında apardığı islahatdan, fəqirə-dilənçiyə 
etdiyi ehsandan, ağır vergilərdən azad etdiyi dullardan danışıb 
dedi ki, gərək Məhtabana agah olsun ki, körpə onun ürəyinə bir daha 
tərəhhüm bəxş etmişdir... 
- Xudaya, min şükür! - deyə Məhtaban Tanrı qarşısında durduğunu 
cümanına gətirincə abır-ismət naminə barmaqlarını xanın hərarətli ovcundan 
çəkdi. O, içəridən iki yumşaq kürsü götürüb, tağbəndə 
  
  
________________Milli Kitabxana________________ 
83 
 
 
gətirdi, əndərun eyvana yox, birun eyvana, güllüyə baxan səmtdə oydu. Əvvəlcə 
xan, sonra da onun xanımı əyləşdi. Onlar bir-biri ilə danışıb, dərdləşmək, öz 
sevinclərini bölüşdürmək istədilər: 
- Deməli, Ərdaha obalarından daha Savalan dağına qaçan yoxdur? 
- Məhtaban kəndlərdə, obalarda olan vəziyyəti bilmək, eşitdikləri nağılın 
tədriclə də olsa həqiqətə çevrilə biləcəyini öyrənmək istəyirdi. - 
Deməli, oğlumuzun təvəllüdündən sonra Ərdaha elində ayrı aləm 
yaranır? 
- Bəli, mən çalışıram ki, bizim Ərdaha elindən qiyama qalxan, silaha 
sarılan, Savalana üz tutan olmasın. Savalana qaçanları da geri qaytarmaq, əfv 
etmək əzmindəyəm! 
- Onlar heç Savalandan qayıdarlarmı? 
- Mən də güman edirəm ki, çox çətin!.. Çünki bütün xanlıqlardan 
qaçanlar Savalanda birləşiblər. Özləri də Qacar qoşunlarına qarşı vuruşa 
hazırlaşıblar! Gümana görə Təbrizə varıb, Şeyxin döyüşən dəstələrinə 
qoşulacaqlar! 
- Onların içində bizim ərdahalılardan da var? 
- Düz əlli nəfər, hesablamışam, həlakular tərafindən qaçanlar yüz əllini 
aşırlar! 
- Deməli, Savalana çəkilənlərin əsil qayələri tədriclə Təbrizə 
yollanmaqdadır?.. 
- Bəli, yəqin ki, onlar öz qayələrinə dönüklük etməzlər! 
- Bu qayənin mənbəyi, necə deyərlər, çeşmənin gözü haradandır? 
- Əncümənlərdən! Neçə il qabaq basılan, indi yenə də baş qovzayan 
əncümənlərdən. Pəhləvan Məhəmmədin mənsub olduğu fədailərdən, 
mücahidlərdən! 
- Deməli, əncümənlər təzədən təşkil tapıb düzəlirlər? 
- İran yenə də yanan təndir üstündə qızaran sacdır! 
- Aqibəti? 
- Gərək məşrutə güclənsin, iş-güc ədalətlə getsin! 
- Deməli, bizim xan da başqalaşmışdır? 
- Bəli, başqalaşmamaq mümkün deyil, Məhtaban! 
- Bəs onda. Məmalik xanda varis-vərəsə cəhdi nədir? 
- Məndən ötrü ilkin Məhtabanın ilahi gözəlliyidir, qız! 
- Bəs sonra? 
- Sonra varis-vərəsə cəhdi! 
- Gələcəyinə zülm, xanlıq olmayandan sonra daha varis-vərəsəyə nə 
ehtiyac! 
  
  
________________Milli Kitabxana________________ 
84 
 
 
- Nə qədər ki, dədə-baba düşmənimiz həlakular var, o qədər də bizim 
Məmalik mülkünün öz varis-vərəsəsino, vəliəhdinə ehtiyac vardır! 
- Bəlkaxan, biz körpəmizi də götürüb xaricə köçək hə? 
- Necə xaricə, qız? 
- Firəngstana! Sənin pulun toplanan torpağa! 
- Bəs bu boyda Ərdaha mülkü? 
- Gəlirini ora çatdıra bilməzlərmi? 
- Dədə-baba düşmənlərimiz həlakular Ərdaha mülkünü bərbad 
edərlər! 
- Deməli, bizim başıdumanlı Savalan daima qiyamçılar yuvası olacaqdır? 
- Belə görünür ki, bu zülm durduqca, qiyamçılar da duracaqdır! 
- Deməli, bu məmləkətdə ədalət nağıllardadır? 
- Bir də indi az-çox Ərdaha torpağında!.. 
Məmalik oğlunun şərəfinə apardığı islahatı, verdiyi fərmanları, tökdüyü 
təcbirləri sayıb öz hərəkətində ardıcıl olacağını söylədi. Sonra söhbəti xarici 
xanımın təklif etdiyi sayaq Firəngistandan, Parisdən dayə-mürəbbi çağırıb-
çağırmamaq üstünə gətirdi. Məhtaban isə bu baradə öz etirazını bildirdi. 
Eyvandan durub körpəsinin yanına girdi. Xan da xanımının ardınca ayaqlarının 
ucunda oraya daxil oldu. Ayaq səslərındən oyanan körpə göyümtül gözlərini 
açdı. Məhtaban qundağı qalbırıb yaxasını araladı, dodağını büzən çağa anasını 
əmməyə başladı. Qoca xan oğlunun ana südü ilə dolub şişən ovurdlarından və 
xanımının ağ mərmər sinəsindən öpməyə başladı... 
 
15 
 
Həlaku san marıqda duran yalquzaq kimi kənardan göz qoyur, öz əlaltılarını 
xəlvəti Məmalik mülkünə göndərir, yeni doğulan varisdən sonra baş verən 
islahat və təbəddülatdan xəbərdar olmaq istəyirdi. Onun göndərdiyi əlaltılar da 
müəyyən yerləri gəzib-dolaşandan sonra dönüb Həlatu xana Ərdaha kəndlərində, 
obalarında başlanan əcaib işlərdən danışırdılar. Çalbığ Həlaku gözünü yumub 
digərini açır, öz casuslarını diqqətlə dinləyir, Məmalikin gözlənilməz 
əliaçıqlığına, səxavətinə heyran edirdi! Həlaku Məmalik mülkündə görünən 
əcaib işlərə heç də biganə qala bilmirdi: 
  
  
________________Milli Kitabxana________________ 
85 
 
 
"Necə yəni İtaətdən çıxan rəiyyətə-rəncbərə bu əndazədə güzəş-tə gedəsən, 
onları neçə ilin vergilərindən azad edəsən, özünü yaxşı xan kimi qələmə verib, 
qonşuluğunda olan Həlakunu gözdən salasan? Necə yəni qonşuna, qohumuna 
badalaq gələsən?.. Obaarası yol çəkdirmək, aca-yalavaca ehsan etmək, çay 
üstündən körpü saldırmaq, çeşmə düztdirmək, özünü adil, qonşusunu zalım deyə 
dilə-dişə salmaq ki, baxın, görün rəiyyətə-rəncbərə güzəştə getməyinin adına nə 
deyirlər?..". 
Çalbığ Həlaku uzun təsbehini tez-tez o tərəf-bu tərəfə çevirir, Məmalikin 
qarasınca deyinməyində, söyüb-söylənməyində davam edirdi: 
"Sənin yetmiş yaşın ola, oğul təvəllüdündə beynin qızışa, bilməyəsən göy 
hardadır, yer harda?!. Əgər bu yolla gedilsə, gərək onda külli-İranda hər xan əsil 
xanlıqdan, özünə görə şahlıqdan çıxa, lat-lüt ola, bir əli ola, bir ağacı? Hərc-
mərclik başlaya, İsmayıl oğlu Sattar zamanında olduğu kimi ixtilal dalğalana, 
papaqaldıqaç düşə, ta Qacarın özünə qədər daş-daşın üstündə durmaya! Hər nə 
varsa hamısı laxlaya tökülə, İran başdan-başa viran ola! Heç görün xansız, 
tacirsiz İran dolanarmı?.. 
Bir çal-çap başlar ki, gəl görəsən! Əlinə silah, balta-dəhrə götürüb Savalana 
qalxan qarnı aclar Təbrizə qoşub, Şeyx Xiyabani ilə birləşər. Oradan da Tehrana 
varıb, keçərlər məmləkət başına! İranda hər nə xəzinə varsa, hamısını yerlə 
yeksan edərlər!..". 
Həlaku xan uzun təsbehini çevirib öz-özü ilə danışır, hərdən sulu qəlyanəna 
güc verir, qırışıq sir-sifəti daha da qırışırdı. Həlakuya görə Məmaliki özbaşına 
buraxmaq olmazdı ki, ağlını itirsin, gözünü yenicə açan bir tifilə dua-səna 
oxutdurmaq üçün ağlına gələn min bir pəstah çıxarsın, əsrlərdən, ulu-ulu 
əcdaddan gələn dəbi pozub İran xanlığını kökündən baltalasın. Nədi, nədi, bəs 
mənim oğlum olub, ya da kişiliyimi itirdiyim çağımda fədai qızından özümə 
oğul-uşaq düzəltmişəm. Elə bir oğul-uşaq düzəltmişəm ki, mənim varisim-
vəliəhdiın olsun, halal qızıma, yaxud onun Həlaku balalarına Məmalik 
mülkündən bir bıçaq arxası da torpaq düşməsin!.. Guya pədər süxtə Məmalik xan 
mülkünü də, divar-daşını da özü ilə darta-darta dədə-babasının sərdabasına 
aparacaq!.. 
Həlaku xan neçə gün, neçə gecə danışıb-deyinəndən sonra yenə də bu qərara 
gəldi ki, öz qohumu ilə açıq-açığına ağac-ağaca qoyub, onun daxili işinə 
müdaxilə etməsin, atı daşlığa sürməsin! Çalbığ xan yenə də 
  
  
________________Milli Kitabxana________________ 
86 
 
 
öz əvvəlki mətləbinin üstündə dayandı ki, gərək ilan Seyid Əhməd əli ilə tutula!.. 
Bəli, ümid təkcə Məmalikin öz qızı Ərmağana idi... 
Onsuz da Ərmağan atasının əlindən cilov gəmirirdi. Əgər indi Ərmağanın 
əlində bütün dünyanın zəhəri olsaydı, heç kəsə bir damcı da qıymazdı, hamısını 
qoca Məmalikə içdirər, gəbərməşini də xəlvəti xəndəyə atdırıb üstünü qara 
torpaqla, sal daşla, sonra da Savalanın ətəklərində bitən cir-civirli, tikanlı kol-
koslarla örtdürər, yayın qızmarında aran yerlərin bütün ilanlarını da bu 
daşqalağın içinə ötürərdi ki, hər nə zəhəriniz varsa, hamısını tökün bişərəf 
qocanın çürüyən cənazəsinə!.. 
Məmalik xan qohumunun açdığı süfrəni ağzıgünə qoyub gedəndən sonra 
köhnə ədavət təzədən baş qaldırmışdı. Get-gəl bilmərrə kəsilmişdi. Sanki qoca 
Məmalikin bu yanda Ərmağan adlı qızı, dörd oğlan nəvəsi yox idi! 
"İndi nə etmək ki, bu dərin uçurumu üzdən olsa örtüb malalayasan?! Nə 
etmək ki, izafi hay-küy qoparmadan xaldar ilanı - Ərmağanı atasının imarətinə 
keçirmək mümkün olsun? Hansı vasitə ilə, nə yolla? Bəlkə Ərmağan xanım Şah 
Abbas sayağı təğyir-libas olub avvəlcə atasının birununa girə, oradan da 
əndərana sürünüb, tədriclə öz zəhərini işə sala, Məmalik xanı da, onun ərusu 
Məhtabanı da, varis-vərəsəsini də cəhənnəmə yollaya! - Həlaku xan uzun 
təsbehini də, xor-xor qəlyanını da qırağa qoyub, dərisi qırışan barmaqlarını 
əzişdirdi. 
- Yox, Məmalik hər necə olsa təğyir-libas olan Ərmağanı tanıyır, qəsdinə 
dolan qızından iti qılıncını əsirgəməz!.. Onda Həlaku tərəf tamam rüsvay olar, 
Qacara qədər külli-İrana aydın olar ki, haçandan bəri qohumluq pərdəsi altında 
üstünü qor basan köz yenə də göz qabağında cəhənnəm alovlarına çevrilir, yenə 
də bu xan, o xan davası düşür, kəndlər, obalar, evlər, adamlar yanmaq qorxusu 
qarşısında dayanır..." 
Ustalaşan, xariciləri təqlid edən Həlakuya çox abad halında olan Məmalik 
mülkü gərəkdi! Daha başdan-başa od alova tutulan, kömür qoxusu verən torpaq 
bu çalbığın nəyinə gərəkdi?! 
Belə olan surətdə Həlaku üçün Ərmağanı - bəzəkli ilanı içəri ötürmək 
zərurətdon də artıq zərarət idi! Elə zərurət ki, daha düşmən bu qurğudan duyııq 
düşməsin!.. 
Böyük Məmalik mülkünün oynayıb əlindən çıxdığını, oğlanlarına 
qalmadığını görən Ərdahan isə alasından icazə almadan gizlicə qazaıı 
qaynatmaq, silahlı yürüşlər düzəldib bacardıqca oranı zəbt etmək istə 
  
y 
  
________________Milli Kitabxana________________ 
87 
 
 
irdi Ancaq çalbığ Həlakuya görə içəri əl gərək idi ki, səssiz-səmir siz iş görsün, 
birinci növbədə varis-vəliəhdi aradan götürsün! Məhəmməd qızı Məhtabanın 
gözü qabağında beşikdə yuxuya gedən, ya da 
cavan anasının döşündən süd əmən tifilin başında ildırım çaxmalı idi!.. 
Həlaku dinməsə də, göz qoyub görürdü ki, Ərmağan necə də hirs-hikkə ilə 
daş-divarı gəmirir, heç vəchlə sakitlik tapa bilmirdi. Körpə bütün bu qovğalardan 
xəbərsizdi. Onun qoca atası, cavan anası isə hər şeyi qabaqcadan görür, həlakular 
evindəki kinin, qəzəbin, hiylə-məkrin hamısını duyub dərk edirdilər. 
Belə vaxtda bir-birinin üstünə qoşun çəkmək mümkün idimi? Tərəflər açıq 
döyüşdən çəkinirdi. Bəlkə qoca Məmalik özü bir cavan cəsarəti ilə cahada gedər, 
son günlərdə göstərdiyi rəhmdilliyin, əliaçıqlığın və səxavətin hesabına xeyli 
müsəlləh süvari toplaya bilərdi. Amma o, belə etmirdi, öz körpəsi - varisi ilə 
əylənirdi, qoca ər öz cavan xanımını əzəlkindən də artıq sevib-oxşayırdı. 
Mamaçılıqdan başqa ayrı sövdası baş tutmayan xarici xanım əlinə keçirdiyi 
bank vərəqəsindən savayı bir qədər də qiymətli xələt-baratla Tehrana yola 
düşəndən sonra imarətdə Məmalikə mədəniyyət dərsi deyəcək, başına Avropa 
ağlı qoyacaq, əslində əl-ayağına dolaşacaq bir kəs qalmamışdı. Təkcə Həlaku 
qohumlar onu narahat edirdi... 
Qoca Həlaku zahirən səbir göstərsə də, əslində cəld tərpənmək istəyir, vaxtı-
vədəni itirmək, küləyə verib, bekar oturmaq istəmirdi... Əgər mübarəkbadlıq 
uzana-uzana ləngisə, Həlaku uduzacaqdı. Həlakuya görə, hər necə ədavət olsa 
da, qohumlar bir-birinə qarışmalı, dostluq davam etməli, hiylə də öz qaydası ilə 
işlənməli idi!.. Xeyli vurnuxandan sonra Həlaku xan nəhayət qəti qərara gəldi. 
Oğlu Ərdahanı hüzuruna çağırdı, onu durmadan qayınatasının evinə yollanmağı, 
onun oğlunu təbrik etməyi məsləhət gördü. 
- Yəni hörmətli xan buyurur ki, dədə-baba düşmənimizə dəxil düşək? 
- Nə dədə-baba düşməni, gədə? - Həlaku xan sulu qəlyanın müştuyünü 
ağzından çıxarıb qırağa tulladı. - Adam da heç Quran qəsəmi ilə başlanan 
qohumluğu qanlı qələminə verərmi? Özü də kim ola? 
Sənin qaymatan!  
- Görmürsən mənim biqeyrət qayınatam bizim acığımıza necə pəstah 
çıxarır? Necə özünü yaxşı kişi edib, bizi pis kişi kimi rəiyyət-rəncbərin gözündən 
salır?! 
  
  
________________Milli Kitabxana________________ 
88 
 
 
- Nəyə görə Məmalik belə səxavətli olub? 
- Məhz bizim acığımıza! 
- Niyə bizim acığımıza olsun, axı? - Çalbığ Həlaku qırışlar içində itən 
qonur gözlərini qıydı. - Oğlu olub, kişinin varisi doğulub, şadyanalıq eləyir, daha 
bunun bizə nə dəxli, baba? 
- Bəs İndi biz nə etməliyik, xan? 
- Biz də bu şadyanalığa qarışmalıyıq! 
- Tutaq ki, belədir, - deyə pəncərəyə söykənən Ərdahan çalbığ 
Həlakudan soruşdu, - onda biz çox gecikməmişik?! 
- Bəli, gecikmişik, ləngimişik! 
- Deməli, uduzmuşuq! 
- Ancaq necə deyərlər, ziyanın yarısından qayıtmaq da qazancdır, oğul! 
Gərək biz özümüzü böyük dəbdəbə ilə qohumumuz Məmalikin şadyanalığına 
yetirək! Söz düşsə, deyək ki, bəs evimizi tərk edən, süfrəmizi soyuya-soyuya 
qoyub gedən Məmalikdən qohumluqda bir az incimişdik!.. 
- Məmalik deməzmi küsmüşdünüz, bəs niyə gəldiniz? Sizə kim ona qənd 
kəlləsi göndərmişdi? 
- Deyərik qohumluqda ürəyimiz durmadı, nəvələrin bizi darıxdırdı, 
Ərmağan xanım nə yedi, nə içdi. Bizdən rəncidə oldu ki, niyə atamın şad 
gürıündə belə kütahlıq göstərirsiniz? 
- Bəs bizim bu ağlımız hardaydı, xan? 
- Düzü, Ərdahan, mən bu barədə nə müddətdir fikirləşirdim. 
Gccə-gündüz təsbeh çevirə-çevirə, qəlyan çəkə-çəkə düşünürdüm! 
- Deyərlər, nağıl dananı qurda verər, xan! 
- Gərək biz elə çevik tərpənək, qiymətli sovqatlarımızı dəvələrə yükləyib, 
elə karvan düzəldək ki, külli-İranda heç bir xan öz qohumunun 
mübarəkbadlığına belə dəbdəbə ilə getməmiş olsun! 
- Deməli, burada olan-qalan nə varsa, bizim Ərşad Həlakunun qacarilər 
qumarıdan hər nə tökülüb durubsa, hamısını yığıb-yığışdırıb oraya - babası 
Məmalikin malikanəsinə aparaq? 
- Oraya aparmasaq, buraya gətirmərik, gədə! 
- Birdən Ərmağan buna razı olmadı? 
- Biz onu yaxşı-yaxşı başa salarıq, Ərdahan! 
- Yəni bütün bunların məğzini əl içi kimi açıb Ərmağana bildirək. 
- Əsla! - Həlaku uzun təsbehini dəstələyib cibinə qoydu, sağ dirsəyini 
qotazlı mütəkkələrə dayayıb ayağa durdu, qapını açıb yan-yörəyə baxdı. Təzədən 
bağladı, axırıncı olaraq oğlunu yaxşı-yaxşı başa sal 
  
  
________________Milli Kitabxana________________ 
89 
 
 
maq istədi ki, Ərmağan ata-oğlun tük aparan iştahasından heç bir sudur 
sezməməlidir. Çünki Ərmağanın öz iştahası hamıya bəs edəcək, daha biz 
həlakulara başqa heç nə gərək olmayacaqdır! 
- Yəni xan buyurur ki, Ərmağan xanım qardaşının qətlinə gedəcək? 
- Bişəkkə, bişübhə! 
- Əgər Ərmağan xanım bişərəf Məmalikin ayağına getməkdən boyun 
qaçırsa? 
- Əsla, Ərmağan boyun qaçırmaz! 
- Ata, sən çox etiqadla, çox təlimlənən kimi danışırsan! 
- Mən bu son həftələrdə öz-özümlə ÇOX məşvərət etmişəm. Gərək 
qətl gizli olsun, bir halda ki, qohum qətli ola! 
Ata-oğul xeyli xısın-xısın danışıb qət etdilər ki, məmurlara əmr-sərəncam 
verib tədarükə başlasınlar. Ərmağan xanım ərindən soruşdu: 
- Yəni ciddən Məmalikin ayağına gedirik? 
- Bəli, Həlaku xan əmr edir ki, gərək hamılıqla qohumumuzgilə gedək, 
kişinin oğul varisini ziyarət və təbrik edək! 
- Ancaq elə bu? 
- Daha başqa nə mənzurumuz ola bilər, xanım? 
- Yəni doğrudan heç bir mənzurunuz yoxdur, Ərdahan? 
- İnciyərik Ərmağan xanıra, billah inciyərik... Arada dörd üğlan övladı 
olan yerdə heç köhnə yaraların qaysağını qopartmaq olar?.. Məqsəd 
ancaq mübarəkbadlıqdır!.. Məmalikin oğlu bizim uşaqların dayısıdır!.. 
- Bu tifil hər kimdən doğulubsa da?! 
- Bəli! Daha Allahın sirrinə heç vəchlə çöp salıb qurdalamağına 
dəyməz, Ərmağan! 
Ərmağar xanım məmaliklər tərəfə getməyə, övladlıq borcunu yerinə 
yetirməyə, qardaşını atıb-tııtmağa hazır olduğunu, kİnli-küdurətli nəfəsini 
içəridən dərsə də, üzdə şirin dillə bildirdi. 
Əpdahan, xanımının yanından çıxdı, onun yolunu intizarla gözləyən 
Həlakunun yanına girdi, aradakı söz-söhbəti atasına nəql etdi. Ürəyində gülən 
qoca Həlakunun çiyinləri atdı... 
 
16 
 
Çapar Məmalik xana xəbər gətirdi ki, Həlaku xan öz əyan-əşrəfi ilə, qızınız 
Ərmağanla, Ərşad, Gurşaddan başqa xırda nəvələrinizlə bahəm xanzadənin 
mübarəkbadlığına gəlir. Bu xəbər Məmalik xanın 
  
  
________________Milli Kitabxana________________ 
90 
 
 
ovqatını qarışdırdı. İndi Məmalik çapara nə desin? Desin ki, birbaş geri dön, öz 
xanına bildir ki, hansı yolla gəlibsə, o yolla da üztüstə geri dönsün!.. 
Məmalik Həlaku xanı qəbul etməyib, onu öz yüklü dəvələri ilə geri qaytara 
bilərdi. Bu, aydındı, heç kesə də dəxli yox idi. Ancaq icma qarşısında özünün 
yeganə qızını qapıdan qaytarmaq, atasının belindən gələn körpə qardaşının 
mübarəkbadlığına gələn böyük övladını evinə buraxmamaq müşküldən də 
müşkül idi!.. Onda Məmalik xan dilə-ağıza düşərdi, deyərdilər ki, qocanın başı 
doğrudan da xarab olub. Başqa xanlar arasında müxtəlif şayiələr yayılardı! 
Üstəlik özünün bir cüt xırda nəvələrini də məyus etmək Məmalik üçün qeyri-
mümkün idi! Bu xırdalar Həlaku sicillisini daşısalar da, Məmalikin özü üçün də 
az-azacıq əziz deyildilər! Onlar hələ məsum uşaqlar idi, nə ədəbaz Ərşada, nə də 
qaradinməz Gurşada bənzəmirdilər. Xırda nəvələr Məmalik babanı Həlakudan da 
artıq sevirdilər. Onlar Məmaliki az gördüklərindən qəribsəyirdilər. Düzünə qalsa, 
Məmalik dədə-baba düşməni Həlaku sicillisini sevməsə də, bu xırda nəvələrinin 
məhəbbətini ürəyində gəzdirməmiş deyildi!.. Bütün həlakuları geri qaytarmaq, 
Məmalik üçün xırda nəvələrini də qapıdan qovmaq demək idi. "Bəs indi bu 
müşkülatı necə həll etmək?!". 
Məmalik xan atının dıraqlarından tər axan, şişpapaq, eşməbığ, müsəlləh 
çapara etina etmədən əndəruna döndü, körpənin beşiyini asta-asta yırğalayıb, ona 
həzin layla çalan, ancaq hansı hisslə isə qəm dəryasına qərq olan Məhtabana üz 
tutdu: 
- Yenə sənə nə olubdur, qız? 
- Xan, ürəyim birdən qısıldı! 
- Bu daha ruzigar olmadı ki!.. - Məmalik xan Məhtabana irad tutdu, 
amma onun qəlbinə toxunmaq istəmədiyindən tez də sözünün ahəngini dəyişdi. - 
Sən lap ağlar-gülər Savalan baharına dönmüsən, qız! 
- Kaş biz də bu daş hasarlı tağbəndli sarayda yox, Savalanda olaydıq, 
xan! 
- Onda qiyamçılar sənin qocanı Savalanın ən uca palıdından başıaşağı 
asardılar! 
- Mən sənə sədəmə toxunmağa qoymazdım! - O, müti mehribançılıqla 
ərini süzdü. - Mən sinəmi sinə süpər edərdim! Onlar fədai qızını adlamazdılar! 
  
 
  
________________Milli Kitabxana________________ 
91 
 
 
- Sən şirin nağıl danışırsan, qız! - qoca ər cavan xanımının pərişan 
saçlarını sığalladı, o üz-bu üzündən də öpdü. - Sən mənim məbədgahım, 
Məkkəm, Mədinəmsən, Məhtaban! - Xan dərindən köks ötürdü. - Səd heyif ki, 
bizim nəşəmizi xaləldar etməyə gəlirlər... 
- Kimlər? 
- Həlakular! 
- Yəni onlar yenə də bizim Ərdaha eli ilə qanlı savaşa girişmək 
həvəsindədirlər? 
- Savaş olsaydı, nə vardı ki! -qocaxan nəfəsini dərib bir qədər də 
qeyzlə əlavə etdi: - Onda ölən meydani-cəngdə ölər, qalan da ağ-aşkara sağ-
salamat qalardı! 
- Yox, xan əsla, yox! - deyə sanki Məhtaban qanlı ədavətin arasına girdi, 
- qoy qan tökülməsin, xan! Daha Ərdaha ilə həlakular arasında, o tərəfdən, bu 
tərəfdən gələn qoşunlar arasında qanlı döyüşlər olmasın, xan! 
- Qoşunlarımız üz-üzə gəlsəydi, bundan yaxşı idi!.. 
- Xeyr, sən adil ol, qoy əbəs yerə qan axıdılmasın!.. 
- Axır, qız, açıq müharibə gizli davadan xeyli asandır, bunca üzücü-
yorucu deyil! 
- Sən sözlü adama oxşayırsan, xan! 
- Bəli! - Məmalik xan çaparın gətirdiyi bəd xəbəri xanımından 
gizlətmədi, ondan bir söz soruşmadan öz-özünə söyləndi: - Bircə Ərmağanın iki 
balacası olmasaydı, düşmən həlakuların hamısını üzüqoylu qaytarardım! 
- Xan, heç qonağı da qapıdan, ya yarı yoldan qaytararlarmı? 
- Əgər ürəyin istəmirsə, onda necə? 
- Canını dişinə tutmalı olsan da, gərək öz paxırını açmayasan, qonaqdan 
da əqdəm, doğma qızını qapıdan qovmayasan! 
Mahtaban Ərmağanın gəlişinə razı olmasa da, qocasını qınadı, xeyli söz-
söhbətdən sonra onlar istər-istəməz həlakuların yolunu gözləməli oldular. Ancaq 
Məmalik bu barədə heç kəsə bir sərəncam vermədi... 
- Xan, bəs istiqbal üçün sərəncamınız? 
- Nə istiqbal, nə sərəncam, qız? 
- Bəlkə darvazadan başlayıb imarətin qapısına qədər payəndaz döşəsinlər, 
hə? 
- Yox, qız, mən daha bacardıqca ürəyimin səsinə qulaq asmaq istəyirəm, 
mümkün olduqca riyakarlığa yol vermək istəmirəm! 
  
  
________________Milli Kitabxana________________ 
92 
 
 
- Siz ki, qohumlarınızı qəbul edirsiniz! 
- Məcburam, qız, məcburam!.. -Məmalikin çuxura düşən xırdaca gözləri 
qəzəblə ağardı. - El içində məcburam! Leyk boğazdan yuxarı, dilucu!.. 
- Xan, bu lap ağ-aşkara soyuqluq olar, qohumlar küsüb gedərlər! 
- Belə qohumlar birdətfəlik küsüb xarabalarına dönsələr yaxşıdır! 
- Axır, xan, biz danışdıq ki, arada ədavət olmasın, bica yerə günahsız qan 
tökülməsin?.. Bir də siz öz xələfinizə görə fəqir-füqəraya ehsan verməyə, 
rəiyyətə-rəncbərə güzəştə getməyə, oğlunuzun şərəfinə bol-bol süfrələr 
açdırmağa, sülh yolunu tutmağa başlamısınız! 
- Ancaq öz xanlığımda, öz xanlığım üçün! 
- Xan, axı, siz xanların ədavəti fəqir-fuqəraya, rəiyyətə, rəncbərə qan 
bahasına başa gəlir! 
- Mən onu indi daha yaxşı başa düşürəm! 
- Əgər ürəkdən belə isə onda böyük xanı yeganə oğlunun başına and 
verirəm ki, bir daha Savalan ətəyində tüfənglərin işə salınmasına 
yol verilməsin!.. 
- Bə çeşm, xanım! - sanki qoca xan tonqalların ordan-burdan qalxan 
alovlarını tapdayıb söndürməyə çalışdı. - Mən yeganə oğlumuzun, xırda 
Məmalikin qıvrım saçlı başına and içirəm ki, qonaq düşmən də olsa, özümü 
səbirli, təmkinli aparmağa çalışacağam! 
- Xan, onda buyurun yola fərş döşəsinlər! 
- Həlakular buna layiq deyil, qız! 
- Nəvələrinizin, qızınızın qədəmlərinə fərş döşəsinlər! 
- Onlar da çoxdan həlakudur!.. 
- Xan dəqiqədə bir öz əqidəsinin ziddinə gedib burulğanlarda 
boğulmasın! 
- Xeyr, mən aylı gecədə, ayna göldə öz cananımı görəndən bəri 
dəyişməyə, düzü başqa xan olmağa başlamışam! 
- Əsla! Xan hər necə ciddi-cəhd etsə də, öz zülmkar xanlıq fitrət və 
təbiətindən biryolluq çıxa bilmir! 
- Görünür, fədai qızı Məhtaban Məmalik xanla açıq-aşkar qaşıq döyüşünə 
girişibdir! 
- Bəli, xan, rəiyyətinki ancaq ağac qaşıqdır, savaş düşəndə onunla da 
döyüşə bilir! 
- Mənim ağıllı xanımım, mənim kamallı Məhtabanım!.. Mən heç güman 
etməzdim ki, Məhəmməd yetimçəsi belə tədbirli olsun. Xan 
  
 
  
________________Milli Kitabxana________________ 
93 
 
 
birdən ürəyinə  xof düşmüş kimi hər iki əlini göyə qaldırdı. - Xudaya, son 
bizim xanımanımızı dağıtma!.. Xudaya, sən bizim əmlak-əmvalıınızı qohum 
cildində bizə gələn, mübarəkbadlıq üçün təşrif gətirən, ancaq əslində dədə-baba 
düşmənimiz olan həlakulara qismət eləmə!.. 
- Xanın oğul varisi, öz oğlu vəliəhdi var! 
- Xudaya, sən bizim oğlumuzu öz amanında saxla!.. 
Xanın səsi titrədi... 
- Siz ağlayırsınız, xan?! Özünüz hər vaxt məni qınayırdınız?! 
- Qocalıq ağladır, qız! Ömrün vəfasızlığı, qolların qüvvətsizliyi ağladır! 
Bu həlakularla döyüşdə qol-qanadımızın qırılmağı məni kövrəldib ağladır? 
Xudaya, sən bizim İranı nə qədər ziddiyyətli yaradıb san, mən biçarəni də onun 
içində!.. Bax, əgər mənim ürəyim balaca tifilim üçün nanə yarpağı kimi əsirsə, 
həlakular qanına qarışan qırçınsaç, səkkiz-on yaşlı nəvələrim üçün də eləcə əsir... 
Qızım Ərmağanı isə heç görmək istəmirəm. Çünki Ərmağan indi əsil 
həlakulardan yüzqat bedtər olubdur... 
Məhtaban öz otağına girdi, oyanıb dodaqlarını sovuran körpəsini götürüb, 
göz yaşları axıdan xanın qucağına qoydu. Qoca qundağı görən kimi ovundu. 
- Mənim Tanrım! - deyə o, dizləri üstə düşüb körpəni titrəyən əllərində 
başından uca qaldırdı. - Xudaya, mən qocalmışam, səndən sonuncu Məmalik 
varisini boya-başa çatdırmaq üçün möhlət istəyirəm!.. 
Gözlərindən bir gilə də olsa yaş axmayan, ancaq ürəyi qopmaq dərəcəsinə 
gələn Məhtaban bu heyrətamiz ziddiyyətin qarşısında mat qaldı. Nə körpəsini 
qocasının əlindən ala bildi, nə də qocasının qolundan tutub ayağa qaldıra bildi. 
O, özlüyündə: 
"Xudaya, xan evinin çölü necə şəşəli, içərisi necə ilan-əqrəbli imiş!" - deyə 
üzüstə çarpayıya düşdü. 
 
17 
 
Həlaku xan öz gözləri ilə Məmaliki görməsə də, pişvaza çıxan olmadığından 
onun necə qeyzləndiyini təsəvvürünə gətirirdi. Məhəbbət mütəqabil olduğu kimi, 
nifrət də mütəqabildir. Madam ki, az çox müvazinət tapan qohumluq pərdəsi son 
zamanlar bunca tənəzzülə düşmüşdü, deməli, dədə-baba düşmənçiliyi qarşı-
qarşıya dura bilər, mübarəkbadlıq əvəzinə, dava-şava başlaya bilərdi. Yenə də 
döyüş təbilləri çalınar, beşikdəki körpələrin zəhr-bağırları yarılardı.  
 
 
  
________________Milli Kitabxana________________ 
94 
 
 
İndiki gör-görüşün, mübarəkbadlığın qanlı qalmaqala çevrilməsi çalbığ 
Həlaku üçün də heç də faydalı deyildi. Çünki açıq savaş qohumluq körpüsünü 
tamam uçurar, müqabil düşməni vaxtından əvvəl ayıq salardı. Buna görə də 
Həlaku xan qohumunun evində hər necə soyuq sifət görsə də, çalışıb üzə 
vurmamalı idi; "Dilin altında zəhər damlaları gizlənsə də, gərək dilin ucundan 
bal axsın!.. ", 
Hər iki xanlığın kəndlərindən, obalarından keçərkən göz qoyunca görünurdü 
ki, şirəsi sorulub, cecəsi çıxarılan kəndlərin, obaların cırcındalı sakinləri necə də 
yol kənarına çıxıb səf düzəldiblər, qorxu içində, istər-istəməz əllərini döşlərinə 
aparıb Həlaku qafiləsinə baş əyirlər... Ürəkdə isə onu qohumu tərəfə qarğışla 
ötürürlər. Onlar bu xanların heç birisini görmək istəməsə də, yenə də sevinirdilər 
ki, nə yaxşı bu qoca xanlar vuruşmurlar, nə yaxşı ki, az-az da olsa görüşürlər, nə 
yaxşı ki, bizim daldalanmağa dəyəmiz, qışda bürünüb yatmağa mitilimiz vardır! 
Yoxsa iyirmi ildən artıq davam edən bu qohumluq arada olmasaydı, yəqin ki, 
tez-tez dava düşər, arada qan sel kimi axardı. Bəli, camaat dincliyi qənimət bilir, 
bunu Allahın onlara göstərdiyi böyük rəhm sayırdı... 
İki xanlığın arasındakı qohumluğun zahiri tərəfi belə idi. Batini tərəfi isə, 
bilindiyi kimi, bambaşqa idi. Xanlardan heç biri ziyafət süfrəsindo sayıqlığını 
əldən qoymur, çayların rənginə diqqət yetirir, bəzən də şübhələndikləri fıncanları 
soyuya-soyuya qoyurdular. Nə Məmalik, nə Həlaku bunu üzə vurmur, dildə 
deyib-gülür, içəridə isə bir-birini aldatmağa cəhd edirdilər... 
Bir-birinin evində gecələyəndə də qapını daldan bağlayır, qorxudan pəncərə 
qabağında yatmırdılar... 
Xan evi ilə ilan yuvası arasındakı fərq yalnız bunda idi ki, adi ilan yuvası 
balaca, buradakı ilan yuvası isə böyükdü, bir-neçə mərtəbəli 
imarətdi!.. 
Məhtaban bütün bu əsrarı özü üçün aydınlaşdırırdı. Ürəyi onu bu ilan 
yuvalarının qapı-pəncərələrini açıb havasını dəyişdirməyə, bacardıqca qocasını 
da insaf, ədalət, mürüvvət uğrunda səfərbərliyə almağa çağırırdı. 
Məhtaban heç vaxt Ərmağan kimi olmaq istəmirdi. O, iyirmi beş yaşına 
qədər başqa aləmdə boy almışdı. Xan saraymda beşikdən başlayan dedi-
qodunun, didişmə-çəkişmənin heç birini görməmişdi. Lakin xanlığın necə 
namərdlik yuvası olduğunu duymamış deyildi. 
  
  
________________Milli Kitabxana________________ 
95 
 
 
Gənc ana öz qoca ərinin necə didişmə-çəkişməyə düşəcəyini düşününcə 
varından yox olur, olmazın nigarançılıq keçirirdi: 
- Xan, indi quruyub-qalmaqdan nə çıxar? - deyə gör-gorüş vaxtı 
yaxınlaşınca Məhtabanın vücudunda buzlu üşütmə gəzinirdi. - Nə cür olsa, yenə 
qonağı ləyaqət və ehtiramla qarşılamaq vacibdəndir! 
- Sən mənə kin-küdurəti bir qırağa qoyub, qarı düşmənimlə ülfətə 
girməyimi təklif edirsən, qız? 
- Bəli, xan, qarşında diz üstə dayanıb yalvarıram, elə də üstünü vurub 
ağarlmayın, qonağı gülərüzlə qarşılayın, mümkün qədər də tez 
yola salın!.. 
- Mənim məqsədim onları bir-iki gündən artıq burada saxlamaq deyildi! 
- Qoy üç-dörd gün olsun, xan! Ancaq qohumluq pərdəsi yırtılmasın, özü 
də gərək həftələrlə uzanmasın, onların dönüşü elə də çox təxirə salınmasın. 
- Əlbəttə, əlbəttə, gərək bacardıqca düşmən evimizdən tezcə rədd 
olsun ki, daha gözümüzə tikan batmasm! 
- Birdən xan... - deyə Məbtaban titrəməyə başlayan soyuq barmaqların 
ovuşdurub-əzişdirdi, - birdən xan, qızız Ərmağan xanın sarayda aləmi bir-birinə 
vurdu, onda necə?!. 
Qoca xan qızışdı: 
- Onda mən Ərmağanın saçlarından yapışıb barigahdan bayıra ataram! 
- Yox, xan, elə də ağ-açıq ədavət yaramaz! - deyə od-alov arasında qalan 
Məhtaban yalvarmağa başladı. - Yaramaz ki, ağ-açığına ata öz qızı ilə belə bəd 
rəftara keçib, göz görəsi - ağac-ağaca qoysun! 
- Ərmağanın əli ilə qoca Həlaku bizim hamımızı zəhərlədə bilər! 
deyə qoca xan qıvrılıb-açıldı. - Dədə-baba ədusi çal-cod pədər süxtə hər cinayətə 
desən gedə bilər! 
- Xudaya, mən bilmirəm bunca amansızlıq nə üstündədir? - Məhtaban 
gözlərini gəzdirdi, - bu qədər qovğa noyo görədir, nə üstündədir? 
- Hamısı Ərdaha mülkünün vərəsəliyi üstündə! 
- Şükür ki, gec də olsa sizin varisiniz, vəliəhdiniz daha vardır, xan!.. 
- İşdir, zəhərdən sovuşsaq da, - deyə qoca xan ehtiyatla söyləndi, işdir, 
düşmənçilik bu tərəfindən adlasa belə o biri tərəfindən iti bir qılımcın mənim 
varisimin başı üstündən necə asılacağını indidən görürəm! 
Məhtaban qanı qaçan, buza dönən əllərini göyə qaldırdı: 
  
  
________________Milli Kitabxana________________ 
96 
 
 
- Aman Allah, xan imarəti necə ölüm və faciə səhnəsi iraiş?! 
- Qtz, sən bunca üşütmoya düşmə! - deyə qoca xan qılıncm qəbzəsinə əl 
atır kimi qcyzə gəldi, - mən hələ ölməmişəm!.. 
- Xan, bəlkə mən körpərai də gotürüb buradan Mohəmmədin köhnə 
koraasına çəkilim, ya bilinməz bir guşedə yenə da palaz-paltar yumaqla məşğul 
olub, sizin varisinizi böyüdüm? Sonra məqatnmda əmanəti sizə çatdırıb, 
ayaqlarım tutduqca qaçıb uzaqlaşım?.. Bəlkə mənəm müqəssİr?.. Bəlkə sizİn 
varisiniz bir xan qızından olsaydı, ədavət belə tez təzələnməzdi?.. Onda 
xanımımz tərəfdən də sizə kömək duran, havadar çıxan olardı!.. İndi siz təksiniz, 
indi sizin xanzadələrdən yardımçınız, köməkçiniz yoxdur! 
- İndi rnənim oğlum vardır! 
- O, sizin İsmayıl qurbanımızdır, xan! 
- Bil ki, İsmayıl Beytullahda qurban kəsilmədi, qız!.. 
- Mən qorxuram, xan, qorxuram, sizin oğlunuz qurban kəsilsin, - 
Məhtaban bilmirdi ağlasınmı, yaxud dəlicəsinə gülsünmü?.. - Mən qorxuram 
ki, mənim ürəyimə damıb ki, səmum körpəmizi solduracaqdır!.. İlahi, mən onu 
niyə doğurdum?.. İlahİ, öz beşiyində arxayın-arxayın, mışıl-mışıl yatan körpə 
hardan bilsin ki, onun başında qanlı qovğa vardır?.. Hardan bilsin ki, onun bacısı 
ilə atasının arasında bunca qılınc-qılınca qanlı ədavət başlayıbdır?.. Hardan bilsin 
ki, iki xan arasında ədavətlə qohumluq bunca eybəcər halında bir-birinə 
qarışıbdır?.. Xudaya, sən bir gör ki, xan evində xan oğlu doğulmaqdansa, çoban 
evində çoban oğlu olmaq nə qədər də asan imiş!.. Çoban balası boy atıb ayaq 
tutunca quzularla oynaşır, amma xan balası göz açmamış, ona qurd-yalquzaq 
gözləri zillənir! İlahi İranın nə xanlığında, nə də rəiyyət-rəncbərliyində bir sakit 
güzəran vardır, ilahi! 
Məhtaban birdən hıçqıra-hıçqıra ağladı. Məmalik özü də bu açıq həqiqətin 
müqabilində etiraz etmədi, dönüb əndəruna çıxdı, titrəyən əlini torbalanan 
gözlərinə gətirdi, tor-top olan süvari bir dəstənin tozun içi ilə yumarlanıb 
gəldiyini gördü. Bir qədərdən Həlakunun müsəlləh dəstəsi bir neçə yüklü dəvə 
ilə özünü yetirdi... Onlar atlarından düşüncə Məmalik tərəfin adamları öz 
xanlarının sərəncamını gözləmədən qohum-qonaqların atlarının zaqqasından 
tutdular, ehtiram göstərib Həlaku tərəfə təzim etdilər. Sifəti turşuyub, ovqatı təlx 
olan Məmalik özü də ondəruna baxan tağbənddən enib qohumların qarşısına 
çıxdı. Hər iki qoca qucaqlaşdı. 
 
  
  
________________Milli Kitabxana________________ 
97 
 
- Biz hamılıqca ziyadə şadıq! - deyə çalbığ Həlaku ucadan elan etdi. - 
Biz balaca  
Məmalikin təvəllüdü münasibəti ilə mübarəkbadlığa gəlmişik!.. 
Qoca Məmalik, çalbığ Həlakunun hiyləgərliyi müqabilində hiyləyə keçdi: 
- Özü də bir qədər... ləng... gəlmişik, belə deyilmi, Həlaku?! 
- Xeyr, əsla Məmalik! - deyə Həlaku bacardıqca özünü onda qoymayıb, 
qohumunun qolundan tutdu, atdan düşüb, o biri yanda dayanan geyimli-kecimli 
Ərmağana tərəf çəkdi. - Biz məhz xanzadənin qırxının çıxmağını gözləmişik. 
- Biz heç xanzadənin qırxının nə vaxt çıxdığını da bilməmişik! 
- Çünki fərəh içindəsiniz. Ancaq biz necə sevinsək də hesabı düz 
saxlamışıq, bu gün qırx birinci gündür ki, Məmalik mülkünün mübarək 
xanzadəsi işıqlı dünyaya gəlibdir və bizim intizarlı gözlərimizi güldürübdür! 
Çalbığ Həlaku üzünə salıb ata ilə qızını güclə görüşdürdü: 
- Belə şad günümüzdə gərək bir küsünü bir kənara qoyub, vahid 
ailə daxilində təmamən barışaq, Məmalik! 
Məmalik xan, çalbığ Həlakunun müqabilində borclu qalmaq istəməyib: 
- Qapıya gələn qonağı qovmaq, ya rəncidə salmaq, məmaliklər 
sicillisində olmayıbdır! - deyə cavab verdi. Çalbığ rəncidəliklə yırğalandı: 
- Məgər ki, biz həlakularda belə bir biədəblik olubdur?! 
- Bəli, danmağına dəyməz, olubdur! 
- Biz elə həm onun üçün də xan, hüzurunuza üzr istəməyə dəxil düşüb, 
yalvarmağa, həmin günahımızı mərd-mərdanə öz boynumuza almağa gəlmişik! 
- Siz kimlə belə tövbə-əstəğfarə gəlmisiniz? 
- Öz gəlinimiz Ərmağanla, bir də iki babanın iki nəvəsi ilə! 
- Bəs qalan iki nəvəmiz? 
- Onlar sizin yeznə Ərdabanla evdə qalıblar ki, birdən Savalan 
başıpozuqlan aşağı şığıyıb evimizə, imarətimizə bir xətər-zad toxundurarlar!.. 
- Necə xətər-zad toxundurarlar? 
- Düzü, indi Məmalik bizim qədim İran yenə də qaynar qazan qapağına 
dönübdür. 
- Necə qaynar qazan qapağına? 
  
  
________________Milli Kitabxana________________ 
98 
 
 
- Belə qaynar qazan qapağına ki, bu yan Təbrizdə Şeyxin şurişi 
başlayıbdır, yuxarı Tehranda Qacar xanədanına rəxnə düşübdür! Belə görünür ki, 
İranda yeni bir papaqaldıqaç başlayacaqdır! 
- Həm də görünür ki, köhnə üsul ilə məmləkəti idarə etmək də xeyli 
müşkül olacaqdır... 
- Belə də görünür ki, şahənşahlıqdan fəzlə İrana daha güclü və müstəqil 
xanlıq-şahlıq vacibdir ki, ixtilalçı savalançılar kimilərini daha mətin qantada 
saxlamaq mümkün olsun! Yoxsa gədə-güdələr gündə burnumuza duzlu su 
dolduracaqlar! - deyə öz ümdə bığlarını eşə-eşə xırda nəvələrini də gətirdi. 
Məmalik xırdalarla görüşüncə küvrəldi, əyilib hər ikisinin üzündən öpdü: 
- Mənim nuri-didələrim! 
- Bax, görürsənmi, bizim büzürg xanın mərhəmətli ürəyini! - deyə Həlaku 
gəlini Ərmağana qocanın yaşaran gozlərini göstərdi. - Qohumluq, qaıı 
qarışıqlığı, xüsusən ortalıqda nəvə olmaqlığı belədir ha! 
Ərmağan başını əyib təsdiq etdi, irəliyə gəlib atasının qolundan ikiəlli undu: 
- Ata öz qonaqlarına icazə verərmi əndəruna daxil olsunlar? 
- Nayə görə möhtərəm qonaqlar belə tələsirlər? 
- Qardaşımızı görmək, xan fərzəndini ziyarət etmək üçün! 
- Rəiyyət qızından olan oğlanı qardaşlığa qəbul edən varmı? 
- Sidq səmimiyyətim üçün, həm də evimizdəki naguvara rəftarımıza görə, 
ürəkdən peşmançılıq çəkib bir Allahın müqabilində dönə-dönə Quran-məcidə 
qəsəm qila bilərəm, ata! 
- Ay Məmalik, ay Məmalik! - deyə Həlaku qoca qohumuna cavab 
verməyə macal vermədən öz şişpapaqlı başını buladı. - Bəyəm, neçə yol Qurana 
əl basıb, qəsəm qılarlar? - Bununla da Həlaku öz qohumuna dedi ki, bəs şübhəyə 
yer yoxdur, onların ürəyi əl içi kimi açıqdır. Məmalikin gümanına gedən dədə-
baba ədavətindən onların ürəklərində də daha iz-toz qalmayıbdır. - Gərəkdir ki, 
şübhəni qovasan, şeytanı tapdayıb, içəri qurdu öldürəsən! - deyə Həlaku çal 
bığların əsdirə-əsdirə davam edib, qohumunu qabaqlayıb qınadı. - Düz tamam 
iyirmi ildən artıqdır ki, külli-İran xanları bizim ayrılmaz qohumluğumuza qibtə 
edirlər və heç bir düşmənin də yan-yörədən qıcanan dişləri bizə batmır!.. 
Məmalik xan istədi ki, "əlbəttə-əlbəttə" - deyib təsdiq etsin. ancaq bu barədə 
ürəyinin ziddinə çıxıb dinmədi. Ərmağan atasını ən 
  
  
________________Milli Kitabxana________________ 
99 
 
 
dəruna çəkdi. Məmalikin xırda nəvələri onlardan üzülmədi. Həlaku öz əyanları 
ilə birun tərəfdən ərklə imarətə qalxdı. 
Məmalik xan qızının, nəvələrinin qabağına düşüb, balaca qapını açdı, onları 
içəridən güllüyə keçirdi. 
- Ata, sizin növrəstə xanımınız, əndərun aləmində də olsa, 
mehmannəvazlıq göstərib qarşımıza çıxmır, - deyə Ərmağan bir an əvvəlki 
andırın ziddinə olaraq qızarıb bozardı, ancaq tezcə də sinəsində alovlanan kini 
gizləməyə cəhd etdi. Atası isə qızının üzünə baxmadan yenə də atmacalı cavab 
verdi: 
- Məhəmməd qızı Məhtaban, daba Ərmağan xanım kimi xan qızı deyildir 
ki, istiqbala çıxmağı, əziz qonaqları necə şirin dillə qarşılamağı bilsin!.. 
- Barı əziz atamız bir az əzəlki Quran qəsəmindən sonra da olsa, bizi 
həlakuların yanında sancmasın! - deyə Ərmağan işarə ilə atasına bildirdi ki, onun 
sevimli nəvələri hər necə xırda olsalar da, həm də 
Həlaku nəvələridir. Bilər-bilməz tünd danışıqları onlar burada Həlakuya, 
orada da Ərdahana, Ərşada, hətta qaradinməz Gurşada belə çatdıra bilərlər. Ban 
elə olsun ki, ata ilə qızının arasında olan ixtilaf bacardıqca pünhani olsun, 
bacardıqca başqaları bilməsinlər. - Əziz atamdan acizanə rica edirəm kİ, məni 
assa da, kəssə də, tənhalıqda, təklikdə assın-kəssin!.. - deyə Ərmağan atasını 
ciddən xəbərdar etdi... 
Məmalik tərəddüd içində ayaq saxladı. Ərmağan ətrafa hər necə diqqətlə göz 
gəzdirib, sözlü adam kimi boylansa da, atasının ömründə xoşlayıb, əhvalından 
razı olmadığı Sərəncamın adını dilinə gətirmədi. Demədi ki, bura anamın 
güzargahı idi. Bəs anam yuxarı imarətdə yox, bu birmərtəbəli otaqda 
keçinibdir!.. Ənnağan da qayınatası Həlaku kimi belə nəticəyə gəlmişdi ki, 
burada nə edəcəksə, pünhani edəcəkdi, məqamına qədər üzə açılışmayacaqdır, 
sinəsində gizlənən kin-küdurətini bünızə verməyəcəkdir!.. 
Ata ilə qızı əndərundan yuxarıya, imarətə qalxdılar. Məmalik, xanım otağının 
qapısını açdı: 
- İzin olarmı?! 
- Xan buyursun!.. 
Ərmağan xanım öz balaca qardaşını görməyə təşrif gətiribdir, Məhtaban!.. 
- Buyursunlar! - deyə bənizi saralan, həyəcandan sinəsi qalxıb-Məhtaban 
yana 
çəkildi. Ərmağan xanım göz gəzdirə-gəzdirə 
  
  
________________Milli Kitabxana________________ 
100 
 
 
içəri girib, beşiyin örtüyünü götürdü. Ata bir, ana ayrı qardaşınını mışıltısını 
dərindən dinləyib, onun məsum sifətini süzdü. Ərmağanın xırda uşaqlarının 
körpəliyi ilə bu körpənin arasında nə qədər də bənzəyiş və müşabihət var idi!.. 
Ərmağan dönüb Məhəmməd qızı Məhtabanın boynunu bərk-bərk qucaqladı: 
- Mən çox şadam, Məhtaban xanım!.. 
- Mən İsə çox günahkaram Ərmağan xanım! 
- Niyə, nə üçün? 
- Naguvara iş görmüşəm, xanım! İstər-istəməz Sərəncam xanımın 
yerinə günü gəlmişəm! 
- Əsla! - deyə Məmalik, etiraza qalxmışdı. - Məhtabanı mən özüm 
gətirmişəm! 
-Nəticəsinə mən şadam... Mən qoca atamın oğul yurdculu Məmalik atanı 
bağrıma basıram! - deyə Ərmağan beşiyi tərpədib körpəni oyatdı, qundağı ikiəlli 
qaldırıb, qucağına götürdü. Bir atanın iki övladının gözləri bir-birinə sataşdı. Bu 
gözlərin birisi məkrlə, birisi də məsumluqla dolu idi... 
- Ata, indi sənin iki balan var! - deyə Ərmağan qalib gələn övladlıq hissi 
ilə hıçqıra-hıçqıra ağladı. - İndi bizim hər hansı düşmənimizə qarşı dura biləcək, 
məqamında layiqli cavab verə biləcək oğlumuz, varisimiz vardır!.. 
 
18 
 
Necə deyərlər, çalbığ Həlakunun aşığı alçı durmuşdu. Onun kefi kök, damağı 
da çağ idi. Artıq gəlini Ərmağanı - xaldar ilanı ustalıq və məharətlə atasının 
evinə ötürmüşdü. Ağla çətin sığa bilən əfi ilan artıq Məmalikin evinin içində 
idi... Adi ilanla bu ilanın fərqi bu idi ki, adi ilan küncdə-bucaqda gizləndiyi, 
girəvəsi düşüncə çalıb zəhərlərini cəld töküb bir qırağa çəkildiyi halda, bu ilanın 
heç də küncdə-bucaqda gizlənməyə ehtiyacı yox idi. Gctdikcə Ərmağan öz 
atasının evində qol-qanad açır, deyəsən tezcə də Sərəncamsayağı əmr, sərəncam 
verməyə də başlayırdı! Ərmağan xanımın fərmanı ilə qoca xidmətkarlar, 
məmurlar, darğalar, əşrəflər mübaşirlər işə-gücə qoşulur, bu yanda qoyun kəsilir, 
o biri yanda aşpazxanada ləziz təamlar hazırlanıb, süfrələr sahmana salmırdı. 
Məhtaban isə gərdək dalında gizlənən utancaq gəlin kimi aşkara çıxmır, hələ ki, 
heç kos də onu təm-təraqla aşkara 
  
  
________________Milli Kitabxana________________ 
101 
 
 
çıxartmaq, ev sahibəsini mübarəkbadlığa gələn əyan heyətinin qoca başçısı 
çalbığ Həlakuya pişnəhad etmək istəmirdi. Həlaku xan isə ÖZ növbəsində ədəb 
gözləyir, Məhtaban xanımı görmək üçün can atmırdı. O, Məmalikin qaşqabaqlı 
olub-olmadığına fikir vermir, sahibkarın necə turş-təlx sifətdə olduğunu 
görmürmüş kimi, üslünü də vurmurdu. Həlaku xan tərəfindən, yaxud Məmalik 
xan tərəfindən burada cəm olan əyan-əşrəf də yeyib-içməyə keçir, Çalbığ həlaku 
bic-bic göz vurub, şirin-şirin söhbət edir, deyib-gülür, olmazın şadyanalıq 
göstərirdi. Çalbığ Həlaku təvəllüd tapan xanzadəyə Məmalik mülkünə bitişik 
kəndlərdən bir mədaxillisini bağışlamaq barədə möhürlü qərar göndərəcəyini vəd 
edir, sevincinin intəhasız olduğunu mötəbər məclisdə nümayiş etdirirdi. 
- Bu qohumluq ki var ağalar, hər ikimizin xoşbəxtliyidir, - deyə Həlaku 
tutqunsifət Məmaliki süzüb, arada heç bir buğz yox imiş kimi, ortada dolaşan 
oğlan nəvələrinə işarə edirdi. - Bax, bizim xırdaların burunları daima bu 
Məmalik baba üçün göynəyir!.. 
- Mən özüm də heç bu xırdaları az istəmirəm! 
- Bəs, Ərşad, Gurşad necə, xan? 
- Ərşad ayrı, Gurşad da ayrıdır!.. 
- Necə yəni Məmalik babası, Ərşad ayrı, Gurşad ayrıdır? 
- Ərşad azğın gədədir! 
- Bəs Gurşad nəvən necə?! 
- O, baş tapılası Həlaku deyildir! 
- Yox babası, əsla yox! Hər meyvənin bir təmi, bir dadı vardır! - deyə 
çalbığ özünə çəkən Ərşadı igidlikdə tərifləyib Gurşadı da başıdolu oğlan 
olmaqda nəzmə çəkib, qohumluğun necə bəhrə verdiyini tərif edir, Məmaliklə 
necə canbir qəlbdə olduğunu sübut üçün az qala 
 qırışıq dərisindon çıxırdı. Lakin çalbığ nə qədər səy göstərib, yaxınlıq etsə də, 
Məmalik də bu oyunun necə oynanıldığını duyurdu. O, duyurdu ki, Həlaku necə 
də gözaltı onun imarətinə, imarətinin içinə, mətbəxdən gələn ləziz təamlarına, 
eninə-uzununa salınan bərli-bəzəkli süfrəsinə, Avropadan gətirilən 
gözqamaşdırıcı qab-qacağına müştəri gözü ilə baxır, heç bir şeyi nəzərindən 
qaçırmır, yedikcə də iştahası açılır... Çalbığ süfrəyə düzülən, fasiləsiz gətirilən 
təamlardan belə acgöz-acgöz yeyir, kəndli-kəsəkli bütün Məmalik mülkünü 
dirigözlü udmaq istəyirdi. Sanki qırışıqsifət Həlaku çox nataraz əjdahadır, nəfəsi 
cəhənnəm körüyündən də güclüdür! Sanki bu əjdaha hər şeyi udmaq, öz 
mədəsində həzm etmək istəyir... 
  
  
________________Milli Kitabxana________________ 
102 
 
 
Doğrudan da çalbığ necə iştaha ilə yeyib-içib, deyib-gülüb, özünü Məmalik 
qohumunun evində xahan göstərsə də, təvəllüd tapan oğlu varisi barəsində öz 
təlatümlü sevincini izhar etsə də, özünü canı od tutub yanan göstərsə də, yenə 
onun əsil iştahası ayrı idi! Onun acıxan iştahası özünün ən qədim dədə-baba 
düşməninin, bu düşmənin sonuncu qocasının ölümünü öz gözləri ilə görmək idi, 
məmaliklərin sonuncu qocasını öz dədə-baba sərdabasında dəfn etmək idi! 
Dönüb çaylı-çəmənli, meşəli-ormanlı, bağlı-bağatlı, əkənək-biçənəkli Məmalik 
mülkünü öz torpağına qarışdırmaq, nə varsa hamısını diri gözlü udmaq idi!.. 
Hamısının biryolluq Həlaku xanlığına bitişdirmək, yüz-yüz ilin ara sərhəddini 
biryolluq itirmək, daha qəvi xanlıq yaratmaq idi! Hələlik bu qədər! Sonra boy 
atan həlaku qardaşları arasında nə olacaq, nə olmayacaqdı, çalbığ özü də 
bilmirdi. Ancaq girəvəçi Həlakunun birinci vəzifəsi pilə kimi yumşaldıqda 
xaricilərsayağı üzə gülə-gülə öz işini-gücünü görmək idi, ölüncə cəhənnəminə-
goruna arxayınca çıxıb getmək idi. 
Həlaku xana elə gəlirdi ki, artıq vaxt çatıbdır, öz ürək arzusuna qovuşmaq 
üçün vədə yetibdir. Dəmhadəmdir, bu arzu elə də uzun çəkməyəcəkdir. Qoca 
Məmalik nə qədər çalıxıb-çapalasa, atılıb-düşsə, girəvəsi düşünca onun 
güvəndiyi varisi də öz qızı Ərmağanın əli ilə aradan çıxanlacaqdır. Sonrasını da 
sonra düşünmək, yüz ölçüb bir biçmək olar... Ən amansız düşmən gülə-gülə 
Məmalik evinə girmişdi, çalmaq qəsdinə dolan ilan imarətinin içinə 
ötürülmüşdü. 
- Biz cəsarət edib Məmalik xanı gələn həftəyə öz xanəmizə mehman 
dəvət etmək əzmində olsaq, - deyə Həlaku yanında əyləşən qohumunu dirsəyi ilə 
tərpətdi - büzürg xan biz bəndeyihəqirin təklifinə necə baxar? 
- Düzü, Həlaku, bu tezlikdə heç yana tərpənmərəm, sizə də gələ 
bilmərəm! 
-Niyə, nəyə görə, büzürg xan? Bax, xanımınızı da, mübarəkbadlığa 
gəldiyimiz oğlunuzu da, sizin bu mötəbər əşraflərinizi də götürüb nə üçün bizim 
xanəmizə bir həftəliyə qonaq gələ bilməzsiniz? 
- Çünki kiçik xanı bu tezlikdə tərpətmək olmaz! 
- Şəxsən büzürg xan, özü bizə buyurub təşrif gətirsə necədir? 
- Büzürg xan kiçik xanı bircə an gözdən qoymaq istəmir! 
- Məhtaban xanım büzürg xanın vəliəhdinə baxa bilməzmi? 
- Xeyr, gərək büzürg xan özü vəliəhdinə göz olsun! 
- Bəs onda, həqiqətən haçan bizə buyura bilərsiniz Məmalik? 
  
 
  
________________Milli Kitabxana________________ 
103 
 
 
- Demək çətindir, Həlaku! 
- Nə üçün? - Həlaku tərəfin əşrəfləri də çalbığın işarəsi ilə bu söhbətə 
müdaxilə edib, ağanın təklifinə rədd cavabı verildiyinə görə rəncidə olduqlarını 
bildirdilər. 
- Gərək sizin əlaqəniz möhkəm olsun ki, iki xanlığın da arası o nisbətdə 
möhkəm olsun! - deyə səslər bir-birinə qarışdı. 
- Bəli, gərək belə olsun ki, siz tərəfdən biz tərəfə, biz tərəfdən siz tərəfə 
qaçan, yaxud Təbrizdə başlanan Şeyxin şurişi zamanında Savalan dağına 
gündən-günə çəkilib qalxan, yolundan-rizindən azıb-təzən rəiyyət-rəncbər hər iki 
tərəfin güclü əli ilə biryolluq cilovlansın!.. 
- Mən daha öz tərəfimin hər cürə azıb-təzməyinə xitam vermək qərarına 
gəlmişəm, ağalar! 
- Nə ilə, Məmalik? - deyə Həlaku sinəsində baş qaldıran kin-küdurətini 
gizlədib gülə-gülə soruşdu: - Yoxsa siz büzürg xan, elə güman edirsiniz ki, 
rəiyyətə, rəncbərə güzəştə getməklə, onlara ehsan etməklə gözləri doyacaqdır? 
Əsla!.. Son büzürg xan tərəhhüm göstərib bu gün bu vergidə güzəştə gedəcəksən, 
sabah o səndən başqa vergidən əl çəkməyini tələb edəcəkdir, sabah o vergini də 
güzəştə gedəndə başqa vergidən xilas olmağını istəyəcəkdir. Ta o qədər ki, 
mənim əziz qohumum büzürg xan, öz xanlığından əl üzüb müflis düşəsən! Ta öz 
dədə-baba imarətini Tehran-Təbriz tacirinə satıb ucqar bir yanda özünə sövmiə-
daxma tikəsən! 
Həlaku xan, "büzürg xan, büzürg xan, büzürg baba" - deyə Məmaliki 
yumşaltmaq, əslində onıın saqqızlığını oğurlamaq istəyirdi. Məmalik isə 
həlakularla olan qədim ədavəti unutmur, dədə-baba düşməninin yağlı dilinə 
inanmır, qohumluq bürüncəyində gələn düşmənlə sazişə girmir, ancaq onlara 
"durun buradan itilin, gedin!" də demirdi. Qohumluq cildində evinin içinə 
dürtülən düşməni qovmaq Məmalik üçün sangər səngərə duran düşmənlə 
atışmaqdan da çətin idi. Lakin o, birdən də üzə gəlib açılışmaq, Həlaku tərəfin 
hamısını buradan yerli-dibli qovmaq istəsə də, yenə də tərəddüd göstərib 
müəyyən qərara gələ bilmədiyini duyurdu: - Necə olar? Yaxşı olar, yaman olar? 
Məhtaban nə deyər, nə deməz?". 
Əlbəttə, Məhtaban hər iki xanlıq arasında əmin-amanlıq, sülh-saziş istəyirdi, 
bacardığı qədər də bu uğurda çalışırdı. Məhtaban əsla istəmirdi ki, köhnə ədavət 
bir də gürzə kimi baş qovzasın, təzədən qan sel kimi axsın! Bəlkə Məhtaban belə 
bir qanlı qovğada öz qoca ərini 
 
  
  
________________Milli Kitabxana________________ 
104 
 
 
itirməkdən qorxurdu? Bəli, Məhtaban həm də öz qoca ərini belə qoşun keşlikdə 
itirməkdən çəkinirdi! O ərinin qohumsuz-qardaşsız olduğunu düşünürdü, arxasız, 
kimsəsiz olduğunun da dərdini çəkirdi. İndi Məmalikin arxası, söykənəcəyi, 
gözünün işığı kim idi? Yalnız qundaqda olan, acanda dodaqlarını büzən, anasının 
doşündə doyandan sonra göyümtül gözlərini döyə-döyə uyuyan tifil idi, körpə 
idi!.. 
İndi bu körpə tifildən biri deyil, bir neçəsi olsa kimə, necə havadar çıxa 
bilərdi? Demək, Məmalik ağlına, şüuruna müraciət edincə köhnə düşmənçiliyi 
Həlakunun üzünə vurmamalı, heç cür ağartmamalı idi! Bir halda ki, Həlaku 
qohumluqdan söz salıb hər iki babanın birgə nəvələrindən danışırdı. Hələ çalbığ 
qundağa da kənd bağışlayır, özünü qohumunun qarşısında səxavət sahibi və 
fədakar göstərirdi. 
- Xudaya, sən məni aydın şüurdan, ağıldan, mühakimədən məhrum etmə! 
- deyə Məmalik üzə açılışmasa, içəridə narahatçılıq keçirməyində də davam 
edirdi. - Xudaya, beəo kələfsayağı dolaşıq vəziyyətdə mən oğlumun anası 
Məhəmməd qızı Məhtabandan məsəva 
kimlə sirdaşlıq edib, dərdləşə bilərəm? Sən özün mənə havadar ol, Xudaya! - 
Sanki Məmalik dizləri üstə düşüb, tək Tanrısının uzun ətəyindən sallaşırdı. - 
Havadar ol ki, Xudaya, evimizin içərisinə dürtülən düşmən durub buradan çox 
tez rədd olsun, bizi sakit buraxsın... İndi ya uzağı iki-üç günə yeyib-içəndən 
sonra bunlar sürüküb öz xarabalarına qayıtsınlar!.. - Məmaliki fikir götürürdü. - 
Bu çalbığ murdar öz əyan- əşrəfi ilə qayıdacaqdır, ancaq Ərmağan necə? 
Məhtaban deyib, təkid etdiyi kimi, ata qapısını heç öz qızının üzünə bağlamaqmı 
olar?! 
Məmalik üçün indi hər bir addım daha müşkül görünürdü! O, bilmİrdi 
Ərmağanla bu gün olmasa da sabahına necə rəftar eləsin? O, bilmirdi sabahına 
darvaza qapılarını deyil, öz xanlıq sərhəddini həlakuların üzünə bağlasınmı, 
dönüb uca hayqırtı i!ə qızına da desinmi: 
- "Sənin burada heç bir alıb-verəcəyin, heç bir haqqın-hüququn yoxdur!". 
Məmalikin hökmranlıq duyğuları belə qərar verməyi ona əmr etsə də, atalıq 
ürəyi "yox, yox" - deyə dayanıb dururdu. Ərmağanın öz balaca qardaşını sinəsinə 
basdığı zaman Məmalikin qulağına səmimi kimi gəlan hıçqırtıları hələ do qocanı 
çaşdırırdı? "Bəlko? Bəlkə Ər-mağanın Qurana qəsəmi doğrudur, qız peşman 
olubdur? Mən də əbəs yerə şəkkə-şübhəyə düşürəm? Bəlkə qocalıq ağlımı 
çaşdırıb, məni dolaşdırıbdır?.. Bəlkə?.. Bəlkə?..". 
 
  
  
________________Milli Kitabxana________________ 
105 
 
 
"Bəlkələr" həddan ziyadə çoxalır, getdikcə Məmalik xanın beynini doldurub, 
az qala bir xəşil tavasına döndərirdi! Lakin əslində Həlaku tərəf hər nə cildə 
desən girir, hansı sifətə desən düşür, hansı hiyləyə desən əl atır, hansı xəyanətə 
desən gedirdi... Ərmağan - xanın öz qızı Ərmağan necə?! Bəlkə Ərmağan da bu 
təzə varisə görə öz oğullarının xeyrinə xəyanatə gedəcəkdi?.. Bəlkə o, atasının 
kürəyinə zəhərli xəncər saplayıb, rəzalət bataqlığına düşəcəkdi? Ərmağan bilirdi 
ki, körpə olmasın, nə olsun, Məhtabandan olmasın, hansı fala baxan, ələk 
toxuyan qaraçı qızından olsun, Məmalik oğlunu sevir, uşağı işığı azalan 
gözlərinin nuru sayır. Bəs onda övlad öz atasının yurdunu kor qoymaq qəsdinə 
dolardımı? 
Kim bilir, bəlkə Ərmağan Ərdaha mülkünün üstündə nəinki öz qoca atasının 
yurdunu kor qoyar, hətta qocanın iki gözünü də öz əli ilə çıxarıb, atasını 
çanaqlama kor edərdi!.. Bəlke? Bəlkə?.. Bəlkə Ərmağan bunca alçağa enməz, 
zir-zibilli, üfunədi çamırlığa düşüb üzməz, özünü əbədi lənətlə damğalamazdı? 
Damğalar içində ömür sürmək, damğalı dünyadan getmək istəməzdi? Bir də axır 
alçaq xəyanəti bu dünyada heç kəs mədh etməmişdir?! Xəyanət gizli olsun, ya 
hər necə, uca səslə lənətlənmişdir! Xəyanət xan sarayında olsun, ya şah 
sarayında, min-min lənətlə damğalanmışdır. Açıq qatil bir cəzalansa, bir söyülüb 
bir nifrət edilsə, gizli qatil min cəzalanıb min söyülüb, min nifrət edilmişdir! 
Demək, xəyanətə getmək, gizli sui-qəsdə qədəm qoymaq ata qatili, qardaş qatili 
olmaq dəhşətdir!". 
Qonaqlarını rahatlayan, yan otaqda xanımını, körpəsini yuxuya verincə 
xudmani otağına çəkilən Məmalik artıq vücuduna qor dolan adam kimi eşələnir, 
hər necə etsə də, yata bilmirdi. Onun gözlərində cüzi çimir də qaçırdı. Məmalik 
düşünürdü, hey düşünürdü. Çapalayıb düşünürdü. "İndi qoca Məmalik nə etsin. 
İndi o öz yerindən durub tər köynək halında Məhtaban yatan otağa keçsinmi?.. 
Xanımının yorğanını astaca qaldrıb, bu gözəl xilqətə sığınsınmı? Əlini 
Məhtabanın tər vücudunda gəzdirib gərginləşən əsəbiliyini azacıq da olsa qovub 
körpə uşaq kimi uyumağa çalışsınmı?". 
Yox. Məmalik belə hərəkət edərdisə, öz mühakiməsində vurub heç yana 
çıxara bilməzdi! Axır qohumlar arasında qohumluqdan da artıq dədə-baba 
düşmənçiliyi var idi! Özü də gizli ədavət, həllediməz, açılmaq bilməyən 
düyünlər var idi!.. Məmalik bu müşkül düyünləri açmaq üçün vurnuxurdu. O, 
günü sabah qızı Ərmağanla rəftarını 
  
  
________________Milli Kitabxana________________ 
106 
 
 
aydınlaşdırmaq, müəyyənləşdirmək istəyirdi. O, bilmirdi ki, doğma qızını da 
düşmən həlakulara qatıb-qarışdırıb acılasınmı?.. Öz xırda sevimli nəvələrini də 
qışqıra-qışqıra, sübhün gözü açılar-açılmaz başqalarına qatıb öz qapısından 
birkərəlik qovsunmu?! 
Qocanın gözləri qaranlıq içində böyüyür, onun təsəvvüründə əzrailsifət 
Sərəncam xanım gəlincə, kaftarlaşmaqdan da artıq ifritələşib məlunlaşan xanımı 
nəzərindən qovub, Məhtabanın xəyalıyla əylənib, ovunmaq istəyirdi. Qoca 
Məmalik bir ildən artıq idi ki, hər necə kəşməkəşdə də olsa, yenə də ürəklə 
ömür-gün keçirirdi. O, Məhtabanla keçirdiyi vaxtının tək bircə gününü deyil, 
saat-saniyəsini belə yadından çıxara bilmirdi. Məbtabanla həmin aylı gecədən, ağ 
köpüklü göldən başlamış indiyə qədər olan əzablı, eyni zamanda zövq-səfa 
dəmlərini qoca unuda bilmirdi. O, öz məşuqəsindən ayrı düşən bir gənc kimi 
Məhtabanla cavanlaşır, zəhər dilli, zəhrimar xasiyyətli Sərəncamın xəstə, ya 
özünü xəstəliyə qoyduğu vaxtlarını deyil, həm də cavanlıq çağlarını yad etdikcə 
qocalırdı; Ərmağan xanım da bu damcı o damcıya bənzəyən sayağında öz 
anasına bənzəmişdi! Zahiri görünüşü cəhətindən qız nə qədər öz atasına oxşasa 
da, daxili cəhətdən bir o qədər anasının eyni, bəlkə də bir xeyli artıq idi!.. Ancaq, 
Məmalikin cavanlıq çağlarının öz qızında təcəssüm tapan cizgiləri necə? Bax bu 
cizgiləri, özünü, öz evindən qovmaqmı olardı? 
Məmalik gah təlatümlü tərəddüddən çıxıb belə qərara gəlir, gah da dönüb 
oğul-uşaqlı böyük qızı ilə körpə oğlunun birləşən qara saçlarının arasından 
qalxan hıçqırtılarını təsəvvürünə gətirincə, dolaşığa düşüb qalırdı. Qocanın 
təsəvvüründə, xəyalında bir kiçicik nöqtə böyüyə-böyüyə dağa çevrilir, hətta 
qanadlarını ətrafa gərən nəhəng Savalan dağı kimi onun gözlərinin qabağında 
dayanıb dururdu... 
Görünür, Məmalik ciddən düşünməli, qaranlıq gecəni sabaha çatdırınca 
müəyyən nəticəyə gəlməli, günü sabahdan öz qonaqlarını xoş sifətlə salamlayıb, 
necə istirahət etdiniz? - deyə soruşmalı, yaxud bu qonaqlara turş-təlx sifət 
göstərib bütün gecəni yatmadığından, yuxusuzluğundan, narahatlığından 
şikayətlənməli, birdən-birə olmasa da, yavaş-yavaş söhbəti açıb, söz güləşdirə-
güləşdirə, dava-dalaş üçün zəmin hazırlamalı, Həlaku qohumunu incidib, 
acılayıb, onunla birbaşa atı daşlığa sürməli, gözü görmək istəmədiyi yalquzağı; 
birinci növbədə qart köpəyi buradan qovmalı, düşmən həlakuları biryolluq 
uzaqlaşdırmalı, onlar aralanınca, öz adamlarına əmr edib qonaqlarının 
kürəklərinə fişənglərdən dolu kimi yağdırmalı idi! 
  
  
________________Milli Kitabxana________________ 
107 
 
 
Belə olardısa, onda bəs Məmalikin sevdiyi xırda nəvələri - İldırım, Şümşad 
necə? Bunların da ardınca güllə yağdırıb, həlakulardır -deyə fərq qoymalımı? 
Lənət sənə kor şeytan! - deyə Məmalikin yaşaran gözlərində məhəbbət duyğuları 
ilə qəzəb qığılcımları bir-birinə qarışıb imtizac edirdi! 
Bir gör açıq düşmənçilik nə qədər də asan, qohumluqla qarışan düşmənçilik 
nə qədər də çətin imiş?! Axır, İranın bir çox xanları qohumluq deyil, hər nəyə 
qarışan düşmənçilik olsa, yenə də məqamı gələndə xudpəsəndlik göstərir, 
amansız olurlar? Onlar nəinki qızlarını qapılarından qovurlar, yeri düşəndə 
doğma oğullarının da gözlərini çıxartdırıb, başlarını kəsdirdilər! Bəs onda 
Məmalik həmin xanların birisi, öz qəzəbli əcdadının qoca varisi deyilmi? Bəs 
onda bu qoca Məmalikin qabağını kəsən kimdi, nəçidi, nə karədi? Görünür, ən 
ümdəsi Məmalikin qabağını qılınc kimi kəsən gözəl Məhtabanın sülh sazişi 
naminə dönə-dönə etdiyi israr, təkiddi. Qoca öz hərəkətində kimi ötüb adlasa, 
sözünü sındırsa da, Məhəmməd qızı Məhtabanı ötüb adlaya bilmir, onun sözünü 
sındıra bilmirdi! İndi də qoca aylı gecədə, köpüklü göldə çiməndə Məhtabana 
tamaşa edib sevdiyi qız yığışıb Ərdahaya gedəndə onun qum üstündə qalan 
ləpirlərinə öz saqqalını dəlicəsinə sərib: "Mənim məbədgahım, mənim Məkkəm, 
Mədinəm, mənim qibləgahım" söylədiyi kimi, yenə də Məhəmməd qızını eynən 
sevirdi, onun yolunda hər nə cövr-cəfaya desən gedib təhəmmül edirdi... 
Məhtaban Məhəmməd qızının tapşırıqları Məmalik xandan ötrü ən ali 
hakimin çıxardığı hökm idi, ən ali məclisin qəbul etdiyi qərar idi... Kaş! Kaş, 
Məhtaban da Məmalik deyən, əri istəyən kimi həlakulara qarşı düşməncəsinə 
duraydı! Onda hər ikisi birləşib, barışmaz düşməni öz imarətlərindən yaxşıca 
kürüyərdilər. Lakin Məhtaban da. Məmalikin özü də evlərinə dürtülən düşmənin 
alçaq qəsdini az-çox duysalar da, yenə şəkk-şübhəyə düşdüklərini gümanlarına 
gətirməmiş deyildilər. Məhtaban isə ardıcıl sülh sazişi istəyir, qan-qovğa istəmir, 
odlaq-yanğın istəmir, beş yaşından tutmuş gördüyü, eşitdiyi, yüz-yüz günahsız 
insanın əbəs ölümünü istəmirdi, Məhtaban indi də unutmadığı, xatırladığı min-
min adamın yenə də dərbədər düşüb, dalı şələli didərgin dolanmağını istəmirdi. 
O, xan-xan davasına zidd idi, düşmən idi! İndi Məmalik neca etsin, necə 
tərpənsin? Bəlkə o, yerindən durub o biri otağa keçsin, bir də körpəsini bidar 
edib Məhtabanla yaxşı-yaxşı aydın danışıb məsləhətləşsin?! 
  
  
________________Milli Kitabxana________________ 
108 
 
 
19 
 
Məmalik qulaq verincə, yatdığı otağın qapısı arxasında, enli dəhlizdə 
döşənən Təbriz fərşi üzərində asta hərəkət edən ayaq səsləri eşitdi: "Bu kim 
olsun belə? - deyə qoca qulaq verməyə başladı. - Ərmağan olmasın?! Ərmağan 
xanım Məhəmməd qızı ilə mənim otağının arasında dolaşmasın?! Qulaq verib, 
qaranlıqda bizim nəfəslərimizi belə dinləməsin? Röyada ola bilən danışıqlarımızı 
eşidib bilmək istəməsin?! İlahi, sən özün şahidsən ki, Ərmağanın anası Sərəncam 
xanım da bax, belə idi! O, hey gendən mənə göz qoyur, danışıqlarıma da gizlicə 
qulaq verirdi. Guya aşkara gördükləri, eşitdikləri az idi, gizli qulaq verdikləri, 
gördükləri hesabda idi! Arada bir məna olsun, olmasın, ciddi söz-sov olsun, 
olmasın?!". 
Doğrudan da xan qızı Sərəncam xanımın peşəsi gizlindən qulaq asmaq, 
gizlindən güdmək idi! Elə bil ki, Sərəncamın canı güdməkdə, bütün zövqü də 
xəlvəti qulaq verib, xəlvəti eşitməkdə idi! Aşkar işdən Sərəncam xanımın zəhləsi 
gedərdi! Bir də Sərəncam göz açandan öz anasını gizlicə güdən, onu da öz ərinə 
xəlvəti qulaq verən, göz qoyan görmüşdü! Məmalik əzazil Sərəncamı 
xatırladıqca, Ərmağanın gəlişi ilə arvadının kabusu barigahda dolaşdıqca, 
Məmalikin təsəvvüründə illər uzunu canını xirtdəyinə yığan xan qızının 
pəstahları canlanır, kişinin əsəbləri yay kirişi kimi dartınırdı: "Bax, ravayət 
edənlər deyərdilər ki, o Sərəncam xanımın anası məluna da hey Sərəncam 
xanımın atasını beləcə, mən sayaqda yay gününün üzülməz kölgəsi kimi təqib 
edirmiş!.." 
Bəli, həqiqətən xan imarətlərində salon və saraylarında güdükçülük bir 
həyula kimi gəzər, iblis kölgə kimi hey süründükcə sürünərdi... Sərəncam xanım 
da ata evindən əri evinə böyük cehizlə birlikdə güdükçü həyulası gətirmişdi. 
Həmin güdükçü-həyula Məmalik xanın imarətində qanad açmağa, şəhpər 
yaymağa başlamışdı. Doğrudan da yataq otağından alt köynəyində sürüşüb 
çıxan, üstləri açılatı uşaqlarının üstünü örtməyə macal tapmayan Ərmağan xanım 
öz anası Sərəncam sayağı elə həmin bu gecədən burada daha yamanca bir 
güdükçülüyə girişmişdi!.. Elə bil ki, nş vaxtdan ölən, sümükləri də sürməyə 
çevrilib sərəncam xanım öz yerində tablamayıb, qəbirdən dik qalxıb, qızını da 
dümsükləyib onunla gecə güdükçülüyünə qoşulmuşdu. 
  
 
  
________________Milli Kitabxana________________ 
109 
 
 
- Qız, gəlmişkən yatma, güd! Gör ki, sənin allahsız atan nə növi 
pəstahdadır! 
- Sən lap arxayın ol, ana! - deyə sanki Ərmağan kürəyində gəzən öz 
qızını güdən anasının həyulasından özünü xilas edə bilmirdi... İki güdükçü bir 
can, bir qəlb kimi fərş döşənən dəhlizdə xısın-xısın danışa-danışa, bir-biri ilə 
itələşə-itələşə dolaşırdı. Bu güdükçülər qoca Məmalikin dilsiz düşüncələrini belə 
duymaq, hər necə olur-olsun qocanın ürəyində olanları alıb bilmək istəyirdilər: 
- Qız, sən rəxt-xabıma günü gətirən, piş əz vəqt məni çərlədib, oğul varisi 
doğmadığıma, doğa bilmədiyimə görə hey danlayıb, nəzərindən salan bu 
bimürvət atayın danışıqlarını eşidirsənmi? 
- Axır, atam heç nə danışmır, ana! 
- Danışır qız, danışır. Sən... bir... qapıdan qulaq... ver... gör necə danışır?.. 
Onun bütün sirrini mən daim Öz ürəyindən çalardım! 
Ərmağan xanım anasının - həyulanın israr və təkidi ilə oğran addımlarla atası 
yatan otağın qapısına yanaşıb, içəri qulaq verdi. Nə bir mışıltı, nə səs-səmir... 
sükut!.. 
- Qız, dön bu yana, günü qapısını güd! Ərmağan dönüb, sağ qulağını 
Məhəmməd qızı Məhtabanın qapısına dayadı. Deyəsən körpə mışıltısını da 
eşitdi. -Qız, qapını itələ! 
- Nə üçün, ana? 
- Gününün gədəsini boğ! 
- Necə boğum, ana? 
- Boğ, öz yanına qoy! 
- Mənası?.. Necə yəni? 
 
- Yəni sabah açılanda eşidən kəs bilsin ki, uşaq öz anasının altında 
qalıbdır! 
- Deməzlərmi bəs niyə indiyə qədər uşaq öz anasının altında qalmayıb, 
ancaq həlakular mehman gələn gecə qalıb? 
- Yəqinən deyən də tapılar ki, bəs biçarə Məhəmməd qızı gündüz hədsiz 
dərəcədə əlləşib-vuruşub, Həlaku qonaqlarına göstərdiyi xidmətlərinə görə 
yorulub, gecəni daş kimi düşübdür... Dayəsiz gəda qızı yuxulu-yuxulu çağasının 
yanına alıb əmizdirib, ölü yuxusuna gedincə, pəhləvan qızının qovuna bənzər ip-
iri döşü körpəsinin ağzında qalıb, uşağı boğubdur! 
  
  
________________Milli Kitabxana________________ 
110 
 
 
- Bəs Sərəncam xanım ərz ola, onda baxan, görən kəslər barmaq izi olub-
olmadığını seçməzlərmi? 
- Qız, sən sözü az çərlət!.. - deyə Sərəncam xanımın ifritə həyulası qızının 
bunca tərəddüd göstərib, sözləri çək-çevir etdiyinə görə çəmkirirdi, - qız san 
çağanın ağzına balış bas! 
- Axır, hərçənd olsa, qardaşımdır? 
- O tifil sənin balalarının düşmənidir! O, fədai Məhəmmədin, cəhənnəmi-
mücahidin xətərnak nəvəsidir! 
Anasının özü kimi, özündən də ötkəm həyulası qarşısında, dişi-dişinə 
sürtünən, istər-istəməz uçunmaya düşən Ərmağan öz tərəddüdünü gizlədə bilmir, 
qapı arxasında sərxoşsayağı ləngər vururdu: 
- Atası ki... hər yana... dönsə özcə atamdır! 
- Atamdır, özcə atamdır! - Həyulanın iri-iri dişləri quruyan çənəsinin 
dəhşətli mənzərəsində bütün eybəcərliyi ilə qıcanırdı. - O bicvələ düzzina, heç də 
sənin əpriyən atandan deyildir, qız! 
Sanki Ərmağan daha güclü dəlil-sübut istəyirdi: 
- Axı, mən yandığıma görə bir zaman desəm də, indi sən Sərəncam xanım 
hansı bir əsasa görə belə danışırsan? 
- Çünki atan, hələ altmış yaşına yetişmədən heydən düşüb kirdarını itirib, 
kişiliyini qeyb etmişdi, - deyə Sərəncamın həyulası kişisinə şər-böhtan atıb, 
uğuna-uğuna istehza ilə gülürdü. - Yoxsa, yetmiş yaşında Məmalikdə 
Məhəmməd salavatullahın merac möcüzəsi baş vermişdir? 
- Son rəxt-xabına dürtülən günüyə görə məni bunca acıdıb, intiqama 
itələyirsən, yaxud tamam doğru deyirsən, ana? 
Sanki Sərəncam xanımın çalxaq sümüklü həyulası qızının qulaqlarında çır-çır 
çığırırdı: 
- Atara Ərşad xanın pak ruhuna and içirəm, qız! 
Ərmağan xanlığının qapısına yan aldı: 
- Əgər belə isə görünür onda həlakular evində dolaşan söz-söhbət, elə də 
mənim öz şəkk-şübhəm başdan-başa doğrudur! 
- Doğrudan da doğrudur! - deyə həyulanın quru əli qızını dümsükləyirdi. 
- Mən sənə əmr edirəm, Ərmağan! Sən qapını aç, içəri gir, işini işlət! 
- Əgər pəhləvan qızı oyaq olarsa? - Ərmağan asanlıqla qardaşının qətlinə 
iqdam etmək istəmir, piylənən dizləri titrəyirdi. O, nə qapını açıb içəri girə bilir, 
nə də geri çəkilib, ildırımla Şümşad yatan otağa 
  
  
________________Milli Kitabxana________________ 
111 
 
 
dönüb, öz yatağma girə bilirdi. - Əgər mücahid qızı yatmamış, balasına görə 
hərasan gözləri qapıya zillənmiş olarsa, necə? 
- Deyərsən, ürəyim tablamadı, qardaşıma baş çəkməyə gəldim! 
- Əgər mən körpəyə qəsd edəndə Məhəmməd qızı yaxamdan yapışarsa? 
- Yaxanı Məhəmməd qızının əlindan cəld qurtarıb elə sürətlə qeybə 
çəkilərsən ki, nəinki Məhtaban, heç şeytan da baş açmaz! 
- Məhtaban baş açıb, sabahına sirri qocasına açarsa? 
- Onda atana deyərsən ki, əcinnələrin kölgəsi sənin Məhtabanın basıbdır. 
- Sərəncamın həyulası eynən eybəcərcəsinə istehza ilə gülürdü. - Əgər atan qoca 
deyilsə, onda kişilikdən zərrəcə də hiss-həvəs varsa, nə üçün gözəl xanımdan 
iraq düşüb, bu biri otaqda tək-tənha 
yatıbdır? - Sərəncamın həyulası qızının qulaqlarında xıx-xıx xıxıldayırdı. - Əgər 
o çağa, tifil quraşdırma, qondarma deyilsə, niyə sənin bişərəf atan Məmalik onu 
öz gözündən bir divar uzağa qoyubdur? 
Özündən də artıq həyulanın bir an bel üzülmədiyini, dediklərində inadla 
dayanıb, təkidən israr etdiyini qızışan vücudunda duyan Ərmağan tərpəndi, 
nəhayət, bunca israrın müqabilində Məhtaban yatan otağın qapısını çiyni ilə 
itələdi. 
- Qız, güc göstər, təkan ver! 
- Qapı açılmaq istəmir, ana! 
Sanki Sərəncam xanımın həyulası bütün sümüklərinin gücünü cəm edib, irəli 
cumdu, qızı Ərmağanla bir daha birləşdi. Onlar hər ikisi birdən qapıya hər necə 
təkan versələr də, qapını tərpədib aça bilmədilər. Çünki hər hansı ehtiyata qarşı 
Məhəmməd qızı Məhtaban arxadan qapını möhkəmcə bağlamışdı. Hər hansı qəvi 
pəhləvan gəlsə belə ta bu qapını döyməsə, Məhtabanı oyadıb yatağından 
qaldırmasa, çox çətin ki, bu qapını aça bilərdi!.. Ərmağan geri çəkildi, güdükçü 
həyulası ondan üzülmədi... Ancaq Ərmağanı öz uşaqları - ildırımla Şümşad yatan 
otağa ötürüncə geri çəkildi. Xofdan uçunmaya düşən Ərmağan tez, cəld paltarını 
soyunub, bircə-bircə atdı, yerinə girdi, yorğanına bürünsə də, gözlərini qapıya 
zillədi. Ərmağan öz uşaqlarının belə yorğun düşdüklərinə, necə yatıb, necə 
ucadan mışıldadıqlarına fikir vermədi. 
Atası da, qızı da bütün gecəni çox narahat keçirdi. Sübhün gözü açılar-
açılmaz bir-birindən xəbərsiz eyni dəqiqə içində rəxtxabdan qalxdılar, geyindilər, 
yuyundular. Hər ikisi bir-birini görmək istədi: 
- "Görüm gecə güdübdürmü?". "Görüm atam necə güddüyümü, 
duyubdurmu?". 
  
  
________________Milli Kitabxana________________ 
112 
 
 
Ata-bala bir-birinin ovzaini müşahidə etmək sir-sifətindən ürəyinin gizli 
sirlərini oxumaq üçün can atırdı. Nəhayət, bütün gecəni bidar keçirən Məmalik 
qızı Ərmağam otağına dəvət edib, qapını bağladı, onlar bir-birinin üzünə diqqətlə 
baxdılar. 
- Mən bilmirəm... - qoca dünən fürsət tapıb yenə bilmədiklərini bu gün 
günəşin tülü edən zamanında qızına demək, pərdəni tərpədib, oradan-buradan da 
olsa yırtmaq istədi. - Mən bilmirəm orada, ədu evində öz atasını təhqir edəndən 
sonra Ərmağan xanım hansı üzlə həlakuları da götürüb atasının evinə gəlibdir? 
- Dünən söylədim ki, məhz böyük xandan üzr istəyib, əfv olunmağımızı 
diləmək üçün gəlmişəm, - deyə Ərmağan atasının müqabilində ustalıqla məkrə 
keçib, anası Sərəncamın həyulasıyla necə birləşdiyini, dəhlizdə dayandığını, 
qapılara qulaq verdiyini gizləyib, özünü Mömünə xatun kimi göstərməyə başladı. 
- Bir xudam özü əcəb bilir ki, neçə vaxtdır ki, ata qəlbinə toxunduğumun necə 
əzab-əziyyətini çəkirəm! O, zamandan yuxum ərşə çakilibdir!.. Deyirəm ilahi, 
mən necə nankor övladam ki, nurani atamın ilahi eşqinə dəxalət edib, onun 
qəlbinə toxunuram? Mən necə bəndəyəm ki, pirani atamın ayaqlarına səcdəyə 
düşməyə borclu olduğum halda, evimdə qəbahət göstərib, onun üzünə qabardım, 
öz naguvara sözlərimlə onun müqəddəs ruhunu incidib, azğınlıqla təhqir etdim? - 
Ərmağan qızaran gözlərində qaynayan "qanlı göz yaşlarını" silə-silə davam etdi. 
- İndi mən asi məxluq 
Allahın dərgahında dizləri üstə düşüb, Qurana and içib, kərratla tövbə-
əstəxfər etməya hazıram! Hazıram bəyan edira ki, mən sizin izdivaca da, qardaş 
təvəllüdünə də qəlbən-sidqən razıyam! 
- İnanan daşa dönsün, Ərmağan xanım! 
- Bir dəfə yox, min dəfə Qurana qəsəm qıla bilərəm, ata! – Onda buyur! - 
deyə Mamalik xan rəfdən meşin cildli Quranı götürüb, naxışlı örtüyünü qaldırdı, 
Avropadan gətirilən dəyirmi masanın üstünə qoydu: 
- Onda birbaşa buyur, Ərmağan xanım, göz-gözə Allahın Quranına qəsəm 
qıl ki, atam Məmalikə dediklərimdə zərrəcə də olsa yalan və riyakarlıq yoxdur! 
Buyur Qurana qəsəm qıl ki, mən Ərmağan Məmalik xanın Pəhləvan 
Məhəmmədin qızı Məhtabanla izdivacına ürəkdən razıyam! Va bu izdivacın 
bəhrəsində atamın belindən gələn oğlunu və Allahın əmri, peyğəmbərin şəriəti 
ilə bağlanan əqdnaməni yəni kəsilən kəbini doğru-düzgün sayıram! Pak-
müqəddəs təvəllüdə cüzi də olsa, iştibah etmirəm! 
  
 
 
  
________________Milli Kitabxana________________ 
113 
 
 
Ərmağan xanım hər necə qalarsa da, onu dara qısnayan atasının qarşısında 
özünü cəmləşdirdi, daxili həyəcanını, üşütməsini gizlədib, əlini yuxarı qaldırıb 
Quranın üstündə saxladı, atasının dediklərini təkrar edib, əlini meşin cildli 
Quranın üstünə qoydu: - Xudam göndərən bu Qurana əyani surətdə qəsəm 
qılıram, ata! -onun üzü qanla dolub, gözləri qan çanağına çevrildi. - Bəs niyə 
sidq-dildən Qurana qəsəm qılan Ərmağan xanım belə təğyir tapıb, həyəcanla 
ovza alır? - Məmalik qızını amir xan nəzəri ilə süzdü. - Sidq ürəklə Qurana and 
iç, qız! Yoxsa səni divardan asılan qılıncla iki şaqqa edərəm!!. - Sidq ürəklə 
böyük xanın qarşısında Qurana and içirəm! - Bəs niyə onda sifətin qan rəngi alır? 
- Çün Qurana dönə-dönə qəsəm qılandan sonra da atam məni şübhəli nəzərlə 
süzür, - deyə yenə Ərmağan içəridən qara qan dolan sifətini gizlətmək üçün, uşaq 
kimi ayaqlarını döyə-döyə zırın-zırın ağladı. Xofla rica arasında qalan Məmalik 
xan Mohtaban Məhəmməd qızını söhbət gedən otağa səslədi. Ərmağan öz 
təntənəli andım bir daha göz yaşları uiçində  təkrar edib: - Ata! - deyə boğuq 
səslə qışqırdı: - Sən məni Allahın divanına az çək! - Əgər andında məkrdən 
zərrəcə iz-toz yoxsa, - deyə Məmalik də əlini yuxarıya qaldırdı, - onda Allah 
divanına çəkilməkdən bak etmə, özün də müqəddəs ruhla, təzədən Məhtaban 
Məhəmməd qızı ilə sidqən, qəlbən görüş! - Mən Xuda qarşısında söylədiyim 
sayaq kərratla Qurana qəsəm qılıb, sidq dildən atamın cavan zövcəsi ilə ülfət 
bağlayıram. Bu izdivacdan doğulan qardaşımı da sidqən təbrik edirəm! Orada, 
həlakular evində söylədiklərimin, bica yerə atamı təhqir etdiklərimin əzab-
əziyyətini çəkirəm! - Ərmağan özündən on beş yaş kiçik olan analığını 
qucaqlayıb göz yaşları tökə-tökə o üz bu üzündən öpdü. Məhtaban da ağladı. 
Məmalik xan o biri otağa keçib beşikdə uyuyan körpəni gotürüb yuxulu-yuxulu 
gətirdi. Ərmağan yenə də qardaşını bağrına basıb: 
- Uşaqlarımın aslan dayısı, - deyə çağanı oxşadı. - Xudaya, səd həzar 
şükür!.. 
Körpə gözlərini geniş açdı. Ərmağan atasının gözlərinə bənzəyən gözlərdən 
çəkinib, tezcə də uşağı anasına uzatdı: 
- Mən ulu Tanrıdan atamın yurdculu körpə Məmalikə sağ-salamat boya-
başa çatmaq, Məmalik imarətinin tüstüsünü Savalana ucaltmaqlıq diləyirəm!.. 
 
  
________________Milli Kitabxana________________ 
114 
 
 
Ərmağan belə cəza-fəzə ilə meşin cildli Qurana dönə-dönə qəsəm qılandan 
sonra Məhəmnəd qızı Məhtabanın dəruni dünyasında təzadlı çarpışmalar başladı. 
Gorünür Ərmağan xanım öz qoca atasını həlakular evində təhqir etməkdən 
peşman olubdur!.. Ərmağan tövbə edib öz bihədd günahını yumaq qərarına 
gəlibdir? Yoxsa ayrı cürə Ərmağan xanım hansı cəsarətlə  Allah göndərən 
Qurana əl basıb, qəsəm qıla bilər, öz peşmançılığını bildirib, odlu göz yaşlarını 
sel kimi yanaqlarına axıda bilərdi? Əgar Ərmağan riyakarlıqla Quranı qəsəm 
qılıbsa, ürəyində bir, dilində başqa adam olubsa, deməli, onun cəzasını Allah özü 
verəcək, Qurana yalandan qəsəm qılan oğrular sayağında kömür kimi qaralacaq, 
bir cəhənnəmlik kimi torpağa gömülüb, qəbiristanlığın qırağında məluna qəbrini 
qabardacaqdır!..". 
Məhtaban Məhəmməd qızı bismillahla başlanan əqdnamənin, qart-qalın 
kəbin kağızının sehrli tilsiminə düşüb, xan evində bunca ruhi əzab-əziyyətə 
məruz qaldığı halda, Ərmağan xanım hansı ağızla yalandan Qurana qəsən qılıb, 
məkr yolunu tuta bilər, iblis olduğu halda, Allahın müqabilində mələk donunda 
gizlənə bilər? - deyən Məhtaban belə qənaətəgəldi ki, daha onların övladı 
deyəsən amandadır! - İndi hər bir vəchlə Məhtaban özünü iştibah girdabından 
çıxarmağa cəhd etməlidir! -Demək, Ərmağan tərəfindən nə ana, nə də körpəsinə 
zaval toxuna bilməz! Əgər içəri açarı əlinə alan Ərmağan xanım körpəyə zaval 
toxundurmaq qəsdinə dolarsa, onda Allahın ecazı ilə əlləri quruyar, ayaqları şil-
şikəst, gözləri kor, qulaqları da kar olar! Hələ dili də tutulub, nitqi də batar! 
Təbarək-təala görk üçün Ərmağan Həlakunu icmaya göstərib deyər ki: bəs 
yalandan mənim Quranıma qəsəm qilanın aqibəti ilin, belə olur!..". 
Nə isə fikri dolanan, Quran haqqında olan rəvayətlərə inanan Məhtaban, 
Həlaku qolumlara burada olanda da, onlar Məmalik bərgahını tərk edib, öz 
evlərinə dönəndə də özünü inandırırdı ki, gərək onun körpəsinə heç bir zaval 
toxunmasın! Bir də belə məsum körpə ilə kimin nə ədavəti ola bilər?.. Daha o 
boyda Həlaku tərəf durub südəmər çağaya cinayət əliqaldırarmı? Quran 
qəsəmindən sonra əgər körpəyə qəsd edən, əl qaldıran olarsa, Allah-taala mütləq 
görər, qatili öz yerində daşa döndərər göydən göndərdiyi Quranın kəramətini 
külli-aləmə göstərər! 
  
  
________________Milli Kitabxana________________ 
115 
 
 
Məhtabanın ürəyində inam yaranandan sonra da şəkk-şübhə baş qaldırırdı: 
niyə Məhtabanın ürəyi Ərmağana qızmaq istədiyi halda, qıza bilmir?.. Niyə 
Məmalik qızı Ərmağan öz qardaşım bu otaqdan o otağa keçirincə, Məhtabanın 
ürəyi oğlunun üstündə əsirdi?.. Bəlkə Məhtaban qəzanın qədərindən qaçmaq 
istəsə də, qaça bilmirdi? 
Məhtaban hər necə özünü sakitləşdirmək istəsə də, aram tapa bilmir, Quran 
andına inanan ürəyi birdən inanmamağa, çalınıb-çapalamağa başlayırdı... 
Məhtabanın müztərib ürəyi eyni anda həm xatircəmlik içində fərəhlənir, həm də 
ağlayırdı... Niyə ürək güldüyü an içində də kədərlənir, fərəh içində qanlı göz 
yaşları axıdırdı? Ola bilməzdimi bu qədər üzüntülü ruhi əzabdansa, qızıl qəfəs 
içində çırpına-çırpına, vurnuxa-vurnuxa yaşamaqdansa, Məhtaban öz körpəsini 
qucağına götürüb buradan qaçaydı, yeddi ağac uzaqlaşaydı, dırmana-dırmana 
Savalan dağına qalxıb, arayıb-axtarıb, qiyamçıları tapaydı, onlara pənah 
gəlirdiyini bildirib, bütün əhvalatı açıb söyləyəydi, körpəsini də onların amanına 
təslim edəydi? Onda qiyamçılardan birisi qalxıb, "İlanın ağına da lənət, qarasına 
da" deməzdimi? Söyləməzdimi, "İlandan olan ilan olar". "Qurd balasını nə qədər 
bəsləsən də qurd olar" sözləri onların dilində dolanmazdımı? Bəlkə xan balasına 
sədəmə toxunduran da tapılardı? Onda bəs adı dillərdə dastan olan pəhləvan 
fədainin babalıq haqqı? Savalan qiyamçıları bu adı-sanı nəzərə almazdılarmı? 
Bəlkə nəzərə almayan da olardı?.. Bəlkə onlar iki yana bölünüb tərəf-tərəfdə 
olardılar?.. Bəlkə də onların arasında çəkişmə düşər, Savalanda da gərəksiz nifaq 
başlardı?.. 
Görünür, biçarə Məhtaban hər necə çalışıb-çapalasa də, sarsıntılı ruhi əzab-
əziyyətdən çıxa bilmirdi!.. Birdən də inamsızlıq hissləri Məhtabanın ürəyindən 
çəkilir, onun şübhə ilə dolu ürəyində inam duyğuları qalib gəlirdi. Məhtabanın 
tutulan sifəti açılıb ayazıyır, gözəlliyi cilvələnirdı. Qara gözlər qaynayır, ağ 
dişlər təbəssüm içində cərgələnir, yanaqlar allanır... Məhtaban bəxtəvər ana kimi 
körpəsini götürüb bağrına basır, döndərib atıb-tutur, sevirdi, oxşayırdı, özü də 
bilmirdi bu sözlər ona haradan gəlirdi?.. An ötüncə Məhtabanın söz çeşməsi 
quruyub kasadlaşır, körpəsini oxşamağa söz tapmırdı... Oğlunun yazıqlaşan 
üzünə yazıq-yazıq baxırdı Körpə sapsarı saralır, şaxtaya düşən xəzan yarpağı 
kimi solub-soluxşuyur, sanki hansı səmum küləyi isə çağanı çalıb uzaqlaşdırır, 
Məhtabanın qucağı qurıı qalırdı... Məhtaban qaralan gözləri ilə dəhşətli 
düşüncələr girdabına baxırdı; "Körpə yoxdur?". 
  
  
________________Milli Kitabxana________________ 
116 
 
 
Məhtaban qollarını tərpədincə, uyuyan körpə gözlərini açır, sanki dilsiz uşaq 
anasının iztirablarına şərik olub ağlayırdı. Körpə iniltili səslə, yanıxa-yanıxa 
naçar ağlayırdı. Məhtabanın ağ, mərmər sinəsi sanki qızmar şişlə çalı-çarpaz 
dağlanırdı. Elə bil ağ sinədə dağ-düyün qalırdı: 
- "Xudaya, məni hey qaraltılı aləmlərə aparıb, dəli-divanəmi 
etmək istəiyrsən?". 
Müztərib Məhtaban körpəsini beşiyə qoyunca, əllərini göy səmtinə qaldırır, 
dərgah qapısında durub yalvarır, dönüb səcdəyə düşür, Quran dərsi aldığı zaman 
öyrəndiyi öyətərdən oxuyur, canamaz açıb, namaz qılır, Tanrıya dəxil düşüb, 
onun damənindən tutub: "Qoy Ərmağanın Quran qəsəmi mənim beynimə 
batsın!" - deyə acizanə iltimas edirdi. Məhtaban iltimas edirdi ki, tək Tanrı onun 
tez-tez şəkkşübhə ilə dolan ürəyinə özü nüfuz edib, şəkk-şübhə burulğanlarından 
çıxarsın, Məhtaban Məhəmməd qızı Ərmağan Məmalik qızına etibar edib 
inansın, sakitləşib adi insan halına dönsün, qoca ərinin istirahətini pozmasın, 
onun ehtiramını şükranə qəbul etsin arvadının üzüntülü iztirablarına nəzər 
yetirən, özü də dönüb iztirab girdablarına düşən qocaya aman versin: 
- Nə oldu yenə də, Məhtaban, bunca çalpaşıqdasan? - deyə xan soruşunca 
Məhtaban cavab verdi: 
- Düzü, xan, ürəyimə dolan iştibah heç də mənə göz açmağa imkan 
vermir! 
- Yenə də nə iştibah, qız? 
- Ancaq oğlumuzdan yana, xan! 
- Gördünmü uşağın bacısı Ərmağan necə peşman olduğunu tövbə-
əstəğfərlə bildirdi, Qurana qəsəm qıldı? Daha bundan sonra biz niyə ona cani 
kimi baxıb, gecmi-tezmi Həlaku gəlini Ərmağanın əli ilə oğlumuzun qətlə 
çatdırılacağını gümanımıza gətirək? 
-Bilmirəm xan, özüm də baş tapmıram ki, niyə divanə olmuşam?.. Bir də xan, 
bilmirəm sən niyə asayişini pozurdun? Niyə sən rəiyyət qızı ilə, kimsəsiz-
kimsəsiz, pənahsız-pərəstarsız qızla izdivaca girirdin?.. Bilmirəm nə üçün sən öz 
qoca taleyini mən biçarənin üstündə sınaqdan çıxarmaq həvəsinə düşürdün? 
Nədən ötrü sən böyük xan, özünə müqabil olan xanlar arasında rəva görülə bilən 
bir xanımla evlənmirdin ki, sənin övladının da dağ boyda arxası olaydı?! 
Yenə də Məhtaban qanlı göz yaşlarını saxlaya bilmirdi. Onun gözləri əbədi 
qaynayan qızıl çeşməyə çevrilirdi. Məhtaban daha ağlama 
  
  
________________Milli Kitabxana________________ 
117 
 
yanda da ağlayır, güləndə də, kiriyəndə də, danışanda da ağlayır, hətta yatıb 
yuxuya gedəndə də ağlayırdı. Xan yenə də dərin fikrə gedirdi: 
"Bəlkə günü sabahdan Tehrandan həkim çağırım, Məhtabanın dərdini ona 
açım? Ya bəlkə Məhtabanı götürüb Avropaya aparım, orada pünhani müalicə 
etdirim? Onda əhvalatı duyan İran xanları gülüb-gülüb deməzlərmi, Məmalikin 
özü qoca çağında dəli-divanə olubdur ki, fədai qızı Məhtaban öz cununlaşan 
qocasını Avropa müalicəxanasına aparıbdır?! Yox, elə də, belə də işimiz 
müşkülraqdır!..". 
Xanın ürəyi üşütma içində olduğu halda Məhtabanı inandırmaq istəyirdi ki, 
buradan əkilən, xırda nəvələrinə qədər götürüb, əlləri ətəklərindən uzun gedən 
çalbığ Həlaku hər necə qurğuya iqdam edib, hər necə dürlü-düyünlü tələlər 
qurmaq əzmində olsa da, atasının müqabilində Qurana qəsəm qılan Ərmağan 
gərək öz qardaşına qəsd etmək fikrinə düşməsin: 
- Sən yəqinmi edirsən, xan? 
- Güman edirəm, Məhtaban! 
- Niyə bəs güman? 
- Çün özüm də şəkkdən-şübhədən tamam-kamal xilas ola bilmirəm! 
- Bəs onda böyük xan, biz ikimiz də bu dünyada nəyə qail olub, nəyə 
inanaq? 
- İstər-İstəməz Qurana!.. 
- Böyük xan, niyə istər-istəməz? Söyləyin ki, mütləq Qurana! 
Söyləyin ki, gərək biz Qurana qəsəm qılan Ərmağana tamam-kamal öz ürəyimiz 
kimi inanaq! İnanaq ki, Ərmağan Məmalik qızından cumbulu Məmalikə zaval 
toxunmaz! 
- Bəlkə elə bir savaş salım ki, Ərmağan Həlaku da buradan biryolluq rədd 
olub getsin, ata evinə bir daha qayıtmasın. 
- Onda dədə-baba ədavətiniz ağ-aşkara güclənər, xanlıqlar arasında 
olmazın dava düşüb od-alov başlar! 
- Sən nədən bilirsən ki, ata ila qızının ixtilafına görə çalbığ Həlaku 
qoşunkeşliyə qurşanar? 
- Mən gendən də olsa, sulu qəlyan çəkən o qoca qurda, çalbığ Həlakuya 
göy qoyurdum! 
- O, qoca qurdda, çalbığ Həlakuda hansı qəsd olduğunu duyurdun?.. 
- Bir yırtıcılıq, amansız hiyləgərlik, məqamı çatınca dönüb-qayıtmaz 
yalquzaqlıq! 
  
  
________________Milli Kitabxana________________ 
118 
 
 
- Sən belə yırtıcı yalquzağı harada görmüsən, qız? 
- Quzularımızı Savalanın ətəklərində otaranda görmüşəm, xan! 
- O yalquzaqlar quzulara nə etdilər? 
- Bir gun ikisi töküldü, hərəsi birini qapıb qaçdı? 
- Qaldı neçəsi? 
- Heç neçəsi! Məhəmməd pəhləvanın bir qoyunu var idi, iki də quzusu!.. 
- Deməli, Həlaku qurğusuyla, qızımız Ərmağan da bizim quzumuzu 
qəfildən qapa bilər? 
- Ürəyim Ərmağanın əli ilə edilə biləcək xəyanət üçün bəri başdan 
şəhadət verir! 
- Belə çıxır ki, sən də Ərmağanın Quran qəsəminə inana bilmirsən, şəkk 
gətirib, şübhə edirsən? 
- Bəli, ürəyim belə şəhadət verir, xan!.. 
- Mənim də ürəyimdə əbədi arxayınlıqdan iz-əlamət yoxdur, Məhtaban! 
Yuxularım da göyə çəkilibdir, gözlərimə də çimir gəlmir, az qala özüm də divanə 
oluram! 
- Mən istərdim ki, böyük xan, öz kiçik övladına sahib durub məni azad 
buraxaydı! 
- Qız, xan divanə olsa, kəbinli arvadını haraya azad buraxa bilər?! 
- Siz mənim talağımı həmin axunda geri oxutduran, xan! 
- Mən belə müfariqətə əsla tablamaram, Məhtaban! Mən qoca Məmalik 
qırılmaz zəncirdə saxlanası bir dəli-divanə olaram! 
- Siz özünüzü ələ alarsınız, xan! Siz dediyiniz firəng dayəsini Tehrana 
qayıdan xarici xanımın vasitəsilə Firəngistandan Ərdahaya dəvət edib, övladınızı 
təlimləndirib böyüdə bilərsiniz!.. 
- Bəs sən, Məhtaban? 
- Mən səfil-sərgərdan da olsa dolanaram, bacarsam, başqa-başqa yerlərdə 
zoğal dəyənəyindən yapışıb, daha möhkəm çırpa-çırpa, palaz-paltar yumaqla 
məşğul olaram, xan!.. 
- Deməzlərmi, divanə Məmalikin xanımı səfil-sərgərdan dolanır? 
Deməzlərmi Məhtaban yenə də zoğal dəyənəyini çırpa-çırpa palazpaltar 
yuyur? 
- Mən özümü də, üzümü də gizlərəm, xan! Heç yerdə, heç kəsə, heç nə 
bildirmərəm, xan! 
- Birdan Həlaku casuslarından birisi bildi, Həlaku da İsrafilin surunu 
götürüb İrana çaldı? 
  
________________Milli Kitabxana________________ 
119 
 
 
  
- Belə şur çalınsa, mən dərhal özümü həlak edib, sizi İran şəmatətindən 
xilas edərəm, xan! 
- İlahi ağ köpüklü göldən başlayan məhəbbətə mən yenə də qibləgahım 
kimi səcdə edirəm, - deyə qoca Məmalik Məhəmməd qızı Məhtabanın 
kobudluqdan çıxan, nə vaxtdan bəri zəifləyib, zərifləşən, artıq çoxdan daş-qaş 
içində parıldaşan barmaqlarından tutub, qar kimi ağaran dümağ saqqalından 
üzüyuxarı qaldırdı. - Qız, Məbtaban, mən səndə ömrüm uzunu axtardığım zəngin 
qəlb tapmışam! Bəlkə doğrudan da sən deyən sayaq da biz özümüzü divanəliyə 
qoyub, cəncəlli xanlığı tərk edək? - O, tezcə sözünü döndərdi : - Yox, yox, 
həlakulara görə tərk etməyək,   - deyə qəzəbləndi. - Biz ara yolları bağlayaq, 
dərin-dərin xəndəklər açdıraq, köhnə səngərləri təmir etdirək! 
- Demək, bu pərişan halımızda həlakulara müharibə elan edəsiniz, xan? 
- Nə olsun, Məhtaban, qoy açıq müharibə olsun! Qoy açıq cəng-cidal 
olsun! Xan sərdabasında yatan Keyqubadın qəbrinə and içirəm ki, qaynayan 
qanımı vücudumda saxlamaqda acizəm! 
- Nə üçün böyük xan bunca coşur? 
- Çün, gözə görünməyən cəng-cidəl, gözə görünən cəng-cidaldan çox-çox 
əzablıdır! 
 
- Başqalarının günahı nədi, xan?.. Rəiyyətin-rəncbərin təqsiri nədi? Siz 
xanlar irəli durub qabaq-qənşər ki, vuruşmayacaqsınız, atışmayacaqsınız! 
- Mən bu dəfə birinci cərgəyə keçib, qabağa duracağam, qabaq-qənşər 
vuruşacağam, qız! İnan, eşqimə and içirəm! Bu qoca vaxtımda mən yağı 
düşmənim həlakulara qarşı səngərə girəcəyəm, odlu gülləni düşmənin başına 
Savalan dolusu kimi yağdıracağam! 
- Oğlunuzla, yeznəniz Ərdahanla atışacaqsınız? 
- Atışacağam, bəli, Ərdahan olmasın, Allah olsun atışacağam! 
- Birdən sizin odlu fişənglərinizdən nəvələriniz yetim, qızınız da dul 
qaldı? 
- Nəvələrim yetim, qızım dul? 
- Belə olsa, ya sənin fişəngindən, ya başqa məmalikçilər gülləsindən belə 
bir xətər baş versə?.. 
- Qız, bəlkə səbirlə Allahın Quranına qayıdaq?.. Bəlkə Allah nazil edən 
Qurana inanaq? Sən deyən sayağı ağ-açıq ədavətə, qana-qiyamətə getməyək? Öz 
balamızı daxili cəngi-cidaldan qoruyub, başini 
  
  
  
________________Milli Kitabxana________________ 
120 
 
 
sağ-salamat saxlayaq? Qoy Quran qəsəmini pozan kəsi Əli zülfüqarı kəssin! - 
Məmalik xan tərəddüd içində sarsıldı. - İlahi, mənim beynim yenə də yerindən 
oynayır! - Başı qızışan, ağlını itirmək dərəcəsinə gələn xan hər iki əli ilə böyük 
bir müqaviməti qırıb, maneəni rədd edir kimi əl-qolunu oynatdı. Sonra da tez-
cəld gedib körpə oğlunu beşikdən götürdü, onu (ərpədib oyatdı, oyanan uşaq 
ağlamadan gözlərini döyə-döyə atasının gözlərinə zillədi. 
- Mən də Qurana qasam qılıram, Məhəmməd qızı Məhtaban, mən də 
bunsuz yaşamayacağam!.. 
- Qoy, Quran öz hikmət və ecazı ilə səni də, körpəni da hifz etsin, bir tək 
mən Məhəmməd qızından masəvə! 
- Yox, yox hər üçümüzü! - Məmalik qoca bir əli ilə körpəsini tutub, o biri 
əlini də Məhtabana gətirdi, sanki qoca ağ saçlı sinəsini süpər edib ana-balanı 
onların üstünə gələn dağ uçqunlarından qorumağa cəhd etdi... 
 
21 
 
Ərmağan xanım özünü kücürləyib, Allaha asi kəsilib hiyləgərcəsinə Qurana 
qəsəm qılsa da, heç bir vəchlə daxilən sakitləşə bilmirdi. O, iki daşqın, bulanlıq 
çayın arasında qaldığını görürdü. Ərmağan üçün öz niyyətini yerinə yetirmək, 
qoca Məmalikin oğul varisindən məhrum etmək xeyli müəmmalı görünürdü! 
Əgər Ərmağan öz atasını oğul varisindən məhrum edərdisə, Məmalik sicillisi yer 
üzündən silinər, mülkü də dədə-baba düşməni həlakular torpağına qarışardı! Belə 
olduqda həlakular sicillisi, yəni Ərmağanın öz Ərşad-Gurşadı və İldırım-
Şümşadı vahid xanlığa varis olardılar... 
Əgər Ərmağan atasını Məhtaban doğan oğul varisindən məhrum etməzdisə, 
onda fədai qızından doğulan ögey varis yavaş-yavaş qalxar, atasının əmlak-
əmvalına sahib durar, bəlkə də ögey anadan olan qardaş nə ögey bacısını, nə də 
onun Ərşad-Gurşadını və İldırım-Şümşadını öz dövrəsinə qoyardı?.. O nə ögey 
bacısına, nə də ögey bacısının oğlanlarına ürək qızdırar, onlara məmaliklərin 
dədə-baba düşməni həlakular kimi baxardı!.. Hələ bəlkə üstəlik anası 
Məhəmməd qızı Məhtaban xanımın fitvası ilə əzəlkilərdən artıq düşmənçiliyə 
başlayıb, həlakuların üstünə qanlı-qovğalı qoşun da çəkərdi. Onda üstü 
qaysaqlanan dərin yara açılar, köhnə ədavət təzələnər, qanlı qovğadan 
  
  
________________Milli Kitabxana________________ 
121 
 
 
Ərmağanın oğlanlarından - birincisi Ərşad, ikincisi Gurşad, üçüncüsü İldırım, 
dördüncüsü Şümşad qanlarına qəltan edilərdilər?! 
Belə mülahizəyə gəlincə, öz qoca atasının oğul varisini qətlə çatdırmaq çətin, 
çatdırmamaq da çətin idi! Qardaşını dinc buraxmaq çətin, buraxmamaq daha 
çətin idi 
İndi belə təlatümlü dənizdə qol-qanad çalan Ərmağan öz Quran qəsəminə 
əməl etsinmi?.. Yaxud girəvəsinə salıb südəmər tifili birbaş qətlə çatdırsınmı? 
Qoca Məmalikin gözünü Məhəmməd qızı Məhtaban doğan varisdən üzsünmü?.. 
Ərmağan üçün indiyə qədər xeyli asan görünən iş xeyli çətin görünürdü! Elə 
də çətin, belə də çətin! Quran andını pozmaq çətin, pozmamaq, xətərnak 
törəməni sabahına, gələcəyinə başlı-başına buraxmaq daha çətin idi! 
"Əgər Quran andını pozaramsa, onda Quran mənə çox tezcə qənim 
olmazmı?" - deyə ziddiyyətlə dolu vəziyyət içində çapalayan, lehmli burulğanlar 
içində boğulan Ərmağan tutulub-qaralır, bilmirdi nə etsin və necə etsin? - Əgər 
Quran andım pozaramsa, dilim tutulub, nitqim batmazmı? - deyə Ərmağan 
çırpmırdı, - özüm də yanıb-yanıb külə-kəsəyə dönmərəmmi? Onda qoca hər iki 
övladından - birisi qırx yaşlı qızımdan, biri də yeni doğulan oğlundan binəsib 
olmazmı?.. Onda qocanın özünün də bağrı çatlamazmı? Onda dədə-baba 
düşmənimiz çalbığ Həlaku, onun doğma oğlu - mənim ərim Ərdahan bu mülkü 
də o mülkə qatıb, toy-nağaranın gurultusunu Savalana qaldırmazlarmı?". 
Ərmağanın dəruni aləmində sual-suala bağlanıb, düyünlənə-düyünlənə gəlir, 
Ərmağan bilmirdi nə etsin? Bilmirdi irəliyə dursun, geriyə çəkilsin?.. Bilmirdi 
yana yayınsın, qabağa Ötsün? O, bilmirdi beyninə dolan dolaşıqdan, boynuna 
yıxılan yükdən necə qurtarsın? 
 
Ərmağan xanım qoca Həlakunun qafiləsindən qopub, atası evində qalandan 
bəri hey gecəli-gündüzlü beləcə düyünlü ziddiyyətlər içində çalışıb-vurnuxub 
düşünür, özünü də, üzünü də gizləyə-gizləyə düşünürdü! O, birdən balaca 
qardaşını əlinə götürüb sevir, üstündən neçə ay ötən uşağı atıb-tuturdu! Birdən 
də Ərmağan öz əlinə iynə götürüb balaca Məmalikə yaraşıqlı paltar da tikirdi! 
Bəzən də o kin-küdurətini unutmuş kimi, Məhtabana ilıq sudan tökdürüb sevə-
sevə qardaşını çimizdirir, uşağın ət tutan yançalarına şappıldada-şappıldada 
vururdu. O, atasının müqabilində qara qıvrım saçlı, göyümtül gözlü, gülüncə 
  
  
________________Milli Kitabxana________________ 
122 
 
 
ovurdları çalalanan, şahmayı balıq kimi pəhmayılaşıb partlayan, əldə çətin duran, 
"huv-huvla" qanadlanan, səs-küy salıb, qışqırıq qoparan qardaşını qıdıqlayır, 
uşağa şaqqa çəkdirib güldürür, qolları üstə dolayısına uzandırıb dırnağından 
təpəsinə qədər öpüb-öpüb, qaytarıb ağ mələfənin üstünə sərir, az qala onu fədai 
qızı Məhtabana etibar etmirdi... 
Ərmağan uşağı Məhtabanın əlindən almaq, dilindən atasına iltizam verib, 
öhdəsinə götürmək, - Ya orada böyüsün, ya burada! - deyə aparıb öz oğlanlarına 
qatmaq, pərvəriş verib saxlamaq istəyirdi. Belə vaxtlarda Məhtaban da, qoca 
Məmalik də keçirdikləri iztirablardan, düşdükləri şübhələrdən yana utanır, 
bilmirdilər ki, başlarını harada gizlədib, Quran qəsəminə əməl edən Ərmağanın 
həyəcan keçirən gözlərindən necə gizlənsinlər? Onlar dönüb öz şəkk-
şübhələrinin xəcalətini çəkir, az qala "Mömünə Xatunun" üzünə baxa bilmir, 
qaçıb hansı küncdə-bucaqda isə gizlənmək, çağıranda da uşaq kimi səsini içinə 
salıb, cınqır belə çıxarmaq istəmirdilər... Birdən bu etibarın üstündən bir neçə 
gün ötüncə, Ərmağanın belə hüdudsuz canfəşanlığı onların hər ikisini yenə dərin 
şübhələra salırdı. Yenə də gah belə, yenə də gah elə!.. 
"Əgər Ərmağan xanımın hərəkətləri riyadırsa, bəs ehtiraslı səmimiyyətləri 
nədir? Əgər onun hərəkətləri səmimidirsə, bu necə ehtiraslı riyakarlıqdır ki, 
dürüstünü təyin edə bilmirik?" - deyə ər də, arvad da naçar qalırdı. İşə girişən 
Ərmağan isə qızışıb şiddətlənir, az qala körpəni yemək istəyirdi. O, körpədən 
üzülmür, onu ardı-arası kəsmək bilməyən öpməkdən doya bilmirdi. 
Bəzən Ərmağan öz hisslərində uzaqlara gedir, uşağı öz oğlanları kimi, 
oğlanlarının körpəliyində olduğu kimi, bəlkə daha da artıq sevib, öpüb istəyirdi. 
Ərmağan qaynar körpəni dırnaqlarına qədər, qara saçlarının qıvırcıqlarına qədər 
dəlicəsinə öpür-öpürdü. Pişik balasını istədiyindən yeyən kimi, az qala o da 
qardaşını gəmirib yemək istəyirdi! Ənnağanın hədsiz öpüşündən uşağın 
bədənində göylük, göyümtüllük qalırdı. Bu hiss o hissə qarışırdı. İşin içindən 
xəbərdar olan kəs deyərdi: 
- "Deyəsən, Ərmağan körpə qardaşının qəsdinə dolmaqdan qayıdacaq, 
dönəcəkdir?". Bir də başqa bilən kəs deyərdi: 
- "Deyəsən, yox, Ərmağan dünyadan dönsə də, körpə qardaşının qəsdinə 
dolmaqdan qayıtmayacaq, dönməyəcəkdir?!". 
Qurana qəsəm qılıb uşağın atasını, anasını inandırmağa cəhd edən Ərmağan 
görünür, uşağı da inandıra-inandıra qətlə çatdırmaq qərarına gəlirdi. Uşağı 
oynatmaq, Öpə-öpə qızışmaq, onu qətlə çatdırmaq üçün 
  
  
________________Milli Kitabxana________________ 
123 
 
 
öz-özünü qızışdırmaq demək deyildimi?! Nifrət-məhəbbət bir yerə toplana 
bilərdimi? Burada qətl hissi ilə qeyri-qətl hissi bir-birinə qarışmırdımı? 
Doğmalıqla ögeylik duyğuları çırpışıb-çırpışmırdımı?.. 
Qoca ata ilə cavan ana Ərmağanın hərəkətlərinə göz qoyur, əcaib, əsrarlı 
aləmin qarşısında donub qalırdılar: "Ərmağan xanım qardaşını sevirmi, 
sevmirmi?!" Baxanda, fikir verəndə Ərmağan balaca Məmaliki sevir, onu 
qucağına alıb əndoruna düşür, buradan da biruna çıxarıb hərləyir, güllükdə 
gəzdirir, qaytarıb gətirir. Uşağın dərdinə, oduna qalır, uşaq dodaqlarını 
büzdükcə, Ərmağan öz əli ilə Məhtabanın sinəsini açıb körpəni Məhəmməd 
qızının döşləri arasına salır, onun necə ovurdları şişə-şişə əmdiyinə tamaşa edir, 
uşaq doyub dönüncə, onu tərpədib anasının döşündə güldürürdü. Yaşlı bacı ilə 
körpə qardaş istər-istəməz bir-birinə isnişib-alışırdı. Onların bir-birini tanıyan, 
bir-birinə zillənən gözləri birdən elə mehribanlıqla süzüb zillənirdi ki, arada olan 
ögeeylik silinib zayıl olub gedirdi. Səmimiyyət - qeyri-səmimiyyət! Sevgi və 
nifrət!.. 
Ərmağanın gözlərinə alışan körpə birdən qızartı gəzən gözlərdən vahimələnib 
çəkinir, üzünü döndərib zar-zar ağlayırdı. Birdən də həmin Ərmağanın məhəbbət 
içində gizlənən nifrət dolu gözləri dilsiz-ağızsız körpəyə hansı ecazlasa nüfuz 
edir, Ərmağan özü də duymadan qardaşına can atırdı... Az qala birdən də körpə 
hamısını duyurdu, alırdı, qızğın məhəbbətin içində ərimək istəyən, ancaq əriyib 
itə bilməyən zəhərli hissləri sezirdi. Körpənin gözləri bu vaxt Ərmağana elə 
naçar, elo yazıq-yazıq zillənirdi ki, Ərmağan xanım təpədən-dırnağa sarsılırdı. 
Onun ürpəşən cod tükləri qalxıb biz-biz olurdu... 
Ərmağan dincəlmək bəhanəsi ilə ona ayrılan otağa çəkilir, əllərini ovuşdurub, 
ətli barmaqlarını sıxıb-sındırır, cəld həlakular evinə dönmək, yır-yığış etmək, 
düşmən yuvasını tərk edib, uşaqlıqda oynayıb, əyləndiyi ata evinə dönmək 
istəyirdi. Ərmağan ata cehizindən əl çəkmək, dörd oğlunun dördünü də orada 
qoymaq istəyirdi. Lakin Çalbığ Həlakunun tələbedici, amir, hiyləgər gözləri 
dinmədən, dodaq tərpətmədən Ərmağana əmr edir, gəlinini çaşdırırdı. Sanki qarı 
düşmən orada yox, burada Ərmağanın boynunun kökündə dayanır, istər-istəməz 
zəhərli ilan mələk donunda gəzirdi. Bu ilan qoca Məmalikin də, cavan 
Məhtabanın da ürəyinə asta-asta ustalıqla girirdi. 
Bəli, ev sahiblərinin qılığına girən ilan Məmalikin sərvətlə dolu imarətində 
gəzib dolanır, gizlənmir, gündən-günə, həftədən-həftəyə, 
 
  
________________Milli Kitabxana________________ 
124 
 
 
aydan-aya özünə etibar qazanır, dərindən-dərinə yol alırdı. Birdən qoca ata da, 
cavan ana da körpəni tamam unudur, onu bacısının himayəsinə buraxıb öz iş-
gücləri ilə məşğul olurdular. Qoca xan cavan oğlana çevrilib yenə də Məhtabana 
aylı gecədə, köpüklü göldə çimdiyi zaman cövlana qalxan atəşin eşqini elan 
cedirdi! Açılmaz düyünlər, çal-keçir cəhətlər bir-birinə qarışır, kələf kimi 
dolaşırdı!.. Sanki Məmalikin böyük barigahının özü belə sehrlə, düyünlə 
dolurdu! "Bu məqamda daha necə olsun?". 
Ərmağan yorulmuşdu! Ya o, qardaşına qarşı sui-qəsd niyyətindən birdəfəlik 
əl çəkməli, yaxud bu sui-qəsdi dayanmadan yerinə yetirməlidir! Ərmağan 
çalışdığı müddət ərzində bir neçə dəfə ata evindən Həlaku evinə yol edə-edə 
gedib-gəlmişdi. Çalbığ Həlaku oğlu Ərdahana göz basmış, dediklərində inadla 
dayanmış, xoş rəftar yağlı sözlərdən başqa ya beləsinə, ya eləsinə Ərmağana 
işarəli, bədxah bir söz çaldırmamışdı. Çalbığ Həlaku bilmişdi ki, Ərmağanın 
işinə cüzi müdaxilə etmək, onun çarpışan hisslərini məmaliklər tərəfindən 
qaytarıb; həlakular əleyhinə çevirmək deməkdir. 
- Ata, sən Ərmağanın get-gəlindən baş açmırsan? 
- Açıram baş, Ərdahan! 
- Ərmağan öz qəsdini uzada-uzada bizi aldatmasın? 
- Ta məqamınacan gözləmək vacibdir, Ərdahan! 
- Birdən biz deyən olmadı, onda necə xan? 
- Ərmağanın vurnuxmağı heç də bica deyildir, Ərdahan! 
- Səncə, aqibəti necə olacaqdır? 
- Səbir, səbir, Ərdahan! Bu işdə ancaq səbir gərakdir! Ərmağan nəyi isə 
qət edib qurtarmaqdadır! 
- Daha bu oyun gərək elə də uzana-uzana uzanmasın, xan! 
- Səbir, səbir, Ərdahan! Təkrar edirəm: "Dovşanı araba ilə!". 
Bu söhbət atası ilə oğlunun arasında pünhan gedir, ər arvaddan, arvad da 
ərindən özünü gizləyir, heç kəs heç nə büruzə vermirdi. Sanki şahə qalxan 
düşmənçilik dalğaları yatmışdı, təlatüm dayanmışdı, ləpələr isə gülürdü. Əslində 
dalğa da, təlatüm də içəri, düşmənçilik dənizinin aşağı axarlarına, sualtı 
burulğanlarına keçmişdi... Çalbığ Həlaku gözləyirdi, gəlini Ərmağanın duruş 
gətirmədən etdiyi gediş-gəlişinin nəticəsini gözləyirdi. Çalbığ duyurdu ki, gəlini 
Ərmağanın səbir kasası aşıb-daşmışdır, daha tökülməlidir!.. Ərmağan isə özünün 
son dönüşündə vurub bir yana çıxarmalı idi! Gediş-gəliş, iki xanlıq arasını 
ərişarğac etmək, zınqırovlu faytonu toza batırmaq dövrü qurtarmışdı. 
  
  
________________Milli Kitabxana________________ 
125 
 
 
Ərmağan gözləsə də, balaca Məmalik bir yerdə durub gözləmir, böyüyür, bəlkə 
də atası Məmalikdən də artıq, babası Pəhləvan Məhəmmədin böyüdüyü inkişaf 
sürəti ilə böyüyürdü. Artıq uşaq səkkizi ötüb, doqquz ayına girirdi. İndi necə 
olsun?.. Gərək Ərmağan ya bu yanlıq etsin, ya o yanlıq! Ya qatillik etsin, ya 
adillik göstərsin! Ya Ərmağan öz qardaşını qətlə çatdırıb, bu fidanı kökündən, 
rişəsindən qoparıb açan çiçəyi amansızcasına əzib-əzişdirib bir qırağa atsın, 
yaxud daha bu çiçəkləyən fidanı özbaşına buraxıb ona toxunmasın, bir çırtma 
belə uşağa vurmasın, ona heç bir sədəmə toxundurmasın!.. 
Ərmağan son dönüşündə əzəlkilərinə nisbətən atası evində daha artıq əyləşib-
əylənməli oldu. Bax, bu dəfə! Əgər bu dəfə də Ərmağan buradan qayıdıb, 
Həlaku torpağına gedərdisə, bəlkə bir il deyil, iki-üç ildən sonra belə buraya 
dönməzdi. O, özünü də, qatil qəsdini də özündən gizləyəcəkdi, bəlkə də dönüb 
öz qatillik qəsdinə nifrət edəcəkdi! Yenə peşmançılıq hisslərinə qapıldığı, Quran 
qəsəmindən qorxduğu vaxtlarda olduğu kimi, çaharidəh məsumu ziyarət etmək 
barəsində əri Ərdahanla olan söhbətinə dönəcəkdi: 
- Qız, son söyləyən çaharidəh məsumu ziyarəti biz xanların yox, ancaq 
rəncbərin-rəiyyətin, qara camaatın işidir. Xan belə icbari mükəlləfiyyətdən 
azaddır! 
- Niyə, Ərdaha? Məgər xan olan kəs Məhəmməd ümməti deyilmi? Məgər 
xan olan kəs din-islamdan bu qədər iraqdır? 
- Yox, qız, xan ehsan verməklə çaharidəh məsumu öz qapısında qazana 
bilər! Daha xan piyada zəvvar olub, at üstündə nehrə kimi çalxana-çalxana, sərin 
bulaqlı Savalandan isti Ərəbistanın otsuz-susuz qumlu səhralarına ləhüyə-ləhliyə 
gedə bilməz! 
- Bəlkə deyirəm, ilkini böyrümüzdən başlayaq, yaxına, İmam Rza 
ziyarətinə, Xorasana, Məşhədə gedək, Ərdahan! 
- Məşədi Ərdahan, Məşədi Ərmağan olaq! 
- Məşədi Ərdahan, Məşədi Ərmağan olanda nə olar? 
- Onda gərək Həlaku hökmdarlığını bir yana, şallağı, şəmşiri də başqa bir 
yana tolazlayıb, uzun zikr təsbehini əlimizə götürüb, sabahdan axşamacan o üz-
bu üzə salavat çevirək? 
- Salavat çevirəndə nə olar, Ərdahan? 
- O olar ki, qoca Həlaku hirslənəndə, ya bir məsələni qət edəndə üsür 
təsbehini götürüb dünya müşkülatına baxar! Biz isə sağ ikən qocanı təqlid edə 
bilmərik! Gər biz dindarlığa qurşansaq, onda çalbığ qoca şaqqa çəkib çox ucadan 
bizə gülər! Mənə deyər ki, boyuna xam 
  
  
________________Milli Kitabxana________________ 
126 
 
 
ip tutum, ay Məşədi Ərdahan! Səngərdə yatmaq əvəzinə, yan-yörədən torpaq 
qoparıb, xanlığa qatıb-qarışdırmaq müqabilində xülyaya uyub, behişti bu 
dünyada satın almaq iştiyaqına düşübsünüz! 
- Axır ziyarət həvəsində olmaqlığı bu üzüstə yozmaq nə üçündür, 
Ərdahan? 
- Onunçün ki, xan olan kəs cəng-cidalda at bağrı çatlatmalıdır! 
Məşhəd, Kərbəla, Məkkə yolunu at belində mürgüləyə-mürgüləyə gəzib 
dolanmamalıdır! 
- Demək belə çıxır ki islamlıq - rəiyyət-rəncbər üçündür? 
 
- Bəli mütləqa! Çün büzürg olan Xuda öz ağır yükünü onların boynuna 
yıxıbdır! 
- Bəlkə o dünyada yenə də onlar əzab-əziyyətdə, xanlar isə kef-damaqda 
olacaqlar, əzizim Ərdahan? 
- Daha naşı xan öz dəstinə xarici, rezin kəmərini götürüb, zığa-zımrığa 
bulana-bulana behişt gülüstanını sulamayacaq ki? 
- Bəlkə xan olan kəs bu behişti bu dünyada gördüyündən adil Allahın izni 
ilə o dünyada cəhənnəmi oldu, onda bəs necə? 
- Necə o dünyada xan olan kəs cəhənnəmi oldu, Ərmağan xanım? Bəs 
xanın şühədayi-Kərbəla üçün saxladığı saysız-hesabsız təziyələr? 
Bəs xanın hər məhərrəmdə, aşurada, ümumən qırx günlük təziyədarlığı? 
- Onda belə çıxır ki, başına döyən də, ağköynək olub başını yaran da, 
özünü qanına qəltan edən də rəiyyət-rəncbər olur! 
- Bəs sən nə güman edirsən, xanım? Heç eşidibsənmi, şahənşahlardan tək 
bircəciyi olsun bircə dəfə ağköynək olub, dəstə başında tullanıb qırxılan başını 
yarıbdır? 
- Bəlkə də şah başını qırxdırıb, ağköynək olub, dəstə başında başını 
yarmayıbdır!.. 
- Daha onda xan niyə dəstebaşı olub, dastə başında tullana-tullana gedib 
"Heydər-Səftər" - deyib başını yarsın. Ərmağan xanım?" 
- Yəni belə çıxır ki, xan da gərək şah kimi hərəkət etsin? 
- Əlbəttə, əlbəttə! Baxanda biz İranda şahıq, Qacar isə Tehranda 
şahənşah!.. N üçün böyük şah rəva görməyəni kiçik şah özünə rəva görsün? 
- İndi Həlaku oğlu Ərdahanı biz necə başa düşək? 
- Həlaku oğlu Ərdahanı siz elə başa düşün ki, gərək hər bir xan qılınc-
qalxan gücünə qalxıb şahənşah dərəcəsinə çatsın, çün şahənşah olmaq bizim 
hamımızın iştiyaqındadır! 
  
 
  
________________Milli Kitabxana________________ 
127 
 
 
- Necə, nə minval ilə şahənşah olmaq dərəcəsinə çatmaq ola bilər, 
Ərdahan xan? 
- Böyüyə-böyüyə! Mal-mülkünü artıra-artıra gedib şahənşah olmasında, 
gərək vəzir-cəng iştiyaqında olasan! 
Ərmağan xanım əri Ərdahanla olan son söhbətini xatırlayınca, xanlığın nə 
olduğunu, onun qanlı çaydan necə keçdiyini daha dərindən sörürdü. Ərmağanda 
xan idi, xan qızı idi, xan kimi hərəkət etməli idi! Ərmağan xanım dörd xanzadə 
anası idi! Ona indi ürəyiyumşaqlıq yox, ürəyidaşlıq gərək idi! Yoxsa 
ürəyiyumşaq xan cır-cındalı rəiyyətə, rəncbərə qarışar, onda da başına daş 
düşərdi! Xan olan kəsdən gərək rəiyyət-rəncbər, qulluqçu-qaravaş qorxsun, tir-tir 
titrəyib tük salsın, zağ-zağ əssin... "Bəlkə mənim atam xanlıqdan çıxıb rəiyyətə, 
rəncbərə qovuşubdur? - Özünü zamanın eniş-yoxuşuna salan Ərmağan xanım, öz 
əslinə, kökünə dönmək istəyirdi. - Bəlkə də rəiyyət-rəncbərlə qan qovuşdurmaq 
bizim yetmiş yaşlı qocanın beynini qatışdırıbdır?". 
Ərmağan xanım son vaxtlar bir-birindən daha təzadlı saatlar keçirəndən sonra 
qəti qərara gəldi ki, qəsəm qıldığı Quran onun ürəyini partladıb, bağrını çatlatsa 
da, lap dirigözlü cəhənnəm kürəsinə düşüb dönə-dönə yansa da, bu kürədə onun 
sür-sümüyü kösövə, kömürə dönsə də heç bir ögey qardaş Məmalik barigahında 
olmamalıdır! Məhəmməd qızı Məhtabanın doğduğu dəcəlxata sözsüz-sovsuz 
barigahdan rədd edilməli, izi-tozu da yer üzündən silinməlidir! 
 
Yüz bir oyundan, hiylə-məkrdən sonra Ərmağan xanım qardaşının qətlinə 
qətnamə yazıb, qol çəkdi. Cücənin başı üzərinda xəlvəti hərlənən çalağan kimi 
Ərmağan da öz Məmalik qardaşının başı üzərində hərlənməyə, yer altında 
gizlənən, çalacağı canlının üstündən gözünü çəkməyən əfi ilan kimi uşağı 
gözdən qoymamağa başladı. Qardaş qatili olmağını qət edən Ərmağan xanımın 
gözləri də əfi İlan gözlərinə dönürdü. O, aynada özünü görəndən sonra ilan 
gözlərini atasından da, əhtabandan da, hətta ağlayıb, inləyib zarıyan uşaqdan da 
gizləyirdi. Çalbığ Həlakunun qarasifətli Ərmağan gəlini daha özünü gözə 
verməkdən çəkinir, bacardıqca gizlənirdi. 
Ərmağan üçün işi uzada-uzada uzatmaq, gözləyə-gözləyə fürsəti  vermək 
olmazdı! Ərmağan xanım hər hansı Quran qəsəmini hər cəsarətlə olsa pozub, öz 
hakim bayrağını Məmalik mülkündə etməli idi! Qoy ürəyiyumşaq adam 
cəhənnəmə getsin, qoy 
  
  
________________Milli Kitabxana________________ 
128 
 
 
cəhənnəm oduna düşsün, cəhənnəm kürələrində yansın, qardaşı olmasın, 
gözünün işığı olsun, Ərmağan bu göyümtül gözlü uşağa əl qaldırmalı, bir cüt 
işığı söndürməli idi! Məhəmməd qızı Məhtabandan olan uşaq, vaxtsız banlayan 
beçə, qətlə çatdırılmalı idi! 
Ərmağan qətiyyətlə qardaşını dinməz-söyləməz beşikdən yuxulu halında 
yavaşca götürüb, öz yataq otağına çəkildi. Balaca Məmalik bütün çarpışmalardan 
bixəbər mışıl-mışıl yatırdı... Əgər balaca Məmalik oyansaydı, dursaydı, bacısının 
qorxunc gözlərindən qorxacaqdı, ağlayıb, qışqırıb anasını, qoca atasını öz 
harayına çağıracaqdı! Bu dəfə Ərmağan Həlakunun sui-qəsdi pozulsa, həmişəlik 
pozulacaqdı! Ərmağan öz əzəlki cildində, sir-sifətində deyildi. Ərmağanın sifəti 
də, cildi də cəllad sifəti, cəllad cildi idi! O, öz lalə libasını geyimnişdi ki, üstünə 
çilənən qan bilinməsin, qan quruyunca ləkələr görünməsin! "Ax, zəhər şüşəsi, 
sən niyə sındın? Sən niyə dağıldın?.. Sən niyə bica yerə töküldün?.. Ax, tək bircə 
damcı da olsa, qalaydın, qalaydın!.." Bəlkə indi Ərmağan bu halında hər üç 
adamı cəld zəhərlər, cani arvad nəfəsini dərər, qan örtən gözlərini varisi olduğu 
ata əmval-əmlakına gəzdirərdi!.. Bəli, Ərmağan Həlaku öz qəsdini yerinə yetirər, 
qocanı da, arvadını da uşağım da yer üzündən göz qırpımında götürərdi! 
Onda kimdi dirini qoyub, ölüyə havadar çıxan! Ölüblər, ölsünlər!.. Qoca xan 
biqeyrətlik, bişərəflik yükü altında əzildiyindən, özünə süni varis düzəldib 
rüsvayi-cahan olduğundan, durub arvadını da, zinadan əmələ gətən oğlunu da, 
özünü də, amansızcasına zəhərləyibdir. Qəzəbə dolan xan şəmadət yükü altında 
əzilmək istəmədiyindən öz-özündən amansız intiqam alıbdır!.. Kimdir İranda 
Ərmağan Həlakunu məhkəməyə çəkən? O hansı məhkəmə, hansı hakimdir ki, bu 
məmləkətdə gurul-gurul rüşvət almaya, külli miqdarda qazanc götürüb, bigünah 
qanun üstünü basdırmaya?!. Qoca qocalmışdı, öləcək idi, daha qurdla qiyamətə 
getməyəcəkdi ki?!. Vaxtında ölüm şərbətini içmək şərtdən deyilmi?! Vaxtında 
ölməmək, öz gözlərini döyə-döyə qalmaq, bədbəxtliyə, rüsvayçılığa, şərəfsizliyə 
düşmək deyildimi? 
İndi Ərmağanın qolları üstündə bixəbər yatan körpə kimə oxşayır? Bunda 
qoca atasından nişan vardırmı? - Ərmağan mirqəzəb zəhmi ilə öz qurbanlığına 
baxırdı. - Bəli, vardır, özü də az-azacıq yox, çox-çox vardır! Xarici xanım deyən 
kimi, burnu, dodağı, qaşı, sir-sifəti qoca Məmalikin özüdür!.. Ərmağanın öz 
uşaqlığıdır! Axır Ərmağan da sirsifətdən anası Sərəncama deyil, xanın özünə, 
bütün cizgiləri ilə onun 
  
  
________________Milli Kitabxana________________ 
129 
 
 
cavanlıq çağlarına oxşayırdı... Necə, necə olsun?.. İndi Ərmağan özünə, öz 
uşaqlığına əl qaldırsınmı? öz-özünü öldürsünmü?.. Quran. bəs Quran? Quran 
Ərmağam yandırıb qaraltmazmı? Onun əllərini, qollarını şil-şikəst etməzmi?.. 
Ərmağan qan çanağına dönən gözlərini gəzdirib, əsim-əsim əsən, tir-tir 
titrəyən əli ilə yaxasında gizlətdiyi nazik iynəni çəkib çıxartdı, birdən qardaşınını 
yumşaq əmgəyinə yeritdi! Uşaq beynində səslənən xırçıltıya gözlərini açıb 
qatilinin üzünə baxdı. Qatil qardaşının ağzını da, üzünü də, gözlərini də sol əli ilə 
qapayıb, sağ əli ilə iynəni dərinlərə işlətdi. Sonra da o, qurbanlığını beşiyinə 
qaytarıb, dişi canavar addımı ilə səssiz-səmirsiz otağından çıxdı. Ərmağan 
Həlaku ardınca qapını örtüb, andərun güllüyünə düşdü. Özünü az-az toxtadınca, 
pirani gülçünü hüzuruna çağırıb, Sərancamın güllüyünü suvartmağa başladı: 
- Əcəb də etdin, qız! - deyə sanki Sərəncamın səsi sağ ikən inşa etdirdiyi 
birmərtəbəli tağbənddən çıxırdı. - Əcəbdən də əcəb etdin! -Həyula səslənir, 
həmin gecə qaranlıq dəhlizdə güdükçü olduğundan da artıq qızının qulağına 
məlun, məşum səsi ilə doldururdu. - Mənim rəxt-xabıma soxulan Məhəmməd 
qızına belə bir cəza gərəkdi! - Yox, yox, Sərəncam xanımın əcaib həyulası 
qızının qulağından üzülmək istəmirdi. - Qoy əncümənçi Məhəmmədin nəvəsinə 
qalan əmvali-əmlak sənin bətnindən doğulan xan balalarına - Ərşadla, Gurşada, 
İldırımla Şümşada qalsın!.. Qoca atan yetmişində sərsəmləyibdir!.. Qoy qoca 
aşiqə belə bir zərbə dəysin, ağır əmud onun belini qırsın!.. 
Ərmağan xanım anası həyulanı - kabusu görməmək, onun amir və aramsız 
səsini eşitməmək üçün xaricdən gətirilən rezin borunu pirani bağbanın əlindən 
alıb, güllüyü sulamaqla Sərəncamın xıxıltısı altında zəbanə çəkən cəhənnəm 
kürələrini söndürməyə çalışdı. 
 
22 
 
Ərmağan Həlaku, öz cinayətkar əməliyyatını başa çatdırıb, tələsik addımlarla 
güllüyə düşər-düşməz, başqa otaqlarda səliqə-sahman yaradan Məhtabanın ürəyi 
iynələnən kimi sancdı. Məhtaban səndələyincə, divara söykəndi, xan imarəti 
onun gözündə zülmət zindana çevrildi. "Xudaya, bu nə haldır məndə?" - deyə 
gözləri qaraldı. Məhtaban divardan tuta-tuta yeriyib oğlunu yatırtdığı otağın 
qapısını ehmallıca açdı. İçəriyə qulaq verdi. Səs-səmir yox idi. O, istədi beşiyin 
örtüyünü qaldırsın, ancaq nə isə qaldırmadı, daha düzü, titrəyən əli gəlmədi. 
 
  
________________Milli Kitabxana________________ 
130 
 
Məhtaban bilmədi bu hal uşağı ayıltmağa qıymamaqdandırmı, yaxud onun öz 
mübhəm xofundan? Məhtaban ömründə görmədiyi ən ağır hal keçirincə, qayıdıb 
güc-bəla çarpayısına sərildi. Onun soyuyan sifəti ilin bütün fəsillərindi Savalan 
dağının zirvlərində üst-üstə qalaqlanan qardan da betər ağarıb göyərdi. Sonra da 
tədriclə saraldı. Məhtaban bihuş halında əllərini yana sərib, ağır-ağır nəfəsini 
dərdi... 
Hələ də səs-sədanın çıxmadığını görən Ərmağan xanım, güllüyü sulamaqdan 
qayıtdı, cəld çamadanını götürdü, özünü anasının yuyunduğu əndərun hamamın 
güzgülü gözünə saldı. O, güzgü qabağında durub diqqətlə üst-başına baxdı. Ona 
elə gəldi ki, qardaşının əmgəyindən onun üstünə qan çilənibdir. Lalə libasında iz 
buraxılıbdır. Əslində, bu cəlladın nə əlində, nə də üstündə qan izi yox idi. Onun 
qan tutan gözlərinə öz üst-başı qana bulaşan kimi görünürdü. Qardaş qatili dişi 
cəllad cəld soyunub, əynində olan bütün pal-paltarını bir qırağa atdı. Özü də 
xaricdən gətirilən süzgəci açıb, hərlənə-hərlənə çimməyə başladı. 
Qatil qadın qanlı əlləri iLƏ, qan çilənən kimi görünən kötül ayaqlarını, piy 
bürüyən budlarını, üzüyuxarı qalxıb, qabaran cod saçlarını tez-tez, dönə-dönə 
yuyub, sabunlamağa, qaynar suda yancaqlarını döyəcləyib, yay girişi kimi 
dartınıb, bir-birindən aralanmaq istəyən əsəblərini ovundurub sakitləşdirməyə, 
bacardıqca özünü ələ alıb toxtatmağa çalışdı. Guya ki, bu cəlladın heç bir 
cinayətdən, qətldən xəbəri yoxdur, nə vaxtdandır ki, hamamdadır, çimməkdə, 
yuyulmaqda, Quran qəsəməni yerinə yetirməkdə, qurşandığı namazını qılmaq 
üçün qüsl edib paklanmaqdadır! Ərmağan Həlaku əndərun hamamda xeyli 
yuyunandan, dönə-dönə sabunlanıb salavatlanandan sonra mərmər otağa çıxdı 
qətfə ilə qurulandı, güzgüdə gözlərinə baxdı. Onun gözləri dopdolu qara qan 
çanağı idi ki, durmuşdu. O gözlərini soyuq su ilə xeyli yudu, təkrar güzgüyə 
baxdı, qanı çəkilməyən qan çanağı yuyulmaqla da təmizlənmədi. Deməli, qardaş 
qanının izi üryan bacısının bədənindən də getməmişdir! 
Vahimə, xof Ərmağana güc gəldi. O, qətfə ilə vücudunu örtüb, buradaca, 
xalça üzərində dizləri üstə düşdü, tək tanrısına yalvarmağa, quran qəsəmini 
xaincəsinə pozduğuna görə xudasının ətəklərindən tutub yalvarmağa başladı. 
- Xudaya, bu qətl vacib, zəruri idi, - deyə hər bir ehtiyata qarşı Avropadan 
zəhər gətirən, zəhər şüşəsini bilmədən əlindən salıb sın- 
 
  
________________Milli Kitabxana________________ 
131 
 
 
dıran, xadimə Xədicənin Ərşad Həlaku tərəfindən təpiklənib öldürülməsinə 
səbəb olan xanım yalvarmağa başladı: - Xudaya, səfil-sərgərdan Məhəmməd qızı 
Məhtaban, ruhu məndən üzülməyən mərhumə anamın rəxt-xabına sehrkarlıqla 
dürtülmüşdü. Xudaya, o, yetmiş yaşlı qocanı əməlbaz xanların şəmadətində 
qoymuşdu. Xudaya, son özün bilirsən ki, necə də mən çalbığ Həlakunun üzünə 
çıxa bilmirdim... Çıxanda da elə bilirdim ki, qayınatam Həlakunun çal bığları 
codlaşanda, atamın ünvanına “bişərəf”, “biqeyrət” - deyə söyüş üstündən söyüş 
yağdırır. Xudaya, o uşağın mənim atama nə qədər müşahibəti olsa da, yenə 
mənim o uşağın yetmiş yaşlı qocadan olmasına dərin iştibahım var idi!.. Özün də 
bilirsən bu uşaq şahənşah üzünə ağ olan fədai, əncümənçi qızının xəyanətindən 
vücuda gəlmişdir!.. Xudaya, mən sənin Quranına qəsəm qılmasaydım, tərəddüd 
keçirə-keçirə girəvəni əlimə keçirə bilməz, el şəmadətindən xilas olmaq üçün öz 
qəsdimi yerinə yetirə bilməz, məmaliklər sicillisini bişərəflik bataqlığından 
dartıb çıxara bilməzdim! Zinadan olan yaşayıb böyüyər, məmalik sicillisini əldə 
dəstəvuz edib, qəsbkarlıq göstərər, bütün əmval-əmlaka qeyri-şəri sahib durub, 
min cürə fisqi-ficur törədər, iki xanlıq arasında bir də təzədən qanlı ədavət 
başlardı! Xudaya, sən özün də qətlə çatdırmalı nalayiq fərdin qətlini vacib və 
əlzəm sayırsan. Sənin neçə-neçə qazin şəri ehkamla ölüm fitvası veribdir və 
verir. Nə qədər sənin müctəhidin asilərin ölümünə qol qoyubdur və qoyur... Mən 
qocanın gözlərini öz qəsdimdən yayındırıb, Məhəmməd qızının qılığına 
girməsəydim, fitnə-fəsada səbəbkar olacaq zina gövhərini öz vaxtında yer 
üzündən götürə bilməzdim... 
Ərmağan Həlaku dərgah qarşısında öz qatilliyinə bəraət verib dümağ 
paltarını geyindi, dümağ yaylığını başına örtdü, dümağ başmaqlarını ayaqlarna 
aldı, dönüb əynindən çıxardığı qan rəngli pal-paltarını bircə-bircə götürüb, 
hovuza tulladı. Ərmağan qayıdıb diqqətlə hovuza baxdı. Sanki hovuz qanla 
ləbaləb dolmuşdu, yaxud hər hansı bir qəssab pal-paltarını çıxarıb, hovuza 
atmışdı. Ərmağan xanım yavaşca hovuzu açıb, suyunu axıtdı, yenidən hovuzun 
aşağı gözünü tutub üstdən su buraxdı yenə də hovuz həmin-həmin qanla doldu: 
- Bu Quran xofu Allah qəzəbidirmi?! - deyə Ərmağan Allaha da acıqlanıb 
qeyzlə özünə sığal-tumar verdi, göydəki Allahın da gözləri qabağında ona da 
kələk gəlib, mələk cildində əndəruna çıxdı. İçəridə güzgülü hamamın hovuzunda 
qoyduğu əlbisəsini yumağı, hər nə varsa 
  
  
________________Milli Kitabxana________________ 
132 
 
 
hamısını tərtəmiz sıxıb-sərməyi, qurudub ütüləməyi Sərəncam xanımın qoca 
qulluqçusuna tapşırdı. Ancaq ağ donlu mələk qan çanağına dönən gözlərini 
gizləyə bilmədi. Baxan kəs güman edərdi ki, bəs Ərmağan xanım qapalı 
hamamda çimdiyinə görə öz gözlərini isti buxarda ütüb bu kökə salıbdır?! Bəzi 
kəs də şübhəyə düşərdi ki, nə isə bir hadisə olub gec-tez üstü açılacaqdır! 
Müəyyən kəsin də ürəyinə dammamış olmazdı ki, bəs Ərmağan xanımın bunca 
həlakularla məmaliklər arasını ərşi-arğac gedib-gəlməkliyi əbəsdən deyildir!.. 
 
23 
 
Sübhün gözü açılmadan kəndlərə çıxan, yenə də rəncbər-rəiyyətlə 
rəhmdilliklə rəftar edən, əlillərə ehsan paylayan Məmalik xan da ürəyinin 
Məhtabanın ürəyi kimi birdən eyni an içində sancdığını hiss edincə, atının belinə 
qalxıb üstünün süvariləri ilə dinməz-söyləməz geri döndü, göydəki gün əyilər-
əyilməz, özünü bərigahına yetirdi. Xan atından düşüb birbaş Məhtabanın otağına 
qalxdı, onun ölü düşdüyünü görüb, heyrət etdi: 
- Sənə nə bəla üz veribdir, qız? 
- Daha axırımdır, xan! 
- Bəs körpən? Bizim balaca Məmalikimiz? 
- O, səssiz-səmirsiz yatıbdır! 
- Çoxdanmı? 
-Xeyir olar! 
Nə isə qocaya əyan olmuş kımi həyəcanlı səslə xəbər aldı: 
- Bəs niyə körpəmizin yuxusu uzun çəksin? 
- Düzü, beşiyinə yanaşdım, tərpətmək istədim, tərpədə bilmədim! 
- Nə üçün? 
- Əlim gəlmədi, xan! 
- Qıymadın, ya necə? 
- Heç özüm də sustalmağımın səbəbini dərk etmirəm, xan! Qoca ər, gənc 
xanımının çarpayısının qırağında həm məlul, həm də cəsarətsiz əyləşdi: 
- Mənim də ürəyim Daşbulaq obasında sıxılıb əzilmişdir, Məhtaban! 
Məhtaban da durdu, əzik-üzük olan libasında çarpayı üstündə əyləşdi; 
- Sən də Savalan qarı kimi ağarıbsan, xan! 
 
  
  
________________Milli Kitabxana________________ 
133 
 
 
- Bir bədbəxtlik olmasınmı, Xudaya? 
- Sanki onlar ikisi də baş verən bədbəxtliyi görürdülər. Ancaq 
görməkdən, müəyyən etməkdən çəkinirdilər: 
- Götür, körpəmizi qaldır beşikdən, Məhtaban! 
- Sən özün dur, götür uşağı, qaldır, xan! 
- Mənim tozlu saqqalımdan vahiməyə düşüb qorxmazmı? 
- Xan, oğlunuz sizə alışıbdır, - deyə Məhtaban çarpayıdan yerə 
düşüncə, hıçqırıb otaq dolusu ağladı, onun İniltili səsi imarəti götürdü... Xan 
çarpayının qırağından qalxdı, beşiyin Örtüyünü atıb balaca 
Məmaliki qucağına qaldırdı. Uşaq buzdan da soyuq idi. Onun dodaqlarının 
qanı qaçmışdı. Yanaqları çovğuna düşən bahar gülü kimi solmuşdu, əl-ayağı da 
uzanmışdı, 
- Oğlum, körpəm! - deyə qoca xan vahiməli səslə qışqırdı: 
- Xudaya, mən nə qədər də bədbəxtəm! - Onun qışqırıqlar içində itən 
gözləri genişləndi, dönüb oğlunun meyitini Məhtabana uzatdı. 
- Sal döşünə, qız, sal döşünə, Məhtaban, qoy körpən sonuncu dəfə ana 
südü əmsin! - Qoca xan doğrudan da şivən qopardı. 
- Xudaya, sən bizim basaratımızı Quran qəsəmi ilə gör necə bağladın? 
Düşmən də göz görə düşmənçiliyini etdi!.. Xudaya, gör sənin Quranın necə bizi 
aldadıb, tiryək kimi yuxuya apardı!.. 
- Məhtaban, sal döşünə balanı! Bəlkə oğlun ecazla əmdi, bəlkə külli-
aləmi yaradan Allahın mən zülmkar xana yox, sən fəqirə rəhmi gəldi?.. 
Məhtaban oğlunu alıb döşlərinə gətirincə uşağın ağ papağını başından 
qaldırdı, qıvrım saçlarının arasını axtarıb gəzdi. Arada az-azacıq, güclə seçilən 
qan izini, qurayub-quramayan damlacıqları gördü: 
- Xudaya, bu dəhşət nədən ola?.. Bəlkə daraq dişindon bədbəxtin başında 
qalan yara izləridir?.. Nə ola, Xudaya? Xudaya, nə uzun, əzablı yuxudur?.. 
Xudaya, nə vaxt mənim qorxulu yuxularımın axırı olacaqdır? Xudaya, mən 
Məhəmməd qızı Məhtaban, haçanacan əzab çəkəcəyəm? 
Məhtaban buz parçasına dönən oğlunu qaytarıb, qoca xanın qolları üstünə 
qoydu, ər-arvad baş-başa verib hönkür-hönkür ağlaşdılar. 
 
Əndərun hamamında yuyunandan sonra özünü cəmləşdirən Ərmağan Həlaku 
tezcə köhnə məmurları tor-top edib, öz fərmanını elan etdi və onun icazəsi 
olmadan heç kəsin əndəruna buraxılmamasını tapşırdı. 
  
  
________________Milli Kitabxana________________ 
134 
 
 
İşin nə yerdə olduğunu duyan Ərmağan Həlakuya xidmət etməyə tələsən əyan-
əşrəf elə bu andan hökmranlığı əlinə götürən xanım Həlakunun qarşısında 
quyruq buladılar, onun bir sözünü iki etməməyə and içdilər. Bir azdan əyan-əşrəf 
bihuş olan xanla xanımını itələyə-itələyə kənar otağa keçirib, kiçicik cənazədən 
araladılar. Təbir cayizsə, qoca ilə arvadını xan evində həbs etdilər... 
Ərmağanın sərəncamına görə, toran düşüb qaranlıq qovuşanda məqtulu 
qəbiristanlığa aparıb quyladılar. Heç kəs, heç cür səs-səmir çıxarmadı. Özünü 
Ərmağana müqərrəb sayan baş əşrəf bir qıraqda dayanıb, izafı dil tərpədən şəxsi 
ölüm cızası ilə təhdid etdi. Baş əşrəfin başına toplanan xidmətkarlar daha günü 
keçən xana etina etmədən, dörd oğul anası Ənnağana xidmət etməyə caiz 
bildilər. Özü də baş verən qəzanı tək Tanrının iradəsinə isnad etdilər. Üstəlik 
qətlə çatdırılan tifilin ünvanına da çox şəbədə dedilər, dilsiz-ağızsız uşağın 
üstünə ağlasığmaz iftira-böhtan yağdırdılar: 
- Əcəb də oldu ki, daima başımızı aşağı edə biləcək bicdən ərdalılara xan 
olmadı! - deyən mübaşirlər, məmurlar, hap-haplayan qart köpəklər, hürüşüb-
hürüşdülər, ac qurdlar kimi ağız-ağıza ulaşdilar. Elə bu andan taqətdən düşən 
qoca xanı da, Məhtabanı da qaralayıb közdən saldılar, Pəhlovan Mohəmmədin 
fədailiyini də, məşrutəçiliyini də, əncümənçiliyini də yamanlayıb, onun xatirəsini 
də nallıdaban başmaqlarının altına alıb, Ərmağan Həlakunun müqabilində atıla-
düşə tapdadilar, onlar qoca xanın öz başını itirdiyini dönə-dönə deyib, çiyinləri 
ata-ata gülüşdülər, qarınlarını tuta-tuta atlanıb-düşdülər. Nəhayət Ərmağanın göz 
ağartması qarşısında güclə kiriyib, əl-əl üstündə dayandılar, yeni xanın hər bir 
sözünə iki dəfə "Bə çeşm!" deyib, bütün əmr-sərəncamını, verəcəyi hər növ 
formanı sözsüz-sovsuz yerinə yetirəcəklərinə, tenlənə-təmtəraqla Qurana qəsəm 
qılıb, Ərmağan Həlakunun qarşısında keçəpapaq, uzunbirçək başlarını əydilər... 
 
24 
 
Lakin bu səs-səmir heç də içəridə qalmadı. Savalana qalxan qiyamçılardan 
Ərdahanın həm təzə, həm də köhnə əşrəf və mübaşirlərinə xəbər yetişdi ki, bəs 
əgərləri siz Pəhləvan Məhəmmədin qızı Məhtabanın başından bircə tük əskik 
etsəniz, öz keçəpapaq, uzunbirçək başınızı cidada bilin!.. Baş əşrəfin tapşırığına 
görə bu xəbəri Ənnağandan gizlədilər, tülkü kimi qorxduqlarını yeni hökmdara 
bildirmədilər... 
  
  
________________Milli Kitabxana________________ 
135 
 
 
- İndi nə olsun, ağalar? - deyə Ərmağan başına toplaşan əşrəfəyanın 
fikrini bilmək istədi. Onlar qoca xanla, onun xanımı Məbtabanla necə rəftar 
etməyi Ərmağanın öz öhdəsinə buraxıb, onun heç bir sərəncamına zidd 
çıxmayacaqlarını bir ağızdan izhar etdilər. 
Ərmağan xan əri Ərdahana sifariş göndərdi ki, bəs durmayın, yas bəhanəsi ilə 
də olsa gəlin!.. Ancaq o tərəfdən heç bir adam gəlmədi, cavab da qayıtmadı. Çün 
çalbığ Həlaku heç bir kəsi, o cümlədən Ərdahanı da Məmalik mülkünə 
buraxmadı: 
- Ta məqamınacan bizim heç bir işdən xəbərimiz yoxdur, baba! - deyə 
Həlaku öz qara-qırışıq əlini çal bığının gah bu tayında, gah da o biri tayında 
gəzdirdi, - bizim kiçicik bir tifilin qətlinə heç bir dəxalətimiz yoxdur! 
- Bəlkə ağa, öz müsəlləh süvarilərimizi də götürüb gedək, Məmalik 
mülkünü tezcə işğal edək? - Ərdahan arvadına bel bağlaya bilmədiyinə görə, 
atasına işarə etdi, döşünün atdığını gizləyə bilmədi. - 
Bəlkə heç qoymayaq bu isti qismət soyuya, xan! 
- Əsla, qəta, Ərdahan! - çalbığ Həlaku şəhadət barmağını cilov gəmirib, 
baş aparan Ərdahanın üstünə bərk-bərk silkələdi. – İşğalsız da Məmalik mülkü 
Həlaku xanlığına qarışıb qurtarıbdır, gədə! 
- Bəlkə xan, sənin gəlinin Ərmağan dönüklük etdi, onda necə? 
- Dörd oğlunun boynunu burada fərmanda qoyan Ərmağan orada beç bir 
dönüklük iqtidarında ola bilməz, oğlan! 
Gah özünə gələn, gah da özünü itirən Məmalik oğlu öldürülənin beşinci 
axşamı qızın! yanına çağırdı. Ərmağan atasının cibindən düşən aylı gecə 
dəsmalını götürüb, gözlərini silə-silə qocanın yanına gəldi: 
- Daha ağlamaq nə üçün, Ərmağan xanım? - qoca qotazlı mütəkkələrdə 
güc-bəla dirsəkləndi. - Siz həlakular ki, öz məqsəd, məramınıza çatdınız! 
- Mən Məmalik qızı Ərmağan ancaq atamın halına ağlayıram! -Mənim 
daha nə halım, Ərmağan xanım?.. Artıq hər şey sizin əlinizdədir, siz 
həlakularındır! 
Məmalik bir az da mütəkkələrdə qalxıb gözlərini güclə genişləndirdi. 
- Sən qardaş qatilisən! 
- Sübut? Sübut?.. 
- Bunu mən özüm də əcəb bilirdim! 
  
  
________________Milli Kitabxana________________ 
136 
 
 
- Bəs onda niyə varisinə göz olub, düşmənindən qorumurdun? 
- Sənin Quran qəsəmini bunca amansız pozub, qardaş qatili olacağına da 
çətin inanırdım! 
- Niyə də çətin inanırdın?.. Madam ki, dünya görmüş qoca şübhə etmişdi, 
niyə düşməninə uduzurdu? Niyə girəvəsini marıqda duran, girəvə gözləyən dədə-
baba düşməni Həlaku tərəfə verirdi? 
- Mən binəva hər necə çapalasam da, öz atalıq hisslərimə əsir düşürdüm, 
son mülayim rəftarına görə öz doğma qızıma, qardaşını əlindən qoymayan, onun 
nazı ilə oynayan övladıma, sir-sifətdə özümə bənzəyən balama Quran 
qəsəmindən sonra hər necə şəkk-şübhə etsəm də, inanmağa başlamışdım... 
- Məgər Məmalik, düşmən ocağına ərə verdiyi qızı Ərmağandan doğulan 
dörd oğulun dördünün də Həlaku sicillisinə mənsub olduğunu dərk etmirdimi? 
- Dərk edirdim, hamısını da əcəb bilirdim!.. Ancaq görünür, get-gedə 
qocalıq mənim beynimi kütləşdirib basaratımı da bağlayıbdır! 
- Bəlkə Məmalikin basaratını ərş-əlada bərqərar olan ulu Tanrı özü 
doğru-dürüstünə bağlayıbdır? 
- Ulu Tanrı belə qətlə kömək edərdisə, mən asi kəsilib ona, 
"Yoxsan, yoxsan, yoxsan!" - deyərdim!.. 
- Qoca xan qızışmasın, aqibəti betər olar! - Ərmağan atasına yaxın 
əyləşdi. - Gərək sirr qalmasın ki, sənin qızın cəsur oğul qətiyyəti ilə sənin xan 
şərəfini əğyar şəmadətindən xilas edibdir! 
- Nə əğyar, qız? Hansı əğyar şamadətindən, Ərmağan Həlaku? 
- Guya ki, əfəl qocanın hər iki qulağına birdən girvənkə-girvənkə pambıq 
tıxanıbdır? 
- Nə pambıq, necə girvənkə-girvənkə? 
- O girvənkə-girvənkə pambıq ki, Məmalik xan, külli-İran ancaq bir 
səndən danışırdı. - Ərmağan əlinə qılınc götürən cəllad görkəmi alıb, onun özünü 
öldürmək əzmində olduğunu nümayiş etdirdi. - 
Gərək sən qoca gec də olsa qulaqlarından tıxacları çıxarıb, əlinin içi kimi 
əcəb biləsən ki, hamı hey oturub-durub bir ağızdan, özləri də gizlətmədən, 
utanmadan, çəkinmədən heç kəsdən bak etmədən, gur-gurrah səslə deyirdilər ki, 
yetmiş yaşlı, əpriyib, əfəlliyən xan vərəsə vücuda gətirməyə qüdrətsizdir, qadir 
deyildir. Mənsə bu batman ağırlığında zəhərli sözləri əzəl başdan, o zaman 
yanıma gəldiyin gündən sənə demişdim!.. Lakin sən qoca xan öz doğma qızını 
dinləməyib 
   
  
________________Milli Kitabxana________________ 
137 
 
 
yerindən dingildədin, at belinə qalxıb süvarilərini də götürüb toz içində tozlana-
tozlana itdin! 
- Onda da, indi də sidqi-dil ilə Qurana qəsəm qılıram ki, bu batman 
ağırlığında zəhərli sözlər başdan-başa yalandır, qara böhtandır! –  
Qoca qımzanıb döşəkcədə bardaş qurdu. - Məndə, Məhtabanın eşqi ilə 
gənclik iqtidan, cavanlıq atəşi nümayan idi! 
- Nümayan idi? - dey giravəni əlinə keçirən, xanlıq ixtiyaratını öz 
dəstəsində toplayan Ərmağan atasını qılıncdan qabaq tənəli sözləri ilə məhv 
etmək istəyirdi. - İndi bəs necə, xan həzrətləri?.. İndi bəlkə səni təzədən bir ev 
küncündə un çuvalına tay olan çirkin bir xan qızıyla, ya dul, doğar bir qəşəng 
xanımla bir də evləndirək?.. Görən onda sən deyən Allahın izni ilə səndən hansı 
övlad-vərəsə vücuda gəlir?.. 
Əgər belə bir möcüzə baş verərsə, onda mən öz caniliyimi, əli qanlı qatil 
oldıığumu icma qarşısında etiraf edib, öz əlimlə boğazıma kəndir keçirib Allah 
divanında asılaram! Qoy vahid Allahın cəzası daha təxirə düşüb, axirət 
dünyasına qalmasın! Qoy dünya üzündə hər kəsin müqabilində aşkar olsun, 
külli-İran bu qəziyyəni eşidib-bilsin!.. Bilməyən, gözləri ila görməyən kəs də 
eşidib anlasın ki, qardaş qatili Ərmağan Məmalik qızı Quranın hökmü ilə küili-
kainatı yaradan Allah divanına necə cəsarətlə getdi. Necə öz ləl-cavahiratlı 
boğazını samanları gorünən kəndirdən keçirdi! 
- Sən necə, nə təhər söyləsən də, mənim belimi qırıbsan, qız! -deyə 
taqətdən düşən xan zarıyan səslə asta-asta danışır, bəzən də az qala qızının necə 
amansız qatil olduğunu unudur, birdən də atalıq giley-güzarına keçirdi. - Sən, 
Ərmağan mənim belimə ağır əmud endirdin, namərd bala! İndi sənin atan öz 
gözünün qabağında tərpənə bilmir!.. Budur, bax, gör sənin öz gözünün 
qabağında mənim ol-ayağım necə də tir-tir titrəyir! Budur, zəifləyən, sarsıyan 
vücudumda iflic - Ölüm əlaməti görünür! 
- Nə üçün, əziz, möhtərəm xan öz qoca canına bunca cövr-cəfa verib 
özünə əbəsdən qəsd edir? - deyə istehzalı, iynəli sözlərindən əl çəkib tərksilah 
olmaq istəməyən Ərmağan, ağına-bozuna baxmadan Məmaliki qılınclayırdı, - nə 
üçün qoca bu qədər iniltili iztirablar keçirir? 
- Çün, mənim son sevincimi namərdlik və hiyləgərliklə əlimdən aldın, məni 
varisdən məhrum qıldın!.. Sən mənim girəvəmi dadə-baba düşmənimizin əlinə 
keçirdin, Ərmağan Həlaku! 
Ərmağanın gözləri yenə də qoşa qan çanağı kimi közərdi: 
 
  
________________Milli Kitabxana________________ 
138 
 
 
- Bəs necə! - deyə o, ayağa atılıb çalbığ Həlaku ədasıyla atasını təhdid etdi, 
əgər çox cəza-fəza göstərərsə, aqibətinin heçə-puça gedəcəyini söylədi. - Bəs 
necə, Məmalik ağa?.. Mənim xan qızı anam Sərəncamın yatağı sənin üçün 
küçələrdən gətirilən səfil-sərgərdan bir qızla boş-boşuna da olsa əylənmək üçün 
əyyaşlıq məvası deyüdi!!!. 
Sənin anan, mənim də xanımım Sərəncam özünün bitib-tükənməz əfi ilan 
zəhəri ilə mənim ömrümü-günümü çürütmüşdü! - Məmalik acıdan-acı günlərinə 
görə qanlı ah çəkdi. Hətta sənin anan məni tiryəkə də məcbur etmişdi! 
- İndi sən tiryəksiz-hoqqasız, ayıq başınla dur, keç o tərəfə! - deyə 
Ərmağan sapsan 
saralan, gücsüzlükləşib heydən, hərəkəldən düşən, yaraşıqlı ağ saqqalı yana 
əyilən qocanı başmağın burnu ilə tərpətdi. - Qalx, qoca! Qalx, məxmər 
döşəkcədən, qotazlı mütəkkələrdən! Yapış litrəyən əllərinlə o cadugərİn, 
sehrkarın qolundan, çıxar ləçəri əndərundan, aparıb birundan keçir, xan 
darvazasından bayıra tulla! 
- O, nə cadugər, nə sehrkar... nə də ləçərdir! - deyə gücsüzləşən xan 
məxmər döşəkcədən durmaq, nə vaxtdan bəri hiyləgər, xatakar düşmənə dönən 
qızıyla döş-döşə dayanmaq istəsə də büdrəyib, məxmər mütəkkələrdə bənd aldı. 
- Sən belə saxtakar, süni bəraətinlə, öz qırıq-quruq çərən-pərənlərinlə, 
izafı inilti, sızıltılarınla, qalxıb-yıxılmağınla mənim qətiyyətlə dolan qeyrətli 
ürəyimi heç də pilə kimi yumşalda bilməzsən! - Ərmagan güclənən səslə qocanın 
yıxılısına qışqırdı. 
- Çün, mən bilirəm ki, sən bütün vücudunla sehrlənmisən, cadulanmısan, 
qoca! Sənin indi mütəkkələrdə yaşaran gözlərinə elə gəlibdir, şirin röya kimi elə 
görünübdür! 
- Heç... ola bilməz!.. - Qoca hər iki titrək əli ilə rədd edirdi. - 
Əsla, ola bilməz, Həlaku! 
- Əgər sən miskin qoca belə sehrlənib, əfsunlanıb, cadulanmasaydın, - 
deyə Ərmağan öz qurğuşun ağırlığı ilə atasının başının üstünü alıb dişləri qıcana-
qıcana yırğalandı. – Sən daha bunca özünə əldən qoyub, bu rəzalətdən o rəzalətə, 
bu gölməçədən o gölməçəyə, bu bataqdan o batağa, bu üfunətdən o üfunətə 
düşməzdin! Son azan-təzən gedə-güdədən,  Savalan ətəyinin ney çalan, cır-cında 
içində itən çoban-çoluğundan Özünə əmval-əmlak varisi, böyük Ərdaha 
xanlığına vəliəhd düzəltməzdin!. 
  
  
________________Milli Kitabxana________________ 
139 
 
25 
 
Ərmağanın bunca amansızlığı atasını təpəsindən dırnağına sarsıtdı, o 
avazımış halında sərilə qaldı... Ərmağan isə atasına hücum edib, onu bişərəflikdə 
müttəhim edir, qoca vaxtında oyanan eşqini təhqir edirdi. Qocanın əsəbləri yay 
kirişi kimi dartılır, fikri-xəyalı dəyişib dolanırdı: - "Bu nə haldır? - deyə gözləri 
süzülən qoca dərin burulğana düşən sayağında boğulurdu. - Bu nə faciəli röyadır, 
Allah?". 
Məmalik, gözləri ilə görsə belə, çox çətin inanırdı ki, qız da atasına qarşı belə 
amansız olar, bir həramı kimi onun girəvəsini kəsə bilər. Qoca çox çətin inanırdı 
ki, ana ayrı olsa da, öz ata bir qardaşını, məsum, günahsız uşağı, bütün bu 
çarpışmalardan bixəbər körpəni ata bir bacısı məkr, hiylə yolları ilə oynada-
oynada, güldürə-güldürə, öpə-öpə qətlə çatdıra bilər!.. 
Ən ümdəsi, sir-sifəti avazıyan, ağ saqqalı əzilib pəjmürdələşən qoca, öz gec 
oyanan eşqi ilə Məhəmməd qızı Məhtabanı özünə zövcə etməklə, pak bir qızı, 
gözəl bir xilqəti istər-istəməz bədbəxt etməkdə özünü günahkar sayırdı. İndi 
qoca başının üstünü alan, xanlıq ixtiyaratını əlinə keçirən qızının qarşısında nə 
edə bilərdi? Əgər o, Məhtabandan əl çəkərdisə, bəlkə də bu zalım qız azacıq da 
olsa, rəhmə gəlib, ələ keçirdiyi xanlıq ixtiyaratını atasına qaytarmasa da bir 
küncdə, guşədə, bir otaqçada atasının azalan ömrünü başa vurmağına aman 
verər? Əgər ixtiyaratı əlindən gedən qoca Məmalik, Məhəmməd qızı Məhtabanı 
indiyə qədər ikiəlli tutduğu kimi, ömrünün axırına, nəfəsinin sonuna qədər 
tutarsa, qeyri-mütəqabil də olsa çarpışma davam edəcək, Ərmağan atasının 
ölüsündən də əl çəkməyəcəkdir, qoca yenə də dardan asılı qalacaqdı. O, 
Məhtabanı tutsunmu, buraxsınmı? Öz taleyini bundan belə də yasa batan ana ilə 
bağlasınmı, oğlu ölən ana ilə birləşib, həlakulara qarşı dursunmu? 
- "Xudaya, Xudaya!" - deyə cismən taqətdən düşsə də, ruhi əzab keçirən xan 
belə bir ağır zamanında da o tərəfə keçə bilmədi, bu tərəfdə dayandı. O, oğlunun 
ölümündən də, Əhdaha xanlığının dədə-baba düşməni həlakulara qalmadığından 
da artıq Məhəmməd qızı ilə öz taleyini yenə də axırıncı dəfə bağladı. Aylı 
gecədə, ağ köpüklü göldə çimən Məhtabanın gözəlliyi qoca xanı kişiliyə səslədi. 
O gücsüz də olsa, müqavimət göstərmək, Məhtabana ər olmaq, olan-qalan gücü 
ilə onu çəkib çirkablıqdan çıxarmaq, yenə də Məhtabanı ay 
  
  
________________Milli Kitabxana________________ 
140 
 
nuruna qərq etmək istədi. Məmalik bacarmasa belə, buna cəhd etdi, tərəddüd 
göstərmədən Məhtabanın tayında durdu, Sərəncam qızına təslim düşməkdənsə, 
Məhəmməd qızı ilə zindana düşməyi, onunla birlikdə çürüməyi özü üçün üstün 
tutdu. Qoca üçün bu ayaqda hər nə vardısa hamısı getdi, ancaq bir tək Məhtaban 
qaldı. Son nəfəsinda də olsa belə, Məhtabanı atmaq, öz eşqinə xain çıxmaq qoca 
xana ardan da artıq ar gəldi! 
Qoca məxmər mütəkkələrdə dirsəkləndi, ağ saçı ağ saqqalma qarışan 
məcnuni başını dikəltdi, güc-bəla özünü cəmləşdirib dədə-baba düşməni 
həlakular müvəkkili Ərmağanın qarşısında qaynayan göz yaşlarını qurutmağa, az 
qala ağlayan gözlərini oyub-oyub çıxarmağa cəhd etdi: 
- Məhəmmod qızı Məhtaban müqəddəsdir, özü də daim əndərunda 
olmuşdur! - deyə qocanın kinli gözlərində düşmənə qarşı qığılcım zərrələri 
parladı. - Sən bircə anlığa düşmən deyil, mənim qızım olsaydın, bilərdin, yox 
imanınla yəqin edərdin ki, Məhəmməd qızı biruna çıxmayıbdır, əndərundan 
başqa biranda olan kəslə göz-gözə dayanmayıbdır! 
Ərmağan başının üstünü aldığı qocanın olan-qalan şaxını sındırmaq, öz 
cəlladlığına bəraət verib Sərəncamın günüsünü ləkələyib, kömürdən də artıq 
qaraltmaq əzmində oldu: 
- Sən öz imarətini tərk edib, Ərdaha kəndlərinə gedəndə, cır-cındalı əşxas 
qarşısında öz hatəmtal səxavətini, öz beyinsiz, başsız əfsanəvi islahatlarını 
göstərmək üçün yollananda, bir az da o yana Savalan ətəyi meşə-tala obalarına 
varıb, eşqin topuğuna vurub səni dana kimi dingildədəndə bu sehrkar sənin 
əndərun islehkamını birun üzünə aça bilməzdimi? 
Mirqəzəbdən də artıq mirqəzəbləşən, ürəyində olan övladlıq duyğu 
məhəbbətindən əz əsər qalmayan, atasının üstündə öz üstünlüyünü hakim əda ilə 
göstərən Ərmağan ixtiyaratı əlindən oynayıb gedən, getdikcə gücsüzləşən, 
məxmər mütəkkələr sərilib, dilim döşəkcədə məzlumlaşan qocanı dönə-dönə 
istehzaya qoyub şəhadətə yox, çeçələ barmağına dolamaqdan bihədd zövq aldığı 
üçün mövru pişik siçanla oynayan sayağında o da ağ tükləri qabarıb-qalxan 
ikinci qurbanlığıyla - atasıyla oynayırdı: 
- Atəşin xanım Məhəmməd qızı Məhtaban öz yanına bir qollu-qanadlı, 
yekəpər gədə, eşqində suzan olan, çiyinləri çürcənəkli bir Sava 
  
  
________________Milli Kitabxana________________ 
141 
 
 
lan çoban-çoluğunu buraxa bilməzdimi? Özü sübhün alaqaranlığında onu xan 
qızı Sərəncam xanımın zərli-zibalı rəxt-xabından qaldırıb, xan imarətindən əlaltı 
qaçıra bilməzdimi? 
Ərmağan xanım açılıb üryanlaşan, itilənib qatilləşən zəhmi ilə anasmın 
yatağına dürtülən Məhəmməd qızı Məhtabanı amansız günü rəhmsizliyi ilə 
qılınclamağında davam edir, əl saxlayıb, azacıq da olsa durmurdu. Bolkə də 
bundan belə daha dura da bilmir, şəmadət fişəngini şiləyirdi? 
- Bunu isə İranda hamı, hər qeyrətli ağa dil-boğaz qoymadan deyir, gözü 
olan kəs də görür, qulağı olan kəs də eşidir! 
- Külli-İranda heç bir düşmən bunca qara-qura quraşdırıb, mənim 
ünvanıma bunca rəhmsiz böhtan yağdıra bilməzdi. 
- Əgər indinin özündə də mən ətrafda əl-əl üstə müntəzir dayanan əyan-
əşrəfə əmr edib... - Ərmağan nallı başmaqlarını döşəməyə döyür, sanki Sərəncam 
həyulanını itiləməsi ilə qocanı qılıncdan keçirirdi. - Əgər mən qeyrətli-şərəfli 
Ərmağan xanım, tək bircə gündə yüz-yüz şahidi gətirib, sən qocanı sürtülən, 
susuz üzünə dirətsəm, onlar da dli-boğaza qoymadan sənin üzünə durub, düm-
düzünü desələr, necədir, ağayi biqeyrət? 
- Mən onda axırıncı kərə Xudaya üz tutub, iltimas edərəm ki, olan-qalan 
gücümü cəm edib, hər iki əlimlə bir qılınc tutub, yalançı dilləri dibindən kəsə 
bilim!.. 
- Əgər bu sözlari sənin qanını qeyb edən üzünə, quruyan gözlərinin içinə, 
balacalaşan bəbəyinin ortasına şahənşah Qacar özü desə, necə? 
- Şahənşah Qacarın bu İran viranələrində daha ayrı dərdi-çora yoxdurmu? 
- Əgər sən özün belə düşkün çağında öz başını ağlasığmaz dərəcəsində 
itirmisənsə, - deyə Ərmağan xanım usanıb-yorulmaz rişxənd və istehzah əda ilə 
gücünü göstərmək mənasında yır-yır yırğalandı. Dişi cəllad qana susamışkən qan 
içmək, çimdiyi əndərun hamamın hovuzunu yenə də qanla doldurmaq istədi. 
Hələ burada da dayanıb, durmamaq - irəliyə ötmək, Məmalik tərəfdarlarına divan 
tutmaq, gözünə şübhəli dəyən şəxslərə əl qatmaq istədi. - Əgər sən qoca müsünn 
çağında, şərəfətli xanlar sərdabasına təşrif aparmaq, orada təziyədarlıqla əzanlar 
altında, yasinlər avazıyla dəfn olunmaq istəyirsənsə, daha əbəs inadına nə ad 
vermək olar? Əgər sən özün-özünü ömrünün bu dövründə rüsvayi-cahan edib, 
dilə-dişə salıbsansa, daha biçarə Qacar müdam qulaqlarını barmaqları ilə tıxayıb, 
lal-kar ola bilməz ki! 
  
  
________________Milli Kitabxana________________ 
142 
 
 
- Bu başdan-başa uydurmadır, qondarmadır, Həlaku! - deyə əli yerdən-
göydən üzülən qocanın miskinləşən gözlərində yenə də kin göründü. - Bu bizim 
ata-baba düşmənimiz həlakuların külli-İranda yaydıqları şayiədir, ərdahalılar 
deyən sayağında başdan-başa şər-şəbədədir! 
- Son təpədən-dırnağa sehrlənib, çürümüsən, qoca! - deyə Ərmağan əlini-
əlinə vura-vura şaqqa çəkib, qah-qahla güldü. - Gör, sən 
cavan cadugər əlində necə də qıfılbəndə düşüb, dəstigir olmusan, biçarə 
Məmalik!.. Yoxsa yetmişində kişi nədi, özünü bunca bərri-biyabanda ah-nalə 
qoparan Məcnun kökünə saldı nədi? 
- Mən yoxdan-yox Xuda qarşısında təkrarən izhar edirəm, - deyə qoca 
xan titrəyən başını qaldırıb, pak eşqini müdafiədən üzülmək istəmədi. - O, qız 
heç zaman sehrkar olmayıbdır, deyildir! O, Pəhləvan Məhəmmədin qeyrətli 
qızıdır! Bir zaman Ərdaha elinin Rüstəm Zalı sayılan basılmaz mərdin alicənab 
övladıdır. 
- Sənin özün yaşda qayınatan, Rüstəm Zal adlandırdığı o qarnı açıq gəda 
yoluq bir rəiyyət idi, həqir bir bəndə idi! 
- O igid idi! - xan yarıcan da olsa, döşəkcənin üstündə dikəldi, - o bizim 
düşmənə qalan Ərdaha elinin namidar pəhləvanı idi! 
- O, əncümənçi, ixtilalçı, məşrutəçi idi! - deyə Ərmağan Həlaku 
düşməninin döşünə yeridi. - Sən bax, bu kor gözlərini aç, gör ki, bütün inadınla 
son nəfəsində də öz miskin taleyini hansı əncümənçi, ixtilalçı, məşrutəçi 
dələduzlarla bağlayırsan! 
- Əncümənçi, ixtilalçı, məşrutəçilər qeyrətli adamlardır! - Ömrünün son 
saatında, Ərdaha torpağı oyanıb əlindən çıxdığı zamanında belə qənaətə gələn 
Məmalik öz Həlaku düşməni ilə sinəbəsinə durdu. 
- Onlar sizin kimi namərd, kəmfursət deyillər. Onlar məkrə gedib, yalandan 
Qurana qəsəm qılan həlakulardan min qismət nəcib şəxslərdir, şərəfli 
qəhrəmanlardır! 
Ərmağan qocanı yoxlayıb: 
- Bəs sən özün, - deyə yırğalana-yırğalana Məmaliki də yırğalayıb, onun 
ağaran saç-saqqalını gülə-gülə dəlicəsinə qarışdırdı, sən özün qaradağlı Səttar 
üstünə, mücahidçilər, əncümənçilər, məşrutəçilər üzərinə yürüş edən şahənşah 
ləşkərinə tərəfdar durub "cahad, cahad!" - deyə car çəkənlərdən deyildinmi? Mən 
hələ sənin islamı cahada çağıran avazını eşidirəm! 
- İndi anlayıram ki, o mənim necə bağışlanmaz qələtimdir! 
Ərmağan qan içində qaynayan gözlərini gülə-gülə qıydı: 
 
  
________________Milli Kitabxana________________ 
143 
 
 
- İndi bəs əncümən olsa, necə? İndi Təbrizdə başqa bir qərargah düzəlsə, 
necə? 
- Taqətim olsa, tərəddüdsüz... - nəfəsi təngişən qoca titrəyən əlləri ilə saç-
saqqalını düzəldə-düzəldə davam etdi. 
- Bəli, tamam tərəddüdsüz düşmənə qalan əmval-əmlakımdan əl çəkib, 
Təbrizə yollanıb baş qaldıran millət mücahidlərinə qoşulardım! 
- Görünür, son qurdla qiyamətə getmək iştiyaqındasan! - deyə Ərmağan 
yenə də şaqqaşaqla güldü, - başımızı aşağı edən, tikan olub gözümüzə batan 
qoca!.. 
- Sən ata haqq-hüququna təcavüz edən, dədə düşmənimizin xatakar 
casususan! - xan az-az dirçələn səslə bar-bar bağırıb öz qatil qızını 
gözətlənmədən səksəndirdi. 
Ancaq Ərmağan qətiyyətlə nallı başmaqlarını döşəmədə bərkidib, oynağa 
qalxıb dəliləşən qanlı gözləri ilə güldü: 
- Sən də şəxsən ixtilaçılara, qiyamçılara, üsyançılara, əncümənçilərə, 
məşrutəçilərə, mücahidlərə qoşulmaq əzmində olan dönüksən! 
- Görünür, sən mənim yeganə oğlumu əlimdən almaqla, - deyə qoca 
qızının gözlərindən "ata qatili" fərmanını da oxuyunca, bar-bar bağırdı. 
- İndi də mənim üstümə düşüb, həlakular xeyrinə məni də həlak etmək 
əzmindəsən!.. 
- Xofa düşüb, titrətmə tutma, xan! - deyə Ərmağan məkrlə öz daxilini 
gizləməyə cəhd edib, nifrət bəslədiyi qocanı döşəkcədən qırağa itələdi. 
- Bu gün-sabah axirət aləminə köçəsi qocaya çox çətin ki, mən əl 
qaldıram... 
- Qardaşına əl qaldıran bişübhə atasına da əlini qaldırmaqdan 
çəkinməyəcəkdir! 
Sərəncamın - gordan qayıdan çalxaq sümüklü həyulanın diksindirici dürtməsi 
ilə Ərmağan öz dediklərini sübuta çatdırmaq, qocanın beyninə yeridib, burada 
nəqşləndirmək məqsədi ilə qarayaxalıq göstərib, qara-qışqırıq qopardı. 
- O zina mənim qardaşım deyildir, Məmalik! O, sənin süni varisin idi, 
qıraqdantutma cövhər idi, daha bunu çək-çövürə dəyməz, bibeyin qoca!.. 
- Sən bu böhtanı saqqız kimi az çeynə, qatil qız! - deyə öz övladından 
dözülməz dil yarası yeyən, ciyəri parçalanmağa başlayan qoca bütün girəvələri 
qaçırdığı, bütün fürsəti fövtə verib, qılıncının qəbzəsini buraxdığı üçün gömgöy 
göynədi. Məmalikin sümükləri yanıb- 
  
  
________________Milli Kitabxana________________ 
144 
 
 
yanıb cız-cız cızıldadı. - Sən sinəsinə oğul dağı çəkilən atanın alnına bişərəflik 
damğasını zorla, güclə vurub dönə-dönə isbat edib, ban onu qeyrətli xanlar 
sərdabasına sənin ulu əcdadının məqbərəsinə bihörmət göndərmə, kəmfürsət, 
namərd övlad! 
- Əgər bu damğa çox-çoxdan, səfil-sərgərdan yetimçəni darta-darta xan 
barigahma gotİrdiyi gündən biqeyrət atamın alnımn düz ortasında, bax, bu 
görünən yerində damğalanıbsa? - Ərmağan ruh kimi dayanan, hansı ecazla isə 
ayaq üstə duran, son nəfəsində Məhtabandan əl üzməyib, onu dolu kimi dalbadal 
yağdırılan iftira atəşlərindən qoruyan, aylı gecənin ağ köpüklü gölünə qanlı qara 
ləkələr düşməyə qoymayan, gözlərini yumana qədər sinəsini Məhəmməd qızına 
sipər edən qoca dayandıqca, Ərmağanın 
 heybətli sir-sifəti cəhənnəm kürəsi kimi közərirdi. O, aman-iman bilmədən 
hələ də inad göstərib Məhtabanı qorqanan qocanın üstünə düşürdü. - Əgər 
karlaşan atanın tutulan qulaqlarının dibindən uzaqda da yox, öz imarətinin 
birununda bunca ünvanına bayquşsayağı biintəha, sərəvdə gəzirsə? Əgər el-oba, 
Ərdaha, cümlə-cahan, ta sənin Firəngistan dostlarına qədər çox-çoxdan sənə 
məktub göndərməkdən imtina edib, üz göndəriblərsə?.. Əgər bütün şərəfli 
şəxslər qocanın qulaqlarının dibini zəfəranlanımş hesab edirlərsə? 
- Sən dəhşətdən də dəhşətsən, Ərmağan! 
- Şərəfini xilas etmək naminə mən sənə, - Ərmağan məkrlə səsini bir az 
endirdi, guya mildəyən sərkərdəyə rəhmdillik göstərdi, - öz qoca atama qeyrətli 
bir övlad kimi axırıncı dəfə qəti əmr edirəm: keçsin biri otağa, Məhtaban ləçərin, 
xarabalar bayquşunun qolundan yapışıb, bayıra atsın! - Ərmağan gözlərinə ölüm 
kölgəsi çökən atasını yaxalayib silkəledi, darta-darta gətirib, Məhəmməd qızı 
Məhtaban qapandığı otağa itələdi. Özü də qapını yarıaçıq qoyub, yanovunda 
dayandı. Məmalik sınıq qədəmlə Məhtabana yanaşdı: 
- Taleyimiz çox yamanca zəbun oldu, - deyə ayaq üstə titrəyib bütün 
vücudu ilə səndələyincə, sir-sifəti gül kimi solan Məhtabana söykəndi. - İndi 
mənim... nə qolumda... gücüm... nə dizimdə taqətim... na də əlimdə... ixtiyaratım 
vardır... 
 
26 
 
Məhtaban Məhəmməd qızı hər necə düşmən mühasirəsinə düşüb. öldürülən 
körpəsinin kədərinə batsa da, ona söykənən qocaya dayaq durdu. O, ümidi 
üzülən, amansız övladının əlində dəstigir olub, həlakulara əsir düşən xam atmaq 
istəmədi. 
  
  
________________Milli Kitabxana________________ 
145 
 
 
- Mən ayaq üstə sənə söykəli keçinirəm, qız, - Məmalik şikayətləndi. - 
Sən mənim cənazəmi haraya sürüyə bilərsən? 
- Düz Savalana! - Məhəmməd qızının səsi cəngə gedən cəngavər səsi 
kimi cingildədi. - Savalan dağma!.. Əgər xan keçinərsə, mən onu Savalanın ən 
uca bir təlində1, axar-baxarında dəfn edərəm! Qoy Savalan qartalları həlakular 
həlak edən fələkzadənin məzarına salama ensinlər! 
- Sən tilsim qızı, tilsim biçarə qocanı yenəmi əfsunlamaq istəyirsən? - 
deyə qeyz-qəzəbə dolan Ərmağan Məhtabanın qolundan tutub, çöl tərəfə çəkdi. - 
Dur itil bu barigahdan, ləçər bihəya! 
- Əlini məndən çək, Ərmağan Həlaku! 
- Nə səbəbə gərək mən əlimi səndən çəkəm, Məhtaban Məmalik? 
- Çün mən matəmdən çıxmayan, məsum körpənin yasını saxlayan 
anayam! 
- Sənin məsum adlandırdığın körpənin... - Ənnağan bir ana kimi an içində 
sarsılsa da, cinayətkar ruhu ilə davam etdi: - əslində sənin, sən Məhəmməd 
qızının bic doğduğu oğlanın, əldən düşən, yenə də sənin sehrinlə tək sənə 
söykənən bu biçarə qocaya nə dəxli? 
- Qurana qəsəm qılıram! - oğlunun ölümündən artıq Ərmağanın bunca 
inadkarlıq göstərdiyini görən Məhtaban yanıb-yaxılmaqla, bədbəxt balasının 
məzarda belə ləkələnməsinə qarşı üsyankar ana səsini qaldırıb, sonuncu kərə 
Allahın ehkamına and içdi: - O məsum körpə mənə söykənən, indi ixtiyaratı 
əlindən alınan bu qocanın doğma balası idi! 
- Sən bizim gözlərimizə bir də təzədən kül üfürməkmi istəyirsən? 
- Mən külli-aləm qarşısında həqiqəti elan etmək istəyirəm! 
- Yoxsa sən bu sürtük çaylaq daşına dönən ismətsiz üzünə salıb, - 
Ərmağan sarayda, mühasirə içində belə təslim olmayan Məhtabanın üstünə 
hiddətindən xırıldayan səsini qaldırdı. - Yoxsa sən biqeyrət, binamus üzünə salıb 
qoca xanın şəri-halalı olduğu İran qarşısında dan qanun və şəriət qələminə verib, 
azman elli Məmalik mülkünə, Ərdaha elinə vərəsəmi durmaq istəyirsən? 
- Nə indi, nə də əzəl Məmalik mülkü mənim gözümdə çürük qozca da 
olmayıbdır, xanım Ərmağan! 
- Bəs onda hansı iştiyaqa görə buraya dürtülmüşdün?! Xanı özüylə 
Savalana dartan, bağ başında dəfn edən sehrkar?! 
 
  
                                                            
1 Təl - hündür, axar-baxarlı yer 
  
 
________________Milli Kitabxana________________ 
146 
 
 
- Məni ancaq Quran qəsəmi dolaşdırmışdı, - deyə sanki Məhtaban nu xan 
sarayında bəstələyən zəncirə əl atıb, tökmə dəmir halqalarını ir-bir qırmağa 
girişirdi. - Daha mən Həlaku xanım kimi Quranı ayaqlarımın altına atıb tapdaya 
bilməmişdim!.. 
- Sən mənim indi-indi durulan qanımı qaraltma, cadugər! - deyə aşdan-
ayağa yalan danışan, yalan danışa-danışa da özünü inandırıb oğrultmağa cidd-
cəhd edən Ərmağan xırıldamaqdan da artıq boğula-boğula davara etdi. - Sən 
məni öz bihəya üzünlə daha dəli-divanə tmə, fədai balası! 
- Əgər Quran qəsəmi qılmaqsız da səndə zərrəcə vicdan, bir iynə 
lduzunca insaf-mürüvvət vardırsa, - deyə Məhtaban, oğlunun qatilini əhşərə 
çəkib, onun qanlı ləkələrlə dolan ürəyini əzib-əzişdirdi, həqiqət şilləsini 
Ərmağanın üzünə dalbadal ilişdirdi. - Gərək indi-indiqanada qalxan, sən Allahsız 
bacısının əlləri üstündə qağazlanıb quğuldayan qardaşına qatil olduğun üçün 
gərək tövbə edib peşman olasan, 
tüstülənib yanasan, ya tüstün təpəndən çıxa! 
- Sən məni bu qoca sayağında cadulaya bilməzsən, Məhəmməd qızı! - 
Ərmağan Həlaku üstünə çökən, getdikcə artan xofu, vahiməni özündən qovur 
kimi, sanki damar-duman qaralan əlləri ilə onu boğazlayıb boğan hoyulaları, 
dəhşətə dönən Sərəncamın kabusunu iki əli ilə rədd etməyə, fikrindən-
xəyalından silməyə çalışırdı. - Əgər mənim bir bici qətlə çatdırmaqda günahım 
varsa, elə mən bu dünyada da öz günahımın cəzasını çəkərəm!.. 
- Bu dünyanı bilmərəm! - Məhtaban gözlərini, qabağında boğulmağa 
başlayan qatilə qarğıdı, - ancaq o dünyada cəhənnəm olmasa da, gərək Xuda özü 
bir tək sənin üçün yaratsın! 
Mən gənə arasına alınıb, ruhi əzablar içində sıxılan Ərmağan boğulduqca, 
daha artıq cəllada çevrilirdi. O, fəqir, məhzun Məhtabanın belə üzə durmağına, 
cəsarətlə çarpışmağına, məntiqlə vuruşmağına çətin inanırdı. Ərmağan 
boğulduğuna görə gözlərinə güclü qan gəlir, didələrini tez-tez silirdi... O, 
atasının ayaq üstə tablamayıb, fərşə döşəndiyini də görmürdü. Nəhayət, 
təkətəklikdə, pəhləvan qızı ilə cəngcidaldan dönməyən, sür-sümüklü Sərəncamın 
- həyulanın təkidi ilə onun günüsünü tapdayıb, öz başından rədd etmək istəyən 
Ərmağan var qüvvəsini toplayıb, təkrarən Məhəmməd qızı Məhtabanın qolundan 
tutdu, onu Məmalik barigahından qovub, izini-tozunu itirmək istədi. Məhəmməd 
qızı Məhtaban öz atasının meydan titrədən məğrur nərəsini çəkdi. 
 
 
  
________________Milli Kitabxana________________ 
147 
 
 
- Mən özüm, heç bir kəssiz, heç bir müqavimətsiz mənim bədbəxt balama 
məzar qazan cəhənnəm məvasını tamamən tərk edəcəyəm! 
- Gər səndə zərrəcə qeyrət qalıbsa, nəinki cəhənnəm məvasını gərək 
biryolluq tərk edəsən, gərək bu uzun boğazını Sərəncam xanımın ata malı daş-
qaşından təmizləyəsən, müqabilində möhkəm kəndirə keçirib Savalanın uca bir 
palıdının yoğun qanadında üzüaşağı asasan!.. 
- Yox, daha heç yox! - Məhəmməd qızının bütün vücudu rəşəyə gəldi. - 
Daha mən heç də bu ədalətsiz dünyanı boş-boşuna tərk etməyəcəyəm! 
- Yoxsa indi də külli-İranı dolanıb, fərş üstünə döşənən miskin Məmaliki 
şərəfsizlikdə rüsvay edəcəksən? 
- Mən qətlə çatdırdığın tifilimin qanını tələb edəcəyəm! 
- Kimdən? - Ərmağan hər necə ağır vəziyyət keçirsə də, xanlıq iştiyaqı ilə 
şövqə gəlmək, öz boğulmağını ötüb keçmək, keçirdiyi ağır vəziyyətdən özünü 
xilas etmək, nə vaxtdan qazdığı, dibi görünməyən dərin quyuya düşmək 
istəmirdi. - Kimdən, kimdən tələb edəcəksən? 
- Başsız qalan məmləkətin şahından, Qacarından!.. Şahənşahın özündən!.. 
Onun özündən əmgəyi iynələnən oğlumun qanını istəyəcəyəm!.. Görəkşahənşah 
özü külli-İran qarşısında Ərmağan Həlakunu Öz yox olan ədalət məhkoməsino 
necə çəkəcək?! - Məhtaban sanki otaqda deyil, uca təl üstə qalxmışdı. - Əgər 
külli-İranda belə adil məhkəmə varsa, qoy şərəflə şərəfsizliyi, qeyrətlə 
qeyrətsizliyi, namusla namussuzluğu külli-aləm qarşısında aydın etsin!.. Qoy 
şahənşah özü oğul yası içində matəmə batan ananı şəri ərinin evindən qovan, 
artıq günahsız qan tutduğuna görə boğulan Ərmağanı dünya, aləm qarşısında 
rüsvayi-cahan etsin! - Məhtabanın şəhadət barmağı titrəmədən hisli keçəyə 
çevrilən Ərmağanın üstünə uzanırdı. 
- Mən yamaqlı boğçaya büküb yadigar saxladığım, atam Məhəmmədin 
qırağı zəncirəli, qırmızı pəhləvan köynəyini geyəcəyəm!.. Mən İranı addım-
addım, qarış-qarış gəzib, dolanıb, necə aldandığımı, necə bismillahla başlanan 
əqdnamə ilə buxovlanıb acizlik göstərdiyimi, hamısını yerbəyer, cabəca, hər nə 
varsa, hamısını örtüb-pərdələmədən nağıl edəcəyəm! - Birdən, özü də 
gözləmədən Məhtabanın qəzəbli gözlərində analığın məhzun-müztərib göz 
yaşları gəzindi. - Mən kulli-İrana haray salıb, beşiyi məzara çevrilən bigünah 
tifilimin qanını iddia edəcəyəm!.. Mən məsum körpəmin qanını külli-İrandan 
iddia 
 
  
________________Milli Kitabxana________________ 
148 
 
 
edəcəyəm! Mən gözlərimdən getməyən, mənim indi qupqura quruyan 
döşlərimdən özünə ilıq süd istəyən oğlu üçün o qədər şuriş salacağam ki, tain ki, 
zülmət zindanxanaların dəmir qapıları taybatay açılsın! Ta əli taziyanəli 
zindançıların qulaq pərdələri yırtılsın! 
Məhtaban əl atıb küncdəki sandıqçanı hirslə çəkdi, bismillahla başlanan, göz 
yaşlarının izləri getməyən kəbin kağızını çıxarıb tikə-tikə cırdı, otaq dolusu 
səpələdi. Qırıntıların çoxu halı özündə olmayan, fərşə sərilən qoca xanın əyilən 
saqqalına səpələndi. Məhtaban dönüb əynində hər nə libas vardısa, hamısını 
bircə-bircə çıxarıb, keçə kimi qaralan Ərmağanın başına çırpdı, özünü unudan 
kimi lüt-üryan qaldı. Kömürdən də qat-qat betərləşib qaralan Ərmağan Həlaku 
hər necə boğulsa iblis xırıltısıyla xırıldadı: 
- Məmalik xan, özünə gəl!.. Qırışıq torbalar içində sönməyə başlayan 
gözlərini aç, gör ki, bismillahla başlanan əqdnaməni cırıq-cırıq edib sənın 
saqqalına səpələyən özünü ana bülbül edib üryanlaşdıran xanımın necədir? 
Məhtaban Məhəmməd qızı boğazından boğulan, istehza içində dişləri ağaran 
Ərmağan Həlakunu heç cür saya salmadan bir zaman soyunub sandıqda 
saxladığı cır-cındasını bircə-bircə götürüb geyindi. Ərmağan isə xırıltı içində 
hayqırdı: 
- İndi, qoca... sən ilahi, məcnuni eşqinə bax!.. Gör... hansı cındırlı pirə 
tapınmısan!.. - Ərmağan fərşə sərilən qocanın qolundan qapıb qaldırmaq istədi. 
- Qız, əh-va-lım... pəri-şan-dır... - qoca zarıdı. - Mən bivəfa cahandan əli-mi 
üzü-rəmm!.. 
- Yoxsa bu cadu sənin ürəyini çalıb özüylə Savalana aparmaq istəyir? - 
Ərmağan Həlaku xofdan-xofa düşüb, üşütmə üstündən üşütmə keçirirdi. - İndi 
mən, rütbə-mənsəb gözləyən müsəlləh məmurlara əmr edib sən sehrkarın - fədai 
qızının dilini kəsdirərəm!.. 
 - Daha növbə mənimdir! - Məhtaban irəli durdu, boğulmağım gizləməyə  
cəhd edən Ərmağanı analığın qadir zəhmi, pəhləvan cəsarəti ilə yaxaladı. - 
İntiqam növbəsi daha Məhtaban Məhəmməd qızınındır!.. 
- Bəlkə sən... bu qiyafənlə... Savalana... çəkilən çoban-çoluq aşnana, 
sehrkarlara, cadugərlərə... qovuşmaq əzmindəsən, cındırlı pir?! 
- Orada nə sənin kimi sehrkar, nə də qardaş qatili cəllad vardır! - 
Məhtaban öz kör-köhnə paltarından səngərə girmiş kimi atəş açmağa 
  
  
________________Milli Kitabxana________________ 
149 
 
 
başladı. - Oraya, Savalana çəkilənlər mənim kimi məhkumlar və məzlumlardır! 
Ərmağan boğula-boğula, dili dolaşa-dolaşa gülür, acı, qəzəbli dillə 
söylənirdi: 
- Orada acından köpük qusanlar, yalavaclıqdan sitildəyənlər içində 
azadlığa çıxarsan!.. 
- Görünür, mənim yolum bir tək orayadır, xanım Həlaku! 
- Əlbəttə, əzəldən orayadı! - Ərmağan boğulub güldü, gülüb boğuldu: 
- Çün, itqursağı yağ götürməz, yetimçə!.. 
- Ədəb gözlə, canı boğazına çıxan, Ərdaha mülkü üstündə qardaşını qətl 
edib, bihədd günahına görə boğulan Ərmağan Həlaku!.. - 
Məhtaban qəzəblə hayqırınca, Ərmağan qarala-boğula kükrədə: - Sənin yolun 
Savalana yox... Zülmət zin-dana-dır!.. 
Ərmağan hər necə ağır vəziyyətdə olsa da, qanrılıb döndü... Kor-kobud 
geyiminə girən Məhtaban isə cəld dönüb qədimdən qalan divarları tutan xan 
silahlarını gözdən keçirdi, sonuncu silah sayılan beşaçılanı, fişəng dolu kəməri 
götürdü. O, düşmən girinə keçməsin deyə çevikcə başqa yandan darısqal 
pilləkəni düşüb, əndəruna çıxdı, darvazanı bağlı, əli silahlı məmurları marıqda 
görüncə, biruna qayıtdı. Üzünə bismillahla bağlanan barını üzüyuxarı dırmanıb o 
biri tərəfə aşdı... 
Müti olan müsəllah məmurlara Məhtabanı dəstigir edib zülmət zindana 
salmaq barədə fənnan verən Ərmağan Həlaku boğula-boğula geri döndü. 
Məhəmməd qızı Məhtabanı görmədi. Ərmağan yerə sərilən qocanı yaxaladı: 
- Sən özünü mərizliyə qoyub məşuqəni qaçırmaqla günahını mənim 
divanımın 
qarşısında qanınla yuyacaqsan! 
Ərmağan Həlaku qocanı qaldırıb, boğula-boğula da olsa, bərk-bərk silkələyib 
bütün güc və zəhmlə divara çırpdı. Başı əzilən, beyni oynayan ağ saqqalı al 
qanına bulaşan, ürək telləri qırılan qoca qızının qədəmlərinə düşdü. 
- Sənə, sənə nə oldıı? - deyə qan çanağına dönən gözləri dəhşətlə oynayan 
Ərmağan boğuq səslə soruşa-soruşa qocanın qolundan tutub qaldırmaq istəyincə, 
isti meyili üstünə hücuma keçən gördü. Ərmağan səndələyib yıxıldı. Atanın 
titrəyən isti əlləri hansı ecazlasa qalxıb, qatil qızının boğazına kilidləndi. 
Ərmağanın qan çanağına dönən gözləri hərlənib kəlləsinə çıxdı. O, nəşə çevrilən 
qocanın əlindən öz bo- 
  
  
  
________________Milli Kitabxana________________ 
150 
 
 
ğazını güclə çıxardı... Duruş gətirməyən Ərmağan dönüb sərsərisayağı qaçdı. 
- Qoy hamısı həlakulara... qalsın! - deyə Ərmağanın mühib və dəli-divanə 
səsi xan barigahım başına aldı. - Qoy indi hər nə varsa... Hammısı... dədə-baba 
düşmənlərimizə qalsın!.. 
Daş divarı cəsarətlə aşan Məhəmməd qızı Məhtaban əlində odlu silah 
komalarına yetişdi, özünün dediyi kimi, cəld yamaqlı boğçanı açıb pəhləvan 
atasının qıraqları zəncirəli qırmızı köynəyini üstdən geyindi. Dayanmadan 
Ərdaha obasından çıxıb, üzüaşağı qıjıltılı çaya sallandı... Ay işığında qıvrıla-
qıvrıla üzdüyü ağ köpüklü gölün yanından ötdü, qəbiristanlıq tərəfə yol aldı... 
Bədirlənən ay işığında saqqız ağacları ilə əhatə olunan xan sərdabasını gəzib 
dolandı, təzə uşaq məzarından iz-əsər tapmadı... Məhtaban, xan sərdabasından 
dönüb, qəbiristanlığın yoxsul qisminə yönəldi, uçuq-sökük qəbirlərin arasında, 
kiçicik uşaq məzarını tapdı... Məhtaban, iki il əvvəl qonum-qonşunun palaz-
paltarını qıjıltılı çayda yuduğu zaman arada bir yorulunca zoğal dəyənəyinə 
söykənən kimi, əlinə aldığı odlu silahına söykəndi... Təzə torpaq qoxusu verən 
xırdaca məzarın üzərinə əyildi... Bu dəfə o, intiqam naminə bismillahla başlanan 
Qurana qəsəm qılmadı, əmgəyi iynələnən oğlunun qıvrım saçları arasından 
gözlərinə dəyən qan laxtalarına and içdi.. 
And içdi ki, daha dayanmadan Savalana qalxıb, ixtilalçılara qarışsın, fədai 
Məhəmmədin dağ-döş yolunu tutub, Təbrizə varsın, Xiyabani qiyamına 
qoşulsun!.. 
 
Göy göl,  
İstisu, iyul-avqust, 1962 
  
  
________________Milli Kitabxana________________ 
151 
 
 
 
 
  
 
ƏFSANƏLƏR 
________________Milli Kitabxana________________ 
152 
 
 
  
________________Milli Kitabxana________________ 
153 
 
KƏSİLMƏYƏN KİŞNƏRTİ 
 
Ürəyim, nəfəsim, alim-şair  
oğlum Şamoya 
 
I 
 
Qədim zamanda Göyən düzəninin aşağı ətəyində bir Göylər kəndi var idi. Bu 
kənd yerdən qaynaya-qaynaya çıxan bulağın ətrafında cəm olan iyirmi-iyirmi beş 
evdən ibarət idi. Göylər kəndinin qoyun sürüləri Göyən çöllərini bürümüşdü. 
Özü də bunlar əslən qoyunçuluqla məşğul olan ağqoyunlu tayfalarından 
olduqlarına görə, bəzən bunlara Göylər deyil, ağqoyunlular da deyirdilər. 
Ağqoyunluların çoxlu oğlan uşaqları, az-az qızları olardı. Ancaq nədənsə 
göylərli Göyalının bir-birinin ardınca südəcər-südəcər yeddi qızı olmuşdu. Necə 
deyərlər, kişini qız külfəti basıb-bürümüşdü. Göylərli Göyalının qızları nə ac, ne 
də yalavac idilər. Göyalının özünə görə varı-karı, qoyun-quzusu var idi. Göyalını 
darıxdıran bu idi ki, niyə yeddi bacının bircə tək qardaşı da yoxdur. Axı bu qızlar 
qanadlandıqca onun-bunun evinə uçacaq, axırda bir yurdda bir Göyalı, bir də 
onun qarısı Qaratel qalacaqdı. Bəs bunlardan sonra buranın yurdçulu kim olacaq, 
kim bu ocağın tüstüsünü Ziyarət dağma doğru ucaldacaqdır?.. Özü də, tərs kimi, 
Göyalı özü də yeddi bacının bir tək qardaşı olmuşdu, bu ocağın kişi nosli 
kəsilmişdi. 
- Arvad, bu qızlara bir qardaş gərəkdir! 
- Gərək qardaşı göydəki Allah verə, Göyalı! 
- Sən istəsən, ocağa-pirə nəzir-niyaz apararsan, Allahın da rəhmi gələr! 
- Görünür Allah özü belə məsləhət bilib, bizə yeddi qız qismət edibdir, 
Göyalı. 
- Allah çox nainsaf iş görübdür, xalaqızı! 
- Sən asi düşmə, Göyalı. 
- Yəni Allahdan oğul payı diləmək asi düşməkdir, Qaratel? 
- Bəs Allaha "nainsaf" demək asi düşmək deyilmi? 
- Mən səni, Qaratel, başqa yana da yox, Ziyarət dağına aparacağam! 
- O daş-qayadan nə istəyəcəyəm, Göyalı? 
- Bax, burada sən də asi düşmə, Qaratel. Əgər o dağda kəramət 
olmasaydı, daha niyə Ziyarət dağı deyirdilər?! 
  
  
________________Milli Kitabxana________________ 
154 
 
 
- Düzdür, adı Ziyarət dağıdır, ancaq başqa ağqoyunlular oymağından 
demirəm, bizim Göylərdən oraya gedən, orada bir yüyürək asan, oğul-uşaq 
diləyən nə eşitmişəm, nə də görmüşəm. 
- Eşitməmisən, görməmisən, çünki Göylərdə hamının işi düz gətiribdir! 
- Necə düz gətirib, Göyalı? 
- Bizim bu Göylərdə hər ocağın azı-azı beş oğlu, iki qızı olubdur. hələ 
mən on oğlan, iki qızdan danışmıram. 
- Nə olar, ay Göyalı xalaoğlu, bizə başdan-başa qız payı qismət olanda? 
- Eşitməmisəm qız yükü, duz yüküdür, Qaratel! 
- Eşitmişəm, Göyalı, indi əlacımız nədir? 
- Əlacımız Ziyarət dağına yollanmaq, uca dağdan üzü yuxarı əl qaldırıb, 
ulu Tanrıya yalvarmaq, qızlara qardaş, yuvamıza da yurdculdiləməkdir! 
- Nə olar, deyirsən gedərik, Göyalı. Ancaq gərək heç zaman Allaha asi 
düşməyəsən, özün də tərtəmiz yuyunub təmizlənəsən, tövbəəstəğfar edəsən. 
- Tövbə-əstəğfar edirəm, Qaratel. Paklanaram, Allah dərgahında 
düz durub onun verdiyi qız qismətinə şükür edərəm. Yalvarıb-yaxarıb 
ondan oğul payı da dilərəm! 
- Mən də səninlə birlikdə sənə oğul payı dilərəm, Göyalı! 
- Bəyəm sən özün, Qaratel, oğul payına möhtac deyilsən? 
- Düzü, Göyalı, mən Allahın qız qismətinə qaneyəm. 
- Ziyarətin heç bir ziyanı yoxdur, Qaratel. Gedərik, dağ dünyasında yatan 
övliyaları ziyarət edərik. Diz üstə düşüb daşları öpərik, sonra 
da Ziyarət dağının kəlləsinə qalxıb ulu Tanrının özünə yalvararıq! 
- Gərək onda sidq-dil ilə ulu Tanrıya tapmasan, özün də şəkk-şübhəsiz 
inanasan, Göyalı! 
- Sən oğulsuz olduğuma görə yandığımdan üsyan edib asi düşməyimə 
baxma. Bu dildədir, ürəkdən tək Tanrıya da, onun peyğəmbərlərinə də, 
imamlarına da, imam övliyalarına da inanıram. Hələ özün 
bilirsən ki, Məhəmməd nəslinin qabağında necə də acizəm. 
- Odur ki, ildən-ilə var-yoxunun çox yansını seyidlər yığıb-yığış" 
dırıb aparırlar. 
- Nə olar, qoy seyidlər hamısını aparsınlar, təki bizim bir oğlumuz 
olsun: qızlara qardaş, bu ata-baba yurduma da yurdcul! 
  
 
  
________________Milli Kitabxana________________ 
155 
 
 
Göyalı təkidlə deyəndən, Qaratel də eşidəndən sonra onlar qərara gəldilər ki, 
nəzir-niyaz götürüb Ziyarət dağına yollansınlar. Orada daş məqbərəli övliyaları 
ziyarət etsinlər. Ziyarət dağının uca zirvəsinə qalxıb tək Tanrıya dəxil düşsünlər. 
Ziyarət dağı Göylərdən gözlə baxanda yaxında görünsə də, uzaqda idi. 
Düzdür, buradan baxan adama elə gəlirdi ki, Göylər obasının uzanan tüstüləri 
Ziyarət dağına ucalır. Əslində belə deyildi, belə görünürdü. 
Ər-arvadın yır-yığış etdiklərini duyan, əməli-başlı yuyunub qüsl etdiklərini 
bilən qızların böyüyü soruşdu: 
- Haraya belə, ata? 
Göyalı dinməsə də Qaratel dilləndi: 
- Ziyarət dağına, qızım! 
- Onda bizi də aparın, - deyə böyük qız təkid edincə xırdaca qızlar da öz 
ata-analarının yaxalarından asıldılar. 
- Bizi də! 
- Bizi də! 
Qaratel toplanıb gələn yeddi qızın yeddisinin də şəvə saçlarını sığalladı. 
Göyalı da böyük qızlarını öpdü, xırda qızlarını da bircə-bircə qucağına qaldırıb 
öpə-öpə yenə qoydu: 
- Ora uzaqdır, qızlar! 
- Biz dəvəyə minərik. 
- O dağa dəvə çıxmaz. 
- Onda atla aparın. 
-  Biz Ziyarət dağına piyada yollanıb, siz qızlara qardaş diləmək istəyirik. 
- Elədə biz də, biz də qardaş istəyirik! - deyə böyük qızlar atılıb-düşüncə, 
xırdaca qızlar özlərini qabağa verirdilər. 
- Qoyun o dağa gedib bizə qardaş gətirsinlər! 
- Neçəsini, qızlar? 
- Hərəmizə bir qardaş. 
Göyalı cavab verdi: 
- Hamınıza təkcə bircə qardaş da olsa, Tanrımıza şükür edərik! -deyə 
Göyalı kövrəlincə qızların gözləri yaşara-yaşara hərləndi. Qaratel göz yaşlarını 
düyünlü barmaqları ilə sildi. Göyalı udqundu, o da özünü müqəssir saydı. Göyalı 
özünü müqəssir saydı ki, bəlkə Allahın qısməti belə imiş? Bəlkə Allah bilən 
yaxşı imiş? Daha Allaha yalvar 
  
  
________________Milli Kitabxana________________ 
156 
 
 
yapış edib onu üzə salmaq, ona artıq başağrısı vermək heç də yaxşı deyildir?! 
Ancaq daha geriyə dönmək olmazdı, qızlar özləri də onları qayıtmağa 
qoymazdılar. 
- Biz razıyıq, bizi qoyub gedin, - deyə yenə də böyük qız ağbirçək ədası ilə 
dilləndi. - Hərəmizə bir qardaş da olmasa, hamımıza bircə qardaş da olsa, Ziyarət 
dağından diləyin!.. 
 
II 
 
Göyalı da, Qaratel də ürəkdən inandılar ki, onlardan da artıq qızların diləyi 
hasil olacaqdır. Mütləq Ziyarət dağına getmək gərəkdir. 
Belə olanda onlar bir yaz səhəri başqa bir kəsə bildirmədən bacardıqları 
qədər nəzir-niyaz götürdülər. Zİyarət dağına yola düşdülər. Az getdilər, çox 
gəldilər, yol boyu qabaqlarına çıxan kəndlərdə rastlarına çıxan kora, şilə, fağıra, 
yoxsula, sahibsiz kəslərə götürdükləri nəzirdən payladılar ki, diləkləri tez hasil 
olsun. Kəndbəkənd beləcə edib, yol gedəndən sonra axır ki, Ziyarət dağına 
çatdılar, dağa qalxdılar, daş məqbərələri aradılar, axtardılar, tapa bilmədilər. 
Demə, zamanın sel-suyu bu daşları hey yumuş, ildırımlar buraya düşüb Ziyarət 
dağını tir-tir titrətmiş, iri-iri daşları parçalamışdır. Burada hər şey dəyişmişdir, 
nağıl edilən sayaqda heç nə öz yerində qalmamışdır. 
Ancaq Göyalı ilə Qaratel gördülər ki, buraya başqa gələnlər də vardır. Onlar 
bu naməlum daşları da ziyarət edir. Odur ki, ərlə arvadın gözündə Ziyarət 
dağının bütün daşları türbələrə çevrildi. Onlar daşların dövrəsinə dolana-dolana 
öpdülər, hərləndilər, nağılda eşitdikləri övliyalardan yeddi qıza bir qardaş 
dilədilər. Bir azdan əldən düşüb yoruldular. Axı o cür ki onlar daşların dövrəsinə 
dolanıb öpürdülər, uçurumlardan qorxa-qorxa keçirdilər, nəinki bir neçə gün 
gərək idi ki, hətta bir deyil, bir neçə il gərəkdir ki, onlar öz ziyarətlərini başa 
çatdıraydılar. Ancaq onlar sidq dil ilə ziyarət etdiklərini hesaba alıb inandılar ki, 
Ziyarət dağının daşı altında yatıb qalan övliyalar onları bağışlar. Axı 
övliyalardan da uca olan ulu Tanrı vardır. Onlar Ziyarət dağının bax o göy bulud 
içində gizlənən uca zirvəsinə qalxsalar, buradan ulu Tanrıya tapınıb yalvarsalar, 
ulu Tanrı Göyalı ilə Qaratelin çatdırıb ziyarət etmədikləri övliyaları qəzəbdən 
çəkindirər. 
Ziyarət dağına varan, əl-ayağı, diz-topuğu daş qayadan sivrilən bu adamlara 
Tanrı rəhm edər, diləkləri hasil olar. Buna görə də Göyalı ilə 
  
  
  
________________Milli Kitabxana________________ 
157 
 
 
Qaratel nəzir-niyazın bir yarısını dağın qurd-quşuna təslim edib, Ziyarət dağının 
başı göy buludlu zirvəsinə doğru dırmanmağa başladılar. Onlar aşağılara 
baxmırdılar, gözlərinin qaralmağından qorxurdular və yenə də qorxa-qorxa 
dırmanırdılar. Nəhayət, başı buludda gizlənən dağın ən uca yerində birtəhər qərar 
tutdular. Burada bir-birindən tuta-tuta dizi üstə düşdülər, öz diləklərini Allaha 
çatdırdılar. Bir-birinə baxa-baxa şəhadət barmaqlarını qaldırıb artıq yox, yeddi 
qıza bircə qardaş dilədilər. Beləcə quruya-quruya, diz üstə xeyli yalvardılar, ayaq 
üstə qalxıb yenə də yalvardılar. Bəsdi deyincə yalvarandan sonra nəfəslərini 
dərindən dərib, göy buludun içində, Allaha yaxın yerdə yüngülləşdiklərini 
duydular. Ehtiramla dalı-dalı dağdan düşdülər. 
Ziyarət dağının ətəyində ər arvadın, arvad da ərini inamla süzdü. Onlar nəzir-
niyazın, şükür-sənnanın qəbul olunduğuna ürəkdən inandılar. Göylərə döndülər. 
Qızlar yorğun düşən ata-ananı sevinclə qarşıladılar. Böyük qızlar az-çox başa 
düşdükləri üçün başqa söz demədilər. Ancaq xırdaca qızlar ata-ananın dara 
qoydular: 
- Bəs niyə bizə qardaş gətirmədiniz? 
- Gələcəkdir, sizə qardaq gələcəkdir, - deyə Göyalı öz xırdaca qızlarını 
qucağına alıb, onları bircə-bircə oxşadı. 
 
III 
 
Aylar ötdü, il dolanıb başa çata-çatmaz Qaratel bir oğlan doğdu. Göyalının 
evinə görünməzin şadlıq gəldi. Atanın, ananın, qızların sevinci yerə-göyə 
sığmadı. Bu xəbər bir tək Göylər obasında olan qohum-qardaşı deyil, yaxın-uzaq 
Göyən obalarını, ağqoyunluları şad etdi. Göyalı yeddilər üstündə tapılan oğlan 
üstündən qurban kəsdi. Yenə fağır-füqəraya payladı. Hər kəsə Ziyarət dağının 
möcüzəsindən, oradan dilənən diləyin eşidildiyindən danışdı. Ağqoyunluların 
gözündə Ziyarət dağı bir daha ucaldı, böyüdü, müqədziyarətgahlardan birinə 
çevrildi. Söz gəzdi, söhbət getdi... Kimi dedi: Ziyarət dağında daima ocaq yanır, 
dumanlı-bulud qaranlıq gecələri işıqlandırır; kimi dedi: Ziyarət dağının, 
ətəklərindən çıxan çeşmələr Şəfa qaynaqlarıdır, bütün dərdlərə dərmandır, sidq-
dillə ziyarətə gedənlər naümid qayıtmır. Belə olandan sonra Ziyarət dağına doğru 
axın artdı, dilək diləyənlərin sayı çoxalıb hesaba gəlmədi. 
Göyalı da, Qaratel də öz qiblələrini Ziyarət dağına çevirdilər. 
  
  
________________Milli Kitabxana________________ 
158 
 
 
- Min şükür sənə, xudaya, bizi naümid qaytarmadın, - deyə Göyalı 
Qaratclə baxdı. Onlar ikilikdə öz əllərini Ziyarət dağına doğru qaldırdılar: - Çox 
şükür sənə ki, qışlara qardaş, bizə də yurdçu vcrdin. 
İnnən belə mənim borcum sənə səcdə etmək, dizləri üstə düşüb müqabilində 
durmaqdır. 
Bəli, müəyyən məsləhət-məşvərətdən sonra Göyalının təklifi qəbul olundu. 
Onun sözü yerə salınmadı. Uşağın adı Şükran qoyuldu. 
- Xudaya, sənə min-min, min şükür ki, bizim ürəyimizi açdın, qızları 
qardaşsız, bizi yurdculsuz qoymadın. Mən onun adını Şükran qoyuram! 
Göyalı gündə beş də deyil, on kərə ulu Tanrısına raz-niyaz etdi. Qoyun 
sürüsünün yarısı qurbanlığa getsə də, onun ovqatı təlx olmadı. Vaxta ki onun 
iltiması qəbul olunubdur. Göyalı oğlu Şükran da ulu Tanrının pənahındadır, 
qoyun kəsmək nədir ki! Vaxta ki Göyalının arzu çırağı yanıbdır, hər necə güclü 
tufan olsa, sönməyəcəkdir! Belə bir etiqad-inamla Göyalının çiçəyi çırtlayır, 
Qaratelin dən düşən saçı öz-özünə qaralır, cavanlaşır, bir növ qızlaşır, az qala öz 
böyük qızlarından seçilmirdi. Nabələd adam deyə bilməzdi ki, bu, qızların 
anasıdır, ha bu qızlar kimin balasıdır! 
Bu şad hadisənin üstündən az ötməmiş körpə qızlar birdən-birə boy atdılar, 
iri qızlar birdən-birə iriləşdilər, qızlar bulağından bircə-bircə su içdilər. Özləri də 
daha toy-bayram içində olan sayaqda geyindilər-kecindilər. Yeddi qızın bir 
qardaşı qızların əlində əl-əl gəzdi. Göylər kəndində hamı Şükranı əl üstündə 
gəzdirdi. Xırdaca qızlarsa Şükranın dövrəsindən əl çəkmədilər. 
- Ana, Şükran yatdımı? 
- Yatdı, qızlar. 
- Yox yaxşı, - deyə qızlar bu həndəvərdən aralandılar, uzaqda da 
olsa, heç bir kəsdən heç bir cıqqırtı çıxmadı. Göyalı ailəsində görünməzin 
mehribançılıq başladı. Heç kəs heç kəsə güldən ağır bir söz 
demədi. Ləzzətli meyvələrdən Şükrana yedirtdilər, bahalı qumaşlardan 
geydirdilər. Gözəl oğlanın üstünü gözmuncuğuları ilə doldurdular. 
Şükranın ayaqlarının altında üzərlik yandırıb, onu bədnəzərdən qorudular. 
İnsafən oğlan özü də misilsiz-müqabilsiz oğlan olmağa, öz hərəkəti, ağlı, kamalı 
ilə hamının diqqətini özünə cəlb etməyə başladı. 
Şükran boy atıb qalxar-qalxmaz Göylər obasının uşaqlarına qarışıb 
oynamaqda, ya da qabağına düşən atın belinə qalxıb yallama at 
  
  
________________Milli Kitabxana________________ 
159 
 
 
çapmaqda birinci və baş çıxdı. Şükrana baxanlar dedilər ki, bu oğlan Ziyarət 
dağının üstündə dayanan ulu Tanrının kəramətinin gələn vaxtına düşübdür. Ulu 
Tanrı bu uşaqdan öz kəramətini zərrəcə də əsirgəməyibdir. Baxanda bu oğlan 
qaşdan qara, gözdən köşək, kirpiklərdən sıx, alından enli idi. Bədəni, duruşu, 
vücudu mütənasib idi. Bu oğlan nə uzundu, nə də gödək. Elə bil ki, bu oğlanın 
bütün əzası qüdrətin fırçasıyla işlənmişdi. Hamı Şükrana heyran idi. O, 
mədrəsədə oxumaqda, bilik kəsb etməkdə birinci idi. Elə bil ki, qədimlərdən 
gələn ağqoyunlulara Allah-taala özü belə bir başbilən, sabah düşmənlərlə döşləşə 
bilən bir igid oğlan göndərmişdi. Görən deyirdi, bu qismət nəinki bir tək Bəyalı 
oğlu Göyalıya, bütün ağqoyunlulara bəsdir. Ağ-qoyunlular fəxr edə bilərdilər ki, 
onların elindən, Göylər oymağında belə bir oğlan əmələ gəlibdir. Deyirdilər 
görün hələ sabahına bu necə bir oğlan olacaqdır. Göyalı elə bilirdi ki, ulu Tanrı 
onun başına elə bir şahanə tac qoyubdur ki, daş-qaşının şöləsi aləmə işıq salır. 
Əzizlənən Şükran özünü itirib ucuzlanmırdı. Göyalı öyünürdü, oğlu Şükrana 
görə qanadlanırdı, ailə yeddilər üstündə tapılan qardaşla fəxr edirdi, Ziyarət 
dağını unutmurdu. Hər il toplanıb Ziyarət dağına gedirdilər, övliyaların izi 
tapılmayan daş məqbərələrini ziyarət edirdilər. Hətta adi qara, çopur daşları da 
belə öpürdülər. Onlar gətirdikləri qurbanlıqlardan axışıb oraya gələn fağır-
füqəraya bəsdi deyincə pay paylayır, açdıqları süfrələrə Ziyarət dağının ildən-ilə 
çoxalan zəvvarlarından çağırırdılar. 
- Yeyin-için, qardaşlar, bacılar, - deyə Göyalı da, Qaratel də öz qonaqlarına 
hörmət edib xoş sifət göstərirdilər. Onlar da yeyirdilər, içirdilər, Şükranı verən 
qüdrətə şükür edirdilər. Şükran da boy atır, daha on yeddi yaşına çatırdı. 
Bəs Göyalı öz sevimli oğlu Şükran üçün daha nə edə bilərdi? Nə edə bilərdi 
ki, atanın ürəyincə olsun, öz-özündən razı qalsın? Ağ papaqlı, ağ şal çuxalı, 
qırmızı məstili, qızıl toqqalı, bığ yeri təzəcə tərləyən Şükran üçün məxsusi bir at 
gərək idi, elə bir at ki, nəinki Göyən obalarında, ağqoyunlu tayfalarında, hətta 
Arazın o tayı Qaradağda, bu biri tayı Qarabağda əldə çıraq gəzilsə belə 
tapılmasın, bu bərabərlikdə bir at olmasın. Bu at yelqanadlı olsun, küləkləri yarıb 
içindən çıxsın, özünü də Şükranı da sağ-salamat çıxarsın. Əgər yağı düşmən 
Şükranın üstünə düşsə, bu at onu mühasirədən çıxarsın, oxlardan, nizələrdən 
xilas etsin, Şükrana heç bir zaval toxunmasın. 
 
  
________________Milli Kitabxana________________ 
160 
 
 
Şükran belə bir yelqanadlı ata minə bilərdimi? Heç şübhəsiz uşaqlıqdan 
Göyən düzənində tay-tuş içində at minməkdə el təlimi keçən, mühüm 
sınaqlardan çıxıb bu yerlərin birinci minicilərindən sayılan Şükran nəinki belə 
bir atı minə bilərdi, hətta o öz atını təlimləndirərdi, öz ağlı, zəkası ila, öz çeviklik 
və cəsarəti ilə bu atı elə öyrədə bilərdi ki, ağqoyunluların hamısı heyran qalardı. 
Bəlkə heç belə bir at nağıllarda, əfsanələrdə də olmazdı. Bəlkə bu at Zümrüd 
quşuna, ya od-alovda yanmayan Səməndərə oxşardı? Dönüb onların hər ikisinə 
meydan oxuyardı? 
Göyalı öz oğlunu özündən yuxarıya qaldırmaq, evindən köçürdüyü və 
köçürmədiyi qızlarını sevindirmək, öz oğul-qız nəvələrinə qürur, fərəh boxş 
etmək, xüsusən ona belə misilsiz oğul doğan Qaratelin artıq gümüşlənən 
saçlarını öz titrək barmaqları ilə tumarlamaq istəyirdi. 
- Bir olsun, pir olsun, Qaratel! 
- Bəli, Göyalı, bizim biri Allah pir edincə öz amanında saxlasın! 
- Heç şübhəsiz, Allah verdiyini öz amanında saxlayacaqdır! 
- Son zaman qorxmağa başlamışam, Göyalı! 
- Nədən ötrü, nə üçün, Qaratel? 
- Bizim Şükranın dilə-dişə düşməyindən yana! Həm də pis-pis ağızlardan 
çəkinirəm Göyalı! 
- Allah amanında olana heç bir zaval toxuna bilməz, Qaratel!.. 
Mən ancaq bizim Şükranı verən, yeddi qıza bircə qardaş göndərən, özü də 
qızlarımızın bəxtinı uğurluğa açan, bizə otuzdan artıq oğlan, qız nəvəsi bəxş 
edən ulu Tanrıma şükür edirəm! Bunlar haraısı Şükranın ayağının uğurlu 
olmağındandır, Göyəli qızı! 
- Bəli, Göyalı oğlu, Göyalı qızlar da, onların uşaqları da, kürəkənlərimiz 
də Şükranın ayağını uğurlu sayıb, onu öz canlarından əziz tuturlar. 
- Hələ Göylər camaati, hələ Göyən obaları, hələ ağqoyunlular eli! 
- Şükür, min-min şükür o Ziyarət dağına, o dağın övliya-ənbiyalarına, 
Ziyarət dağının yuxan ulduzlu kəhkəşanında dayanan bu dünyamızı yoxdan 
yaradan, hikmətlə dolandıran ulu Tanrıya ki, bizə belə fəhmli-fərasətli, gözəl-
göyçək oğlan qismət edibdir! 
- Əlbəttə, əlbəttə, Göyalı, min-min şükür! Biz bəndələr ona nə qədər də 
borcluyuq! 
Bu şükürlü söhbətdən sonra Göyalı ürəyini açıb öz gümüş saçlı Qaratelinə 
bildirdi ki, bəs onun ürəyindən necə də bir arzu keçir. Elə 
   
  
________________Milli Kitabxana________________ 
161 
 
 
bir arzu keçir ki, o, Şükranı ucaltsın, Şükran bu arzu içində nəinki ucalsın, hətta 
qanad açıb istədiyi səmtə uça bilsin. 
- Necə istədiyi səmtə uça bilsin, Göyalı? 
- Elə istədiyi səmtə uça bilsin ki, daba bu dünyada heç kəs clə uça 
bilməsin. 
- Yəni son Şükrana doğrucul qanad almaq istəyirsən? 
- Bəli, mən Şükrana elo qanad- clə bir at almaq istəyirəm ki, Şük- ran 
onun belinə qonanda qanad aça bilsin, bu at onun altında şəhpərə çevrilsin, bu 
şəhpər onu küləklərdən keçirsin, bu şəhpərlə o göydə havalanan qartallardan belə 
ötsün! 
- Demək, sən Şükranı daha artıq gözə gətirmək istəyirsən, Göyalı? 
- Yox, yox, Qaratel! Allahın bizə bəxş etdiyi Şükran üçün səxavətli 
olmaq, Allah payının müqabilində şükürlü olmaq istəyirəm! 
- Yəni özünü, öz qoyun sürünü dağıtmaq, var-yoxunu da səpələmək 
istəyirsən? 
- Bəli, Qaratel! - deyə Göyalı öz ürəyini açıb dedi. – Qızların uğurla ərə 
gedib, yeddi qızından evimizdə tək bircəciyi qalıbdır. O da bu gün-sabah öz 
bacıları kimi qanad açıb uçacaq, yurd-yuvasına düşəcəkdir, Qoy biz qocalmayaq, 
qoy bizim ürəyimiz açıldıqca açılsın. 
Bunu da bizə kim verə bilər? Ancaq Şükran! Şükranın misilsiz, müqabilsiz 
şəhpəri! 
Qaratel hər necə razı olub-olmasa da, Göyalı sözündən dönmədi. Göyən 
obalarını gəzdi, dolandı, xəbər aldı, soraqlaşdı, uzaq ellərə varıb, uzaq-uzaq 
yerdən öz qalan qoyun sürüsünün çox yarısının qiymətinə ulduz kimi par-par 
parıldayan bir at aldı. Ona yaraşan qızıllı-gümüşlü yəhər-cilov da düzəltdirdi. 
- Oğlum Şükrana bəxşişdir! 
- Nə münasibətlə, ata? 
- Bu gün oğlumuzun on səkkiz yaşı tamam olur! Mən Şükranı verən ulu 
Tanrımıza şükür edirəm! Sən mənim ürəyimsən, dirəyimsən, sən mənim Ziyarət 
dağında dərgah qapısında qəbul olunan iltimasımsan. Sən ulu Tanrımızın öz 
övladısan. 
Şükran öz gözəl-göyçək başını atası Göyalının müqabilində ehtiramla əydi. 
Sonra da oğlan qayıdıb gendən baxan, ata ilə oğlunun söhbətini dinləyən anası 
Qaratelin Ziyarət dağının qarı kimi ağaran saçlarından minnətdarlıqla öpdü. 
- Mən də ulu Tanrımıza şükür edirəm ki, mənim belə təmiz ürəkli 
mötəbər atam, anam vardır! 
  
  
________________Milli Kitabxana________________ 
162 
 
 
IV 
 
Doğrudan da Bəyalı oğlu Göyalının arayıb-axtarıb, neçə-neçə yüz qoyun 
verib, böyük məmnuniyyətlə aldığı ulduzlu atın misli-müqabili heç yanda yox 
idi. Bu at bir tamaşa idi. Baxan elə bilirdi bu at parlaq bir ulduzdur, göydən yerə 
düşüb... Bu atın adını Ulduz qoyub qulağına çağırdılar. Baxanda Ulduz boydan 
uca, ayaqlardan xırdaca, biləklərindən nazik, ancaq beldən mis kimi tökmə və 
möhkəm idi. Uldıızun ortası qarınlı deyil, incə idi. Yalmanı sıx, göyəm idi. 
Ulduzun yalı qınından sivrilən qəhrəman qılıncını andırırdı. Baxanda Ulduzun 
gözləri yanır, od-alov içində şölələnirdi. Ulduzun qaçarağına ox süzdürən olsa 
belə, çatmazdı. Ömründə Ulduzu öz qaçarağının tozu tatmazdı. Baxa bilməzdi 
Ulduz göylə uçur, ya yerdən uça-uça uçarağa qalxır. Ulduzun belinə gümüşlü-
qızıllı yəhər qoyan Şükran atın belində ay kimi yaraşıqlı, ulduz kimi tamaşalı 
görünürdü. Elə bil ki, bu oğlan olmazın əfsanəvi süvari, misilsiz minici idi. 
Ulduz qanada qalxanda oğlanın ağ qoyunun yunundan toxunan ağ çuxası da ağ-
ağ qanad açırdı. Şükranın qınından sivirib çıxardığı göy zağlı ləzgi xəncəri 
Ulduzun üstündə şimşək kimi oynayırdı. Şükran gündən-günə Ulduza yeni-yeni 
təlim keçir, ona sehrli əməllər öyrədirdi. Əvvəldən də az-çox təlim görən, uzaq 
Ərdəhan elində təlimlənən, indi də Göyəndə ayrıca məşq keçib təlim alan Ulduz 
Şükranın dilini, Şükran da Ulduzun dilini əzbərdən bilirdi. Şükran desəydi: 
"Ulduz, yat", Ulduz dərhal yatardı. Desəydi: "Ulduz, bu dağ-daşı bir göz 
qırpımında öt", Ulduz ötərdi. Şükran Ulduzun belində olsun-olmasın, Ulduz 
alışıb isinişdiyi minicisindən hər hansı bir əmr aldımı, dərhal yerinə yetirirdi. 
Şükran da Ulduzun alovlanan gozlərindən öpür, ona kişmiş yedirir, baş-
gozünü sığallayır, lazım gəlincə öz minici libasını sadəcə mehtər libası ilə əvəz 
edib, onu dırnaqlarından təpəsinə qədər üfürə-üfürə tumarlayırdı. Şükran həmişə 
Ulduzu çeşmənin gözündə suvarırdı. Ulduz göydə sayrışan ulduzun ən parlağı 
kimi parlayır, parıldayırdı. Baxan deyərdi Şükranı kəhkəşanlar aləmində səltənət 
quran ulu Tanrı elə bu Ulduzu da veribdir Şükrana. Ulduza da Şükran kimi 
misilsiz- müqabilsiz süvari qismət olubdur. Baxanda bunlar bir-birinin məftunu, 
aludəsi, vurğunu idi. Şükranın hayqırtısı Ulduzun kişnərtisinə, Ulduzun da 
kişnərtisi Şükranın hayqırtısına qarışıb, Göyən düzənlərini 
 
  
________________Milli Kitabxana________________ 
163 
 
 
doldurur, Ziyarət dağına səs-səda salır, fasiləsiz əks-sədaları ilə bütün bu aləmi 
dilə gətirib dilləndirirdi... 
Ağqoyunluların at örüşlərində Ulduzla Şükranın qabağına çöp salan 
görünmürdü. Şükran da, Ulduz da hər hansı paxıllıqdan yuxarılarda, əl və ün 
çatmaz zirvələrdə dururdular. Heç bir ağqoyunlu minicisi Şükranla Ulduza qibtə 
edə bilmirdi. Uzun cıdır yarışında Ulduzun çaparağına nəinki heç bir adlı-sanlı at 
çata bilmir, hətta onun tozuna belə yetişən görünmürdü. Demək olar ki, bütün 
Ağqoyun miniciləri ötüşmək bəhanəsilə Göyən cıdırına toplanırdı. Amma, 
əslində Şükranın Ulduzun belində necə oyun çıxarıb, olmazm məharət 
göstərdiyinə tamaşa edirdilər. El-oba, ağqoyunlu miniciləri qüdrətdən yaranan bu 
qoşa xilqətə əhsən deməkdən, xeyir-dua verib amin söyləməkdən yorulmaq 
bilmirdilər. Hər necə bərk-boş, dağ-daş, çınqıllı uçurum olursa olsun, Şükran öz 
Ulduzunun belinə qondumu, üzünü hansı bir səmtə yönəltdimi, heç bir qorxusu 
yox idi. Ulduz heyrətamiz ustadlıqla, görünməzin cəsarət və çevikliklə bu çətin 
sınaqlardan qələbə ilə çıxacaqdı, öz minicisini ata-tuta sıldırımlardan, daş 
qayalıqlardan çıxaracaqdı, alqışlayanların müqabilində öz minicisi ilə birlikdə 
şux qulaqlı başını əyəcəkdi, öz güclü kişnərtisinə aləmə səs salıb, hamını mat-
məəttəl edəcəkdi. 
- Əhsən, əhsən belə Ulduza! 
- Əhsən, əhsən belə süvariyə, ağqoyunluların birinci minicisinə! 
- Şükür, şükür, Ziyarət dağına! 
- Çox şükür, Şükranı da, Ulduzu da öz amanında saxlayan ulu Tanrıya ki, 
biz ağqoyunlulara belə bir tamaşa, belə bir zövq-səfa bəxş etmişdir! 
Toplanan adamlar tərifdən qalmırdılar: 
- Baxanda hər ikisi şimşəkdir, - deyirdilər. - Şükran da, Ulduz da 
od-alovdur, ildırımdır! 
Belə vaxtda, Şükran öz ulduzunu çaparaq oynatdığı vaxt oğlan yerdə öz-
özünə oynayan bir uşaq gördü. Şükran tezcə atını saxladı, enib Ulduzun ayaqları 
altına düşən uşağı tozun-torpağın içindən götürüb qucağına qaldırdı, qanad açan 
Ulduzun üstündə gəzdirdi, sonra da ata-tuta qaytarıb öz doğma anasına verdi: 
- Al uşağı, qız! Bir də gözdən qoyma! Yoxsa bilməzlər, uşağın at ayaqları 
altına düşər. 
 
  
________________Milli Kitabxana________________ 
164 
 
 
- Bəs Şükranın Ulduzunun ayaqlarının altına düşməyən uşağa nəad 
vermək olar? 
- Şükrandan da artıq bir oğlan! 
- Əgər bu uşaq qızsa, kimə bənzədək? 
- Onu mən deyə bilmərəm! 
Sevgili qıza işarə olunduğunu alınca Şükran qıpqırmızı qızardı. Tezcə Ulduzu 
tərpədib aralandı. Sonra Sevgilinin gözlərinin qabağında Ulduzu hərləyib Göyən 
düzənində hey çapır-çapırdı. 
- Ay qız Sevgili, nə vaxtacan sevginiz gizli qalacaqdır? 
- Nə sevgisi, gəlinbacı? 
- Adam sevgisi! Siz elə bilirsiniz ki, bu Göylər oymağında adamların 
gözləri görmür? Göylər adamı çörəyi qulağının dibinə yeyir?! 
- Görünür, gəlinbacı, sevgi gücü olsa, vaxt yetişsə, vədə çatışsa, hamı da 
bilər! 
- Axı, daha nəyi gözləyirsiniz?Daha bu yay ötüb payızına gəlincə 
toyunuzu çaldıraq, ağqoyunluların ağçuxalılarını Göylərin Göyən düzəninə 
gətirək, qoy davullar dov-dov vursun. Qoy ağsaçlı, ağsaqqallı ozanlarımız saz 
çalsınlar, qoy ozanlar oxusunlar, qoy sonra da qız-gəlinlərimiz, ərgən 
oğlanlarımız lap qocalarımıza qədər yallı tutsunlar! Qoy Göyalı oğlu Şükranla 
Elşad qızı Sevgilinin xeyir işində göydəki mələklər də Göyən tamaşasına 
çıxsınlar. Qoy ulu Tanrımız özü də dayandığı kəhkəşanlı təlin ütündən, Ziyarət 
dağının baş qülləsindən bizə baxsın. Göylər bizə əhsən, afərin desin. Axı ulu 
Tanrı özü Şükranı yeddilər üstündə nəzir-niyazdan sonra veribdir. Axı Şükran 
əvvəlcə ata-anasının, bacılarınınsa da, getdikcə bizim hamımızın, Göylər 
oymağının, göyənlilərin, ağqoyunlu elinin ağçuxalı, Ulduz atlı oğlanı olubdur. 
Heç bir el çadırda bizim ağçuxalıların qabağına çöp sala bilməz. Bax, sənin 
Şükranın belə oğlandır. Allahın kərəminə şükür eləmək, toyu da tezləşdirmək 
gərəkdir, Sevgili! 
- Arada nişan olmamış nə toy, ay gəlinbacı? 
- Biz sizin nişanınızs da, toyunuzu da bir yerə qatarıq! 
- Bəlkə sən söyləyənlərdən Şükran heç bir şey bilmir?! 
- Bəs sən necə? 
- Mənmi, gəlinbacı? 
- Bəli sən, Sevgili Elşad qızı! 
- Məndə... heç nə... bilmirəm gəlinbacı... 
- Bəlkə sən bilmirsən... ancaq Şükran bilir? 
  
 
  
________________Milli Kitabxana________________ 
165 
 
 
- Şükranın bildiyi nədən bilinir? 
- Ulduz üstündə qanad açmağından, Göyən düzənlərini gəzə-dolana sənə 
tamaşa etmək üçün çeşməyə gəlməyindən! 
- Belə olsaydı, Şükranın dili açılmazdımı? Şükranın ürəyi 
açılmamışdırmı? 
- Hər hal dil iqrar üçündür! 
- Düzdür, dil iqrar üçündür, ancaq sevgi üçün ürək gərəkdir. Sevgiliyə 
söz demək üçün, onu ürəklə ovsunlamaq Şükranın yolunu kəbəmizə-çeşməmizə 
salmaq üçün Sevgili gərəkdir, Elşad qızı Sevgili! 
- Atam Elşad eşitsə, məni tikə-tikə doğramazsa, gəlinbacı? 
- Atan Elşad Elboy oğlu bilməmiş olmaz! Köhnə ovçunun gözündən heç 
nə yayınmaz! 
- Yox, nə ovçu atam, nə qoyunçu anam, nə xırda bacılarım, nə də böyük 
qardaşlarım bir şey bilirlər! 
- Demək, bircə siz ikiniz hər şeyi bilirsiniz? 
- Düzü, hələlik bircə mən ağılsız, ağlı başından oynayan kamalsız 
bilirəm, ya bilmirəm! 
- Sevginin əsil əlaməti öz ağlını, kamalını itirməkdir, bir könüldən min 
könülə sevdiyinə vurulmaqdır! Ağlını, kamalını itirib-itirib el içində dəli-divanə 
olmaqdır! 
- Bəli, aşiq-məşuq belə olmalıdır. Eşq atəşino düşüb yanmalıdır. 
Şükransız yaylağa getməyib, aranda, Göyəndə yana-yana qalmalıdır! 
- Sən tamamən, gəlinbacı, mənim sirrimi açdın! 
- Eşqin açılan sirrinə ulu Tanrı heç nə deməz, Elşad qızı! 
Belə bir vaxtda ağsaçlı Qaratel saralmağa başlayırdı: 
- Çox yamanca qorxuram, Göyalı! 
- Nə üçün, Qaratel, ürəyin açılmaqdansa sıxılmağa başlayır? - deyə 
Göyalı göynəyirdi. - Mən səndən, Göyəm qızı, heç cür baş açmıram! 
- Yenə də əvvəllərdə, Ulduzu almaq istəyən zamanlarda qorxduğum kimi, 
ondan da artıq qorxuya, vahiməyə düşürəm, Göyalı! - deyə 
Qaratel hər iki əlini qoynuna qoyurdu. Göyalı hiddətlənirdi. 
- Yenə də deyirəm, ağzını uğura aç, ana! 
-  Mən də ağzımı uğura açmaq istəsəm də, uğursuz qaraltı ürəyimə damır, 
Göyalı! - Arvad titrətmə tutunca qoynuna qoyduğu əllərini qoynunda 
ovuşdururdu. - Elə bil ki, çox yamanca bir müsibət baş vercəkdir... Elə bil ki, 
hansı bir sıldırımdansa Ulduz uçacaqdır... Elə bil  
  
________________Milli Kitabxana________________ 
166 
 
 
ki, Şükran əlimizdən çıxıb gedəcək, günümüz qaralacaq, günəşimiz sönəcək, 
başımızı ucaldan daş-qaşlı tacımız torpağa gömüləcəkdir! Bəyalı oğlu ilə Göyənı 
qızının söhbəti qızışırdı: 
- Sən uğursuz-uğursuz az söylən, ana! 
- Mən ürəyimi, ürəyimə daman uğursuz qara-qara damcıları səndən 
gizlətmək istəmirəm, Göyalı! 
- İndi əmrin nədir, Qaratel? İndi fərmanın nədir, Göyəm qızı! 
- Təvəqqem Şükranı Ulduzdan düşürməkdir, Göyalı! Onu dildən- dişdən 
qurtarmaq, gömgöy göyərən gözlərdən uzaqlaşdırmaqdır! 
- Demək, Şükranın şəhpərini sındırmaqdır? 
- Yox, Şükranı tək daha heç yana buraxmayıb, özcə yanımızda sağ-
salamat saxlamaqdır! 
- Bəlkə sən, Qaratel, Şükranın əlinə bir toppuzbaş çomaq verəsən, başına 
da bütöv bir qoyun dərisindən bir yastı-yapalaq papaq qoyasan, çiyinlərinə də bir 
tüksüz yapıncı, ya palaz cecimdən cürcənək salasan, çarıqlı-patavalı toz-torpaqda 
çapalayan bir çoban-çoluq edəsən?! 
- Mən Şükranı eləcə bir çoban-çoluq cərgəsində sağ-salamat görmək 
istəyirəm, Göyalı! 
- Onda mən torpağa gömülləm, Göyəm qızı! Mən Şükrana alışmışam, 
onun üstündə əsirəm! 
- Bəs qalanları? Bəs sənin başqa-başqa övladların? Bəs sənin son ildə cer-
cehizlə köçürdüyün sevimli qız, sonbeşiyin? 
- Mən qızlarımın hamısını çox sevirəm, bir-birindən artıq sevirəm, ata 
məhəbbətilə istəyirəm! Şükran isə mənim ulu Tanrımdır! 
- Dedim ki, Göyalı oğlu, Şükrandan yana qara daman ürəyim qorxudadır! 
Ulduzun belində Şükrana heç bir zaval toxuna bilməz, xanım! 
- Elə Ulduza görə qorxuram. Axıracan ata etibar etmək olarmı?! 
- Elə də arvada. 
- Bəs SƏN necə, Göyalı? 
 
- Mən qara saçları üstümüzdəki Ziyarət dağının qarı kimi ağaran 
Qaratelimə həmişə etibar eləmişəm, - deyə Göyalı ömür yoldaşının ağaran 
saçlarını sağ əlilə sığalladı. - Bizim aramızda paklıq olmasaydı, heç o ucalıqda 
Ziyarət dağma dırmana bilərdikmi? Ulu Tanrımıza qovuşub Şükranı diləyə 
bilərdikmi? Şükrana bu tamaşada misilsiz bir yelqanadlı at ala bilərdikmi? 
- Yox, heç yox, Bəyalı oğlu Göyalı! 
- Daha onda niyə öz etiqadını itirirsən, Göyəm qızı? 
 
  
________________Milli Kitabxana________________ 
167 
 
 
 
Qaratel titrəyən əlini tir-tir titrəyən, danışdıqca çırpınan ürəyinin üstünə gətirdi: 
- Düzü, ürəyimə hey qara damcıdır, damır! 
- Şeytana lənət de, Göyəm qızı! 
- Min-min lənət şeytana, şərə!.. 
- Tanrıya da min-min şükür də, Göyəm qızı! 
- Bəli, bəli, Göyalı oğlu! Ulu Tanrımıza, Ziyarət dağımızın övliya-
ənbiyalarına min-min şükür! 
Belə söz-söhbətdən sonra Bəyalı oğlu Göyalı ömür yoldaşı Göyəm qızı 
Qarateli toxtatmağa, arxayınlaşdırmağa cəhd edir, ancaq Göyəm qızı hər necə 
toxtamaq, Şükrandan arxayınlaşmaq istəsə də, arxayınlaşıb toxtaya bilmir, onun 
ürəyinə qara damcı damır, damırdı... 
 
V 
 
Gümüş saçlı Qaratel belə sevinc içində ola-ola hansı ecazkar ana ürəyi ilə öz 
sabahının qara günlərini görüb belə qorxuya düşürdü? O öz övladının başı 
üstündə qovlanacaq qəza qılıncını necə gördü? Ana ürəyinin kövrəkliyi, 
həssaslığı iləmi? 
Bəlkə belədir: xilqətdən ata ürəyi sərtdir, daşdır? Axı ata ürəyi ana ürəyi 
qədər yumşaq, kövrək olmasa da, daş da deyildir! Ata ürəyi də öz övladını atəşin 
bir hərarətlə sevir, istəyir, övladının üstündə tir-tir əsir... Ancaq ata ürəyi öz 
iztirablarını gizlətməyə cəhd edir, çox zaman dost-düşmənini göz qabağına 
gətirir, öz ürəyini gizlətməyi də bacanr. İndi bəs burada Bəyalı oğlu Göyalının 
ürəyi necədir? O arxayındırmı? Ana ürəyinin iztirablarına qarşı biganədirmi? 
Göyalının ürəyi də içəridə titrəməyə, Şükranın üstündə əsməyə başlayır. Ancaq 
belə baxanda burada nə var idi? Hər şey öz yerində, öz qaydasında, öz axarında 
deyildirmi? Belə anlaşılmaz qaraltı qarşısında Şükranı Ulduzun belindən 
düşürüb, onun şəhpərini sındırıb bir qırağa atmaq olardımı? Şükranı Ulduzdan 
ayırıb Ulduzu dəyər-dəyməzinə satmaq, Göyən düzənliklərindən ilin yay 
aylarında yaylağa qalxan zaman ala yaylaqlardan, güllü-çiçəkli çəmənlərdən, 
qaynar gözlü, buzlu bulaqlardan məhrum edib, bu aralardan ilim-ilim itirmək 
olardımı? Belə olsaydı, onda Şükranın şəhpəri sınmaz, qanadları qırılmazdımı? 
Bir də bəzən belə olurmu, insan durduğu yerdə, elə ciddi səbəb olmadan öz-
özünə qaralsın, qaraltılı-qorxulu şübhələrə düşsün? Bəlkə burada gümüş 
  
  
________________Milli Kitabxana________________ 
168 
 
 
saçlı Qaratel öz aşıb-daşan xoşbəxtliyinin, Şükrana görə özünün hədsiz 
sevincinin içindən bir bədbəxtliyin çıxa biləcəyindən vahiməyə düşür? Üzdən 
baxanda nə deyib, nə etmək olardı? Kim Qaratelin, Göyalının yerində olsaydı, 
günün, güzəranın bu yerində nə edə bilərdi? Bu halda, Ulduzun belində qanada 
qalxan tək oğlunun qanadlarını necə qırardı? Onu əfsanəvi Ulduzun belindən 
düşürüb piyada edərdi, Göyən düzənində qoyun sürülərinin qaldırdığı yay 
tozlarının içinə tullardı? 
Qaratel öz oğlunu Ulduzun belindən salmağa cəhd etsə də, Bəyalı oğlu 
Göyalı nə Ulduzun, nə də Şükranını şəstinə qıyır və qıya bilirdi: 
- Axı niyə, nədən ötrü belə bir oğlun qol-qanadını qıraq, - deyirdi. - Onda 
görən, eşidən mənə nə deyər? 
"Ulduzun belinə bu çöllərin, dağların qartallarından da artıq qartalcasına 
qonan, qartaldan da artıq qanad açan Şükranı bəlkə də ağqoyunlularda yüzdən də 
artıq qız sevibdir? Bəlkə də Şükran yüz gözəlin içindən tək birisini seçibdir? İndi 
də o öz sevgisini sınaqdan çıxarır ki, iyirmi yaşına dolunca öz eşqini on yeddi 
yaşlı qıza elan etsin, ata-anasına da bildirib elçi göndərsin?" - deyə düşünən 
Göyalı öz şirin xəyalına davam edir, qayıtmaq, başqa bir qaraltıya yol vermək 
istəyirdi. "Belə olsun ki, biz də həmin qızı elçiləyək, nişanlayaq! Belə olanda 
Şükran daha da artıq qanadlansın, aranlarımızda, dağlarımızda daha da artıq 
qanad aça-aça uçsun; Ulduz da göydə sayrışan ulduzlardan güclü sayrışsın, göz 
qamaşdırsın. Biz də Şükranın toyuna hazırlaşaq. Ağqoyunlu gözəli ilə onun 
toyunu edək. Ağqoyunluların yüz-yüz atlıları Şükranın toy cıdırına çıxsınlar, 
birincilik uğrunda çapışsınlar, zurna-balabanın, toy-nağaranın səsi aləmi 
doldursun, onlar qırmızı yaylıq nəməri uğrunda qoşsunlar, qalib çıxan atının 
boynuna qiymətli qırmızı yaylıq bağlasın! Mən də gümüş saçlı Qaratelin əlindən 
tutum. Şükranın toyunda bəsdi deyincə oynayıb, oxqay deyim, sonra 
ağqoyunlular adətincə Şükran da sevgilisinin əlindən tutsun (deyək bu qızlı adı 
Sevgili olsun), onlar oynasınlar, oynasınlar, onlara baxan ağqoyunlular arvadlı-
kişili, qızlı-oğlanlı yallı tutub cərgələnsinlər, cərgələnə-cərgələnə Göyən 
düzənlərini doldursunlar. Onlar Göyən düzənlərinin payızında, bizim dildə 
deyilən son baharında qışqırıq qopara-qopara, hay-haray sala-sala, hey qatarlana-
qatarlana yallı getsinlər. Onda qoy Bəyalı oğlu Göyalı da şərbətdən sərxoş olsun. 
Şükranın toyunda elə nəşələnsin ki, elə zövq-səfa aləminə varsın ki, daha 
düşməni tar-mar 
  
  
________________Milli Kitabxana________________ 
169 
 
 
edən, qoşunbaşı sərkərdədən də yuxarıya qalxsın. Qoy onda ağqoyunlular elinin, 
Göylər oymağının sakini, on ildən bəriyə babalaşan Göyalı oğlu bu dünyadan 
doyunca kam alsın... Bu dəfə bu çeşmə, o dəfə o çeşmə üstündə süfrə açsın, köz 
üstünü kabab şişləri doldursun. Birdən də bütün cəmdəklər iri-iri payalara 
keçirilsin, tonqal közlərində hərlənə-hərlənə qızardılsın. Bəlkə də haradansa, 
şəriət qadağan edən şərab küpləri də gizli gətirilsin. Bizdən xəbərsiz gizlin-gizlin 
içilsin, sonra da: "Ulu Tanrı, sən özün günahımızdan keç!" - deyə al şərab ağ-
aşkar nuş edilsin, oğlanlar içsinlər, qızlar, gəlinlər şərbət adı ilə şərabın dadına 
baxsınlar, al dodaqlarını büzsünlər. Bu zaman qışqırışma qalxsın, sözlər 
çarqışsın. 
- Biz içək şirin şərbəti! 
- Biz içməyək dədə-baba içməyən şərabı! 
- Bu üzüm suyudur, üzüm suyu, qızlar! 
Ağsaqqallar araya düşsün: 
- Yeyin üzümü, ömrümüzdə içməyin üzüm suyunu, balalar! 
- Bəs Şükranın sağlığına nə deyək, balalar? 
- Bəs Sevgili ilə Şükrana nə xeyir-dua verək?.. 
- Hər ikisinə xoşbəxtlik diləyək, balalar! Onların ikisinə də uzun ömür, 
xoşbəxtlik arzu edək! 
- Qoy Boyalı oğlu Göyalının yeddi qızı, bir oğlu olduğu halda, Şükranla 
Sevgilinin yeddi oğlu, bircə qızı olsun! 
- Qoy onlar oğlan yeddilərinin üstündə bircə qız tapmaq, yeddi oğlana 
bircə bacı diləmək üçün nəzir-niyazla Ziyarət dağına yollansınlar. Ziyarət 
dağının daş altında yatan övliyalarını ziyarət edib, bu dağın kəlləsinə qalxsınlar. 
Oradan: "Ulu Tanrı, sən bizim yeddi qardaşa bircə bacı ver" - deyib dilək 
diləsinlər. "Bu da yeddilərin üstünda bircə bacı olsun. Bəs bu bircə qızın adı nə 
olacaqdır?" - deyə gözəl arzular içində xəyala gedən ata ürəyindən keçirirdi. 
Öz ömür-gün sirdaşı Qarateldən aralandı, öz bədbin qaralanmağını qovub 
nikbinlik rahu ilə fərəhlənən, Şükran üçün gözəl sabah, günlü gün, parlaq günəş 
diləyən ata bu ad üstündə udquna-udquna qalırdı: "Qoy onda bu ad...". Göyalı bu 
qız nəvəsinin adını gələcəyə saxlayırdı. Axı bu qız yeddi qardaş üstündə 
tapılacaq qız idi. Bu qıza elə ad yaraşdırmaq, qoymaq gərək idi ki, ağqoyunlu 
oymaqlarında olmasın... Yəqin ki, onda Göyalının yaşı yaxınlaşacaq, ya da yüzü 
aşacaqdır? Bəs Qaratelin yaşı neçə olacaqdır? Bəyalı oğlu Göyalıdan on yaş 
kiçik olan 
  
  
________________Milli Kitabxana________________ 
170 
 
 
Göyəm qızı Qaratelin yaşı da doxsanı haqlayacaqdır. Onda ulu baba, ulu nənə 
Şükranın və Sevgilinin yeddi oğul üstündə tapılan tək qızını sevəcəklər, bu qızı 
oxşayacaqlar, öpəcəklər, bu qızı dağ çiçəklərini andıran libaslarla tez-tez 
bəzəyəcəklər, düzəyəcəklər. Məgər yox idimi Qaratellə Göyalının qız nəvələri?.. 
Var idi!.. Onların qız, oğlan nəvələri bəsdi deyincə var idi. Ancaq hələ ki, 
Şükrana toy olunmamışdı, bu cavanın övladı da yox idi, 
Şükran on doqquz yaşının içindədir. Ulduzun belindən düşmək istəmir. 
Görünür, Göyalının öz oğluna arzu etdiyi həmin Sevgilini Şükran axtarır, çox 
bərk axtarır!.. Hardadır Ağqoyunlu gözəli Sevgili?.. Yox, Şükran axtarır, çox 
bərk axtarır!.. Əgər Şükran Sevgilini tapsaydı, yəqin ki, anasına andırar, 
bacılarının, yeznələrinin birisinə söz çatdırıb, deyərdi: bəs mənim qocalarıma 
yetirin ki, axtardığım gözəli tapmışam. Demək, hələ Şükran həmin Sevgili qızı 
axtarır, axtarır... Bu qız yaxındadır, ya uzaqdadır?.. Bəlkə, bu yaxınlıqda olsa bu 
qız, daha Şükran niyə uzaqlara varsın, dərə-təpəyə düşsün, Ulduzun üstündə 
süzsün? Bu Sevgilidir, ya başqa bir oymaqdan olan Sevgili?! Belə olanda o necə 
də Ulduzsuz Sevgilini axtara bilər? Axı Ağqoyunlu oymaqları Aran elində beş 
deyil, on da deyil, çox-çoxdur! Demək, bütün Ağqoyunlu oymaqlarını axtarıb 
Sevgili adlı sevimli qızı tapmaq üçün Şükrana belə bir atqanad gərək idi!.. Yəni 
Ulduz gərəkdən də artıq gərək idi!.. 
Belə xoş xəyal içində düşünməkdən üzülmək istəməyən Bəyalı oğlu Göyalı 
Göyəm qızı Qaratelin gümüş telini tumarlayıb, çoxdan nənələşən gözəlin qırışan 
alnından öpdü: 
- Deyirəm gərək ağqoyunlu gözəli Sevgilinin toyunu edək, Qaratel! 
- Hansı ağqoyunlu gözəli? Necə Sevgili, kişi? 
- Şükranın axtardığı ağqoyunlu gözəli Sevgili! 
- Yəni Şükran tapmışmı Sevgili deyilən dünya gözəlini? 
- Şükran, görünür uzaqlarda axtarır, neçə-neçə Sevgili adında qızdan 
birisini axtarır, Qaratel. O tapacaqdır, bizim Göyənin - Göylərin ağbirçəyi! 
- İlahi, qoy Şükran belə bir gözəli - Sevgilini yaxında, yaxın zamanda 
tapsın! Qoy biz qocalar toyda qoşa süzək. Sən özün Şükrana yeddi oğul, bir qız 
ver! 
- Qaratel xanım, sən lap ürəyimdən xəbər verirsən! Mən də öz-özümə 
belə arzu eləmişəm. Yeddi oğul, bircə qız! 
  
  
________________Milli Kitabxana________________ 
171 
 
 
- Belə olanda, hazırlaşaq, kişi! Yenə də Ziyarət dağına gedək, Göyalı. 
Daha tələsməyək, tez dönməyək! Tamam bir həftə Ziyarət dağında qalaq, 
çatdırıb ziyarət edə bilmədiyimiz övliya-ənbiyaların hamısını bircə-bircə ziyarət 
edək. Yenə də həmin başı göy buludlu zirvənin özünə qalxaq, əlimizi dərgaha 
qaldıraq, deyək: "Ulu Tanrı, sən özün qov, uzaqlaşdır bizdən bu qara-qara 
qaraltını, sakit et bizim tir-tir titrəyən ürəklərimizi! Özün verdiyin Şükranın 
başından tək bircə tük də əskik etmə! Onu zavaldan qoru, onu Ulduzun belində 
salamat saxla. Özün də onu tezcə bir zamanda Bəyalı oğlu Göyalı deyən Sevgili 
yetir! Qoy biz axıracan muradımıza çataq... İlahi, sən bizi naşükür sayma, biz 
indi bütün oğlan, qız nəvələrimizi özümüzə oğul, qız bilib sənə şükür edirik. 
Deyirik min də yox, milyon kərə şükür olsun bizim ulu Tanrımıza ki, uca Ziyarət 
dağından bizim səsimizi eşitdi, iltimasımızı qəbul etdi, yeddi qıza bir qardaş 
qismət göndərdi! 
Göyalı ilə Qaratel yenə də Ziyarət dağına hazırlaşır, bir-birinə ürək-dirək 
verir, Ulduzun belinə qalxan, düz-dünyanın qanadlana-qanadlana dolanıb 
qayıdan Şükranın boyunu sevir, həm Şükranı, həm də onun Ulduzunu doyunca 
oxşayıb öpürdülər: 
- Ulu Tanrı, çox-çox şükür! Ziyarət dağı, çox-çox şükür, övliya-ənbiya, 
sizə çox-çox şükür!.. Min-min minnət! 
 
VI 
 
Göz qoyub baxanda Şükranla onun Ulduzu arasında elə bir ülfət, elə bir 
görünməzin dostluq başlamışdı ki, daha çox çətin ki, bunları bir-birindən 
ayırmaq olardı. Görünürdü Şükran Ulduzsuz, Ulduz da Şükransız nəfəs ala 
bilmir, onlar bir-birindən ayrı dura bilmirlər. İnsanla insan arasında ülfət, 
dostluq, bir-birinə bağlılıq, sədaqət, səmimiyyət - əsil insani keyfiyyətlərdəndir. 
Ancaq insanla at arasında olan ülfət-dostluq da dünya üzündə yox deyildi. Ancaq 
bu dostluq ki, Şükranla Ulduz arasında başlamışdı, misli-bərabər nəinki 
Göyəndə, Qaraqoyunlu oymaqlarında, bəlkə də bütün mahalda, yaxud bütün 
dünyada yox idi. Sanki bu dostluq insanla Ulduz adlanan at arasında deyil, çox 
nəcib, əsil insanla insan arasında idi. Sanki bunlar bir-birinin dilini tamam-kamal 
bilir, bir-biri ilə əməlli-başla dillənib danışırdılar. Birdən də ərklə bir-birindən 
küsür, üstündən az ötüncə barışırdılar. Bu vaxt hər ikisinin gözləri gülür, 
sevincləri öz yerinə qayıdıb kefləri 
  
  
________________Milli Kitabxana________________ 
172 
 
 
durulurdu. Elə bil ki, bunların hərəsi itirdiyi dünyanı bir də təzədən tapırdı. Elə 
bil bunlar ikisi bir can, bir qəlb idi. Birisi bikefdirmi, o birisi də bikefləyirdi; 
birisinin kefi kökəldimi, o birisinin də kefi kökəlirdi. Şükran nəşələnib nəğmə 
oxuyunca Ulduz şuxlaşır, öz qəribə kişnərtisi ilə düzü-dünyanı doldururdu. Bəli, 
Şükranla Ulduz bir-birini ifrat dərəcədə sevir, bir-birinə nəzakət göstərib hörmət 
edir, bir-birinin xidmətində dururdu. Bir də elə bil ki, birisinin ürəyindən keçəni 
o birisi bilirdi. Onlar bir-birinin ürəyini sındırmaqdan çəkinirdilər, qorxurdular. 
Bu iki xilqətin arasında elə bir ülfət yaranmışdı ki, müqayisə mümkün deyildi. 
Ulduz Şükranı öz qızılı-gümüşü yəhərinin içində daha mənalı görürdü. O, 
Şükranı qanadları üstündə uçurunca, nəinki ayrı-ayrı adamlar, hətta oymaqlar, 
obalar, ellər, tayfalar, bir də elə bil ki, bütün çöllər, dərələr, təpələr, çaylar, 
çeşmələr tamaşaya çıxıb heyran-heyran baxırdılar. Göyalı ilə Qaratel bu oğlanın 
qüdrəti və sehrilə sevinirdilər. 
Doğrudur, Ulduz öz qabaqkı yerində, Ərdəhan elində əzmı-çoxmu məşq 
görüb, təlimlənmişdi. Ancaq Şükranın misilsiz saf ürəyi, sevgisi, məhəbbəti 
Ulduzu ecazkar dərəcəyə gətirib çatdırmışdı, yetirib yetişdirmişdi. Ürəklə olan 
ürək istəyən kimi olur. Şükranın böyük insan ürəyi Ulduzu da böyük ürək sahibi 
etmişdi və getdikcə bu ürəklərin hər birisi böyüyür, getdikcə bunların bir-birinə 
olan məhəbbəti güclənir, aşıb-daşır, bunlar bir-birinə qulluq göstərib xidmət 
etməkdən yorulmurdular, bir-birinə olan xidmətlərindən son dərəcədə zövq 
alırdılar, nəşələnirdilər, bir-birinin gözündən öpürdülər. Şükran Ulduza xidmət 
etməyi başqa bir kəsə tapşırmır, Ulduzu yedirib-içirməyi heç kəsə arxayın 
olmurdu. İlin isti aylarında Ulduzu yumaq, at ipəklə-qumaşla qurulamaq ilin 
soyuq aylarında Ulduzu üfürə-üfürə tumarlamaq Şükranın öhdəsində idi. 
- Oğlum, bəlkə mən də sənə kömək edim? 
- Nə barədə, ata? 
- Sənin Ulduzunu yayda yumaq, qışda tumarlamaq, bir də yedirib-içirmək 
barədə! 
- Sənin öz işin azdımı, ata? 
- İndi mənə kömək edən çoxdur, Şükran, - deyə Göyalı öyünurdü, 
- nəslimiz böyükdür, mənim ulu Tanrım verən oğlum! Sənin uğurlu ayağına 
görə mənim novələrim - sənin bacı uşaqların törəyiblər, boy 
  
 
  
________________Milli Kitabxana________________ 
173 
 
 
atıb yekə oğlan olublar. Hələ yeznələrinin nəcabətinə gəlincə, heç kəs 
Ağqoyunlu elində bizimlə bəhsəbəhsə girişə bilməz! 
- Yenə də Bəyalı oğlu Göyalının işi çoxdur! 
- Bəyalı oğlu Göyalının ürəyi, dirəyi, nəfəsi, canı-ciyəri bir adam üstündə 
cəm olunubdur. 
- Bəs başqaları necə, babası? 
- Başqaları da mənim can-ciyərimdir! 
-Ancaq... 
- Ancaq Şükranı necə sevdiyimi özüm də anlaya bilmirəm, - deyə ata 
acizləşirdi. - Bilmirəm niyə mən Şükranla belə bir tilsimlə bağlanmışam? 
Şükrandan bir balaca nigaran olanda, Şükran gözümdən iraq düşəndə nəfəsim 
çatışmır. 
- Ağqoyunlularda məsəl var deyərlər: "Qorxan gözə çöp batar", ata! 
- Xüsusən anan Qaratel çox yamanca qorxur, oğul! 
- Nədən qorxur bizim Göyəm qızı? 
- Səndən yana çox yamanca qorxur, Şükran!.. Hətta deyir ki, qoy bizim 
Şükran Ulduzun belindən düşsün, ürəyim arxayınlaşsın, özüm də sakitləşim! 
- Ulduzsuz yaşamaq mənə mümkün deyildir, ata! 
- Mən bunu bilirəm, Şükran. Ancaq ana ürəyinin hikməti də böyükdür... 
Bəlkə son doğradan da Ulduzdan əl çəkəsən? 
- Yəni piyadələnəm? 
- Piyadələnməyinə qıymıram, səni qanadlı qartalın belindən alıb 
yerə salmaq istəmirəm. 
- Bəs onda necə olsun, dədə? 
- Gərək sərvaxt olasan, oğlum, gərək ayıq olasan, Şükran! Elə ayıq-sayıq 
olasan ki, sənə heç bir zaval toxunmaya! 
- Ulduz olan yerdə mənə necə zaval toxuna bilər, dodə? Ulduz mənim 
varlığımdır. Mən qanada öyrənmişəm, ata! Ulduzsuz mən tozda-torpaqda 
sürünnəm, vallah! 
- Bəlkə sənin üçün bədnəzərə gəlməyən başqa bir at tapaq, Şükran? 
- Bəs Ulduz? 
- Ulduzu uzaqlaşdıraq! 
- Ulduz uzaqlaşmaz, dədə! Uzaqlaşsa, tablamaz, Ulduzun ürəyi partlar, 
Ulduz Şükransız yaşamaz! Ata, mən varamsa, Ulduz da vardır, mən yoxamsa, 
Ulduz da yoxdur! 
- Atın ömrü insan ömründən qat-qat qısa olur, Şükran! 
  
  
________________Milli Kitabxana________________ 
174 
 
 
- Mən Ulduzun qocalığına da hörmət edəcəyəm, ata! 
- Bəs sonra, Şükran? 
- Özüm də bilmirəm, dədə! Bilmirəm Ulduz qocalandan, işdən düşəndən 
sonra necə yaşayacağam? 
- İnsan da atla bu qədər bağlanarmı, Şükran! 
- Özüm də bu sirdən agah ola bilmirəm, ata! 
Belo söhbətdən sonra Şükran öz Ulduzuna yaxınlaşınca onun ağladığını 
görürdü. Demək, Ulduz ata ilə oğlun danışığını duymuşdur. Bu vaxt Şükran 
cibindən Ağqoyunlu qızlarının naxış-naxış işləyib hörmətimi, ya sevgimi əlaməti 
olaraq ona bağışladıqları dəsmallardan birisini çıxarıb Ulduzun gilə-gilə yaş 
gələn gözlərini silir, onun yanlara yatan qulaqlarını dartışdırır. Yox, yox, 
Ulduzun kefi durulur, ağlayan gözlər alov içində yanır, qulaqları dimdik dikəlib 
şux-şux oynayır. Ulduz dodaqlarını gətirib Şükranın qıvrım-qıvrım tük bürüyən 
o üz-bu üzündən öpür. Şükran da dönüb Ulduzun o göz-bu gözündən, o üz-bu 
üzündən öpür. Onlar tay-tuş uşaqlar kimi oynaşırlar, Gendən göz qoyan Göyalı 
görür ki, Ulduzla Şükran necə bir-birinə bağlanıblar. Öz tək oğlunu öz canından 
qat-qat artıq istəyən, əziz tutan Göyalı dönüb oğlunun Ulduzunu da bərk-bark 
istəyirdi. Göyalının nəzərində Ulduz atdan da artıq tək oğlu Şükran üçün ikinci 
bir qardaşa çevrilirdi. O özünü toxtadınca belə bir qənaətə gəlirdi ki, Şükran nə 
dərəcədə Ulduzu sevirsə, Ulduz da o dərəcədə Şükranı sevir, onlar bir-birinə 
ayrılmaz dərəcədə alışıblar, isinişiblər. Belə olanda Göyab da Ulduzu oxşayırdı, 
sevirdi. Oğlu Şükranı bu Ulduzsuz təsəvvürünə gətirə bilmirdi. Odur ki, həmin 
qaraltılan qovmaq üçün dönüb, yenə də Ziyarət dağına dəxil düşür, bu dağın daş 
altında yatan övliya-ənbiyalarına minnətdarlıq göstərir, kəhkəşanlı ulduzlar 
dünyasında səltənət salan ulu Tanrıya təkrar-təkrar şükür edirdi. Şükür edirdi ki, 
necə də o öz dərgah qapısını açıb olmazın səxavət göstərdi, necə də Şükranı 
gözəl-göyçək, qoçaq-çevik bir oğlan yaratdı. Necə də Şükrana bütün dünyada 
misli-bərabəri tapılmayan bir qanadlı Ulduz qismət etdi. 
 
vıı 
 
Ulduz doğrudan da Ulduz idi. O, göylərin ulduzlarından da artıq yerin - bu 
gözəl aləmin Ulduzu idi, onun qaçarağından ağ-ağ şölələr saçılırdı. Elə bil ki, 
Şükran atdan da artıq Ulduzu minib uçurdu. Axı ta 
 
  
________________Milli Kitabxana________________ 
175 
 
 
qədimlərdən bəriyə "su - aydınlıq, at - muraddır" deyiblər. Əgər yuxuda su 
görmüsənsə, aydınlıq olacaq, at görmüsənsə, muradına çatacaqsan. İndi Şükran 
həqiqətən murada çatmışdı. Ona belə ecazkar qanad, qanaddan da artıq vəfalı 
dost qismət olmuşdu. Özü də bu vəfalı dostluğun nəcib və gözəldən gözəl rəmzi 
olaraq ulduzlu oğlanlar əmələ gəlməyə, cavan Şükranın çoxlu-çoxlu şagirdləri 
yaranmağa başlamışdı. Baxanda bütün Göyən oymaqlarında yeniyetmə cavanlar 
Şükranı təqlid edir, Ağqoyunlu elində ulduzların sayı çoxalır, az qala bu 
ulduzların sayı yüzdən yuxarıya qalxırdı. Bu hal Ağqoyunlu elinə olmazın fərəh 
gətirir, olmazın dərəcədə bu elin qürurunu artırır, başqa-başqa ellər içində 
ağqoyunluların başını uca edirdi. Bu ulduz atlılar hər yerdə xeyir işə kömək edir, 
şəri-şeytanı dəmir nallarla tapdayıb keçirdilər. Bu yeniyetmələr yolda 
yorulanlara kömək əlini uzadır, Şükran sayağı at belinə qaldırıb mənzilə 
çatdırırdılar. Ancaq bütün ulduzların içində yenə də həmin-həmin Şükranın 
Ulduzu birinci idi, baş idi, necə ki, özü də Ağqoyunluda birinci idi, baş idi! 
Xoşbəxtliyin belə sud kimi ağ-çağ çağında birdən-birə qara milçək çıxmağa, 
süd içindən çıxan qara milçək kimi ürək bulandırmağa başladı. Ürək bulandıran 
ölü milçəyi qırağa atarlar, ya da ölü milçək düşən süd qabını bir kənara boşaldıb 
özünü də yaxşı-yaxşı qumla sürtə-sürtə yuyub, yaxalayıb, salavatlayıb bir qırağa 
qoyarlar; bir azdan da bu qara milçəyin ağ süd içinə necə düşüb-düşmədiyini də 
unudarlar. Ancaq burada peyda olan elə də adəti qara milçək deyildi, çox yekə, 
çox da qara bir mozalar idi. Bu mozalan başqa yana da yox, Ulduzun canına ariz 
olmağa başlamışdı... Ağqoyunlu elinin qoyun sürüləri Ziyarət dağının yan-
yörəsindən keçib, yuxarılara, alayaylaqlara yol aldığı zamanda, hələ elin dalı 
Göyəndən üzülmədiyi bir vaxtda, yaz yaya yaxınlaşdığı günlərdə, qızmarlaşdığı 
dəmlərdə bu mozalan da qızırdı, qızışırdı, ara-ara Ulduzun üstünə düşürdü. 
Mozalan Ulduzu dişləyirdi, oradan-buradan çalırdı, Ulduzun qanını sorub-
sümürürdü. Əvvəlcə Şükran bu qara mozalanı görə bilmədi, nə qədər göz qoyub, 
göz gəzdirdisə də, bu qara mozalanı tapa bilmədi. Şükran Ulduzun yaralarını 
yudu, onun canını qandan təmizlədi, qayıdıb yaralı Ulduzun gözlərindən öpdü, 
qıdıqlayıb tərpətdi. Ulduzun könlünü aldı, birtəhər köhlənin kefini açdı. 
- Sənə nə olub, igid Ulduz? 
  
  
________________Milli Kitabxana________________ 
176 
 
 
Ulduz öz asta-azacıq kişnərtisi ilə şikayətləndi: "Bir qara mozalan üstümə 
düşübdür". 
- Qara mozalan nədi ki, onu saya-hesaba alasan? "Qara mozalan hər nə olub-
olmasa da mano göz verib işıq vermir", - deyən Ulduzun qaşqabağı tökülürdu. 
Sanki Ulduzun gözün-də işıqlı dünya zülmətə çevrildi. Ulduz birdən qaraldı, 
qaralınca Şükran da qaraldı. Şükran istədi qara mozalan barədə öz ata-anasına 
desin, əhvalatı açıb bildirsin, ancaq onların narahatçılığını artırmaq, son günlərdə 
özünü bildirən həyəcanlarını coşdurmaq istəmədi. Bir də başqa eşidib-bilənlər nə 
deyərdilər? Deməzdilərmi bu boyda qartal qanadlı Şükran niyə bir qara 
məzalandan yana vahiməyə düşübdür? Doğrudan da Şükran özü söyləyən 
sayaqda, bir qara mozalan nədi ki, ondan da ürküb çəkinəsən? Mozalan nə əqrəb, 
nə də gürzədir ki, ondan qorunasan, ehtiyat eləyəsən? Mozalan mozalandı, 
qurtardı getdi! Ancaq mozalan qurtarıb getmirdi, Ulduzdan üzülüb əl çəkmirdi. 
Haradansa, necəsə Şükranın gözündən gizlicə Ulduzun qıç-paçasına girir, 
Ulduzu özündən çıxarıb hirsləndirir, ovqatını təlx edib qanını qaraldır, daha 
doğrusu, bir qara zəli kimi Ulduzun qanını sümürür, sümürə bilmədiyi qanını da 
axıdırdı. Şükran Ulduzun bədəninə göz gəzdirincə həmin qara mozalanın qara 
izini götürdü. Yenə də Şükran eyni səbir ilə Ulduzun yaralarını yuyub təmizləyir, 
yanlara əyilən qulaqlarını dartışdırıb köhləni şuxlaşdırırdı. - Bax belə! - Sonra da 
Şükran kefini açdığı Ulduzun belina qalxıb, çapır, çapırdı. Şükran Ulduzu güclü 
küləklərdən keçirirdi. Özü də bu qara mozalanı güclü küləyə verib haralardasa 
itirib başına daş saldığını gümanına gətirib, geriyə qayıdırdı. Ancaq yenə də qara 
mozalanın haradasa gizlənib, öz qara niyyətindən qalma- 
dığı görünürdü. 
-Niyə belə olmusan, oğlum? - deyə bir gün Şükranın atası Göyalı, anası 
Qaratel soruşanda Şükran gülümsədi: 
- Elə bir şey yoxdur, - dedi. Deyilən kimi Şükran öz qocalarını narahat edib, 
həm də yan-yörəni özünə güldürmək istəmədi. Axı olsa-olsa milçək könül 
bulandırır... Lap olsun milçəyin böyüyü, bu qara mozalan, nə olsun? Mozalan 
dana-dunanın üstünə düşüncə mozalağa salıb qaçırdır, quyruqlarını bellərinə 
qaldırıb təzən danalara oğul-uşağı da güldürər. Belə baxanda bu mozalan nədi ki, 
yeri-göyü tutan Ulduza nə edə bilsin?! Hələ bir halda ki, bir neçə gündən sonra 
yuxarılara, ala yaylaqlara qalxınca orada ara-ara yağan qar tozanaqlarına 
  
  
________________Milli Kitabxana________________ 
177 
 
 
düşüncə, mozalan da donub rədd olacaq, çıxıb cəhənnəminə, goruna gedəcəkdir! 
Şükranın öz fikrinə də hər necə qaraltı gəlsə də, o yenə də ana-atasına heç nə 
demir, yaylaq üçün onları tələsdirmirdi. 
Adətən əzəlcə ağqoyunlular öz sürülərini yaylağa qaldırar, dalınca da köç-
külfət at-dəvə ilə, sürülər toz qaldıra bilməyən yollarla düşərgədən düşərgəyə 
düşə-düşə odun-ocaq olan çeşməli yerlərdə gecələyə-gecələyə gedərdilər. 
Baxanda buna da elə çox qalmamışdı. Uzaqbaşı on gün qalmışdı, ya da heç 
qalmamışdı. Nə isə Ulduzun tutqunlaşdığını görən Şükran da tutqunlaşırdı. Bu 
tutqunlaşmaq Şükranın atası Göyalının, anası Qaratelin gözlərindən də 
yayınmırdı: 
- Doğrudan da, sənə nə olubdur, Şükran? - deyə ata da, ana da şübhəyə 
düşüb qaralırdı. - Bəlkə də gözü götürməyən, sənə paxıllıq edib söz atan, dəyib-
dolaşan vardır? 
- Mən ağqoyunlu elindən yerdən-göyəcən razıyam! 
- Əlbəttə, ağqoyunlu eli bizim Şükranımızı öz doğma balalarından da baş 
tutur! 
- Onda bəs niyə daha narahat olursunuz, mənim əziz ata-anam? 
- Gözümüzə bir cür dəyirsən, oğul! 
- Nə cür dəyirəm, mənim əzizlərim? 
- Son günlərdə gözümüzə çox tutqun görünürsən, Şükran! 
- Məndə heç nə yoxdur, əziz ata-ana! 
- Bəs bu tutqunluğun sirri nədir, Şükran? 
Daha Şükran sirri açmaq qərarına gəldi: 
- Sirri Ulduzdadır! 
- Bəlkə Ulduzda vəfasızlıq görünür? 
- Xeyr, Ulduz həmişə vəfalıdır! 
- Bəs nə olubdur? 
- Ulduza bir qara mozalan ariz olubdur! Qəfildən Ulduzu dişləyir, qanını 
sorub qanını qaraldır! 
- Onda Öldürmək mozalanı! 
- Mozalan gözə görünmür! 
- Necə, mozalan gözə görünmür? 
- Mozalan tilsimə dönübdür? 
- Bəlkə o iblisdir, mozalan cildinə giribdir? 
- Heç cür baş aça bilmirəm, əziz ata-ana! 
  
  
  
________________Milli Kitabxana________________ 
178 
 
 
- Deyəsən elə qara iblisdir ki, var. Onda yenə də bız ata-ana, sən də 
Ulduzu da götürüb pay-piyada Ziyarət dağına gedək. Orada dua edək, ulu 
Tanrıya yalvaraq-yaxaraq, iltimas edək ki, qara mozalan cildinə girən qara iblisi 
Ulduzdan uzaqlaşdırsın! 
- Mən inanmıram ki, iblis ola, elə mozalandır. Bir mozalana görə xofa 
düşüb Ziyarat dağına getməyinə, ulu Tanrını narahat etməyinə dəyərmi? 
- İnan, oğul. Məgər qara şər-şeytan olmur? Olur. Qara mozalan cildinə 
girən qara şeytana qarğımaq, məlunun xata-balasını özümüzdən uzaqlaşdırmaq 
üçün gərək Ziyarət dağına gedək! 
- Onda heç bir ağqoyunlu bu barədə heç nə bilməsin, əziz ata-ana! 
- Biləndə nə olar, Şükran? 
- Ağqoyunlular bizə gülməzlərmi? Deməklərmi bir görün Bəyalı uşağı 
necə də bir mozalanı dağ boyda şişirdirlər?! 
Bu sirr Şükranla Göyalıdan və Qarateldən o yana getmədi. Hətta yeddi 
bacıdan, bacıların uşaqlarından, ərlərindən də heç kəs heç nə eşitmədi, bilmədi. 
Ürəkləri səksəkədə olan ata-ana yenə də nəzir-niyazla gecə ikən Göylər 
obasından çıxıb alışdıqları, yaxşı tanıdıqları Ziyarət dağına yollandılar. Az gedib, 
çox gedib buraya çatdılar. Ziyarət dağının övliya-ənbiya məqbərələrini də, 
məqbərə olmayan qara daşlarını da ziyarət etdilər, yalvara-yalvara öpdülər, qara 
mozalana bəddua edib, şər-şeytana qarğıdılar, yenə də sürünə-sürünə, dırmana-
dırmana həmin yerə qalxdılar. Qara mozalanın - qara şeytanın şərindən xilas 
olmaq üçün ulu Tanrıya yalvardılar, qara mozalan cildinə girən qara şeytanın 
Ulduzun canından əl çəkməyini, uzaqlaşıb rədd olmağını dilədilər. Elə bu halda 
Ziyarət dağının üstündə göy guruldadı, ildırım şaqqıldadı, güclü gurşad düşdü. 
Onlar vahimə içində qalıb ulu Tanrıya izafı baş ağrısı verdiklərini güman edib 
çəkilib, daş kahada gizləndilər. Onlar belə güman etdilər, gümandan da artıq 
yəqin etdilər ki, Ziyarət dağının üstündə kəhkəşanlı ulduzların arasında səltənət 
quran ulu Tanrının işi-gücü başdan aşıbdır. Daha onu xırım-xırda iltimaslarla 
məşğul etmək olmaz! Özü də Şükran deyən kimi, bir qara mozalanı böyüdə-
böyüdə böyük bir şər-şeytana çevirmək olmaz. Ancaq onlar yenə də kaha içində 
ümidlərini itirmədilər. Dedilər ki, ulu Tanrı hər necə bizə acıqlanıb, qəzəblənsə 
də, Şükrana qıymaz, onun Ulduzuna da heç bir sədəmə toxundurmaz. Ulduza 
ariz olan qara mozalan da üzülüb öz cəhənnəminə - goruna gedər. 
  
  
________________Milli Kitabxana________________ 
179 
 
 
VIII 
 
Görünür bu dünyada xeyir iş, xoşbəxtlik olunca şər də qıraqda durmur, öz 
gücünü göstərir. 
Göyalı ilə Qaratel Ziyarət dağının göy gurultusunda necə vahiməyə düşüb, 
necə güclü gürşaddan gizlənə-gizlənə hər necə yaxşıyamı-yamanamı yozsalar da, 
görünür, bu mozalan da Ulduzun canına qəsdən ariz olmuşdu. Görünür qara 
mozalanın göz qamaşdıran Ulduza qəsd etməyi heç də qərəzsiz deyildi. 
Mozalanın qərəzi ancaq Ulduza deyildi, həm də ən ümdəsi Ulduzdan da artıq 
Şükrana idi. Elə bil ki, harada, hansı uzaq-yaxında gizlənən, üzə çıxa bilməyən 
qara şərpaxıllıq bu qara mozalanı öz şeytan bətnindən doğurub vücuda 
gətirmişdi. Ulduzun və Ulduzla canbir qəlb olan Şükranın üstünə göndərmişdi. 
Buna görə də mozalan öz qara işindən qalmırdı, öz bildiklərini Ulduza edirdi. 
Özü də dönüb Ulduzun öz bədənində, ya da başqa bir ağlagəlməyən yerində 
gizlənirdi. Elə ustalıqla gizlənirdi ki, nəinki bir tək Şükran, bir çox adam öz iki 
gözünü dörd etsə də, yenə də mozalanı girinə keçirə bilməzdi, qan sorub, qan 
axıtdığı yerdə onu tutub yox edə bilməzdi. Mozalan elə bicliklə hərəkət edirdi ki, 
elə bil ki, adəti mozalan deyildi, şər-şeytan idi, bunların cəmi-cümləsi idi! Özü 
də uçurub-dağıtmaqdan, yıxıb-yaxmaqdan nəşələnən bir düşmən idi. Girəvəçi 
mozalan hirslənən, qəzəblənən Ulduzun gözündə birdən də böyüyürdü. 
Mozalanın kinli gözləri şişirdi, dombalanırdı, qarnı da şişib-şişib zəhər tuluğuna 
çevrilirdi. Elə bil ki, bir neçə gürzənin zəhəri mozalanda toplanmışdı. Mozalan 
hər dəfə Ulduzun girəvəsini alıb onu sancınca, Ulduz çırpınırdı, gömgöy 
göynəyib yanıb-yaxılırdı ki, qanad alıb düzü-dünya boyu uçduğu Şükranı da öz 
qanadları üzərində uçurduğu, külli-aləmə səs saldığı zamanda yenə də mozalan 
onun ovqatını təlx edib, qanını zəhərləyirdi. Ancaq Şükran nə qədar göz qoyub 
baxsa da, mozalan Şükranın şahin gözlərinə görünmürdü. Hansı sehrləsə 
mozalan özünü sağ-salamat saxlayır, Ulduza bildiklərini edir, ondan heç bir 
fənalığını əsirgəmirdi. Qara mozalan öz qara cildinə girib birdən zəhərli ilana, 
birdən də qara bir əjdahaya çevrilirdi. İndi nə etmək olardı? Necə Ulduz bu 
mozalandan öz canını xilas edə bilər, öz əvvəlki nəşəsini qaytarıb, öz vəziyyətini 
düzəldə bilər, yenə də öz kişnərtisi ilə Göyən düzənlərini doldura bilərdi? Necə 
Ulduz yenə də ağqoyunluların gözündə parlaya bilər, Göyalı ilə Qaratelin, 
bunların oğul-uşağının - bütünlüklə Göylər obasının tütək çalan çobanlara 
  
  
________________Milli Kitabxana________________ 
180 
 
 
qədər hər kəsi güldürə bilərdi? Necə Ulduz öz parlaqlığı ilə görən-eşidən kəslərin 
ürəklərini aça bilərdi? Bir halda ki, bu qara mozalan, elə bil ki, qara bir məşum 
kölgə, dəhşətli bir kabus idi və öz dəhşətilə də Ulduzun başının üstünü almışdı, 
girəvəsini kəsmişdi, onu baş qaldırıb göz açmağa qoymurdu. Qara mozalan 
nəinki Ulduzun, Ulduzdan da artıq Şükranın ovqatını təlx edib qanını qaraldırdı, 
Özü də Şükrandan ötüb Göyalını vahiməyə salırdı ki, gumüş saçlı Qaratelin 
ürəyinə hey qara damcılar damızdırırdı. Elə belə fikirləşəndə qara mozalan göz 
qabağında idi. Ancaq əslində heç də göz qabağında deyildi. Aydın idi ki, Ulduzu 
çalan, Ulduzun damarlarından yapışıb onun qanını axıdan, canına öz zəhərini 
yeridən heç bir ilan-əqrəb deyildi, qaraca bir mozalan idi. Əgər bu qaraca 
mozalan adicə mozalansa, canına şər-şeytanın qaraca nəfəsi dolmayıbsa, niyə bəs 
çəkilib getmir, niyə rədd olub uzaqlaşmır? Demək, qara mozalanın işi, qəsdi bu 
növrağı pozmaq idi, bu xanımanı dağıtmaq idi, bu müqəddəs nəşəyə zəhər 
qatmaq idi. Göyalı nəslinin çörəyini zəhərlə yoğurmaq idi, bəxtəvər ailəni 
ağlatmaq idi, ağqoyunluları qara yasa batırmaq idi. Şükranı doğan gümüşsaçlı, 
xoşbəxt Qarateli bədbəxt etmək idi. Bəs ayrı cür isə onda niyə bir küləkdə 
qayaların birinə çırpılmasın, yaxud Ulduzun qaça-qaça qopardığı toz-tozanağın 
içində itib-batıb qalmasın?! Hey, hər yandan sağ-salamat çıxsın, diribaşlıq 
göstərib yaxa qurtarsın, alçaq qəsdini yerinə yetirməyincə, Ulduzun ürəyinə 
sağalmaz dağ çəkməyincə bir yanda qopub qalmasın?! Qara mozalan bu növrağı 
hey pozmaqdan, Göyalı ailəsinin sinəsinə dağ çəkib düyün qoymaqdan zövq 
alsın?! Baxanda bir qara dombagöz nə idi ki, Şükranın, ya Ulduzun ayaqları 
altına düşüb məhv olmasın? Amma nə edəsən ki, qar mozalan nə əl verir, nə də 
bunlardan hər birisinin ayaqları altına düşürdü. Getdikcə mozalan həyasızlaşır, 
sırtıqlaşır, öz zəhmlənən qara sir-sifətilə Göyalı külfətinin gününü göy əsgiyə 
düyürdü. O, Ulduzun şəhpərini qırıb Şükranın şöhrətini yox etmək istəyirdi. 
Şükranın köşək gözlərini söndürmək, Göyalının yurdculunu yoxa çıxarıb, onun 
ocağını keçirmək istəyirdi. Qara məqsədindən üzülməyən, qara qəsdinin yolunda 
yorulmaq bilməyən qara mozalan getdikcə daha da qatilləşirdi. Ulduzun qanını 
gündən-günə tez-tez sormaqdan, zəhərləməkdən başqa bicliyə, hiyləyə də 
keçirdi. 
Mozalan çalışırdı ki, qəzəbə dolan Şükran öz Ulduzunu bir sütuna möhkəm-
möhkəm bağlasın, öz əlinə qamçı da yox, bir zoğal dəyənək götürsün, o ki var 
Ulduzu döysün, əzib-əzişdirsin, qol-qanadını qırıb 
  
  
________________Milli Kitabxana________________ 
181 
 
 
xurd-xəşil etsin; axır ki, bu qol-qanadlı Ulduzu bir qulağı sallaq əfələ çevirsin. 
Kinlənən Ulduz da bir gün girəvəsinə salsın, bir yolla Şükranı həlak etsin! 
Mozalan hər necə araya girib Ulduzun qanını qaraltdığı kimi Şükranın da 
qanını qaraltsa da, yenə də Şükran Ulduzdan dönmür, qardaş qardaşından 
dönməyən, onun ağır xəstəsini becərən kimi, Şükran da kefi pozulan, hirslənən, 
əsəbiləşən, nəticədə xəstələnən Ulduzu becərirdi. Belə vaxtlarda mozalan xəbis-
xəbis susur, gizlənirdi. Şükran isə onu öz dili ilə dindirə-dindirə kefini açırdı: 
Ulduzla oynayırdı, bir qədərdən ona ağrı-acısını unutdururdu. Elə bu zamanda 
Şükran mozalanı rədd olub gedən zənn edib, fışqırıq çala-çala qızıllı-gümüşlü 
yəhərlə Ulduzu yəhərləyib yüyənləyirdi, onun belinə qalxırdı. Ulduz da qanad 
açıb, uçub-uçurdu. Ulduzun belə uçduğunu, Şükranın isə öz Ulduzunun üstündə 
qol-qanad açdığını görən Göyalı da, Qaratel də özlərinə qayıdıb sevinirdilər. Ata 
ilə ananın sevinci yerə-göyə sığınırdı. 
- Görürsənmi oğlunu, Qaratel? 
- Görərəm, Göyalı! 
- İndi necə bəs, Qaratel? Deyəsən mozalan atdan əl çəkibdir. 
- Görmürsən at necə dincdir. 
- Deyirəm, Göyalı, mozalan yoxkən tez tərpənək, tezcə keçək yuxarılara, 
buzlu yaylaqlara, Göyənin kürə kimi qızaran qızmarından qurtaraq! 
- Tərpənək, Qaratel, tərpənək! 
- İlahi, sən lap məni öldür, - deyə Qaratel duaya döndü: - Amma bir tək 
bizim Şükranımızın müsibətini bizə göstərmə! Bu mozalanı ya öldür, ya 
Ulduzdan uzaq elə! 
- Qız, uğursuz qız, barı, gizlə bu uğursuz sözlərini! Etiqadını möhkəm 
elə! 
- Məni qınama, Göyalı! 
- Gizlə bu uğursuzluğu, Qaratel! Axı, burada nə var ki! Sən hansı aqla 
gözümün işığı Şükran barəsində nigarançılıq çəkirsən? 
Qaratel gözlərində qaynaşan göz yaşlarını silməyə başladı. Bilmirəm, Göyalı, 
niyə ürəyim belə səksəkədədir. Deyirəm, ulu Tanrı öz verdiyi oğlu amanında 
saxlar. Bəs niyə o, ürəyimizə qara damcılar dammağa qoyur? Niyə bəs biz 
burulğanlardan boğuluruq?! 
- Sən özün özünü burulğanlarda boğursan, Qaratel! 
- Bəs onda sən niyə boğulursan, Göyalı? 
  
  
________________Milli Kitabxana________________ 
182 
 
 
- Ulu Tanrı özü bilir ki, sən özün məni burulğanlara salıb boğursan, 
Qaratel! 
- Mən hər necə bir burulğanda boğulsam da, sən boğulma, Göyalı! Mən 
boğulum ki, Şükranın yaman gününü, müsibətini görməyim, Göyalı! 
- Sən ulu Tanrımızın qabağında öz inamını itirmə, Qaratel! 
- Düzü, mən ürəyimə daman qara damcılardan yana öz inam-etiqadımı 
itirirəm!.. 
- Qız, bunca asi düşmə, qız! 
- Axı, niyə mən bunca iztirab çəkim, Göyalı? 
- Məgər, Göyəm qızı, bizim Şükranın varlığı sənin üçün başdan-başa 
iztirabdır? 
- Şükran mənim şükürümdür, Göyalı! 
- Onda bəs elə lap indicə diz çök, ulu Tanrıya şükür et! 
- Hey ona şükür edirəm, amma arxayınlaşa bilmirəm. Ürəyimə daman 
qara damcılar məni qorxudur, Göyalı! Qaralan ürəyim bu qara damcılardan yana 
hey tir-tir titrəyir. Şükran üçün qorxuya, vahiməyə düşürəm! 
- Yenə də ulu Tanrı qarşısında etiqadsızlıq, inamsızlıq, Qaratel? 
Axı qız, Ziyarət dağının ulu Tanrısının pənahından olana nə zaval? 
- Sən də hey bu sözləri vürd eləmə, Göyalı! 
- Bəs necə, özün də elə dillə deyirsən? 
- Düzü, sən, Qaratel, mənim arxayın ürəyimi qara şübhələrlə 
doldurmusan, - deyə Göyalı bilmirdi nə etsin, ürəyini dolduran qara damcılardan 
necə qurtarsın. - Sənin uğursuz sözlərin, bilirsənmi necə də mənim inam 
aləmimə zəlzələ salıbdır, Göyəm qızı! 
- Sən bil ki, Göyalı, uğursuzluq dildən ürəyə axmayıbdır, ürəkdən dilə 
gəlibdir! 
- İlahi, ilahi, Göyon düzəninin bir qara mozalanı nədir ki, biz belə 
vahiməyə düşmüşük? Belə uğursuz iztirab burulğanları içində boğuluraq? 
- Mənim qaralan ürəyim deyir ki, biz boğulacağıq, Göyalı! Ala yaylağa 
köçmək də məni rahat eləməz. Gəl lap tezcə, lap indicə sən Şükranı Ulduzdan 
arala! 
- Mən gündən-günə qanad açan Şükranın qanadını necə qırım, Göyəm 
qızı? 
- Kişi, sən bu sözləri əzbərləmə, mən deyənə əməl et! 
  
  
________________Milli Kitabxana________________ 
183 
 
 
- Bəlkə özün oğluna deyəsən, özün öz təklifinə əməl edəsən?! 
- Əməl edərəm, Göyalı! Sinəmi açıb Şükrana yalvararam, deyərəm: oğul, 
Ulduzdan uzaq düş! Deyərəm ki, sən Ulduzun belinə qalxan gündən mənim 
ürəyim qorxudadır! 
- Bəs sənin yerə-göyə sığmayan sevinclərin necə, Göyəm qızı? 
- Sevinclərim həmişə üzdən olubdur, Göyalı! 
- Bəs niyə elə gülmüsən, elə şaqqıldayıb, şadlanmısan? 
- Ürəyimi unutduğum vaxtlarda gülmüşəm, şaqqıldayıb şadlanmışam, 
Göyalı! 
- Demek, sən ürəyinin ayıq vaxtında gülməmisən, ürəksiz şadlanmısan? 
- Əzəldən ürəyim titrətmə içində olubdur, titrəyə-titrəyə də qan axıdıbdır! 
- Görünür Şükranı ulu Tanrıdan diləyəndə də, ondan alanda da! 
- Şükran bizə səadət gətirdiyindən artıq fəlakət gətirməsin barı! 
- Ulu Tanrı, sən özün bizi Şükranın müsibətindən, fəlakətdən xilas et! 
- Hər necə olsa da, Göyalı, mən Ulduzu Şükrandan, Şükranı da Ulduzdan 
aralayacağam! - deyə Qaratel qərarını verdi. 
 Göyalı gömgöy göyərdi. 
- Demək, sən qorxduğun qəzadan qaçacaqsan, arvad! 
- Bəli, qaçacağam, kişi! 
- Ulu Tanrımızın pənahına şübhə edəcəksən? 
- Bəli, mən şübhədəyəm, Göyalı, şübhədan də xilas ola bilmirəm, Göyalı! 
- Sən gavurlaşırsan, Qaratel! 
- Doğrudan da, Göyalı, mən etiqadımı itirib gavurlaşıram. Ancaq sən 
müsəlmanlaş, Məkkə ziyarətinə get, Məkkə daşını bəsdi deyincə öp! 
- Mən, Qaratel, Şükran üçün Məkkə ziyarətinə getmək barədə ulu Tanrıya 
and içirəm. Təki Şükrana heç bir zaval toxunmasın. Mən 
Məkkə ziyarətgahında da dəvə kimi ayaqyalın olub, Məkkəyi-mükərrəmənin 
dövrəsinə dolanacağam, oradan bizim dünyamızın böyük qibləgahından üz tutub 
ulu Tanrımıza yalvaracam, deyəcəyəm ki, ey bizi yoxdan yaradan ulu Tanrı, sən 
həm Ziyarət dağının üstündəsən, həm də Məkkə məbədinin. Sən hər yerdə hər 
zaman varsan. Sən bizə bəxş etdiyin Şükranı öz pənahında saxla! Sən qara-qara 
damcılara bizim ürəyimizdən çıxart. Qoy biz Şükrana toy edək. Ona gözəl-
göyçək 
  
  
________________Milli Kitabxana________________ 
184 
 
 
bir Sevgili qız alaq, onun toyunda ellikcə oynayaq. Sən Şükranı xoşbəxt elə, sən 
bizdən sonra Şükranı bizim yurdumuzda yurdcu elə. Qoy həmişə bizim 
Göyəndən - Göylər oymağından Ziyarət dağına doğru bizim ocağımızın tüstüsü 
uzansın!.. - Bəyalı oğlu Göyalı öz gələcək Makkə ziyarətindən, orada necə ulu 
Tanrıya yalvarıb-yapışmağından xeyli danışdı. Ancaq ağ saçlı Qaratel heç bir 
vəchlə ovunmadı, ovuna da bilmədi. O öz ağ saçlı başını tuta-tuta ürəyində 
başlayan tərəddüd içində ağlayıb, ağlayıb: 
- İlahi, sən bizə qəzadan qaçmağa aman ver! - dedi. 
 
IX 
 
Göyalı ilə Qaratel yenə də qaraltı içində qaldılar, basaratları bağlanan kimi 
tərpənmədilər, danışa-danışa durdular. Onlar ulu Tanrıya inanmaq-inanmamaq 
təzadı içində dolaşırdılar. Nə əl-ayaq eləyib tezcə yaylağa qalxa bildilər, nə də 
aranda əyləşib arxayınlaşa bildilər. Ziyarət dağı onlardan ötrü dar ağacına döndü. 
Onlar bu dar ağacından asıla-asıla durdular. Ziyarət dağında ulu Tanrıdan diləyib 
aldıqları Şükranı onun amanında, pənahında saysalar da, yenə də şübhədən xilas 
ola bilmədilər, qara mozalanın gətirdiyi qaraltılardan qurtara bilmədilər. 
Nə isə, kələfin ucunu itirib vurnuxdular, vurnuxdular, bütün söz-söhbətlərinə 
baxmayaraq, üzə açılışıb Şükrana ciddi bir söz deyə bilmədilər. Onlar Şükranın 
ürəyinə qara qorxu salmaqdan qorxdular, gözlədilər, gözlədilər görək nə olur, bu 
qaraltı aldadıcıdır, ya necə? Gözlədilər görək ürəklərimizə daman qaraltıların əsli 
vardır, ya necə? "Axı biz Ziyarət dağma ziyarətə getmişik, biz orada övliya-
ənbiya məqbərələrini, qabağımıza çıxan qara daşları öpmüşük, kəlləyə qalxıb ulu 
Tanrıya dəxil düşüb Şükranı almışıq. Yeddi qızın gözlərini güldürmüşük. 
Ağqoyunlu elinə bir səvari - Ulduz belində qanad açan ecazkar bir oğlan 
vermişik. Bəlkə bu mozalan lap adəti mozalandır, aranlarda olan qamışlıqla da 
qaynaşan, dana-dunanı dingildədən çox qaraca, heyvərəcə mozalanın birisidir? 
Biz Şükranı artıq istədiyimizdən, onun üstündə tir-tir əsdiyimizdən belə olur? 
Bəlkə bu gizli xof vahiməni açıb qızlarımıza, yeznələrimizə deyək?.. Bəlkə onlar 
öz oğul-uşaqları ilə birlikdə bizim ürəyimizə qaraltı salan qara mozalanı bu 
həndavərdən qovsunlar? Ulduza da, Şükrana da rahatçılıq versinlər? Biz də 
ürəkdə qaralmayaq, arxayınlaşaq, arxayın-arxayın yığışı- 
  
  
________________Milli Kitabxana________________ 
185 
 
 
lıb yuxarılara, ala yaylaqlara qalxaq?! Orada ala göllərin üstündə -dədə-baba 
yurdumuzda alaçıq-çadır quraq? Burada düzəni-dağı gözdən keçirə-keçirə yenə 
də Şükranın Ulduzun belində necə uçmağına, necə dağlardan aşmağına tamaşa 
edək? Şükranı aran elində, Göyəndə deyil, qar yağınca uzaqlarda, yaylaqda 
saxlayaq? Özümüz də Ulduza çiçəkli dağ yoncası yedirək? Ulduzu ağ göllərdə 
çimizdirək? Ulduzu par-par parıldadaq? Heç zaman çimizdirək? Ulduzu par-par 
parıldadaq? Heç zaman qoymayaq Ulduzun üstünə nəinki bir qara mozalan, heç 
bir qara milçək də qonsun!" 
Dedilər, yox, bu qaraltı gərək qovulsun, bizim fikrimizdə qaraltı gəzməsin, 
dolanmasın, ürəyimizə heç bir qara damcı dammasm, biz tərəddüdə düşməyək, 
tövbə edək, sarsıyan inam-etiqadımızı qaytaraq. yaylaqdan qayıdan baş yenə də 
Ziyarət dağına yollanaq, yenə də qurban kəsək, nəzir verək, yenə də ikilikdə 
həmin qülləyə qalxaq, ulu Tanrımız qarşısında diz çökək, tərəddüd 
göstərdiyimizə, xüsusən Qaratelin şəkk-şübhəsinə, inam-etiqadını bunca 
süstəşdiyinə, Məkkə ziyarətinin kara gəlməyəcəyi inamsızlığına görə hey tövbə 
edək. Guya bu qara əjdaha öz güclü nəfəsilə neçə adamı desən öz kamına çəkib 
dirigözlü uda bilər! 
Hər birisi ayrı-ayrı düşünən, aslən birlikda düşünüb ümumən eyni məfhum 
üstündə vahimə keçirən Göyalı ilə Göyəm qızı Qaratel bir az əvvəlki 
iztirablarından sonra titrəyə-titrəyə, qorxa-qorxa Allah dərgahında durmağa 
başladılar. Onlar indilik buradan uzaqlaşmaq, düşündükləri kimi yaylağa 
varmaq, sonra Aran elinə enincə Göyalının Məkkə səfərinə hazırlaşmaqla, 
hələlik Ziyarət dağma yollanmaq, düşündükləri kimi özlərini ulu Tanrının 
ixtiyarına vermək, bu qaraltılardan biryolluq qurtarmaq istədilər. 
Onlar Göyalının Məkkə ziyarətinə qədər etiqadsızlıq, inamsızlıq 
göstərdiklərinə görə ulu Tanrı qarşısında öz günahlarını yuyub təmizlənmək, 
paklanmaq istədilər. 
Onlar dinməz-söyləməz durdular, bir-birinə sığındılar, ürəklərinə daman qara 
damcıların həmin-həmin daradıqlarını duysalar da, dinmədilər, özlərini 
özlərindən gizlədilər!.. 
Lakin qara mozalan öz qara işindən qalmadı. O daha amansızca-amansızca 
gözlərini şişirdə-şişirdə Ulduzu dişlədi, zəhərlədi, qanını qaraltdı, ona əzrail 
kəsildi. Ulduzun gözünün işığını aldı, onu Şükranınbağladığı yaşıl yoncalıqda, 
çopur qara daşın qabağında öz ip-imlığının dolaşığına saldı. Ulduzu tər basdı. 
Qara qayanın daldasından göz 
  
  
________________Milli Kitabxana________________ 
186 
 
 
qoyan Şükran kəmfürsət mozalanı yaxşıca-yaxşıca görmək, onun girəvəsini əlinə 
keçirib qəfildən tutmaq, vurub əzmək, təpikləri altına alıb tapdamaq, yox etmək, 
Ulduzu da dolaşıqdan qurtarıb qırağa qaçırmaq, tərini soyutmaq, onu 
tumarlamaq, belinə qızıllı-gümüşlü yəhərini qoyub, qızıllı-gümüşlü yüyəni ilə 
cilovlamaq, kefini açmaq, atılıb belinə minmək, ürəkləri qaralan ata-ananı da 
qaraltıdan qurtarmaq, onları sevindirmək, güldürmək, ürəklərini açmaq istədi. 
Şükran istədi ki, ürəkləri qaralan Göyalı ilə Qaratel görsünlər ki, daha mozalan 
yoxdur, Şükran yenə də ağçuxalı cavanların el-gün içindədir, bir tək ağçuxalı 
Şükran deyil, yüz ağçuxalı Şükran vardır, o da başçıdır. 
İndi Şükran bu qara qayanın daldasında gizlənməklə, böyürdən başını çıxarıb 
baxmaqla Ulduzu dəliləşdirən, Ulduzluqdan çıxaran, qəzəbləndirən, cinləndirən 
qara mozalanı qəflətən tutub rədd edərdisə, necə də xata-balanı sovuşdurar, necə 
də Ulduzun o göz-bu gözündən öpər, necə onu da, özünü də fəlakətdən, 
müsibətdən xilas edərdi! 
Lakin mozalan da mozalan görkəmində qalmırdı. O, Ulduzun gözündə ilan, 
əjdaha görkəmi alırdı. Şükranasa görünmürdü, gizlənirdi, uçub itirdi. Əgər o, 
Şükranın nəzərində də eləcə dəyişib şişib-şişib böyüsəydi, o öz göy zağlı 
xəncərini gümüş qınından çıxarar, həmin ilan-əjdahanı doğrayıb parçalayardı. 
Ancaq bu qaraltı öz fitnəkarlığı ilə Şükrana görünmürdü. 
Ancaq oğlan qəti fikirdə idi. Mozalan hər necə şəklə düşsə də, hansı sirrə 
görə gözlərinə necə bir qaraltı çöksə də, bu dəfə əl çəkdi yox idi. Şükranın canı 
boğazına yığılmışdı. Daha təhəmmül etmək, səbir göstərmək mümkün deyildi. 
Baxanda burada iki tərəf var idi. Gürələşən, şeytanlaşan, mozalanlaşan 
qapqara tərəf. O tərəf ki, Göyalı ilə Qaratelin ürəyinə dəhşətli qaraltılar gətirirdi. 
O tərəf ki, işıqlı gözlərə zülmət çökdürürdü. O tərəf ki, çürüdür tökür, çürüdüb 
tökdüyünə görə də öz qara qanadları ilə, qara sir-sifəti ilə qaradan qəhqəhə 
çəkirdi: "Mən uçurdum, mən dağıtdım, mən məhv etdim" deyirdi. Öz qara-qura 
şeytanlarımı başına toplayıb qara-qara çalğı çaldırıb, qara-qara oyun çıxarır, 
qara-qara qıvxırıq qoparırdı. Öz qara qıvxırığı ilə insan nəşəsini də qaraldırdı. 
Ağçuxalı Şükran bu uğursuz, dəhşətli qaralığa qarşı çıxmağı, bu qaraltını tutub 
boğmaq qəsdini qarşısına qoydu. Özü də ancaq indicə, bax, buradaca! Onlar 
indicə, bax, buradaca qarşı-qarşıya durmalıydılar. Ancaq qarşı-qarşıya! İki tərəf 
qarşı-qarşıya: xeyir-şər! 
  
 
 
  
________________Milli Kitabxana________________ 
187 
 
 
X 
 
Ancaq bu qaralıq elə bir qara hiyləgər cilddə gizlənmişdi ki, Şükran görə 
bilmirdi. Onun gözlərinə qaranlıq çökdüyündən, heç nəyi eönnəyi, seçməyi 
bacarmırdı. Hər necə olsa da, daha Şükran üçün döndü yox idi. Hər necə qaralıq 
çəksə də, o görürdü ki, Ulduz çox yamanca dolaşıqdadır. O yıxılmaq, boğulmaq, 
Ölmək təhlükəsindədir. O, gözə görünməyən qara qüvvənin əlində əsirdi. Yox, 
buradan dönmək, qara daşın daldasından çəkilmək olmazdı!.. 
Şükran sağ əli ilə gözlərini bərk-bərk sildi, sanki qara pərdələr az-azacıq da 
olsa çəkildi, Şükranın gözləri ayazıdı, nə isə atası Göyalı, anası Qaratel, yeddi 
bacı, yeddi bacının balalan göz qabağına gəldi. Sanki onlar hamısı birdən 
səsləndi, birdin qışqırışdı: "Özünü bəladan qoru! - dedilər. - Şükran, özünü 
şeytan işinə qurban vermə, Şükran, bizi ağlar qoyma" 
Ancaq Şükran çəkilmədi, çəkilə bilmədi, qaçmadı, qaça bilmədi. Bəlkə də 
qəza Şükranın qədəmlərini qurutduğuna görə qaça bilmədi?! 
Gözəl-göyçək Şükranın köşək gözlərinə həmincə mozalan çalındı, canlı 
cəzana gələn Ulduz da qara mozalanı gördü. O da Şükran kimi istədi onu öz 
girəvəsinə salib dəmir nallı təpiyi ilə qara qayaya yamasın. Qara mozalan bir 
qara hiyləgərliklə həm Ulduza, hərn Şükrana göründü. Ulduz öz təpiyi ilə qara 
mozalanı qara qayaya yamamaq istəyincə, Şükran da qara qayadan qara 
mozalanı tutmaq üçün qabağa çıxınca, mozalan çovudu, Şükranı görməyən, onun 
qara qayanın dalında pusquda durduğunu bilməyən Ulduzun dəmir nallı təpiyi 
Şükranın alnınan tutdu. Şükran sarsıya-sarsıya qırağa qaçıb al-qan içində 
səndələdi, son dəfə gözlərini geniş açıb Ulduza baxdı və göy yoncalıqda sərili 
qaldı. Çovuyub qaçan mozalan dərhal gəldi, Şükranın alnından axan qırmızı 
qanından zorbalaşınca sordu. Qara mozalan qara qəsdinin təntənəsini edib, 
Ziyarət dağına doğru qanad açdı. Ulduz dolaşıqda dayanmadı, durmadı, var gücü 
ilə onu dolaşığa salan ip-imlığı qırdı, bir günahkar kimi gəldi, ağlaya-ağlaya öz 
başını Şükranın ayaqlarına salladı. 
 
XI 
 
Şükranın ölüm xəbəri ildırım itiliyilə hər yana, Göyən oymaqlarının  yerinə 
yayıldı. Eşidsn, bilən dizinə döydü. Hamı yanıb-yaxıldı. Yaylağa qalxmayıb 
Göylər oymağında qalanlar çox tezcə Göyalı ilə 
  
  
________________Milli Kitabxana________________ 
188 
 
 
Qaratelin görünməzin müsibətinə şərik oldular. Onlar Göyalı külfətinə 
qarışdılar, uşaqlı-böyüklü qara daşın dibinə tərəf axışdılar. Yelqanadlı ağçuxalı, 
gümüş xəncərli, qırmızı məsli Şükranı yerdə sərili gördülər. Şükranın papağı 
kənara düşmüş, ancaq onun şəvə saçları səliqəsini pozmamışdı. Şükranın anası 
Qaratel oğlunun bir kənara düşən təpəsi güləbətinli ağ papağım götürüb bağrına 
basdı, sonra da papağı oğlunun sinəsinə atıb öz qırışıq üzündə sağ-islahat 
qoymadı. Ağqoyunluların adətincə ərgən igid öləndə anası üzünü öz 
dırnaqlarıyla didişdirməli idi. Ancaq Qaratel üzünü didişdirməklə qalmadı. O, 
sifətini sivirib sinəsinə tökdü. Haraya yetirən bacının heç biri bədbəxt anadan 
geriyə qalmadı. Bir an içində onlar öz gözəlliklərini tək qardaşlarına qurban 
verdilər. Göyalının oğlan, qız nəvələri, ucaboylu-ucaboylu yeznələri də bir-birinə 
qarışdı. Göyalı özü bir an içində büküldü, kişinin beli doqqalandı. Kəmfürsət 
qocalıq öz qılıncını çəkib kişinin boynuna qoydu. Şükranın ölümü xoşbəxt ailəni 
birdən-birə bədbəxtliyə düçar edib, yetimləşdirdi. Başqaları da yetimləşən 
külfətə qoşuldu. Elə bil ki, hamının bir tək oğlu, ya qardaşı qəflətən 
öldürülmüşdü. Bu hadisə bir tək Göyalı ailəsi üçün deyil, bütünlüklə Göyən 
obaları, Ağqoyunlu eli üçün bir müsibət kimi səslənməyə başladı. 
Ağqoyunluların aranı, dağı az müddət ərzində bir-birinə dəydi. Ayağı yer tutan 
yola düşdü. At-dəvə belinə qalxan daşlanıb Göylər kəndə gəlməyə başladı. 
Qara daşın dibindən götürülən, Göyalının eyvanın da qoyulan Şükranın 
cənazəsi dövrələndi, dam-daş əhatə olundu. Adamlar çoxaldıqca dalğa-dalğa 
genişləndi, baş-başa verən, çeşmə üstündə ucalan qollu-qanadlı çinarların altı 
adamlarla doldu. Başbilən Ağqoyunlu ağsaqqalları uşaq kimi ağlaşdılar. Öz 
ömürlərində çox toy və yas görən kişilər belə tablamayıb, hönkürüb 
hönkürüşdülər. Hər tərəfdən dəstələnib gələn qara geyimli ağıçı arvadların ağıları 
sümükləri sızıldatdı. Ağıçılar hələ də üzünə qara yaylıq çəkilməyən Şükranı bir 
qəhrəman igid kimi oxşadılar. Onlar nəinki indiyə qədər el içində yaranan ağıları 
yaraşdırdılar, özləri də Şükranı oxşayan ağılardan qoşdular, ağladılar. Axı, heç 
kəs Şükranın öz Ulduzunun belindən belə yarımçıq yerə salınmasına qıymırdı. 
Yaxın da, uzaq da Şükrana ürəkdən göynəyirdi, ürəkdən sızlayıb, ürəkdan 
ağlayırdı. 
Qara don geyən dözülməz böyük səhvə - xətaya yol verən UlduZ günahkar, 
qatil sayıırdı. Arada bu at barəsində cürbəcür danışıq gedirdi: görünür, Şükran 
ata acıqlanıb, onu acıtmışdır, - deyirdilər. - Bəlkə də 
  
  
________________Milli Kitabxana________________ 
189 
 
 
Sükran atı döyüb, onda kin-küdurət doğurmuşdur. Yaxud, Şükran etibar etdiyi 
atın dövəsinə dolanan zaman ehtiyatsızlıq edibdir? - Hönkürtülər sakitləşincə 
ağıçılar nəfəslərini dərincə Şükranın ölümü haqqında belə və buna bənzər çox 
söz-söhbət gedirdi. Ancaq heç kəs mozalanın hiyləgərliyindən, qaradan qara 
şeytan, şər əməlindən danışmırdı... 
Bir az qışqırandan, hönkürüb hıçqırandan sonra səsi kallaşan, boğazı tutulan 
Göyalı da, özünün ağ gümüş saçlarını al-qana boyayan Qaratel də Göyalıdan 
beşbetər hala düşmüşdü, daha başqa bir söz deyə bilmirdi. Ümumən qəzanın 
qədərindən qaça bilməyən, Şükranı bədbəxtlikdən sovuşdura bilməyən Göyalı ilə 
Qaratel küskünləşmişdilər. Onlar birinci növbədə çox güvəndikləri ulu Tanrıdan 
üz döndərmişdilər. Onlar Ziyarət dağından da, bu dağın övliya-ənbiyalarından da 
əl üzmüşdülər. Elə bil ki, hər nə varsa, yox imiş. Elə bil ki, bunlar ər-arvad pay-
piyada, sidq ürəklə Ziyarət dağına yollanmamışdılar, qara daşları öpməmişdilər, 
Ziyarət dağının kəlləsinə dırmanıb ulu Tanrıdan yeddi bacıya bir qardaş da 
diləməmişdilər, Şükranın təvəllüdündə təntənə etməmişdilər, Şükranın Ulduzun 
belində qanad açmağını seyr edib sevinməmişdilər, öyünməmişdilər. Guya 
bunların heç birisi yox imiş. Bu arada olsa-olsa yuxu, röya var imiş. Şükran özü 
də röya imiş?! Əgər röya deyilmişsə, bəs hanı Şükran? Hanı Şükranın Ulduzu? 
Ham onun ağqoyunlular elində əmələ gələn Ulduz atlı ağçuxalı yaşıdları? 
Gümüş xəncərli igidləri? Hanı Göyalının xəyalən oğlunun toy dəbdəbəsi üçün 
arzuladığı Ağqoyunlu gözəli Sevgili? Bəlkə bunlar da yox imişlər? Yox, Şükran 
da, onun ağçuxalı yaşıdları da, ağ ulduzlu atlıları da, Ağqoyunlu göylərli gözəli 
Sevgili də xəyaldan artıq hərəkətdədilər. "İgid ölər - adı qalar, öküz ölər - gönü". 
...Budur, Ağqoyunlu gözəlləri içindən Göylərin özündən - çinarlar tarəfindən 
bir qız da qara geyimində gəldi. Həmin qara geyimli qızın adı Sevgilidir. Göyalı 
dürüst bilməyən, ancaq arzusunda oğlu üçün istəyən Sevgilidir. Budur, həmin 
Sevgili heç bir kəslə hesablaşmadan borana düşən sevgisini hamıya bildirmək 
üçün Şükranın üstünə əlmişdir. Özü də Şükranın başı üzərində durmuşdu. Kimin 
nə həddi var ki, bu qızı qırağa çəksin? Sevgilinin ata-anasının nə ixtiyarı vardı bu 
halında qıza acıqlansın, biz bilməmişik desin?! Biz bilməyə-bilməyə sevgili qız 
nə üçün matəm günü üzə çıxsan? - deyə şikayətlənsinlər. 
  
  
________________Milli Kitabxana________________ 
190 
 
 
Deməyəsən Şükran Ağqoyunlunun Göylər gözəli Sevgili adlı qıza öz eşqini 
duydurmuşdu. Oğlanla qızın alışıb-yanan gözləri bir-birlərinə sataşmışdı. Onlar 
dillərilə danışmasalar da, gözləri ilə danışmışlar. Qızlar bulağından su içən, on 
yeddi yaşına yenicə yetişən gözəl Sevgili Şükransız yaylağa qalxmaq 
istəməmişdir. Sevgili öz sevdiyi oğlanın Ulduzun belinə qalxmağını, ala yaylağa 
yollanmağını gözləmişdir. Sevgili elə də uzaqdan deyildi: Göylər oymağının 
özündəndir, çeşmənin o tərəfində, qollu-qanadlı çinarın dibində dayanan 
komadandır. Şükran hər dəfə Ulduzu çeşməyə gətirəndə bu qızı gormüşdür. 
Qarğı çəpərin daldasında dayanan Sevgili də gözlə-qaşla danışmışdır. Kim bilir, 
bəlkə da Şükran da qıza görə Ulduzun belində qanad açmışdır, bu qızın eşqilə 
minicilikdə möcüzə göstərmişdir, hər kəsi heyran etmişdir! Şükran öz ata-
anasına bir söz deməsə də, bacılarına bir işarə edib bir söz çıldırmasa da, belə idi, 
belə olduğu da indicə açılırdı. Elə dilsiz, ürəkdən gələn ürəklə danışan cavanların 
müsibəti aləmi yandırmırdımı? Hamı bu müqəddəs eşqin nakamlığına görə 
ağlamırdımı? 
- Hanı Şükran? 
- Hanı Ulduz? 
- Ulduz niyə etibarsız çıxdı? 
- Niya Ulduz qatil oldu? 
Bu sorğular Ziyarət dağında əks-səda doğururdu. Acı taleyin dü-yünlü 
olmasına, belə bir dəhşətli döngəyə düşməyinə hamı acıyırdı, göynəyirdi, dizinə 
döyüb, başına vururdu. 
- Hanı ulu Tanrımızın ədaləti? 
- Niyə ulu Tanrımız öz verdiyini öz amanında saxlamadı?! Əlbəttə, qan 
içən fitnəkar mozalan öz qara qəsdini yerinə yetirincə aradan çıxmışdı. Düzü, 
adam olan mozalanın bu boyda faciə törətdiyini dərk edə bilmirdi. Belə olduqda 
müqəssir Ulduz idi, müqəssir Şükranın öz acı taleyi idi. Guya Şükran taleyinin 
nəsibi bu imiş. Ulu Tanrının ədaətsizliyi, Ziyarət dağının övliya-ənbiyalarının 
diqqətsizliyi Şükrana qarşı biganəliyi idi. Bu fəlakəti hərə bir yana yozub, hərə 
bir cür mühakimə edirdi. Hərə bir cür qəza-qədərə inanırdı. "Adamın alnında nə 
yazılıbsa, o da olacaqdır" - iddiasında olanlar da az deyildi. Ancaq bu müsibəti 
hər yana yozsalar da, heç kəs belə vaxtsız-vədəsiz ölümlə razılaşa bilmirdi. Hamı 
Şükranın ölümünü fəlakət sayırdı, müsibət, faciə, haqsızlıq, ədalətsizlik bilirdi. 
Göyalı nə qədər keyisə də, bilmirdi niyə ürəklərinə bunca qara damcılar dama-
dama 
  
  
________________Milli Kitabxana________________ 
191 
 
 
onlar ayıq-sayıq olmağa çağırılan zamanda belə qəzanın qədərindən qaça 
bilmədilər?.. Niyə Boyalı oğlu Göyalı Göyəm qızı Qaratelin ağıllı-Şüurlu 
təklifinin ziddinə çıxdı? Niyə o, doğma ananın sözünü uğursuzluğa yozdu? Niyə 
o, əzəldən dinc durduğu yerdə Ziyarət dağına yollandı, ulu Tanrıdan yeddi qıza 
bir qardaş, özünə də bir aqibətsiz yurdcul dilədi? Niyə, niyə, niyə?.. Bəlko 
Göyalı günahkardır? Əgər Göyalı günahkarsa, niyə intiqamı onun özündən deyil, 
bigünah Şükrandan alınsın? Bəlkə bu müsibət havalanan ağqoyunluları bir yerə 
yığıb ağlatmaq üçündür? 
Hərə bir cür bilir, əslində heç kəs heç nəyi təfərrüatına qədər bilmirdi, bu 
oğlanın taleyinin belə sönük çıxmağından heç kəs düz-əməlli baş aça bilmirdi. 
Duruxub dayanan adanıların təsəvvüründə Şükranın qara kirpikləri cərgələnir, 
onun köşək gözləri sorğular içində gəzirdi. Tabutda uzanan Şükran adamların 
təsəvvüründə bir də, bir də tabutdan durub Ulduzun belinə qalxır, təsadüfi 
əcəldən uzaqlaşır, uçduqca uçur, onun cingiltili cavan səs-sədası, Ulduzun nal 
səsləri Ziyarət dağından geriyə qayıdırdı. Min-min ağqoyunlunu dinləməyə 
məcbur edirdi: 
- Allahü-əkbər... Allah bilən... 
Qaratel bu ağır müsibətdən sonra qupquru qurumuşdu. Ananın quruyan 
gözləri döyükə-döyükə durmuşdu. Görəsən ananın aqibəti necə olacaqdı? Barı, 
başqa bir müsibət olmasın! Elə bil ki, ana aradan çıxmaq, bu müsibətdən 
uzaqlaşmaq, gözlərinin qabağında qara tabut-da uzanan oğluııu haralardasa 
axtarmaq, Ziyarət dağına qalxıb, "Şükran, Şükran!" - deyə çağırmaq istəyirdi. 
 
XII 
 
Yuxarı dağlardan yük-yük buz gətirdilər, Şükranın dəfni Ağqoyunlu adətinin 
ziddinə olaraq üçüncü günə saxlanıldı. Nə Göyalı ailəsi, nə də Ağqoyunlu eli bu 
gözəl-göyçəklikdə oğlanı tezcə torpağa tapşırmaq istəyirdi. 
Alnından axan qana baxmayaraq, sanki Şükran həyata dönmək üçün yuxuya 
getmişdi. Baxan adama elə gəlirdi ki, Şükran ayılacaq, ayağa duran kimi 
gözlərini silə-silə Ulduzu soruşacaq, əhvalau eşidincə Ulduzun əfv olunmasını 
diləyəcəkdir "Hər nə olubsa, keçibdir" - deyə bu ağır cinayətin üstündən 
ötəcəkdir... Axi, adətə görə ağqoyunularda doğruçu dostlar bir-birinin yolunda 
başlarından keçmişdilər. 
  
  
________________Milli Kitabxana________________ 
192 
 
 
Dost dostu düşmən girinə verməmək üçün ölümə getmişdir. Şükranla Ulduz da 
belə dostlardan deyildilərmi? Heç bir kəs təfsilatı bilməsə də, Şükran bilməmiş 
olmazdı və doğrudan da bilmişdi, necə də qara mozalan bu aranı qarışdırdı, necə 
də o öz qəsdinə çatmaq üçün Ulduzu acıda-acıda özündən çıxardı, Şükranın 
özünü də belə qəzəbləndirdi. Axı mozalan qəsdən çovurdu, öz qəsdinə görə 
Ulduzun dəmir nallı təpiyini Şükrana tuş elədi. Özü də Ulduzun bu hərəkəti çox 
yamanca bir müsibət gətirdi. Elə bil ki, qəflətən ox kamanından çıxdı, qardaşın 
oxu qardaşın ürəyindən keçdi. 
Ancaq baxanda Ulduz yox idi. O, gözə dəymirdi, görünmürdü. Bəlkə öz 
boyük cinayətini duyan Ulduz aradan çıxıb başqa bir yana qaçmışdı? Bəlkə 
Ulduz hələlik Göyən dərələrinin dərinlərində gizlənmişdi? Yox, Ulduz nə 
qaçmışdı, nə heç bir yanda gizlənmişdi, Ulduz matəm içində sarsılıb dəyişmiş, 
öz Ulduzluğunu qeyb edib qara don geymişdi. Nəinki Ulduzu tanıyan, hətta onu 
tanımayan-bilən diqqətlə baxsa, çətin ki, onu tanıyardı. Ulduz hara, qulaqları 
sallanan, ortası ortasından keçən, ürəyin yandığı halda çeşmədən bir qurtum su 
içməyən, kömür kimi qaralan bu qarqara at hara?! Görən deyərdi bəs görəsən 
kimin əl çəkib Göyən düzənlərinə buraxdığı hər əfəl yabıdır ki, milçəklənə-
milçəklənə gəlib bu araya çıxıbdır? Qovsan da bu qara at getmir, uşaqlar daşa 
bassalar da, bu qara at qaçmır. Elə bil ki, bu qara at dilə gəlib deyir: daha 
daşlayın məni, daşqalaq eləyin məni, qurtarın canımı. Diqqətlə baxan, zəndlə 
yoxlayan olsa idi, yenə də Ulduzdan heç bir Ulduz qaldığını görə bilməzdi. 
Şükransız Ulduzun hər bir dəqiqəsi acı ilcən keçmişdi. Bu vəziyyətdə belə yenə 
də Ulduz özünə bəraət axtarmırdı. O özünü günahkar, müqəssir bilirdi. Ulduz 
duyurdu ki, onun ağ günü Şükranla getmişdir. 
Belə olduğu halda yenə da Ulduz barədə söz-söhbət kəsilmək bilmirdi. 
Güman ki, o atı Göyalının yeznələrindən birisi tələf edibdir, deyirdilər. 
Maraqlanırdılar, görəsən o atı nə ilə öldürüblər? Gərək belə bir xəyanətkar qatili 
ağqoyunluların gözləri qabağında oxa tutaydılar, bir an içində onun canından üst-
üstə yüz ox keçirəydilər. Sən gör bu necə nankor atmış ki, onu kişmişlə bəsləyən, 
üfürə-üfürə tumarlayan adama dönük çıxmışdır. Yox, gərək bu qatil atın divanı 
Ağqoyunlu elinin gözləri qabağında tutulsun. Bacardıqca tez olsun, Şükran 
torpağa təslim edilməmiş bu at gəbərdilsin, obanın it-pişiyinə, dərənin qarğa-
quzğununa qismət edilsin. Başqaları da başqa cür yozurdular. Onlar da 
  
  
________________Milli Kitabxana________________ 
193 
 
 
deyirdilər ki, Göyalı özü günahkardır ki, gəzib-dolanıb, arayıb-axtarıb, nəhayət, 
bu uğursuz atı qanı qiymətinə uzaq-uzaq eldən alıb gətiribdir. Görunür bu atın 
nəsli-nəcabəti belə imiş. Mazarat at nəslindən imiş, sahibini öldürən, yaxşılıq 
itirən nəsil! Yoxsa o qaçıraqda atı hər nə qiymətə də olsa, heç başdan 
elərdilərmi? Gərək biz elə Şükranın qanını bu atı başından eləyən adamın elindən 
alaq ki, bizim sevincimizi, gözümüzün işığını, elimizin yaraşığını, yeddi bacının 
bir qardaşını, Ziyarət dağının, ulu Tanrının verdiyi oğlanı əlimizdən aldı, yüzdən 
yuxarı ağçuxalı, doğruçu Ulduz atlı oğlanı öncülsüz, başçısız qoydu. Bizim 
haylı-küylü səsimiz yatdı, durna qatarı kimi cərgələnən yallımız qırıq-qırıq olub, 
bir-birindən qopdu, toy-mağarımız susdu. Yox, Ulduz deyilən atı satan mazarat 
günahkardır. O mazarat bilə-bilə ev yıxandır. Gərək hər necə olsa, onu tapıb 
yaxalayaq, qanımızı ondan alaq. Onların başdan elədiyi Ulduz heç Şükranın çölə 
atılan dırnağına da dəyməzdi. Sən hiyləgər, xatakar at, dur öz minicini dəmir 
nallı təpiyində həlak elə! "Yox, bu Ulduzu sağ-sağ oda qalasan da azdır. Gərək 
bu Ulduzu daşqalaq eləyəsən! Ya da bu Ulduzu yüz arşın dərinlikdə elə bir 
xəndəyin altında qoyasan, özünü də sağ-sağ qoyasan ki, bəlkə az-az da olsa 
ürəyin soyuya. 
Matəm mərasiminə gələnlərin içində Ulduzu belə təhdid edənlər, atəşə 
tutanlar, onu cinayətkar, qatil sayanlar az deyildi. Bir Bəyalı oğlu Göyalıdan, bir 
də Göyəm qızı Qarateldən savayı heç kəs heç nə bilmirdi. Bilmirdilər ki, burada 
şər-şeytanın üfürüb, doldurub, qara qəsd üçün göndərdikləri qara mozalanın necə 
qara qəsdi olubdur! Lakin göz qabağında olanı bu idi ki, oğlanı at vurubdur. Özü 
də bu at qorxusundan qaçıb aradan çıxıbdır. Bəlkə də öz əvvəlki elinə, ilxısının 
içinə giribdir. Gedib öz doğulduğu mazarat ilxısının içinə ki, orada gizlənsin, 
kənar kəsə tutduruq verməsin. Bütünlükdə bu ilxı dağlarda, dərələrdə törəsin, 
artsın, çölün-çəmənin ruzisindən bəsdir deyincə yesin, bu mazarat atlar 
kökəlsinlar, şişsinlər, heç bir düz-əməlli insan oğlunu da bellərinə 
mindirməsinlər, heç kəsə qulluq edib xidmətində durmaq istəməsinlər. Desinlər: 
biz yaşayaq özümüz üçün, yaşamayaq insanlara xidmət üçün. Siz görün Şükran 
nəyə görə isə bu ata acıqlanıb, ya acıqlanmayıb, vurub, ya vurmayıb, at da dönüb 
hər nəvazişini unudub belə namərdlikla, görünməzin kəmfürsətliklə allahsız-
tanrısız bir xəta işlədibdir. Yox, bu düşmənləşən atın cəzası böyükdür. Gərək 
yerin təkində də olsa, bu qatil at tapıla, onun cəzası verilə, özü də at satan 
  
  
________________Milli Kitabxana________________ 
194 
 
 
Ərdəhan elinə sifariş göndərilə ki, siz bizim qanlımızsınız, sizdən kim harada 
əlimizə düşsə, biz Şükranın qanının hər bir qətrəsinə qədər sizin hər bir 
adamınızın canından alacağıq. Lap dəstə bağlayıb yüz-yüz Ağqoyunlu ox 
atanlarıyla üstünüzə gələcəyik. Sizin ev-eşiyinizi oda-alova verəcəyik, sizdən 
qırdığımızı qıracağıq, qırmadığımızı əsir edib, yesir gətirəcəyik. Şükranın 
qəbrinin dövrəsinə dolandıracağıq, Ziyarət dağının ətəyində qurbanlıq kimi 
bircə-bircə kəsib, çölün vəhşilərinə qismət edəcəyik! 
Şükranın qəfil ölümü üçün yanıb-yaxılan ağqoyunlular Ulduzun kölgəsini 
qılınclayır, bu növlə Ulduzu satan adamın özünü də, elini də hədələyir, onların 
hamısını vayqanlı tuturdular, "elin qanını eldən alarlar" - deyə dururdular. Sanki 
atı qəsdən uzağa satan, elindən uzaqlaşdıran həmin adam bu işi görmüşdü, bilə-
bilə ağqoyunlulara qəsd etmişdi. Həmin adam qəsd etmişdi ki, ağqoyunlularda 
Şükran kimi gözqamaşdıran oğlan olmasın, ağqoyunluların ağçuxalıları 
piyadalaşsın, onlar sınıq düşsünlər və biz də bir gün köç-külfətlə yer-
yurdumuzdan tərpənək, qumsallıqdan qurtaraq, qədim Göyən torpağını 
ağqoyunluların ucsuz-bucaqsız otlağını əlimizə keçirək!.. 
- Yox, burada qəsd vardır, özü də qara qəsd! - deyə ağqoyunluların 
qabağından yeməyən ağzıötkəmləri qabağa qaçırdılar. Sonra da onlar buzda 
saxlanan bədbəxt Şükranın üstünə qayıdırdılar. Görünür onlar Ulduzu satan 
tərəfin adamlarına daha da dərin nifrət oyatmaq üçün belə edirdilər. Ancaq başqa 
yandan da ağqoyunluların qalan adamları, arvad-kişiləri, qan-qocaları, qız-
gəlinləri at-dəvə üstündə hey uzaqlardan tökülüb gəlirdilər, axın-axın özlərini 
matəm yerinə yetirirdilər. Xəbər çatan yerdən, Arazın o tayı Qaradağdan, bu tayı 
Qarabağdan ağsaqqallar, ağbirçəklər də at-dəvə belində gəlirdilər. Onlar 
ağqoyunlulara başsağlığı vermək üçün gəlirdilər. Hər bir gələn də müvafiq 
bildiyi ağqoyunlunu danışdırır, hadisənin necə olduğunu aydınlaşdırır; onlar 
uğursuz ata necə divan tutulduğunu və ya tutulacağını öyrənib bilmək 
istəyirdilər... Ancaq nə bilən, nə də tanıyan var idi ki, Ulduz gizlənməyibdir, heç 
yana qaçıb uzaqlaşmayıbdır. Ulduz öz ulduzluğunu qeyb edib, qara yasa batıb, 
rəngini-ruhunu itirib qara kömür geyiminə giribdir. Özü də heç bir divandan 
aman istəmək qəsdində deyildir. Əksinə, Şükransız Ulduz üçün nəinki yaşamaq 
çətindir, bəlkə də qeyri-mümkündür. Axı Ulduz heç kəsdən də az kədərli 
deyildir. O öz gözlərindən gilə-gilə qanlı yaş axıtmaqdadır. 
  
  
________________Milli Kitabxana________________ 
195 
 
 
Göyalı ilə Qaratelin tək oğlu, yeddi bacının bir qardaşı göyalılar, 
ağqoyunlular bir ağçuxalı qəhrəmam itirmişdilərsə, Ulduz öz misilsiz minicisini 
itirmişdir, öz açılan şəhpərini itirmişdir. Axı Ulduz Şükrana qanad verdiyi kimi, 
Şükran da Ulduzun üstündə öz ağ qanadlarını aça-aça Ulduza qanad vermişdi... 
Ulduz öz igidini itirmişdi, öldürmüşdü. Özü öz qol-qanadını sındırmışdı. Qara 
mozalan hər necə qara qəsd üçün çalışsa da, yenə də Ulduz özünü günahkar 
sayırdı, özü də heç kəsdən özünə ofv olunmaq diləmirdi. Əksinə, Ulduz özünə 
divan istəyirdi, divan tutulmaq istəyirdi, bəlkə də ağqoyunluların ürəyindən 
keçən kimi yüz-yüz oxun birdən öz canından, ciyərindən keçirilməyini istəyirdi. 
 
XIII 
 
Axı Şükranın ölümü heç də adi ölüm deyildi. Bu müsibət idi, faciə idi, 
qəhrəman ölümü idi. Şükranın qəhrəmanlığı yol kəsənlikdən, baş kəsənlikdən, 
basqın etməkdən, qan tökməkdən ibarət deyildi. Şükranın qəhrəmanlığı tamam 
xeyirxah, nəcib insan qəhrəmanlığı idi. Şükran at ötüşlərində, cıdır çapışlarında 
ardınca ağçuxalılar, ulduz atlılar dəstələri gətirməkdə, toy-nağaranı 
gücləndirməkdə, Göyən yallılarını genişləndirməkdə birinci idi, başbilən idi, 
başçı idi! Şükran öz hərəkəti, öz rəftarı, öz cəsarəti və çevikliyi ilə adamları 
yaxşılığa, bir-birini sevməyə səsləyən insanpərvər idi, insan idi. Şükranda 
yaxşılıqdan istənilən qədər tapmaq mümkün olduğu halda, onun pisliyindən, pis 
əməllərindən heç bir, cüzi də olsa, tapmaq mümkün deyildi, çünki Şükran pis 
olmamışdı, heç kəsə də pislik etməmişdi. O vaxt at ötüşlərində möcüzələr 
göstərən Şükrana el-oba mərhəba deyirdi, Sevgili də gəlinbacısı ilə Şükranla toy 
etməkdən danışırdı, sevinirdi, yerə-göyə sığmırdı. 
Bəs indi? İndi ulu Tanrı gör nə edibdir? Qara libasa qərq olan Sevgili indi nə 
deyirdi? Sevgilinin qonşusu həmin gəlinbacı - oğlunu Şükranın özü qucağına 
alan, Ulduzun belinə qaldırılıb gəzdirilən Gülnaz nə deyirdi? O, Şükranın 
matəminə heyifsilənə-heyifsilənə gəlməmişdimi? Bəli, heyifsilənməkdən artıq 
yana-yana gəlmişdi. Gülnaz oxu daşa dəyən Sevgilinin nə çəkdiyini bilirdi. 
Sevgili tək bircə kəlmə də olsa Şükranla kəsməmişdi. İndi tabutda uzanan, 
yanlarına buz yığılan Şükranı nə dindirmək, nə də ona Sevgili barəsində bir işarə 
etmək 
  
  
________________Milli Kitabxana________________ 
196 
 
 
olardı! Misilsiz şuxluq və cəsarət, çevikliklə Ulduzun belində oynayan oğlana 
indi nə söyləmək olardı? Sevgili ürəyindən keçirirdi: "Mən qara saçlarımı ağ 
hörəcəyəm! - deyə and içirdi. - Heç bir yana getməyəcəyəm, heç bir oğlanın 
üzünə baxmayacağam. Mən səni sevmişdim, Şükran! Yenə, torpaqda da səni 
sevəcəyəm. Sən öz sevgini qurd ağızlı torpağa apardığın kimi, mən də öz 
sevgimi elə bu torpağa aparacağam!" Hər kəs Ulduzu qarğısa da Sevgili Elşad 
qızı Ulduzu qarğımırdı. Qarğıya bilmirdi. O, anlaşılmaz müəmma içində idi. 
Nədən ki, Sevgili Ulduzsuz Şükranı, Şükransız da Ulduzu təsəvvürünə gətirə 
bilmirdi. Sevgili öz kədərli hisslərilə baş verən hansı bir qara qəsdi isə göz 
yaşları arasından görürdü. Qara mozalanı göz qabağına gətirə bilməsə də, böyük 
bir müsibət baş verdiyini, qara nəfəsin onların açılmayan sevgisini necə 
qaraltdığını duyurdu. 
 
XIV 
 
Bəli, xeyirxah bir qəhrəman, nəcib bir insan ölmüşdür. Bu insanlar nəinki 
Şükranı sevirdi, onun Ulduzunu - atını da sevirdilər. Ən böyük müsibətə düçar 
olan Ulduz da heç bir insandan az olmayaraq qəhrəman süvarisini sevirdi. İndi 
də söz səhvinə -xətasına, keçilməz - bağışlanmaz günahına görə özünə yer tapa 
bilmirdi, tapmırdı. 
Qaralıb qara geydiyinə, qara rəng aldığına görə başqaları onu tanımasa da, o 
özünü tanıyırdı. Şükransız keçən dəqiqələrinin necə də ölümdən də əzablı 
olduğunu o özü əcəbcə bilirdi. Kim Ulduzıı hər necə dilbilməz, ağlı işləməz bir 
heyvan saysa da, Ulduz özünə görə dil də bilirdi, özünə görə ağlı da kəsirdi. İndi 
o, Şükransız özünü dolandıra bilmir, saxlaya bilmirdi. İnsan kimi, bəlkə insandan 
da artıq kədərlənirdi. Yemirdi, içmirdi, kənar-kəsmə gəzirdi, gözlərindən qanlı 
yaş tökməyində davam edirdi. Şükranın taleyi elə oldu, Sevgilinin də taleyi belə. 
Bəs Ulduzun taleyi necə? Onunla onun taleyi ilə, Şükransız keçən dəqiqələri ilə 
maraqlanan, bu atın halına yanan var idimi? Xeyr, yox idi! Ulduz at idi, özü də 
necə bir at! Qatil at! Onun nə taleyli Ələ keçincə onu öldürmək, uğursuz Ulduzu 
dərinlərdə basdırmaq, üstəlik, bu UIduzu ağqoyunlulara tərəf ötürən, başına 
sovuşduran adamlara divan tutmaq gərəkdi. Bu qədər! Daha başqa qədəri yox 
idi. 
İndi diqqət Şükranın acı taleyindən də artıq onu dəfn etmək üzərinə gəlirdi. 
Yolçunu bunca gözlətmək yox, yola salmaq gərək idi. 
  
  
________________Milli Kitabxana________________ 
197 
 
 
Qaribə görünsə də, elə bir məqam gəlmişdi ki, hamı, hər kəs darıxırdı. Uzaq da, 
yaxın da dəfn mərasimi üçün tələsirdi. Hətta, özündə olmayan ana heç nə 
bilməsə də, onun ağlı indi heç nə kəsməsə də, oğlunun dəfni üçün içəridən 
darıxmaya bilmirdi, istər-istəməz oğlanın yola salınmasını istəyirdi. Öz 
Şükranını öz canından min qat artıq istəyən Göyalı özü də oğlunun dəfni üçün 
darıxmağa başlayırdı. Demək, heç nəyə, heç bir kəsə baxmadan qəti qərar, qəti 
icra olmalıydı. Sanki adamların titrəyən ürəklərində bir sümükləşmə gedirdi. 
Şükranı son yoluna salmaq gərək idi. Getməli qonağın getməyi! Nə amansız 
qanun, nə zülmkar hökm! Bu amansız qanun, bu zülmkar hökm dönmədən icra 
olunmalıdır! Şükran kəfənə tutulmuşdumu? Xeyr, heç kəs onu kəfənə 
tutmamışdı. Ağqoyunluların qədim alətinə görə qəhrəmanlar öz libaslarında 
qalırdılar. Onlar öləndən, döyüşlərdə həlak olandan sonra soyundurulmurdular. 
Bu qəhrəmanlar başqaları sayaqda lütlənib çılpaqlaşdırılmırdılar. Öz geyimində 
qalan qəhrəmanın silahları da öz yanına qoyulurdu. Bəs Şükranın silahı? 
Şükranın silahı ox, kaman, bir də gümüş qınlı xəncər idi. O, ox atmamışdı, hətta 
heç ceyrana, cüyürə də qıymamışdı. Şükranın oxu tərpənməmişdi, öz yerində idi. 
Ancaq Şükranın gümüş qınlı xəncəri at ötüşlərində çıxarılırdı, günəşə doğru 
qaldınlınca par-par parıldayırdı. İndi bəs necə olsun?! Şükran öz geyim-
kecimində qoyulan tabuta bu əsləhələrdən hansı qoyulsun? Xəncərlə ox-
kamanmı? Ya ancaq xəncər? 
Dedilər ki, bəs Şükranın üzü qara yaylıqla örtülməsin, çünki ağ papağı 
sinəsinə qoyulan Şükran sanki yuxuya getmişdi. Bu barədə söhbət gedincə, 
mübahisə başlayınca lal-dinməz oda yanan, qızaran gözlərini hürüt-hürüt döyən 
Göyalı ayağa qalxdı: 
- Camaat! - dedi. - Ox-kamam qoymayın, mənə gərəkdir. Şükranın oxu 
ilə Şükranı qətlə çatdıran qatili öldürəcəyəm! 
Hamı ağlaşdı... Ata qəzəbinin nə olduğunu, nə üçün olduğunu bilən 
ağqoyunlulara da qəzəbli xitab dalğa-dalğa yayılmağa başlayınca, uzaqlarda 
duran qonaqlar da ağlaşdılar. Heç kəs Şükranın atası Göyalını qınamadı. Ona 
belə deyil, elə deyil demədi. Qanlı yox idi, gözə gorünmürdü. Bəlkə qohum-
qardaşdan kimsə qatil atın tərkini qılmışdı-! Yox, belə deyildi, hələ ki, belə 
olmamışdı! Ani sükutdan sonra SƏS qayıtdı: 
- Yaxşı, yaxşı, onu qoymarıq, sən öz əlinlə oğlunun intiqamını alarsan! 
  
  
________________Milli Kitabxana________________ 
198 
 
 
Göyalının qəzəbnak səsi titrədi: 
- Həm də, camaat, mən Ziyarət dağına da dırmanacağam! 
- Oraya nə üçün, Göyalı? 
- Oxu oradan yuxarıya tuşlayacağam! 
- Asi düşmə, Göyalı! 
- Mən asi düşürəm, el! - deyə intiqam alovuyla yanıb kösövə dönən 
Göyalı üzüyuxarı dartınmağa, əyilən qəddini düzəltməyə çalışdı. - Mən Şükranı 
verən ulu Tanrıya iyirmi il şükür edib borcdan çıxmışam. İndi Şükranı alan 
Tanrıya deyəcəyəm: mən asiyəm, məni cəhənnəmə göndər, mən səni tanımıram! 
- Ürəyin yanır, Göyalı! 
- Ürəyim hər necə yandı-yanmadı, ziyarət dağının kəlləsinə qalxmaqdan 
da qabaq o qatil Ulduzu, bax, Şükranın bu oxuyla oxlayacağam! 
- Ulduzu oxla, Göyalı! - deyə kişini Allah səbrinə səslədilər. - 
Ancaq ulu Tanrıya qarşı asi düşmə! Qoy Şükranın yeri yumşaq olsun, cənnət 
olsun! 
- Şükranın yeri yumşaq olacaq, cənnətdə olacaqdır, - deyə Bəyalı oğlu 
yanıqlı səsini titrəyə-titrəyə qaldırdı. - Bax, bu qara geyən bizim göyənlimiz 
Elşad qızı Sevgilidir. Bizdən heç kəs indiyə qədər bilməyibdir bu bədbəxt 
balalarımızın arasında nə vardır! İndi ellikcə bildik ki, bizim bədbəxt... - Göyalı 
udqundu. O, bircə gecənin içində ağ liflər düşən qızın saçlarını tumarladı: - Bax, 
oğul toyu, ay el, belə olarmış! İndi görün məni asiliyə gətirən Allah necə də 
adalətsizdir! 
Kişini sakitləşdirməyə çalışsalar da o, sakitləşə bilmirdi, tüstüsü təpəsindən 
çıxırdı, açılışmışkən dayana bilmirdi: 
- Hamıdan da əvvəl günah məndədir! - deyirdi. - Bax, bu dili tutulan 
Göyəm qızı Qaratel, bizim üzümüzə hürüt-hürüt baxan bu Göyəm qızı məni çox 
ayıltdı. Mən ayıltmadım. Mən dolaşığa düşüb qəzadan qaça bilmədim. Öz 
vaxtında Şükranı qətlə çatdıran o kəmfürsət atı oğlumdan uzaqlaşdıra bilmədim, 
çünki Allah özü qəsdən mənim basaratımı bağladı. 
- Şükürlü ol, kişi, səbirli ol, Göyalı! 
- Şükürlü, səbirli olacağam, ay elə! - deyə Göyalı tabutda uzanan 
Şükranın şəvə saçlarını tumarlaya-tumarlaya yanan dodaqları ilə oğlunun 
soyuq-soyuq alnından öpdü, öpdü. Birdən qəddi əyilən ata elə hönkür-hönkür 
ağladı ki, bütün ürəklər zoğ-zoğ zoqquldadı. 
  
  
________________Milli Kitabxana________________ 
199 
 
 
XV 
 
Şükranın dəfnində Göyən düzənində insan dəryası təlatümə gəldi. İndiyə 
qədər görünməyən insan dalğası Göyən düzənində dalğalandı, Axı eşidən də 
Göyənə gəlmişdi, necə deyər, eşitməyən də; bilən də gəlmişdi, bilməyən də; 
yaxın da gəlmişdi, uzaq da. Ağqoyunlulardan başqa qaraqoyunlular da gəlmişdi, 
həkərəlilər də, bərgüşadlılar da, elyanlılar da, müsəlmanlar da, zarıslılar da, 
ovşarlar da, mərzli-mərcanlılar da Arazın bu tayı qarabağlılar da, o tayı 
qaradağlılar da axın-axın Göyənə gəlmişdilər. Bilməyənlər bilənlərə, 
eşitməyənlər eşidənlərə qoşulub gəlmişdilər. Hər yanda, her yerdə insan axını 
başlayınca, bu axından qalmaq qeyri-mümkün olmuşdu. Göyən düzəni öz 
ömründə görmədiyi min-min adamla dolmuşdu. Hamı bu müsibətə, faciəyə, bu 
ağır dərdə şərik olmağa gəlmişdi. Şükranın dəfni Göyəndə görünməyən insan 
toplanışına səbəb olmuşdu. Elə bir toplanış ki, nə ucu görünürdü, nə də intəhası. 
Adət üzrə arvadlar ayrıca toplanmışdılar , kişilər də ayrı. Ağçuxalı igidlər qara 
çuxalar geymişdilər. Onlar Ulduz atlarının belinə qara-qara örtüklər örtmüşdülər. 
Onlar piyadalanmışdılar. Atlarını yedəklərinə almışdılar. Məğrur başlarını 
döşlərinə sallamışdılar. İnsan axınının ardınca gəlməyə başlamışdılar. Bəs 
Şükranın Ulduzu? Qatil sayılan Ulduz harada qalmışdı? Bəlkə Ulduz öldürülmək 
qorxusundan yana qaçıb Göyənin dərin dərəsində gizlənmişdi? Xeyr, Ulduz nə 
qorxmuşdu, nə qaçmışdı, nə də bir yanda gizlənmişdi. İndi Ulduz heç kimdən, 
heç nədən qorxmurdu. Ulduz çox yamanca kədərlənmişdi. O, Şükranın ən yaxın 
dostlarından da artıq kədərlənmişdi. Onlardan da artıq göz yaşı tökməyə 
başlamışdı. Ancaq Ulduz bütün bu axının ardınca başını sallaya-sallaya, yenə də 
gözlərindən qanlı yaşlar tökə-tökə gəlməyə başlamışdı. Heç kəs də bilmirdi niyə 
bu qara at bu dəfn mərasiminə qoşulmuşdu? Görən də deyirdi: nə çoxdur Göyən 
düzən-dərələrində özbaşına buraxılan, əldən düşəndən sonra çölə ötürülən boş-
bekara al! Bu atları nə cavanlardan, nə də oğru-əyridən qorğanan vardır. Belə 
atlar işdən düşüb, kardan çıxınca səllimi buraxılırdılar. Bu atlardan da ölən ölür, 
itən itir, batan batırdı. Əgər tək-tükü də qışın çovğunundan sağ çıxırdısa, baharın 
bolluğuna çatırdısa, istəyən kasıb-kusubun gərəyinə gələ bilirdi. Bəs Şükranın 
Ulduzu necə? Ulduz özbaşına buraxılsa belə, onun üzünə baxan olacaqdımı? 
Ulduzun necə bir Ulduz olduğunu bilincə, ona dəyib-dolaşan 
  
  
________________Milli Kitabxana________________ 
200 
 
 
olmasa belə, bir kəsin gərəyinə gələcəkdimi? Görünür nə belə bir ata ürəyi 
yanan, nə də bir gərəyə gəldiyini güman edən tapıla biləcəkdi! Axı kim uğursuz 
ata, hətta özbaşına buraxılsa belə, sahib olardı? Kim Şükranı qətlə çatdıran atı 
tanıyıb-bilincə öz qapısına qoyardı? Heç kim, heç kəs! Əgər belə atı tanıyan-
bilən olsaydı, onda mütləq daşa basardı, əlinə düşən odundan, yarmaçadan, qara 
tikan gör-kötuyündən görünüb atın başına çırpardı! Üstəlik də obanın itlərinə 
tutduruq verib bu həndəvərdən uzaqlaşdırardı. Əgər bu qara atın həmin qatil at 
olduğunu bilən olsaydı, çox yəqin ki, qəzəblənərdi, bu dəfn mərasimindən 
əvvəlmi, sonramı birbaşa bu uğursuz atın üstünə dönərdi, bəlkə də elin əli ilə bu 
at daşqalaq olardı. Göyən düzəni də ən böyük daşqalaq altında qalardı. 
- Bu nədi, balam? - deyə üstündən əsrlər ötsə belə soruşan tapılardı. - Bu 
nə boyda daşqalağıdır! 
- At daşqalağıdır, - deyə soruşan adama cavab verən dı olardı. 
- Necı at daşqalağı, balam? Heç atı da daşqalaq edən olarmı? - təəccüblə 
söylənərdilər. - Olsa-olsa günahkar insanı namənşir iş tutan arvadı daşqalaq 
edərlər! 
Bilənlər məlumat verərdilər: 
- Bir el də yox, bütün ellər bu atı daşqalaq ediblər! 
- Haçan, nə zaman? 
- Rəvayətə görə sahibini dəfn edən gün! 
- Belə bir atın sahibi kim imiş, nə iş-peşənin sahibi imiş? 
- Dünyalara dəyən biriminci minici oğlan imiş! 
- Yəqin ki, bu at həmən igid oğlanı öldürübdür! 
- Rəvayətə görə bu at çox yamanca xəyanətə gedib onu bəsləyən sahibini 
məhv edib, Sevgili adlı gözaltısına qara libas geydirib, toyunu da yasa 
döndəribdir! 
- Onda nəinki bu atı belə daş-qaya ilə qalaqlamaq lazımmış, lap Ziyarət 
dağının o iri-iri qayalarından, sallarından, sıldırımlarından birtəhər gətirib bu atın 
üstünə yıxmaq lazımmış ki, nəinki buradan ötən, Göyənin harasından keçən 
görəydi, lap uzaq-uzaq yanlardan baxanda 
belə bu hərami bilinəydi. Yoxsa sən atı saxla, at da dönüb ömrünün çiçəkləyən 
çağında səni torpağa göndərsin! 
- Görünür bütün dünyada at daşqalağı ancaq Göyəndə əmələ gəlibdir! 
- Haradan bilirsiniz belə at daşqalağı ancaq Göyəndə əmələ gəlibdir? 
  
  
________________Milli Kitabxana________________ 
201 
 
 
- Bu qalağın tamaşasına gələnlər söyləyirlər. Tarix kitablarını vərəqləyənlər 
sübut edirlər ki, belə at daşqalağı ancaq Göyəndədir! 
Bu sözləri sanki duyan, hər kəsdən də qabaq özünü günahkar sayan, hər 
kəsdən də artıq qara yasa batan Ulduz titrəyirdi, ağlayırdı. Onda niyə Ulduz 
dinmirdi, susurdu, kişnəmirdi? Heyrətamiz tərəfi də bu idi ki, Ulduz qara yasa 
batandan sonra susurdu. 
Şükranın susan, nitqi tutulan anasının susduğunu, ilk haray-həşirdən sonra 
səsinin çıxmadığını duyub alan Ulduz da susurdu. Demək, Ulduza da ağır zərbə 
dəymişdir. Bəli, burada hər kəsə dəyən zərbədən qat-qat artıq zərbə Ulduza 
dəymişdi. Burada zərbə alanların hər birisini ayrı-ayrı tanımaq, bilmək mümkün 
olsa da, qara don geyən, qara yasa batan Ulduz tanınmaz, bilinməz olmuşdu. Ən 
dəhşətlisi də bu idi ki, heç bir kəs Şükranın qətlində günahkar sayılmadığı bu 
rəhmsiz, amansız qətli törədən qara mozalan göza görünmədiyi, bilinmədiyı 
halda hər kəs və hamı tərəfindən Ulduz günahkar sayılırdı, qara don geyən Ulduz 
göz qabağında görünə-görünə heç kəsə də görünmürdü. Bəlkə Ulduz axın-axın 
Ziyarət dağına doğru axan, Şükranı əl üstündə aparan izdihamın qəzəbindən 
qorxurdu? Bu qədər adamdan, yüz minə çatan insandan böyüyündün kiçiyinə 
qədər heç bir kəsin ürəyində Ulduza qarşı rəhm yox idi. Hamıda, hər kəsdə 
Ulduza qarşı hədsiz nifrət var idi. 
Qara at da asta-asta, yavaş-yavaş qara örtulü ulduz atların arxasınca gəlirdi. 
Üzü örtülməyən, üstünə qara yaylıq salınmayan Şükran sınaqdan çıxan 
sərkərdələr kimi əldən-ələ aparılırdı. Hər kəs Şükranın tabutundan yapışmağı, 
onun cənazəsindən tutmağı özünə borc bilirdi. "Belə də qəşəng oğlana 
qıyılarmı?" - Sanki Şükranı Ziyarət dağına doğru aparmaqla ulu Tanrıdan cavab 
istəyirdilər. Bu izdihamın qətiyyəti qarşısında inanan da, inanmayan da ulu 
Tanrını çağırmaq, demək istəyirdi ki, çıx qənşərə kəhkəşanlı səltənətindən, en 
Ziyarət dağının kəlləsinə, cavab ver bizə, niyə öz verdiyin Şükranı öz amanında 
saxlamamısan? Niyə sən Ulduzun qol-qılçasını dərhal qırmamısan? Atı dərhal 
çərlədib gəbərtməmisən? Qatili qarğa-quzğuna qismət eləməmisən? Əgər bütün 
xoşbəxtlik, ya bədbəxtlik sənin iradənləsə, niyə yelqanadlı, ağçuxalı gözəl 
cavana qıymısan, bunca adamları yaxıb-yandırmağa, abi-leysan kimi ağlatmağa 
razı olmusan?! 
Qara torpaq öz qara ağzını açmışdı. Heç kəs Şükranı torpağın qara ağzına 
atmaq istəməsə də, yenə də qəti qərara əməl olundu, Şükranın 
  
 
  
________________Milli Kitabxana________________ 
202 
 
 
tabutu yerə qoyuldu. Daha bu tabut buradan başqa yana götürülməyəcəkdi. Bu 
hökm əzəli idi. Bu məzar tərpənməyəcək, bu türbə sökülməyəcəkdi. Ziyarət 
dağının tuş qabağında başdaşları o yan-bu yana əyilən, yıxılan köhnə 
qəbiristanda Şükran üçün xüsusi yer ayrılmışdı. Şükrana qanad verən, şöhrət 
gətirən at necə? Bu at da qalacaqdımı? Nə dərəcədə günahkar sayılsın-
sayılmasın, at da unudulmayacaqdı. Ancaq necə, nə təhər? Bir divan olsaydı, 
günahkar aydın edilərdi. Arıcaq hər necə divan olsa, kim Ulduza bəraət verə 
bilər, kim Ulduzun xətasından keçə bilər, kim onu sevib oxşaya bilər, kim 
Ulduzu qara donundan çıxarıb öz əvvəlki ulduzluğuna qaytara bilərdi? Olsa-olsa 
bircə Şükran! Şükran isə ağzını açan qara torpağa təslim olacaqdı. Dostun biri 
gedəcək, biri qalacaqdı. Özü də qatil kimi qalacaqdı... 
Bir azdan Şükran öz qohum-əqrəbasını, bacı-qardaşının, uzağın, yaxının 
hönkürtüləri, bir də qara libaslı Sevgili qızın hıçqırtıları içində, "yaranan torpağa 
gedəcəkdir" məfhumilə məzara gedəcəkdi! 
Belə də oldu, Şükran məzara qoyuldu. Tələm-tələsik bel-kürək götürüldü... 
Şükranın üstü torpaqlandı, torpaqla qalaqlandı. Üstünə daş da qoyuldu, qara 
tikan da. Bir də, bir də onun üstü örtüldü, örtüldü. Çox bərkcə-bərkcə örtüldü. 
Hər kəs bir də bir-birinə qarışdı, qara örtülü ulduzlar da səs-səsə verib kişnəşdi. 
Yalnız Şükranın bir qıraqda dayanan Ulduzu susdu, qaradinməzcə durdu. 
 
XVI 
 
Axşamüstü yeddi bacanağın yeddisi də Göyalının qapısında ocaqlama qurub 
baş-başa verdi. Onlar öz ömür yoldaşlarının tək qardaşını boy atıb qalxan, tez-tez 
"Şükran dayının canı haqqı" - deyib and içən uşaqlarının sevdiyi, qürrələndiyi 
misilsiz adamı itirmişdilər. Xüsusən Göyalının oğlan nəvələrinin dilindən Şükran 
dayı düşmürdü. Demək, Şükranın ölümü bütün elə-obaya təsir cdib hönkür-
hönkür ağlatdığından da artıq bu irili-xırdalı Göyalı ailəsini ağlatmışdı. 
Ağlatmışdı da az idi, bünövrədən sarsıtmışdı. Elə bil ki, Göyalı ailəsi yer 
zəlzələsinin mərkəzinə düşmüşdü. Burada hamı yara almışdı, hamı sınıq-sınıq, 
şil-şikəst olmuşdu. Göyalının sarsıntısı dəhşətli, Qaratelin sarsıntısı olmazın 
dərəcədə fəlakətli idi. Qaratelin gümüş saçları pırtdaşmışdı. Öz qanından, oğlu 
Şükranın qanından onun qar kimi ağ saçlarında uzun müddətdə izi itməyən 
talalar qalmışdı. Baxanda Qaratelin gözləri 
  
  
________________Milli Kitabxana________________ 
203 
 
 
genişlənmişdi. Bu gözlərdə başaçılmaz vahimə yaranmışdı. Qaratel danışmırdı, 
danışa bilmirdi, heç bir işə qarışmırdı, qarışa bilmirdi. Ancaq Qaratelin gözləri 
də, işarələri də Şükranı həlak edən Ulduzu çox tezcə tapmağı, çox tezcə onu oxa 
tutub tələf etməyi israr edirdi. Bu at tapılsa belə, onu saxlamaq çətin, 
saxlamamaq da çətindi. Belə bir vəziyyətdə istər-istəməz dost dönüb düşmən 
olmuşdu. Ən dəhşətlisi də öz dostunun düşmən olması deyildimi? Ən ağırı da öz 
dostunla düşmən düşmək deyilmi? 
Qara mozalan öz qara niyyətini çox yamanca qaralıqla yerinə yetirmişdi. Bu 
qara Mozalan hər iki dostun - Ulduzun da, Şükranın da qanını içmişdi. Qara 
mozalan öz qara mozalanlarına qarışıb haradasa kefə başlamışdı. Dönə-dönə 
dönüb baxan, diqqət yetirən olsaydı, görərdi, yəqin edərdi, bütün şəkk-şübhədən, 
hər hansı bir iştibahdan çıxardı, necə də qara paxıllıq, qara iblislik, qara 
şərəşürlük, qara qatillik öz qaradan qara işini görmüşdü, elə bil ki, qara şeytan 
geniş Göyən düzənində ürəyindən xəbər verən belə bir uçqunu açmaqla öz kinli 
ürəyini güldürmüşdü. Öz qara qəhqəhəsilə Göyən düzənini dönə-dönə 
doldurmuşdu. Bu şər-şeytan çox yamanca qələbə çalmışdı. Azdan çox törəmişdi. 
Bir damcı zəhər bir sərkərdəni yerə sərmişdi. Belə idi!.. 
Burada insanın "olacağa çarə yoxdur" deyən acizliyi üryanlığıyla üzə çıxırdı. 
"Qəzanın qədəri" də öz işini görmüşdü. Ulu Tanrı bu faciənin qabağını ala 
bilmədiyinə görə gizlənmişdi. Nə isə, bu qara mozalan fəsadı belə bir hərc-
mərclik yaratmışdı, fikirlərdə, zehinlərdə yamanca dolaşıqlıq doğurmuşdu. 
Bu qabaran-qalxan qəbri unutmaqmı olar?! Bəlkə bir zaman Şükranın 
məqbərəsini görmək, ağçuxalı oğlanı ziyarət etmək üçün "Ağ oğlan" günbəzinin 
ziyarətinə gələnlər, heç də az olmayacaqdır. Yəqin ki, Şükran yatan yer getdikcə 
müqəddəs türbəyə çevriləcəkdi. "Dayının torpağına and içirəm" - deyiləcəkdi. 
Göyalı törəməsində bu and ən müqəddəs and sayılacaqdı. Bəlkə də bu yer bir 
ziyarətgaha çevriləcəkdi? Şükran yatan torpağı unutmaqmı olardı? 
Ziyarət dağının ətəklərində ucalan "Ağ oğlan"ı - Şükranı adamlar bəlkə 
peyğəmbərləşdirəcəkdilər? Demək çətindi!  Bəlkə  Şükranın 
mamlaşdıracaqdılar? Söyləmək müşküldü! Ancaq Şükranın məqərəsi "Ağ oğlan" 
günbəzi qalacaqdı. Elin əli ilə Şükranın üstündə tikiəcək şüş qübbəli günbəz "Ağ 
oğlan" adıyla ucalacaqdı. Bütün köçələr, ağqoyunlular, qaraqoyunlular, 
qarabağlılar, qaradağlılar, Göyəndə 
  
  
________________Milli Kitabxana________________ 
204 
 
 
ucalan Ziyarət dağının yanından qalxanlar "Ağ oğlan"ın böyründan heç də 
saymazyana keçməyəcəkdilər. "Ağ oğlana"a üz tutan, ürəyindən arzu keçirən az 
olmayacaqdı, çox-çox olacaqdı! Hamı "Ağ oğlan"dan dilək diləyəcəkdi. Yox, hər 
necə olsa, hər kim olsa, "Ağ oğlan"ın yanından saymazyana ötüb 
sovuşmayacaqdı. 
Yenə də dönək həmin mətləbə, deyək Ulduz günahkar deyildir ona necə 
bəraət vermək, necə onu cərgələrə çıxarmaq, hansı möcüzə ilə onun qara donunu 
əynindən sivirmək, onu öz ağçaq ulduz donuna geyindirmək olar? Demək, belə 
qəsdə düşən olsa, Ulduzu özünə döndərmək, əzəlki halına qaytarmaq mümkün 
olmazdı! İş dolaşıq, tale dolaşıq, faciə dolaşıq, zəhər-zəqqum! İndi belə bir nəticə 
durunca Şükranı ulu Tanrıdan diləyinə dəyərmişmi? Şükran olsaymış yaxşı imiş, 
yaxud olmasaymış? Gözləri genişlənən ana bilmirdi necə olsaymış yaxşı imiş? 
Ancaq qəm dəryasına qərq olan ata da aydın bilmirdi. Bu cəhəti bacılar da 
bilmirdi. Bacı uşaqları da başa düşmürdü. Göyalının həyatında baş-başa verən 
bacanaqlar da başlarına vurub bir yana çıxara bilmirdilər. Ancaq onlar bilirdilər 
ki, belə bir qəti, üzüdönməz bədbəxtlik baş verəndən sonra səbəbini yüz yana 
yozsan, nəticə budur ki, olan olubdur, Şükran əldən gedibdir, onu öz Ulduzu 
öldürübdür. Vaxtaki Şükran ölübdür, öldürülübdür, ağqoyunlular adətincə, aran 
torpağının qaydasınca onun yasını saxlamaq, üçünü, yeddisini, qırxını, sonra da 
kədərli aylardan ibarət ilini keçirmək gərəkdi. 
Ana özünü itirmişdi. Ata özünü itirəcək dərəcəsində təlatümdə, həyəcanda 
idi. Bacılar da bilmirdilər nə etsinlər. Yasa gələnlər də yavaş-yavaş çəkilib 
getməli, sonra da istəyən kəslər üçünə, yeddisinə, qırxına, sonra da ilinə gəlməli 
idilər. Demək, baş-başa verən yeddi bacanağın - bu qardaşlaşan kişilərin 
öhdəsinə bütün bu mərasimləri keçirmək ağırlığı düşmüşdü. Vaxtilə iyirmi il 
əvvəl Göyalı qızlarına qardaş, özünə yurdçu dilərnişdi. İndi onun həyətində 
yeddi bacanaq -yeddi qardaş baş-başa vermişdi. Demək, əslində yeddi qıza yeddi 
qardaş, sirdaş var imiş. İndi də vardır. Ancaq bir tək Şükran yox idi. İndi Şükranı 
kim əvəz edə bilərdi? Kim elə bir Ulduz tapıb Şükran kimi qanad çala bilər, 
ürəklərə yol aça bilərdi? Müəmma, müəmma, dolaşıq dolaşıq üstündən, düyün 
düyün üstündən... 
Şükranın yeri Göyəndə görünəcəkdi. Elin əli ilə "Ağ oğlan" günbəzi 
qaldırılacaqdı. "İgid ölər adı qalar..." Qara ağzını açan torpağa nə qədər "ağzın 
yumulsun!" deyə qarğıyanlar olsa da, yenə də hirsi so 
  
  
________________Milli Kitabxana________________ 
205 
 
 
yuyan insanların nəzərində bu torpaq müqəddəs türbəyə çevriləcəkdi. Bir növ 
ocaqlaşacaqdı. Qoy burada yatan ənbiya-övliya olmasın, abid olmasın, zahid 
olmasın, şeyx olmasın, belə bir növcavan qəhrəman olsun! 
Baş-başa verib düşünən bacanaqlar öz yerlərindən tərpənincə bir-birilə 
himləşdilər, qayıdıb Göyalının bir qədər gözdən iraq olan çal-çəpərlərindən 
yeddi yabanın qulağında, yeddi vələ quru qaratikan götürdülər, qaranlıq qovuşar-
qovuşmaz Şükranın məzarına çatdılar. Bacanaqlar öz uşaqlarının dayıları, 
qardaşdan da artıq bir qardaş itkisi üçün səssiz-səmirsiz ağlaşdılar, gətirdiklərini 
üst-üstə qalaqlayıb bir ocaq qaladılar, bu ocağı papaqlarıyla yelləyib tonqala 
döndərdilər, alovlarını da göyə qaldırdılar. Alovlar Ziyarət dağının sinəsinə 
qədər öz dilini uzatdı. Bu işıqda da bacanaqların göz yaşları axdı, axdı; alov 
qalxınca bacılar da, bacı uşaqları da gəldilər. Yaxın-uzaq qohumlar da gəldilər. 
Bunlardan sonra qara libaslı Sevgili də, qonşu gəlin Gülnazla gəldi. Onlar işıqda 
Şükran üçün bir də, bir də ağlaşdılar. Axır ki, kiridilər, yavaş-yavaş çəkildilər, 
bircə-bircə göylər oynamağına qayıtdılar. Sevgili Gülnazla döndü. Bu qız nə isə 
indicə gözə dəyməkdən, bacılardan başqa bir söz eşitməkdən çəkinirdi... 
Tonqal sönər-sönməz qaranlıqdan qara at çıxdı, bulana-bulana gəldi. O, baş 
tərəfdə közərən ocaq səmtində deyil, aşağıdan Şükranın ayaqları altında dayandı, 
öz başını həmin-həmin Şükranın ayaqlarına salladı, yenə də gözlərindən qanlı 
yaş tökə-tökə ağladı. 
 
XVII 
 
Üstündən on gün ötdü. Qara at qapıya gəldi, Göyalının adamlar seyrəkləşən 
həyətinə girdi. Müqəssir oldu-olmadı, Ulduz divana gəlmişdi. Ulduzu görən ailə 
ağladı. Getdikcə gözləri genişlənən Qarate-lın qəzəblə doian gözləri yandi. Onun 
göz yaşları kirpiklərində qurudu. Ulduz özü üə bııraya başaçılmaz təzad gətirdi. 
Kimdə Ulduza qarşı kin, kimdə də gizli tərəhhüm doğdu. Kimi Ulduza Şükranın 
qanadları kimi, kimi də qəddar qatili kimi baxırdı:. Götürüb baxanda hər iki tərəf 
öz-özlüyündə düz idi. Qara mozalanın qara hərəkətindən xəbərdar olmayan, qara 
daşın qabağında Ulduzu didə-didə qanını necə axıtdığını, necə hirsləndirib 
gözlərini qaraltdığını bilməyənlər Ulduzu yolundan azan, cızığından çıxan 
nankor bilirdilər. Bu nankoru da 
  
  
________________Milli Kitabxana________________ 
206 
 
 
Şükranı qətlə çatdırmaqda ən ağır cazaya, ən qəzəbli divanə layiq görürdülər. 
Heç bir başqa səbəb arayıb-axtarmadan bu atın məhvini, özü də Göylor kəndinin 
ortasında oxa tutulmağını, Göylər obasının itlərinə yedirdilməsini düzgün hesab 
edirdilər. Deyirdilər ki, qoy belə dönük çıxan Ulduza bundan da yaman divan 
tutulsun. Yoxsa ayrı cür heç kəsin ürəyi soyumayacaqdır... 
Qapıya gələn qara ata hər kəs belə bir kinlə, nifrətlə baxıb udqunurdu. Bu ata 
tərəhhüm edənlər, bu qətli təsadüfi xata sayanlar, mozalanamı, milçəyəmi görə 
nallı təpiyə yol verilməyin nəticəsində belə bir bədbəxtlik baş verdiyini gümana 
gətirənlər öz fikirlərini gizləyirdilər. Gizlənənlər isə özlərini büruzə verir, hər kəs 
bu ata şəxsən divan tutmaq üçün özünü qabağa verməyə cəhd edirdi. Ələlxüsus 
da Göyalının yeznələri. Yeddi bacanağın yeddisi də bu atdan intiqam almaq üçün 
özlərini yeyib-tökürdülər. Lakin onlar unutmamışdılar ki, Göyalı necə də 
Şükranın ox, kamanını qəbrə qoymamağı təklif etdi, Şükranın ox, kamanı ilə bu 
atdan intiqam alacağını el qabağında elan etdi. Göyalının ürəyi az-çox soyusun 
deyə, bu alı oxa tutmaq, obanın içində də olmasa, bir qıraqda gəbərtmək, Göyən 
dərələrinin qurd-quşuna yem eləmək gərək idi. Bu gərək işi də ürəyi intiqam 
alovları içində yanan ata görməliydi. Onda bəlkə Göyalı az-az özünə gələ bildi? 
Əgər bu divanı oğlunu itirən bədbəxt ata oğlunun qatilinə tutsaydı, ümumin 
nəzərində insaflı, ədalətli iş olardı. Yoxsa döşünə döyən yeznənin heç birisinin 
burada yeri yox idi. Ümumin nəzərində yerinə düşərdi ki, Göyalı bu ata bir ox 
atdığı halda Qaratel də bir ox ataydı, ata-ana bəsdi deyincə bu qatil atı oxlayaydı. 
Onda bəlkə atanın da, ananın da ürəyi az-az soyuyaydı, nitqi tutulan ana az-az da 
olsa özünə gələrdi. Onda bəlkə ana həyatda sağ-salamat qalan qızlarını da, 
nəvələrini də nəzərə alardı, az-az toxtardı, dəli-divanə olmaq qorxusundan da 
sovuşardı. Yoxsa ayrı cür ananı geri qaytarmaq mümkün olmazdı. 
Qaratel hal-huyla özündən çıxardı, Göyən düzənlərini ötüb alışdığı, kömək 
umduğu, indi də hiddətlə gözdən keçirdiyi Ziyarət dağına tərəf uzanan cığırla 
səs-səda sala-sala gedərdi. Onun müdhiş səsi Göyən düzənlərini, dərə-təpələrini 
doldurardı. Belə olanda nə onu tutmaq, nə də saxlamaq mümkün olardı. Axı 
Qaratel üçün ölümdən dəhşətli olan bir dəli-divanəlik onun genişlənən, hədə-
hədəqəsindən çıxan gözlərindən oxunurdu. Bu ruhi gərginlik ağsaçlı Qarateldə 
öz 
  
  
________________Milli Kitabxana________________ 
207 
 
 
aman-imansızlığını göstərirdi. Qaratel oğlu Şükrandan sonra, Şükranı qara 
torpağa tapşırandan, üstünü torpaqlayıb, bu torpağı da tikanlayıb daşlayandan, 
üstünü bərk-bərk bərkidəndən sonra daha şiddətli dərəcədə ruhi gərginlik keçirə-
keçirə dəhşətə gəlmişdi. 
Axı bir də, elə bil ki, qəbirqazanlar Şükrana hörmət olaraq başqalarından 
daha dərin qəbir qazımışdılar. Bu qəbirin üstünü torpaqlayanlar Şükrana hörmət 
etdiklərinə görə yan-yörədə bir ovuc da torpaq qoymamışdılar, hamısını qəbrin 
üstünə töküb qalaqlamışdılar. Şükrana hörmət olaraq Ziyarət dağının ətəklərində 
gizlənən, goreşən kaftarlardan qorumaq üçün oğlanın üstünü təzə-təzə, özü də iti-
iti qaratikanla örtüb, bu tikanların da üstünü daş-qaya ilə doldurmuşdular. Ancaq 
nitqi batan ana bütün bunlara zidd idi. Anaya elə gəlirdi ki, Şükran bunca ağır 
yükün altında qoyulan gümüş qınlı, iti ağızlı xəncərlə, o göy zağlı soyuq silahla 
teylənmişdi. Onu teyləyən bax, bəmin bu uğursuz atdı ki, öz Ulduz cildini 
dəyişib, qara geyinib qapıya gəlibdir. Qoy bu qara at qapıya gəlməsin, yıxılıb 
ölsün, yenə də ananın ürəyi soyumaq bilməyəcəkdi. Bu qara atdan bir cür deyil, 
min cür intiqam alınsa da, yenə də Şükranın anasının ürəyi taxmamayacaqdı. 
Tezmi-gecmi bu ana baş alıb gedəcəkdi. Hara gedəcəkdi, necə gedəcəkdi, 
gələcək özü göstərəcəkdi. Ancaq indilikdə qədəmləri qoruyan ana bilmirdi. Elə 
bil ki, ana məhz bu uğursuz atın divanını gözləyirdi. 
Qaratel qara ata baxa-baxa daha artıq hiddətləndi, qəzəbləndi, gözləri daha 
artıq genişləndi, oğlunun bütün fəlakət, müsibətlərini, onun üstünün necə ağır 
yüklə yüklənməyini titrəyə-titrəyə, ürəyi əsə-əsə, döyünə-döyünə göz 
qabağından keçirə-keçirə özünü də müqəssir bilməyə başladı. Dəhşət içində, ruhi 
gərginliklər girdabında çarpı-şan ananın ağlı ötöri də olsa ayazımağa başladı: 
- Mənim ana ürəyimin biriııci borcu hər kəsdən, hamıdan qabaq öz oğlumu 
qəzanın-qədərindən qorğanmaqdı, - deyən Qaratel müztərib ürəyindo danışmağa 
girİşdİ. - Mənəm birinci günahkar! Ancaq mən ozüm! Axı niyə mən Göyalmın 
sözüno baxıb Ziyarət dağına gedirdim? Niyə mən qız qismətinə qane ola-ola 
acgöz Göyalının söziinə qoşu-lurdum? Niyə yox Tanrıdan dilək diləyirdim? Niyə 
mən kömür kimi qaralan Ulduzu tezcə bu aradan rədd etmirdim? Niyö mən 
Şükranı qu-cagıma almırdım, körpomi qorğanıb saxlamırdım? Axı Şükran hamı-
dan da artıq mənə, öz anası Qaratel Göyom qızına aciz idi! Axı Şük-^ həmişo 
mənim müqabilimdə körpə kimi gülümsoyirdi. Onun 
  
  
________________Milli Kitabxana________________ 
208 
 
 
ovurdları çalalanırdı, bir sözümü iki eləmirdi. Niyə mən Göyəm qızı cəld 
tərpənib cəsarət göstərmədim? Mənəm müqəssir! Mənəm günahkar! Mənəm 
divana çəkilməli müttəhim! Qoy mənə divan tutsunlar! Qoy mənim ürəyimi 
oxlasınlar! Qoy məni Şükranın yanında dəfh olunmaq şərəfindən də məhrum 
etsinlər... Bəs bu qara at? Bəs bu qara əzrayıl? Yox, qoy bu qara əzrayıl mənim 
dəliləşən, divanələşən gözlərimə görünməsin! 
Birdən ağlı dolaşan ana ayağa qalxdı. Nitqsiz olduğundan lalsayağı 
qarqışqırıq qopartdı. Qaratel titrəyən əllə qara atı göstərdi, nitqi açılmasa da, 
işara ilə bildirdi ki, sən Bəyalı oğlu Göyalı, ləngimə! Əgər bacarmırsansa qoy 
mən özüm oğlumun ox-kamanı ilə bu qara əzrayılı gəbərdim. Qoy bu qara 
uğursuz çölün qurd-quşuna, canavarlarına, pələnglərinə, vəhşilərinə qismət 
olsun! Özü də başqa yanda yox, Ziyarət dağının ətəyində! 
Əli ilə danışan, qırıq-qırıq, heybətli-heybətli səs çıxaran ana bütün bunların 
hamısını Göyalıya çatdırdı. Yenə də ağlaşma qopdu. Göylər obasının adamları 
daşlana-daşlana gəldi. Onlar söz tapıb Göyalı ailəsinə heç bir söz deyə bilmədi. 
Qara atı qapıda dayanan görüncə bu ata-anaya heç bir toxtaqlıq verə bilmədilər, 
onlar da ağlaşanlara qoşulub ağlaşdılar. Qara at da başını tərpədə-tərpədə onlara 
qoşulub ağladı, adamlar kirişəndən sonra da qaralan Ulduz öz ağlamağından 
qalmadı. 
 
XVIII 
 
Qara şeytanın qara qurğusu qara mozalan qara qəsd üçün öz qara rəngini 
Ulduza yaxıb bu dünya üzündə uğursuzluğun qara kabusuna döndərmişdi. Ulduz 
öz Şükranının, igid qəhrəmanını; ağ çuxalı, ağ papaqlı, gümüş xəncərli, qırmızı 
çəkməli səvarisinə dəmir nallı təpik çalmaqla öz taleyinə də təpik çalmışdı. 
Şükran ölmüşdü. O torpaq altındadır. Ulduz da ölmüşdür, ancaq torpaq 
üstündədir. Belə bir fəlakət olandan sonra, əlbəttə, torpaq altında, gözlərdən 
iraqda olmaq qat-qat yaxşıdır. Sürünə-sürünə, sürüklənə-sürüklənə, gözdən düşə-
düşə, nifrətlə süzülə-süzülə, lənətlə damğalana-damğalana bu qara at kimi yas 
içində qalmaqdansa, ölüm yaxşıdı! Deməli, qapıya gələn qara at üçün tale ölüm 
yolu açmışdı. Elə bil qara ölüm onu səsləyirdi: gəl-gəl qara at! Gəl mən səni 
düşdüyün qara gündən xilas edim! Gəl, gəl qara kabusluğunu ortadan götürüm! 
Axı sənin qalmağın əzab-əziyyət, iş- 
  
  
________________Milli Kitabxana________________ 
209 
 
 
gəncədir! Sənin ulduzun Ziyarət dağının başı üstündə batıbdır. Dayanma, durma, 
gəl qaranlığa qovuş! Gəl, bu dünyanın heçliyini, puçluğunu bildirən bu şit-
şitəngə işıqda əlləşmə, çapalama! Sən qaranlığa qovuşub işıqdan uzaq ol! Daha 
heç kəs burada səni daş-qaya ilə vurmayacaq! Bu qaranlıqda heç kim burada səni 
hədələməyəcək! Heç kəs səni uğursuzluq timsalı sayıb qəzəb və nifratlə 
süzməyəcəkdir. Sən qaranlıqda öz azadlığını tapacaqsan! 
Qara mozalanın şeytan-şər zərbələrini axıra qədər tutdurmaq, öz qara 
qəsdlərini axıra qədər yerinə yetirmək, qara don geydirdikləri Ulduzu axıracan 
aparıb axırına daş atmaq istəyirdilər. Gah mozalan cildində Ulduzu çalmaqla, 
gah qaranlığı işıqdan, ölümü yaşamaqdan üstün tutmaqla həmin qara mozalan 
qara atı qaranlığa çəkirdi. Qara at həmin tərəfə çəkilirdi. Şükransız belə işıqlı 
dünyadansa ona qaranlıq, ölüm yaxşı gəlirdi. Belə yaşamaqdansa yaşamamaq 
yaxşı deyilmi? Zəhərlənəndən sonra yaşamaq kimə, nəyə gərəkdir? 
Demək, mozalan öz şeytan qurğusu ilə kimini çox, kimini az da olsa 
zəhərləmişdi. Göyalı ailəsinin içində mozalanın fitnə-fəsadı nəticəsində 
zəhərlənmayən, ürəyi tir-tir titrəməyən tək bircə nəfər də olsa yox idi! Bəs 
Ulduz? Bu dünya üzündə ən ağır cəzanı Ulduz Özünə verməmişdimi? Bundan 
belə gözlənilən cəza bu cəzanın müqabilində nə idi? Ölüm! Öldürülmək! Nəfəsi 
varkən Ulduz Şükranı axtarırdı! O öldürdüyü süvarisini axtarırdı. Ancaq Ulduz 
bir də, bir də duyurdu, bilirdi ki, Şükran orada qara qayanın qabağında, onun 
nallı təpiyi ilə qətlə çatdırılıbdır. Bu təpikdən çevikliklə çovuyan mozalan 
Şükranı onun dəmir nallı təpiyinə tuş edibdir. Ziyarət dağına gedən cığırın 
yanında Şükran qara torpağa gömülübdür. Üstü də qara tikanla tikanlanıb, ağ-
qara, boz göy rəngli daşlarla daşlanıbdır. 
Elə buna görə də Ulduz öz-özünə divan-məhkəmə qurub özünə ölüm hökmü 
oxuyubdur. İndi qaralaşan, kömürləşən Ulduz son divana gəlibdir. Gəlibdir ki, 
ona divan tutulsun, oxlansın ölüb qurtarsın. Axı ölüm, ölüm intizarından asandır. 
Demək, ləngiməyinə dəyməzdi! 
Göyalı haçan Şükranın oxu ilə matəm geyimli Ulduzu oxlayacaqdı, özü 
bilirdi. Axı o biri tərəfinə gəlincə Göyalı üçün Şükranın Ulduznu oxlamaq çətin, 
oğlunun qatilini özbaşına buraxmaq daha çətin idi. Bu Ulduz her necə qara 
geyinsə də, istər-istəməz göz dağına çevrilmişdi. Göz dağını göz qabağından 
götürmək gərək idi! Bunların hamısını düşünərt, qəddi əyilib-bükülən Göyalı 
əllərini də, dizlərini də 
  
  
________________Milli Kitabxana________________ 
210 
 
 
yerə dayayıb ayağa durdu, qara qəzil çatını götürdü, heç bir müqavimət 
göstərməyən qara atın boyun-boğazında kürməklədi. Həmişə başına qızıl-
gümüşlü cilov vurulan, belinə qızıl-gümüşlü yəhər qoyulan Ulduz acı taleyin 
hökmü ilə aşağı endirildi, aşağı düşürüldü, sonra da bu qəzil çatı ilə dar ağacına 
qaldırılan kimi durdu. Bəlkə çatı boğucu idi? Yox, Göyalının titrək əlləri bu 
çatını gen bağlamışdı. Ancaq bu çatı Ulduza dar ağacından asılmağı andırırdı. 
Demək, bu ölüm çatısı idi. Cam boğazına yığılanlar belə qara çatı ilə öz-özlərinə 
qəsd edə bilərdilər. "Boğazına çatı salma!" - demək işi ölüm qədər ağırlaşdırmaq 
deməkdir. Qara qəzil çatı qara atın boğazına salınandan sonra qara atın ölümünə 
birinci hökm verən Qaratel birdən üzünü eyvanın divarına döndərdi. Hər necə 
olsa da, Şükranın sevimli Ulduzu divana aparılırdı. 
Göyalı qara atın qara çatısından tutdu, onu çöl-çəpəri sökülən həyətdən 
çıxartdı, o biri çiyninə aldığı ox-kamanı düzəltdi, Göylər obasından aralandı, 
Ziyarət dağına doğru uzanan həmincə ziyarətə getdiyi cığırla yol aldı. Bəli, bu 
həmin cığır idi ki, bu cığırla Qaratellə birlikdə ulu Tanrıdan oğul diləmək üçün 
Ziyarət dağına yollanmışdı. Bu həmin cığır idi ki, Şükranın tabutunu köhnə 
qəbiristana gətirmişdilər. Gözə gələn bir dairədə dəfn etmişdilər. Bu həmin cığır 
idi ki, yenə də matəm geyimli Ulduz ağlaya-ağlaya gəlmişdi. Bu həmin cığır idi 
ki, yenə matəm deyimli Ulduz Şükranın başı üstündə qalanan tonqalın işığı 
azalınca özünü buraya yetirmişdi. Yenə də qara qayanın qabağında olan sayaqda 
öz başını öldürdüyü dostunun ayaqlarına sallamışdı, bütün gecəni ağlamışdı, 
üfüq sökülər-sökülməz buradan qopub xəlvət çəkilmişdi. Ulduz gözə dəyməkdən 
qorxmamışdı. Utanmışdı, qəribə görünsə də at utanmışdı! Üstündən on gün 
ötüncə daha yas saxlamağı bacara bilmədiyinə görə divana gəlmişdi. İndi də 
həmin cığırla axırıncı divana gedirdi. 
Göyalı qədəmləri sınıq kimi yeriyir, qara at da sınıq-sınıq addımlayırdı. 
Adamlar da onların dalınca sınıq-sınıq cığıra düzülmüşdülər. Onlar divan yerinə 
varmaq, bu qara ata tutulacaq divana tamaşa etmək istəyirdilər. Göz qoyanda 
yeddi bacının yeddisi də bu cığıra düzülmüşdü. Yeddi yeznənin yeddisi də bu 
cığırı tutmuşdu. Göyalının ayağı yer tutan oğlan-qız nəvələri də öz ata-analarının 
böyürləri həmin-həmin sınıq addımlarla irəliləyirdilər. Cığırın dalı hələ də sınıq-
sınıq çözələnirdi. Bircə üzünü qara divara döndərən Qarateldən savayı ayağı yer 
tutan kim var idisə, hamısı eynən beləcə gəlirdi. Bunlar Şükranı öldürən 
  
  
________________Milli Kitabxana________________ 
211 
 
 
qara atın divanını görmək üçün gəlirdilər. Belə divan ağqoyunluların tarixində 
olmamışdı. At adam öldürmüşdüsə, dərhal yerindəcə öldürülmüşdü. Axı Ulduz 
ayrı idi, ayrı bir aləm idi. İndi "ayrı aləm"in divanı da ayrı aləm idi. Burada el 
qarşısında görk divanı var idi, qan-intiqam var idi! Əvazə əvəz, qisasa qisas, 
ölümə ölüm var idi! Bu divan olmazın-görünməzin, eşidilməzin divan idi. Qara 
donlu Ulduz belə bir divana gedirdi. Ulduz heç cür yox, böyük kədərlə Göyalının 
sınıq addımlarının ardınca divana gedirdi. Ulduz heç yana dartınmırdı. Bu divan 
Ulduzun xilası idi. Ulduz xilas olmağa, gözlərdən iraq olmağa, Şükran işıqlı 
dünyada olmadığı zamanda, o da işıqlı dünyadan üzülməyə gedirdi... 
Lakin birdən qəbiristana dönən cığır ayrıcında qara at öz əzəlki Ulduz 
çevikliyi ilə qara çatını başından çıxardı, qəbiristana döndü. Adamlar cığır uzunu 
durdular, durdular. Ulduz diklənib Şükranın qəbrinə çatdı. Düz yeddi dəfə bu 
qəbirin dövrəsinə dolandı, dönüb gəldi, başını çatıya salmadı, Ziyarət dağına 
gedən cığıra, ancaq cığırda dayanan adamların qabağına düşdü. Heç kəs Ulduza 
toxunmadı. Onlar gördülər ki, necə də Ulduz divana gedir. Ulduz getdi, getdi, 
kölgələr sallanan, dik-dik daşların kölgələri uzanan uçurumlu dərələrə qaranlıq 
çökən bir yerdə dayandı, döndü, adamlar da axın-axın gələ-gələ toplandılar, 
durdular. Göyalı kamanı düzəldib oxları hazırlayınca Ulduz üzü bəriyə oturdu, 
qabaq əllərini yuxarıya qaldırdı, sinəsini açdı, birdən adamlar için-için 
hıçqırdılar. Göyalının oxu əlindən düşdü. Kaman yerə diyirləndi. Göyalı diz üstə 
büküldü, büküldü. O, Ziyarət dağının qarşısında qəzanın-qədəri müqabilində 
bükülə-bükülə yumağa döndü. Elə bil ki, adamların üstünə su ələndi. 
 
XIX 
 
Qara-qara buludlar şüş-şüş dağları qaplayırdı. Yuxarı dağlardan -San 
babadan, Sağsağanlıdan, Kirsdən üzüaşağı Araz çayına doğru uzanan qara bulud 
salları Ziyarət dağını da örtür, Göyən düzənlərini zülmətə bürüyürdü. Divan 
gözləyən, ancaq divan tutulmayan Ulduzun özü öz ayaqları ilə divana gedirdi. 
Qara ölüm şıltağa başlayıb əzab-əzıyyət içində Ulduzu hər necə girinc etməkdn 
zövq alsa da, bu faciədə şər-şeytanın hər necə nəşələnib əyləndiyini görsə də, 
Ulduz daha bəsdir!" demək qərarında qəti idi. Axı Ölüm gözləyən Ulduz 
  
  
________________Milli Kitabxana________________ 
212 
 
 
niyə Şükranın atası Göyalı tərəfindən oxlanmadı? Niyə Ulduz o qədər top-top 
dayanan adamların müqabilində oxlanmaq gözlədiyi halda, bir kəs tərəfindən 
oxlanmadı? Məgər Ulduz öz sinəsini dalbadal atıla bilən oxlar üçün 
görməmişdimi? Bu oxlar onun iztirab dənizinin dalğalarına son 
qoymayacaqdımı? İndi qara don geyən Uldıız üçün həmin cığırla geriyə dönmək, 
Göyən düzənlərinə qayıtmaq, ara-ara Göylər obasında görünmək mümkün 
deyildi. Bir də Şükranın məzarının dövrəsində gözdağı kimi dolana-dolana 
qalmaq, bu mazarın keşiyini çəkmək, ölü durmaq özü də Ulduz üçün bəs 
deyildimi? Üstü torpaqlanan, tikanlanan, daşlanan Şükran dərindən-dərin sükut 
aləmində idi. Haçan bu qəbir üzərindoə"Ağ oğlan" adı ilə şöhrət tapa biləcək bir 
uca qüllə qalxacaqdı? Bu hələ qabaqda idi. Ağqoyunluların qədim adətincə bir il 
ərzində qəbiri tərpətmək, öln adamın ruhunu narahat etmək olmazdı. Bir ildən 
sonra çox yəqin ki, Şükranı dəfh edən el-oba yenə də axı-axın goləcək, onun 
ildönümündə igidi yad edəcəkdi, elə bu zamanlar da köhnələn qəbir 
tərpədiləcəkdi. Şükranın türbəsi üzərində ağağ yonulan daşlardan "Ağ oğlan" 
adlı günbəz ucalmağa başlayacaqdı. 
Ulduzun tab-təvani tükənmişdi. O, heç bir kəsi gözləmədən öz-özünü divana 
çəkməli idi. Bu yoldan qayıtmaq, özünü ölümdən də artıq bir əzaba salmaq idi. 
Qara buludlar gəlirdi. Qara qanadları sallanan qara buludlar bir-birinə dəyə-dəyə, 
çırpıla-çırpıla yağışı, kürdaşı, dolunu, alaçalpov qarı bir-birinə qatıb 
qarışdırmırdılarmı? Bu, tufan idi, bu qiyamət yay mövsümünün yetişdiyinə 
baxmadan, bir də hiddətlə geriyə dönməklə qaralan Ulduzu aparmağa 
gəlməmişdilərmi? 
Bax, budur Ulduzun başının üstundə dayanan dağlar bir-birinə dəyir, buludlar 
bir-biri ilə toqquşur, ildırımlar, şimşəklər tez-tez çaxnaşır, az-azacıq işıq 
görünməmiş yenə qatı qaranlıq qovuşub, hökmran olmağa başlayır. Qaradonlu 
Ulduz üçün bir cığırda dayanmaq donmaq idi, ölümün açılan qara ağzına 
çatmadan yubanmaq idi. Yox, Ulduz dayana bilməz, qala bilməzdi. O, yenə do 
həmin-həmin heç bir tərəddüd göstərmədən qalmaq da istəmirdi. Ulduz addım-
addım getməli, Ziyarət dağına yetişən cığırla üzüyuxarıya qalxmalı idi. Ulduz 
belə də etdi. O, darısqal cığırla daş-qayaya dəyə-dəyə qızışdı, gedə-gedə 
tüstüləndi, yandı-alovlandı, axır ki, Ziyarət dağına çatdı. Burada olan daşların, 
qayaların hamısı bir-birinə qarışmışdı. Ulduz burnunu daşlara söykəyə-söykəyə, 
əl-ayaq çala-çala daşların, qayaların ara-bərəsi ilə gedə-gedə dəmir nallarından 
qığılcımlar çıxara-çıxara, özü də döngə  
 
  
  
________________Milli Kitabxana________________ 
213 
 
 
lərdə əyilə-bükülə cığırla dimdik dikləndi. Bu cığır Ziyarət dağının qülləsinə 
aparan, dilək qülləsinə qalxan, ulu Tanrıdan dilək dilənən həmin dayanacaq idi. 
İyirmi il əvvəl günün günortaçağı Göyalı ilə Qaratel həmin bu cığırla bu qülləyə 
qalxmışdılar. 
Dağları qaplayan qara buludlar hönkürüşürdülərmi? Onlar ağlaşırdılarmı? 
Yaxud qara mozalanın şər-şeytanları öz istədiklərinə nail olduqlarına görə öz 
qara qələbələrinin təntənəsini nümayiş etdirirlər? 
Buludlar, bulud bürüyən dağlar, üstlərinə sel-su ələnən, dolu ilə dolan, qarla 
örtülən dağlar indi hansı yandadırlar? Bu uğultulu təlatümləri ulu Tanrı öz 
iradəsi ilə əmələ gətiribmi? Ya bunlar öz başlarınadır? Əgər özbaşmalıqsa necə, 
nə təhər özbaşınalıqdır? Əgər özbaşınalıq deyilsə, ulu Tanrının iradəsilədirsə, bəs 
niyə belə hərc-mərclikdir?! 
Qaralan Ulduz bütün bunları bildi, bilmədi, baş açdı, açmadı, vəziyyət belə 
idi, başaçılmaz müəmma idi!.. 
Qara at iyirmi il əvvəl Göyalı ilə Qaratelin qalxdıqları qüllyə can atdı, öz əl-
ayaqları ilə qabağına çıxan irili-xırdalı daş-qayanı çapasındıra ötüb keçdi. Ulduz 
öz dəmir nalları ilə daş qayadan od çıxara-çıxara tufanı, çovğunu qarışdıra-
qarışdıra dırmandı, dırmandı. Ara-ara Ziyarət dağının həmin duracağına çatdı. 
Zülmət qaranlıq içində Ulduzun yuxarılara baxan gözləri yanıb alovlandı. Elə bil 
ki, Ulduzmı bütün ağrısı-acısı, qəzəbi, hiddəti gözlərinə toplanmışdı. Ulduzun 
burnu körükləndi, qara at ulduz gücünü birdən özünə qaytardı, ulu Tanrıya üsyan 
edir kimi dayandı, ulu Tanrıdan Ziyarət dağına enməyə, ədalət divanı qarşısında 
dayanmağa səslədi. Ulduz var gücü, var nəfəsi ilə ulu Tanrını çağırdı, çağırdı, 
kişnədi, kişnədi... Bu kişnərti Ziyarət dağını, bu dağın bütün daş-qayası, 
cəbələrini, övliya-ənbiyalar yatan daş məqbərələri, bütün kahaları, mağaraları, 
sütunlu-sütunsuz sıldırımları, Ziyarət dağının bütün təməllərini ta yerin təkinəcən 
doldurdu, doldurdu. Bu kişnərti bütün uğultlara üstün gəldi. Göy gurultularını, 
ildırım-şimşək çaxnaşmalarını hakiminə hökm ilə dayandırdı, susdurdu. Ulu 
Tanrını ədalət divanına səsləyən kişnərti kəsmədi, kəsmək bilmədi. Birdən 
qaralan Ulduz qiyam üçün qanad açıb göyə qalxdı, öz-özünü xeyli qaldırdı. 
Ziyarət dağından xeyli yuxarılara - bııludlara, qara tüstü ilə örtülən, pərdələrlə 
tutulan kəhkəşanlı aləmə çatdı. Buranı aradı, axtardı, ulu Tanrını tapmadı. Ulduz 
yenə də həmin kəsilməyən kişnərti ilə özünü götürüb Ziyarət dağının dərin-dərin 
uçurumlarına atdı, uçurumlar aləmində itdi... 
  
  
________________Milli Kitabxana________________ 
214 
 
 
Həmin vaxtdan əsrlər ötsə də, külli-kainat dəyişsə də, Şükranın qəbri 
üzərində inşa edilib ucaldılan "Ağ oğlan" nişangahının ağ-ağ qülləsindən ağ-ağ 
daşlar bircə-bircə sınıb tökülsə də, bu qüllənin üstündə bitən kollar göyərə-
çürüyə yan-yörəyə səpələnsə də, yenə də Ziyarət dağına qalxanlar, onun 
dərinliklərinə qulaq verənlər Ulduzun kəsilməyən kişnərtisini eşidərlər. Bəli, 
indinin özündə də Ziyarət dağına qalxan kəslərin tükləri biz-biz olar. Saçları 
qabara-qabara qalxar, onlar Ulduzun kəsilmək bilməyən kişnərtisi içində heyrətə 
düşərlər. Əfsanəvi faciə onların gözləri qabağında əvvəlindən axırına qədər 
vərəqlənər. Bu faciənin hər bir səhifəsi səhifələnər. Bəlkə bu adamlar bu müsibət 
dastanını örtməyə cəhd edərlər. Bəlkə adamlar dəhşətlərdən çıxmaq üçün bu 
dastanın ilk səhifələrinə qayıdıb yenə də Şükranı Ulduzun bclİndo qanad açan 
görorlər, "Ağ oğlan" qülləsinin ağ-ağ buludlara qalxdığına şahid olarlar. Lakin, 
hər yana dönsən yenə də Ziyarə dağında ömründo kəsmək büməyən kişnərtini 
hey eşidərlər. Bəlkə də Ziyarət dağının həmin cığırı ilə qülləsinə qalxıb ulu 
Tanrıdan sonı-şan da tapışar: varsansa bu nədir, yoxsansa bu nə üçündür?! 
 
20 sentyabr 1968  
Əyin — Bakı 
  
  
________________Milli Kitabxana________________ 
215 
 
 
GÜZGÜ GÖL ƏFSANƏSİ 
 
Qədim zamanlarda Kəpəz dağmın aşağı sinəsində, Göy gölün yuxarı 
yaxasında, yamyaşıl meşənin içində, ağ qayaların əhatəsində bir Güzgü göl 
qaynayırdı. Bu gölün o biri tərəfində mağarada bir maral, bir də bir Qəcələ 
olurdu. Qəcələ mağaranın içərisinə uzanan vələsin qanadına qonub gecaləyir, 
Maral isə bir tərəfdə daş döşəmənin üstündə yatırdı. Maral sübh tezdən durunca 
yatdığı yeri qabaq ayaqları ilə eşib-eşib gül kimi təmizləyirdi, üstünə bir toz 
qonmağa qoymurdu. Kəpəz dağından başlayıb gələn, Göy göl diyarını tez-tez 
tutan bu yerlərin ağ-ağ yağışlarında Maral yuyunur, yuyunduqca da gözəlləşirdi. 
Payızdan başlayıb yağan qar isə ağacların qol-budaqlarından Maralın üstünə 
səpələnir, onun saç-saçağını darayırdı. Dünyanın gözəl guşəsində yaşayan, Göy 
göldən gözəllik götürən, özü də Göy gölə gözəllik verən Maral düyməçəli-
düyməçəli maralotulardaıı yeyir, doyunca dönüb özünü Güzgü gölə yetirir, bu 
gölün pul-pul olub dairələnən gümüş suyundan içə-içə öz surətinə tamaşa edir, 
öz-özünə tamaşa etməkdən hədsiz-hesabsız dərəcədə zövq alırdı. Bir gün deyil, 
beş gün deyil, bir də il də deyildi, belə idi. Maralın ümdə işi-peşəsi, hey 
gümüşlənə-gümüşlənə qaynayan Güzgü gölün qarşısında durmaq, öz-özünü 
süzmək idi. Bu Maralın qəşəngdən-qəşəng qara gözləri özünə o qədər xoş gəlirdi 
ki, başını Güzgü gölə əyib, gümüş sudan içə-içə birdən də öz gözlərindən öpüş 
götürməyə çalışırdı. Maral geriyə çəkilib gərdəninə baxa-baxa öz duruşuna 
tamaşa edir, "Maral, ay Maral" deyə oxunan havaya qulaq asır, Kəpəz dağından 
qayıdan əks-sədanın fasiləsiz gəldiyini güman edirdi. Ancaq Maralı yaxın dostu 
Qəcələnin anlaşılmaz hərəkəti odsuz-közsüz yandırırdı. Axı heç zaman Qəcələ 
Güzgü gölü gərəyincə qiymətləndirmir, hey Zəli göl, ya Qara göl tərəflərə uçur, 
baxanda bu gün bu gölün, sabah o biri gölün, zığ-zımırığında eşələnir, qarnını 
doldurub, yenə də axşamına həmin daş dama dönür, vələsin çöldən içəriyə 
uzanan qanadına qonurdu. Maralla Qəcələ nə qədər üzdə dostluq edib bir 
mağarada gecələsələr də, yenə də onların söz-söhbəti tutmur, tez-tez ixtilaf baş 
verir, deyişmələr davam edirdi: 
- Nə qədər Güzgü gölə baxmaq olar, ay Maral? 
- Bəs haraya baxım, Qəcələ? 
- Bir yol Qara gölə, bir yol da Zəli gölə baxsan nə olar? 
   
  
________________Milli Kitabxana________________ 
216 
 
 
- Yox, Qəcələ, məndən ötəri nə Qara göl, nə də Zəli göl? 
- Ancaq nə bəs, nazlı xanım? Ancaq və ancaq Güzgü göl, Qəcələ! 
- Güzgü göldə nə görmüsən, ay Maral? 
- Ancaq özümü, Qəcələ! 
- Bəs başqası nə təhər? 
- Qoy başqası da Güzgü gölə gəlsin, özü özünü görsün! 
- Onda bəs Maral xanım niyə özünün "Maral gölünə bunca belə bərk-bərk 
bənd deyildir?! 
- Çünki Maral göl özü də gözəlliyimi bu Güzgü göl kimi düzgün 
göstərmir!.. 
- Bəyəm sən belə nəsən? 
- Mən Maralam, Güzgü göl maralıyam! 
- Onda üç gündə bircə dəfə də olsa aşağı en, Göy gölə bax! Axı, Göy göl 
Kəpəz dağının ətəyində olan bütün göllərin başıdır! 
- Bəli, başıdır, bilirəm. Ancaq mən Güzgü gölü bütün göllərdən artıq 
sevirəm! Ona görə ki... - Maral dönüb umu-küsüyə başladı. - 
Düzünə qalsa nə vaxtdan sən Qəcələ ilə mən Maral bir daş damın altında 
oluruq. Ancaq heç bir zaman dilinə düz söz gəlməyibdir! 
- Necə? - Qəcələ biz-bic soruşdu. - Nə təhər dilimə düz söz gəlməyibdir, 
Maral xanım? 
- Güzgü göl kimi düzə düz deyəsən! 
- Yəni hey səni tərifləyim, eləmi? 
- Tərifləsən canın çıxmaz ki'?! 
- Canım da çıxar, hələ desən uzaq görən bir cüt gözüm də! 
- Niyə belə dargözsən, cənab Qəcələ? 
- Çünki hədsiz tərif dostun evini yıxar, Maral xanım! Hədsiz tərif dostun 
başının altına yumşaq yastıq qoyub, onu aldadar, ayıq salmaq əvəzində, onu 
qəflət yuxusuna verib, uçuruma salar. 
- Bəlkə bunlar hamısı paxıl Qəcələnin quraşdırmasıdır? 
- Onda daha biz niyə bunca müddət ərzində bir daş damın altında oluruq? 
- Əlacım nədir?.. Qəcələ də olsan, yenə də bir nəfəssən! 
- Bir başqa nəfəs də vardır! - Qəcələ çevrilib o biri yanı göstərdi. Qəcələ 
çevrilib o biri yanı göstərdi. - Bax, orada gizlənibdir, Maral xanım! Nə vaxtdan 
da marıqda durub səni gözləyir. 
- Hamı elə başqa bir nəfəs, Qəcələ? 
- Bax, odur, bir sarı Çaqqal! 
  
  
________________Milli Kitabxana________________ 
217 
 
 
Qəcələ mamırlı daşın daldasında gizlənib bu deyişməyə qulaq verən Çaqqalı 
çağırdı. Çaqqal daha gizlənmədən, mamırlı daşın daldasından çıxıb gəlməyə 
başladı. 
-Niyə, nə vaxtdan bəriyə belə sapma-supma gəzirsən, Maral xanımın 
gözlərinə görünmürsən? 
- Çünki yemirəm, içmirəm, Maral xanımın xətti-xalına, gül camalına 
tamaşa edirəm! 
- Demək, sən Çaqqal bizim Maral xanıma məftunsan? 
- Sözsüz, Qəcələ! 
- Bəs niyə özünü göstərmirsən, nə vaxtdan bəri öz vücudunu bu 
xanımnaza bildirmirsən?! 
- Çünki Güzgü gölün qabağında dayanan, heyran-heyran özünə baxan 
Maral xanıma tamaşa etmək ayrı bir aləmdir. Neçə ildir ki, yaz, yay, payız, qış 
bu Maral xanım Güzgü göldə, surətinə tamaşa edir, mən də Maral xanıma! 
- Bəs belə heyranlıq içərisində yemək-içməyin necə keçir, Çaqqal? 
- Ərz etdim ki, Maral xanımın Güzgü göldə əksini tapan gözəlliyi mənim 
üçün həm ləzzətli yemək, həm də şirin-şərbət içməkdir, Qəcələ! 
- Demək, sən meşə Çaqqalı bu Göy göl Maralının belə bir məcnunu 
olmusan? 
- Belədir, nə gizlədim, Qəcələ! 
- Çaqqalda belə bir uca eşq? 
- Məgər bu dünyada Çaqqal da canlı xilqət deyildirmi, Qəcələ! 
- Axı, deyirlər ki, "Çaqqal var gödən çıxarır, qurdun adı bədnamdır?" 
- Qəcələ haqqında da min cürə söz deyirlər! 
- Məsələn nə deyirlər, Çaqqal? 
- Qurd-quş yeyən Qəcələ! 
- Hər necə olsa da, bütün bicliklərdən baş çıxaran, bu dünyada yaşamağın 
qədrini-qiymətini yaxşıca bilən Qəcələ! 
- Yaşamaq ancaq qarın üçün deyildir, Qəcələ! 
-  Bəs daha nə üçündür, tülküləşən Çaqqal! 
- Qədir də gərəkdir, Qəcələ!.. Gərəkdir Göy göl Maralının qədrini, 
qiymətini bilən də olsun! 
- Hər halda belə məcnuni-eşq sənin kimi bir meşə Çaqqalına yaraşmır!  
  
  
________________Milli Kitabxana________________ 
218 
 
 
- Əgər sən deyən Çaqqal Maral xanıma məftunsan, onun dünya 
gözəlliyinə səcdə edirsə? 
- Bəlkə Maral xanımın yağlı göbəyi Çaqqalın ağzını sulandırır? 
- Əsla, Qəcələ!.. Bicdən bic Qəcələ! 
- Bəlkə Çaqqal çevrilib imam olubdur? 
- Mətləb imamlıqda da deyildir, Qəcələ! 
- Bəs nədədir, Tülkü dayısından hiyləgərlik dərsi alıb tülküləşən Çaqqal! 
- Gücüm Tülküyə çatmaz, Qəcələ! Tülkü dayı qədər zirək deyiləm ki, 
toyuq-cücə çalım? 
- Bəs onda belə nə ilə yaşayırsan? 
- Tör-töküntü ilə!.. Doluya, çovğuna düşən quşların əti ilə, Göy göl 
dalğalarından atılıb qum üstünə düşən balıqların başı ilə! 
- Demək, Çaqqala hazır ruzu gəlir? 
- Bəli, Allah göydən nə qismət göndərsə... 
- Bəs göndərməsə necə? 
- Göndərməsə də göndərməsin! 
- Bəs onda sani yaşadan nədir? 
- Bir də, iki də, üç də, dörd də ərz edim ki, Maral xanımın gözəlliyi, 
dünyaya meydan oxuyan, Göy gölü gözəlləşdirən ilahi gözəlliyi! 
Bu söz-söhbətə qulaq verən Maralın canına Çaqqalın tarifi sarı yağ kimi 
yayıldı, Maral xanım gərdənini çəkə-çəkə gərnəşdi: 
- Düz danışmaqda dostumuz Qəcələnin dilinə özü boyda bir yaman 
çıxıbdır! 
- Dilinə özü boyda bir yaman çıxsaydı, heç bu Qəcələnin dili belə 
olardımı? - Üzə çıxan Çaqqal addım-addım Marala yaxınlaşdı, öz tamaşa duruşu 
ilə dayanan Maralın müqabilində gözlərin göyərdə-göyərdə başını əydi. - Zir-
zibildə eşələnən bic Qəcələdən necə ürəyə yatan bir söz gözləmək olar? 
Maral xanım nazlana-nazlana hirslənib söyləndi: 
- Hə də, bu Qəcələ düz olsa bircə kərə də düzünü deyər!.. Bircə kərə 
deyər ki, bizim Maral Güzgü gölə, Güzgü göl də Marala yaraşıq verir... Daha 
məni Zəli gölə, ya da Qara gölə dartmaz ki, oralarda mən qapqara qaralam, özüm 
də özümə əyiş-üyüş görünəm! 
- Yox-yox, - deyə Çaqqal dad-amana başladı, - bizim Maral xanımın 
güzərgahı ancaq-ancaq Güzgü göldür! 
  
 
  
________________Milli Kitabxana________________ 
219 
 
 
- Bəs sənin güzərgahın necə, Çaqqal'? - Qəcələ qanad çaldı. - Bəs sənin 
yerin necə, gödən çıxaran? 
- Sən bunca təhqiri biryolluq burax, bic Qəcələ! 
- Bicliyə də əqil gərəkdir! Sən Maral xanımı tülkü dilinə tııtub çıxılmaz 
tələyə salmaq istəyirsən! 
- Allab eləməsin, bir tək Allah özü belə bir günü göstərməsin! 
- Bir tək Allah eləsə, Maral xanım tələyə düşsə, onda nə edərsən? 
- Yüz canım olsa, hamısını bir göz qırpımında Maral xanıma fəda 
edərəm! Qoy mən, canı çürük Çaqqal, Maral xanımın yolunda ölüm... 
Bu ölüm mənə əbədi dirilik bəxş edər!.. Mən ölərəmsə ruhum əbədiləşər, əsla 
ölməz. İndi man bir qıraqda durub Güzgü gölün müqabilində dayanan, bu Güzgü 
gölün içində surəti bərq vuran, külli-aləmə gözəllik meydanı oxuyan Maral 
xanıma hey tamaşa edirəm!.. 
Çaqqalın bu sözlərindən sonra Qəcələ gözlərini qıyıb Maralı süzdü və qanad 
çala-çala uçdu, Çaqqal Marala, Maral da Çaqqala yanaşıb yaxınlaşdı!.. 
Günlər gəlib keçdikcə Çaqqal düşmənləşdiyi Qəcələnin qeybətini qırdı, 
Maralın müqabilində ixlas ilə dayanıb dedi, axı, Qəcələ nədir, o haranın azan-
təzənidir ki, sən Maral xanımın qədrini-qiymətini qansın. Qanıb bilsin ki, sən bu 
aşağı Göy gölə, yuxarı Kəpəzə yaraşıq verirsən?.. Neçə ağ-ağ duman Kəpəzin 
gərdəninə dolana-dolana bizim Maral xanımı axtarır? Qəcələ nə qansın ki, necə 
Kəpəz ağ-ağ dumandan-buluddan sivrilib çıxır, günəş qızıl saçaqlarını səpələyib 
Maral xanıma zərrin yaraşıq verir. Qəcələ haradan anlasın ki, göydən ağ yağış 
yağır ki, Maral xanımı dönə-dönə çimizdirsin, yusun, saç-saçağını darasın?.. Qar 
tökülür ki, Maral xanımın ayaqlarının altını yumşaltsın. Qəcələ nə dərk edir ki, 
üryan meşələr yaşıl don geyir ki, bəs Maral xanımın gözlərini oxşasın!.. İlin 
payız fəslində əlvan rəng alır, birdən də donunu dəyişib lütlənir ki, Maralın 
xoşuna gəlsin. 
Tülkü dayısından təlim alan, kim bilir bəlkə də tülkü qarışığı olan, özü də ağ-
açıq tülküləşən Çaqqal olmazın, görünməzin dilini işə saldı, Güzgü gölün Maral 
xanımına bəzək üstündən bəzək vurdu, belə-belə Güzgü gölün Maral xanımını 
ulduzlardan da yuxarılara qaldırdı: 
- Nə bu yerdə, nə də göydə, nə də küll-kainatda bizim Maral xanımın 
misli-bərabəri yoxdur! 
 
  
________________Milli Kitabxana________________ 
220 
 
 
Çaqqalın təriflərini məmnuniyyətlə dinləyən Maral xanım ayağının birini 
götürüb o birisini qoya-qoya soruşdu: 
- Yəni sən bütün bunların hamısını sidq ürəkdən deyirsən, Çaqqal? 
- Ürəyimə ox dəysin ki, hamısını lap ürəkdən danışıram, Maral! 
Özü də hələ bəlkə bizim Maral xanımın misilsiz gözəlliyinin yüzdə birini də 
deyil, mində birini, bəlkə də milyonda birini deyirəm! 
- Bəs sən Güzgü göldə öz misilsizliyini görə bilmirsən? Sən can qurban 
eləməli cansan, Maral xanım. 
- Necə can qurban eləməli canam, Çaqqal? 
- Yüz can,min can, milyon can qurban eləməli cansan, Maral xanım! 
- Kimin canını belə bir canana qurban etməkdən dəm vurursan, Çaqqal? 
- Mənim ərkim ancaq özümə, bir də uzaqbaşı özümünkülərə çatar, Maral 
xanım! 
- Yəni demək istəyirsən ki, yer üzünün bütün çaqqallarını mən Marala 
qurban etmək, eləmi? 
- Bəli, bəli, yer üzünün bütün çaqqallarını! Əgər bütün çaqqallar öz 
canlarını bir tək sən Maral xanıma qurban edə bilsəydilər, bu dünyanın ən 
xoşbəxt xilqəti olardılar! Bir gün gələr necə fədakar olduğumu sübut edərəm, 
Maral xanım! 
- Nəyin xatirinə bunca fədakarlıq, qadalı-bəlalı qurbanlıq? 
- Güzgü göl Maralının dünya gözəlliyinin xatirinə! 
- Sənin əqlin başından oynamır ki, Çaqqal? 
- Düzü, mən həqiqətən təpədən-dırnağa Maral xanımın müqabilsiz 
gözəlliyinə məcnun oluram! 
- Necə, nə dərəcədə məcnun? 
- Bəli, dəli, dəlidən də dəli, Maral xanım! - deyə Çaqqal Tülkü dayısının 
məşq-təlimini yadına salır. Maral xanımın qılığına girib, onun zəifdən zəif 
damarından tutub xoşhallandırırdı. Maral xanım tərif üstündən tərif aldıqda pilə 
kimi yumşalırdı. Az qalırdı bu halında özünü tamam-kamal tülküdil Çaqqala 
təslim etsin, utanıb-qızarmadan onun xanımı olsun!.. Vaxtaki, bu Çaqqal Maral 
xanımın belə bir dünya gözəlliyinin qədrini-qiymətini bilir, daha ona nə 
lazımdır? Bu dünya gözəlinə səcdə edən bir aşiq gərək deyilmi?.. Elə bir aşiq ki, 
bu gözəllik ilahəsinin qədrini, qiymətini bax beləcə bilsin! Yoxsa özünü 
dartanın, tələş-təkəş yeriyənin, get-gedə Maral xanımı gözdən salanın birisi oldu. 
Maral xanımı bir qədərdən sonra qulluqçu yerinə qoydu, onda 
  
  
________________Milli Kitabxana________________ 
221 
 
 
daha ondan Maral xanıma necə yar-yoldaş və sirdaş çıxar?! Özünü Tülkü dayısı 
kimi, bəlkə Tülkü dayısından da usta aparan Çaqqal Güzgü gölün qırağında 
dayanan, bu mədhlərin müqabilində daha da artıq heyranlıqla özü-özünə baxan 
Maralın ürəyinə girib, Güzgü göl gözəlini ovsunlayırdı. Maral Güzgü gölə 
anbaan daha artıq məftunluqla baxa-baxa öz-özünə düşünürdü ki, taleyini bu 
Çaqqala təslim edərsə, daha da yaxşılaşacaq, yar-yaraşıqlı olacaqdır... Tülküsifət 
Çaqqal da Güzgü göl Maralının bu təriflərinin müqabilində gündən-günə necə 
əridiyini, lap əməlli-başlı əldən getdiyini, həyəcandan, iztirabdan yana az qala 
solub-sovulduğunu görürdü... Görürdü ki, onun işə saldığı yağlıca tülkü dili bıı 
Güzgü göl gözəlini necə yumşalda-yumşalda mum edir... Gizlicə-gizlicə, 
qanaddan-qanada uçan Qəcələ də xəlvətcə-xəlvətcə göz qoyur. Maral xanımın bu 
tülküdil Çaqqalın müqabilində necə əriyə-əriyə getdiyinə diqqət edirdi. Deyirdi 
görək bu olmazın eşq macərasının axırı haraya gedir? Lovğalanan Çaqqal sol 
əlini qaldırıb seyrək bığlarına gətirib eşdikcə eşdi. Maral xanım nə qədər kütlük 
göstərsə də, nə isə duydu. 
- Deyəsən, axı, hərdənbir çox dərincə fikrə gedirsən, Çaqqal? 
- Bəli, Maral xanım, çox dərincə fikrə gedirəm! 
- Belə nəyə görə, Çaqqal? 
- Düzü, hey ölüb-dirilirəm, Maral xanım! 
- Olüb-dirilmək nə üçündür, Çaqqal? 
- Eşqin alovunda yanmaq, hey yanmaq nə böyük zövq-səadətmiş, Maral 
xanım! 
- Yəni sən mənə belə eşqi yetirmisən, Çaqqal? 
- Bəli, mən başlı-bütünlü Güzgü göl Maralına aşiq olmuşam! 
- Onun nəyinə aşiq olmusam, Çaqqal? 
- Axı, utanıram deyim, Maral xanım! 
- Utanma, Çaqqal, düzünü de! De görüm, Maral xanımın harasına daha 
artıq aşiq olmusan? 
- Düzümü? 
- Ancaq düzü, Çaqqal! 
- Ətir-ənbər saçan dəyirmi göbəyinə! 
- Onda yala müşk-ənbərimi, Çaqqal! 
Çaqqal ağzını, yağlı dil nəticəsində tovlanıb aldanan Maralın düyməcə-
düyməcə məmələrində gəzdirə-gəzdirə onun yağlı göbəyini yalam-yalam yaladı, 
yaladıqca da şimikdi, hərisləşdi, Maral isə Güzgü 
  
  
________________Milli Kitabxana________________ 
222 
 
 
göldə öz yağlı göbəyinin necə yalam-yalam yalandığına məmnuniyyətlə tamaşa 
etdi. Tülküləşən Çaqqalın belə canfəşanlığının müqabilində Maral xanım mat 
qalıb mütəhəyir durdu. Axırdan-axıra qıdıqlandıqca soruşdu: 
- Doymadınmı. Çaqqal? 
- Bu dərya gözəllikdən doymaq mümkündürmü, Maral? 
- Bəs arada bir o diş ilişdirmək nədir, Çaqqal? 
- Həvəsdən, ehtirasdan, Maral xanım! 
- Necə həvəs, necə ehtiras, Çaqqal? 
- Məcnuni eşqin bitib-tükənməz həvəsi-ehtirası, Maral xanım! Mən 
aşiqəm, özü də haqqaşiqi! Əgər Maral xanımın qaşqabağı bircə anlığa mən tərəfə 
turşusa, tablamaram, tir-tap düşüb ölərəm! 
- Birdən tir-tap düşdün ölmədin, onda bəs necə? 
- Yox, ölərəm, Maral xanım, bir tək Tanrıya and olsun, dərhal ölərəm! 
- Onda belə sönməz eşqinə görə yala müşk-ənbərimi, Çaqqal! 
Ancaq heç vaxt dişləmə. 
- Baş üstə, Maral xanım, göz üstə, Maral xanım! 
- Demək, qəti söz verirsən? 
- Bir Allahın şəhadəti ilə söz verirəm! 
- Bir də bax, dişlərin müşk-ənbər ətirli göbəyimi didsə, onda eşqimiz 
biryolluq qurtardı getdi, Çaqqal! 
- Bəlkə bu alovlu eşqdən yana əqlim başımdan oynaya, bir balaca 
dişləyəm? 
- Balaca dişləmək böyük dişləməyə keçsə, necə? 
- Onda gərək mən haqq aşiqi olmayam! 
- Hərdən yamanca tülküləşirsən, Çaqqal! 
- Ancaq aşiqini öldür, Maral xanım, ta belə təhqir etmə! 
- Necə təhqir, nə təhər təhqir, Çaqqal? 
- Mən ki, hiyləgərlikdə ad alan tülkü deyiləm, Maral xanını! 
- Bəs siz ikiniz də bir cinsdən deyilsinizmi? 
- Hər necə oxşarımız olsa da, başqa-başqa cinsdənik! 
- Düzü, adın bir qədər xoşuma gəlmir, Çaq-qal! 
- Adımı da dəyişdirib öz adına tabe edə bilərsən, Maral xanım! 
- Necə tabe edə bilərəm, Çaqqal? 
- Belə tabe ki, hər nə adla İstəsən məni çağıra bilərsən. Ancaq məni bu 
gözəllikdən - müşk-ənbərdən iraq salıb, bu zövq-səfadən  
  
________________Milli Kitabxana________________ 
223 
 
 
məhrum etməyəsən! Mən haqq aşiqi, gözəllik pərəstişkarıyam! Mən ülvi aləmə 
varıb gözəllikdən qida alıram! 
- Sənin bu dilin lap tamam-kamal tülkü dilinə bənzəyir, Çaqqal! 
- Haradan bilirsən tülkü dilinin hiyləgərliyini? 
- Anam mənə tapşırıbdır ki, nə tülküyə, nə tülkü dilliyə inanıb əqlini 
uduzma! 
- Maral xanım bir görün məni nə yerinə qoyur? - deyə Çaqqal özünü 
küskün baxışla haqq aşiq kimi göstərir, çox həssas bir xilqət olduğunu Maralın 
müqabilində nümayiş etdirir, Maral xanımsa Güzgü gölə baxıb öz xoşallanan 
gözəlliyinə məftun olub durur. Çaqqal isə tezcənə qaşqabağını açır, tülkü dilini 
işə salıb Maral xanıma eyni şirmayı tərifdən vıırduqca vurur... Aradabir Maral 
xanıım Qəcələnin dediklərini hər necə yadına salıb şübhə etsə də, üstəlik onun 
yağlı göbəyi göynəsə də, yenə də öz yaxasını bu hiyləgər Çaqqaldan qurtara 
bilmir, təriflərdən özünü məhrum edo bihnir... Nə olsun Qəcələ, necə olsun 
Qəcələ? Axı, o tək bircə dəfə do, ürəkdən olmasa da, boğazdan yuxarı dildən də 
olsa belə bu gözəl sözlərin birisini Maral xanıma demir! 
Yox, əsla demir!.. Maral xanıma tərif lazım idi!.. Getdikcə tərifə müştaq olub 
əqlini, şüurunu tərifsiz ötüşdüro bilmirdi... Güzgü gölün müqabilində Göy göl 
dünyasının günlü günlərində durub özünə tamaşa etməkdən, sığal-tumar 
verməkdən, Çaqqalın mədhlərini eşitməkdən doya bilmirdi. Getdikcə Maral 
xanım tərif mərazinə tutulur, bunsuz ötüşə bilmirdi. Ona elə gəlirdi ki, tərif 
olmasa birdən-birə qocalacaqdır. Birdən-birə onun köşək gözləri sərçə gözləri 
kimi balacalaşacaq, üz-gözü qırışacaq, qız duruşundan çıxıb qarılaşacaqdır! 
Baxanda bic Qəcələ nə özünü ac qoyur: nə də bir qəribə aşiq-məşuqun bir-
biri ilə rəftar və hərəkətini gözdən qaçırıb, qulaqlarından qırağa qoyurdu. Qəcələ 
oynaq gözlərini bic-bic qıyıb gizlindən-gizlinə qanadlarının altından baxırdı, eşq 
alovlarından çıxıb gələn aşiqanə sözləri dinləyirdi. 
Qəcələ Göy göl diyarının Maralsız qala biləcəyindən qorxurdu. Qəcələyə 
görə bu dağların Maralı getsə, bu yerlər Çaqqala qalsa, nəinki bir tək Güzgü göl, 
bəlkə də bütün göllər gözündən batar, bu dağlar öz gözəlliyini itirər. Qəcələ fikrə 
gedib düşününcə Maral xanımın heç bir fəlakət-faciəsinə razı ola bilmirdi. Axı, 
bu Maralın bir baxışı yüz min Çaqqala dəyər! Göy göl necə Çaqqala qala bilər? 
Çaqqalın yeri qızdırmalı bataqlıqdır,  qarğı-qamışlıqdır, çəyəndir,  ilğındır, 
  
  
________________Milli Kitabxana________________ 
224 
 
orada-burada tülkü hiyləgərliyi ilə gəzməkdir, yeri düşəndə fərədən-beçədən 
qapıb qaçmaqdır. Maral isə ayrı aləmdir, füsunkar təbiətin vüqarla dayanan 
gözəlidir. Heç zaman belə bir Maral meşənin bir yanıq Çaqqalına qismət ola 
bilməz... Maral öz xoş taleyini arayıb tapmalıdır. Çaqqalın tülkü dilinə aldanıb 
özünü ona təslim etməməlidir! Qəcələ qorxurdu ki, Çaqqalın tərifində uyan 
Maral xanım birdən özünü daha da artıq unudar, heç müşk-ənbər göbəyinin bu 
sarı Saqqalın dişlərində necə didildiyinə də fikir verməz, belə mübaliğədən 
mübaliğəli mədhlərin məstedici sərxoşluğu içində yuxuya gedən kimi, məhv 
olub gedər. Qəzələ qanad çala-çala vələslərin başında dövrə vurub düşündü, 
qeyrətinə sığışdırmadı ki, bəs belə bir gözəli bir hiyləgər aldada, nəticədə bu 
füsunkar dağlar, bu dəniz dalğalı meşələr, bu aynalı Güzgü göl Maralsız qala... 
Maralsız bu diyarın nə diyarlığı?! Onda bu füsunkar diyarı qalın-qaranlıq bir 
kölgə basıb-bürüməzmi?.. Yox, Maral xanım mütləq yaşamalıdır, bu əfsanəvi 
aləmi öz füsunkar gözəlliyi ilə gözəlləşdirməlidir! Ancaq necə etmək ki, Maral 
xanımı Çaqqaldan uzaqlaşdırmaq mümkün olsun? 
Çaqqal bu nazəndə mələyin göbəyini də, qara gözlərini də yemək istəyir. 
Hətta qənaət edib uzun bir müddətdə bu Maralı özünə ruzu - etmək istəyir. Yox, 
tezcə tərpənmək gərəkdir! Ayrı cür gec olacaqdır, özü də çox-çox gec olacaqdır! 
Narahatçılığa başlayan, böyük bir təşvişə düşən Qəcələ bir-birinə vurulan aşiq-
məşuqə yaxınlaşdı. Gördü ki, gərək necə olsa da Maral göl tərəfə səyahətə çıxaq. 
Oranın da gözəlliyindən götürəsən, gözəlliyin üstünə daha artıq gözəllik 
gətirəsən. 
- Yəni deyirsən ki, əzizim Çaqqal, o yanlara yol eləsək, daha 
gözəlləşərəm, eləmi? 
- Bəs necə? Bəs Maral göl məhz Maral xanıma oylaq deyilmi? 
- Ancaq mən göz açandan bu Güzgü gölə müştağam! 
- Onu əcəbdən-əcəbo göriirom də, bilirəm də! 
- Gorürsənso, bilirsənsə bos nİya Maralı bu yandan qoparıb o yana 
dartırsan, Çaqqal? 
- Dcyirəm ki, Maral xanım Maral göldə də gozəlləşsin! 
- Yəııi, Çaqqal, Maral göldən gözəllik götürmək müjnkündünnü? 
- Boli, tamam mürakündür, Maral xanım! 
- Axı, son bunu nədon bilirsən? 
- Ondan bılirəm ki, bu Göy göl diyarinda Maral göl ayrıca bir gözəllik 
dastanıdır. 
  
 
  
________________Milli Kitabxana________________ 
225 
 
 
- Bəs mənim Güzgü gölün neco? 
- Sənin öz Güzgü gölün həmişəlik Maral xanımın ixtiyarındadır, istəyən 
zaman dəyirmi bir güzgü kimi cibindədir! 
- Yəni Güzgü göl ancaq və ancaq Maral xanıma məxsusdur? 
- Əlbəttə, başqa bir yana səfər etsək, sənin üçün Güzgü gölü də götürüb 
gedə bilərik! 
- Deyəsən, bus başabatan məsləhətdir, Çaqqal! 
- Belə bir səfər, belə bir soyahət Maral xanımın yaraşığını çox yamanca 
artıracaqdır! 
- Haradan bircə iynə ulduzunca gözəllik götürmək olsa, oraya da getmək 
gərəkdir, Çaqqal! 
- Mən də elə bunıın üçün təkid etmirəmmi? 
Maral xanım quzu kimi qabağa düşdü, özünə xas nazla Maral gölə tərəf 
addımladı. 
Çaqqal isə itiləşən dişlərini qıcayıb sarımtıl gözlərini qıyınca Qəcələ qırğı 
çevikliyi ilə üstünü aldı, kəlləsinə qondu, o yandan-bu yandan öz qanadlarını 
gətirib Çaqqalın hər iki gözünü örtdü. Çaqqal çapaladı: 
- Kimdir belə ərkyana zarafat edən? 
- Gərək özün tapasan! 
- Qanadlarından duyuram ki, dostum Qəcələsən! 
- Dostun yox, düşmənin Qəcələ! 
- Görunür, qırğıya dönən Qəcələ Güzgü gölün Maral xanımını çox 
yamanca qısqanır! 
- Qısqanmaqdan da artıq qorqanır! 
- Qanadlılara göy, biz ayaqlılara da yer verilməyibmi? 
- Bizə göy də, yer də verilibdir! 
- Nə olar, qoy yer sizin do olsun... Biz Qəcələ kimi dargöz deyilik! 
- İndi mən səni tamam gözsüz qoyacağam! 
- Hansı ədalətə görə? - deyə Çaqqal başını o yan-bu yana fırlasa da 
Qəcələ qopmadı. Çaqqal atıbb-düşdü, kol-kosun arasından keçdi, 
nəfəsini dərincə yenə də həmincə sayaqda Qəcələnin bir qırğı kimi kəlləsinə 
qonduğunu, qanadları ilə bərk-bərk gözlərini tutduğunu gördü, əlacsız halda 
dayanıb durdu. 
- İndi məndən nə istəyirsən, qırğılığa qurşanan Qəcələ? 
- Bu Göy göl diyarından bir yolluq rədd olub uzaqlaşmağını istəyirəm! 
- Onda haranı mənə məskən buyurursan, cənab Qəcələ? 
 
  
________________Milli Kitabxana________________ 
226 
 
 
- Aşağılarda bir qamışlığı, bataqlığı, şoranlığı, yovşanlığı, ilğınlığı! 
- Görünür, məni qovub bu Kəpəz dağının hökmdarı olacaqsan! 
- Yox, mən Qəcələ olub bu diyarda beləcə Qəcələ də qalacağam! 
- Bəs onda sənin belə bir dargöz xəyanətinə nə ad vermək olar? 
- Xain sənsən, sən özünsən, Tülkü dayısından dil öyrənən, Çaqqal 
- De görüm belə yanıqlı danışdığın yerdə sənə nə xəyanət etmişəm, 
Qəcələ? 
- Mənə yox, Marala xəyanət edirsən, yalquzaq Çaqqal! 
- Əgər Maral xanım özü xoşallanırsa, öz göbəyini məna yalatdırırsa, onda 
bəs necə? 
- Sən vəsflərində Maralı aldadırsan, Çaqqal! 
- Mən hansı görkəmimə görə onu aldada bilərəm, insafsız, mürvətsiz 
Qəcələ! 
- Ovsunlu dilinlə! 
- Tutaq ki, belədir, sənə nə dəxli var? 
- Mənə dəxli çox-çoxdur, Çaqqal! 
- İşdir, Maralın göbəyini yalaya-yalaya gödəni sökülərsə, sənə də bir 
qismət düşəcəkdir, deyilmi? 
- Bəs indiyəcən deyirdin mən xain deyiləm, mən Maral xanıma 
məftunam?! Mən olmazın eşq alovları içində yana-yana məftunam, məcnunam, 
dəliyəm, divanəyəm! 
- Bəli, mən Maral xanıma məftunam, məcnunam, onun pərəstişkarıyam, 
onun ülvi gözəlliyinin dəlisiyəm, divanəsiyəm! 
- Ancaq-ancaq yağlı göbəyinə görə! 
- Tutaq ki, bircə anlığa belədir! 
- Onda indicə bircə an içində mən səni gözsüz qoyacağam! - deyə Qəcələ 
hirslə, qəzəblə öz iti dimdiyini işə saldı, Çaqqalın sağ gözünü çıxarıb yerə atdı. 
Çaqqal çöm oturdu. 
- Məni yerli-dibli kor etmə, Qəcələ! 
- Yox, mən səni tamam-kamal kor qoyacağam. 
- Günahımdan keç, Qəcələ!.. Yalvarıram! And içirəm, Qəcələ! 
- Nəyə and içirsən, Çaqqal? 
- Böyük Qəcələnin hökmdar başında günəşdən rəng alıb, günəşə rəng 
verən zərrin cıqqasına. 
- Qəcələnin belə təmtəraqlı nə cıqqası ola bilər, Çaqqal? 
- Qəcələnin mənim bu tək gözümdə par-par parlayan şah tacına ürəkdən 
and içirəm! 
  
 
  
________________Milli Kitabxana________________ 
227 
 
 
- Ay yağlı dil! - deyə bu təmtəraqlı təriflərdən az-az da olsa əqli çaşan 
Qəcələ başına buladı. Çaqqal isə hələlik bir tay gözünün üstündən keçib tək 
canım xilas etməyə can atdı: 
- Sənin böyük şahanə cıqqana qəsəm qılaram ki, nə sənə, nə də Maral 
xanıma qarşı heç bir xəyanətə getməyəcəyəm! 
- Bəs dediyim sayaqda buradan biryolluq rədd olub getməyin necə? 
- Böyük hökmdarın verdiyi bu ağır cəza özü də mən biçarə Çaqqala bəs 
deyilmi? 
- Necə ağır cəza? - deyə huşu az-az qayıdan Qəcələ Çaqqalı dolamağa 
başladı. - Hansı cəza, ay Çaqqal? 
- Taygözlük cəzası, böyük Qəcələ! 
- Demək, öz dərsini qandın? 
- Ömrümdə belə bir dərsi unutmaram, böyük hökmdar! 
- Unutsan o biri gözünü də çıxmış bil, Çaqqal! 
- Ancaq böyük tacdardan tək bircə xahişim vardır! 
- Desin görüm, nədir taygöz Çaqqalın xahişi? 
- Onda qəti söz versin, tacdar! 
- Söz verirəm, Çaqqal! 
- And içsin əlahəzrət! 
- Nəyə, necə and içsin, sənin yaltaqlandığın "əlahəzrətə"? 
- Öz cıqqasına, tacına and içsin! 
- Sənin bu yağlı dilin məni də yox-yox, beləcə-beləcə mürur-mürur 
yumşaldır. Tülkü dayısını geridə buraxan Çaqqal! 
- Görünür, düz sözün istəməsən də sənə təsir edir, tacdar! 
- Onda söylə görüm mətləbin nədir, Çaqqal? 
- Məni bu diyardan uzaqlaşdırıb Maral xanımın müqəddəs surətindən, 
Güzgü göl tamaşasından məhrum etmə! 
- Maral xanıma qəfləti xəyanət etməzsən ki? 
- Mən hökmdar tacına and içmədimmi? 
- Andını unutmazsan ki, Çaqqal? 
- Heç zaman, əlahəzrət! 
- Bəlkə bu iltimasçı cildinə girməklə, məni tərifin zərli tozanağına 
basmaqla girəvəmi əlinə keçirib məndən öz gözünün intiqamını almaq 
istəyirsən? 
- Nə intiqamı bundan sonra? 
- Çıxarılan gözünün intiqamını! 
  
  
________________Milli Kitabxana________________ 
228 
 
 
- Məncə çıxan göz çıxıbdır, sənsə mənə bu qalan sol gözümü bəxş edirsən!.. 
Mən çıxan gözümə görə intiqam almaq deyil, qalan gözümə görə sənin böyük 
mərhəmətinə, bassan da axıra qədər kəsməyən, biryolluq məni hər iki gözdən 
canaqlama kor qoymayan igidlik mərhəmətinə minnətdaram!.. 
Az əvvəl Güzgü göldən aşağı düşən Maral xanım Göy gölün yaxası yuxarı 
qalxdı, Maral gölə san yol aldı. Tumurcuqlardan yeni-yeni çıxan yaz meşəsinin 
yaşıllığı anbaan artdı, əkslərini Göy gölə saldı. Baxanda bu yaşıl-yaşıl ağaclar 
Göy göldə üzürdü. Kəpəz dağının aşağı ətəyində yamyaşıl meşələrin əhatəsində 
qıvrıla-açıla dalğalanan Göy göl Maral xanıma görünməzin yaraşıq verirdi. 
Lakin Maral xanım hər necə Göy gölə baxsa da, Güzgü göldə görünən sayaqda 
öz gözəlliyini görə bilmədi. Nədən ki, Maral buradan bir növ göyərmiş və 
göyümtül görünürdü. Güzgü göldə görünən sayaqda öz gözəlliyini hər hansı bir 
təfərrüatına qədər ayırd edib seçə bilmirdi. Maral xanım orada Güzgü göldə olan 
sayaqda Göy göldə öz-özünə aludə ola bilmirdi... Bəlkə, Göy gölün özünə xas 
əfsanəvi gözəlliyi Maral xanıma üstün gəlirdi? Ya Maral xanımın xudpəsəndliyi 
Göy gölün gözəlliyini olduğu kimi yaxşı-yaxşı görüb seçməyə imkan vermirdi? 
Ya iki gözəllİk ilahəsi bir-birini inkar edirdi? Bir də gözəllər nə qədər bir-biri ilə 
rəqabətdə olsalar belə yenə də baxanda, qıraqdan tamaşa edəndə öz duruşları ilə 
bir-birinə yaraşıq vermirlərmi? Baxanın, tamaşa edənin gözlərini 
doyurmurlarmı?.. Dünya başdan-başa gözəllə dolu olsa yaxşı idi, yaxud belə 
təzadlı və müxtəlif? Bəlkə də, təbiətin ahəngi ilə birlikdə təzadı olmasaydı, gözəl 
ilə qeyri-gözəl fərqlənib seçilməzdi? 
Maral xanım Göy göl sahili boyu ensiz cığırla nazlana-nazlana addımlayır, 
addımladıqca da sanki Göy göl Maral xanıma, Maral xanım da Göy gölə naz 
satırdı. Sanki Maral xanımın seçib bəyəndiyi, özünə güzgü etdiyi o Güzgü göl, 
öz əsrarlı əfsanəsi ilə özündən min-min dəfə böyük olan dalğalı, ləpəli Göy gölə 
qarşı çıxıb meydan oxuyurdu! Baxanda ləl-cavahirat da az tapılır. Düzə 
səpələnən düz olar. Maral xanım Göy gölə naz sata-sata boylanır, yuxarıda 
Kəpəzin gərdəninə qardan da ağ duman zolaqları dolanır, at-ağ buludlar da Göy 
gölün şırımlanan səmasında hərəkət edir, Kəpəzin zirvələrində bahar günəşinin 
qızıl telləri Göy göl diyarına nur səpələyib, əfsanəvi behişt dünyası yaradırdı. 
Əlvan çiçəklər də oyanmış torpaqdan baş qaldırırdı. 
 
  
________________Milli Kitabxana________________ 
229 
 
 
Ağ papaqlı göbələklər də tala-tala ağarırdı. Kəpəzin döşündə eynən buz, qar suya 
dönür, üzüaşağı şır-şır axırdı. Bütün şırlanlar şırıldaya-şırıldaya Göy gölə 
tökülürdü. Maral xanım yenə də üzünü ulduza qaldırıb Göy göllə rəqabətə 
girirdi: 
- Mənim Güzgü gölüm hara, bu özünü çəkə-çəkə, qıvrıla-qıvrıla qalan Göy 
göl hara? 
Maral xanım hər necə xudpəsəndlik etsə də, bu dünya gözəlliyinin gözü Göy 
göl barəsində çox-çox şeyi xatırlayırdı... Xatırlayırdı ki, bir zaman onun anası öz 
qızı bu Marala necə də Göy gölün əmələ gəlməyindən danışmışdı. O nəql 
etmişdi ki, necə bu dağlar dəhşətli zəlzələyə məruz qalmışdırlar!.. Necə də aləmi 
sarsıdan, dağları qapaq kimi atıb-tutan zəlzələ nəticəsində, belə təbii bərkinti 
içində bu Göy göl əmələ gəlmişdir. Ağ suyun yuxarılarından, Maral göldən 
atlana-atlana, ağara-ağara gəldiyini də, bu Göy gölə töküldüyünü də demişdi... 
Demişdi ki, necə də Göy gölün ayaq tərəfindən, nəhəng qayaların altınca bir çay 
axıb gedir. Ancaq nə edəsən ki, Maral Güzgü göl məftunu idi. Çünki Güzgü göl 
Maral xanımın istədiyi kimi göstərirdi. Çünki Güzgü göl Maral xanımın 
gözəlliyinə heç bir göy kölgə salmırdı. Belə olanda iki gözəl bir-birinə qısqanır 
və naz satırdı: 
" - Keç get, Maral xanım!" 
" - Sən də yat qal, Göy göl!" 
" - Mən yatmıram, hərəkətdəyəm, mənim ağ-çağ suyum səndən yüz qat artıq 
məsafəni qət edir, Maral xanım". 
" - Ötüşə bilməzsən mənsiz, Göy göl!". 
" - Yox, Göy göl Marala görə mahnıya düşübdür". 
" - Görünür, sən özünə çox aludəsən, Maral xanım!" 
" - Sən məndən də artıq özünə aludəsən, Göy göl!" 
" - İndi bu savaş nə üçündür, Maral xanım?" 
" - Deyirəm ki, gərək hər necə kəc dursaq da, düz danışaq, Göy göl!" 
" - Yəni hey Maral xanımı tərifləyək?" " - Yox, düzünü deyin!" 
" - Düzü budur ki, sən özünü çaqqal-çuqqal tərifindən gözlə!" " - Necə 
çaqqal-çuqqal?" 
" - Özün əcəbini bilməmiş deyilsən, Maral xanım!" Maral xanım dönüb 
geriyə baxdı, Çaqqalın onun ardınca gəlmədiyini müəyyən etdi. 
  
  
________________Milli Kitabxana________________ 
230 
 
 
" - Bu Çaqqal harda qalmış olsun?" - deyə Maralın gözü məddahını axtarırdı. 
O, addımların yeyinlədib tutaş meşəyə girdi, Göy göllə deyişməkdən öz canını 
qurtardı. Meşə, nə meşə? Şiv-şiv vələslər göyə ucalır. Ağcaqayınlar, vələslər bir-
birinə qarışır... Bir kökün üstündə bəzən beş, bəzən on vələs durur. Onlar da öz 
gözəlliklərini Maral xanıma göstərib deyirdilər: "Biz də özümüzə görə bir 
tamaşayıq! Heç də son Göy göl diyarında tək gözəl deyilsən!" Maral xanını 
gözəllərə xas köşək gözlərini odlu-odlu göz yaşları ilə doldurub deyirdi: 
" - Qəcələdən tutmuş, Göy göldən bəri siz gövdəli vələslərə qədər niyə bir tək 
mənim üstümə düşürsünüz?" 
" - Necə üstünə düşürük, Maral xanım?" 
" - Belə də, beləcə, bax bu iynə-iynə dil ilə!" 
" - Biz Maralsız qalmaq istəmirik!" 
" - Onda niyə bu iynə-iynə diliniz bir tək mənim üstümə uzanır?!" 
" - Biz hamımız səni ayıq-sayıq salmaq istəyirik, Maral xanım!" 
" - Nə barədə belə, vələslər?" 
" - O barədə ki, san Maral xanım tülküdil Çaqqala inanmayasan, öz qılça-
paçanı ona arxayın olmayasan, yağlı göbəyini Çaqqala yalatmayasan, hərdənbir 
də dişlətməyəsən!" 
" - Yəqin ki, bu xəbəri sizə o zəhərdil Qəcələ çatdırıbdır?" 
" - Bəli, bu xəbəri Qəcələ çatdırıbdır". 
" - Çaqqal ya qeyri Çaqqal, hər nə edirəmsə, o mənim öz işimdir, vələslər!" 
" - Yox, Maral xanım bizim hamımız üçün eyni dərəcədə əzizdir, bəlkə də 
əzizdən əzizdir!" 
Maral xanım sehrli Çaqqalın başına bir qəzanın gəldiyini, bic Qəcələninsə 
binəva aşiqin başına bir cəncəl açdığını gümanma gətirsə də, vələslər aləmindən 
də aralandı, sanki bütün təbiət, bütün gül-çiçək, bütünlüklə Kəpəz və Göyü göl 
beyni yeyilən Maral xanımı xəbərdar etdi, onu utandırıb qızartmaqla Çaqqaldan 
çəkindirmək istədi. Ancaq Güzgü göl Maralı alışdığı tərifçinin əlindən çıxarmaq, 
özündən uzaqlaşdırıb qaçırmaq istəmədi. Öz dünya gözəlliyi barəsində gündə 
min-min mədhnamə yazılmağını arzu edən Maral xanım üçün bu yoldan dönüb 
qayıtmaq nəinki çətin idi, hətta qeyri-mümkün idi. Necə yəni Maral xanım onun 
gözəlliyini rəvan, cazibəli dil ilə mədh edənin mədhini eşitməsin, qulaqdan kar 
olub dursun! Yox, bunlar hamısı bic-bicəngə Qəcələnin dargözlülüyündən gələn 
xəbərçilikdir ki, hər yana yayılıbdır. 
  
  
________________Milli Kitabxana________________ 
231 
 
 
Belə qəribə və mürəkkəb vəziyyətə düşən özü özlüyündə küsüb-küskünləşən 
Maral xanım dərindən ah çəkə-çəkə Maral gölə tərəf addımladı. Onun ah-zarı 
meşənin içində gizlənib qalan, lakin yaz günəşinin təsirindən çəkilməyə başlayan 
dumanlara qarışdı. - Sən bu xəbərçi bicəngə Qəcələni görürsənmi? - Maral xanım 
hirs-hikkə ilə söyləndi. - Kimin nə borcuna ki, Maral xanımın müşk-ənbər ətri 
verən dairə göbəyini bir Çaqqal yaladı, ya yalamadı?.. 
Maral xanım Göy göl meşəsinin arasınca küskün-küskün gedirdi... Bu 
küskünlük özü də Maral xanıma əlavə gözəllik gətirirdi. Bu halında Maral 
xanımın qəlbinə dəymək onun gözəllik güzgüsünü sındırmaq çətin, Çaqqalın 
yağlı-yağlı tülkü dilinin müqabilində Maral xanımı arxayınlıqla özbaşına 
buraxmaq da çətin idi! 
Acıdil Qəcələ istər xəbərçilik etsin, istər etməsin, bütünlüklə Göy göl diyarı 
dilə gəlib deyirdi, sən ey öz gözəlliyinə aludə olan Maral xanım, özünü sərvqəd 
saxla, sənə yalmanan, zəif damarını tutub sənə qəsidə qoşan tülküdil Çaqqaldan 
özünü qoru! Sən özünü Göy göl diyarı üçün, Kəpəz dağı üçün sağ-salamat və 
ləkəsiz saxla. Bəli, bu aləmdə olan füsunkar gözəllik, bu diyara qədəm qoyan 
füsunkar baharın özü də Maral xanımın başından bir tük əskik olmağını 
istəmirdi!.. Burada nə qibtə, Maral xanım barəsində hansı məqsədlə başqa bir 
qibtə ola bilər?! İnsafla baxanda Maral xanım bu diyara, bu diyar da Maral 
xanıma gözəllik, yaraşıq verirdi. Maralsız necə Güzgü göl və ya Göy göl diyarı?! 
Göy göl diyarı olmadan necə Maral xanım?.. 
Çaqqal və Maral! 
Çox qəribə və gülməli görünsə də belə idi! 
Həqiqət hər necə acı olsa da, Maral xanım adət edib alqışladığı, tərifin 
doğurduğu məstedici nəşədən əl çəkə bilmirdi. 
Maral xanım ağır addımla yırğalana-yırğalana, həm də küskünlüyün doğurub 
gətirdiyi gözəllik içində nazlana-nazlana gedə-gedə axır ki, Maral gölə yetişdi. 
Üzü danlanan, iztirab keçirə-keçirə küskünləşən Maral xanım gölə baxdı. Köşək 
gözlərindən gilə-gilə gələn yanıqlı göz yaşlarına xeyli tamaşa etdi. Maral xanım 
öz-özünə ağladı-ağladı, bəsdi deyincə ağladı!.. Birdən də özünü götürüb bu dərin 
gölə atdı: -Qoy boğulum, qoy canım çıxsın, biryolluq ölüm qurtaram. Ta bu 
xəbərçi Qəcələnin əlindən xilas olum! - dedi. Ancaq Maral xanım özünü bu 
göldə boğmaq, canını çıxarmaq istəmədi, ötərgi hisslərindən tezcə qurtarıb qol-
qılça çala-çala, ağaran qılça-paçasına gözəl köksünə, 
  
  
________________Milli Kitabxana________________ 
232 
 
 
dairəvi göbəyinə baxa-baxa süzdü, başını döndərə-döndərə hərləndi. Maral göldə 
Maral gözəlliyinin ayrıca büsatını tapdı. Baxdıqca Maral Marala qarışıb Güzgü 
gölün Maral xanımını müşayiət edirdi. Dalğalarda Maral, ləpələrdə Maral, Maral 
gölün hər yerində Maral!.. Bir də yox, bəlkə də yüz Maral! Maral xanım üzdükcə 
marallar onu müşayiət edirdi. Maral xanımın özü-özünə, öz əkslərindən, 
surətlərindən qat-qat artıq gözəl görünürdü. Maral xanım Güzgü göldə bir maral 
görürdü, özü də olduğu kimi görürdü. Ancaq burada Maral göldə üzən zaman 
özünün dalğalandırdığı dalğalarda onun böyrüncə, ardınca, yan-yörəsinsə sayı-
hesabı bir-birinə qarışan nə qədər də Maral görünürdü!.. Maralın köşək gözləri 
öz gözəlliyinin yeni-yeni əlamətlərim tapmış kimi hərisliklə işıldayırdı. Kimə, 
nəyə, hər necə gülməli, ya ağlamalı görünsə də Maral xanım indi ancaq bir tək öz 
məddahı Çaqqalı görmək, bir qıraqda dayanıb boylanan Çaqqalın qara burnuna 
baxmaq, onu özünə tərəf səsləmək, onu da özü ilə üzdürmək istəyirdi. O, 
Çaqqalın mədhlərini, qoşmalarını və qəsidələrini eşidə-eşidə Öz qılça-paçasına 
Çaqqalın gözü ilə, həsrəti ilə baxa-baxa, özü də bu dalğaları daha da Maralla 
doldura-doldura, maralların müşayiəti ilə üzürdü, üzdükcə gözəllik üstünə 
gözəllik gəldiyini yəqin edə-edə, özü öz misilsizliyinə inana-inana üzürdü!.. 
Qarğıya dönən Qəcələ tərəfindən ağır cəza alan, sağ gözü çıxarılıb bir tək sol 
gözünə möhtac qoyulan cənab Çaqqal getdikcə kinlənir, Qəcələyə qarşı qeyzlə 
dolurdu. Cənab Çaqqal istəyirdi ki, Tülkü dayısı kimi fəndgirliklə marıqda 
dursun, xəbərçi Qəcələnin dolaşdığı, tez-tez eşələndiyi Qara gölün, ya Zəli gölün 
yanında bir kolun içində gizlənsin, Qəcərə eşələnən zaman yerindən sıçrasın, 
qəflətən Qəcələni qapıb qənimini başlı-gözlü içəriyə ötürsün. Öz yanan ürəyim 
soyutsun, çıxarılan sağ gözünün hayıfını beləcə alsın. Dönüb Maral xanımın 
yanında özünü dartıb desin ki, mən necə yırtıcıyam, necə leşi-leş üstünə tullayan 
bir canavaram, yalquzağam! 
Sağ gözü çıxarılan Çaqqal qızışa-qızışa danışandan, hirsini soyudandan sonra 
iki canlı məxluq onun tək gözünün qabağında qoşa dayanırdı. Birisi dayısı şələ 
quyruq tülkü!.. O birisi də öz qulaqlarını cütləyən, şıqqıltı, hənirti eşidincə irəliyə 
cuman, qaynar qandan qorxmayan, qabağına düşəni boğan, söküb-dağıdan leşi-
leş üstə tullayan həmin-həmin yalquzaq Canavar!.. İndi bu taygöz cənab hansını 
özünə 
  
  
________________Milli Kitabxana________________ 
233 
 
 
mürşüd seçsin? O hansının müridi olsun?.. Tülkününmü?.. Canavarımı? Çaqqal 
sağ gözündən axan al-qanı sol əli ilə silə-silə bu qərara gəldi ki, bəs ona daha 
yaxın olan, onun ürəyindən xəbər verən tülkü dayısının yolu, yəni kələyi, 
hiyləgərliyi birinci növbədə daha artıq gərəkdir! Ancaq yalquzaq canavar 
cəsarəti, fürsəti fövtə verməmək məharəti, onun hər hansı xapa-xaplığı hopa-
hopluğu məqamı çatanda ola bilər! Buna görə də taygöz Çaqqal ilkin tülküləşib 
yazıqlaşmağı, bacardıqca daha məzlumlaşmağı qərara aldı. Çaqqal üçün 
tülkülüklə öz canavarlaşan sifətini də, dişini də gizləmək, öz quyruğunu tülkü 
quyruğu kimi şələləşdirib toz-tozanaq qaldırmaq, açıq ayıq gözlərə kül üfürmək 
gərək idi! Yoxsa Çaqqal sol gözünü də qurban verməli, yazıq, miskin hala 
düşməli idi. Çaqqal kor olduğu üçün də uçurumdan düşməli, nəticədə bu acıdil, 
xəbərçi Qəcələyə qismət olmalı idi. Vəziyyətin gərginliyini, ciddiliyini öz tay 
gözünün qabağına gətirən Çaqqal, Güzgü gölün yuxarısında yaşıl mamırlı daşın 
arasına girib, ufuldamağa, sol gözü ilə sağ gözünün dərdinə ağlamağa başladı. 
Elə bu zaman da Maral gölündə gərəyincə yuyunan, öz istəyincə daranıb 
düzələn, bahar günəşi altında qurulanan, daha da artıq gözəlləşən, əyri-üyrü 
cığırla dırmanıb yuxarı qalxan Maral xanım gərdənini çəkə-çəkə Güzgü gölə 
yetişdi. O, Güzgü gölün müqabilində həvəslə dayandı, qıyqacı nəzərlə özü-özünə 
tamaşa etməyə başladı. Maral xanım Maral göldən gözəllik götürüb, gözəllik 
üstünə yenə də gözəllik gətirdiyinə inandı. Ancaq bunu təsdiq və tərif edən hanı? 
Qəcələmi?! Yox, xəbərçilik edən, Göy gölün də, vələs-ulası da, az qala bütün 
dağı-daşı da Maral xanımın üstünə qaldıran, onu dilə-dişə salan Qəcələdən 
düşmənçilikdən başqa nə gözləmək olardı? 
Əgər belə deyildisə, bəs düşmən nə təhər olardı? Düşmənin başında buynuz 
bitməz, çığıra-çığıra car çəkməz ki, mən sənin barışmaz düşməninəm, nizə 
buynuzlarımla sənin qarnını dağıdıb axırını da itirəcəyəm!.. Yox, düşmən elə 
acıdil Qəcələ kimi ürəyi qurdludur ki, Maral xanımın gözəlliyini dansın, onun 
paxıllığını çəksin, özünə dəxli olmayan işə qarışsın, bir xəlvətdə bu Çaqqala 
Maral xanımın öz göbəyini yalatdığını aləmə açsın, bu nazəndəni beləcə rüsvayi-
cahan etsin?! Yox, bu xəbərçi Qəcələ dünyanın birinci xəbərçisidir, xabərçi özü 
də Şeytandır, şuğuldur, niyə də gərək Maral xanım san yağ kimi canına yayılan 
mədhlərdən, təriflərdən, qəsidə-qoşmalardan özünü məhrum etsin?! Bir 
gözəlliyin ki, qədri-qiyməti bilinmədi, daha o gözəllik 
  
  
________________Milli Kitabxana________________ 
234 
 
 
nəyə gərəkdir?.. Axı heç də mətləb gözəlin yeyib-yatmağında deyildir, mətləb 
gözəlin dopdolu qiymətinin sözlə səxavətlə verilməyindədir. 
Güzgü göl Maral xanımı Maral göldə üzəndən, çimənden, üzə-çimə öz qılça-
paçasına tamaşa edəndən sonra artan, üst-üstə gələn gözəlliyini öz parlaq 
aynasında göstərir. Maral xanım öz gözəlləşən surətini, qaş-gözünü, oxa dönən 
kirpikləriııi, əl-ayağını, hər yerini, hər yanını qıyqacı süzür, bu Maral xanım 
tərpəndikcə o Maral xanımı da tərpədir, hətta birdən Mara! xanımın gözündə 
Güzgü göl üstündə köşək gözlərini gəzdirə-gəzdirə gəzdirə, sonra da üzüyuxarı 
ağ sinəli Kəpəzə doğru gərdənini çəkdi... Öz tülkülüyü ilə Maral xanımın necə 
intizar içində boylandığım, necə olmazın iztirab keçirdiyini, məhz onu, cənab 
Çaqqalı axtardığını bilincə bu taygöz sürünə-sürünə üzüaşağı endi. Maral heyrət 
etdi: 
- Sənə nə sədəmə toxunubdur, əzizim Çaqqal? 
- Qana düşmüşəm, Maral! 
- Necə qana? Söylə! 
- Sənin yolunda sağ gözümü itirmişəm! 
- Necə, mənim yolumda sağ gözümü itirmisən, əzizim? 
Maral xanım diqqətlə onun çanaqlama çıxarılan sağ gözünə baxdı. 
- Bəlkə mənim ardıınca Maral gölə gələn zaman öz gözünü bir tikana, ya 
bir qələməyə ilişdirmisən? 
- Yox, amansız bir hərami yolumu kəsibdir! 
- Yəni bu diyara oxlu bir ovçu da gəlibdir? 
- Oxlu-kamanlı ovçu belə bir həramidən, haramzadədən min pay ədalətli 
olardı! 
- Bəs onda sənə nə bədbəxtlik üz veribdir, əzizim? 
- Sizin qəddar düşməniniz Qəcələ sizin fədakar dostunuzun yolunu 
kəsibdir. 
- Sən nə danışırsan, mənim əzizim? Qəcələdə belə qırğılıq, belə 
çalağanlıq? 
- İndi Qəcələnin qırğıdan da yaman qılıncı qında durmur! 
- Nəyə görə Qəcələ belə qudurubdur, niyə qılıncın qəbzəsindən belə 
zalimana yapışıbdır? 
- Mənim sizə olan intəhasız eşqimə görə, xanım! 
- Xəbərçi Qəcələ, qılıncı qında durmayan haramzadə öz xəbərçi, acıdan-
acı dilini işə salıb, Göy göl diyarına yayıbdır ki, bəs sarı-sısqa 
  
  
________________Milli Kitabxana________________ 
235 
 
 
Çaqqal bu diyarın Maral xanımının müşk-ənbər ətri verən dairə göbəyini 
yalam-yalam edibdir! 
- Qoy heç zaman gizlin qalmasın ki, mən Maral xanıma necə müştağam, 
necə aşiqəm, necə məftunam, necə məcnunam! 
- Buna indi daha artıq inandım, Çaqqal! 
- Demək, Maral xanım öz məcnununun necə aşiqi-sadiq olduğunu 
ürəkdən təsdiq edir? 
- Bəli, tamamən ürəkdən, özü də tərəddüdsüz təsdiq edirəm, Çaqqal! 
- İlahi, mən nə qədər xoşbəxtəm, - deyə Çaqqal Tülkü dayısının məharəti 
ilə hər iki əlini göyə doğru qaldırdı, çıxarılan sağ gözündən qanlı yaş tökdü. - 
ilahi, sən özün şahid ol ki, mən aşiqi-sadiq Maral xanımın yolunda nəinki 
salamat qalan sol gözümü də, əzab-əziyyətdən, eşq-məhəbbətdən üzülən bircə 
canımı da qurban verməyə hazıram!.. 
Qollu-qanadlı vələsin mamırlı haçasında gizlənən, ümumən bu ara-bərədə 
xəlvətcə-xəlvətcə dolanan, bu budaqdan o budaca ehmallıca uçan Qəcələ 
bacardıqca heç nəyi gözdən qaçırmır, taygöz Çaqqala Maral xanımın bütün 
münasibətlərinə göz qoyurdu. 
- Çaqqal, niyə yalamırsan gözəlləşən müşkümü? 
- Maral xanım, hələ ki, ibadətlə məşğulam! 
- Necə ibadətlə məşğulsan, Çaqqal? 
- Görmürsənmi Allah dərgahında necə də süst dayanmışam? Necə də 
şükür sənə edirəm ki, xudaya, gör mən nə xoşbəxtəm ki, öz məcnuni eşqimin 
yolunda sağ gözümü bu gözələ qurban verdim. Necə də o Qacələ xəbərçinin, 
yalançının, külü-aləmi aldadan bir carçının paxıldan paxıl bir əclaf olduğunu 
sübut etdi... Düzü, bundan belə yıxılıb ölsəm də ürəyimdə heç bir arzum yoxdur, 
Maral xanım! 
- Niyə bəs belə bir vüsal pilləsində özün nagahani ölüm istəyirsən, 
Çaqqal? 
- Nədən ki, indi Maral xanım öz aşiqinə tamamən inandı və şəkk-
şübhədən çıxdı, canı, ürəyi, diləyi, arzusu Maral xanım olan Çaqqal dünya 
gözəllərinin zər-zibalı tacdarına, Göy göl diyarının gözəllik ilahəsinə qolu bağlı 
qul oldu və quldan da artıq bu gözəl xanımın ayaqlarına sərilib torpağa dönməyə 
hazır olduğunu sübut etdi! 
- Uzatma belə-belə söz-söhbəti, yala müşk-ənbərimi, Çaqqal! 
- Düzü, elə bir sevinc, elə bir həyəcan, elə bir eşq girdabındayam kı, heç 
cürə Maral xanıma yaxınlaşa bilmirəm! 
  
  
  
________________Milli Kitabxana________________ 
236 
 
 
- Canını dişinə tut, yala ənbərimi, Çaqqal! 
- Əsla, Maral xanım!.. İndi mən heç də o halda deyiləm! 
- Öz qəsidələrin ilə məni qızışdırırsan, ancaq alovlarımı söndürə 
bilmirsən, Çaqqal! 
- Mən, Maral xanımın ehtiraslı alovlarında hey yanmaq istəyirəm! Mən 
Güzgü göl gözəlinin sönmək bilməyən odunda yana-yana kömürə, külə dönmək 
istəyirəm! 
- Sən məni bax belə bir sehrli dilinlə yandırırsan, sağ gözünü yolumda 
fəda edən qəhrəman!.. 
- İlahi, gör nə xoşbəxtəm!.. İlahi, görəsən bu dünya üzündə məndən də 
xoşbəxti varmı? 
- İbadəti burax, Çaqqal!.. Gəl müşkümü yalam-yalam elə, özü də nə qədər 
istəyirsən dişlə, lap istəyirsən bu yağlı göbəyimi, bu məni dəli-divanə edən 
müşk-ənbər ətri verəni ye! Ye ki, ta canım biryolluq bu intəhasız əzab-
əziyyətdən qurtarsın! 
- Heç belə ilahi gözəlin müşk-ənbər ətri saçan göbəyinə qıymaq olarmı? 
- İbadəti burax, Çaqqal! Gəl lap məni başlı-bütünlü ye! Ye, canımı bu 
ehtiras alovlarından xilas et. Ye, məni qurtar ki, cəhənnəm alovları içində bunca 
qovrulmayım! 
-İlahi, ilahi!.. 
- Yenə də əllərini göyə qaldırırsan, Çaqqal? 
- Çox həyəcanlıyam... Elə həyəcanlıyam ki, diqqətlə baxsan görərsən ki, 
necə də tir-tir titrəyirəm! 
Vələsin haçası arasında Qəcələnin başını çıxarıb itiləşən dimdiyini 
göstərdiyini görən taygöz Çaqqal birdəncə dönüb əsim-əsim əsməyə başladı. 
- Allah dərgahında niyə belə əsirsən, Çaqqal? - deyə Maral xanım köşək 
gözlərini döndərib, uzun kirpiklərini süzdürdü. - Elə bil ki, doğrudan da 
boğulursan?! 
- Məcnuni-eşqin girdabında ölürəm! 
- Onda əlac nədir ki, mən öz məcnunumu itirməyim? 
- Əlac məcnunu özbaşına buraxmaqdır! 
- Yəni nə etməkdir? 
- Qoyun mən öz mağarama sürünüm, Maral! 
- Orada nə edərsən? 
- Can verərəm! 
   
 
  
________________Milli Kitabxana________________ 
237 
 
 
- Demək, mən dul qalaram?! 
- Yox, yox, ölsəm də ilahi eşqin əbədiləşən ruhi aləminə gedərəm. 
Tamamən təmizlənib, paklamb bir də Maral xanımın yanına qayıdaram! 
Qacələnin qorxusundan tir-tir əsən Çaqqal Güzgü gölün yanında olan məlum 
mağaraya süründü. 
Qəcələ yuxarıdan dilləndi. Maral boylandı: 
- Eşidirsəmni məni, Maral xanım? 
- Sənsən, xəbərçi Qəcələ? 
- Bəli, mənəm, xəbərçi Qəcələyəm! 
- Bəs niyə bayaqdan bəriyə qənşərə çıxmırsan? 
- Çünki Maral xanımın yerə-göyə sığmayan belə nagüvara hərəkətinin 
müqabilində utanıram, qızarıram, yerə girirəm. 
- Sən çox-çoxdanın zəhər-zəqqum dilli Qəcələsisən! 
- Bəs sən necəsən, Maral xanım? 
- Mən öz eşqimin əsiriyəm! 
- Hansı eşqinin? Bəlkə, tülküləşən Çaqqalın yağlı dilinin əsirisən?! 
- De görüm, məndən nə istəyirsən, Qəcələ? 
- İstəyirəm ki, aldanmayasan, öz taleyini Çaqqala tapşırmayasan! 
- deyo Qəcələ böyük vələsin haçasından çıxdı, gəlib Güzgü gölün yanında 
dayanan, öz əksinə baxan Maral xanımın müqabilindəki şiş qayanın başına 
qondu. 
- Qoy bu gözəllik səni uçuramlara aparmasın! Qoy bu gözəllik səni 
çaqqal-çuqqalın ayaqları altına atmasın! 
- Yəni Qəcələnin də elə bir atəşin eşqi var ki, belə qısqanır? 
- Yox, əsla!.. Bir quşun, Qocələnin Maral xanıma qarşı atəşin eşqi ola 
bilər? 
- Bəs onda bu diyarda kimin eşqi mənə gərəkdir? 
- Sizə müqabil bir buynuzlu Maralın! 
- Əgər buynuzlu Maral bu diyarda qəhətə çıxıbsa? 
- Səbriniz olsa, öz taleyinizi tələm-tələsik çaqqal-çuqqala tapşırmasanız, 
hamısı düzələr! 
- Elə mən də gecikən, indiyəcən gəlib çıxmaq bilməyən elə bir bığlı bəyin 
acığına gözəlliyimi görən, bəyənən, öz sağ gözünü yolumda qurban verən 
Çaqqalı görürəm, özünü də bərk-bərk tuturam! 
- Siz ağlayacaqsınız, Maral xanım, özü də yamanca çox hönkür-hönkür 
ağlayacaqsınız! 
 
  
________________Milli Kitabxana________________ 
238 
 
 
- Sözündən belə çıxır ki, Çaqqal məni dirigözlü yeyəcəkdir? 
- Bəli, siz öz müşkünüzü o sarı-sısqaya yalatdıra-yalatdıra özü- 
nüzü dirigözlü yedirəcəksiniz! 
- Çaqqal nə qədər məni yesə də qurtarmaz! 
- Çaqqal yeyib-yeyib səni qurtaracaqdır, Maral xanım! 
- Bəlkə sizə, Qəcələyə də məndən bir pay düşər? 
- Yox, mən Güzgü gölü Maralsız, Göy gölü belə gözəlsiz qoymaq 
istəmirəm! 
- Mənim başımı çox yamanca ağrıdırsan, Qəcələ! - deyə Maral 
xanım küskün-küskün mağaraya tərəf yollandı. Qəcələ budaqdan-budağa 
uça-uça car çəkdi. - Qoy eşidən eşitsin, bilən bilsin ki, sən necə zırın-zırın 
ağlayacaqsan, Maral xanım! Necə də öz boynunu büküb bu Güzgü gölün 
sahilində zar-zar ağlayacaqsan! 
Bütün bu oyunn başa düşən, bic Qəcələnin müqabilində tamamən tülküləşən 
taygöz Çaqqal bir abidə dönüb Allah dərgahına əl qaldırmaqla öz 
ürəyitəmizliyini, Maral xanıma olan böyük eşqinin paklığını nümayiş etdirirdi... 
Axı, gözəlliyin gətirib bəxş etdiyi xoş səadəti qorğanan ayıq baş gərəkdir! 
Yoxsa, gözəlliyin sərməstedici sərxoşluğu gözəlin başını kərm edib qızışdırdı, 
daha bu gözəllik talan-qarət olub gedəcəkdir, gözəllikdən hər nə varsa, hədər 
yerə itib-batacaqdır, səadət əvəzinə fəlakət-faciə baş verəcəkdir. Gözəlin 
marığında dayanan çaqqal-çuqqaldan qorğanmaq üçün çaqqal-çuqqalın ağzına 
vuran qəti iradəli keşikçi gərəkdir! Yoxsa, bu sərvət talan olacaq, bu sərvəti 
çaqqal-çuqqal dartıb aparacaq, kefi istədiyi kimi kef çəkəcəkdir! - 
Mütəfəkkirləşən Qəcələ özü üçün düstur düzəldir, öz gələcək xətt-hərəkətini 
dürüstləşdirib aydın etmək istəyirdi. Buna görə də Qəcələ üçün 
mütəfəkkirləşməkdən başqa daha da mühərrikləşmək, çevikləşmək, cəldləşmək, 
qırğılaşıb amansızlaşmaq gərək idi ki, göz-qulaq olub görsün bu Çaqqal haçan öz 
andını pozur, haçan Maral xanım öz məddahının çıxılmaz toruna düşür, özü də 
necə və nə təhər düşür? Elə olsun ki, Maral xanım bic Qəcələnin həyəcan və 
tələblərinin heç də əbes yerə olmadığını görsün, bilib başa düşsün ki, Maral 
xanım öz qızışan göbəyinin od-alovu içində ölüm-dirimlə oynayır! 
- Yox, belə deyildir, belə də olmamalıdır, - deyə Qəcələ qanaddan-qanada 
qona-qona hərləndi, xəlvətcə gəlib daş mağaranın ağzından 
  
  
________________Milli Kitabxana________________ 
239 
 
 
içəriyə süzən həmin Vələs qanadında qərar tutdu. Maral xanım heç nə duymadı. 
Lakin sol gözünün dərdinə qalan, Qəcələnin özünü belə aldatmaq, Maral xanıma 
tamam-kamal yiyələnmək istəyən Çaqqal bic Qəcələnin necə gəldiyini duydu, 
onun vələs qanadında necə gizləndiyini də bildi. Onu titrətmə tutdu, güclə 
dişlərinin şaqqıltısını saxladı, Qəcələ gördü ki, Maral xanım özünün sərxoş və 
küskün gözəlliyi ilə üzünü Çaqqala tərəf döndərib qol-qılçasını da boş-boşuna 
uzadıb yatıbdır. Çaqqal isə ehtiyat üzündən öz üzünü daşa tərəf çeviribdir və sağ 
gözünün çanağından yenə də qanlı yaş tökməkdədir. Maral xanım hələ də 
Saqqalı öz halına qaytara bilməyibdir. Alovlanan müşkünü Çaqqala yalada 
bilməyibdir. Küskünləşən, müəyyən dərəcədə bədbinləşən gözəl Çaqqala da olsa 
həmdəm olub, ovunmaq istəyirdi. Axı, Maral xanımın gözəlliyindən də artıq 
qıcıqlanan ehtiras selabı onu götürüb yumarlaya-yumarlaya aparırdı. Sərməstlik 
içində fikrə, xəyala gedən Maral xanım gah Maral gölə düşüb onun dalğalarında 
üzür, ləpələrində qıvrılıb-açılır, onu müşayiət edən Maral surətləri çoxaldıqca 
çoxalır... Maral xanım burada bəsdi deyincə üzəndən sonra çıxıb, Qazandurmaz 
dağına qalxır, oradan Qoşqar dağına tamaşa edir. İntəhası gorünməyən çaylar, 
çəmənlər Maral xanımı özlərinə çağırır... Maral xanım buradan da qayıdıb 
haçadil Kəpəz dağına dikəlir, oradan da o tərəf dağlara, meşələrə boylanır. 
Birdən də Maral xanım buradan düşür, qaça-qaça uzaqlaşır, ancaq nə Çaqqalın 
ondan üzüldüyünü, nə də özünün Çaqqaldan üzülə bildiyini görürdü... Ümumən, 
Maral xanım harda idi, Çaqqal da orada idi... 
Maral üzü o tərəfə yatan Çaqqalı tərpətməli oldu: 
- Niyə üzünü bəri döndərmirsən, Çaqqal? 
- Niyə döndərim, Maral xanım? 
- Bəs bayaqdan əmr etmirəm ki, bu alovlanan müşk-ənbəri yala, yala və 
soyut... 
- Düzü, Maral xanım, yamanca həyəcanlıyam. Düzü, burada zarısam da, 
ibadətdən ayrıla bilmirəm! 
- Sən mənə ibadət et, Çaqqal! 
- Axı, ibadət edən Allah dərgahındadır! 
- Lap Allahın özcə gözünün qabağında yala ənbərimi, Çaqqal! 
- Günah olmazmı, Maral xanım? 
- Qoy günah olsun, qoy sənin ibadət etdiyin Allahın məni cəhənnəm 
odunda yandırsın! 
  
  
________________Milli Kitabxana________________ 
240 
 
 
- Axı, mən Maral xanımı behiştdə görmək istərdim! 
- Aşiq-məşuq üçün cəhənnəmin odu da qorxulu deyildir, Çaqqal! 
- Belə nəyə görədir, Maral xanım? 
. - Çünki aşiq-məşuqun od-alovu özlərinə bəs edər! 
- Yəni Maral xanım belə sönmək bilməyən əbədi atəş içindədir? 
- Bəli, Çaqqal! - deyə Maral xanım öz əlini bərkdən Çaqqalın belinə 
ilişdirdi. Ancaq Qəcələnin cıqqasına and içən, öz adında sadiq olduğunu qanadda 
gizlənən Qəcələyə göstərən, öz sol gözünü də elə indicə bu mağaranın içində 
güdaza vermək istəməyən Çaqqal dönüb çömbəldi, hər iki əlini yuxarıya 
qaldırdı: 
- Mən məşğulam, Maral! 
- Yenə də abidliyə qurşandın, Çaqqal? 
- Bəli, Maral xanım, biçarə bəndəniz bu hüdudsuz səadətə şükürsəna edir! 
- Yoxsa, arayıb-axtarıb, düzü dünyanı dolanıb, özümə bir başqa Çaqqal 
taparam ha, seyrəkbığ oğlan! 
- Mən Maral xanımın əbədi kölgəsinə dönərəm, həmişə onunla olaram! 
- Bunca uzun-azadı ibadətin nə üçündür, Çaqqal? 
- İbadətim onun üçündür ki, Allah-təala bizim qonşumuz Qəcələnin 
ömrünü uzatsın! 
- Axı, nə üçün Allah-təala düşmənimiz olan xəbərçi Qəcələnin ömrünü 
uzatsın?! 
- Düzü, indicə yadıma düşür ki, Maral xanıma olan eşqim üçün o 
mənə necə ibrətamiz təlimat keçibdir! 
- Sən zəhərdil, xəbərçi Qəcələnin adını bərqəsd mənim yanımda 
çəkib məni əsəbiləşdirməkmi istəyirsən, Çaqqal? 
 
- Gərək hər necə olsa da, qonşumuz Qəcələ ilə sazişə girib onunla dil 
tapaq! 
- Düşmənlə nə dil, Çaqqal? 
- Elə indicə, bu an Allahdan belə bir vəhy gəldi ki, bəs siz barışın!.. Axı, 
müharibə aparanlar belə bir gün cana doyurlac, əyləşib sülhdən, sazişdən danışıb 
bir-biri ilə dil tapmağa cəhd edirlər! 
- Sən lap dayın tulküdən da yaman bir tülküsən, Çaqqal! 
- Mən ancaq və ancaq haqq aşiqiyəm, Maral xanım! 
- Haqq aşiqi, haqq aşiqi... Bilmirəm, heçcə nəyi mən... 
  
 
  
________________Milli Kitabxana________________ 
241 
 
 
- Bəli, indicə bu an belə vəhy gəlir ki, haqq aşiqi olanlar vüsaldan binəsib 
olurlar! 
- Necə binəsib olurlar? 
- Bax, beləcə yıxılıb can verirlər və nakam ölürlər! - deyə ibadətini 
yarımçıq qoyan, tülküləşən Çaqqal Qəcələnin qorxusundan birdən tir-tap düşdü. 
Maral xanım Çaqqalın iztirablarına inansa da, bic Qəcələ inanmaq istəmədi. 
Qəcələ öz gündəlik nəzarətini artırmağı, bu macəralı oyunun oynana-oynana 
necə davam edəcəyinə göz qoymağı qət etdi, gözlərini dörd edib daha 
sərvaxtlıqla gözləməyə başladı. 
Belə bir vəziyyət həm gülməli, həm də ağlamalı deyildimi? Bic Qəcələnin 
özü də bilmədi bu hala gülsün, necə gülsün, ağlasın, nccə ağlasın?!.. 
 
Qəcələ rəqibi Çaqqalın üstündə göz olan kimi, Çaqqal da hər necə ölüb-
dirilsə, yenə də Qəcələnin üstündə göz olmağa, girəvəni əldən verməməyə cəhd 
edirdi. Qəcələ rəqibdən də artıq düşmən kəildiyi Çaqqala gözətçilik edən kimi, 
Çaqqal da ölə-dirilə Qəcələnin üstündə göz olmağa, bacardıqca fürsəti fövtə 
verməməyə cəhd edirdi. Sağ gözü çıxarılan, sol gözü do çıxarılmaq təhdidi 
altında olan Çaqqal istəmirdi ki, Qəcələnin əlinə tutalqa versin, ehtiras alovları 
içində yanan Maralın göbəyini Qəcələ görə-görə yalasın, bir də təzədən Qəcəlini 
qırğılaşdırıb kəlləsinə qondursun, sol gözünü də sağ gözü kimi güdaza versin. 
Lakin Qəcələnin gözləri qabağında dönə-dönə ölüb-dirilməyə hazır olan Çaqqal 
hər necə olsa da Maral xanımdan üzülmür, gizli məqsədindən geriyə durmur, 
aradabir xəlvətcə-xəlvətcə mağaranın içində, zülmət qaranlıqda Qəcələ yuxarı 
qanadda mürgüyə gedən zaman yavaşca-yavaşca başını döndərib Maral xanımın 
qılça-paçasını tumarlayır, Maral xanım oyanınca onun əmrinə əməl edib öz dilini 
onun ənbərinə uzadır, tələm-tələsik yalayıb xanımı xoşhallandırırdı. Bu vaxt 
Maral xanım özünü boş qoyur, Çaqqala heç bir maneçilik göstərmir, sağ gözünü 
ona qurban verən aşiqindən zövq alır, həm də öz aşiqinə nəşə verib, ona borclu 
qalmaq istəmirdi. Ancaq Maral xanım bilə bilmirdi, niyə bu Çaqqal əvvəl 
vaxtlarda olduğu kimi, indi daha öz dişlərini işə salmır, az-maz da olsa yağlı 
göbəyini dişləyib qıcıqlandırmaqdan, ehtiraslandıran hərəkətdən boyun qaçırır... 
-  Nə olub sənə, Çaqqal, niyə belə sustlaşmısan, ölüb-ölgünləşmisən? 
  
  
________________Milli Kitabxana________________ 
242 
 
- Yavaşca, Maral xanım, - deyə tülküləşən Çaqqal ustalıqla xısın-xısın 
danışıb, Maral xanımı da onun kimi xısın-xısına öyrədirdi, Maral xanım da hər 
necə möhtəris olsa da mütilik göstərir, tezcə yumşalıb məddah və pərəstişkarı 
olan Çaqqal bəyin dediklərinə əməl edir, o da eynən xısın-xısın cavab verirdi. 
- Soruşuram, nə üçün belə sustalmısan, Çaqqal bey? 
- Niyə sustalıram, Maral xanım? 
- Belə ki, bir cürə asta-asta nəzakət və ədəblə tərpənirsən?! Axı əzəlləri az 
qala sən yalquzaqlaşırdın, canavarlaşırdın! Didib-dağıtmaq, yalquzaq canavar 
sayağında cumub parçalamaq istəyirdin! 
- İndi daha sənə elə bir kobudluğu qıymıram, Maral xanım! 
- Qıy, Çaqqal, qıy! Mən sənə hər necə istəsən, elə də ixtiyar verirəm! 
- Hər necə ixtiyar versəniz də, mənim dişlərim daha Maral xanımın 
göbəyindən qan çıxarmaq istəmir! 
- Az-maz qan çıxar, Çaqqal! 
- Qorxuram qızışam, çox qan çıxaram! 
- Çıxar!.. Mənim qanım da, canım da sənə halaldır, Maral?! Mən 
tamamən sənin sərəncamındayam! 
- Məni tez-tez Allah dərgahından çıxarma, Maral! Hər dəfə Maral 
xanımın iltifatından doğub gələn səadət sədaların eşidəndə mən öz əllərimi 
dərgah qapısına qaldırmalıyam! Abidləşmək, lap peyğəmbərləşmək istəyirəm! 
- Bəyəm peyğəmbər olan kəs məcnuni-eşqdən məhrum olur? 
- Yəni deyirəm ki, o qədər ki, Maral xanımdan lütf görürəm, səadətə 
qovuşub ilahiyyat aləminə varıram... Cismən yerdən üzülüb, ruhən ərş-əlada 
Maral xanıma qovuşuram! 
- Mənə göy yox, yer gərəkdir, Çaqqal! 
- Hansı yer, necə yer, Maral xanım? 
- Bax, bu daş mağara, Çaqqal! 
- Bas niye belə, Maral? 
- Nədən ki, odlu-alovlu xanımlar deyərlər ki, ərim ər olsun, kol dibi də 
evim! 
- İlahi, ilahi, - deyə Çaqqal yenə də yağlı dilini işə saldı. – Maral xanım 
mən binəva taygözün əlinə necə də öz ali fəzilətini təslim edir! 
- Çün eşq atəşim şiddət kəsb edir, Çaqqal! 
- İlahi, bu şiddətli eşq atəşində məni yax-yandır, Öldür! 
  
 
  
________________Milli Kitabxana________________ 
243 
 
- Yenə ölmək, dirilmək istəyirsən, Çaqqal? 
- Bəli, ölmək, ancaq ölmək istəyirəm! 
- Bəs birdən öldün, heç dirilmədin, onda necə? 
- Hanı o səadət, ilahi? Hanı, İlahi, eşqin elə bir iti qılıncı ki, göydən 
boynuma düşə, məni belə bir əbədi eşqin intəhasız səadətinə qovuşdura! 
- Tezcənə şairləşib mütəfəkkirləşmə, Çaqqal! 
- Bəs nə edim, Maral? 
- Göbəyimi yalaya-yalaya, az-az da dişlə! 
- Göbəyini yalaya bilmərəm, dişləməyə gəlincə, qıymaram! 
- Az-maz dişlə, Çaqqal! 
- İsti qan tökülər, Maral! 
- Qoy isti qan tökülsün, Çaqqal! Tökülsün, belə bir göbəyin qanı ki, 
sahibini dəli-divanə edir. Qoy tökülsün belə müşk-ənbərin qanı ki, gözlərimi 
tutub örtür 
- Bəlkə, Maral xanım eşqin yolunda etdiyi hərəkətlərindən peşman olur? 
- Deyə bilmərəm! Özüm də özümdən heç baş tapmaram! 
- Əlbəttə, sənin iltifat göstərdiyin Çaqqal, Göy göl diyarının Güzgü göl 
gözəlinə layiq deyildir! 
- Bilmirəm nə üçün sən mənim ürəyimi belə ovladın, Çaqqal! 
Mən sənə belə bənd olmağa başladım? 
- Sədaqətimlə, eşqimin, məhəbbətimin əbədi alovları ilə, Maral 
xanım! 
- Bu eşqin sirrindən özüm də baş aça bilmirəm. 
- Nə vaxtı Maral xanım bu eşq macərasından peşman olsa, öz qulunu 
qapısından qova bilər! 
- Onda bəs Maral xanımın bu alovlanan müşkünü kim yalayar? 
- İstəsən Qəcələ cənabları az-az dimdiklər! 
- Qəcələ acıdildir!.. Qəcələ zəhərdildir... Qəcələ xəbərçidir!.. Qəcələ 
heyvərədir! Nəhayət, Qacələ qanadlıdır! 
- Bəli, Qəcələ bizim hər ikimizin qəddar düşmənidir! 
- Sən Qəcələdən qorxursanmı, Çaqqal? 
- Qəcələ çox amansızdır! Özü də neçə müddətdir acdır... Bir az əvvəl 
duydum ki, uçdu. Bilirəm ki, Qara gölə, ya Zəli gölə qurd-quş axtarmağa getdi! 
  
  
________________Milli Kitabxana________________ 
244 
 
 
- Onda bəs niyə qorxu içində belə sıxılıb xısın-xısın danışırıq, Çaqqal? 
- Düşmənimiz çox bic və hiyləgərdir, Maral! Əgər Qəcələ bir qanadı ilə 
orada, Qara göldə, ya Zəli göldə isə, istəsə o biri qanadı ilə burada, bizim 
mağarada ola bilər! 
- Bir qanadı ilə burada olsa, bu xısın-xısın danışığımızı eşitsə, onda 
Qəcələ sənə nə edər? 
- Onda mütləq mənim sol gözümü də çıxarar. 
- Yəni amansız Qəcələ səni tamam-kamal kor qoya da bilər? 
- Bəs onda biz bu Qəcələnin əlindən nə edək? 
- Gərək hər cürə olsa, Qəcələnin gözlərindən yayınıb uzaqlaşaq! 
- Haraya? 
- Uzaqlara! 
- Uzaqlara gedə bilərəmmi? 
- Niyə gedə bilmirsən? 
- Bəs mənim Güzgü gölüm? 
- Oralarda da göl taparıq! 
- Mən bu Güzgü gölü heç bir yanda tapmaram. 
- Güzgünün özünü taparıq. 
- Güzgünün özü də Güzgü gölün yerini verə bilməz! 
- Demək, Maral xanım Güzgü gölsüz dura bilməz? 
- Heç bircə gün də olsa, yox! 
- Niyə bəs belə, Maral xanım? 
- Maral xanım adətincə, öz gözəlliyinə Güzgü göldə doyunca, bəsdi 
deyincə tamaşa etməsə yaşaya bilməz! 
- Oralarda da göl taparıq, özün-özünə tamaşa edərsən. 
- Mən bütün dünyanın heç bir yerində belə bir Güzgü göl tapa bilmərəm. 
- Demək, Maral xanım bu Güzgü gölə cismən və ruhən bitişibdir? 
- Bəli, beləcə ayrılmaz surətdə bitişibdir! 
- Bə sənin sevimli Çaqqalın necə? 
- O da cismən və ruhən Maral xanıma bitişibdir! 
- İlahi, İlahi, gör necə də xoşbəxtəm!.. 
- Yenə tezcənə həmin-həmin abid olma, Çaqqal!.. Yala, mənim hər 
yerimi. İlahi, ilahi, bu ümman etibara min-min şükür! 
- Ümman etibardan da artıq məni burulğanlara salan insafsız ehtirasa! 
  
  
________________Milli Kitabxana________________ 
245 
 
 
- Belə ehtiras alovuna min-min şükür, ilahi!.. 
Maral xanımın qızışdığını görən Çaqqal mətləbinə yaxınlaşmaq məqsədi ilə 
sözü döndərib dedi: 
- Hər nə olur olsun, ancaq mən Maral xanımı bir qəribə yerə aparmaq 
istərdim! 
- Haraya belə? 
- Bir xəsilliyə!.. 
- Xəsillik nədir? 
- Gözəllik xəzinəsi! 
- Yəni istədiyin qədər gözəllik götür, eləmi? 
- Belə, Maral xanım! 
- Lap Maral göldən də çox? 
- Bəli, Maral-göldən də çox, Maral xanım! 
- Göy göldən də artıq? 
- Bəli, Maral xanım, Göy göldən də artıq! 
- Bu gözəllik xəzinəsi belə haradadır, Çaqqal? 
- Harada olduğunu bir tək mən özüm bilirəm! 
- Uzaqdır, ya yaxın? 
- Bir qədər uzaqdır, Maral xanım! 
- Elə bir uzaq yola düşsək yorulmarıq ki, Çaqqal? 
- Bir az yorularsan, Maral xanım! 
- Sonra bəs necə? 
- Sonra Maral göldə çimərsən, yorğunluğun çıxar! 
- Onda elə bu dəfə daha yaxın Göy göldə çimərəm! 
- Olsun, Göy göl! 
- Sonra da Güzgü gölə baxaram, görüm sənin o tərif etdiyin gözəllik 
xəzinəsindən nə qədər gözəllik götürmüşəm?! 
Ənbərini yalada-yalada xoşhallanan Maral xanım üçün gözəllik xəzinəsi 
deyilən xəsilə baş vurmaq, həmin xəsillikdən də gözəllik götürmək, dönənbaşı 
Göy göldə çimib yol yorğunluğunu çıxarmaq, bu-radan çıxıb Güzgü gölün 
sahilinə gəlmək, xəsillikdən vücuduna, qanına, canına nə qədər, nə dərəcədə 
gözəllik hopduğuna tamaşa etmək gərəkdi! 
Çaqqal öz tülkü dili və məkrlə Maral xanımı bişirəndən sonra, Qəcələnin 
gözündən özünü də, Maral xanımı da yayındınb, aşağıya, axar-baxara, gözəllik 
xəzinəsinə doğru aparmağı qəti olaraq qərara aldı. 
  
  
________________Milli Kitabxana________________ 
246 
 
 
Taygöz Çaqqal məşuqəsi Maral xanımı gözəllik xəzinəsi xəsilliyə çəkib 
aparanda bilirdi nə edir!.. Çünki Çaqqal hələ neçə-neçə il bundan əvvəl bu axar-
baxarı gəzib dolanmışdı, bilirdi ki, burada ümumən ox atan, tələ qurub ov tutan 
ovçuların oylağıdır! Burada gözündən tük yayınmayan, ov ovlayan, quş quşlayan 
ovçular var! Bunlar ara-ara, ovları diri-diri tələyə salır, dəstgir edirlər. Yəni 
Çaqqal qabaqcadan bilirdi ki, bu Maral xanımı tovlaşdırıb aşağılara endirmək, 
gözəllik xəzinəsi adlandırdığı xəsisliyə aparmaq nə deməkdir!.. Çaqqal üçün 
Maral xanımı Qəcələnin gozündən yayındırıb uzaqlaşdırmaq, məşuqə xanımı 
tez-tez duyuq salan Qəcələdən kənarlaşdırmaq, Göy gölü, vələsləri, dağ-daşı belə 
öz xəbərləri ilə dolduran bir xəbərçidən yayındırmaq çox zəruridir. Bu axar-
baxarlı meşə talası dairələrdə qatış-bulaşd:, get-goldi, heç kos heç kəsin orizasini 
oxumur. İşdir, Qəcələ duyuq düşüb bmıların dalmca gəlsə, güman ki, bunları çox 
çətin tapsın, bu yerdə tələyə salınan Maral xanıma əhəmiyyətli bir kömək göstərə 
bilsin. Bəs belə olan halda taygöz üçün bu axar-baxarlı yer, gözəllik xəzinəsi 
xəsillik təhlükəli deyildimi?.. Əlbəttə, bu yerlər Çaqqalın özü üçün də təhlükəli 
idi. Ancaq bu təhlükəli dairədə girəvəsinə salıb Maral xanımı daha da artıq 
qorxutmaq, göz açmağa macal vermədən tovlaya-tovlaya başını piyləmək olar. 
Qəcələ bu Güzgü göl səmti, Göy göl diyarında Çaqqala aman-iman verməz, necə 
deyər ona bütün bir göz deyil, yanca bir göz qoysa da, iynə ulduzunca işıq 
verməzdi! Qəcələ öz dimdiyi ilə onu başına döyə-döyə gəbərdərdi. Qəcələ 
getdikcə Çaqqal üçün quşların yırtıcısı və tacdarı olan qartaldan da qat-qat 
qorxulu görünməyə başlayırdı. Çünki Qəcələ bu Çaqqala öz zərbdəstini 
göstərmişdi. Bir də Qəcələ Çaqqalın girəvəsini əlinə keçirincə, onu çox yamanca 
bir divana çəkəcəyi də sarı-sısqa üçün aydın idi! Bəlkə də, belə bir divan davam 
edəcəkdi: 
" - De görüm, sən Çaqqal, dar ayaqda mən Qocələnin çıqqasına and 
içdinmi?" 
" - Bəli, and içmişəm!" 
" - Bəs onda niyə sən heyvərə öz andını,tülkücəsinə pozub Marala xəyanət 
edirsən?" 
" - Düzü, cənab Qəcələ, mən Çaqqal hər necə boyun qaçırıramsa, yenə də 
Maral xanımın öhdəsindən gələ bilmirəm". 
" - Niyə? 
 
  
________________Milli Kitabxana________________ 
247 
 
 
" - Belə ki, Maral xanım mən Çaqqalı çox nagüvara işlərə məcbur edir!" 
" - Maral xanım səni nagüvara işlərə necə məcbur edə bilər?" 
" - Deyir ki, hey məni qıdıqla!" 
" - Necə yəni hey məni qıdıqla?" 
" - Yəni eyib də olması, Maral xanım mən Çaqqalı hey məcbur edir ki, 
göbəyimi yala!" 
" - Daha Maral xanım sən Çaqqalı niyə və nəyə məcbur edir?" 
"-Dinləməyə!" 
" - Necə dişləməyə?" 
" - Bərk-bərk dişləməyə! Deyir ki, sən Çaqqal bərk-bərk dişlə göbəyimi!" 
" - Yəni deyir ki, gödənimi də çıxart?" 
" - Az qala belə də buyurur, cənab Qəcələ!" 
" - Deyir, axı "Çaqqal var gödən çıxarır, ancaq qurdun adı bədnam olur!" 
" - Yox, mən Çaqqal o gündən bu günə cıqqasına qəsəm qıldığım Qəcələnin 
qarşısında öz andımı pozmamışam!" 
" - Əgər sən Çaqqal mən Qəcələyə öz tək bəbəyinin ortasına qədər yalan 
deyirsənsə?" 
" - Nədən bilirsən ki, mən Çaqqal sənin kimi bir cənaba yalan deyirəm?" 
" - Gecənin zülmətində daş mağarada sən Çaqqal tovladığın, qəsidələrinlə 
qanına susadığın Maral xanımı xoşhallandırmısanmı?" 
" - Daha mən Çaqqal biçarə o alovlanan Maral xanımın öhdəsindən gələ 
bilmədiyim zaman nə edə bilərdim?" 
" - Demək, sən Çaqqal mənə olan andını pozmusan?.. Demək, sən Çaqqal 
mən Qəcələnin cıqqasını, ya şah tacını gotürüb ayaqlar altına almısan?" - deyə 
Qəcələ belə hüquq dili ilə apardığı əzmli, aydın İstintaqdan sonra, düz birbaşa 
qartal zəhmilə Çaqqalın kəlləsinə qonub onu gicəlləndirər, döyə-döyə aparıb bir 
uçurumdan uçurub dərin bir dərənin dibinə tullar, leşini hazır cəmdək gözləyən 
qarğa-quzğuna qismət edərdi. Özü isə keflə, damaqla havada qartalsayağı süzər, 
Kəpəzdən Murovdağa, Murovdağdan da Qoşqara şığıyardı. 
Yox, Çaqqal üçün girəvəni Qəcələyə vermək, ölüb-itib getmək gərək deyildi! 
Çaqqal üçün zirək olmaq, olmazın tərif və qəsidələrlə başını piylədiyi, qılça-
paçasına yol aldığı Maral xanımı başlı-bütünlü 
  
  
________________Milli Kitabxana________________ 
248 
 
 
gəmirmək gərək idi!.. Özü də bəs harada? Güzgü göl üstündəmi? Göy göl 
diyarının qalın meşəsindəmi? Yoxsa, xeyli aşağılarda, axar-baxarlı bir yerdə, 
xəsillikdəmi? Əlbəttə, aşağılarda, gözəllik xəzinəsi xəsillikdə! Elə oradan da 
Çaqqal üçün daha aşağılara düşmək, aranlara enmək, Kür və ya Araz çayının qal-
qalın qamışlıqlarında çaqqallara qarışmaq özünə bərabər bir quru çaqqalla 
sevişmək, birləşmək, özü kimi çaqqal nəslini artırmaq olardı. Elə orada da 
Tülküyə deyə bilərdi ki, ay dayı, mən hara düşmüşdüm!.. Necə sənin tülkü dilin 
mən Çaqqala kömək etdi!.. Necə Qəcələ mənim sağ gözümü çıxarldı, sənin dilini 
işə salıb sol gözümü bəladan qurtardım, necə ay dayı, mən sənin dilinlə Maral 
xanımı tovlaşdırdım, necə göbəyinə yol alıb gödənini çıxartdım, xanımın aşını 
bişirdim... Onda şübhəsiz, tülkü dayısı da Çaqqal bacıoğlusunun hünərini 
bəyənər, yan-yörədə olan tülküləri də, çaqqalları da toplayıb deyər ki, baxın, 
mənim təlimatımdan düstur alan bu hünərməndə! Görün, bacıoğlum Çaqqal Göy 
göl diyarında necə bir dastan açıbdır!.. 
Belə dəyiş-düyüşlü fikrə gedib, özünü zora salan Çaqqal əlini qaldırıb gicişən 
başını qaşıdı, Güzgü göl qarşısında dayanan, yorulmadan öz surətinə tamaşa 
edən, özündə yüzdən də artıq gözəllik nişanəsi tapan, gözəllik xəzinəsi xəsislik 
aləminə gedib daha artıq gözəlləşmək həvəsində olan Maral xanım soruşdu: 
- Nə fikirdəsən, Çaqqal? 
- Necə bəyəm, Maral xanım? 
- Bayaqdan görürəm nəyi isə özlüyündə ölçüb-biçirsən? 
- Maral xanım, deyiblər ki, yüz ölç, bir biç! 
- Bəli, mən də eşitmişəm belə bir məsəli! 
- Mən də elə bu müdrik məsələ əməl etmək istəyirəm! İstəyirəm ki, 
buradan gözəllik xəzinəsi xəsilliyə gedəcək yolumuzu dürüstləşdirim! 
- Yəni bu yol belə qorxuludur? 
- Ehtiyat igidin yaraşığıdır. 
- Bəli, igid Çaqqal, belə bir məsəli də eşitmişəm! 
- Buna görə də mən bütün yolu, bəndərgahları nəzərə almaq istəyirəm! 
- Əgər, əzizim Çaqqal, o yol belə qorxulusa, onda gəl elə buradaca 
Güzgü göldə qalaq, axşamları mağaramıza dönüb, gecəmizi keflə keçirək, 
daha heç bir axar-baxara gedib özümüzü iti-iti qələmələrə pərçim etməyək! 
  
 
  
________________Milli Kitabxana________________ 
249 
 
 
- Bəs bizim Maral xanım özü üçün yenə də gözəllik götürməsin? 
- Deyirsən ki, Çaqqal, yəni o axar-baxarda olan xəsillik eləcə bir olmazın 
gözəllik xəzinəsidir? 
- Bəli, Maral xanım, mən deyən xəsillik də "ab-həyat" kimidir! 
Əbədi olan dirilik suyu! Maral xanım o xəsillikdə doyunca gəzib dolansa, 
bacardıqca çox görub-gotürsə, heç bir yanda misli-bərabəri olmayan 
dünya gözəllərinin gözü olacaqdır! 
- Necə edək ki, Çaqqal, sonra da dönüb səninlə birlikdə dirilik suyuna 
gedə bilək? 
- Gözəllik xəzinəsi xəsillikdən sonra dirilik suyuna getməyin də yolunu 
öyrənərik. 
- Hənı dirilik suyuna getməyin, həm də buraya, bizim Güzgü gölə 
rəvanca qayitmağın kəsəcə yolunu, Çaqqal!.. 
- Bəli, - deyə Çaqqal məmnuniyyətlə xanıma can-başla xidmət etməyə 
hazır olduğunu bildirdi. - Görünür, sizin nəzərinizdə Güzgü göl əfsanəvi bir 
güzgüdür! Deyirəm daha dünyada hansı güzgü Maral xanım buyuran sayaqda, 
onun surətini Güzgü göldə olan kimi, öz əla dərəcəsilə göstərə bilər! 
- Düzü, dünyanın heç bir güzgüsü məni beləcə olduğum sayaqda yaraşıqlı 
göstərə bilməz! - deyə Maral xanını Çaqqalın uydurmalarına inanır, hətta onu 
gözəllik xəzinəsi xəsilliyə yollanmaq üçün tələsdirməyə də başlayırdı. 
- Tez gedək, canım-gözüm Çaqqal! Yoxsa, gözəllik xəzinəsi xəsillikdən 
hər nə varsa tezcə gəlib götürərlər, daha mənə heçcə bir zad qoymazlar qala! 
 
Bəs bu zaman Qəcələ harada qalmışdı? 
Qəribə bu idi ki, Qəcələ yox idi. O neçə vaxtdan bəriyə ac qaldığından Qara 
göl və Zəli göl tərəfə uçub getmişdi... Orada öz qarnını doydurmağa, taqətdən 
düşən qanadlarını da qüvvətləndirməyə başlamışdı. 
Çaqqal fikir edib kəsdirmişdi ki, indi fürsətdir, heç vaxt bu fürsəti fövtə 
vermək olmaz! Özü də bir halda ki, Maral xanım gözəllik xəzinəsi xəsillik üçün 
sinov gedir. Daha necə dayanmaq, necə tay gözünü döyə-döyə durmaq olar?! 
Cəld tərpənib çox tezcə Maral xanımı Güzgü göldən qoparmaq, Qəcələnin 
nəzarət altında saxladığı dairədən uzaqlaşdırmaq gərəkdir. 
  
  
________________Milli Kitabxana________________ 
250 
 
 
- Deyirsən ki, çıxıb gedək buradan, Maral xanım? 
- Gözəllik xəzinəsi xəsilliyə tezcə varıb gedək, Çaqqal! Sən də, əzizim 
Çaqqal, az-maz özünü düzəltsən, Maral xanıma yaraşsan, heç də bəd olmaz! 
- Bəlkə, mən Maral xanımın gözlərinə eybəcər görünürəm? 
- Gözümə hər necə və nə təhər görünsən də biryolluq ürəyimə girmisən! 
- İlahi! 
- İbadət vaxtı deyil, Çaqqal... Yoxsa, o zəhərdil Qəcələ gəlib çıxsa 
qanımızı qaraldacaqdır! Hələ, bəlkə, tamam-kamal binəva Çaqqalı kor 
qoyacaqdır! Onda bəs kim Maral xanımı əzəlcə gözəllik xəzinəsinə, sonra da 
"ab-həyat" çeşməsinə aparacaqdır? 
- Bütün dullar vəfadar olmurlar! 
- Mən vəfadaram, Çaqqal! Gedək, tələsək, - deyə Maral xanım bir də 
Güzgü gölə baxdı və döndü: - Haradan gedək, Çaqqal? 
- Düz dalımca gəl! Maral xanım boynu qumrovlu ol quzusuna dönüb, 
Çaqqalın ardınca addımladı... Çaqqal isə Maral xanımı dağdan keçirib, daşdan 
aşırdı, dərələrdən-təpələrdən adlatdı, gətirib qayalı təpəyə çıxardı. 
- Yorulmadın, Maral xanım?.. Ayaqların ağrımadı, əzizim? 
- Yamanca yoruldum, ayaqlarım yamanca ağrayır, Çaqqal! 
- Onda bir az yat dincəl, Maral! Bəlkə, bir az aşağıda, göbəyin səmtində 
yatım, Maral? 
- Yox, indi əsla olmaz, Çaqqal! Çünki yamanca yorulmuşam!.. 
- Demək, Maral xanım dincəlmək istəyir? 
- Səninlə, döş-döşə, nəfəs-nəfəsə dincəlmək istəyirəm, Çaqqal! 
Bəs gözəllik xəzinəsi xəsilliyə hasan?.. 
- Sabah sübh tezdən çatarıq. 
Çaqqal tülkü ehtiyatı ilə aşağı düşdü. Pöhrədən-pöhrəyə keçdi, talalardan 
ötdü, nəzərdə tutduğu xəsilliyə Ay işığına yetişdi. Baxanda ağ-ağnar göydən 
gümüş səpələnir, xəsillikdə gümüş-gümüş şeh tuturdu. Baxdıqca bu xəsillik Göy 
gölün ayrılmaz bir hissəsi kimi gömgöy görünürdü. Orada göy ipəyə bürünən 
Göy göl ləpələnir, onun geyindiyi göy, ipək libası öz zərifliyi ilə öz əynində 
qıvrıla-açıla, işıldaya-işıldaya bərq verir, Ayın gümüş nuru içində bəzən də 
gümüşü rəng alır... Çaqqal yorğun düşüb yatan Maral xanımın gözü ilə gözəllik 
xəzinəsi xəsilliyə baxdıqca baxır, Maral xanımın xoşuna gələcəyinə, onun huşu 
başından çıxacağına şübhə etmirdi... Axı, hesaba görə 
  
  
________________Milli Kitabxana________________ 
251 
 
 
gözəllik hərisi olan, öz gözəlliyindən böyük zövq alan, öz gözəlliyini bu dünyada 
hər nə göz qamaşdıran ləl-cavahirat varsa, hamısından qiymətli sayan Maral 
xanım istədiyi qədər buradan yenə də gözəllik götürə bilər... Şübhəsiz, bu yaşıl 
dərya Maral xanımın ürəyinə yamanca yatacaqdır. Buradan Güzgü gölə dönüncə 
necə öz gözəlliyinin üstünə yenə də gözəllik gətirdiyini görəcəkdi! Amma 
Çaqqal heç də Maral xanımı bura gətirməmişdi ki, gözəllik götürüb, Güzgü gölə 
qayıtsın, hey özünə baxsın. Çaqqal da hey çənəsi çıxa-çıxa onu əşar dili ilə 
bəzək-düzəkli sözlərlə tərifləsin, sonra da göbəyini yalıya-yalıya xoşhallandırsın, 
bu xanımına hey nökərçilik eləsin. Bic Qəcələ də birdən qırğılaşıb onun sol 
gözünü də çıxartsın, hansı uçurumdansa uçursun, qurd-quşa qismət eləsin! 
Çaqqal asta-asta gəzdi dolandı, nəhayət, xəsilliyin ortasında, nəzərdə tutduğu 
yerdəcə, torpağın ortasına vurulan möhkəmcə bir tələnin qurulduğunu gördü... 
"İndi dünya gözəli, Güzgü gölün Maral xanımı öz əlimdə, öz ixtiyarında, öz 
sərəncamımdadır. İndi onu xoşhallandıra-xoşhallandıra buraya gətirmək, 
göbəyini yalamadan, birdən-birə və birbaşa dartıb dağıtmaq gərəkdi! Yoxsa, gec 
olacaqdır, yoxsa özüm quyuya düşəcəyəm. Qəcələnin cıqqası mənə qənim 
olacaqdır". Çaqqal sağ əlini qaldırıb seyrək bığlarını eşim-eşim eşdi, 
dayanmadan dönüb üzüyuxarı qayıtdı... Qulaq verdi... Maral xanımı həmincə 
pöhrəli təpənin üstü yastanada yatılı gördü. O, canavarlaşmaq istəsə də, hələlik 
tülkülüyünə qayıtdı. Yavaş-yavaş Maral xanımın əl-ayağını yaladı, sonra titrək 
dilini Maral xanımın göbəyinə uzatdı. Maral xanım gözəllərə xas sərbəstliklə 
gərnəşdi. 
- Sənsən? 
- Bəli, mənəm. 
- Gözəllik xəzinəsi xəsilliyi tapdınmı? 
- Tapdım, Maral xanım! 
- Haçan gedirik? 
- Elə bir azdan! - deyə o, Maral xanımı xoşhallandırıb, sərxoş etmək üçün 
müşkünü yaladı... Maral xanım da yalana-yalana xoşhallandı, birdəncə yuxuya 
getdi. Çaqqal istədi buradaca yorğun düşən Maral xanım işini bitirsin. Ancaq 
yenə də yalquzaqlaşmaqdan döndü, məqamına qədər tülküləşməyi vacib bildi. - 
Qoy bu Maral xanım çıxılmaz tələdə öz nazlı canını mən canavara təslim etsin! - 
deyə xəbisliklə ürəyindən keçirdi. Hələ bir qədər də özünün tülkü 
  
  
________________Milli Kitabxana________________ 
252 
 
 
sifəti ilə irişdi. - Yoxsa, Maral dik atılıb qalxar, hər necə yaralı olsa da, əlimdən 
qurtulub qaçar!" 
Bunlar burada olsun, görək Qəcələ haradadır?.. O, hələ gün-günorta yerinə 
gəlməmişdən Qara göldən qarnını doydurub qanadlarına qüvvət qaytarandan 
sonra uçmağa başlamışdı, Güzgü gölün dörd dövrəsinə dolanmışdı. Qanad açıb 
bütünlüklə Göy göl ətrafını araq-varaq axtarmışdı. Qəcələ xınalı qayalara 
qalxmışdı. Qızıl qum təpəciklərinə qonmuşdu, o taylı-bu taylı talalara göz 
gəzdirmişdi. Maral gölü də gözdən keçirmişdi. Özünə güc verib Kəpəzin 
kəlləsinə də qalxmışdı. Heç yanda Maraldan bir iz görməmiş, bir nişana 
tapmamışdı. Qəcələ yenə də geriyə qayıdıb dönə-dönə Güzgü gölə baş çəkmişdi. 
Güzgü göl Maralı hanı? Güzgü göldən səda çıxmamışdı. Ancaq onun gözlərində 
kədərli gilələr görünmüşdü. Yoxdu, Maral xanım xeyli zamandı, yoxdu! Qəcələ 
bilirdi ki, Maral xanım hər haraya getsə tezcə də dönüb buraya gələcək, öz 
gününün çoxusunu bu Güzgü göldə keçirəcəkdir! 
Nə Maral xanım var idi, nə də Qəcələnin cıqqasına and içən taygöz Çaqqal!.. 
Demək, nə isə vardır, nə isə olubdur, Çaqqal tülkülüklə Maral xanımı 
tovlayıbdır. Bəlkə, canavarlığını, yalquzaqlığını da işə salıbdır!.. 
Yer-göy Qəcələnin başına daraldı. O, Çaqqalın bu Qəcələ kimi bic başını 
aldatmağına nə demək olardı? Qəzəblənən Qəcələ istədi ki, özünü götürüb daşa 
çırpsın. O, Çaqqal kimi hiyləgər düşməni sağ, Maral xanım kimi gözəli dəstigir 
qoymaq istəmədi. Qəcələ yenə qanadlandı, yenə gəzib-dolandı, bütün əhvalatı 
olduğu kimi gördü. Gördü ki, Çaqqal Maral xanımı dümsükləyib güclə oyadır. 
Maral xanım da güclə gözlərini ova-ova, həm də gərnəşə-gərnəşə durur. 
- Yəni deyirsən durub gözəllik xəzinəsi xəsilliyə gedək, Çaqqal? 
- Gərək sübhdən, gün çırtaçırtda özümüzü çatdıraq, Maral! 
- Bir az-maz geciksək olmaz? 
- Niyə gecikmək? Nə üçün gecikmək, Maral xanım? 
- Düzü, yorğunluğum canımdan çıxmır. Düzü, sümüklərim sınır... 
Özü də çox ağır bir qəramət məni basır?! 
- Gözəllik götürmək dəmində tərəddüd göstərib tənbəllik etməyin, Maral 
xanım! 
- Əlbəttə, gəlmişkən gedirik, tezcə də özümüzü Güzgü gölə çatdırarıq! 
- Di onda tez tərpən, xanım! Di onda tez qalx, Maral! Yoxsa, gün qalxıb 
yağlananda amansız bir ovçu oxuna rast gələ bilərik! 
 
  
________________Milli Kitabxana________________ 
253 
 
 
Maral xanım ağır-ağır ayağa qalxdı, sümükləri sınır sayağında ağır-ağır 
gərnəşdi. Güzgü göldə özünə baxan kimi baxmaq istədi... Axı, Maral xanım 
mağaradan çıxar-çıxmaz Güzgü göl sahilina gəlib öz surətinə baxar, həm də 
ürəyini oxuyar, nəşəlimi, kədərlimi olduğunu da görərdi. Beləliklə, onun gündüz 
işi başlardı. 
Sözü çərlətmək istəməyən Çaqqal cəld dönüb qabağa düşdü, Maral xanım da 
onun ardınca addımladı. Onlar pöhrəliklə sinə aşağı endilər. Özünü buraya 
çatdıran, görünməzin sehri ilə gizlənən, son söhbəti öz qulaqları ilə eşidən 
Qəcələ bunların ardınca düşdü. Qəcələnin qanadları qəzəbindən titrəyirdi. Elə 
indicə, bu an Çaqqalın sol gözünü də çıxarmaq istəyirdi. Ancaq Qəcələ bilirdi ki, 
Maral xanım küsəcəkdir, heç şübhəsiz, bu Çaqqal üçün qaralıb yas da 
saxlayacaqdır. Bəlkə küskünləşib bədbinləşəcək, heç məftunu olduğu Güzgü 
gölə də dönməyəcəkdir... Güzgü göl bu Maral xanımsız daha nədir?! Maralsız 
qalan Güzgü göl öz gözündən quruya bilməzdimi? Göy göl diyarının tərtəmiz 
güzgüsünü toz-torpaq basmazdımı? Bu diyara alışan Maral xanımın Güzgü gölə 
necə vurulduğunu görən acıdil Qəcələdə nə isə bu mənzərəyə, bu aləmə qarşı 
olmazın bir hüsn-rəğbət oyanmışdı. Qəcələnin xəbərçiliyini heç də ayrı bir iş 
üçün deyildi. O, Güzgü gölü Maralsız qoymaq istəmirdi. Qəcələ belə bir gözəli 
Çaqqala qismət edə bilməzdi... 
Maral xanım təhlükə idi! Xanım təhlükəyə düşməsə, tülküləşən Çaqqalın 
necə yalquzlaşıb-canavarlaşdığını öz iriləşən gözləri ilə görməsə, əqli başına 
gəlməyəcəkdi. Maral xanım məddahı Çaqqaldan dönməyəcəkdi!.. Yox, öz 
məqamına qədər gözləmək gərək idi. 
Çaqqal qabaqda, Maral xanım dalda xəsilliyə doğru sallanırdılar. Göy gölə 
bənzər göy xəsillik yenicə çırtan günəşin qızıl şüaları altında parlayırdı. Xəsilliyi 
tutan, bürüyən şeh zər-zəbərçat dənələrinə dönürdü. Baxınca Maralın hər iki 
gözü birdən qamaşırdı. 
- Hə, necədir, Maral xanım? 
- Tamanı gözəllik dəryasıdır, Çaqqal! 
- Di gəl dalımca! - deyə Çaqqal şehliyin içi ilə adda-budda iz qoya-qoya 
yeridi. Gah xəsillə gözəlliyə baxan, gah da xəsillikdən gözəllik götürüb gözləri 
göydə gəzən Maral xanım birdən xəsilliyin ortasında büdrəyib ilişdi, tələyə 
düşüb yıxıldı. 
- Buradayam, Maral xanım! - deyə məqamı çatınca tülkülükdən də çıxıb 
canavarlaşan Çaqqal Maral xanımın zəhri-bağrını yara-yara onun üstünə cumdu, 
cəld iti dişlərini işə saldı. 
 
  
________________Milli Kitabxana________________ 
254 
 
 
- Parçalama məni, Çaqqal... Parçalama məni, canavar!.. 
- Sənin nazını çəkdiyim daha bəsdir! - deyə ağ-aşkara canavarlaşan 
Çaqqal öz qanlı başını qaldırınca bu dəfə qırğılaşmaqdan da artıq qartallaşan 
Qəcələ öz caynaqlarını Çaqqalın kəlləsinə ilişdirdi, bircə göz qırpımında onun 
salamat qoyduğu sol gözünü də çıxardı və Maralın qorxudan bərələn gözlərinin 
qabağına atdı... Çaqqal vaqqıldaya- vaqqıldaya tülkü dayısı kimi vaysınıb, 
qulaqları kəsilən körpə küçük kimi zingildəyə-zingildəyə, geri-geri sürünüb, 
şehli xəsilin içi ilə əyri-üyrü iz aça-aça pöhrəliyə girdi, böyürtkən kolunun iti-iti 
tikanlarına ilişib çapalaya-çapalaya qaldı... 
Qəcələ fürsəti fövtə vermədi. Maral xanım düşən tələni dimdiyi ilə söküb 
dağıtdı, ağac-dəmiri bir-birinə bənd edən yay-girişləri, quru bağırsaqları da 
didim-didim didib hər qırığını bir qırağa tulladı. Maral xanımın əl-ayağı açıldı, 
yaralı xanım, yaraları isti itən ağrını-acını duymadan durdu, üzüyuxarı qaçdı... 
Qəcələ qanad açdı, Çaqqalın izi üstünə süzdü, yenicə böyürtkən tikanlarından 
öz ilişiyini açan Çaqqalın kəlləsinə həmincə qəzəblə qondu, cinayətkarı qartal 
dimdiyi ilə döydü-döydü, döyə-döyə də gətirib bir uçurumun başından üzüaşağı 
buraxdı. Qəcələ yenə də qartalsayağı qanad açdı. Göy göl diyarına çatdı. Gördü 
ki, bəs Maral xanım da yenicə yetişibdir. Yenə də Güzgü gölün qabağında 
durubdur. Yaralı Maral bu dəfə qorxaq-qorxaq, ürkək-ürkək durubdur... Qorxaq, 
ürkək duruşlu Maral yenə Güzgü gölə baxır. Baxır ki, necə təriflənib, necə 
tovlanıbdır... Baxır ki, ürək qızdırdığı, əzizi, iki gözü onun gözəlliyinə necə 
təcavüz edibdir. Necə yalam-yalam yalatdığı müşk-ənbər ətirli göbəyi 
pardaqlanıbdır. Baxır ki, onun pardaqlanan göbəyindən necə də damcı-damcı qan 
dammaqdadır. 
Taqətdən düşən Maral xanım Güzgü göldə dizlərinin necə tir-tir titrədiyini 
görürdü... Hər necə atır olsa da Maral yıxılmadı, yıxılmaq istəmədi. Başını güclə, 
ağır-ağır qaldıran Maral ancaq Qəcələni axtardı. Onu müqabil tərəfdə Güzgü 
gölün üstünə əyilən vələsin qanadında gördü. Maral minnətdarlıqla Qəcələyə 
baxdı, ağladı. Hər iki gözündən gildir-gildir yaş gəldi, damcı-damcı Güzgü gölə 
töküldü.. Qəcələ də ağladı... Qəcələ ağladı ki, görəsən, Maral bu ağır yaradan 
sağalacaqdır, ya Güzgü göl maralsız qalacaqdır?! 
Bakı, 1967 
  
 
  
________________Milli Kitabxana________________ 
255 
 
 
ARPAÇAY ƏFSANƏSİ 
 
Qədim vaxtlarda Muğanda iki elat olurdu. Elatın birinin qoyun sürüləri ağ, o 
birininki isə qara idi. Qoyun sürüləri ağ olana "Ağqoyunlu" qoyun sürüləri, qara 
olana "Qaraqoyunlu" deyirdilər. Hər iki elatın qoyun sürülərindən başqa, 
yalmanlı at ilxıları, buynuzlu mal-qaraları, əyriboyun dəvələri var idi. Hər iki 
elat öz sərhədinə çox çətin sığışırdı. Payızda-qışda aranda, yazda-yayda yaylaqda 
otlaq üstündə həmişə savaş gedirdi. Birdən o tərəfə o tərəfdən, bu tərəf də bu 
tərəfdən öz çuxalarını çıxarıb sol qoluna dolayıb, bəlgə düzəldir, adamlar qızışır, 
qol-qılça sınır, baş-göz dağılırdı. Gah bu onun, gah da o bunun otlaq sərhədini 
tuturdu. Arada ədavət artır, düşmənçilik güclənirdi... Canı cəzana gələn hər iki 
tərəfin başbilən ağsaqqalları bir gün Muğanda arada olan sərhəd təpə üstünə 
toplaşdılar, Məsləhət-məşvərətdən sonra belə qərara gəldilər ki, daha dava-dalaş 
olmasın, arada qan qohumluğu başlasın, bir-birinə yapışıqlıq-qonşuluq yaransın. 
Bu tayfa, o tayfa sözü bilmərrə götürülsün, tayfalar bir-birinə qız versin, qız 
alsın. Belə də oldu. Daha sərhəd dava-şavası düşmədi, otlaq üstündə heç bir 
çəkişmə-didişmə getmədi. Elatların oğlan-qızları bir-birinə qarışdı. Oğlan-qız 
toyunda, el bayramlarında zurnanın cingiltisi, nağaranın gumbultusu, sazın-
sözün sədası sümüklərə düşdü. Cavanlar ağ-qara çuxada əl-ələ tutuşub yallı 
getdilər... Cavanları belə görən bığıburma kişilər, kəlağayılı qadınlar, bunlardan 
sonra qocalar, qarılar cərgələndilər, barmaq barmağa keçirib yallı getdilər. 
Babanın birisi o tərəfdən, birisi bu tərəfdən gülə-gülə üz-üzə, göz-gözə baxdılar. 
Qohumların yallıları bir-birinə qarışdı. 
Günlərin bir günü Ağqoyunlu elatının qızı ilə Qaraqoyunlu elatının oğlu 
Ağgöllə Qaragöl arasında başlanan el şənliyində görüşüb, bir-birini sevməyə, 
yavaş-yavaş dillənib danışmağa başladılar: 
- Qız, adın nədir? 
- Bəs sənin adın, oğlan? 
- Mənim adım Xançoban! 
- Mənim də adım Sara! 
- Gel sevişək, qəşəng qız! 
- Buyy, nə tezcənə, Xançoban?! 
- Niyə tezcənə? Sən yetkin qız, mən də ərgən oğlan! 
  
  
________________Milli Kitabxana________________ 
256 
 
 
-  Qoy hələ bir-birimizi yaxşı-yaxşı görək, yaxşı-yaxşı bilək, yaxşı-yaxşı 
sınayaq. 
O gündən Xançoban bir könüldən min könülə Saranı sevdiyi kimi, Sara da 
Xançobanı sevməyə başladı, Gündən-günə eşq-məhəbbət sevdası özünə aydın 
yol açdı. Sara Xançobanın tütək səsini alınca, heyran-heyran o səmtə boylandı, 
cana yayılan, ürəyə işləyən çoban neyinə bənd oldu. Xançobanın ecazkar neyi 
Saranın iliyinə, sümüyünə işlədi... Elə oldu ki, sübh tezdən bu ney sədasına Sara 
ulu babasından yadigar qalan sədəfli sazını götürdü, qabarmağa başlayan 
sinəsinə basdı, öz-özünə saz çalıb söz qoşdu. Xançoban özünün tütəyinə ara 
verib, Saranın sazına-sozünə qulaq asmağa başladı. Cavanlar bir-biri ilə 
uzaqdan-uzağa nəğmə dili ilə danışdılar. Qohumlaşan tərəflərdən heç birisi bu 
sevginin qabağını almaq istəmədi, dedilər qoy Xançobanla Saranın sevgisi Əsli-
Kərəm, Leyli-Məcnun, Tahir-Zöhrə sevgisi olsun, heç kəs bu sevginin qabağına 
çıxmasın, bu arada heç bir müsibət baş verməsin. Qoy ağqoyunlularla 
qaraqoyunlular daha möhkəm birləşsinlər, qaynayıb-qovuşsunlar. Deyirlər eşqin 
gözü qızdımı baş alıb gedəcəkdir, sevginin qoraq-qaytağı olmayacaqdır. 
Doğrudan da, Xançobanla Sara sevgisinin heç bir qoruq-qaytağı olmadı. Hər iki 
tərəfin ata-anası, baba-nənəsi, qaraqoyunluların və ağqoyunluların adətincə 
Ağgöllə Qaragöl arasında olan çiçəkli çəməndə el süfrəsi açıb, bu birliyə qol 
qoydular. Payızına dönən başı Muğanda məhsul bolluğunda hər iki tərəf ellikcə 
Xançobanla Saranın toyunu edəcəklərinə əhdi-peyman bağladılar. Sevgililər bir-
birinə daha möhkəm bağlandılar. Bir-birindən bircə gün də olsa ayrı dura 
bilmədilər. 
Bir gün qoyun sürüsünü yuxarı güneyə verən Xançoban öz neyini dayandırıb, 
əyin-başını çıxartdı, özünü bu elat tərəfində hesab olunan Qaragölə atdı. Üzdü, 
üzdü, öz üzgüçülüyünü Saraya sübut etdi. Sanki Xançoban eşq-məhəbbət 
macərasında üzürdü. Sara öz köynəkli sazına söykənib bu üzgüyə tamaşa eldi. Ta 
uşaqlığından başlayıb ensiz çaylarda, göllərdə üzüb, üzgüçülük öyrənən 
Xançoban indi də boylana-boylana Qaragöl dəryasında üzürdü. 
Günlərin bir günü ağqoyunluların Ağgöllər güneyinə sürüsünü sürən 
Xançobanın ney səsini eşidən Sara geyinib-keçindi, özünə tumar verdi, anasının 
icazəsilə ağ alaçıqdan çıxdı, gedə-gedə gümüş kəməri ilə öz incə belini boğub 
daha da incələşdirirdi. Xançoban gözü dolusu qızı süzüb sözə başladı: 
  
 
  
________________Milli Kitabxana________________ 
257 
 
- Gəldinmi, Sara? 
- Düzü, sənsiz dura bilmirəm, Xançoban! 
- Mən də sənsiz dayana bilmirəm, Sara! 
- Bircə bu toyumuz tezcə olaydı. 
- Arana enməyimizə, Muğana çatmağımıza az qalıbdır, Sara! 
- Nə qədər qalıbdır, Xançoban? 
- Cəmi-cümlətanı iki ay. 
- İki ay məndən ötrü iki ildir, Xançoban. 
- Məndən do ötrü iki ildir, bəlkə də üç ildir! Elə bil ki, hər günüm bir 
ildir! 
- Elə bu yaylaqda toyumuz ola bilməzmi, Xançoban? 
- Böyüklərimiz Muğan düzünə şərtləşiblər, Sara! 
- Bəlkə, son qoyun sürünü qaytarasan Muğana, Xançoban? 
- Deyirlər elatla birlikdə! 
- Bəlkə, hər iki elat sənin sürünün ardınca arana sallandı? 
-  Yox, elatın adəti, Muğana qayıtmağın vaxtı-vədəsi vardır. 
- Haçan, nə zaman? 
- Quyruq doğanda, Sara! 
- Quyruq haçan doğacaqdır? 
- Gecələri dəvələr üzü arana yatanda! 
Dəvələrin dili olsaydı onlara yalvarardıq, üzlərini arana - Muğana 
döndərərdik! 
Bu söhbətdən sonra Xançoban ney çalmağa, Sara da sazını köynəkdən 
çıxarıb asta-asta dindirməyə başladı. Ara verdilər, aşiq məşuqəsinə, məşuqə də 
aşiqinə həsrətlə baxdı. 
- Mən də bu ağ göldə üzə bilərəm, Xançoban! 
- Necə üzərsən, Sara? 
- Xançoban Qaragöldə üzən kimi. 
- Qərq olmazsanmı, Sara? 
- Sənin gözünün qabağında qərq olmaram! 
- Mən özümü gölə atıb səni qurtarınca gec olmazmı! 
- Gec olarsa, cənazəmi çıxararsan! 
- Onda mən öz başımı itirib dəli olaram. 
- Mən indicə öz sazımı sənə yadigar verərəm! 
- Nəyə görə belə tələsik, Sara? 
- Mən olmazsam da bu saz mənim ürəyimi sənə danışar, Xançoban! 
- Sən belə bəduğur söz danışma, Sara! 
  
  
________________Milli Kitabxana________________ 
258 
 
 
- Həqiqi aşiq-məşuq dastanı həmişə nakam məhəbbətlə başa gəlir. 
- Biz isə uzaqda yox, məhəbbətin, eşqin astanasındayıq, Sara! 
- Ancaq məhəbbətin, eşqin astanasında, Xançoban! 
- Astanada dayanan tək bircə addımla içəriyə də girə bilər! 
- Görək bu bir addımlıq astanada tale bizə nə deyir? 
Hansı hissinə görəsə, Sara sazını allı-güllü köynəyinə qaytarıb yaşıl qaytanla 
bağladı. 
- Mən bu sazı elə bu an bizim Xançobana yadigar verirəm! 
- Demək, Xançoban çobanlıqdan çıxıb aşiqliyə başlamalıdır! 
- Qoy mənim sazım sənə əbədi yadigar olsun, Xançoban! 
- Nə üçün belə uğursuz danışırsan, Sara? 
- Mən ürəyimin gizli çırpıntılarını sənə açıram, Xançoban! 
 
Sara əlini sinəsinə gətirib geyimini torpədincə, qızın toxunulmaz ağ mərmər 
sinosi göründü. Xançobanın ağlı başından oynadı, birdən əlini atıb Saranın sazını 
götürdü, bağrına basdı. Sara üst paltarını çıxarıb, alt nazik geyimində gümüş 
kimi ağaran Ağgölə girdi. Xançoban da Saradan sonra soyunub Ağgölə girmək 
istədi, göldə üzən Sara əlini qaldırıb gülə-gülə "yox, yox!" işarəsini verdi. 
Xançoban müti olub dayandı. Saraya zəndlə, diqqətlə baxdı. Sara Xançobanın 
acgöz-acgoz baxdığını görub alovlandı, hələ də qıraqlarında qar kəməri qalan 
buzlu gölü vecinə almadan üzdü... Sara əl-qol ata-ata, hərlənə-hərlənə, fırlana-
fırlana üzdü, açılıb sökülən qumral hörüklərini Ağgöldə səpələyə-səpələyə üzdü, 
üzdü. Ətrafdakı çiçəklik içindən göyə qalxan quşlar da ləpələr üstündə qanad 
çala-çala dünya gözəlinə nəğmə dedi. Xançoban Saranın sazını köynəyindən 
çıxarıb, quşların cəh-cəhinə uyğun aram-aram sarı simləri dindirdi... Birdən sazı 
köynəyinə keçirib, xınalı qayaya söykəndi... Yenə də öz tütəyini götürdü, gölün 
ləpələrini də, ətraf güneyləri də ney səsi ağuşuna aldı. Qoyun sürüsü mələşə-
mələşə geriyə qayıtdı. Sara qara qoyun sürüsünə baxınca, onun ala gözləri 
qaraldı. Bilmədi bulud günün qabağını kəsdi, ya necə oldu?! Tezcə başını buzlu 
suya vurdu. xeyli görünməz oldu. Xançoban soyunub özünü Ağgölə atmaq 
istədi, Saranın qəşəng başı Ağgölün ortasından qalxdı, ağ sinəsi o yandan bəriyə 
bərq vurdu. Sara güldü, güldü, onun gülüşü Ağgölü doldurdu... 
Belə-belə Sara gözdən yayınıb tək-tənha göldə üzməyə alışdı. Bir gün uzaq 
çayda üzüaşağı, üzüyuxarı üzməyə başladı. Səs ağızdan-ağıza düşüb dildən-dilə 
yayıldı. Saranın üzgüçülüyünə heç bir söz olmadı. 
  
  
________________Milli Kitabxana________________ 
259 
 
 
"Qız idim, soltan idim, nişanlandım, xan oldum!" - deyə Sara öz 
şıltaqlığından - üzməyindən qalmadı. Belə olunca Xançobanın nigaratıçılığı da, 
qısqanclığı da artdı. Eyni zamanda onun sevgisi də Arpa çayından güclü olub, 
aşıb-daşdı. Elə bu zaman yuxarı dağlarda ildırım dalınca ildırım çaxdı, dağların 
seli selə qarışdı. Arpa çayı həddini aşıb-daşdı, dağlardan güclənə-güclənə gələn 
sel Saranı alıb qaçdı... Xəbər Xançobana çatdı. O, əlindəki tütəyini Qaragölə 
atıb, Saranın yadigarı güllü köynək sazı götürdü, özünü Arpaçaya çatdırdı. 
Gördü ki, Arpaçayının o tay-bu tayı adamla doludu. Hətta qızın xilası üçün 
özünü selə atan da olub, ancaq nə edəsən ki, sel Saranı alıb qaçıb indi adamların 
dilində yalnız bu hüznlə nəğmə səslənməkdədir:  
Arpa çayı aşdı, daşdı, 
Sel Saranı aldı, qaçdı. 
Apardı sellər Saranı, 
Bir alagözlü balanı! 
 
Xançoban Saranın sazı əlində səri-sərgərdan gəzdi, dolandı, oxuyanlara 
qarışmaq istəsə də, bacarmadı. Bilmədi necə eləsin? Saradan əlini üzüb geriyə, 
Qaragölə dönsünmü? Necə deyərlər, gedənlə getmək, ölənlə ölmək olmaz! 
Xançoban dayanmadan Arpaçayı aşağı düşdü. Saranı səslədi. Arpaçaydan 
"Yoxdur, Sara! Yoxdur!" - əks-səda qayıdınca, Xançoban üzünü sellərə tutdu: 
- Bəs axı niyə siz Saranı aparmısınız? 
- Biz aparmışıq Saranı, özümüz də heç bir kəsdən gizləmirik! 
- Niyə, nə üçün siz sellər belə bir allahsız iş görmüşsünüz? 
- Çünki sellər kükrəyəndə özlərinə qız qurbanı istəyirlər! 
- Demək, Sara siz sellərə qurban gedibdir? 
- Bəli, Sara biz sellərin qurbanı olubdur! - Onda mən Saranı çayaşağı 
axtaracağam! - Harayacan axtaracaqsan, çoban? - Arpaçayı aşağı Araza qədar! - 
Axı nəyə görə? - Saranı tapmaq, saçlarından da olsa özümdə yadigar saxlamaq 
üçün! - Bəs o saz nədir əlində? - Bu saz Saranın mənə yadigandır! - Bu yadigar 
ömürlük bəsindir!  259  
  
  
________________Milli Kitabxana________________ 
260 
 
 
Xançoban elə bildi ki, yaxşı üzməyi bacaran Saranı heç zaman boz-bulanıq 
sellər biryolluq batıra bilməz! Bəlkə, Sara Arpaçayı uzunu üzə-üzə arana 
enmişdir? Bəlkə, Arpaçay Araza tökülən yerdə Sara atılıb bir qırağa çıxmışdır, 
Arazın tutac qamışlığında çılpaq üşüya-üşüyə, dona-dona qalmışdır. Özü də bir 
dar ayaqda kimi gözləyir? Ata-anadan, qardaş-bacıdan da qabaq Xançobanı! Sara 
gözləyir ki, Xançoban onun harayına çatacaqdı. Xançobanı birdən görəcəkdi... 
Görəcəkdir ki, indicə Xançoban necə də özünü ona çatdırdı. Necə də çiynindəki 
saçaqlı yapıncısını çevirdi, üryan Saranı öz yapıncısına bürüdü, qızı qüvvətli 
qollarının arasına aldı, onu nəfəsiylə qızdırdı, qolları üstündə Ağgölə çatdırdı, 
qızı ağ alaçığına apardı. Sara tezcənə alaçıqda öz allı-güllü geyiminə girdi, 
dönüb Xançobandan yadigar verdiyi sazı soruşdu: 
" -  Haradadır saz, Xançoban? 
- Sənin yadigarın buradadır, Sara! 
- Bəs çoban tütəyin? 
- Çoban tütəyini Qaragölə atdım. 
- Nə üçün? 
- Bu gündən aşıq olmağa, saz çalıb söz qoşmağa başlamağım üçün. 
- Ay səni, mənim Xançobanım! 
- Necə yəni, Sara? 
- Yamanca sınaqdan çıxdın! 
- Necə yamanca sınaqdan çıxdım, Sara? 
- Heç bir aşiq öz məşuqəsinin cəfalı yolunda mənim Xançobanım kimi 
sınaqdan çıxmamışdır! 
- Çoban həmişə cigərli olur, Sara! 
- Mən öz cigərli çobanıma öz ürəyimlə cavab verirəm!" 
Xançoban gedə-gedə xəyalat aləminə qapıldı, yenə tezcə özünə qayıtdı, yenə 
də Arpaçayı aşağı axtara-axtara Araz qırağına sallandı. Saranın sazını qoltuğuna 
alıb Araz nəhrinin yaxası ilə, üzüaşağı yıxıla-dura addımladı, hər necə ac-susuz 
olsa da, öz axtarışından qayıtmadı. Göz qoyub görənlər dedilər, bəs bu necə 
aşıqdır ki, heç bir kəndə-kəsəyə, elə-obaya dönmür? Hey Araz aşağı gedir, 
gözünü Arazdan çəkmir. 
Bəli, Xançoban qoltuğunda güllü-köynəkli saz, əlində çoban çomağı ağ 
köpüklü dalğalara baxa-baxa, "indicə Sara Arazdan çıxacaqdır" ümidilə Arazın 
yaxasiylə gedirdi. 
  
  
________________Milli Kitabxana________________ 
261 
 
 
Araz geniş vadidən çıxıb dərin dərələrə düşürdü. Birdən də baş-başa gələn 
uca dağlar, sıldırım qayalar arasından xam at kimi boğulunca kişnəyirdi, 
görünməzin kişnərti qoparırdı. Bu kişnərtidən gələn səs-səda dağa-daşa düşürdü. 
 
Gedin, deyin Xançobana,  
Gəlməsin bu il Muğana!  
Muğan batıb nahaq qana.  
Apardı sellər Saranı,  
Bir ala gözlü balanı! 
 
Külli-aləm bu müsibəti səsi dolusu oxuyur. Saranın selə düşüb getdiyini 
yanıxa-yanıxa deyirdi... Arpaçayı "qan-qan" deyə qıjıltı qopararaq axınından 
qalmırdı. Araza qovuşunca oranın özündən belə səda qayıdırdı: 
 
"Gedin, deyin Xançobana,  
Gəlməsin bu il Muğana!" 
 
Sarasız Xançoban Muğana gedə bilərdimi? Getsə də Muğanda özünə yer tapa 
bilərdimi? Xançoban hansı üzlə Saranın ata-anasının, ağqoyunluların, 
qaraqoyunluların üzlərina çıxa bilərdi? Yox, nəinki bu ili, gələn ili də Xançoban 
dönə bilməzdi! Bu, nakam məbəbbətə görə adamların üzünə baxa bilməzdi! Ona 
deyilməzdimi, Xançoban, sən qumral hörüklü Saraya üzməyi öyrətməsəydin, o 
da Ağgöldə üzə-üzə üzgüçülüyə alışıb Arpaçaya getməzdi, orada daşqına düşüb 
batmazdı. Gərək bircə göz qırpımı da olsa, sən Xançoban öz Saranı nəzərindən 
qoymayaydm. 
Düzü, Xançoban istəyirdi ki, Saranı seldən xilas edə bilməsə də, hamının 
gözü qabağında onunla qoşalıqda axaydı, nə adamlardan, nə dağlardan-
daşlardan, nə də Arpaçaydan, nə də gur-gur guruldayan Arazdan belə danlağı 
eşidəydi: 
 
"Gedin, deyin Xançobana,  
Gəlməsin bu il Muğana!" 
 
Nə bu ili, nə də altdakı ili, nə də sonrakı ili Xançoban Sara olmayan Muğana 
dönəsi deyildi! 
  
  
  
________________Milli Kitabxana________________ 
262 
 
 
Bəli, Xançoban heç zaman Muğana gedəsi, orada qalası, adam olanın üzünə 
çıxası deyildi! Onun Muğanda heç bir itiyi itmomİşdİ. Onun Sarası Arpaçaymda 
itmişdi, Araz nəhrinə çağlayıb calanan Arpaçayı Saranı Araza qovuşdurmuşdu! 
Araz da Saranı götürüb arana aparmışdı. Bəlkə nə Arpaçayı, nə də Araz nəhri 
Saraya güc gələ bilməmişdi? Sara özü üzə-üzə arana getməkdədir?! Bəlkə də, 
Araz axmmca üzən Sara Xançobanı harayına çağınr, onu gözləyir ki, Xançoban 
özünü çatdırsın, güclü axına düşən qızı qurtarsın? Onlar birlikdə Muğana dön-
sələr, dəvələr ağzı arana yatıb quyruq doğulduğıma görə Ağqoyunlu, 
Qaraqoyunlu elini də yuxan yaylaqda deyil, Muğanda görsünlər. Onlar hər iki 
elatı Muğanda salamlasınlar, onlann hər ikisini qohumlaşan, birləşən elat bağrına 
bassın, olmazın, görünməzin, eşidilməzin möcüzəyə sevinsinlər, özünü Araza 
atıb Saranı xilas edən əfsanəvi bahadırı - Xançobanı tərifləsinlər, alqışlasınlar! 
Tütək tütəyə, ncy neyə, saz saza, söz sözə qarışsın, iki clatm birləşən toyu 
təmtəraqla başlasın, yallı dəstələri Xançobanla Saranı araya alsınlar, əvvəlcə 
onlar ikilikdə, sonra da yallı dəstələrində oynasınlar, gecənin bir aləmində 
göylərə qaldınları məşəllərin alovlu işıqlarında onlara təzəcə düzələn toy-alaçığı, 
içi xalılı-gəbəli, mexmər mütəkkəli, məxmər döşəkli, qanovuz yorğanlı yataq 
yeri göstərsinlər? Cavanlar öz arzularına, kamlarına çatsınlar. Aylar ötüb, illər 
dolanınca onlann bir-birindən gözəl, qıvrımsaç qızları, qarasaç oğlanları hər iki 
elata təzə nəfəs gətirsinlər, boy atıb qalxsınlar, yaşa dolan Xançobanla Sara öz 
eşq-məhəbbətlərinin, iztirab və həyəcanlarının bəhrələrilə sevinsinlər; 
şadlansınlar! 
Yox, bu belə olmayacaqdı, bu ancaq xəyal idi! Olan olmuşdu, Sara 
Arpaçayının selinə düşüb Araz aşağı axmışdı. Özü də biryolluq axıb getmişdi. 
Saranı bu axından qurtaran, ona nəfəs verib həyata qaytaran, onun zərif 
dodaqlarını tərpədib, azacıq da olsa güldürən heç bir qüdrət görünmürdü. 
Xançobanın varlığında nə vardısa, zərrəciyinə qədər yerli-dibli yoxa çıxmışdı. 
Xançoban üçün geriyə dönüb dəvələr üzü arana dönüncə, quyruq doğunca 
özünü aran adamına qatsın-qatmasın bir idi, onun üçün daha heç nə yox idi. 
Onun aləmində bir fəlakət vardı, faciə bir idi, Sara yox idi! 
Demək, Xançobanın əli bütün dünyada misli-bərabəri olmayan Sarasından, 
öz eşqindən, məhəbbətindən üzülmüşdür! Bəs o nə üçün Arazdan uzaqlaşmır, 
Saranı axtarmaqdan qalmır, Muğandan baş götürüb 
 
  
________________Milli Kitabxana________________ 
263 
 
 
getmir? O, başqa bir tanınmaz-bilinməz yana çobanlığa olsa belə getmək, həmin 
yad, uzaq yerlərdə bir tütər, yanağı qara xallı gözələ ürək aça bilməzdimi? 
Xançobanın aləmində indinin özündə də, sonra da varsa Sara idi, yoxsa da. 
Saranın ona yadigar qoyub getdiyi güllü köynəkli sazı əlindən buraxmadan, 
Xançoban yenə də çomağına söykənə-söykənə baş-başa dayanan dağlardan 
enirdi, Arazın yaxası aşağı öz yoluna davam edirdi. O, tapacaqmış kimi Saranı 
axtarırdı. Heç olmazsa Arazın dalğalarında onun səpələnən qumral saçlarını 
görmək, bu saçlarla birlikdə Arazda axmaq istəyirdi... Xançoban qışqırmaq, 
haray salmaq, cümlə-cahanı köməyə çağırmaq, Saranın cənazəsini buradan 
çıxarmaq, onu Muğanda, həminsə iki elatı birləşdirən baş bilənlər təpəsində, 
ağqoyunlularla qaraqoyunluların sərhədində dəfn etmək, türbə ucaltmaq 
istəyirdi. Həm də bu türbənin yan-yörəsində gül-çiçək əkmək, aşağılardan sənək-
sənək su daşımaq, eşqin susan məbədini çəmənzara tutmaq gərək idi! Qoy 
desinlər, Muğanın Xançobanı Ərəbistan Qeysindən füzun Məcnun olubdur! Qoy 
hər nə deyirlər desinlər, Xançobana necə ad verirlər versinlər, təki Xançoban öz 
Sarasının qumral saçlarını Arazın axıb gedən dalğalarında görə bilsin!.. 
Sonrasını da Xançoban özü bilsin. O bütün dünyaya göstərsin ki, məşhur 
aşiqlərin cərgəsindədir. Muğanın əli çomaqlı, qoltuğu sədəf sazlı oğlanı eşq-
məhəbbət aləmində "Xançoban və Sara" dastanı düzəltsin. Bu dastan hamını 
heyran eləsin. 
Gedin, deyin Xançobana, Gəlməsin bu il Muğana! Muğan batıb nahaq qana, 
Apardı sellər Saranı, Bir ala gözlü balanı! 
Belə bir xəyal ilə, arzu ilə, ümidlə Xançoban Araz aşağı Öz axtarışından 
qalmırdı. Saranı axtarmaqdan yorulmurdu. O gedə-gedə Arazın hər iki sahilini 
birləşdirən Xudafərin körpüsünə çatdı. Saranın selə düşüb axdığını eşidən o 
taylı-bu taylı elatlar Muğanın bu gözəl gəlinini tapmaq, xilas efmək üçün 
toplanıb gəlmişdilər. Onlar əli çomaqlı, qoltuğu sazlı Xançobanı görüncə onu 
Xudafərin körpüsünün üstündə araya aldılar, dinməzcə durdular. Bu dinməzliklə 
də Xançobana başsağlığı vermiş oldular. Xançoban daha dayanmadan 
"Xudafərin"dən 
 
  
________________Milli Kitabxana________________ 
264 
 
 
dönüb çıxdı, yenə də Araz aşağı aran yoluna davam etdi. Hamı gördü ki, 
Muğanın Xançobanı çobana xas mərdliklə, dəyanətlə, sodaqəüə öz Sarasınm 
axtarışındadır. Onun qumral saçlarından bir nişanə da olsa tapmayınca əl çəkən 
deyildir. 
Xançoban gedib Arazla Kür qovuşana yctişdi. Demək, bu itkidə Kürdə heç 
bir günah yoxdu! Arazda necə? Arazda da giinah yoxdur! Arpaçayındamı? 
Düzünə gəlincə Arpaçayda da günah yoxdur! Bəs günah nədə, haradadır? 
Göränür, günah göylərin buludlarında, şimşək-lərində, ildırımlarındadır. Bəli, 
şimşəklər, ildırımlar buludları yandıra-yandıra Arpaçayının başına boşaldır. Bu 
çayın suyunu aşdırıb-daşdmr, sellər də Sara kimi gözəlləri alıb qaçır. İndi 
Xançoban necə qanad açsın, dağların başına qalxıb göylərə necə uçsun, 
buludları, şimşəkləri, ildırımları necə sorğu-suala çəksin? Yox, Xançoban öz 
Sarasını sularda, dalğalarda axtarmalıdır! Ağırlıq etməsin deyə, o, çomağını 
Arazla Kürün qovuşuğuna atdı. Ümidini təkcə Saranın yadigar qoyub getdiyi 
saza bağladı. Obalar, ellərarası gəzə-gəzə Dədə Qorquddan üzü bəriyə gələn 
ozanlığa qurşandı! Çoban geyimindən çıxıb ozan geyiminə girdi. Arazla Kürün 
birləşdiyi ycrdə, üzü Xəzərə doğru çoban dəyələrində gecələdi, balıqçı 
komalarında gündüzlədi, ozan oldu, ozan kimi oxudu, saz çalıb söz qoşdu, öz 
sözlərini "Apardı sellər Saranı, bir ala gözlü balaııı" avazıyla qurtardı. Eşidən, 
görən dedi, bu sinəsi dolu ozan, əslində haqq aşığıdır! Bu ozanın sözləri 
Kərəminkindən yanıqlıdır, Məcnununkundan dərindir, Tahirinkindən tutarlıdır! 
Xançoban Kür körpüsündən o tərəf-bu tərəfə keçdi. Aylar ötdü, illər dolandı, 
əvvəlcə onun qar kimi ağaran saqqalı qurşağına dəydi, yavaş-yavaş dizlərini 
bürüdü. "Apardı sellor Saranı" havası dildən-dilə gəzdi, ağızdan-ağıza düşdü... 
Yayın qızmar bir günündə Xançoban özünün yetmiş yaşına çatan zamanında, 
Kür-Araz birləşməsi ilə üzüaşağı Xəzərə sallandı... Xəzər xışıldayırdı... Dənizin 
dalğaları sahili şillələyib-döyəcləyirdi. Ucu-bucağı görünməyən dərya 
köpüklənə-köpüklənə üzü bəri gəlirdi. Sıxıla-sıxıla, sıvxınla-sıvxınla geriyə 
çəkilirdi. 
Başına şiş çalma bağlayan, əynina gen çuxa geyən, dizlərinə qədər yumşaq 
məs çəkib belinə qurşaq bağlayan bu ozan diqqətlə dənizə baxdı. O, çuxura 
düşən işıldaq gözlərilə gördü ki, necə də Kür-Araz birləşib dənizi yara-yara üzü 
o yana gedir, sonra da dənizin dərinliyində əriyə-əriyə itir. Elə dənizdən və Kür-
Araz birləşməsinin çayırlı- 
 
  
________________Milli Kitabxana________________ 
265 
 
 
Çəmənli hövzosino doğra Sara saçlı bir sıı pərisi üzə-üzə golir... Bu zaman 
Xançobanın gözünə pəriləşən Saranın qıımral saçları sopələn-miş halda 
göründü... Onun ürəyi qəfəsdəki quş kimi çırpındı. Ozan az qala uçmaq, Saranın 
saçları üstündə qanad çalmaq, "Mən Xançobanam!" deyə özünə Saraya 
çatdırmaq istəsə də, heyrət içində dayandı. Xançoban əlini atıb, Saranın yadigar 
qoyub getdiyi, bu uzun müddət ərzində işlənib köhnələn sazı götürdü, sinəsinə 
basdı, Su pərisinə donüb dənizdə əbədiləşən Sara qocalan, tamam-kamal dəyişib 
başqalaşan Xançobanı tanımasa da, öz sazının iniltisini-sızıltısını eşidən kimi 
qurşağa qədər qalxdı. Xançoban Saranın mərmərləşən ağ sinəsini heyran-heyran 
süzdü. "Apardı sellər Saranı!" mahnısını eşidən su pərisi kirpiklərini sıxıb 
"nakam məhəbbəti" göz yaşlarını inci kimi, səyriyən yanaqlarına tökdü. Bu qadir 
qüdrətin əsrarəngizliyi müqabilində saz çalıb, "Apardı sellər Saranı!" nəğməsini 
oxuyan Xançobanın taqətdən düşən dizləri qatlandı, sivri saqqalı torpağa düşdü. 
Ürəyi həsrətlə qovrulan bu ozan böyrü üstə bükülüb, əbədi yuxuya getdi... 
 
Bakı, 26 may 1978 
  
  
________________Milli Kitabxana________________ 
266 
 
 
GÜLƏN BALIQ 
 
Gün çıxan tərəfdə bir məmləkət vardı. Bu məmləkətin bir padşahı vardı. Bu 
padşah nə yerə sığırdı, nə də göyə... Dil tərpədənin dilini kəsdirir, baş qaldıranın 
başını vurdururdu. Əmrini yerinə yetirməyənin, bir sözünü iki eləyənin boğazına 
yağlı kəndir keçirtdirib, meydanlarda qurdurduğu dar ağaclarından asdırırdı. Bu 
padşah rəiyyətin-rəncbərin dərisini soydurur, xəzinəsini lal-cavahiratla 
doldururdu. 
Padşah öz sarayından çıxıb məmləkətin hansı vilayətinə yollansa hamı onun 
pişvazına çıxır, qabağında səcdəyə düşürdü. Əyilib atının dırnaqlarından 
öpməyənlərə divan tutdururdu. Başı zülmə qarışan padşah nə məmləkətdə 
əməlli-başlı bir yol çəkdirir, nə də susuz yerlərə su çıxartdırırdı. Bu padşah nə 
eldə-obada bir məktəb-mədrəsə açdırır, nə xəstələr üçün mərizxana dərdinə 
qalırdı. Padşahın yan-yörəsini bürüyən vəzir-vəkilin də işi-peşəsi ancaq, "bəli, 
beçeşm" demək idi. Şayəd bir gün vəzir-vəkildən birisi padşahın gözünə bir cürə, 
şübhəli dəysə, gecəsinə onun başı fərmanda idi. Bıına görə də padşahın vəzir-
vəkilini bir-birindən seçib ayırd eləmək çox müşkül bir iş idi. Baxanda bu vəzir-
vəkilin hamısı tutuquşu sayağı, eyni cürə, yastı-yastı danışır, eyni vaxtda yatıb 
eyni vaxtda dururdu... Onların hamısı bir cürə hərəkət edir, padşahın hüzurunda 
bir-birinə baxa-baxa bir dərəcədə ucadanmı, astadanmı gülürdülər. Bunlardan 
heç birisi başqa birisindən ayrılmır, nə səsini endirir, nə də qaldırırdı. Padşahın 
gözü vəzir-vəkilin üstünə çevrilib ağarcağın hamısı birdən sarısını udur, hamısı 
eyni rəngə-rufa düşürdü... Padşahı mədh etməyənlər, onun şücaətindən vəsf 
açmayanlar qaranlıq və rütubətli zindanlara doldurulur, burada yarıac, yarısusuz 
saxlanılır, sonra da göysüz-göyərtisiz quru boş səhralara sürgün edilirdi. 
Ancaq padşah gücünü həm içəri, həm də çöl qoşununa verir, yaraqlı-əsbablı 
qoşun düzəldirdi. Kefi istəyincə bu gün bu eli, qoluna qolay bu qonşusunu, sabah 
o eli, o biri qoluna qolay qonşusunu sıxıb-sıxışdırır, əzib-əzişdirir, torpaq dalınca 
torpaq tuturdu. Bu torpaqlarda da ancaq öz qayda-qanununu qoyur, sinəsinə 
yatan, gözü su içən adamdan vəzir-vəkil təyin edir, özü isə başda dayanır, gözəl-
göyçək qızların əli ilə şavə saqqalına zəbərcəd danələri düzdürürdü. Padşah 
tacını hey təzədən bəzədir, bu gün bu əbasını, sabah o əbasını qızıllaşdırır, əl 
ağacını belə ləl-cavahiratla işlədib par-par parıldadırdı. O, düşmən saydıqlarının 
boynunu vurdurur, kəsik başlarına doyunca 
  
  
________________Milli Kitabxana________________ 
267 
 
 
baxıb ləzzət alır, birdən də uğunub gedir, bu başları kəs kimi təpiyilə diyirlədirdi. 
- Siz, bunun başına baxmayın, açıqca gülən dişinə baxın, heyvərənin... - deyə 
padşah çiyin ata-ata qəşş edirdi. 
Bu zaman vəzir-vəkil də bir-birini dabanlaya-dabanlaya şaha uyğun olan əda 
ilə gülür, padşahın müqabilində öz başlarını əyib, elə bil ki, bir ağızdan 
deyirdilər: "Ədalətli şahımız, bizim də başımız sənin fərmanındadır. Nə vaxt 
istəsən günahkar boynumuzu vurdura bilər, gərəksiz başımızı da kəs kimi 
diyirlədə bilərsən. Amma bizim heç birimizin kəsik başı sizin hüzurunuzda elə 
gədalıq göstərib, ədəbsiz-ədəbsiz irişməyəcəkdir." 
Padşahın çəmini tapanlar onun daş-qaşlı silahını, qılıncını, qalxanını tərif 
edənlər şahdan bəxşeyiş alır, süd gölündə üzə-üzə məst olurdular... Bəzən padşah 
özü də yemək-içməyini bilmərrə unudur, bütün günü başdan-başa tərif yeyir, 
şişə-şişə köpəşirdi. Padşaha elə gəlirdi ki, bu dünyada ondan böyük heç bir dağ 
da yoxdur! Padşah hər hansı dünya dağından ucadır, özü də çox yaşayacaqdır. 
Hər yaranan ölsə də, bu padşah ömründə ölmək bilməyəcəkdir. Padşaha elə 
gəlirdi ki, əcəl haçan kimin üstünə necə qılınc çəkib, onu qara torpağa sərsə də, 
onun üstünə qılınc çəkən, onu torpağa səran heç bir əzrayıl olmayacaqdır. 
Amma elə bir gün gəldi ki, kefi kök, damağı çağ padşahın ovqatına çox acı 
bir soğan çırtıldı... Bəs necə oldu ki, bu boyda, bu zabitədə padşahın ovqatına 
birdən-birə çox acı bir soğan çırtıldı?.. Mətləb dərindir... İndi görək bu mətləb 
niyə dərindir, nə dərinliyindədir? Çay dərinliyindədir, ya dərə dərinliyində, 
yaxud lap dərya dərinliyində? Hər nə dərinliyində olsa gərək arayıb-araşdırıb 
dərinliyin dərəcəsini çatdırasan!.. Yoxsa olmaz!.. 
 
I 
 
Bir gün sübh tezdən balıq ovuna çıxan bir qoca balıqçı dəryaya atdığı 
qurğuşunlu torunda ömründə görmədiyi gözəl bir balıq gördü. O daha toru 
dəryadan çıxarıb qumun üstünə salmadı, ləpələrdə saxlayıb balığa tamaşa 
eləməyə başladı: 
- Nə gözəlsən, ay balıq! 
Balıq dilləndi: 
-Mən sehirli balığam, qoca! 
- Necə, sehirli balıq?.. Axı, mən bu çağacan heç bir balığı nə bu yaraşıqda, nə 
də danışan görmüşəm?! Xudaya, bəlkə məni qara basır?! 
  
  
________________Milli Kitabxana________________ 
268 
 
 
Bəlkə mənim huşum başımdan çıxır?! Bəlkə mən ölürəm, ya ölmüşəm, heç dərya 
qırağında da deyiləm?! 
- Qorxma, qoca, sən sağsan, özü də yuxu-zad görmürsən! 
- Bəs həqiqət necədir, balıq? 
- Həqiqəti budur ki, sən tez tərpən, məni dərya suyu ilə dolu bir teştə qoy, 
apar padşahınızın hüzuruna, böyük ənam al, kasıblığın daşını biryolluq at. 
- Axı, yanımda teştim yoxdur, balıq! 
- Get evindən teşt gətir! 
- Evimdə də düzü heç bir teştim yoxdur! 
- Qonşundan borc al! 
- Mən gəlincə dəryanın dərin yerinə qaçmazsan ki? 
- Sən tora düyün vur! 
- Toru da özünlə dartıb dəryaya aparmazsan ki? 
- Torun dəstəsini yanındakı əncir ağacının kökünə bağla! 
Qoca torçu balıq deyən sayağı elədi, cəld gedib qonşusundan balıq yerləşən, 
üzüb tərpənən bir teşt alıb qaçaraq gətirdi. 
- Sən buradasanmı, dost? 
- Bəli, sən məni tordan çıxar! Əgər sən məni əlinlə belə dəryaya atsaydın, 
yenə də mən qoyub getməzdim! 
- Axı, səbəb nədir, balıq? Səbəb nədir ki?! Bəlkə Allah-taala özü mənim 
yoxsulluğuma rəhm edib, özü səni göndərib ki, mən səni padşaha təqdim edib 
kasıblığın daşını atım? Onun verəcəyi ənamı qənaətlə sərf edə-edə qoca 
ömrümün qalan qismini xoş güzoranla başa vurum? Bax, balıq, gör ayaq üstə 
necə də tir-tir titrəyirəm?.. Düzü yeddi yaşından ta yetmişə qədər mən bu duzlu 
suya batıram, çürümürəm, ölüb itmirəm, dəryadan balıq tutub obalarda una, dənə 
dəyişə-dəyişə bir çətən külfətimi saxlayıram, ap-acı ruzigar keçirirəm! 
 
- Mən səni ap-acı ruzigardan qurtaracağam, qoca! 
- Bütün məmləkət az qala dilənçiyə-sayıla dönüb, balıq! 
- Mən çalışacağam ki, məmləkətin də gözünü açım! 
- Xudaya, xudaya, mən dəli olmuram ki?.. 
- Qoca, ağlını başına topla, deyilənə əməl et!.. 
Qorxuya düşən qoca balıqçı deyənə əməl etdi, mis teşti yarıya qədər dərya 
suyu ilə doldurdu, balığı tordan çıxarıb teştə saldı. Baxanda balıqdır! Ancaq 
indiyə qədər qocanın tutduğu balıqların heç birisinə bənzəməyən qəribə, 
gözəgəlimli balıqdır... Qoca duzlu suyu süzülənən qurğuşunlu torunu dəstələyib 
şelləndi, teşti də üsullu qucağına 
 
  
________________Milli Kitabxana________________ 
269 
 
 
qaldırıb aramla yollandı, özünü padşahın qəsrinə yetirib içəriyə izn istədi. 
Padşahdan xəbər qayıtdı ki, bəs qoca balıqçını mənim hüzuruma gətirin. Qoca 
balıqçını qızıllı-gümüşlü otaqlardan keçirə-keçirə ləl-cavahirata batan salona 
apardılar. Padşah öz faxir libasında o yandan bəriyə çıxıb: 
- Nə var, qoca? - deyə qabağında balacalanıb büzüşən, müqabilində 
yumağa dönüb müti dayanan kişidən soruşdu. 
- NƏ var belə, balıqçı? 
- Şah sağ olsun, sizə çox qəribə bir balıq gətirmişəm! 
- Necə çox qəribə bir balıq, qoca? 
-  Belə ki, yetmiş illik ömrümün ərzində belə gözəl, əcəb balıq 
görməmişəm! 
- Bir bari göstər görüm! 
Qoca, teşti padşahın müqabilində titrək əlləri üstündə tutdu. 
- Mən də heç belə əcəb balıq görməmişəm, qoca! 
- Bəli, şahım! 
- Bəs diləyin nədir, qoca? 
- İltifatınızdan asılıdır, şahım! 
- Bəlkə iltifatım sizi qane etmədi, qoca? 
- Bir quruş da olsa, şah əlindən qəbulumdur!,. 
- Yox, qoca, - deyə şah baş vəzirə tapşırdı, - özün apar, bu qocanı baş 
hərəmin barigahına, qoy o özü balığı qəbul edib, öz ənamını versin, çünki var-
dövlətim onun əlindədir, xəzinəm onun sayəsində aşıb-daşır. 
- Mən şəxsən sizdən iltifat diləyirdim, şahım! 
- Sözü çərlətmə, qoca! 
Baş vəzir işarə ilə qocanı lal olmağa çağırdı. Onu döndərib baş hərəmin 
barigahına apardı. Baş vəziri görən, ondan şahın sərəncamını eşidən xacə, baş 
hərəmə xəbər çatdırıb, əhvalatı bildirdi. Baş hərəmin qəzəbli qışqırtısı eşidildi: 
- Xacə Təbarək, gər balıq məhrəmdirsə, dişidirsə alın mənə gətirin, 
naməhrəm erkəkdirsə, elə qapıdan qaytar! 
Baş vəzir yerində dondu. Qoca qorxusundan qurudu. Ancaq, teşti 
dalğalandıran balıq quyruğu üstə qalxdı, şaqqa çəkib imarət dolusu güldü. Bir 
göz qırpımında saray əhlinə xəbər yayıldı ki, bəs balıq baş hərəmin barigahında 
necə şaqqa çəkib gülübdür! Olan əhvalatı gizlətməyə cürəti çatmayan, hər anda 
dili dartılıb boynunun kökündən çıxarıla bilən baş vəzir qoca balıqçını öz teşti ilə 
geriyə döndərdi, padşahın hüzuruna gətirdi, əhvalatı açıb necə ki var, elə də şaha 
söylədi: 
  
  
________________Milli Kitabxana________________ 
270 
 
 
- Yəni, bıı balıq əməlli-başlı güldü, vəzir? 
- Bəli, şahım, bu balıq əməlli-başlı imarət dolusu güldü! 
- Nə zaman, nə zaman, vəzir? Bir də təzədən olduğu kimi tamam-kamal 
söylə! 
- O zaman ki, sizin baş hərəminiz, "balıq məhrəmdirsə, dişidirsə alın 
mənə gətirin, naməhrəm erkəkdirsə qapıdan qaytarın!" - deyə qəzəblə qışqırdı, 
balıq quyruğu üstə dikəlib şaqqa çəkib güldü. 
Padşahı olmazın şübhə götürdü: 
- Yaxşı, qoca, teşti buradaca qoyub, - deyə sağ əli ləl-cavahiratlı ağacında 
titrəyə-titrəyə sərəncam verdi, - özün də üzüstə evinə qayıt! 
Özün də bax sirri ağzında saxla, hər nə zaman ki, bu balığın nəyə güldüyünün 
sirri mənə əyan oldu, sən də ənamını onda alarsan!.. 
 
II 
 
Şah tez sərəncam verib, bütün vəzir-vəkilini hüzuruna çağırdı: 
- Açın, söyləyin görək, bu balıq niyə və nəyə gülmüşdür?! 
Vəzir-vəkil başını aşağı saldı, padşahın qəzəbi bulanıq sel kimi aşıb-daşdı: 
- Əgər sabaha qədər bu sirri mənə açmasanız, bax hər birinizin  başını 
bircə-bircə özüm öz qılıncımla bədəninizdən cida edəcəyəm... 
Müftə yerə yeyib-yatıb, tənbəl-tənbəl oturub-durub, tənbəl-tənbəl mənə 
baxırsınız! Elə bil ki, gecəni sabaha qədər yatmayan, bu boyda məmləkətin 
dərdini çəkən mən deyiləm, sizsiniz!.. Bəs niyə dinmirsiniz?.. Niyə cıqqırınızı 
çıxarmırsınız?! Yoxsa, hamınız ayaq üstdə ölüb müqəvvaya dönmüsünüz? 
Baş vəzir titrəyən qədəmlərlə qabağa yeriyib aman istədi: 
- Şahım, qəzəblənməyin, səbir edin, görək necə olur? 
- Yəni deyirsən ki, balıq niyə və nəyə güldüyü gedib başqa məmləkətlərə 
də çatsın? 
- Sərhədi qapayarıq, şahım, qoymarıq xaricə səs çıxa! 
- Bəs gələn elçilər?! Bəs gedən səfirlər?! 
- Nə xaricə bir nəfəs, şahım, nə də daxilə! 
- Şübhəli bir söz deməzlərmi? Bunun özündən şübhələnməzlərmi? 
Söyləməzlərmi, bəs nə var ki, o məmləkətdə, oraya nə azar daraşıb ki, belə 
edirlər? 
- Şahım, kimin sizin daxili işinizə nə dəxli? Məmləkət sizin, sərəncam da 
sizindir! 
 
  
________________Milli Kitabxana________________ 
271 
 
 
- Küt başına daş düşsün! - deyə şah ağacını qaldırıb baş vəzirin başını 
taqqıldatdı: - İçi bomboşdur, kəndçilərin çəpərlərində quru tağlarda sallanan 
qupquru balqabaq kimi bomboşdur! 
I 
- Şahım, bəndənizi bunca əqilli vəzir-vəkilinizin birisi ilə avəz edə bilərsiniz! 
- Bəs sən cənab necə olarsan? - Mən də qulunuz ollam, şahım! Lap tövlənizdə 
mehtər olub atınızı tumarlaram! - Elə biz həmişə şahın qolubağlı qulu olub, 
tövləsində mehtərliliyə başlarıq, - deyə bir-birinə macal verməyən vəzir-vəkil 
dilləndi. -Daha biz hansı ağızla haranın köpəkləriyik ki, şahın bəndəliliyindən 
çıxa bilək?! Hərəmizin bir canı var, ona da padşahın yolunda can-başla qurban 
verməyə hazırıq! 
- Yaxşı, sakit! - deyə padşah ləl-cavahiratlı ağacını döşəməyə döydü. - 
Siz elə qorxaq tülkü, elə hiyləgər qurnazlarsınız ki, başınızı bəladan qurtarmaq 
üçün siçan deşiyini satın almağa, özünüz də siçana çevrilib bu deşiklərdə 
gizlənməyə hazırsınız! 
- Şahım, onda durun öz əlinizlə sınaq üçün bircə-bircə bizim boynumuzu 
vurun, ta sizin hirsiniz soyuya, sizin vücudi-alinizə zərər-ziyan toxunmaya! . 
- Vuracağam,bu qılıncla bircə-bircə sizin boynunuzu, əgər siz günü 
sabah, bax, düz bu vaxtacan bu sirri açıb mənə agah etməsəniz, niyə bax bu teşt 
içində sərfnazlıqla cövlan edən bu balıq baş hərəmin barigahında elə şaqqa çəkib 
gülmüşdür? 
- Bəlkə, şahım, bu balıq gülməmişdir? 
- Onda baş vəzir hamının müqabilində doğrusunu desin! 
- Şahım, bu balığın necə güldüyünü, bütün barigah əhli öz qulaqlarıyla 
eşitdi, çoxları da gözləri ilə gördülər! 
Padşah əmr etdi: 
- Xacə Təbarəki mənim hüzuruma çağırın!.. 
Xacə Təbarək də gəldi, balığın gülməyini təsdiq etdi. 
- Bəlkə, sən özün bu sirri açasan, kaftar! 
- Şahım, mənim boynumu vurdurun! 
- Niyə, xacə Təbarək?! 
- Axı, xacə Təbarək sizin aciz bir bəndəniz, bu vəzir-vəkil səf çəkib sizin 
qarşınızda boyun-boyuna duran məqamda nə qələt edə bilər? 
- Bəlkə, bunlarsız, bu kütbeyin qoyunlarsız sən özün xacə Təbarək 
pünhanı, bu sirri açıb mənim qulağıma pıçıldayasan? 
  
  
________________Milli Kitabxana________________ 
272 
 
 
- Əsla, şahım!.. Mən heç zad bilmirəm. Axı, bu ağalar bu sirri aça 
bilməyən yerdə, mən necə "balıq niyə güldü" sirrini aça bilərəm? Axı indiyə 
qədər bu dilsiz-ağılsız dərya sakininin heç bircəciyinin də hansı məmləkətdə olsa 
belə güldüyünü görən, eşidib-biIən olubmu?.. Yenə də sizin bütün dünyanın 
vəzir-vəkilindən ağıllı-kamallı vəzir-vəkilinizin baş sındırmağı gərəkdir, 
bildirsinlər ki, bəs bu balıq niyə nə nəyə güldü? 
- Rədd ol, sən də qoca, rədd ol hüzurumdan, tüksüz tülkü! – Şah bar-bar 
bağırdı. - Guya, mən bilmirəm bu aciz-avaralar nəyə gərəkdir? Əgər bunların 
başı olsaydı, burada nə gəzirdilər? 
- Onda şahım, özünüzə başlı vəzir-vəkil cəm edin! Yoxsa, bu ağılsız-
qundur başlarla məmləkəti uzağa apara bilməzsiniz! 
- Bəs, qundur başlar acından qupquru qnruyarlar ki... - deyə şah 
zəbərcədli əl ağacı ilə vəzir-vəkilin başına bir neçə dəfə vurub taqqıldatdı. - Gör, 
bunların hər birisindən necə də kar-küt səs çıxır, xacə 
Təbarək! 
- Bəs, onda bəndə bilmir bu başlar daha sizin nəyinizə gərəkdir, şahım? 
- Bax belə, taq-taq taqqıldatmağa!.. Əgər, bunların bircəciyi gülən balıq 
sirrini açsaydı, mən öz taxtı-səltənətimdən imtina edib küllən ona bəxş edərdim! 
- Bizim beç birimizdə belə cəsarət ola bilməz, şahım! 
- Niyə olmur, tənbəl öküzə bənzəyən vəzirlər, vəkillər, ağalar, əyanlar, 
niyə olmur?! 
- Çün, şahım, bizim heç birimizdə elə bir baş yoxdur ki, şahın başından 
ağıllı-kamallı ola, elə də səltənət iştiyaqına düşə, - deyə vəzifəsi mövcibincə baş 
vəzir cavab verməli olurdu. - Şahım, biz sizin aciz bəndələrinizik, öl-öl, qal-qal! 
- Baş vəzir şahın qarşısından dizləri üstə səcdəyə düşüncə bir-birinə macal 
verməyən vəzir-vəkilin başı fərşə getdi, otuza yaxın göbələk baş goründü. 
- Sən niyə səcdəyə düşmürsən, xacə Təbarək? 
- Şahım, mən sizin zəhminizdən elə qurumuşam ki, daha əyilməyə də tab-
tavanım qalmayıbdır! 
- Demək, xacə Təbarək də heç bir tab-tavan qalmayıbdır? 
- Balıq güləndən mən elə quruyub heyrətdə qalmışam! . Padşah cərgəsi 
ilə donqalanan belləri öz əl ağacı ilə döyəcləyib fəqərə sütunlarını əzib-əzişdirdi. 
Sonra da qəzəbnak əmr etdi: 
- Qalxın ayağa! - Şah qışqırınca neçəsinin fərş üzərində tərpənə bilmədən 
qaldığını gördü. 
  
  
________________Milli Kitabxana________________ 
273 
 
 
- Kim ayağa dura bilmirsə, xacə Təbarək, son özün sürü o biri yana sal, - 
deyə padşah sərəncam verdi. Onun qəzəbli gözlərindən alov saçılmağa başladı. 
- Hamınızın beli, bax belə qırılacaqdır! Hamınızın başı boynundan 
atdırılacaqdır! - Şah qılıncını çəkincə boyunlar tez əyildi, baş vəzir bir az da 
qabağa durduğu üçün qılınc onun boynunda da parladı, bədən yerə sərildi, başı 
bır qırağa düşüb qırıq-qırıq danışdı: 
-Balıq... Balıq... Güldü ki?!.. 
Qəzəbli şah ayağının ucu ilə kəsik başı tərpədincə, dodaqlar çəkildi, dişlər 
ağara qalıb güldü. Bütün vəzir-vəkil vahimədən tir-tir titrədi. Onların da 
dodaqları eynən qaçdı, dişləri də açıqda qalıb səssizcə güldü. 
 
III 
 
Boynu vurulan baş vəzir üstü örtülü quylandı... Guya bu işi nə görən, nə də 
eşidən olubdur!? Ancaq, görəsən "Balıq niyə və nəyə güldü?" - deyə sarayda 
xısın-xısın, qıraqda ağ-açıq danışıldı, söz yayıldıqca yayıldı. Bu söz-sov bütün 
məmləkətdə hərlənib dolandı, hətta qapalı sərhədləri ötə bilən quşların 
qanadlarında göndərilən namələrdən də aydm oldu ki, bəs filan məmləkətlə belə 
bir hadisə olubdur, balıq baş hərəmin barigahında şaqqa çəkib gülübdür?! Bu 
məmləkətlərin də padşahları öz vəzir-vəkilini cəm edib baş sındırdı; ancaq 
"Balığın niyə və nəyə güldüyünə?" cavab tapan olmadı. Hamısı öz yerində mat-
məəttəl qaldı, bütün dünya heyrətə düşdü... "Balıq niyə güldü?! Balın nəyə 
güldü?!". Nə etmək olardı? İndi padşahlar öz dəryalarında olan balıqları 
qırdırsınlarmı? Hər necə balıqları qırdırsan da, yenə də bir balıq sağ qalıb 
istəyəndə gülə bilməzdimi? Bu gün bu padşahın, sabah o padşahın baş hərəminin 
barigahında şaqqa çəkə bilməzdimi? Yaxşısı budur, heç bir balığa dəyib-
dolaşmayasan! Mümkün edib dəryaya tor salıb balıq tutmayasan ki, bir balıq da 
bir padşahın sarayında, ya onun baş hərəminin barigahında gülə?! İndi bəs necə 
olsun?! 
Əgər, bu padşah özü əyriağız qılıncı ilə bir tək baş vəzirin deyil, bütün vəzir-
vəkilinin başını bədənindən atdırsa, yaxud bütün əyanlarının bel-buxununu 
sındırıb şil-şikəst etsə, yenə də sirr sirliyində, düyün düyünlüyündə, müşkül 
müşküllüyündə, müəmma müəmmalığında qalırdı ki, qalırdı! Belə də olsa, 
üstündən neçə-neçə il ötsə də, qalacaqdı ki, "balıq niyə və nəyə güldü?". 
  
  
________________Milli Kitabxana________________ 
274 
 
 
Padşah yemir, içmir, vəzir-vəkildən hansı birisi özünü yorğan-döşəyə yıxıb 
bir mərəzə giriftar sayıb hıqqıldayıb-zıqqıldasa da yenə, yenə daş-divar gəmirən 
padşah onu cəbrən yerindən qaldırıb hüzuruna gətirdir, onları birlikdə, yaxud 
ayrı-ayrılıqda dara qısnayıb, divara dayayıb, balığın gülməkliyinin səbəbini 
soruşurdu, ancaq bildim deyən olmurdu ki, olmurdu! Bəs daha necə olsun?.. 
Padşah üzü üstə yıxılıb bu əlacsız-çarəsiz dərdlə ölsünmü? Olüb bu dünyadan 
sinəsi dağlı-düyünlü getsinmi? Axı, lap torpaq altında da padşahın sümükləri 
soruşar: "Balıq niyə və nəyə güldü?" Bəlkə padşah baş hərəmdən xəbər alsın?! 
Yox, baş hərəm özü də bilməz! Bu boyda vəzir-vəkil bilməyən yerdə, o haradan 
bilə bilər. "Baş hərəm xəzinəni göz bəbəyi kinıi qoruyan, padşahın var-dövlətini 
çin-çin yığan, qənaət edən bir qadındır, balıq dilini, balıq xasiyyətini o haradan 
bilə bilər?" - deyə fikirləşon padşahın yuxusu ayıq vaxtına ayıq vaxtı da 
yuxusuna qarışırdı: "Balıq niyə və nəyə güldü?" Bu sirri öyrənməmiş, açmamış, 
qulaqlarına gələn xısıltını kəsməmiş, min-min deyil, milyon gözləri "balıq niyə 
və nəyə güldü" intizarından qurtarmamış, padşah rahatlanıb yata bilmirdi. 
Padşah düzəltdirdiyi qızıl hovuzda balıq zərrin rəng ala-ala üzür, naçar 
padşah hey ona tamaşa edirdi. Bir axşam padşahın əmri ilə nə sarayda, nə də 
məmləkətdə bir çıraq yandırıldı. Bütün məmləkət yasa batan kimi qaranlıqda 
qaldı. Yalnız padşah özü bir şam yandırıb əlinə aldı, balıq üzən hovuzun 
kənarına qoydu, özü də əllərini döşündə çarpazlayıb durdu? 
- Yalvarıram, balıq, də görüm sən niyə və nəyə görə baş hərəmin 
barigahında şaqqa çəkib güldün? 
Balıq dinmədi, səs çıxarmadı, qızıl hovuzda mənalı dolandı. 
- Axı səndə böyük bir sirr vardır, balıq! 
Birdən balıq dönüb cavab verdi: 
- Balıq, mənim sinəmdə cavab verdi: 
Padşah sevindi, elə bil ki, bütün dünyanı birdən fəth etmiş oldu: 
- Onda bu sirri bir tək mənə aç, balıq! 
- Bu sirri bir tək sənə açsam, nə edərsən? 
- Sənin bu hovuzunu indiki kimi zərdən deyil, tacımdakı zəbərcəddən 
düzəldərəm! 
- Mən istərdim, şahım, sən məni dəryaya buraxasan!.. 
- Sən bu sirri mənə açsan, mən səni dəryaya da buraxdıraram! 
- Əvvəlcə məni dəryaya burax, oradan sirri sənə açım! 
  
 
  
________________Milli Kitabxana________________ 
275 
 
 
- Yox, üzüb-üzüb başqa məmləkətlərin dəryalarına gedərsən, mənə aid 
sirri orada açarsan! 
- Onda şah mən deyənlərə gərək bircə-bircə əməl etsin! 
- Buyursun, görək balıq! 
- Bütün zindanlarda çürüyən məhbusları şah gərək azad etsin! 
- Axı, onda balıq bütün məmləkətdə asayiş pozular, papaqaldı qaç düşər! 
- Onda şah günü sababdan məmləkət daxilində bütün əyalətləri bir-birilə 
bağlayan yol çəkdirməyə girişsin! 
- Bunu heç edə bilməyəcəyəm, balıq! 
- Niyə, şahım? 
- Çünki düşmənim çoxdur, balıq, düşmən rəvan yolla məmləkətin içinə 
yeriyib bizi məğlub eləyə bilər? 
- Bəlkə, şahım əyalətlərdə xəstəxanalar açdıra? 
- Əsla, mümkün deyildir, balıq. 
- Nə üçün, şahım? 
- Çünki hər şeyə qadir olan Allah öz bəndələrini saf-çürük edir, yəni 
çıxdaş etməlini də vaxtlı-vaxtında çıxdaş edir. Daha mən Allahın iradəsinə qarşı 
çıxıb onun qəzəbinə gələ bilmərəm! 
- Onda şahım, el-obanın balalan üçün mədrəsələr, məktəblər açdırın! 
- Bu da mümkün deyil, balıq! 
- Niyə mümkün deyildir, şahım? 
- Çünki el-obanın balaları mədrəsələrə cəm olunsalar, əkin-biçin işlərimiz 
bərbad olar, bütün məmləkətdə başdan-başa aclıq başlar, hamı tələf olar! 
- Demək, şahın nəzərində savadın, təhsilin ziyanı vardır? 
- Bəli, balıq! İzafi savadın-təhsilin ziyanı vardır! 
- Bəs savadsız-təhsilsiz məmləkəti necə dolandırmaq olar, şahım? 
- Nə qədər ki, savadlı xidmətçi gərəkdir, o qədər də vardır. Burada daha 
ölçü-biçini pozsaq, daş-daşın üstə dayanmaz, zəlzələ başlar, nəinki bir tək 
insanlar, siz balıqlar da məhv olarsınız! 
- Mən deyənlərin heç biri mümkün deyil, şahım? 
- Əsla, mümkün deyildir, balıq! Sən, bil ki, onda bütün məmləkət 
xarabazara çevrilər, mən özüm də o dünyada cəhənnəmi olaram! 
- Demək, şahım, siz göydəki Allahın yerdəki vəkilisiniz? 
- Mən onun kölgəsiyəm, quluyam, balıq! 
- Onda mənim niyə və nəyə gülməkliyimin səbəbini siz ondan soruşun! 
  
  
________________Milli Kitabxana________________ 
276 
 
 
- Onun belə-belə işlərlə məşğul olmağa vaxtı yoxdur! 
- Yox, siz ondan soruşun şahım! 
- Bu da əsla mümkün deyildir, balıq! 
- Niyə siz, hər şeyə qadir ola-ola, bu işə qadir deyilsiniz, şahım? 
- Qadirəm, lakin?.. 
- Onda bu sirri açmağa qüdrətiniz olsun!.. 
- Yox, bu sirri açacaqsan, əziz balıq! 
- Əgər, açmaramsa? 
- Açacaqsan, yalvarıram! 
- Aç-ma-ramsa? 
- Onda mən şeypur çaldırıb baş vurdurduğum o böyük meydanda alovu 
göylərə dirəklənib, buludları yalayan bir tonqal çatdıraram, hamının gözü 
qabağında səni o tonqalda yandıraram, yer üzündə heç bir izin-əlamətin qalmaz! 
- Onda sirr də, sirr qalar! 
- Onda səni bu qızıl hovuzdan çıxarıb quru teştin içinə, qoyaram, bir 
ləhzədə tələf olarsan! 
- Onda sənin özünü də bu sirr hökmən tələf edər! 
- Necə, nccə? 
- Son bu sirrə tablamazsan, şahım, ürəyin partlar! 
- Bəs indi necə olsun, möhtərəm balıq? 
- Ortda bu sirrin üstünü vurmuyun! 
- Necə, nə təhər? 
- Sirrin üstünü vurmuyun! Mən burada üzüm, sən də orada sarayda gəzin! 
- Axı, mən az qala heç gəzə bilmirəm! 
- Niyə, nə üçün şahım? 
- Çün baxıram, qədəmlərim tutulur, az qala?! 
- Onda loğmanınızı çağırın, dərdinizə dərman qılsın! 
- Heç bir loğman, heç bir dərman! Mən istəyirəm bilim, axı sən niyə və 
nəyo güldün? Mən bu sirdən agah olmaq istəyirəm! 
- Bu sirr açılsa, sən peşman olacaqsan, şahım! 
- Olmaram, balıq!.. Sən bu sirri aç! Mənim partlayan ürəyimə cavab ver! 
- Padşah dizləri üstə düşüb qızıl hovuzda asta-asta üzən balığa yalvardı, sonra da 
dəsmalını çıxarıb gilə-gilə yaş gələn gözlərini sildi. 
- Peşman olacaqsan, şahım! 
  
 
  
________________Milli Kitabxana________________ 
277 
 
 
- Olmaram, peşman!.. Aç camaatın qarşısında bu sirri söylə görək, axı sən 
niyə, nəyə güldün? Niyə və nəyə görə sən başqa bir yerdə yox, ancaq mənim baş 
hərəmimin barigahında güldün?! 
- Onda mənim bütün şərtimə sözsüz aməl edərsizmi, şahım? 
- Bəli, sənin bütün əmr və sərəncamlarına müti bir qul kimi mütləq əməl 
edərəm! 
- Bu sirri açmaq məsləhət deyil, şahıra?! 
- Sən sözünü döndərə-döndərə məni çərlətmə, balıq! Bax, mən sənin bu 
quyruğundan yapışıb başını divara çırparam! 
- Mən əslə ölümümdən qorxmuram, şahım! Ancaq bilirəm ki, bu sirr səni 
çox tezcə öldürər! 
- Bəli, bu sirrə agah olmasam məni tez öldürər! 
- Bəlkə, bu sirr açılmaqdansa, şahı öldürsə yaxşıdır?! 
- Onda, mən bu dünyada əzrailə də can vermərəm! Yüz əzrail birdən 
yığılıb, başımın üstünü alsa, mən fateh sərkərdə heç birinə can vermərəm! 
- Bəs bu sirrin açılması, şahın özünün ölümündən betər olsa, necə? 
- Mən razıyam, mən tamamən sənin bütün şərtlərinə razıyam, balıq! Aç 
bu sirri, axı niyə, nəyə görə sən dəryadan çıxırdın? Axı sən, niyə, nəyə görə 
buraya yollarındın? Axı o məlun qoca niyə, nəyə görə səni bu mis teştə qoyub 
düz buraya gətirirdi?! Aç sirri, söylə səbəbini!.. Qoy hər nə olur olsun söylə, əsla 
bir nöqləsini də gizləmə! Bax belə, öz ürəyini yeyə-yeyə şahlıq etməkdənsə, 
ürəyini bir yolluq torpağa təslim etmək min pay yaxşıdır! İndi gündüzlər də, 
gecələr kimi mənim gözlərimə tar-zülmət görünür. Başqa-başqa məmləkətlərdən 
sərhədlərə elçilər göndərilir, kağızlar gəlir, hamısı soruşur; "balıq niyə və nəyə 
güldü", mən cavab verə bilmirəm! 
- Bəs şahın bunca yeyib-yatan, yatıb-yeyən vəzir-vəkili? 
- Dedim, sənə, dedim ki! - Şah balığın boğazından yapışınca, balıq saray 
dolusu güldü. 
- Demək, sən orada da beləcə gülmüsən! 
- Bundan da güzlü gülmüşəm!! 
- Onda sirri mənə aç, onda hamısını bircə-bircə mənə aç, söylə! 
- Axı, özün buyurdun ki, camaat qarşısında açım! 
- Bəli, camaat qarşısında aç! Peşman olmaq deyil, ölüm də olsa aç söylə, 
axı bütün məraləkət mənə baxır, axı milyon göz mənə zillənib!.. Sən niyə 
gülmüsən? Sən nəyə gülmüsən? Sən mənim baş hərəmimin barigahında lap zəif 
toxunumlu bir yerimdə ancaq, bir tək monə gülmü 
   
  
________________Milli Kitabxana________________ 
278 
 
sən! Bəlkə burada güləydin, bax beləcə, indiki kimi orada gülmiyeydin... Onda 
mən heç zaman pəjmürdə olmazdım, bunca təşvişə düşməzdim! 
- Bəlkə, şah məsləhətə qulaq asa, öz baş hərəmindən, onun bütün sirlərini 
soruşa?.. 
- O mənə hər nə desə də, balığın niyə və nəyə güldüyünü deyə bilməz! 
- Bəlkə dedi? 
- Yox, əsla! 
- Bəlkə, sirr çox üzdədir, şahım? 
- Yox, sirr dərindədir, balıq, dərya qədər dərində! Yoxsa, sən o dərin 
dəryadan çıxmaz, məlun qocanın qırışıq əli ilə bu mis teştə salınmaz, saraya 
gətirilməz, mənim səltənətimi belə tir-tir titrətməzdin?! 
- Demək, şah mənim baş hərəminin barigahında niyə və nəyə 
güldüyümün səbəbini, camaat qarşısında açılmağını qeydsiz-şərtsiz istəyir? 
Razıdır? 
- Bəli, bəli, mən bu sirri mütləq, hər nəyin bahasına olur olsun bilmək 
istəyirəm! Axı niyə mənim fateh qılıncıma məmləkətlər baş əyən zaman mən 
belə aciz olmuşam?! 
Şah çox deyib, çox təkid edəndən sonra onlar sabaha yaxın şərtləşdilər. 
Balığın şərtinə görə məmləkətin hər yerindən, hər bir yanından xeyli adam 
çağırıldı. Saray əhlindən də beli əzilən vəzir-vəkildən başqa hamı toplandı. 
Şeypur çalındı, qoşun səf-səf dayandı, qoca balıqçı həmin teştə qoyulan balığın 
yanında əsə-əsə durdu. "Balıq niyə və nəyə güldü?" - sirrinin açılacağı hamının 
ürəyini aramsız döyündürməyə başladı. Yüz mindən yuxarı göz balığa və 
padşaha zilləndi. 
- Hamı mənim əmrimə əməl etməlidir! - deyə balıq teştin içindən dikəlib 
hakim səslə dilləndi. 
Şah onun qarşısında əyildi: 
- Bəli, burada hamı, hər kəs, qoşunun hər bir nəfərinə qədər bu balığın 
əmrinə əməl etməlidir! 
- Onda and için! 
- And içirik, balıq! 
 
IV 
 
Hamı səs-səsə verdi. Balıq buyuranın hamısına əməl edəcəklərinə and içdilər. 
- Onda tərpənirik, baş hərəmin barigahına tərəf! 
  
 
  
________________Milli Kitabxana________________ 
279 
 
 
- Bəli, yeriyirik baş hərəmin barigahına tərəf! 
Padşahın rəngi sapsarı saraldı. 
- Bəlkə, şahım, peşman olursunuz? 
- Xeyr, mən öz andıma əməl edirəm, balıq! 
- Mənim bütün şərtlərimə! 
- Bəli, camaat qarşısında balığın bütün şərtlərinə əməl edirəm! 
- Bəs rəngin niyə saraldı, şahım?.. Bəlkə bu ziyanın yarısından... 
- Camaat qarşısında ölüm də olsa, mən fateh sözümdən qayıtmaram! 
- Ölümdən betər olsa, necə? 
- Yüz ölüm də olsa mən boyun əyərəm! 
- Əgər, yüz ölüm cəzasını özünüz-özünüz üçün qazanmış olsanız, necə? 
- Hər kimsə qoy öz əkdiyini biçsin, balıq! 
- Sən öz əkdiyini indi çox tez biçəcəksən, şahım. 
- Mən əkdiyimi çox tez də biçib qurtarmaq istərəm, balıq! 
Doğrudan da peşman olan şah balığın üstünə cumdu. Ancaq balıq 
çəkinmədən amiranə əmr etdi: 
- Sən peşmansan, şahım, görürəm, artıq necə peşmansan! Mən əmr 
edirəm öz andını pozan şahın qolu tez, cəld bağlansın! Şahın taxt-tacına çoxdan 
göz dikənlərdən bir neçəsi birdən töküldü, hər birisi öz qurşağını tezcə açıb şahın 
qolunu belinə bağlamağa çalışdı. 
- Heç de yaxşı deyil ki, camaat qarşısında öz tüpürdüyünü yalıyasan, 
gəda! 
- Vurulmalı boyun sizinmiş, əyan-əşrəf! 
- Artıq gecdir, çərənləmə, gəda! Qoy görək, axı bu balıq, sənin baş 
hərəminin barigahında niyə və nəyə gülübdür?! 
Balığın əmri ilə baş hərəmin barigahının qapıları taybatay açıldı, ancaq bilən 
olmadı xacə Təbarək hansı cəhənnəmdə gizləndi. Baş hərəm saçlarından çəkilib 
ortaya atıldı. Xanımın nazla yeridiyi fərşlər bircə-bircə qaldırıldı, döşəmələr 
tərpədildi. Fərş döşənən, aşağıdan, lağımlardan qırx nəfər bığıburma yad adam 
dartılıb bu yana atıldı. 
Balıq daha ucadan gülə-gülə dilləndi: 
- Bax, mən buna gülmüşəm ki, ölkəni başdan-baha zindana çevirən bu 
qolu bağlı caninin baş hərəmi əyləşdiyi, gəzindiyi bu fərşlərin 
altında görün nə qədər də yad-yadırğa adam vardır. Bunlar, bu gözlərindən 
qan damanlar, xəzinəni talayıb bu daş-qaş içində itən xanımın 
  
  
________________Milli Kitabxana________________ 
280 
 
 
atası evinə lağımla xəlvətcə yeridənlərdir. Bu zəngin imarətdə əlini ağdan-qaraya 
vurmayan, özünü axmaq şah ərinin gözündə sədaqətli göstərən bu qadın, ölkənin, 
xalqın malını bir görün necə talan edir. Bax, məni güldürən də şahın gicliyi, şah 
arvadının bicliyi oldu. 
Hamı heyrət etdi, ayaq üstə ölən padşah ayaq altına salınıb, cəsədi tapdaq 
altına düşdü. Camaat mis teşti əl üstünə aldı: 
- Bizə başçı təklif et, balıq! 
- Bax bu qoca balıqçını sizin məmləkətə başçı təklif edirəm, camaat! 
- Qoca balıqçıdan məmləkət başçısı olarmı? 
- Əgər bu qoca balıqçı məmləkətin ağıllı-kamallı, insaflı, biləndə 
şəxslərini öz başına toplaya bilsə, ondan böyük məmləkət başçısı olar! 
- Axı, sənin etiqadın nəyədir, balıq? 
- Etiqadım bunadır ki, zəhmət adamı, zəhmətkeşin qanını gecəli-gündüzlü 
eyş-işrətdə zəlisayağı sormaz, xalq malına qənaət edər, zülmkar padşahın 
gördüyü işləri görməz, görmədiyi işləri görər! 
Eldən, obadan tökülüb gələn adam padşah tərəfinə həmlə edib güc gəldi. 
Nahayət, qoca balıqçını məmləkətin başçısı seçdilər. Yan-yörəsini də balıq deyən 
kimi ağıllı-kamallı vəzir-vəkillə bərkitdilər. Nəhayət, balığa üz tutdular: 
- İndi biz sənə necə qulluq edə bilərik? 
- Heç bir qulluq gərək deyildir, ancaq sizdən bircə təvəqqem vardır! 
- Biz hamımız canla-başla sənin sərəncamını yerinə yetirərik! 
- Siz yenə də məni su ilə dolu bir mis teştin içində aparın, həmin yerdən 
dəryaya buraxın! 
- Yox, biz səni sarayda saxlarıq, balıq! Bax orada, qızıl hovuzda üzərsən, 
özü də qulluğuna neçə-neçə qulluqçu desən, qoyarıq! 
- Deyərlər el içində, öl içində. Mənimki dəryadır, balıqdır. Daha balığın 
sözünü döndərən olmadı. Məmləkət başçısı qoca balıqçı məyus olsa da balıq 
buyurana əməl etdi. Onlar mis teşti götürüb axın-axın yeridilər, mis teşt bu əldən 
o ələ keçdi. Balığı apardılar, həmin yerdən dəryaya buraxdılar... Göz qoydular... 
Balıq köpüklü dalğalarla üzə-üzə uzaqlaşdı, yenə də dəryaya, yar-yoldaşının 
yanına getdi, qıraqdan boylanan min-min adamın gözündən itdi... 
 
fevral 1963-cü il 
 
  
  
________________Milli Kitabxana________________ 
281 
 
 
OVQAN VƏ İLAN 
 
Aran ölkəsinin Muğan elində Ovqan adil bir çoban vardı. Ovqan çox 
əliaçıqdı. Ağartısızlara ağartı verir, əlacsız dul arvadlara, yoxsullara qoyunun 
dişisindən damazlıq paylayırdı. Ovqan qışda öz qoyun bölüyünü aranda otarır, 
yayda yuxarıya, başı buludlara dayanan yaylaqlara qaldırırdı. El yolu üstündə 
taxıl zəmilərini dağlara qalxan tərəkəmə köçərilərinin sürülərindən qoruyan, əli 
dəyənəkli, toqqası xəncərli qoruqçular Ovqanla xoş-beşlə görüşür, daha 
başqalarına olduğu kimi, ona tumturş sifət göstərmir, hələ taxıl arası şırım 
otlaqda onun bölüyünə yer də verirdilər. Ovqan çüban öz iş-peşəsini xaqanlıqdan 
da yuxarı tutur, zoğal şivindən kəsib, tonqalda ütüb düzəltdiyi başı toppuzlu 
çomağına söykənir, ota yayılan bölüyünə tütək çalır, hava qoşub quşları dilə 
gətirir, istəyəndə mələşdirirdi. Ovqan çübanın şöhrəti el-obaya yayılır, bir tək 
Muğam deyil, bütünlükdə Aran ölkəsini tuturdu. Ovqanın adı-sanı bir gün gedib 
Loğmana da çaldı. Loğman yelqanadlı qızıl boz atını minib, özünü Aran 
ölkəsinin Muğan elinə yetirdi. Axtarıb Ovqan çobanı bölüyünün başında tapdı. 
Loğman tanışlıq verməsə də, Ovqan qərib qonağı xoş sifətlə qarşıladı, bacardığı 
hörmətdən elədi. Ovqan çoban qonağına xınaquyruq əmlik kəsib, ocaqda 
qızartdı, cam-cam süd içirtdi, öz qarğı dəyəsinin yuxarı başında yataq yeri 
düzəltdi. Düz bir ay Loğman çobanın əziz qonağı oldu. Loğman gözü ilə görüb 
inandı ki, Ovqan deyilmişkən varmış. Ovqanın geyimi-kecimi özünə yaraşan idi: 
çiyinlərində saçaqlı yapıncısı, başında saçaqlı papağı, ayaqlarında quşburnu 
çarığı, əlində isə deyildiyi kimi girvənkə başlı toppuz çomağı vardı. Onun üz-
gözündən nur yağır, yanaqları solub-saralmır, gecə də, gündüz də köz kimi 
qızarırdı. "Tək bircə anaş qoyunla, bircə buynuzuburma qoç qalsa, mənə bəsdir", 
-deyə Ovqan əsla ürəyini sıxmır, dünya görən Loğmanı heyrətə salırdı. 
- Bu qoyun ki var, ömründə qurtarası deyildir, - deyə Ovqan qonağına söz 
açırdı. - Əgər bu bölükdo ürəklə zəhmət çəksan, qoyunu halallıqla becərsən, sən 
bir verəndə, yerinə ikisi gələr, onda qoyun əkiz doğar, üçəm doğar, dişi doğar. 
Vay ondadır ki, bu bölüyə haram qatasan, başqasının sürüsündən bir axsaq 
toğlunu bölüyə qarışdırasan, onda elə bil ki, quyunun dibinə daş atdın, 
damazlığını dibindən kəsdin. Onda qoyun nə əkiz doğar, nə də üçəm! Onda 
qoyuna azar düşər, görərsən ki, bir həftənin içində batıb... 
  
  
________________Milli Kitabxana________________ 
282 
 
 
Loğman diqqət yetirir, getdikcə Ovqanın ağlına, kamalına, səxavətinə daha 
artıq heyran olurdu. Ələlxüsus da Loğman Ovqanın sap-sağlam olduğuna, heç 
bir azar-bezarı eyninə gətirmədiyinə teəccüb edirdi. Hər necə olsa da, ayrılıq 
zamanı Loğman dostu Ovqanı toqqadan yuxarı soyundurub canını yoxladı, 
ürəyinə qulaq verdi. Loğman gördü ki, canı-başı sağ-salamat olmaqla Ovqanın 
misli-bərabəri, bəlkə də, bütün dünyada az-az tapılar. Necə deyərlə, onun canı 
buz baltası kimidir! Loğman çoxlarının dərdini müəyyən edib dərman eləmişdi, 
amma Ovqanda heç bir dərd tapmadı. Durub mənalı nəzərlə intehasız bozaq 
düzəni süzdü: 
- Sənə bir tapşırığım var, - deyə öz gözlərini çobanın bulaq kimi 
qaynayan gözlərinə zillədi, onun şəvə kimi qara bığlarını əli ilə tumarlayıb, ata 
məhəbbəti ilə sözünə davam etdi, - mənim saçım da, saqqalım da, bax, o yuxarı 
dağların qarı kimi ağarıbdır, Ovqan! Sözümə qulaq ver, sənə bir tapşırığım var! 
- Can-başla tapşırığına əməl elərəm, Loğman! 
- Gərək canla-başla əməl eləyəsən ki, dağı-aranı gəzə-gəzə azı yüz il 
yaşayasan! 
- Lap son nəfəsimə qədər mən bu qoyunun içində olacağam, Loğman!.. 
Nə vaxt ki, küləklər tütəyimin səsini sənə çatdırmadı, onda bil ki, daha mən 
ölmüşəm! 
- Bəs mən necə? Bəyəm mənə ölüm-itim yoxdur? 
- Nağıllardan yəqin bilirəm ki, Loğmana ölüm yoxdur, onun ömrü dünya 
durduqcandır. 
- Sənə bir tapşırığım vardır, Ovqan! Gərək, sən ayıq-sayıq olasan, gərək 
sən ilan-çayandan özünü qoruyub, gözləyəsən! 
- Ayıq-sayıq olmuşam, amma urcahıma çıxan heç bir ilan-çayanı 
öldürməmişəm. 
- Bəs niyə? Bəs nə üçün bu qədər ehtiyatsızlıq elemisən?! 
- Düzü, həmişə yoluma çıxan ilan-çayanı sağ-salamat buraxmışam! 
-  İlan-çayan sənin girəvəni alıb, ya sən ilan-çayanın? 
- Düzü, indiyəcən mən ilan-çayanın girəvəsini almışam! 
- İnnən belə urcahına çıxan ilanın başını, bax bu toppuzla əzginən, 
Ovqan! 
- Axı, ilan hər dəfə mənim qabağımda dil çıxarıb yalmayır? 
- Atalarımız əcəb deyib: "İlanın ağına da lənət, qarasına da!". 
- Bu misallardan mən özüm də çox bilirəm, Loğman! 
  
 
  
________________Milli Kitabxana________________ 
283 
 
 
- Bəs onda niyə bilə-bilə əməl eləmirsən? 
- Düzü, Loğman, qarşıma çıxan ilan dil çıxarıb toppuza təslim olandan 
sonra demişəm, qoy sürünüb rədd olsun cəhənnəminə! 
- Bəlkə, sən ilandan qorxursan, Ovqan? Qorxursan ki, birini acıdasan, 
dönüb qoşun düzəldə, üstünə sürü-sürü gələlər? 
- Xeyr, gücə görə yox, yalmanıb-yalvardıqlarına görə! Yoxsa mən ilanın 
da, əjdahanın da gücünə güc göstərərəm, necə ki, canavarlara güc göstərirəm! 
- İlan canavardan qorxuludur, Ovqan! 
- Ancaq canavar heç zaman ilansayağı yalmanmır! 
- Buna görə də dil çıxaran ilan diş göstərən canavardan qorxuludur! 
- Düzdür, ölüm ayağında ilan göz yaşı töküb ağlayır, amma canavar ölüm 
ayağında daş-qayanı gəmirir! 
- Qarşında dil çıxarıb yalmanan, göz yaşlarını gilə-gilə töküb axıdan, 
sənin toppuz çomağından sovuşmağa çalışan ilan canavardan qat-qat qorxuludur, 
Ovqan! Sən ayıq-sayıq olsan, bu sağlam canınla, şübhəsiz, yüzdən yuxan 
yaşayacaqsan, amma ilana güzəştə getsən, ömrünü vaxtsız-vədəsiz 
çürüdəcəksən! 
- Onsuz da mən yüzdən yuxarı yaşayacağam, ilan mənə heç nə edə 
bilməz! 
- Axır bil ki, ilan ilandır! 
- Yəni demək istəyirsən ki, o öz xasiyyətini dəyişməz? 
- Əsla! 
- Əgər, mən urcahıma çıxan ilana aman verib, ona öz xasiyyətini 
dəyişdirtdirsəm, necə? 
- Belə möcüzəyə inanmaram, Ovqan! 
- Əgər, mən Loğmanı inandırsam, necə? 
- İnansam, yəqin quruyub daşa dönərəm! 
- Yaxşı, baxarıq! - deyə Ovqan Loğmanın yelqanadlı qızıl boz atını çəkib 
gətirdi. Loğman atına minməzdən qabaq ayaq saxladı. Ovqana bərk-bərk tapşırdı 
ki, bəs dara düşəndə mənə xəbər yetirərsən. 
- Necə xəbər yetirim, Loğman? 
- Küləklə, tufanla! 
- Əgər külək-tufan olmasa? 
- Buludlarla bildir! 
- Əgər göy üzündə buludlar olmasa? 
- Günlə xəbər göndər! 
  
  
________________Milli Kitabxana________________ 
284 
 
 
- Gün də olmasa? 
- Sən məni ürəyindən keçir, hər harada olsam, bir göz qırpımında yanına 
gələrəm, dadına-imdadına çataram!.. 
Ayrılıq zamanı nə içə hər iki dost birdən kövrəldi, onlar qol-boyun oldular. 
Loğman yelqanadlı boz atının belinə qalxıb, cilovunu tərpətdi, Muğan düzündə 
gözdən itdi. 
Bu söz-söhbətdən sonra Ovqanın boynuna ağır yük düşdü. O, iki il aranda 
ilan axtardı, urcahına heç nə çıxmadı. "Bəlkə, Loğman ilanların dilini bilirdi", - 
deyə Ovqanın fikri dolandı. - "Bəlkə o, mənim dərdimdən ilanları dilə tutub, 
Muğandan çıxarıbdır? Bəlkə də boz atının üstündə qanadlanıb Muğana sehrli 
dava-dərman səpib, ilan-çayanı tamam qırıbdır?. Axı necə ola bilər ki, ildə azı-
azı yüz ilanla rastlaşan Ovqanın urcahına bir ilan da çıxmasın, onun toppuz 
çomağının qabağında dil çıxarıb yalmanmasın? Nə isə, Loğmandan ayrılanın 
üçüncü ili Ovqan qoyunlarını yaylaqdan aran şoranına endirirdi. Gün qovurmuş 
torpağın cadarından kömür kimi qara qartmaqlı bir ilan çıxıb, onun üstünə 
cumunca, Ovqan çomağını çəkib "İlanın ağına da lənət, qarasına da!" - deyə cəld 
bu məlunun başını əzmək istədi. İlan əyri-üyrü dişləri arasından nazik dilini 
çıxarıb yalmandı, zil qara şüşəni andıran gözlərindən gildir-gildir yaş tökdü. 
- Öldürmə məni, Ovqan! 
- Axı, sən məni öldürəcəkdin. İndi mən hansı hesaba görə səni sağ-
salamat buraxım? 
- Əvvəlki yüz-yüz hesaba görə! 
- Necə əvvəlki yüz-yüz hesaba görə? 
- Çünki mən hər ili azı-azı yüz kərə səni çalmaq istəmişəm, ancaq sən 
mənə girəvə verməmisən, məni sağ-salamat buraxmısan! 
- Bəs niyə indiyəcən məndən üzülüb əl çəkməmisən? 
- Çünki ilan olanın xasiyyəti belədir! 
- İndi bəs mən haradan bilim ki, sən xasiyyətini dəyişib, bir günü girəvə 
tapanda məni çalmayacaqsan? 
- And içirəm sənə, Ovqan, sənə and içirəm! Mənim bu əyri-üyrü dişlərim 
heç zaman sənin bu sapsağlam canına qıymayacaqdır! 
- Bəs andını pozsan necə? 
- Həmişə ayıq olarsan, Ovqan! İşdir sənin qəsdinə duraramsa, bu başımı o 
qurğuşun çomağınla əzərsən, sonra da bir qaratikan kolunun üstündən üzüaşağı 
asarsan, ta gecə göydə ulduz görüb ölləm!.. 
  
 
  
________________Milli Kitabxana________________ 
285 
 
 
- Mən sənin andına inansam, öz zəhər tuluqlarınla sağ-salamat qoysam 
necə? 
- Sən məni salamat buraxsan, mən əhdimə vəfa edib, dostun Loğmanın 
hikməti ilə əzəlki halıma qayıdıb, mələk ollam! 
Bu söz-söhbətdən sonra Ovqan toppuzbaşlı çomağını dayandırdı. Qara 
qartmaqlı ilan bir bölük qoyunun da keşiyini çəkməyə başladı. Ovqan ürəkdən 
inanıb, ilanla ülfət bağladı. Yazda ilan selə düjəndə onu dartıb çıxartdı, qışda ilan 
donanda onu öz yapıncısının altına alıb, qızdırıb donunu açdı. Belə-belə yenə də 
azı yüz kərə ilana aman verib, onu ölümdən qurtardı. Ancaq qara qartmaqlı ilan 
hər il yenidən qabıq qoysa da, dişlərinin dibindəki zəhər tuluqları ilə birlikdə 
dəyişməz qaldı. Xeyirxah niyyətlə yaşayan Ovqana elə gəldi ki, zahiri 
görünüşünü dəyişə bilməyən ilan içəridə xasiyyətini dəyişibdir. İndi bu ilanı bir 
neçə sınaqdan da çıxarmaq gərəkdir ki, Ovqan Loğmanı çağırsın, əhvalatı açıb 
ona desin, təvəqqe eləsin, ilanı ilanlıqdan çıxarıb, əzəlki mələkliyinə qaytarsın! 
Ancaq buna aman olmadı. Ovqanın ovqatı gündən-günə təlx oldu. Onun 
ağzında dad qalmadı. "Yəqin qızdırma tutmuşam", - deyə Ovqan gümana 
düşdü... Yerdə sərili qalan Ovqanın dili tərpənəsi olmadı, ürəyindən Loğmanı 
keçirdi. Yelqanadlı boz atını minən Loğman özünü Ovqana yetirdi, ancaq dostu 
ilə kəlmə kəsmək mümkün olmadı. Loğman qar kimi dümağ saqqalına həkimanə 
əl gəzdirib düşünə-düşünə durdu. Dönüb diqqətlə yan-yörəyə baxdı. Qamış 
dəyənin qapısının astanasında, yumşaq torpaq üstündə əyri-üyrü iz gördü... O, 
tez Ovqanın bütün bədənini diqqətlə yoxladı. İlanın dişindən çobanın bədənində 
heç bir iz-əlamət görmədi. Loğman mühakiməsi ilə müəyyən etdi ki, öz əhdini 
ağ-açıq poza bilməyən, çobanın fürsətini oğurlayıb, girəvə tapa bilməyən ilan 
Ovqanın xörəyinə zərrə-zərrə zəhər damızdırıb, ömrünü azı-azı altmış il 
azaldıbdır. İş işdən keçdiyinə görə, Loğman dostunun dərdinə dərman tapa 
bilmədi. Nəhayət, Ovqanı Muğan torpağına tapşırdı. 
Loğman onun toppuzbaş çomağını yadigar götürdü, atına süvar olub getdi. 
Bir bölük qoyun qəbrin yan-yörəsində mələşə-mələşə qaldı. Elə bil ki, Muğan 
düzünə heybətli ağlaşma düşdü. Ovqanın ölümünün ili tamam olunca, Loğman 
çomağı götürüb yelqanadlı boz atını mindi, dostunun qəbrini ziyarətə gəldi. 
Üstündə ot-ələf dikələn qəbrin bir yerdən oyulub-deşildiyini gördü. Loğman 
tamam-kamal şübhədən 
  
  
________________Milli Kitabxana________________ 
286 
 
 
çıxdı, hər iki gözündən dümağ saqqalına qanlı göz yaşı axıtsa da, axır ki, özünü 
toxtatdı. Loğman uzağa getmədi, girəvədə durub gözlədi, gecə-gündüz gözünə 
çimir gəlməyə qoymadı. Bir sabah ertə qara qartmaqlı ilan qəbirdən çıxar-çıxmaz 
Loğman Ovqanın toppuzbaş çomağını qaldırdı, girəvəsi kəsilən ilan eynən dilini 
çıxarıb yalmansa da, Loğman fürsəti fövtə verməyib, onun başını əzdi, göydəki 
ulduzu görüb biryolluq ölməyi üçün onu çomağı ilə ortasından götürüb quru 
qaratikan kolunun başından üzüaşağı asdı. "İlanın ağına da lənət, qarasına da!" - 
deyib Ovqana xatırlatdığı misalı özlüyündə dönə-dönə təkrar etdi, boz atının 
belinə qalxıb Aran ölkəsinin küləklərinə qarışdı... 
 
iyun 1963-cü il 
  
  
________________Milli Kitabxana________________ 
287 
 
 
MÜNDƏRİCAT 
 
Ön söz…………………………………………………………………………………....4 
 
POVEST 
 
Məhtaban…………………………………………………………………………………..15 
 
ƏFSANƏLƏR 
Kəsilməyən kişnərti………………………………………………………………………153 
Güzgü göl əfsanəsi………………………………………………………………………..215 
Arpaçay əfsanəsi………………………………………………………………………….255 
Gülən balıq……………………………………………………………………………….266 
Ovqan və ilan……………………………………………………………………………..281 
  
  
________________Milli Kitabxana________________ 
288 
 
 
Buraxılışa məsul:  Əziz Güləliyev 
 
Texniki redaktor:  Rövşən Ağayev 
 
Tərtibatçı-rəssam:  Nərgiz Əliyeva 
 
Kompyuter səhifələyicisi:  Rəşad Həmidov 
 
Korrektorlar:   Elmira Teymurova 
Pərinaz Səmədova 
 
 
 
 
 
Yığılmağa verilmişdir 22.11.2004. Çapa imzalanmışdır 07.06.2005.  
Formatı 60x90 1/16 Fiziki çap vərəqi 18. Ofset çap üsulu,  
Tirajı 25000. Sifariş 147. 
 
 
Kitab "Şərq-Qərb" mətbəəsində çap olunmuşdur.  
Bakı, Aşıq Ələsgər küç., 17. 
