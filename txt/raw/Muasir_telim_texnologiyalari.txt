AZƏRBAYCAN RESPUBLİKASI TƏHSİL NAZİRLİYİ
AZƏRBAYCAN MÜƏLLİMLƏR İNSTİTUTU
Akif Nəzərov
MÜASİR TƏLİM
TEXNOLOGİYALARI
(Mühazirə xülasələri)
DƏRS VƏSAİTİ
(Vəsait Boloniya prosesi, kredit sistemi üzrə ali pedaqoji
məktəblərin bakalavr pilləsi üçün, habelə magistrlər üçün
nəzərdə tutulmuşdur)
(Vəsait “Müasir təlim texnologiyaları” mövzusunda hazırlanmış
Proqrama uyğun olaraq Azərbaycan Respublikası Təhsil
Nazirliyinin 29.06.2010-cu il tarixli 870 №-li əmrinə müvafiq
olaraq yazılmışdır)
Bakı – 2012
Dərs vəsaiti AMİ-nin Pedaqogika kafedrasında hazırlanmışdır
Müəllif: Akif Məmmədağa oğlu Nəzərov
Filologiya üzrə fəlsəfə doktoru, dosent
Əməkdar Müəllim
Redaktor: Rüfət Lətif oğlu Hüseynzadə
Pedaqogika üzrə elmlər doktoru, professor
Əməkdar Müəllim
Rəyçilər: Akif Nurağa oğlu Abbasov
Pedaqogika üzrə elmlər doktoru, professor
Qabaqcıl Təhsil İşçisi
Ağahüseyn Məmmədhüseyn oğlu Həsənov
Pedaqogika üzrə elmlər doktoru, professor
Əməkdar Müəllim
Mircəfər Mirməsi oğlu Həsənov
Pedaqogika üzrə fəlsəfə doktoru, professor
Əməkdar Müəllim
A.M.Nəzərov. Müasir təlim texnologiyaları. Dərs vəsaiti.
ADPU-nəşriyyatı. Bakı-2012. 103 səh
Pedaqoji texnologiya dedikdə, əvvəlcədən verilmiş xarak-
teristikalar üzrə kompüter təlimi üçün işlənib hazırlanmış optimal
didaktik proseslər başa düşülür. Dərs vəsaitində məsələlərin
açıqlanmasına da məhz bu nöqteyi-nəzərdən yanaşılmışdır.
3
ÖN SÖZ
Hazırkı dövrdə Azərbaycanın təhsil sistemində zəruri
islahatın aparıldığı bir şəraitdə tədris proqramlarının təkmilləş-
dirilməsinə, yeni dərsliklərin yazılmasına böyük ehtiyac duyulur.
Dünyada gedən qloballaşma və Azərbaycan təhsil sisteminin
Avropa təhsil sisteminə inteqrasiyası təhsil sistemində yeni təlim
texnologiyalarından, fəal və interaktiv təlim metodlarından, yeni
texnologiyalardan istifadə edilməsini tələb edir. Bu baxımdan,
“Müasir təlim texnologiyaları” fənni üzrə hazırladığımız dəsr
vəsaiti (mühazirə xülasələri) aktuallığı ilə seçilir.
Bu vəsait “Məktəbəqədər və ibtidai təhsilin pedaqogika və
metodikası”, “Pedaqogika və psixologiya” ixtisasları üzrə təhsilin
bakalavr pilləsi üçün hazırlanmışdır.
Vəsaitdə müasir təhsil metod və texnologiyalardan isti-
fadənin nəzəri və təcrübi məsələlərindən geniş bəhs olunmuşdur.
Burada pedaqoji texnologiyalara tarixi-nəzəri baxış, təlim texno-
logiyaları haqqında anlayış, təlim texnologiyalarının struktur və
funksional komponentləri, təlim texnologiyalarının yaradılması və
tətbiqi prinsipləri, fəal və interaktiv təlim metodları, habelə tər-
biyə texnologiyaları kimi aktual problemlərin təhlilinə xüsusi
diqqət yetirilmişdir.
Pedaqoji texnologiya dedikdə, əvvəlcədən verilmiş xarak-
teristikalar üzrə kompüter təlimi üçün işlənib hazırlanmış optimal
didaktik proseslər başa düşülür. Dərs vəsaitində məsələlərin
açıqlanmasına da məhz bu nöqteyi-nəzərdən yanaşılmışdır.
Həmçinin, vəsaitdə pedaqoji texnologiyalarla təlim pro-
sesinin idarə olunmasına, təlim texnologiyalarnın spesifik əlamət-
lərinə diqqət yetirilmişdir. Ən nəhayət, vəsaitdə nəzərdə tutulmuş
hər bir ayrı-ayrı mövzunun sonunda istifadəsi zəruri sayılan ən
vacib pedaqoji-psixoloji ədəbiyyatın siyahısı verilmişdir.
Dərs vəsaitindən bakalavr təhsili alan tələbələrlə yanaşı
magistrlər, habelə pedaqoji ictimaiyyət də faydalana bilər.
Rüfət Lətif oğlu Hüseynzadə,
Pedaqogika üzrə elmlər doktoru, professor,
Əməkdar Müəllim
4
I MÖVZU
PEDAQOJİ TEXNOLOGİYALARA
TARİXİ-NƏZƏRİ BAXIŞ
PLAN:
1. Təlim və tərbiyənin bəşəriyyətin mədəni fəaliyyətinin
ən qədim növü hesab edilməsi
2. Sivilizasiyanın inkişafı tarixində ilk mədəni inqilab
3. Eramızın bütün əsrlərində təhsil, təlim, tərbiyənin
təkamül və inkişafının əsas vasitəsi hesab edilməsi
4. XX əsr təhsilin insanları peşəkar fəaliyyətə və həyata
hazırlanmasının önə çəkildiyi dövr kimi
5. Hər bir ölkənin özünəməxsus təhsil sistemi, təhsil
siyasəti, təhsil və inkişaf konsepsiyasına malik olması.
Tərbiyə işi insan cəmiyyəti mövcud olan gündən daim
insanların diqqət mərkəzində olmuşdur. Məlumdur ki, ibtidai
icma quruluşu dövründə heç bir məktəb, heç bir təhsil sistemi yox
idi. İnsanlar hamısı bir yerdə müəyyən mağaralara toplaşır, ov-
çuluqla məşğul olur və ehtiyaclarını ödəməyə çalışırdılar. Qul-
darlıq quruluşunda oğlanların tərbiyəsi ilə kişilər, qızların tərbi-
yəsi ilə isə qadınlar məşğul olurdular. Kişilər oğlanlara ov ovla-
mağı öyrədir, qızlar isə mağarada onlara məxsus olan işlərdə
fəaliyyət göstərməklə məşğul olmuşdular. Lakin təlim isə savadla,
yazı ilə əlaqədar olduğu üçün sonralar meydana çıxmışdır.
Sivilizasiyanın inkişafı tarixində ilk mədəni inqilab ya-
zının meydana çıxması ilə yarandı. Çünki yazı meydana çıxandan
sonra savad təlimi yarandı. Müəllimlər şagirdlərə dərs deməyə
başladılar. Həyat inkişaf etdikcə elm, təhsil, savad da inkişaf
etməyə başlayır. Məktəblərin şəbəkəsi genişlənir. Bu məktəblərdə
dünyəvi elmlər və dini elmlər öyrədilməyə başlandı. Qədim
Hindistanda, Çində, Yunanıstanda, Romada təlim və təhsil sahə-
sində olduqca böyük uğurlar və nailiyyətlər əldə edildi. Qədim
Romada və Yunanıstanda Sokrat, Aristotel və Platon kimi dahi
filosoflar öz dövrünün eradan qabaq yaşamış çox görkəmli
5
filosofları olmuşdur. Qədim Çində Konfutsi adlı dahi filosof
meydana gəlmişdir. Azərbaycanda isə zərdüştlük fəaliyyət
göstərməyə başlamışdır. Eradan qabaq VI əsrdə yaşayıb-yaradan
Zərdüşt bir azərbaycanlı olaraq dünya mədəniyyəti xəzinəsinə
“Avesta” adlı məşhur əsərini bəxş etmişdir. Neçə min öküz dərisi
üzərində yazılmış bu əsərin olduqca çox cüzi bir hissəsi gəlib bizə
çatmışdır. “Avesta”da təlim-tərbiyə məsələlərinə çox geniş yer
verilmişdir. Burada torpağa bağlılıq, torpağı sevmək, zəhmətə
aludə olmaq, böyüklərə, uşaqlara, qocalara, ata və analara hörmət
və qayğı, vətən torpağını qorumağa daim hazır olmaq və s. bu
kimi yüksək əxlaqi, etik normalar öz əksini tapmışdır. Elmə,
təhsilə, müəllimə böyük ehtiram və və hörmət bəsləyən Zərdüşt
“Avesta” əsərində bu məsələlərin də şərhinə və izahına xüsusi
diqqət yetirmişdir.
Eramızın bütün əsrlərində təhsil, təlim, tərbiyəçinin təka-
mül və inkişafı əsas vasitə hesab edilmişdir. Tərbiyəçi-müəllim
öyrədən, şagird isə öyrənəndir. Bu mənada yaxşı müəllim
şagirdlər üçün ideallıq rəmzinə çevrilməlidir. Onlar üçün əsl
nümunə, örnək olmalıdır. Rusiya ilə birləşəndən sonra rus mədə-
niyyətinə, rus ədəbiyyatına, rus elminə sonsuz maraq yarandı.
Rusiyada təhsillərini davam etdirən çoxlu azərbaycanlı balaları
rus dili vasitəsilə dünya mədəniyyətinə yiyələnməyə və onun
nailiyyətlərinin öyrənilməsinə imkan tapdılar. XIX əsr Azər-
baycanın bir sıra bölgələrində Şəki, Şamaxı, Gəncə, Naxçıvan,
Bakı, Lənkəranda rus dilində qəza məktəbləri açıldı və həmin
məktəblərdə mütəxəssis müəllimlər dərs deməyə başladılar.
XIX əsrdə artıq təhsil modellərində aktuallaşma prosesi
gedirdi. Təhsilin insanları peşəkar fəaliyyətə, həyata hazırlan-
masının ön plana çəkildiyi hiss olunmağa başladı.
Çar Rusiyasına Azərbaycan dilini bilən məmurlar lazım
idi. Ona görə də Bakı, Şamaxı, Şəki, Lənkəran, Gəncə və bu kimi
Azərbaycanın iri yaşayış, sənaye mərkəzlərində Azərbaycan dili
ilə yanaşı Rus dili məktəbləri də açıldı. Məsələn, məşhur yazıçı və
dramaturq M.F.Axundov 1830-cu illərdə Şəkidə açılan rus-tatar
məktəbində oxumuşdur. Məşhur yazıçı, şair, filosof Bakıxanov
6
Bakıda açılmış eyni tipli məktəbdə təhsil almışdır. Sonralar hər
iki dahi şəxsiyyət çar ordusunda xidmət edərək palkovnik rütbə-
sinə qədər yüksəlmişlər. Məktəblərin açılması xalqın maariflən-
məsində çox böyük rol oynadı.
Hər bir ölkənin özünəməxsus təhsil sistemi, təhsil siyasəti,
təhsil və inkişaf konsepsiyası vardır. 70 il SSRİ dövründə inzibati
amirlik metodu hökm sürmüşdür. Yəni yuxarıdan əmr və sərən-
camlarla məktəblər idarə olunurdu. Demokratizm və prularizmin
hökm sürdüyü müstəqil Azərbaycan hökumətinin isə özünə-
məxsus təhsili və təhsil konsepsiyası vardır. Məktəblərin yenidən
qurulması ilə əlaqədar Azərbaycan Respublikası Təhsil Qanunu
və Təhsil Haqqında İslahat proqramları qəbul edildi. İstər Təhsil
Qanunu, istərsə də təhsil haqqında İslahat proqramlarının tələb-
lərinə uyğun olaraq Respublika Pedaqoji ictimaiyyətinin qarşısına
aşağıdakı vəzifələr qoyulmuşdur:
1. Yeni insan şəxsiyyətinin hərtərəfli və ahəngdar inki-
şafını təmin etmək
2. Şəxsiyyətin formalaşması qanunauyğunluqlarını
aşkara çıxarmaq
3. Qabaqcıl pedaqoji təcrübəni ümumiləşdirmək və yay-
maq
4. Müəllimin təlim-tərbiyə fəaliyyətini nəzəri metodika
əsasında işləyib hazırlamaq
5. Gənc nəslin təlim-tərbiyə işini təşkil etmək.
Hər bir xalq dünya mədəniyyətinin inkişafına öz töhfəsini
vermişdir. Bu mənada böyüyən nəslin təhsil və tərbiyəsi ilə bağlı
yaranmış baxışların, nəzəriyyə və təcrübənin inkişafına təsir
göstərən pedaqoji ideyaları bu və ya digər xalqın müstəsna
xidmətlərinin nəticəsi hesab etmək olmaz. Elm və sənət hansı
ölkədən gəlirsə gəlsin bütün insanlara aiddir. Ona görə də xüsusi
qeyd olunmalıdır ki, dünya pedaqoji fikrinin dəyər statusu
qazanmış nümunələri ayrı-ayrı seçilmiş xalqa və millətə deyil,
bəşər mədəniyyətinə məxsusdur. Ona görə də, bu tarixi-pedaqoji
irs dünya xalqları tərəfindən eyni dərəcədə öyrənilməli, tədqiq və
təbliğ olunmalıdır. İndiki dövrdə bu böyük aktuallıq kəsb edir.
7
Müasir pedaqoji nəzəriyyələr tarixi inkişafın nəticəsidir. Tərbiyə
və təhsilin müasir nəzəriyyəsi bükülüb-örtülmüş tarix, zəngin
xəzinə və qiymətli mənbədir. Tarixsiz nəzəriyyə, nəzəriyyəsiz sə-
mərəli təcrübə yoxdur. Keçmişlə hazırkı dövr və gələcək arasında
qarşılıqlı əlaqənin dinamikası belədir. Buna görə də bizim bilik və
təcrübəmiz zaman keçdikcə elə bir əsasa çevriləcəkdir ki, gələcək
nəsil ona istinad edərək öz övladlarına təhsil, tərbiyə verə biləcək
və eynilə bizim kimi öz dövrünün tələblərinə uyğun olaraq əldə
etdiyi nəticələrlə bu təcrübəni zənginləşdirəcəkdir. Təkcə bu gün
deyil, gələcəyi dərindən dərk etmək və qiymətləndirmək nöqteyi
nəzərindən keçmişi yaxşı bilmək lazımdır. Keçmiş bu günlə sıx
bağlı olduğu kimi, bu gün də gələcəklə sıx bağlıdır. Bir çox
məsələlərdə gələcək üçün zəmin təşkil edəcək bu günün ağıllı,
qabaqcıl fikirli ideyaları keçmişin mütərəqqi irsi ilə bağlıdır.
Həmin irs bu gün də insanın ağlına, zəkasına qida və qüvvət verir.
Eyni zamanda gələcək üçün daha yaxşı perspektivin yaradıl-
masına, təhsil və tərbiyənin daha optimal üsulunun tapılmasına
yardım edir. Məktəb və pedaqogika ideyalar və konsepsiyalar
məcmusundan tədricən artıq elmə çevrilmişdir. Pozitiv pedaqoji
ideyalar tarixin ayrı-ayrı məqamlarında tez-tez öz əhəmiyyətini
itirərək aradan çıxmış, lakin sonralar başqa şəkildə özünü büruzə
vermişdir. Təhsil, tərbiyə təchizatlarının inkişafı müxtəlif və
ziddiyyətli olmuşdur. Zaman keçdikcə səviyyəsi, miqdarı və
nəticələri daha da yüksəlmişdir. XX əsr təhsil modelləri cərə-
yanlarının meydana çıxdığı, təhsilin insanları peşəkar fəaliyyətə
və həyata hazırlanmasının ön plana çəkildiyi bir dövr kimi səciy-
yələnir. Ənənəvi təhsildən fərqli olaraq müasir təhsil model-
lərinin, konsepsiyalarının əsas ideyaları sadəcə olaraq təhsil
alanların yaddaşını nəzəri faktlarla doldurmağa yönəlmişdir.
Ənənəvi təhsildə fakt və hadisələri əzbərləməyə diqqət yetirilir-
disə, müasir məktəbin əsas məqsədi isə rəqabətə qabil, tənqidi
təfəkkürə malik, çevik idarəetmə təfəkkürünə malik, onu əhatə
edən təsirlərə tənqidi yanaşmaq bacarığına malik, sərbəst qərar
qəbul etmək qabiliyyətinə malik, dəyişən şəraitə çevik uyğun-
laşmaq qabiliyyətinə malik, əməkdaşlıq etmə, “ünsiyyətqurma”,
8
müstəqil öz fikrini ifadə edə bilən şəxsiyyət formalaşdırmaqdır.
Müasir təhsil sisteminin əsas tərəfi təhsilalana subyekt kimi ya-
naşmaqla yeni insanın formalaşmasını cəmiyyətin əsas məqsədinə
çevirməkdir. Bu isə insanların öz bacarıq və qabiliyyətlərinin
reallaşması üçün maksimum şərait yaratmağı tələb edir. Müasir
şəraitdə ölkələrdə tərbiyə işinin əsas məqsədi böyüyən nəsildə əsil
vətəndaşlıq keyfiyyətlərini formalaşdırmaqdan ibarət olmalıdır.
Çünki, təhsil insanın özünü və dünyanı dərk etməsinin təminatçısı
rolunda çıxış edir. Təhsilin hərtərəfli və ahəngdar inkişafına təkan
verir. Buna görə də, təlim təhsil vasitəsilə şəxsiyyətin yetkin-
ləşməsi prosesində daha üzvi amilə çevrilir. İlk növbədə, təhsil
vasitəsilə şəxsiyyətin inkişafı və tərbiyəsinin daha optimal,
səmərəli, daha düzgün elmi əsaslarla qurmaq barəsində düşünmək
lazım gəlir. İnsan 3 cəhətdən tərbiyə olunursa, o, şəxsiyyət
bütövlüyünə yiyələnə bilər. Bunlar aşağıdakılardır:
1) mənəvi-ruhi tərbiyə;
2) əxlaqi və etik tərbiyə;
3) ağlın, iradə və xarakterin tərbiyəsi.
Bütün zamanlarda əxlaq və mənəviyyat şəxsiyyət
bütövlüyünün meyarı kimi götürülmüşdür. Azərbaycan pedaqoji-
ictimai fikrində şəxsiyyətin mənəviyyatı dedikdə, bütün insanlığın
xeyrinə xidmət edən ümumbəşəri mənəviyyat nəzərdə tutulur.
Müasir təhsil sistemində insanlara subyekt kimi yanaşmaq onun
unikal, fəal, daxilən azad və mənəviyyatlı bir şəxsiyyət kimi ta-
nınması əsas faktor kimi qəbul olunur. Fərdin imkanlılığı dedikdə,
hər bir şəxsin təkrarolunmazlığı, bənzərsizliyi başa düşülmüşdür.
Unikallıq fərdi xüsusiyyətlər və qabiliyyətləri müxtəlif
olan şagird kontingentləri üçün variativ təhsil proqramlarının
hazırlanması və tətbiqi yolu ilə təlim-tərbiyə proseslərini fərdi-
ləşdirməyi və differensiallığı təmin edir.
Təhsilin keyfiyyətini yaxşılaşdırmaq və bununla da XXI
əsrdə ölkənin sosial, siyasi və iqtisadi tələbatlarını təmin etmək
təhsil sahəsində islahatın əsas məqsədi kimi qarşıya qoyulmuşdur.
“Bu məqsədlə Azərbaycan hökuməti maliyyə üçün ABŞ,
İngiltərə, Yaponiya, Çin, Almaniya, Rusiya, Hollandiya kimi
9
inkişaf etmiş ölkələrlə və Dünya Bankı, UNİSEF, SOROS Fondu
kimi təşkilatlarla iş birliyi qurmuşdur. Odur ki, 1999-cu ildən
Təhsil Sahəsində İslahat Proqramı həyata keçirilməyə başlanmış
və bu layihə təlim-tərbiyə prosesinin keyfiyyətinin yüksəldilməsi
və səmərəliliyinin artırılması üzrə tədbirlərin həyata keçirilməsi
istiqamətinə yönəldilmişdir. Bunun da mərkəzində ilkin müəllim
hazırlığı, təhsilin məzmununun təkmilləşdirilməsi, idarəetmənin
yeniləşdirilməsi, maliyələşmənin, qiymətləndirmənin yeni mode-
linin işlənməsi və sairə durmuşdur”. (Bax: A.Mehrabov, Ə.Abba-
sov, Z.Zeynalov, R.Həsənov. Pedaqoji texnologiyalar. Bakı-2006,
səh. 17)
Texnologiya yunan mənşəli söz olub, sənətə sistemli
yanaşma deməkdir. Başqa sözlə texnologiya xüsusi sahələrdə
biliklər sisteminin tətbiqi nəticəsində xüsusi metodlardan istifadə
edərək tapşırığı yerinə yetirmək tərzi kimi dərk olunur.
ƏDƏBİYYAT
1. Ağamalıyev R. Azərbaycan təhsili XXI əsrə doğru:
idarəetmə, prioritet, islahatlar. Bakı, 1998.
2. Ağayev Ə., Talıbov Y., Eminov A., İsayev İ. Pedaqogika.
Bakı, 2006.
3. Təhsil haqqında Azərbaycan Respublikasının Qanunu.
Bakı, 2009.
4. Əlizadə Ə. Müasir Azərbaycan təhsilinin psixoloji
problemləri.
5. Əsgərov Ş. Təhsilimiz dünən, bu gün, sabah. Bakı, 2003.
6. Mehrabov A. Azərbaycan təhsilinin müasir problemləri.
Bakı, 2007.
10
II MÖVZU
TƏLİM TEXNOLOGİYALARININ MAHİYYƏTİ
VƏ MƏZMUNU
PLAN:
1. Pedaqoji texnologiyanın təlim prosesinə yeni baxış
kimi daxil olması
2. Ənənəvi yanaşma və texnologiyanın köməyi ilə
təlim prosesinin idarə olunmasındakı başlıca fərqlər
3. Əməkdaşlıq (kollektiv) təlim texnologiyası
4. Layihələr metodu ilə təlim texnologiyası
5. Modullu təlim texnologiyası
Pedaqogika texnoloji təlim prosesinə yeni baxışdır. Bu
baxışa görə təlim prosesi ənənəvi təlimdən fərqli olaraq mak-
simum idarə olunan proses olmalıdır. Təlim texnologiyasının
tarixi XX əsrin II yarısında bilikləri yoxlamaq üçün texniki
qurğuların meydana gəlməsindən başlamışdır. Bir müddət təlim
texnoloji təlimdə texniki vasitələrdən istifadə kimi başa
düşülürdü. Alimlər belə hesab edirlər ki, texnikadan istifadə daha
çox informasiya vermək üçün köməkçi xarakter daşıyır. Amma
tədris prosesinin ayrı-ayrı mərhələlərində texnikanın tədris pro-
sesinə daxil edilməsi aktiv inkişaf edir. Alimlər gələcəkdə müəl-
lim və məktəbin köməyi olmadan öyrədici (təlimedici) sistem-
lərdən müstəqil istifadə olacağını praqnozlaşdırırlar.
XX əsrin 50-ci illərindən başlayaraq alimlərin axtarışları
başqa istiqamət götürdü. Nəticədə təlim texnikası və texnizasiyası
deyil, təlim texnikasə və texnologizasiyası anlayışları elmi döv-
riyyəyə daxil olur. Proqramlaşdırılmış təlim, daha sonra infor-
matika, kibernetika və sistemli yanaşma təlim prosesini texno-
logiya kimi başa düşmək üçün bir əsas oldu. Təlim prosesinə
geniş sistem kimi baxmağa başladılar. Buraya məqsədlərdən
tutmuş, nəticələrə nəzarətə qədər hər şey daxil oldu. Başlıca ideya
öyrədici (təlimedici) texnologiyanı ekranda canlandırmaq ideyası
idi.
11
Mütəxəssislər və müəllimlərin özləri, təlimin texnikası
ideyasına birmənalı münasibət bəsləmirlər. Müəllim əməyi hələ
də mexanikləşdirilməmiş əl əməyi olaraq qalır. Bir çox peda-
qoqlar belə hesab edirlər ki, bu belə də olmalıdır, çünki yalnız
canlı insan oxuda, öyrədə bilər. Lakin təlim texnologiyasının
inkişafı göstərir ki, hər bir fənni öyrətmək üçün texnoloji prosesi
yaratmaq mümkündür. Texnologiya üzrə mütəxəssislər “Texno-
loji proqramlar” təlim layihələri işləyib hazırlayırlar.
Müəllimlər həmin paketlər və layihələrlə işləyən zaman
məsləhətçi – təşkilatçı funksiyasını yerinə yetirirlər. Çoxlarına elə
gəlir ki, bu hamının müqəddəs saydığı müəllimlik peşəsinə
hörmətsizlikdir. Amma yadda saxlamaq lazımdır ki, bir çox müəl-
limlər metodistlərin onlar üçün hazırladığı metodiki işləmələrdə,
dərs planlarından məmnuniyyətlə istifadə edirlər. Köhnə əmək
əməliyyatlarından azad olan müəllim sözün həqiqi mənasında
pedaqoji işlə, şagirdlərin inkişafı ilə məşğul olur. Təlimdə şəxsiy-
yətin, yaradıcılığın və mexanikləşdirmənin nisbəti məsələsi
həqiqətən adi məsələ deyil, həll olunmalıdır. Beləliklə, pedaqoji
texnologiya dedikdə, qabaqcadan verilmiş xarakteristikalar üzrə
kompüter təlimi üçün işlənib hazırlanmış, optimal, didaktik
proseslər başa düşülür.
Bundan başqa, praktik planda pedaqoji texnologiya
müəllimin hər hansı bir texnoloji cəhətdən işlənib hazırlanmış
metodlar və priyomlar sistemini, nəhayət tərbiyə işinin meto-
dikasını və metodlarını da ifadə edə bilər.
Texnologiyanın köməyi ilə həll olunan başlıca problem
təlim prosesinin idarə olunmasıdır. Ənənəvi “qeyri-təlim texno-
logiyası” metodlarının nöqsanları vardır. Qeyri müəyyənlik öy-
rənmə əməliyyatlarının az idarə olunması mənimsənilmənin yox-
lanılmasının obyektiv və epizodik xarakter daşıması buna misal
ola bilər.
Ənənəvi yanaşmada müəllim teoremi öyrətmək, şeri təhlil
etmək, kvadrat tənlikləri həll etmək və s. məqsədləri qoyur. Bu
məqsədlər şagirdlərin fəaliyyətini təsvir etmir. Texnologiyaya
görə təlimin məqsədi şagirdin vəziyyətini, onun biliklərini,
12
fikirlərini, hisslərini, davranışını dəyişməkdir. Texnologiyanın
vəzifəsi təlimedici sistemin bütün elementlərini öyrənmək və
təlim prosesini layihələşdirməkdir.
Təhsil məktəblərində geniş yayılmış, lakin şəxsiyyətin
hərtərəfli inkişaf etməsində imkanları məhdud olan ənənəvi təlim
texnologiyaları XX əsrin sonunda bir çox yaradıcı, yenilikçi
pedaqoqlar tərəfindən təhsildə effektiv olmayan, hətta zərərli
nəticələr verən texnologiyalar kimi qiymətləndirilməyə başlandı.
Bu cür qiymətləndirmə inkişaf etmiş ölkələrdə cəmiyyətin məlu-
matlılıq səciyyəsinin kifayət qədər yüksək olması ilə qiymət-
ləndirilirdi. Tədris prosesində təhsil alanın hərtərəfli şəxsiyyət
kimi formalaşması üçün yeni pedaqoji texnologiyalardan məq-
sədəuyğun və kompleks şəkildə istifadə edilməsi daha yüksək
nailliyyətlər əldə etməyə imkan verir. Burada məqsədə və təlimin
məzmununa uyğun texnologiyalar seçilməsi və onların ardıcıl,
qabaqcadan müəyyənləşdirilmiş vaxtda yerinə yetirmək məqsədə-
müvafiqdir. Hazırda müasir pedaqoji praktikada daha geniş tətbiq
olunan şəxsiyyətyönümlü-inkişafetdirici pedaqoji texnologiyalar
aşağıdakılardır:
1) Əməkdaşlıqla təlim texnologiyası;
2) Layihələr metodu ilə təlim texnologiyası;
3) Modulla təlim texnologiyası.
Son illər tədris prosesində istifadə olunmağa başlayan
daha artıq maraq göstərilən təlim texnologiyasının mahiyyəti və
məzmunu ilə bir qədər ətraflı tanış olaq:
Əməkdaşlıqla (kollektiv) təlim texnologiyası – bu təlim
texnologiyasında əsas ideya nəyisə birlikdə yerinə yetirmək yox,
birlikdə öyrənməkdir. Kollektiv təlim texnologiyası XX sərin 80-
cı illərindən ABŞ və İsrail pedaqoqları Ravin və onun şagirdləri
tərəfindən işlənmişdir. Bu kollektiv qarşılıqlı təlim texnologi-
yasının aşağıdakı üstünlükləri vardır:
1) Müntəzəm şəkildə təkrar olunan çalışmalar nəticəsində
şagirdlərdə məntiqi təfəkkür və anlama vərdişləri təkmilləşir
13
2) Şifahi nitq prosesində və görülmüş işlərin müzakirəsi
zamanı şagirdlərin fikri fəaliyyət vərdişləri inkişaf edir, əvvəllər
qazandığı təcrübə və bilikləri aktuallaşır
3) Qruplarda işləyən hər bir uşaq özünü sərbəst hiss edir,
təlim tapşırıqlarını özünəməxsus tempdə yerinə yetirir
4) Uşaq həm öz işinin, həm də kollektivin işinin nəticəsi
üçün məsuliyyət daşıyır
5) Uşaqda öz şəxsi keyfiyyətlərini, imkan və qabiliy-
yətlərini qiymətləndirmək bacarığı formalaşır
6) Bu informasiyanın bir neçə müxtəlif tərəfdaşla müza-
kirəsi assosiativ əlaqənin miqdarını çoxaldır. Bununla da mənim-
səmə daha da möhkəmlənir.
Bu metodda qrupun əsas üzvləri mövzu üzərində
yoldaşları ilə əlaqəli şəkildə işləyirlər. Birlikdə qarşıya qoyulmuş
məqsədə nail olmağa çalışırlar. Tapşırıqlar, onların yerinə
yetirilməsi üçün ayrılan vaxt müxtəlif olur. Komandalar bir-birilə
yarışmırlar, onlar müxtəlif müddətdə müxtəlif tapşırıqlara cavab
hazırlayırlar. Hər bir qrupun müvəffəqiyyəti onun üzvlərinin fərdi
məsuliyyəti və çalışqanlığı ilə bağlıdır. Buna görə də qrupun bü-
tün üzvləri çalışırlar ki, verilən tapşırığı, materialları yaxşı mə-
nimsəyə bilsinlər. Kollektivlə iş zamanı müəllimin əsas vəzifəsi
uşaqları bilməməkdə, bacarmamaqda günahlandırmaq və bunları
sinifdə elan etmək deyil, onları bilmədiklərini və bacarmadıqlarını
öyrənməyə, istiqamətləndirməyə yol göstərməkdir. Onların fəa-
liyyəti müddətində müəllim uşaqların gördükləri işləri izləməli,
lazım gəldikdə ehtiyacı olan qrupa kömək etməlidir. Müəllim öz
köməkliyini xeyirxahlıqla, sakit tərzdə etməli və bunu qrupda
müzakirə aparan uşaqlara təlqin etməlidir. Əgər qrup verilən
tapşırığın öhdəsindən gələ bilmirsə bunun 2 səbəbi var:
I. tapşırıq həddən artıq çətin və mürəkkəbdir;
II.tapşırığı əldə etmək üçün uşaqlarda möhkəm praktik
vərdişlər yaranmayıb.
Bütün bu hallarda müəllimin pedaqoji ustalığınıın artırıl-
ması istiqamətində iş aparılmalıdır.
14
Layihələr metodu ilə təlim texnologiyası – Layihələr
metodu XX əsrin 20-ci illərindən ABŞ-da Con Djui və onun
şagirdi Kill Patrin tərəfindən işlənmişdir. Bu metodla fəal təlim
əsas şagirdin məqsədəuyğun fəaliyyəti ilə onun şəxsi maraqlarına
uyğun qurulmuşdur. Metodun əsas mahiyyəti uşaqların əldə
etdikləri biliklərin həyatda onlara lazım olmağını göstərməkdir.
Tədris prosesində şagirdə tanış olmayan, onun üçün əhəmiyyət
daşıyan, real həyatdan götürülmüş ən vacib problemin həllinə,
onun malik olduğu və əldə edəcəyi biliklərdən istifadə etmək
öyrədilir. Müəllim yeni informasiyaların alınma mənbəyini gös-
tərə bilir və bu informasiyadan necə axtarmağın mümkün oldu-
ğunu deyə bilir, uşağı istiqamətləndirə bilir. Layihələr meto-
dundan uşaqlar fərdi, cütlər və qrup şəklində müəyyən vaxt
ərzində müstəqil fəaliyyət göstərməyə, həmişə hansısa bir prob-
lemi həll etməyə yönəlir. Problemin həllində müxtəlif təlim
metodları və vasitələri tətbiq edilməklə yanaşı, həm də müxtəlif
elm, texnika sahəsində sınaqdan çıxmış biliklərdən interaktiv
şəkildə istifadə etməsi nəzərdə tutulur.
Müasir pedaqoji texnologiyaların bünövrəsi kimi layihələr
metodu-müxtəlif təlim vasitələri və informasiya texnologiyaların-
dan istifadə etməklə reallaşır. Burada həm müasir (kompüter
telekommunikasiyaları, elektron baza göstəriciləri, video və
multimedia vasitələri, faks, video rabitə), həm də ənənəvi (elm və
məlumat kitabları, video yazıları və b.) tədris vasitələrindən
istifadə edilə bilər. Həmçinin layihələr metodu bir kompleks
problem üzrə yerinə yetirilir.
Modulla təlim texnologiyası – Təlimdə şəxsiyyətyö-
nümlü konsepsiyanın reallaşdırılması, inkişafetdirici pedaqoji
texnologiyaların layihələşməsi və praktikada tətbiqi onların
müxtəlif şəraitdə, müxtəlif mövzular üzrə sınaqdan çıxarılmasını,
bu sahədə pedaqoji təcrübənin öyrənilməsini tələb edir.
Məktəblərdə tətbiqinə geniş maraq göstərilən yeni peda-
qoji texnologiyalardan biri də modulla təlim texnologiyasıdır.
Təlimin modul texnologiyası dedikdə, uşaqların müstəqil olaraq
15
dərsdə və dərsdənkənar vaxtlarda modullu iş prosesində konkret
təlim məqsədlərinə nail olması başa düşülür.
Görkəmli tədqiqatçı alimlərdən A.Mehrabov, Ə.Ağayev,
Ə.Abbasov, Z.Zeynalov, R.Həsənov və b. texnoloji yanaşmanın
strukturunu şaquli və üfuqi olmaqla iki yerə bölürlər. Belə
texnoloji yanaşmanın şaquli strukturunda bir-birilə əlaqəli – meta,
makro, mezo və mikrotexnologiyaları ayırmaq lazımdır.
Matetexnologiya – sosial pedaqoji səviyyədə təhsil sahə-
sində sosial siyasəti həyata keçirməyə imkan verən ümum-
pedaqoji (ümumdidaktik, ümumtərbiyə) texnologiyadır.
Makrotexnologiya və ya təhsil sahələri üzrə texnologiya
hər hansı təhsil sahəsini təlim-tərbiyə prosesinin müəyyən
istiqamətini, ümumpedaqoji və ümummetodiki səviyyədə fənnin
tədrisi ilə bağlı fəaliyyət sahələrini əhatə edir.
Mezotexnologiya və ya lokal modul texnologiya təlim-
tərbiyə prosesinin ayrı-ayrı hissələri (modulları), xüsusi, didaktik,
metodik və ya tərbiyənin müəyyən bir problem sahəsi ilə bağlı
məsələləri həll etmək üçün tətbiq olunan texnologiyadır.
Mikrotexnologiya – pedaqoji prosesin subyektləri arasın-
dakı operativ məsələlərin, qarşılıqlı əlaqələrin, yazı vərdişlərinin
həlli ilə bağlı texnologiyadır. Belə texnologiyalara misal olaraq
yazı vərdişlərinin formalaşdırılması, subyektin (şəxsiyyətin, tədris
prosesinin iştirakçılarının) şəxsi keyfiyyətlərinin korreksiyası
üçün treninqlərin təşkili ilə bağlı texnologiyaları göstərmək olar.
(Bax: A.Mehrabov, Ə.Abbasov, Z.Zeynalov, R.Həsənov. Peda-
qoji texnologiyalar. Bakı-2006, səh. 11)
ƏDƏBİYYAT
1. Ağayev Ə. Təlim prosesi: Ənənə və müasirlik. Bakı, 2006.
2. Qaralov Z. Tərbiyə (prinsiplər, məzmun, metodika), I, II,
III cild. Bakı, 2003.
3. Mərdanov M. Azərbaycan təhsil sistemi: real vəziyyət,
problemlər və islahat istiqamətləri. Bakı, 2005.
16
4. Mehrabov A., Abbasov Ə., Zeynalov Z., Həsənov R.
Pedaqoji texnologiyalar. Bakı, 2006.
5. Nəzərov A., Məmmədov R. Pedaqoji ustalıq. Dərs vəsaiti.
Bakı, 2008.
6. Nəzərov A., Mollayeva E. Müasir dövrün təhsil
problemləri. Dərs vəsaiti. Bakı, 2011.
7. Təhsil sahəsində Azərbaycan Respublikasının İslahat
proqramı (1998 – 2004). I kitab, Bakı, 2005, I cild.
8. Təhsil haqqında Azərbaycan Respublikasının Qanunu.
Bakı, 2009.
17
III MÖVZU
TƏLİM TEXNOLOGİYASININ STRUKTUR VƏ
FUNKSİONAL KOMPONENTLƏRİ
PLAN:
1 Praktik mənada texnologiya dedikdə nə başa
düşülür
2 Təlim texnologiyalarını təşkil edən başlıca
əlamətlər
3 Pedaqoji texnologiyaların təsnifatı
4 Pedaqoji sistemin təkmilləşdirilməsinin yolları
5 İdarəetmədə böyük dəyişikliyin baş verməsinin
səbəbi
6 Pedaqoji texnologiyaların təkmilləşdirici funksiyası
7 Tədris prosesində pedaqoji texnologiyalardan
istifadənin yolları
Praktik mənada pedaqoji texnologiya dedikdə, həm də
qarşıya qoyulmuş məqsədə uyğun olaraq bilik, bacarıq, vərdiş və
münasibətləri formalaşdırmaq və onlara nəzarəti həyata keçirmək
üçün əməliyyatlar kompleksi başa düşülür.
Pedaqoji texnologiyada müəllimin fəaliyyətini aşağıdakı
funksional komponentlərə ayırmaq olar:
1) Qnostik (idraki) komponent
2) Layihələşdirici komponent
3) Konstruktiv komponent
4) Təşkilatçılıq komponenti
5) Kommunikativ (ünsiyyət) komponent
Beləliklə, müəllimin təlim texnologiyalarını aşağıdakı
əməliyyatlar təşkil edir:
I. Bilikləri toplamaq üçün (əldə etmək) əməliyyatlar
II. Təlimin və təhsil-tərbiyənin məqsədlərini layihələş-
dirmək üçün əməliyyatlar
III. Təlim və təhsil-tərbiyə prosesini təşkil etmək üçün
əməliyyatlar
18
IV. Bilikləri şagirdlərə öyrətmək üçün əməliyyatlar
Qnostik komponentə daxildir: təlim, təhsil-tərbiyənin
məqsədləri, tədris etdiyi fənnin məzmunu barədə biliklər, şagird-
ləri öyrənmək, təlim prinsiplərini və texnologiyalarını öyrənmək,
öyrədici və tərbiyəedici məşğələlər keçirmək və s.
Layihələşdirici komponent. Uzaq məqsədləri (pespek-
tivləri), əməliyyatları, vasitələri özündə birləşdirir; layihələşdirmə
cinsi fərqlər nəzərə almaqla həyata keçirilməlidir
Konstruktiv komponent. Qarşıdakı məşğələni hazırla-
maq üçün əməliyyatlar komplektini nəzərdə tutur
Təşkilatçılıq komponenti. Məşğələləri hazırlamaq və
keçirmək üçün əməliyyatlar komplektini nəzərdə tutur
Kommunikativ komponent. Şagirdlərlə qarşılıqlı ünsiy-
yət prosesi zamanı fəaliyyət üçün əməliyyatlar komplektini
özündə birləşdirir.
Son iki komponent (kommunikativ və təşkilatçılıq
komponentləri) bir-biri ilə sıx əlaqədədirlər.
Texnologiyaların müxtəlif təsnifatları var. Onlardan ikisi –
pedaqoji və psixoloji texnologiyalar xüsusilə qeyd edilməlidir.
Pedaqoji texnologiyalarda əməliyyatlar və hərəkətlər fiziki cəhət-
dən hiss olunur. Psixoloji texnologiyalar gizli xarakter daşıyır.
Bu, konkret insanın psixikasında baş verən əməliyyatlar və
hərəkətlərdir. Amma pedaqoji və psixoloji texnologiyalar arasın-
da dəqiq sərhəddi müəyyənləşdirmək olduqca çətindir.
Pedaqoji texnologiyalar aşağıdakı kimi təsnif oluna bilər:
1) Təlim texnologiyası
2) Tərbiyə texnologiyası
3) İnkişaf texnologiyası
4) Diaqnostika texnologiyası
Təlim texnologiyası dedikdə, bilik, bacarıq və vərdişləri
formalaşdırmaq üçün əməliyyatlar komplekti başa düşülür.
Tərbiyə texnologiyası dedikdə, nisbi, sabit və müntəzəm
olaraq ümumiləşən münasibətlərin, məqsədyönlü formalaşdırıl-
ması üçün əməliyyatlar komplekti başa düşülür.
19
İnkişaf texnologiyası təlim və təhsil-tərbiyə texnologiyası
ilə əlaqədardır. Psixi inkişaf dedikdə, əqli bacarıqların forma-
laşdırılması, insan psixikasında hər hansı əməliyyatların (çıxarıl-
ması) çoxalması nəzərdə tutulur.
Beləliklə, bacarıqların formalaşması harada baş verirsə
orada da psixi inkişaf müşahidə olunur.
Fiziki inkişaf zamanı fiziki bacarıqlar nəticə kimi özünü
göstərir.
Diaqnostika texnologiyası pedaqoqların və ya psixoloq-
ların uşağın məktəbə hazırlığını diaqnostlaşdırmasıdır
Pedaqoji texnologiyaların psixi materialı vardır. Məsələn,
təlim prosesində predmetlərin və hadisələrin psixi obrazları
biliklərin psixi materialı hesab olunur. 12 növ analizatorun beyinə
gətirdiyi informasiya orada 12 növ obraz yaradır. Deməli, biliklər
şagirdlərin psixikasında formalaşmış obrazlardır.
Əgər biliklərin psixi materialı obyektlərin və ya hadisə-
lərin obrazlarıdırsa, inkişafın psixi materialı psixi əməliyyatlardır.
Bu əməliyyatlar psixi proseslərdə həyata keçirilir. Şagirdlərin
psixi inkişafı psixi proseslərdə yeni psixi əməliyyatların for-
malaşdırılmasını nəzərdə tutur.
Münasibətlər təhsil-tərbiyənin psixi materialını təşkil edir.
Münasibətlərin tərbiyə prosesinin materialı olması üçün onlar
aşağıdakı göstəricilər üzrə ölçülməlidir: həcminə görə; anlaşılan
olmasına görə; sabit və müntəzəm olmasına görə; ümumiləşdirici
olmasına görə; oyadıcı qüvvə olmasına görə.
Münasibətlər insanın davranışında təzahür edəndə, o idarə
olunanda tərbiyə prosesinin nəticəsi hesab olunur.
Cəmiyyət inkişaf etdikcə hər sahədə olduğu kimi pedaqoji
sahədə də yeni-yeni tələblər irəli sürülür. Bu isə pedaqoji prosesin
təkmilləşməsi, yeni məzmun, forma və metodlar tətbiq etməyi
zəruri edir.
Pedaqoji sistemin təkmilləşməsi iki yolla həyata keçirilir:
1.  İntensiv yol
2. Ekstensiv yol
20
İntensiv yol pedaqoji sistemin daxili ehtiyatlarını işə sal-
maqla bağlıdır. Məsələn, yeni metodlar tətbiq etməklə şagirdlərə
müstəqil iş bacarıqları aşılanmaqla onları özünütəhsilə cəlb etmək
intensiv yoldur.
Ekstensiv yol pedaqoji prosesə əlavə vaxt və vəsait cəlb
olunmasını nəzərdə tutur. Məsələn, gənc nəslə möhkəm bilik
vermək üçün təlim müddətini uzatmaq, proqramları genişlən-
dirmək olar. Bu ekstensiv yoldur. Halbuki bunsuz da məqsədə
nail olmaq mümkündür.
Pedaqoji prosesdə yeniliklərin miqyası müxtəlif ola bilər.
Müəyyən bir metodu, formanı təkmilləşdirmək, yeni iş texno-
logiyalarını tətbiq etmək, yaxud təhsil-tərbiyə sistemini yeniləş-
dirmək.
Respublikada hazırda islahatlar aparılır. Təhsilin maddi
bazası, təhsil və tərbiyə işinin məzmununda, metodikasında,
müəllim-şagird münasibətlərində, idarə etmədə böyük dəyişiklik
baş verir. Azərbaycanda milli dövlət quruculuğunun başlanması
ilə pedaqoji nəzəriyyə və praktikada əvvəllər bərqərar olmuş
stereotiplərin köhnəldiyi dərk edildi. Yeni pedaqoji konsepsiyalar,
nəzəriyyələr irəli sürüldü. Yeni pedaqoji təfəkkür, milli qaynaqlar
və ümumbəşəri dəyərlər zəmində yaranan məktəbin inkişafında
təsir edə biləcək konsepsiyalar, nəzəriyyələr meydana çıxdı.
Şagirdin bir şəxsiyyət kimi formalaşması təhsil sisteminin
əsas vəzifəsi hesab olunur. Bu köklü vəzifənin həyata keçirilməsi
üçün təhsilin, təlimin inkişafetdirici, tərbiyəedici, diaqnostik
funksiyaların genişlənməsi ön plana çəkildi.
Pedaqogikanın metodoloji problemlərinə, strukturlarına
dair yeni ideyalar, fikirlər, yanaşmalar formalaşdı. Bu dövrdə
təlim və tərbiyə nəzəriyyəsində ciddi dəyişiklik baş verdi. İde-
yalar dəyişdi. Elmi pedaqogikanın qarşısında duran ən aktual
problemlərdən biri ahəngdar şəxsiyyətin formalaşması məsə-
ləsidir.
Məlum olduğu kimi zaman-zaman bu barədə müxtəlif
fikirlər və fərqli nəzəriyyələr yaranmışdır. Təlimin əsas məqsədi
şagirdlərin şüurunda dünyanın düzgün mənzərəsini yaratmaq,
21
onların intellektual inkişafını və tərbiyəsini təmin etməkdən
ibarətdir.
Təlim metodu bütövlükdə pedaqoji proseslərin ünsür-
lərindən olub, digər ünsürlərlə vəhdətdə çıxış edir. O təlimin məq-
səd və məzmununa xidmət edir. Məqsəd və məzmun dəyişdikcə
metod və texnologiyalar da dəyişir.
Qeyri səmərəli metodlarla yüksək təlim-tərbiyə nəticə-
lərinə nail olmaq olmaz.
Müasir dərs yalnız tədris vəzifələrinin deyil, təlim, tərbiyə
və inkişafın bir-biri ilə qarşılıqlı əlaqədə olduğu konpleks
vəzifələrinin planlaşdırılmasını tələb edir.
Təlimləndirici funksiya: Pedaqoji texnologiyaların bu
funksiyası aparıcı vəzifədir. Bu funksiyanın nailiyyətləri dərsdə
qarşıya qoyulmuş didaktik vəzifəyə tam uyğun olaraq demokratik
və adekvat metodu seçməkdə məzmun son dərəcə aydın və ifadəli
təmin edilməsində özünü göstərir.
Tərbiyəedici funksiya: Ənənəvi təlim prosesində
tərbiyəedici dərs dərsin müəyyən hissəsində onun üçün bilavasitə
əlverişli şəraitin olması anda yerinə yetirilir. Adətən bir çox
hallarda material izah olunub başa çatandan sonra tərbiyəvi nəticə
çıxarılır. Təlim prosesində tərbiyəvi işin təşkili fəaliyyətdə olan
materialın məzmununda və dövlət ideologiyasından asılı olur.
Təlim metodlarının köməyi ilə əsas tətbiyəvi ideyalar kollek-
tivçilik, əməkdaşlıq, qarşılıqlı, yaradıcı və s. həyata keçirilir.
Kollektiv fəaliyyətdə şəxsiyyətlərarası əlaqələr möhkəmləndirilir.
Təlim prosesində tərbiyə təlimin metodik sistminin təşkilində öz
həllini tapır. Təlim prosesində müəllim şagirdin idrak fəaliyyətini
idarə edir, onu inkişaf etdirir. İnkişafetdirici təlim idealı ensiklo-
pedik, inkişaf etmiş şəxsiyyət deyil, çevik, ağıllı, hər yeniliyə cəld
reaksiya verən, gələcəkdə dərk etməyə və müstəqil fəaliyyətə
tələbatları olan, yaxşı bələdləşmə vərdişlərinə, yaradıcı qabiliy-
yətə yiyələnən şəxslərdir.
İlk dəfə inkişaf etmiş ölkələrdə yaranmış yeni pedaqoji
texnologiyalarla əlaqədar təlim metodları keçən əsrin yetmişinci
illərində məktəblərdə “Proqramlaşdırılmış təlim” adı ilə geniş
22
tətbiq olunmağa başlanmışdır. Bu ölkələrdə yeni pedaqoji
texnologiyalar təlim metodları kimi proqramlaşdırıldığı halda,
bizim məktəblərimizdə bu metod düzgün qiymətləndirilmədi-
yindən müsbət nəticə verməmişdir. Lakin bütün bunlara bax-
mayaraq, o illərdən başlayaraq tədricən yeni pedaqoji tenolo-
giyalarla əlaqədar proqram tələblərinin şərtləri elmi-nəzəri cəhət-
dən əsaslandırılmış və tətbiqinə dair tövsiyələr hazırlanmışdır.
Belə ki, nəzərdə tutulmuş didaktik problemlər yüksək nailiyyətlər
səviyyəsində elmi-nəzəri təhlil və həll edilərək tətbiqi imkanları
dəqiqləşdirilir, müəllimə normal işləmək üçün məntiqi iş ahəng-
darlığının yaradılması yolları müəyyənləşdirilir, habelə tədris
prosesində müəllim-şagird münasibətlərinin, birgə fəaliyyət,
qarşılıqlı əməkdaşlıq strukturları formalaşdırılır.
Təlim texnologiyalarından istifadə onun müxtəlif növləri –
problemli təlim, işgüzar oyunlar, modul təlim, Valdorar peda-
qogikası, Şatalov pedaqoji sistemi, kompüter təlimi və s. bunların
hamısı təlim texnologiyalarının formaları kimi təhlil edilməlidir.
Hazırda respublikamızın bir sıra şəhər və kənd məktəb-
lərində təlimin yeni texnologiyaları əsasında qurulan, yeni
texnologiya metod və vasitələrə əsaslanan dərs nümunələrini
nümayiş etdirə bilən bir sıra qabaqcıl müəllimlərimiz vardır. Bu
sahədə müəllimlər neçə illərdir ki, öz ustalıqlarını artırırlar.
ƏDƏBİYYAT
1. Abbasov A., Əlizadə H. Pedaqogika. Bakı, 2000.
2. Cabbarov R. Təlim-tərbiyə müəssisələrinin idarə olunması
məsələləri. Bakı, 2002.
3. Mehrabov A. və b. Pedaqoji texnologiyalar. Bakı, 2006.
4. Nəzərov A., Məmmədov R. Pedaqoji ustalıq. Bakı, 2008.
5. Nəzərov A. “Müasir təlim texnologiyaları” fənni üzrə
proqram. Bakı, 2010.
6. Sadıqov F. Pedaqogika. Bakı, 2006.
7. “Qloballaşma və Azərbaycanda təhsilin aktual problem
ləri”.Beynəlxalq Elmi-praktik konfransın materialları.Bakı,
2004.
23
IV MÖVZU
TƏLİM TEXNOLOGİYALARININ TƏSNİFATI VƏ
XARAKTERİK XÜSUSİYYƏTLƏRİ
PLAN:
1. Pedaqoji texnologiyaların təhlilinin məktəb
müəllimlərinə və psixoloqlarına kömək etməsi
2. Bəzi pedaqoji texnologiyaların təhlili; “fikirlərin
hücumu” (məqsədlər)
3. Binar dərs (məqsədlər)
4. Qarşılıqlı nəzarət (məqsədlər)
5. Pedaqoji texnologiya təlim prosesinə yeni baxış
kimi
Pedaqoji texnologiyaların təhlili məktəb müəllimlərinə və
psixoloqlarına kömək etməlidir. Təlim prosesində ən səmərəli yol
bu və ya digər situasiya üçün əlverişli olan pedaqoji texnologiyanı
tətbiq etməkdir.
Aşağıda bəzi pedaqoji texnologiyaların təhlili verilir:
“Fikirlərin hücumu” (məqsədlər).
1. Şagirdlərin yaradıcı fikirlərini birləşdirməklə elmi və ya
təlim problemini həll etmək, “kollektiv beyin” yaratmaq
2. Əməkdaşlıq etmək bacarıqlarını, qanuna tabelik
vərdişlərini tərbiyə etmək
3. Şagirdlərin yaradıcılığını inkişaf etdirmək.
Bu  texnologiya məktəbdə sorğu zamanı yeni materialı
öyrənəndə, keçilmiş materialı təkrar edəndə və ümumiləşdirəndə,
problemləri həll edəndə, sinfin planlarını tərtib edəndə və b.
hallarda tətbiq edilir. Bundan bütün fənlərin tədrisində istifadə
etmək olar. Onun ardıcıllığı, gedişi belədir:
I. Şagirdlərə mövzu, məqsəd bildirilir və onlarda maraq
yaradılır
II. Əməkdaşlığın ümumi qaydaları bildirilir
III. Qiymətləndirmə meyarları bildirilir
IV. Elmi aspektlər və katib təyin olunur
24
V. Müəllim və ya başqa aparıcı ilkin situasiyanı şərh edir.
O, deyir: “Uşaqlar, qarşıda tədris ili durur. Biz onu maraqlı keçirə
bilərik. Amma onu necə keçirmək bizim özümüzdən asılıdır. İndi
bizim hər birimiz tədris ilində nə ilə məşğul olmaq istədiyimizi
açıq-aşkar deyə bilərik. İstədiyiniz məşğələni təklif edin. Əmin
olun ki, bütün təkliflər yazılacaqdır. Onların real və qeyri-real
olması barədə düşünməyin, istədiyiniz fikri söyləyin. Bilin,
başqalarının təkliflərini tənqid etmək olmaz”.
Katiblər hər şeyi yazı taxtasında yazırlar. Müəllimin və ya
aparıcının davranışı xeyirxah olmalı, tənqidə yol verməməlidir.
VI.   Başlanğıc informasiya ilə tanış olunur. Şagidlər onu
dinləyir, agər nə isə aydın deyilsə, sual verib dəqiqləşdirirlər
VII. Əlavə informasiya verilir. Müəllim əgər lazım gələrsə
son nəticəni bir daha qeyd edir.
VIII. Fikirlərin hücumu başlanır. Hər bir şagird qısa
işgüzar təkliflərlə sərbəst formada çıxış edir. Hər bir təklif qısa
formada lövhədə yazılır. Ekspertlər fikirləri qısa ifadə etməyə
kömək göstərir, katiblər isə yazırlar. Ekspertlər, katiblər fikirlərin
hücumunu müntəzəm olaraq müdafiə edirlər. Dinləyicilərin
təkliflərinə heç kəs cavab vermir, heç kəs qiymətləndirmir, təhlil
etmir, necə deyilirsə yazı taxtasına elə də yazılır. Hücumun
müddəti 45 dəqiqədən çox olmur.
IX. Şagirdlərin fəallığı sönür, təkliflər gəlmir, fikirlərin
hücumu başa çatır.
X. Ekspertlər fikirlərin hücumunu təhlil edirlər, növbəti
mərhələdə nəticələr bildirilir. Nəticələri inssenrizovka
(texnologiya) qurtaran kimi də bildirmək olar.
XI. Müəllim və ya aparıcı yekunlaşdırır və ümumi-
ləşdirmələr aparır.
Tədris prosesində “Fikirlərin hücumu” texnologiyası az
tətbiq olunur, çünki bu çətin texnologiyadır. Bu texnologiya
danışmaq bacarığının, pozitiv emosiyaların, şagirdlərin müsbət
“mən” konsepsiyasının, əməkdaşlıq etmək bacarığının – qanuna
tabe olmaq bacarıqlarının inkişafına müsbət təsir edir. “Fikirlərin
hücumu”nda müəllimin davranışından çox şey asılıdır. Əgər o,
25
şagirdin fəaliyyətinə neqativ qiymət verərsə onda bu texno-
logiyanın effektini heçə endirər.
Binar dərs (məqsədlər).
a. Fənlər üzrə bilikləri transformasiya səviyyəsində
öyrənmək
b. Müəllimlərin əməkdaşlığını inkişaf etdirmək
c. Şagirdlərdə fənlərin bir-biri ilə bağlılığı əlaqəsi,
dünyanın tamlığı barədə əqidələri formalaşdırmaqdır
Binar dərsin keçirilməsində bir neçə müəllim iştirak edir.
Bu texnologiya daha çox mühazirələri oxuyan zaman istifadə
olunur. Mühazirəni 2 ayrı-ayrı fənn müəllimi oxuya bilər. Bu
texnologiyadan seminar məşğələlərində və müsahibəni keçirəndə
də istifadə olunur.
Qarşılıqlı nəzarət. (məqsədlər)
1. Şagirdlərin biliyini yoxlamaq
2. Hər bir şagirdə öz müvəffəqiyyətləri barədə yoldaş-
larına məlumat vermək imkanı yaratmaq
3. Zəif şagirdlərin güclü şagirdlər qarşısında olan
inamsızlığını aradan qaldırmaq
4. Şagirdlərin nitqini inkişaf etdirmək
5. Sorğunu intensivləşdirmək
6. “Mən” konsepsiyasını tərbiyə etmək
Qarşılıqlı nəzarət müxtəlif yaşlı şagirdlərlə keçirilə bilər.
Sorğunun bu növünü tətbiq etməzdən qabaq cavablara qiymət
vermək bacarığını inkişaf etdirmək üçün şagirdlərlə hazırlıq işi
aparılır. Bu zaman yaxşı olar ki, I mərhələdə şagirdlər yalnız
müvəffəqiyyətə diqqət versinlər. Cavabın düzgünlüyü, tamlığı,
fikrin dəqiqliyi əsas meyarlar kimi götürülür.
Qarşılıqlı nəzarət aşağıdakı kimi aparılır:
1. Müəllimin müəyyən mövzu və məsələlər üzrə qarşılıqlı
yoxlama aparılacağını xəbər verir. Sinif müəllimlərə və şagirdlərə
bölünür. Bir parta arxasında oturanlar müxtəlif rollarda (biri
müəllim, o biri şagird) çıxış edirlər.
2. “Şagirdlər” öz “Müəllimlər”-inə cavab verirlər. Baş-
qalarına mane olmamaq üçün cavab verənlər astadan danışma-
26
lıdır. “Şagirdlər” cavab verəndən sonra qiymət verilir. Qiymətlər
yazılı da ola bilər. Bu məqsədlə fərdi uçot vərəqi aşmaq lazımdır.
Qiymət verərkən sinifdə münaqişəli vəziyyətin yaranmasına yol
verilməməlidir.
3. Şagirlər rollarını dəyişə bilərlər. Şagird rolunda çıxış
edənlər müəllim rolunda çıxış edirlər. Şagirdlərin yerlərini də
dəyişmək olar. Bu cütlər arasında gərginlik yaranan zaman edilir.
Hər dərsdə cütlərin yerini dəyişmək yaxşı olar. Bu ünsiyyət
dairəsini genişləndirməyə kömək edir.
Qarşılıqlı nəzarət korreksiya funksiyasını yerinə yetirir. Bu
güclü şagirddən zəif şagird soruşan zaman baş verir. Müəllimlər
rolunda ən zəif şagirdlər də çıxış etməlidirlər. Bu onlara güclü
təsir edir.
Bu texnologiya müəllim tərəfindən yaxşı hazırlanan
zaman az vaxt tələb edir. Bunu yenilikçi pedaqoqlar tətbiq edirlər.
Amma o kütləvi praktikada da geniş tətbiq olunur. Bu sorğu növü
praktiki olaraq hər dərsdə tətbiq oluna bilər.
Qarşılıqlı nəzarətdən həm nəzəri materialı yoxlayan
zaman, həm də misalları həll edən zaman istifadə etmək olar.
Dərsdə qarşılıqlı nəzarətlə bərabər sorğunun aşağıdakı başqa
növlərini də tətbiq etmək lazımdır. Yazı taxtası yanında şifahi ca-
vab vermək, mətndəki əsas fikirləri danışmaq, özünüqiymətlən-
dirmə və s. buna misal ola bilər.
Əgər müəllim sinfi idarə edə, intizamı yarada bilmirsə,
qarşılıqlı nəzarətidən istifadə etmək olmaz. İntizamsızlıq şərai-
tində şagirdlər başqa işlərlə məşğul ola bilərlər. Əgər texnologiya
düzgün təşkil edilərsə, onda qayda-qanunu təmin etmək olar.
Qarşıqılı imla. Məqsədlər.
1) Şagirdlərə müxtəlif fənlər üzrə (ana dili, ədəbiyyat,
riyaziyyat və b.) savadlı yamaq bacarıqlarını öyrətmək
2)Çalışmaları yerinə yetirən zaman əməkdaşlıq baca-
rıqlarını formalaşdırmaq
3) Fənnə marağı inkişaf etdirmək
4) Müəllimi dəftər yoxlamaq işindən azad etmək.
27
Qarşılıqlı imla ibtidai siniflərdə savad təlimindən sonra və
bəzi dəyişikliklərlə yuxarı siniflərdə istifadə oluna bilər. O
aşağıdakı kimi keçirilir:
1. Hazırlıq dövrü:
İmlalar üçün müxtəlif mətnlər hazırlanır. Köhnə qəzet və
jurnallardan 4-12 sətir həcmində mətnləri kəsib götürürlər.
Mətnlərin məzmunu şagirdlər üçün maraqlı olmalıdır. Onların
çətinliyi sinfin hazırlıq səviyyəsindən asılıdır. İbtidai siniflərdə
imla qısa (20-35 söz), yuxarı siniflərdə isə böyük həcmdə olur.
Hazırlanmış mətnlər kartona yapışdırılsa yaxşı olar. Bu işi həm
müəllim, həm də şagirdlər görə bilər.
2. Şagirdlərin dərsdə işi:
Hər bir şagird imla mətni olan bir kartoçkanı götürür və
onu səssiz oxuyur.
– Müəllim bütün şagirdləri cütlərə ayırır
– Hər bir cütdə şagirdlərdən biri öz mətninin birinci
cümləsini hündürdən
oxuyur, II şagird onu axıradək dinləyir
– Dinləyən şagirdə cümlə diqtə olunur və o, cümləni
dəftərinə yazır. Yazan şagirdə mətnə baxmaq olmaz.
Beləliklə, II, III və IV cümlələr mətnin axırına qədər
oxunur
– Sonrakı mərhələdə rollar dəyişilir. Əvvəl yazan şagird
öz mətnini o biri şagirdə diqtə edir, o isə yazır
– İmlalar qurtarandan sonra şagirdlər öz dəftərlərini bir-
birlərinə verirlər və kartoçkalarsız yazıları yoxlayırlar.
Səhvlər yaşıl pasta ilə düzəldilir;
– Sonrakı mərhələdə şagirdlər müstəqil surətdə kar-
toçkalar üzrə öz yoldaşlarının imlalarını yoxlayırlar.
İndi isə səhvlər qırmızı pasta ilə düzəldilir
– Sonra şagirdlər imlaları birgə yoxlayırlar. Səhv
buraxan şagird o biri şagirdin nəzarəti altında şifahi
təhlil aparır, II şagird isə ona kömək edir.
– Hər bir şagird dəftərində səhvlərin təhlilini yazır
28
– Şagirdlər bir-birinin dəftərini götürür, imlalara bir daha
baxır və öz qolunu çəkirlər.
Bəzi situasiyalarda şagirdlərə qiymət yazmağı da təklif
etmək olar. Lakin bu
prosesin “+” və “–” cəhətləri vardır. Bir tərəfdən şagird qiymət
yazanda onda məsuliyyət hissi yaranır, digər tərəfdən aşağı qiy-
mətlər yazılanda şagirddə həm yoldaşına, həm də texnologiyaya
neqativ münasibət yarada bilər.
Bununla da cüt-cüt işləmək üzrə iş başa çatır. Onun
iştirakçıları mətnləri bir-birinə qaytarırlar. Hər bir şagird özünə
işdə yeni yoldaşlar tapır. Bəzən müəllimin özü yeni cütlər təşkil
edir. Bunu ancaq zəruri hallarda etmək lazımdır. Sonrakı
mərhələlərdə qoşa işlər davam edir.
Müəllim sıralar arasında gəzərək qoşa-qoşa işləyən
şagirdləri müşahidə edir, səhvləri necə təshih etmək barədə məs-
ləhətlər verir, geridə qalan şagirdlərə diqqət yetirir.
Tərəfdaşı seçmək maraqlı pedaqoji andır. Bu vaxt
qarşılıqlı anlaşma yaranır, statuslar və s. müəyyənləşdirilir.
İmlalar mübadiləsi və qarşılıqlı öyrədən zaman şagirdlər
bir-birinin iş üsulunu, biliklərini əxz edirlər. Bu texnologiyanı
düzgün tətbiq edəndə onu riyaziyyat, fizika və digər fənlər üzrə
də aparmaq olar. Bu imlanın bir növü də onun şifahi formasıdır.
Suallar şifahi formada müəyyənləşdirilir, yazılması barədə
soruşulur. Müsahib sözü dəqiq tələffüz edir və onu nə üçün belə
yazılmasını izah edir. Bu forma qısa vaxtda böyük həcmdə
materialı yoxlamağa imkan verir. Bu formanın “əsas“ cəhəti
ondan ibarətdir ki, burada öyrənilən materialın görmə və hərəki
yadda saxlaması baş vermir. Bu mənada şifahi qarşılıqlı imla,
yazılı qarşılıqlı imlanı əvəz edə bilməz.
Burada öyrənilən materialın görmə və hərəki yadda-
saxlaması baş vermir. Ən yeni elmi pedaqoji ədəbiyyatda çoxlu
sayda pedaqoji texnologiyanın təhlili verilmişdir. Adları: “Sinifdə
materialın əzbər öyrənilməsi”, “Səhvləri axtarıram”, “konspekt-
mühazirə”, “mühazirə-diskussiya”, “mühazirə-məsləhət”, “əks
əlaqəli mühazirə”, “tap, kimin haqqında danışırıq”, “İmtahana
29
hazırlıq”, “beyin hücumu”, “generatorlar – tənqidçilər”, “buraxılış
vərəqəsi”, “insanı təhlil edirik”, “özünüqiymətləndirmə”, “mətn-
lər mübadiləsi”, “fikirlərin sintezi”, “yaradıcı test”, “öz yerində
oturmaqla sakit cavab vermək” və s.
Biz ancaq 4 texnologiyanın təhlilini verməklə kifa-
yətlənirik. Bu texnologiyaları bəzən yanlış olaraq “fəal təlim
metodları”, “interaktiv metodlar” kimi təqdim edirlər. Əslində
həmin texnologiyalardan elmə məlum olan metodlardan istifadə
edilir. Təlim prosesinə yeni, qeyri-ənənəvi elementləri daxil
etməklə metodların fəallaşdırma imkanları və öyrənmə prosesinin
effektliyi yüksəldilir.
Pedaqoji texnologiya təlim prosesinə yeni baxışdır. Bu ba-
xışa görə təlim prosesi ənənəvi təlimdən fərqli olaraq maksimum
idarə olunan proses olmalıdır. Müasir pedaqoji texnologiyaların
tarixi XX əsrin II yarısında bilikləri yoxlamaq üçün qurğuların
meydana gəlməsindən başlanır. Bu müddət təlim texnologiyası
təlimdə texniki vasitələrdən istifadə kimi başa düşülürdü. Alimlər
hesab edirdilər ki, texnikadan istifadə daha çox informasiyanı
vermək üçün köməkçi xarakter daşıyır. Amma tədris prosesinin
ayrı-ayrı mərhələlərində texnikanın tədris prosesinə daxil edilməsi
aktiv inkişaf edir. Alimlər gələcəkdə müəllim və məktəblərin
köməyi olmadan öyrədici, təlimedici sistemlərdən müstəqil
istifadə olunacağını proqnozlaşdırırlar. Pedaqoji texnologiyanın
yaradılması və tətbiqi üzrə spesifik prinsipləri müəyyənləşdirmək
və onların pedaqoji-psixoloji təlimini vermək olduqca vacibdir.
Pedaqoji ədəbiyyatda müxtəlif spesifik prinsiplər verilmişdir.
Bunlar aşağıdakılardır:
1. Tərbiyəedici təlim prinsipi
Hər hansı pedaqoji texnologiyaların strateji məqsədləri
şəxsiyyət xarakterlərini formalaşdırmaq olmalıdır. Deməli, burada
münasibətlər tərbiyəedici təlimin psixi materialı hesab olunur.
Burada 3 qrup münasibətləri fərqləndirmək olar:
1) Qanunatabelik münasibətləri
2) Əməkdaşlıq münasibətləri
3) “Mən” konsepsiyası
30
Təlim prosesi uşaqların psixikasına təsir edən xarici kons-
truksiyadır. Bu proses müəllimin, uşaqların, didaktik materialların
tarixindən ibarətdir.
2. İnkişafetdirici təlim prinsipi
Pedaqoji texnologiyaları tətbiq edən zaman tərbiyəedici
səmərəni nəzərə almaqla yanaşı, onun inkişafetdirici tərəfini də
lahiyələşdirmək və həyata keçirmək də yaxşı olar. Uşağın psixi
əməliyyatlarında artım hiss olunmalıdır. Emosional və intellektual
sahənin ahəngdar inkişafını təmin etmək lazımdır. İntellektual
sahənin emosional sahəni sıxışdırması insanda soyuq müna-
sibətlərin yaranmasına, insanlara sevinc bəxş etmək, sevincə şərik
olmaq bacarıqlarının olmamasına gətirib çıxarır.
3. Təlimdə müvəffəqiyyət qazanmaq prinsipi
Müvəffəqiyyət qazanmaqdan ötrü situasiya yaratmaq uşağı
daha böyük nəticələrə nail olmağı stimullaşdırır. Uşağın keç-
mişini öyrənmək üçün böyük əmək sərf etmək lazım gəlir.
Makarenko uşağı koloniyaya qəbul edəndə keçmişini öyrənməyə
tələsmirdi. O hər bir uşaq üçün əməli təlim texnologiyası işləyib
hazırlamışdı. Bu müvəffəqiyyət qazanmaq üçün situasiya
yaranmaqdan ibarət idi. O hamı üçün, o cümlədən şagird üçün
psixi enerji mənbəyini – yemək, istirahət, yuxu, nəfəs alma, fiziki
hərəkətlər təşkil etdiyi qənaətində idi.
4. Bütün uşaqlarla əks əlaqə prinsipi
Mühüm vəzifədən biri hər bir dərsdə bütün uşaqlara öz
müvəffəqiyyətləri barədə məlumat verilir. Bütün şagirdlərlə əks
əlaqə prinsipi şagirdi hər dərsə hazır gəlməyə stimullaşdırır.
Seçmə yolu ilə sorğu aparanda şagirdlər oyun qaydalarını tez
mənimsəyir, dərsə hərdənbir hazırlaşırlar. Beləliklə, sinifdə
tələblər formalaşır. Şagird belə fikirləşir: Əgər, məndən işin
nəticələrini soruşmayacaqsa hər dəfə nəyə hazırlaşmağımın nə
əhəmiyyəti var. Şagirdlər dərsə gələndən bir neçə həftə sonra
şüurlu və şüursuz surətdə bu nəticəyə gəlirlər. Bu prinsipi lazımi
şərait yaratdığı halda həyata keçirmək olar. Hər şeydən əvvəl ev
tapşırıqları uşaqların gücünə müvafiq olmalıdır. Tapşırıqlar verən
zaman başqa fənlər də nəzərə alınmalıdır. Çox təəssüf ki,
31
məktəbdə ev tapşırıqlarının dəqiq həcmi yoxdur. Bu işdə
müəllimlər müxtəlif cür hərəkət edirlər.
5.Müntəzəm olaraq təkrar etmək prinsipi.
Tədris materialı ilə ilk dəfə tanış olandan sonra onu bir
neçə dəfə təkrar etmək lazımdır. 1-2 dərsdən sonra keçirilən
materiala qayıtmaq lazımdır. Burada sual yarana bilər: bəs vaxtı
haradan tapaq? Axı, çox zaman bu proqramda nəzərə alınmır.
Problemi proqramda həll etmək olar. İl ərzində keçirilən materiala
qayıtmaq və əsas fikirləri təkrar etmək lazımdır. Dərs ilinə ötən
tədris ilində keçirilən materialın təkrarı ilə başlamaq lazımdır.
Yay ərzində çox şey şagirdin yadından çıxır. Normal və sağlam
psixika belə qurulmuşdur. Təkrar etmədiyimiz hər hansı məlumat
şüurdan çıxıb şüuraltıya keçir və yaddan çıxır. Ona görə də
bilikləri aktuallaşdırmaq üçün tədris ilinin əvvəlində onları təkrar
etmək lazımdır.
6. Optimal psixi gərginlik prinsipi.
Həm şagirdlər, həm də müəllimlər üçün zəruridir. Şagirdi
həm həddən artıq yükləmək, həm də az yükləmək pisdir. Şagird
az psixi gərginlik şəraitində inkişaf etmir. Bu tələbi müəllimə də
aid etmək olar. Əgər müəllimlər dərsdə hər şeyi özləri etmək
istəyirlərsə, bu müəllimlərin psixi cəhətdən yüklənməsinə gətirib
çıxarır. Odur ki, şagirdlərə daha çox səlahiyyətlər vermək
lazımdır. Onları tədris prosesinin idarə olunmasına cəlb etməyə
imkan verən bir çox texnologiyalar vardır.
7. Tədris prosesində şagirdlərin maksimum iştirakı
prinsipi.
Bu prinsip dərsdə şagirdləri müxtəlif növ fəaliyyətə cəlb
etməyi nəzərdə tutur. Bu məqsədlə qarşılıqlı sorğu keçirilir.
Yaranan problemlər, cavablardakı kəm-kəsirlər aradan qaldırılır.
Burada prinsip belədir: şagirdlərin görə biləcəyi işi müəllim
görməməlidir. Bu prinsip müəllimi artıq yükdən azad etməyə
imkan verir. Şagirdi vacib fəaliyyətə cəlb etmək onu nəinki
inkişaf etdirir, həm də tərbiyə edir. Tədris prosesində real fəaliy-
yətdə uğur qazanmaq situasiyasını yaratmaqla təlimin tərbiyə-
edici, inkişafetdirici məqsədlərinə müvəffəqiyyətlə nail olunur.
32
8. Təlimdə yaxın inkişaf zonasına oriyentasiya prinsipi.
Əgər uşaq çalışmanı yerinə yetirə bilmirsə onda təlimi
həmin uşağın inkişafına, səviyyəsinə endirmək lazımdır. Əgər
şagird fəaliyyətindəki qüsuru düzəldə bilmirsə, onda ona irad
tutmağa ehtiyac yoxdur. Çünki bu irad onun inkişafına heç bir
təsir göstərməyəcək. Əgər göstərmiş olarsa bu neqativ tərəfdən
(uşaqda onu əhatə edən adamlardan intiqam almaq hissi formalaşa
bilər) özünü təzahür edəcəkdir.
9. Müəllim və şagirdlərin vahid məqsədlər üçün
birləşməsi prinsipi.
Bu iş prinsipi məqsədləri, texnologiyaları şagirdlərə zorla
qəbul etdirməməlidir. Tədris prosesini təkmilləşdirmək üçün
müzakirələr keçirmək olur. Təlim prosesinin texnologiyası
müəllim və şagirdlərin fəaliyyətinin birgə məhsulu olmalıdır.
Amerika məktəblərində komisiyalar yaradılır. Həmin komissiya
müəllim və şagirdin bu cəmiyyətdə birləşməsidir. Bir qrup
müəllim bir sinfin şagirdləri ilə birləşir, onlar arasında müqavilə
bağlanır. Müqavilədə şagirdin və müəllimin ayrılıqda nəyə cavab
verəcəyi göstərilir. Amerika məktəblərində aparılan sorğunun
nəticələri göstərir ki, bu forma şagirdlərin xoşuna gəlir. Onlar
qayğı hiss edir. Müəllimin öz nailiyyətləri üçün böyük məsuliyyət
daşıdığı göstərilir.
Pedaqoji texnologiyaların təhlili məktəb rəhbəri və məktəb
psixoloquna kömək etməlidir. Təlim prosesində ən səmərəli yol
bu və ya digər situasiyada ən əlverişli olan pedaqoji texnologiyanı
tətbiq etməkdir. İndi biz bəzi pedaqoji texnologiyanın təhlilinə
baxaq:
1. “Fikirlərin hücumu” (Məqsədlər) – şagirdlərin yaradıcı
fikirlərini birləşdirməklə elmi və ya təlim problemini həll etmək.
“Kollektiv beyin” yaratmaq
2. Əməkdaşlıq etmək bacarığını, qanunatabelik vərdiş-
lərini təhlil etmək
3. Şagirdlərin yaradıcılığını inkişaf etdirmək
Bu texnologiya məktəbdə sorğu zamanı yeni materialları
öyrənməkdə, keçmiş materialları təhlil etməkdə və ümumiləş-
33
dirəndə, problemi həll edəndə və başqa hallarda tətbiq edilir.
Bundan bütün fənlərin tədrisində istifadə etmək olar. Onun
ardıcıllığı gedişatı belədir.
1. Şagirdlərə mövzu, məqsəd bildirilir, onlarda motivasiya
yaradılır.
2. Əməkdaşlığın ümumi qaydaları bildirilir.
3. Qiymətləndirmə meyarı bildirilir.
4. Elmi aspektlər və məqsədlər təyin olunur.
5. Müəllim və ya başqa məsul şəxs ilkin situasiyanı şərh
edir. O, deyir: Uşaqlar, qarşıda tədris ili durur. Biz onu maraqlı
keçirə bilərik. Amma onu necə keçirmək bizim özümüzdən
asılıdır. İndi bizim hər birimiz tədris ilində nə ilə məşğul olmaq
istədiyimizi açıq-aşkar deyə bilərik. İstədiyiniz təsnifləri təklif
edin. Bilin ki, başqalarının təklifini tənqid etmək olmaz.
6. Başlanğıc informasiya ilə tanış olunur, onu dinləyir,
əgər hansı məsələ aydın deyilsə sual verib dəqiqləşdirirlər.
7. Əlavə informasiya verilir, əgər lazım gələrsə müəllim
son nəticəni bir daha qeyd edir, “fikirlərin hücumu” başlayır. Hər
bir təklif qısa formada yazılır, ekspertlər fikirləri qısa ifadə
etməyə kömək edirlər. Katiblər isə yazırlar. Ekspertlər, katiblər
“fikirlərin hücumu”na müntəzəm olaraq müdaxilə edirlər,
dinləyicilərin təklifinə heç kim cavab vermir, heç kim təhlil etmir,
necə deyilirsə, yazı taxtasına elə də yazılır, hücumun müddəti 45
dəqiqədən çox olmur.
8. Şagirdlərin fəallığı sönür, təkliflər gəlmir, fikirlərin
hücumu başa çatır.
9. Ekspertlər “fikirlərin hücumu”nu təhlil edir, növbəti
məşğələdə nəticələr bildirilir.
10. Müəllim və ya məsul şəxslər yekunlaşdırırlar və
ümumiləşdirmələr aparırlar.
Tədris prosesində “fikirlərin hücumu” texnologiyası az
tətbiq olunur, çünki bu çətin texnologiyadır.
34
ƏDƏBİYYAT
1. Bədəlova A. Pedaqogikanın müasir problemləri.
(Magistrlər üçün proqram). Bakı, 2009.
2. Həsənov A., Ağayev Ə. Pedaqogika. Bakı, 2007.
3. Mehrabov A. və b. Pedaqoji texnologiyalar. Bakı, 2006.
4. Mərdanov M. Azərbaycan təhsili yeni inkişaf
mərhələsində. Bakı, 2009.
5. Nəzərov A. “Müasir təlim texnologiyaları” fənni üzrə
proqram. Bakı, 2010.
6. Sadıqov F. Pedaqogika. Bakı, 2006.
7. Təlim-tərbiyə işinin təkmilləşdirilməsində və huma-
nistləşdirilməsində yeni forma, metod, üsul və sitemlərin tətbiqi
təcrübəsindən (Prof. Ə.Ə.Ağayevin redaktorluğu ilə), Bakı, 1997.
35
V MÖVZU
TƏLİMDƏ İNTERAKTİV METODLAR VƏ FƏAL TƏLİM
METODLARI PROBLEMİ
PLAN:
1. Hazırda interaktiv metodlar, fəal təlim metodları,
təlim texnologiyaları anlayışlarına tez-tez rast
gəlməyin səbəbləri
2. Yeni anlayış kimi meydana çıxan “interaktiv
pedaqogika” ifadəsinin konkret mənası
3. Təlim prosesində şagirdlər arasında əlaqə, qarşılıqlı
təsir və əməkdaşlığın əsas səbəbi
Hazırda interaktiv metodlar, fəal təlim metodları, təlim
texnologiyaları anlayışlarına tez-tez rast gəlirik. Xarici beynəlxalq
təşkilatlar, milli qurumlar, müasir təlim metod və texnolo-
giyalarının təbliği müəllimlər arasında yayılması ilə əlaqədar 10
ildən artıqdır ki, seminarlar, mühazirələr, layihələr keçirirlər.
Öyrənilən yeni tərz, metod, vasitə və yanaşmalar yara-
dıcılığı, müstəqilliyi inkişaf etdirməklə yanaşı, insan şəxsiyyətini,
onun insanlara, təbiətə, cəmiyyətə münasibətini, mənəvi
dünyasını və s. inkişaf etdirməli, zənginləşdirməlidir.
Əvvəlcə, interaktiv sözü haqqında: “interakriv” anlayışı
ingilis dilindən dilimizə, o cümlədən digər dillərə keçmədir.
Hazırda “interakriv pedaqogika”, “interaktiv təlim”, “interaktiv”
təlim metodları” və yaxud, yığcam olaraq “interaktiv metodları”
ifadələrinə tez-tez rast gəlirik.
Yeni anlayış kimi meydana çıxan “interakriv pedaqogika”
ifadəsini ilk dəfə 1975-ci ildə alman tədqiqatçısı Hans Frits
işlətmişdir. Alimin tədqiqatlarında interaktiv prosesin məqsədi bu
proses iştirakçılarının davranış modelini dəyişdirmək və yax-
şılaşdırmaqdır. O, interaktiv metodlar haqqında interaktiv tərbiyə
prosesi kimi danışır. Belə ki, alimə görə təlimdə interaktivliyi
müəllim və şagirdin qarşılıqlı təsir – əməkdaşlıq qabiliyyəti kimi
izah etmək olar. İnter – (ingilis dilində Enter) – ara (insanlar
36
arası), qarşılıq (insanların qarşılıqlı anlaşması, əməkdaşlığı, işi) və
s. kimi başa düşülür. Metod olaraq interaktivlik təlim prosesində
müəllim və şagird arasında işin gedişindən – mövzudan, şərhdən,
dialoqdan, rollu oyundan həmin anda meydana çıxan yanaşma,
izah və s.-dir. Yəni, bu tərz irəlicədən planlaşdırılmır, işin – təlim
prosesinin gedişi bu məqamı ortaya çıxarır və daha çox şagirdin
müstəqilliyi müdaxiləsi ilə baş verir.
Digər tərəfdən, interaktivlik şagirdlərin özləri arasında da
ola bilər. Əsas cəhət odur ki, bu prosesdə əməkdaşlıq edən,
öyrənənlər və öyrədən eynihüquqlu mövqedə dayanırlar. Təbii ki,
müəllim öyrədən olaraq təşkilatçılıq, koordinator, məsləhətçi,
fasilifator funksiyasını yerinə yetirir. Şagirdlərin işlərinə mü-
daxilə etmədən problemləri qoyur, istiqamər verir, nəzarət edir,
axtarış strategiyasını hazırlamağa kömək edir, amma təlim
tapşırıqları üzərində uşaqlar özləri birlikdə öz aralarında mü-
bahisə edərək, diskussiya apararaq işləyirlər.
Bununla yanaşı, hər bir şagirdin öz fikri, ideyası olur.
Mübadilə nəticəsində fikirlər dəyişir, ideyalar təzələnir. Beləliklə,
psixoloji abu-hava dəyişir. Qrupdakı zəif şagirdlər də müzakirədə
fəal iştiraka qoşulurlar: məsələlərin müzakirəsi və kollektiv
müzakirənin gedişində biri-birini dinləməyə alışırlar.
Hər bir təlim tapşırığının bu cür həlli vasitəsilə onlar
idraki axtarıcılıq taktikalarını təkmilləşdirir, təlimdə öz müvəf-
fəqiyyət formulunu hər kəsin özü qurur.
Beləliklə, təlim prosesində şagirdlərarası əlaqə, qarşılıqlı
təsir və əməkdaşlıq əsas olur. Təlim nəticəsi təlim prosesi
iştirakçılarının qarşılıqlı qüvvəsi ilə əldə edilir, şagirdlər təlim
nəticələrinə görə öz üzərilərinə qarşılıqlı məsuliyyət götürürlər.
Bunlar imkan verir ki, şagirdlər:
– Biliyi qavrama prosesini daha anlaşıqlı etsinlər;
– Öz fikrini formalaşdırmağı, onu düzgün ifadə etməyi,
öz nöqteyi-nəzəri əsaslandırmağı, müzakirələşdirməyi və
sübut etməyi öyrənirlər;
– Digərini eşitməyi, dinləməyi, alternativ fikrə hörmət
etməyi öyrənirlər;
37
– Müxtəlif sosial vəziyyətləri modelləşdirməyi, müxtəlif
həyatı vəziyyətlərə qoşulmaqla və bu həyatı duymaqla
öz sosial təcrübələrini zənginləşdirirlər;
– Qrupda konstruktiv münasibətlər qurmağı, burada öz
yerini müəyyənləşdirməyi, konfliktlərdən qaçmağı,
onları həll etməyi, kompromis axtarmağı, dialoqa səy
etməyi öyrənirlər;
– Təlim materiallarını təhlil edir, onlara yaradıcı
yanaşırlar;
– Problemin ümumi həllini tapırlar;
– Layihələrlə iş fəaliyyətinə, müstəqil işləməyə, yaradıcı
işlər görməyə alışırlar və s.
İnteraktiv metodlar müəllim və şagird əməkdaşlığını
reallaşdırır, onları konstruktiv qarşılıqlı hərəkətə alışdırır, dərsdə
psixoloji iqlimi sağlamlaşdırır, xoş abu-hava yaradır.
Azərbaycanda interaktiv metodlarla işləyən az sayda olan
müəllimlərin iş təcrübəsi xarici təcrübənin səmərəliliyini təsdiq
edir. Lakin təlim prosesində məsələyə yanaşmada tam təqlid
köçürmə olmamalıdır. Hər bir fəal, işgüzar Azərbaycan müəllimi
şagirdlərin sosial şəraitini, ictimai mühitini, milli mentalitetini,
adət-ənənələrimizi, fənnin, mövzunun fundamentallığını və ya
praktikliyini, fənlərarası əlaqəni, hətta bilgilərin inteqrasiyasını,
yaş və anlaq həyat təcrübəsi səviyyəsini və pedaqoji-metodik,
psixoloji-iradi xüsusiyyətləri nəzərə almalı, prosesin təşkilinə
yaradıcı yanaşmalıdır.
Qeyd edək ki, interaktiv təlim metodlarından həmişə
istifadə etmək onun təsirini azalda bilər. Həqiqi təlim üçün metod
və texnologiyalar qarşıya qoyulmuş məqsəd və şəraitdən asılı
olaraq seçilməlidir. Ona görə də müəllimlər məqsəd və şəraitdən
asılı olaraq seçilməlidir. Müəllimlər fənnə, mövzuya, şagirdlərin
təcrübə və bilik səviyyəsinə görə bütün təlim modellərində
müxtəlif metodika və texnologiyalardan istifadə etməlidirlər.
Əsas odur ki, təlim uşaqları inkişaf etdirsin. Onlara düşünmək,
müstəqil fikir söyləmək, biliklərini tətbiq edə bilmək bacarıqları
38
aşılasın. Onlarda ünsiyyət, anlaşma mədəniyyəti, öz problemlərini
həll edə bilmək qabiliyyəti formalaşdırsın.
Deməli, interaktiv təlim dedikdə, dərsdə yaranan, təlim
prosesində meydana çıxan, şagirdlərarası öyrənmə ünsiyyəti və
əməkdaşlığı, müəllim – şagird birliyi nəzərdə tutulur.
Çevik düşündürücü iştirak fəallığını doğurmayan metodlar
uşaqların marağını təmin etmir, onları canlandırmır, fəaliyyətə
qoşmur. Digər tərəfdən, hər bir uşağın (şagirdin) öz idealı,
marağı, həyata hazırlıq istəyi var. Belə ki, təlimin həm məzmunu,
həm də metodları bu istəyi təmin etməlidir. Daha bir amil isə,
vətəndaş təhsili və tərbiyəsinin aktuallığıdır.
Bütün bu şərtlər müasir təlimin məzmunca metod və
texnologiyalara görə yeniləşməsini zəruri edir.
Pedaqoji prosesdə baş verən yeniliklərdən biri də təlimdə
tərbiyəediciliyin daha da artmasıdır. İnteraktiv təlim şagirdlərə
bilik vermə prosesində həm də onları iradi, əxlaqi, əqli, estetik,
mədəni, hüquqi, ekoloji, iqtisadi və digər akseoloji dəyərlər
yönümündə inkişaf etdirir, formalaşdırır.
Yeni tələblərə cavab verən pedaqoji kadr olmadan təhsili
yenilik səviyyəsinə qaldırmaq mümkün deyildir. Hər şey
müəllimdən, təhsili idarə edən insanlardan, onların vətəndaşlıq
amalından, ləyaqət, mənəviyyat, mədəniyyət və müasir tələblərə
cavab verən peşə – ixtisas hazırlığından asılıdır.
Fəal və interaktiv metodlar bir-birilə sıx bağlıdır, amma
tam eyni deyillər. İnteraktiv metodların hansı prosesdə zərurətə
çevrildiyini irəlidə qeyd etmişik. Bəs, fəal təlim metodları nədir?
Bu anlayış XX əsrin 80-cı illərindən Azərbaycanda
işlənməyə başlamışdır. “Fəal” sözü bəlli olduğu kimi daha işlək,
hərəkətdə, təsirdə olan mənasını verir. Fəal təlim metodlarının
interaktiv təlim metodları ilə yaxınlığı mahiyyətindən doğur, lakin
doğuluş və seçim təsirinə görə bir-birindən fərqlənir. Belə ki, əgər
interaktiv metodlar dərsdə təlim prosesinin gedişindən doğursa,
yəni biri digərini əvəz edərək meydana çıxırsa və öyrənənlərin
hamısının birlikdə tam, müstəqil fəaliyyətini təmin edirsə, fəal
metodlar irəlicədən planlaşdırılmış təlimin fəallaşdırılmasına
39
şərait yaradır. Ənənəvi olaraq işlənən söz metodları, əyani,
praktik metodlar bu gün də fəal metodlar sırasına daxildir. Rollu
oyunlar, müxtəlif xarakterli didaktik çalışmalar, esse, test tap-
şırıqlarının icrası, diskussiya, müzakirə və s. fəal təlim metod-
larıdır. Təlimin fəal metodları dedikdə, öyrənənlərin məlumat-
lanmasını, idrak müstəqilliyini, fikri fəallığını, yaradıcılığını
artıran metodlar nəzərdə tutulur.
İnteraktiv təlim qarşılıqlı fəaliyyət prosesində yaradıcı
fəaliyyətə əsaslanmaq deməkdir. Bu gün məktəb nə üçün
interaktiv təlim sorağındadır? Ənənəvi təlimin mahiyyəti ondan
ibarətdir ki, təlimdə müəllimin fəaliyyətinin izahlı illüstrativ
xarakteri üstünlük təşkil edir. Birinci yerə yalnız tədris vəzifələri
ilə məhdudlaşan fənn xarakterli bilik, bacarıq və vərdişlərə
yiyələnmək dururdu. Müəllimin fəaliyyəti ona yönəlirdi ki, necə
etsə, hər şeyin aydın olmasını, başa düşülməsini təmin edə bilər.
Bu da təlim fəaliyyətini yerinə yetirərkən müəllimin başlıca
meyarı olurdu. Ənənəvi təlim tipində müəllim-şagirdl münasi-
bətləri birtərəfli idi. Şagirdlər müəllimin dediklərini icra edir, onu
təqlid edir, müəllim kimi olmağa çalışır. Dərsdə müəllimlə
şagirdlər ancaq işgüzar əlaqə saxlayırlar.
İnteraktiv təlim şagirdlərə bilik vermə məsələlərində, həm
də onları iradi, əxlaqi, əqli, estetik, mədəni, hüquqi dəyərlər
yönümündə inkişaf etdirib formalaşdırır. İnteraktiv metodları
aktuallaşdıran bir sıra tələblər var:
1. İnsanların bazar iqtisadiyyatı cəmiyyətində yaşaması və
hər kəsin özünün bu cəmiyyətdə yaşaya bilməsi üçün hazır-
lanması zərurəti;
2. Uşaqların 20-30 il əvvəlki zamana görə dünyagörü-
şünün, sosial, texniki məlumatlıq səviyyəsinin yüksək olması;
3. Deməli, çevik, düşündürücü idrak fəallığını doğur-
mayan metodlar uşaqların marağını təmin etmir, onları
canlandırmır, fəaliyyətə qoşmur.
Təlim strategiyası nədir? Təlim strategiyaları müəllimin
təlim prosesində istifadə etdiyi metod, forma və üsulları əhatə
edir. Pedaqoji ədəbiyyata təlim metodlarının müxtəlif növlərinin
40
olduğu göstərilir. Məsələn, beyin həmləsi (əqli hücum), BİBÖ,
klaster (şaxə) anlayışının çıxarılması, söz assosiasiyaları, akva-
rium, rollar üzrə oyun, venn dioqramı, layihələrin hazırlanması,
ESSE və s.
Beləliklə, “Tədris prosesinə fəal təlim metodlarının daxil
edilməsi şagirdlərin passivliyinin aradan qaldırılmasına, təfək-
kürün inkişafına, təlimin keyfiyyətinin yüksəldilməsinə şərait
yaradır. Fəal təlim metodlarının tətbiqi nəticəsində “Təhsil sahə-
sində İslahat proqramı”nın təlim-tərbiyə prosesinin demok-
ratikləşdirilməsi, humanistləşdirilməsi, humanitarlaşdırılması,
diferensiallaşdırılması, fərdiləşdirmə, inteqrasiya prinsiplərini
geniş tətbiq etməklə həyata keçirmək olar”. (A.Mehrabov və b.
Pedaqoji texnologiyalar. Bakı-2006, səh. 282)
ƏDƏBİYYAT
1. Təhsil haqqında Azərbaycan Respublikasının Qanunu.
Bakı, 2009.
2. Ağayev Ə., Talıbov Y., Eminov A., İsayev İ. Pedaqogika.
Bakı, 2006.
3. Ağayev Ş. və b. İbtidai siniflərdə fəal təlimin nəzəri və
praktik məsələləri. (Metodik vəsait). Bakı, 2007.
4. Bunyadova F., Abdulla B. Təlim və tərbiyədə interaktiv
texnologiya. Bakı, 2000.
5. Həsənov M., Bəhmənova C. İbtidai siniflərdə fəal və
interaktiv metodlardan istifadənin nəzəri-praktik məsə-
lələri. (Metodik vəsait). Bakı, 2009.
6. Kərimov Y. Pedaqoji tədqiqat metodları. Bakı, 2009.
7. Nəzərov A. “Təhsilin müasir problemləri” fənni üzrə
proqram. Bakı, 2010.
8. Nəzərov A., Mollayeva E. Müasir dövrün təhsil
problemləri. (Mühazirə xülasələri). Dərs vəsaiti, Bakı,
2011.
9. Veysova Z. Fəal (interaktiv) təlim: Müəllim üçün vəsait.
Bakı, 2007.
41
VI MÖVZU
TƏLİM PROSESİNDƏ PEDAQOJİ DİAQNOSTİKA
MƏSƏLƏLƏRİ
PLAN:
1. Bütün zamanlarda mütərəqqi pedaqoqların pe-
daqoji prosesdə şagirdləri hərtərəfli öyrənməyin
zəruriliyini ön plana çəkmələri
2. Diaqnostika nəticəsində informasiyanı almaq üçün
istifadə olunan prinsiplər
3. “Pedaqoji diaqnostika” termininin pedaqogikaya
daxil olduğu konkret dövr
4. Yeni təlim və pedaqoji texnologiyaların tətbiqə
hazırlanmasının kriteriyayönümlü diaqnostikası
Respublikamızda müasir dövrdə sosial-iqtisadi proseslərin
inkişaf istiqamətlərini xarakterizə edən başlıca xüsusiyyətlərdən
biri də informasiyanın rolunun əhəmiyyətli surətdə artmasıdır.
Təhsil sisteminin təlim-tərbiyə, idarəetmə, qiymətləndirmə və s.
fəaliyyət növlərinin təkmilləşdirilməsində informasiyanın rolu
böyükdür. Həmçinin təhsil sistemi inkişafın başlıca istiqa-
mətlərini xarakterizə edir. Təhsil sistemində informasiyalardan
istifadəyə kortəbii surətdə yanaşma yüksək səviyyədə subyek-
tivliyə gətirir və informasiya cəmiyyətinin inkişaf tendensiyaları
ilə ziddiyyət təşkil edir. Baxılan problemin həlli təhsil prosesinə
müasir pedaqoji texnologiyaların tətbiqi nəticəsində mümkündür.
Pedaqoji diaqnostikanı belə müasir texnologiyalara aid etmək
olar. Şagirdlərin biliyinin inkişaf mərhələsinə müxtəlif faktor-
lardan bu və ya digər formada alimlər, tədqiqatçılar münasibət
bildirmişlər.
Rus tədqiqatçısı Uşinski yazmışdır ki, “Əgər pedaqogika
insanı hərtərəfli tərbiyə etmək istəyirsə, onda hər şeydən əvvəl
onu hərtərəfli öyrənməlidir”. O, müəllimlərə məsləhət görmüşdür
ki, şagirdlərinizi, onların ətraf mühitini, fiziki və daxili təbiətini
nə qədər mümkündürsə çox öyrənsinlər.
42
Suxomlinski bu problemin həllinə daha hərtərəfli və dərin
yanaşmış və qeyd etmişdir ki, uşağı hərtərəfli öyrənmək peda-
qogikanın nəzəri və praktik sahələrinin başlıca kəsişmə nöq-
təsidir. Sonrakı müəllimlər və tədqiqatçılar da pedaqoji prosesdə
uşağın hərtərəfli və dərindən öyrənilməsinə diqqət yönəltmişlər.
Göründüyü kimi, bütün zamanlarda mütərəqqi pedaqoqlar
pedaqoji prosesdə şagirdlərin hərtərəfli öyrənilməsinə geniş yer
vermişdir. Onların bu fikirləri müasir pedaqogika elmində peda-
qoji diaqnostikanın mahiyyətinin əsasını təşkil etmişdir. Pedaqoji
diaqnostika termini isə pedaqogika elminə keçən əsrin sonuncu
onilliyində daxil olmuşdur. Təhsil sahəsində tətbiq olunan
ənənəvi nəzarət metodlarından fərqli olaraq pedaqoji diaqnostika
təhsil sisteminin fəaliyyətin nəticələrinin müntəzəm olaraq izlənil-
məsini nəzərdə tuturdu ki, bu da onun yekun olaraq müqayisəli
təhlilinə imkan verir.
Praktik olaraq təhsil müəssisəsi üçün hazırlanan hər bir
diaqnostik metodika pedaqoji diaqnostika üçün də müvəf-
fəqiyyətlə istifadə oluna bilər.
Pedaqoji diaqnostikanın məqsədi, onun fəaliyyətinin ma-
hiyyətini əks etdirən pedaqoji informasiya yolu ilə həyata ke-
çirilir.
Diaqnostika nəticəsində informasiyanı almaq üçün
aşağıdakı prinsiplərə istinad olunur:
1. Diaqnostik praqnozvermə istiqamətliliyi prinsipi
2. Pedaqoji kommunikativlik prinsipi
3. Sosial normativ xarakterlilik prinsipi
4. Elmilik prinsipi
5. Peşəkarlığın məqsədəmüvafiqlik prinsipi
6. Fasiləsizlik prinsipi
7. Tamlıq prinsipi
8. Ardıcıllıq prinsipi
Pedaqoji diaqnostikanın texnologiyasının işlənilməsi
prosesində təcrübi və nəzəri metodlardan istifadə edilir. Onlara
sorğu, müşahidə, müsahibə, anketləşdirmə, söhbət, təbii və diaq-
nostik eksperiment, modelləşdirmə aid edilir.
43
Pedaqoji diaqnostika termini, pedaqogikaya keçən əsrin
axırıncı on illiyində daxil olmuşdur. Təhsil sahəsində tətbiq
olunan ənənəvi nəzarət metodlarından fərqli olaraq öyrənilməsini
nəzərdə tutur ki, bu da onun nəticələrinə, müqayisəli təhlilinə
imkan verir. Praktik olaraq təhsil müəssisəsi üçün hazırlanan hər
bir diaqnostik metodika pedaqoji diaqnostika üçün əhəmiyyətli
olar. Pedaqoji diaqnostikanın məqsədi, onun fəaliyyətinin
mahiyyətini əks etdirən pedaqoji informasiya təyin olunur. Peda-
qoji informasiya dedikdə, biz diaqnostika, proqnoz vermə, məq-
sədəmüvafiq, pedaqoji, kommunikativ, interaktiv, sosial normativ
xarakterlə şərtlənən və ümumtəhsil məktəblərində təhsil fəaliyyəti
nəticəsində onun subyektlərə tərbiyəvi təsir edən inkişafını
nəzərdə tutur.
Diaqnostika nəticəsində informasiyanı almaq üçün diaq-
nostikanın nə kimi prinsiplərə əsaslanması barədə yuxarıda
məlumat verilmişdir.
İnnovasiyalı metod və texnologiyalardan istifadəni
arzulamaq azdır, bunu reallaşdırmaq üçün yüksək peşəkarlığa nail
olmaq lazımdır. Ona görə də müəllimin, yaxud kollektivin hər
şeydən əvvəl yeni texnoloji təcrübənin tətbiqinə peşəkarlıqla
yanaşması məsləhət görülür. Bu baxımdan, şəxsiyyətyönümlü
təlim sistemi əsasında qurulan metodika daha səciyyəvidir. Əgər
müəllim metodikada əks olunan bütün parametrləri icra etmişsə,
o, yeni təhsil texnologiyasından, indiki halda şəxsiyyətyönümlü
təlimdən istifadə etməyə hazır ola bilər.
Müəllim üçün təzə olan metodikanın tətbiqində təhsil
müəssisəsi rəhbərinin mövcud innovasiyaya münasibəti də çox
vacib faktordur. Təəssüflə qeyd etmək lazımdır ki, bir çox
müəllim yeniliklərin tətbiq edilməsi ilə işlədiyi halda, onun
fəaliyyətini yenə də köhnə ölçülərlə qiymətləndirirlər.
Məktəb rəhbərləri yeni təlim metodları ilə işləyən
müəllimlərin dərsini dinləmək üçün yeni yanaşmaları yüksək
səviyyədə mənimsəməlidir.
44
Əgər məktəb rəhbərləri bir çox parametrlərə görə dərsin
təhlilinə hazır deyilsə, onda o yeni metodlarla tanış olmalı, bu növ
fəaliyyət üçün şəxsi hazırlığını artırmalıdır.
Pedaqoji diaqnostikanın texnologiyasının işlənilməsi pro-
sesində təcrübi nəzəri metodlardan istifadə edilir. Onlara sorğu,
müşahidə, müsahibə, anketləşdirmə, təbii və diaqnostik ekspe-
riment, modelləşdirmə və s. daxil edilir. Bu halda diaqnostikanın
subyektlərindən alınan informasiyanın etibarlılıq səviyyəsi
mühüm əhəmiyyət kəsb edir.
Deməli, təlimdə pedaqoji diaqnostikanın metodlarından
düzgün və yaradıcı şəkildə istifadənin əhəmiyyəti təkzibolun-
mazdır (müşahidə, müsahibə, anket sorğusu, testləşdirmə,
pedaqoji-psixoloji eksperiment və s.).
Məktəbli müvəffəqiyyətinin diaqnostikası baxımından
biliyin yoxlanılmasının şifahi, yazılı və test formalarından səmə-
rəli istifadə olunmalıdır. Bu da onu göstərir ki, təhsil sitemində
təlimə yararlılığın və intellektual inkişafın diaqnostikası düzgün
müəyyənləşdirilməlidir.
ƏDƏBİYYAT
1. Ağamalıyev R., Əhmədov İ. Tədris prosesində modul
təlim texnologiyasından istifadənin imkan və yolları.
Pedaqoji texnologiyalar. Bakı, 2006.
2. Ağayev Ə. Təlim prosesi: Ənənə və müasirlik. Bakı, 2006.
3. Kazımov N., Həşimov Ə. Pedaqogika. Bakı, 1996.
4. Kərimov Y. Təlim metodları. Bakı, 2007.
5. Mehrabov A. Azərbaycan təhsilinin müasir problemləri.
Bakı, 2007.
6. Məktəb pedaqogikası.(Q.İ.Şukinanın redaktəsi ilə) Bakı,
1982.
7. Nəzərov A., Mollayeva E. Müasir dövrün təhsil
problemləri. (Mühazirə xülasələri) Dərs vəsaiti, Bakı,
2011.
45
VII MÖVZU
PEDAQOJİ İNNOVASİYALAR
PLAN:
1. İnnovasiyanın mahiyyəti
2. Pedaqoji sistemin optimallaşdırılması
3. İnnovasiyaların obyektini müəyyənləşdirən
problemlər
4. Hazırda pedaqoji sistemdə gedən innovasiya
prosesinin növləri
İnnovasiya sözü ingiliscə, “innovation” sözündən
götürülmüşdür. Mənası “yenilik” deməkdir. Pedaqoji innovasiya
dedikdə, təlim, tərbiyə, təhsil prosesinin gedişini və nəticələrini
yaxşılaşdırmaq məqsədilə pedaqoji sistemdə həyata keçirilən
yenilik başa düşülür. İnnovasiya pedaqoji sistemin daxili
ehtiyatları hesabına baş verir. İnnovasiya sözünün əvvəlindəki
“in” hissəsinin mənası da daxili deməkdir.
Pedaqoji sistemin yeniləşməsi çox vacib və aktual
ideyadır. Çünki təhsil cəmiyyətin simasıdır. Cəmiyyətin inkişafı
təhsildə də öz əksini tapmışdır. Ölkədə siyasi sistemin dəyiş-
məsindən sonra cəmiyyətdə olduğu kimi təhsildə də yeniliklər baş
vermişdir. İndi yeni tip məktəblər yaranmışdır. Alternativ təhsil
planları, dərslikləri, dərs vəsaitləri yaranmışdır. Təhsilə inves-
tisiyalar qoyulur.
Pedaqoji sistem zəncirvari şəkildə bir-birinə bağlıdır.
Sistemdəki komponentlərdən biri pozulduqda sistem dağılır və
onun əvəzinə yeni xassələri olan başqa bir sistem yaranır.
Pedaqoji sistemin elementləri aşağıdakılardır:
1. Şagirdlər;
2. müəllimlər;
3. təlim və tərbiyənin ümumi və xüsusi məqsədləri;
4. təlim və tərbiyənin məzmunu;
5. təlimin texniki vasitələri;
6. təlim-tərbiyə və təhsil işinin təşkili formaları;
46
7. təlim-tərbiyə və təhsil prosesinin idarə olunması;
8. təlim-tərbiyə və təhsil prosesinin texnologiyası;
9. təlim-tərbiyə və təhsil prosesinin nəticələri.
Pedaqoji sistemin səmərəsi 100%-dən artıq ola bilməz. Bu
göstəricinin 50%-i müəllimin, 50%-i isə şagirdin payına düşür.
Buradan belə çıxır ki, ən pis pedaqoji prosesin nəticəsi 50%-dən
aşağı ola bilməz. Həmin 50%-i bünövrə götürməklə hər zaman
daha 50%, yəni 100%-ə çatmaq uğrunda mübarizə gedir. Lakin
indiyədək tam 100%-lik qələbə əldə edilməmişdir. Ənənəvi
pedaqoji sistemli iş əmsalı 60%-dir. Bu o deməkdir ki, məktəb
yetirmələrinin yarıdan bir az çoxu proqram materiallarını
mənimsəyə bilir. Odur ki, daha yüksək mənimsəmənin yolları
axtarılır.
Pedaqoji sistemin təkmilləşdirilməsinin iki yolu var: 1)
İntensiv (fransızca – gücləndirmək, məhsuldarlığı artırma); 2)
Ekstensiv (latınca – genişləndirmək, uzatmaq).
İntensiv yol – pedaqoji sistemin inkişafını daxili ehtiyatlar
hesabına həyata keçirməyi nəzərdə tutur. Ekstensiv yol isə peda-
qoji sistemin inkişafı üçün əlavə qüvvələrin (investisiyaların),
yeni vasitələrin, avadanlıqların, texnologiyaların, kapital qoyu-
luşunun cəlb edilməsidir.
Hazırda qərb məktəbi ekstensiv yolla inkişaf edir. Hazırda
müstəqil yolla pedaqoji məhsulun keyfiyyətinin artmasına şübhə
edirlər və nəzəriyyəçilər belə fikir söyləyirlər ki, yaxın vaxtlarda
pedaqogikada innovasiyalar keçmişə qayıtmağı aparıb çıxa-
racaqdır. Odur ki, indi intensiv və ekstensiv yolların inteqrasiyası
yolu ilə pedaqoji sistemin səmərəliliyini yaxşılaşdırmağın
mümkünlüyünü iddia edirlər.
İnnovasiyaların obyekti aşağıdakı problemlərdir:
a. təlim-tərbiyə fəaliyyətinin motivasiyasını (öyrənməyə,
oxumağa olan marağı) necə yüksəltmək;
b. dərsdə öyrənilən materialın həcmini necə artırmaq;
c. təlimin sürətini artırmaq;
d. vaxt itkisini necə aradan qaldırmaq və s.
47
Hazırda bu problemləri həll etməyin yolları müəyyən-
ləşməlidir. Bu səbəbdən bəzi mütəxəssislər ənənəvi pedaqogikanı
tənqid edir, yeni bir elmin yaranması fikrini irəli sürürlər ki,
həmin elm təhsili kökündən yeniləşdirsin. Bu, olduqca çətindir.
Yeni pedaqoji ədəbiyyatda belə bir elm şərti olaraq “inno-
vasiya pedaqogikası” adlanır. Təlim və tərbiyənin paradiqmalarını
(nəzəri və praktiki problemlərin həllinin əsasını təşkil edən hakim
nəzəriyyə) dəyişməyi tələb edir. İnnovatorlar belə hesa edirlər ki,
klassik pedaqoji nəzəriyyə köhnəlmişdir, indiki şəraitdə yeni
nəsillərə həmin nəzəriyyə əsasında təlim-tərbiyə vermək çətindir.
Ölkəmizdə innovasiyalı təhsil müəssisələri hazırda
fəaliyyət göstərməkdədir. Müasir Təhsil Kompleksini, XXI əsrin
bir sıra başqa təhsil sahəsindəki yeniliklərini buna misal
göstərmək olar.
1. Humanist pedaqogikanın təşəkkülünə pedaqoji sistemdə
sözün əsl mənasında gedən innovasion prosesi nümunə kimi
göstərmək olar.
2. Təlim-tərbiyə prosesin optimallaşdırılması ümumilikdə
pedaqoji sistemə aid edilən ümumi innovasiyadır. Optimal-
laşdırma (optium – ən yaxşı) mümkün olan variantlardan ən
yaxşısını seçib götürmək prosesidir. Pedaqoji proses çox planlı,
mürəkkəb və dinamik olduğu üçün optimal variantlar da çoxdur.
Onların ən yaxşısını seçib işlətmək vacibdir. Bu zaman alternativ
variantları müqayisə etməyə, daha məqsədəmüvafiq varianta
önəm verməyə lüzum var. Çünki bu şərait (məsələn, sinif) üçün
yararlı olan optimallıq digər şəraitdə özünü doğrultmaya bilər.
Optimallaşdırma nəzəri və praktik baxımdan iki istiqa-
mətdə olur:
1) nəzəri aspektdə – optimallaşdırmanın sinonim
variantlarını hesaba (uçota) alma, müqayisə, tutuşdurmadır;
2) praktiki aspektdə – bu pedaqoji sistemin innovasiyası,
yekun təşkili və qurulması, qarşıya qoyulmuş vəzifələri həll
etmək üçün onun ən yaxşı vəziyyətə gətirilməsidir. Təlim-tərbiyə
prosesi o zaman optimal hesab olunur ki, orada şagirdlər və
müəllimlər yüklənmir və maksimum nəticə əldə edirlər.
48
Təcürbə göstərir ki, şagirdlərin həddindən artıq yüklən-
məsi onların iş qabiliyyətini azaldır, sağlamlığına mənfi təsir
göstərir.
Optimallaşdırma pedaqoji prosesi mövcud vəziyyətə,
şəraitə uyğunlaşdırmağı nəzərdə tutur. Bununla belə o özü yeni
şərait yaradır və pedaqoji prosesin ona tabe olmasını tələb edir.
Təlim-tərbiyə prosesinin optimallaşdırılması o zaman
mümkündür ki, müəllim pedaqoji sistemin bütün parametrlərini
(göstəricilərini) yaxşı bilsin. Bu baxımdan müəllim aşağıdakı
keyfiyyətlərə malik olmalıdır.
1) yaradıcı təfəkkür üslubuna;
2) təfəkkür çevikliyinə;
3) təfəkkür konkretliyinə;
4) təfəkkür sistemliliyinə;
5) qərarlar qəbul edən və fəaliyyət göstərən zaman həddi
gözləmək qabiliyyətinə;
6) daha çox ünsiyyətə girmək və pedaqoji taktı gözləmək
bacarığına.
Ümumiyyətlə, hər bir müəllim təlimi optimallaşdırmağı
bacarmalıdır.
Müasir yeniləşmə prosesinin təhlili əsasında pedaqoji
sistemində gedən innovasiya prosesini üç növə ayırmaq olar:
1. Aşağı səviyyə: Burada yeni qeyri-adi adlar və ümumi
ifadələrdə dəyişikliklər aparılması güman edilir;
2. Orta səviyyə: Burada mahiyyətə toxunulmadan
formalar dəyişir;
3. Yüksək səviyyə: Burada bütün sistemin və onun
başlıca komponentlərinin əsaslı dəyişilməsi baş verir.
Əslində üçüncü yüksək elmi və praktiki dəyərə malikdir.
Qalanlar keçici xarakter daşıyır və “innovasiya” xatirinə edilir.
Təhlil göstərir ki, üçüncü səviyyə innovasiyanın çox cüzi
hissəsini, ancaq 3 fəslini təşkil edir.
Humanist məktəblərin təcrübəsi artıq innovasion fəaliy-
yətin konkret forma və üsullarını müəyyən etmişdir. Onlardan
aşağıdakıları göstərmək olar.
49
1. Təlim-tərbiyə fəaliyyətinin diferensiasiyası
2. Tərbiyə və təlim prosesinin fərdiləşdirilməsi
3. Hər bir tərbiyə olunanın meyl və qabiliyyətinin inkişafı
üçün əlverişli şəraitin yaradılması
4. Homogen (eyni mənşəli) siniflərin və paralellərin
formalaşdırılması
5. Təlim-tərbiyə üçün rahat şəraitin olması
6. Şagirdə və onun inkişafına inam
7. Şagirdi necə varsa elə qəbul etmək
8. məktəbin məqsəd istiqamətinin dəyişməsi
9. Qiyabi, ekstern təlimin aradan qaldırılması
10. Müəllimin şəxsi daxili yönümünün dəyişdirilməsi
11. Humanitar təhsilin gücləndirilməsi
ƏDƏBİYYAT
1. Təhsil haqqında Azərbaycan Respublikasının Qanunu.
Bakı, 2009.
2. Əliyev A. Yeni (müasir) pedaqoji texnologiyalar və
onlardan təlim praktikasında sistemli istifadənin
əhəmiyyəti. “Təhsil problemləri” qəzeti, 21-30 iyun, 2007.
3. Həsənov A., Ağayev Ə. Pedaqogika. Bakı, 2007.
4. Qasımova L., Mahmudova R. Pedaqogika. Bakı, 2003.
5. Mehrabov A. Azərbaycan təhsilinin müasir problemləri.
Bakı, 2007.
6. Mərdanov M. Azərbaycan təhsili yeni inkişaf mər-
hələsində. Bakı, 2009.
7. Nəzərov A., Mollayeva E. Müasir dövrün təhsil prob-
lemləri. (Mühazirə xülasələri) Dərs vəsaiti. Bakı, 2011.
50
VIII MÖVZU
YENİLİKÇİ MÜƏLLİMLƏRİN PEDAQOJİ
TEXNOLOGİYALARDAN İSTİFADƏ BACARIĞI
PLAN:
1. Müəllimlik peşəsinin insan fəaliyyətinin çox
mürəkkəb növünə aid olması
2. Müəllimin pedaqoji qabiliyyətinin yeddi qrupa
ayrılması
3. İdeal pedaqoji keyfiyyətlərin üç qrupa ayrılması
4. Həqiqi təlim üçün metod və texnologiyaların qar-
şıya qoyulmuş məqsəd və şəraitdən asılı olaraq seçil-
məsi
5. Xarici təcrübədə əxz edilmiş bəzi yenilikçi müəl-
limlər tərəfindən tətbiq edilməyə başlayan interaktiv
metodlar (rollu oyun, debatlar və s.)
Müəllimlik peşəsi insan fəaliyyətinin çox mürəkkəb
növünə aiddir. Pedaqoji funksiya müəllimə peşə bilikləri və
bacarıqlarını tətbiq etmək istiqamətini göstərməkdir. Pedaqoji
fəaliyyətin başlıca istiqamətlərini şagirdlərin təlimi, təhsili,
tərbiyəsi, inkişafı və formalaşması təşkil edir. Bu işlərin hər
birində müəllim çox konkret işlər görür. O, özü bu başlıca
funksiyanı nə qədər dərindən başa düşsə öz şagirdlərinə də bir o
qədər müstəqillik, təşəbbüskarlıq, sərbəstlik verər. Müəllimin
pedaqoji qabiliyyətləri yeddi qrupa ayrılır:
1. Təşkilatçılıq qabiliyyəti – müəllimin uşaqları
birləşdirmək, onları məşğul etmək, vəzifələri bölüşdürmək, işi
planlaşdırmaq, görülən işə yekun vurmaq və s. bacarığında özünü
göstərir.
2. Təlim (öyrətmək, didaktik) qabiliyyəti – tədris
materialının əyani vasitələri, avadanlığı seçmək və hazırlamaq,
tədris materialını başa düşülən şəkildə, aydın, ifadəli, inandırıcı
nəql etmək, tədris – idrak fəallığını yüksəltmək, idrak maraqlarını
və onların mənəvi tələbatlarını stimullaşdırmaq bacarığı daxildir.
51
3. Perseptiv qabiliyyət – şagirdlərin daxili aləmini
görmək bacarığında onların emosional vəziyyətini obyektiv
qiymətləndirməkdə psixikasının xüsusiyyətlərini üzə çıxarmaqda
özünü göstərir.
4. Kommunikativ (ünsiyyət) qabiliyyəti – müəllimin
şagirdlər, onların valideynləri, həmkarları, tədris müəssisəsinin
rəhbərləri ilə pedaqoji cəhətdən məqsədyönlü münasibət qura
bilməsində özünü göstərir.
5. Suqqestiv (təlqinedici) qabiliyyət – şagirdlərə
emosional – iradi təsir göstərməkdən ibarətdir.
6. Tədqiqatçılıq qabiliyyəti – pedaqoji situasiyaları və
prosesləri dərk etmək və obyektiv qiymətləndirmək bacarığıdır.
7. Elmi-idraki qabiliyyət – seçdiyi sahə üzrə elmi
bilikləri mənimsəmə qabiliyyətidir.
Bu qabiliyyətlər içərisində aparıcı və köməkçi qabi-
liyyətlər vardır. Didaktik və təşkilatçılıq qabiliyyəti aparıcı
qabiliyyətlərə aiddir. Qalanları isə köməkçi qabiliyyətlər hesab
olunur.
Müəllim üçün ən vacib keyfiyyət humanizmdir. “Huma-
nizm” sözünün mənası, insanpərvər (“insani”, “bəşəri”) deməkdir.
Humanist münasibətlər şagirdlərin şəxsiyyətinə maraqdan, onun
vəziyyətinə şərik olmaqdan, fikrinə hörmət etməkdən, tədris
fəaliyyətinə yüksək tələbkarlıqdan, şəxsiyyətinin inkişafına qayğı
göstərməkdən və s. – dən ibarətdir.
İnteraktiv metodlarla əlaqədar xarici təcrübədən əxz
olunan, istifadə edilən və əməli işdə tətbiq olunan bir sıra müx-
təlif adlar və terminlərin işlədilməsinə diqqət yetirməyin zəruriliyi
ortaya çıxır. Bu adların verilməsi nəzəri ideyadan deyil, prak-
tikadan – təlim təcrübəsindən irəli gəlmişdir. Əgər hər hansı işini
mükəmməl bilən, yaradıcı işləyən müəllim öz təcrübəsində
şagirdlərarası fəallaşdırmanı təmin edən hər hansı metodika
işləyib tətbiq edərsə özü də onun adını verə bilər.
Nümunə üçün xarici təcrübədən əxz edilmiş və bəzi
yenilikçi müəllimlər tərəfindən tətbiq edilməyə başlanılan
interaktiv metodlara diqqət yetirək:
52
Rollu oyun. Bu metod didaktikada ilkin formalaşmış
metodlardan biridir. XX əsrin 20-30-cu illərində Azərbaycanda
hətta ədəbi müzakirələri də bu metodla keçirirmişlər. Hələ Sovet
dönəmində müəllimliyə başlayan bəzi müəllimlər dərslərində
rollu oyundan şagirdləri fəallaşdırma və qabiliyyətlərinin artırma
metodu kimi orta məktəbdə istifadə etmişlər. Rollu oyunu hazırda
interaktiv metodlar sırasına daxil edən digər qabaqcıl müəllimlər
vaxtı düzgün hesablamalıdırlar. Göstərilən şərtləri Azərbaycanın
qabaqcıl müəllimləri və uşaq bağçası tərbiyəçiləri 50 ildir ki,
tətbiq edirlər. Rollu oyun mövzuya, fənnə, sinfə görə müxtəlif cür
imitasiya edilə bilər.
Debatlar. Debatlar (fransız dilində, “Debats” – hansısa
iclasda, yığıncaqda fikir mübadiləsi) müəyyən bir problemə aid
mübahisədir, bir – birinə əks nöqteyi – nəzərdən toqquşması,
tərəflərin öz mövqeyini mədəni surətdə dəlillər əsasında müdafiə
etməsidir. Debatlar hadisələrə müxtəlif nöqteyi – nəzərlərdən
baxmağa, faktları və ideyaları şübhə altına almağa və inan-
dırmağa başlayırlar.
Debatların əsasını arqumentlər – dəlillər təşkil edir.
Debatlarda gərək nəinki nitqlə çıxış edəsən, eyni zamanda
digər tərəfin arqumentlərini dəf edəsən, öz mövqeyini qarşı
tərəfin mövqeyi ilə qarşılaşdırasan və bununla hakimləri öz üstün-
lüyünə inandırasan. Bu mənada debatlar şahmat oyununa bən-
zəyir, çünki suala nəinki öz mövqeyindən, eyni zamanda rəqibin
mövqeyindən baxaraq onun növbəti arqumentinə hazır olursan.
Debatlar mövzunun qısaca və dürüst ifadəsindən başlanır.
Hər qrup öz mövqeyini müdafiə edir və qarşı tərəfin arqu-
mentlərini təkzib edir.
Demokratik dövlətin gələcək vətəndaşları kimi şagirdlər
debatlar vasitəsilə siyasi hadisələri başa düşə bilir və öz nöqteyi-
nəzərini müdafiə etməyi öyrənirlər.
Debatlar insanların deyil, ideyaların qarşıdurmasıdır,
demokratik cəmiyyətdə isə bu qarşıdurmanın yeganə həlli vasitəsi
əsaslandırılmış arqumentlər ola bilər. Başqa sözlə desək, şagirdlər
53
qarşı tərəfin özünə deyil, onun arqumentlərinə – dəlillərinə həmlə
etməlidirlər.
Debatların ən vacib elementi – tənqidi düşüncədir. Rollu
oyun şagirdlərin yaradıcı təxəyyülünü inkişaf etdirir, onların
iştirak hissini gücləndirir. Bu üsulla işlədikdə şagirdlər elə bil ki,
hadisələrin canlı iştirakçılarına çevrilirlər. Rollu oyunun keçiril-
məsi zamanı sinfin əksər hissəsi dərs prosesinə qoşulur. Rollu
oyunun sayəsində şagirdlər digərlərinin düşüncə tərzini yaxşı
anlamağa başlayırlar. Bu metodika şagirdlərdə qrupda işləmək
bacarığını inkişaf etdirir. Bu oyunlar dərsin yeknəsəkliyini aradan
qaldırır və mövzuya maraq oyadır.
Rollu oyunların keçirilməsi üsulları müxtəlifdir. Adətən,
müəllim sinfi qruplara bölür və bu qrupların arasında rolları
bölüşdürür. Şagirdlərin fəaliyyəti onların oyuna nə dərəcədə cəlb
olunmasından asılıdır. Şagirdlərin hansının cəlb olunması üçün
müəllimin istiqamətləndirici fəaliyyəti böyük rol oynayır.
Rollu oyunlar hökmən şagirdlərə ünvanlanmış müvafiq
suallarla nəticələnməlidir. Bu suallar rollu oyunların məqsədlərinə
xidmət etməlidir.
Mümkün çətinliklər:
– Rollu oyunlar şagirdlər üçün əyləncəyə çevril-
məməlidir. Bəzən müəllimlər rollu oyunları keçirərkən
oyunun məqsədləri barədə unudurlar və oyunun tək
zahiri tərəfinə diqqət verirlər.
– Oyuna cəlb olunmayan şagirdlər oyun prosesindən
kənarda qala və ümumiyyətlə dərsin gedişinə mane-
çilik törədə bilərlər.
– Rollu oyunların digər mümkün çətinliyi müəllimin
vaxtı düzgün hesablamamsı ilə əlaqədar ola bilər, bu
da şagirdlər tərəfindən oyunun mahiyyətinin qavranıl-
maması ilə nəticələnə bilər.
Çıxış yolu:
Bu cür çətinlikləri aradan qaldırmaq üçün müəllim oyunun
bilavasitə rəhbəri olmalı, uşaqları oyuna cəlb etməli, müzakirə
54
edilən ideyaların dürüst ifadə edilməsi müəyyənləşdirilməli,
əsaslandırılmalı və təhlil edilməlidir.
Tədqiq etmə bacarıqlar. Dərs prosesində debatlara 5-10
dəqiqəlik hazırlıq zamanı mövzuya dair məlumatın toplanması –
yəni “məlumat bankı” yaranır. Qrupdan bir nəfər bu məlumatı
qeyd etməlidir. Məlumata:
– Misallar;
– Faktlar;
– Statistika;
– Sitatlar və s. daxil edilməlidir.
Arqumentin yaradılması:
1. Dəlilin irəli sürülməsi;
2. Dəlilin izahı;
3. Dəlilin sübut edilməsi;
4. Nəticələr.
Struktur:
Mövzu:
Vərəq:
Təsdiq, yaxud inkar (şagirdlər mövzu ilə razıdır, yoxsa
yox).
İzah: (şagirdlər səbəbi ətraflı izah edirlər).
Əsaslandırma: (adətən vərəqlərdə yazılmış sübutlardan
ibarətdir).
Nəticə: (şagirdlər yenidən əvvəlki dəlili təsdiq edirlər).
Pedaqoqun professional potensialının ümumi strukturu
aşağıdakılardır: İntellektual, motivasion, kommunikativ, ope-
rasion (və ya sırf professional), yaradıcı komponentlər.
“İdeal pedaqoq” anlayışının da öz mənası vardır. İdeal
pedaqoq professional pedaqoqa nümunədir. İdeal pedaqoq ən
yüksək səviyyədə formalaşmış vətəndaşlıq, istehsalat və şəxsiyyət
funksiyalarının daşıyıcısıdır. İdeal pedaqoqun keyfiyyətləri 3
qrupa ayrılır:
1. İdeal pedaqoq bir mütəxəssis kimi;
2. İdeal pedaqoq bir işçi kimi;
3. İdeal pedaqoq bir insan kimi.
55
Pedaqoji ünsiyyətin üslubundan asılı olaraq müəllimlər 3
tipə bölünür: fəal, az fəal, çox fəal.
Fəal müəllim: ünsiyyətin təşkilində təşəbbüskardır,
şagirdlərlə əlaqələrini fərdiləşdirir, onun mövqeyi, xətti, topladığı
təcrübəyə uyğun dəyişir, o nə istədiyini bilir və öz hərəkətlərində
nəyin məqsədə nail olmağa kömək göstərdiyini başa düşür.
Az fəal müəllim: öz xəttində, mövqeyində çevikdir, amma
daxilən zəifdir. Onun siniflə ünsiyyətinin xarakterini özü yox,
şagirdlər diktə edir. Onun məqsədləri dağınıqdır və davranışını
açıq – aşkar şəraitə uyğunlaşdırır.
Çox fəal müəllim: öz şagirdlərini yüksək qiymətlən-
dirməyə və qeyri – real ünsiyyət modelləri qurmağa meyillidir.
Ona görə əgər şagird başqalarına nisbətən fəaldırsa, o qiyamçı və
dələduz, əgər passivdirsə tənbəldir. Belə müəllimin uydurduğu
qiymətlər ona müvafiq olaraq hərəkət etməyə məcbur edir.
Azərbaycanda interaktiv metodlarla, yeni texnologiyalarla
işləyən müəllimlərin iş təcrübəsi demək olar ki, uğurlu alınır.
Ancaq onu da qeyd edək ki, interaktiv təlim metodlarından
həmişə istifadə etmək onun təsirini azalda bilər.
Həqiqi təlim üçün metod və texnologiyaları qarşıya
qoyulmuş məqsəd və şəraitindən asılı olaraq müəllimlər fənnə,
mövzuya, şagirdlərin təcrübə və bilik səviyyəsinə görə yeni təlim
metodlarından, müxtəlif metodika və texnologiyalardan istifadə
etməyi bacarmalıdırlar.
Yeni təlim texnologiyalarını aktuallaşdıran aşağıdakı
şərtlərə əməl olunmalıdır:
1. İnsanların bazar iqtisadiyyatı (kapitalizm) cəmiyyətində
yaşaması və hər kəsin özünü bu cəmiyyətdə yaşaya bilmək üçün
hazırlaya bilməsinin önəmliyi.
2. Uşaqların 20-30 il əvvəlki zamana görə dünya-
görüşünün, sosial, texniki məlumatlılıq səviyyəsinin xeyli yüksək
olması. Təlimin məzmun və metodlarının uşağın istəyini təmin
etməyin vacibliyi.
56
ƏDƏBİYYAT
1. Ağayev Ə. Təlim prosesi: ənənə və müasirlik. Bakı,
2006.
2. Ağayev M. Kiçik yaşlı məktəblilərin tərbiyəsi. Bakı,
2006.
3. Mehrabov A. Azərbaycan təhsilinin müasir problem-
ləri. Bakı, 2007.
4. Mehrabov A., Bəylərov E. Şagird intellektinin inkişafı.
Bakı, 2006.
5. Mərdanov M. Azərbaycan təhsili yeni inkişaf
mərhələsində. Bakı, 2009.
6. Mərdanov M., Şahbazlı F. Azərbaycan təhsil sistemi
(1998-2005). II kitab, Bakı, 2005.
7. Nəzərov A., Məmmədov R. Pedaqoji ustalıq. (Müha-
zirə xülasələri) Dərs vəsaiti. Bakı, 2008.
8. Nəzərov A., Mollayeva E. Müasir dövrün təhsil
problemləri (dərs vəsaiti). Bakı, 2011.
57
IX MÖVZU
PEDAQOJİ TEXNOLOGİYA SİSTEMİNDƏ YENİ TƏLİM
TEXNOLOGİYALARININ SƏCİYYƏSİ
PLAN:
1. Pedaqoji texnologiyanın zaman-zaman yeniləşməsi
2. Voldorf məktəbinin ənənəvi məktəblərdən təşkilatı
baxımdan fərqlənməsi
Pedaqoji texnologiya ifadəsi də son illərdə daha çox
işlədilən anlayışlardandır. Texnika inkişaf etdikcə təkcə elmin və
texnikanın müəyyən sahəsinə deyil, təlim prosesinə də daxil olur.
Əgər ötən əsrin 50-ci illərində pedaqoji texnologiya dedikdə
əsasən təlimin texniki vasitələri başa düşülürdüsə, hazırda bütün
pedaqoji prosesdə mövcud paradiqmalar, vasitələr, müxtəlif
təlim-tərbiyə prosesləri, məzmunun formalaşdırılması, öyrətmə
modelləri və metodları, idarəetmə, qiymətləndirmə bütün bu
prosesdə korreksiya və təkamül nəzərdə tutulur.
“Pedaqoji texnologiya” sözü yunanca, “techne” incəsənət,
“remesto” elm, “logos” isə anlayış, təlim deməkdir. Pedaqoji
fəaliyyət pedaqoji ustalıq tələb edir. Lakin müəllim işləyən bütün
insanlarda pedaqoji ustalıq eyni dərəcədə ola bilməz və hətta
bəzilərində heç olmaya bilər. Amma hər bir müəllim pedaqoji
texnologiyaya yiyələnə bilər və yiyələnməlidir. Çünki bu konkret
bilgilərdən və əməliyyat bacarıqlarından ibarətdir.
V.V.Basovaya görə, ənənəvi pedaqogikada fəal təlim
metodları adlandırılan proqramlaşdırılmış, problemli, adapta
edilən modul suqqestiv təlim, işgüzar oyunlar əslində təlim
metodları deyil, təlim texnologiyasıdır. Bizə görə bunları işlənmə
yerinə tətbiq məqsədinə görə həm metod, həm də texnologiya
adlandırmaq olar.
Pedaqoji texnologiyalar müxtəlif formada təzahür edir.
“Voldorf pedaqogikası” deyilən təlim formasını ayrıca
nəzərdən keçirək. 1919-cu ildə Almaniyanın Ştutqard şəhərindəki
tütün fabrikinin fəhlələri voldorf Ustoriya fabrikinin direktoru ilə
58
birlikdə alman alimi Rudolf Şteyner (1861-1925) onların uşaqları
üçün məktəb yaratmağı təklif etmişlər.
R.Şteyner ensiklopedik biliyə malik görkəmli alim idi. O,
elmin və incəsənətin müxtəlif sahələrinə aid 300 cildlik əsər
yazmış və nəşr etmişdir. Tibb, kosmologiya, din tarixi, heykəl-
taraşlıq, memarlıq sırasında əsərlərinin 25 cildlik pedaqogika və
təhsilə həsr edilmişdir. “İnsan haqqında ümumi təlim peda-
qogikasının əsası kimi”.
R.Şteyner “azad məktəb” tipinə uyğun ilk məktəbini
yaratmışdır. Onun əsasında insan varlıq kimi prinsipi dayanırdı.
N.V.Basov yazır ki, təhsilin Voldorf texnologiyasının mahiyyəti
insanın hiss etdirmək qabiliyyətini inkişaf etdirmək başqa sözlə,
hisslərin tərbiyəsi, bədii zövqün formalaşdırılması təbiət bilikləri
əsasında yaradıcı, quruculuq bacarığı aşılamaqdır. Əsas o idi ki,
təhsilin məqsədi və məzmunu istehsalın tələbi və ya sosial-siyasi
konyuktura təyin etmirdi. İnsan onun imkanları və tələbatı təhsilin
məzmununun aparıcı prinsipi hesab edilirdi.
Voldorf məktəbi ənənəvi məktəblərdən təşkilatı baxı-
mından fərqlənirdi. Özünüidarə əsasında fəaliyyət göstərirdi,
direktor yox idi, məktəbi pedaqoji kollektiv idarə edirdi, məktəbin
həyatında valideynlər iştirak edirdi. Məktəb mərkəzləşmiş dövlət
reqlamentləşdirilməsindən azad idi. Hazırda Almaniyada şagird-
lərin 1% voldorf məktəbində təhsil alırlar. Burada təhsil
ödənişlidir, differensialdır. Müəllimin əmək haqqı da differensial
qaydada ödənilir. Məktəblər müstəqildir, ancaq dövlət onları
dəstəkləyir və təlim prosesinə müdaxilə etmədən xərclərin 70-
80%-ni öz üzərinə götürür.
Klassik Voldorf məktəblərində təlim 12 ildir. Universitetə
daxil olmaq istəyənlər “abituriyent sinfi” adlanan 13-cü ili də
oxuyurlar. Amma universitetlərə qəbul faizi aşağıdır. Məktəb
tədris siteminə görə ənənəvi məktəblərdən tamamilə fərqlənir. I
sinifdən VIII sinfə qədər bütün məşğələləri bir müəllim aparır.
Möhkəm tədris planı yoxdur, qiymətləndirmə yoxdur, qiymət-
ləndirmə xasiyyətnaməsindən istifadə olunur.
59
VIII sinifdən sonra məşğələləri fənn müəllimləri aparır.
Səhər ilk 2 saatda bir fənn öyrədilir (riyaziyyat, zoologiya və s.),
həmin gün başqa fənn tədris olunmur. Öyrədilən fənn hər gün
həmin qaydada 3-6 həftə davam etdirilir və “dövr” adlanır.
I dövr kimya üzrə, II dövr ədəbiyyat üzrəvə s. ola bilər.
Dövrün hər günü 2 saatlıq fənn məşğələsindən, sonra məşğələlər
sinifdə oturmaqla aparılmır. Bu fənlərin tədrisi ənənəvi qaydada
deyil, obrazlı-estetik qaydada aparılır. Voldorf məktəbində əmək
tərbiyəsinə və təliminə böyük yer verilirdi. Cildləmə, ağacda
öymə, dülgərlik, tikiş yapma və s. oğlanlar dəmirxanada işləməyi,
torpaq hazırlamağı, dən üyütməyi, çörək bişirməyi öyrənirdilər.
Alimlər belə fikirdədirlər ki, Voldorf məktəbindəki bənzərsiz
şəxsiyyətyönümlü pedaqogika təlimin humanistləşdirilməsi və
humanitarlaşması qabiliyyətlərinin inkişaf etdrilməsi əğz
edilməyə layiqdir. Göründüyü kimi, Voldorf məktəbindəki təlim
texniologiyası ayrıca bir istiqamət təşkil edir.
İnformasiya texnologiyası (İT) – metod və vasitələr
yığımını istifadə edilən məcmusu prosesidir.
İnformasiya texnologiyalarını bütün dünya birliyi çərçi-
vəsində vahid məkan birliyinin, vahid təhsil məkanının
formalaşmasına, şəraitin formalaşmasına səbəb olur.
Hazırda pedaqoji texnologiyaların adı altında pedaqoji
prosesdə müsbət nəticələrə gətirib çıxaran pedaqoji ideallar kom-
pleksi başa düşülür. Habelə, tam və sistemli pedaqoji texno-
logiyada mövcud olması və onlardan bir sıra ölkələrdə istifadə
olunması diqqəti cəlb edir:
1. Təbii təlim texnologiyaları
2. Modul-retinq texnologiyası
3. İnteqrativ təlim texnologiyası
4. Parasentrik təlim texnologiyası
5. Biliklərin tam mənimsənilməsi texnologiyası
6. Fərdi təlim texnologiyası
7. Kooperativ təlim texnologiyası
8. Təlimin nəzarət-korrektdə texnologiyası
60
XX əsrin 70-80-cı illərində kompüterlərin təlim texno-
logiyasına daxil olması nəticəsində yeni təlim texnologiyasının
əsasının qoyulması, kompüter təliminin əsasında kompüterlərdən
istifadə etməklə proqramlaşdırılmış təlimin dayanması “təlimin
kompüter texnologiyası”nın artıq “informasiya texnologiyaları”
ilə əvəz olunması diqqəti cəlb edirdi. Hətta yaş anlayışlarının
yaranması – TYİT – təlimin yeni informasiya texnologiyaları
yarandı. Kommunikativ texnologiyalar (KT) hətta cəmiyyətin
“infortmalaşdırılması”, “informasiya cəmiyyəti” anlayışlarının
geniş yayılmağa başlanması ilə səciyyələnirdi.
Keçmiş SSRİ-də təlim texnologiyasını təkmilləşdirən, ona
yenilik gətirən novator müəllimlər, məktəb direktorları var idi. Bu
sıradan Gürcüstanda Ş.Amanaşvilinin, Azərbaycanda Z.Şoyu-
bovun, Rusiyada F.V.Şataların və daha bir neçə müəllimi qeyd
etmək olar. Bunların arasında Şatalov daha çox diqqəti cəlb edir.
Onun işlədiyi təlim texnologiyalarını “Şatalov metodu” adlan-
dırırlar. Onun təlim texnologiyasının əsasına qrup (sinif) təlimi
şəraitindən şagirdlərin mürəkkəb idrak fəaliyyətinin qurulması
təşkil edirdi.
F.V.Şataların əsas məqsədi belə idi:
1. Materialı olduqca yığcam izah etməklə uşaqların
diqqətindən artıq yükləri atmaq
2. Bir dərsdən bir teoremi yox, qarşılıqlı, əlaqəli mövzuları
blok-blok (hissə-hissə) öyrətmək
3. Şagirdlərə əsas olan mahiyyəti çatdırmaq və onların
yadda saxlanacaqlarının həcmini azaltmaq
4. Şagirdlərin eyni zamanda dinləmələrinə və yazmalarına
imkan verməmək, əvvəlcə dinləməli, sonra yazmalı
5. Hər bir şagirdə yığdığı balı yaxşılaşdırmaq imkanı
vermək. Bu prinsip “açıq perspektivlər” adlanırdı.
6. Şagirdlərə və valideynlərə humanist münasibət
7. Sinifdə elə ab-hava yaratmaq lazımdır ki, hər bir şagird
özünü sakit və inamlı hiss etsin.
61
Göründüyü kimi, Şatalovun pedaqoji texnologiyasının
mahiyyəti onda ifadə edilir ki, şagird öz biliyini qeyri-ənənəvi
şəraitdə təqdim edir, anlayır, yada salır və tətbiq edir.
Ötən əsrin 80-cı illərində Bolqarıstanda inteqral təlim
texnologiyası tətbiq olunmağa başladı. Onun işlənməsi üzrə
Çexoslavakiyada geniş eksperimentlər aparıldı. Digər ölkələrdə
də belə cəhdlər oldu. Nəticədə inteqral təlim sistemi əsasında
qlobal təhsil konsepsiyası yarandı.
Rusiyada ictimai əsaslarla qlobal təhsil mərkəzi yaradıldı.
Mərkəz ABŞ-ın eyni adlı mərkəzi ilə əməkdaşlıq edirdi. Mərkəz
məktəblər üçün 3 əsas blok üzrə işləmələr hazırlayır.
1. Necə gözəldir bu dünya;
2. Necə kövrəkdir bu dünya;
3. İnsan adamlar arasında.
Bu təhsil və tərbiyənin əsasında insan, onun cəmiyyəti,
həyatın dəyişməsinə uyğun olan təlimi dayanır. Ona (insana)
mütləq həyatın yeni dəyişmələrinə uyğunlaşmasına öyrətmək
lazımdır.
XX əsrin 70-80-cı illərindən kompüterlər təlim prosesinə
daxil oldu və yeni təlim texnologiyasının əsası qoyuldu.
Kompüter təliminin əsasında kompüterlərdən istifadə etməklə
proqramlaşdırılmış təlim dayanırdı.
Təbii təlim texnologiyası dedikdə, işin qrup vasitəsilə
görülməsi və bu zaman subyektlər arasından təbii, ünsiyyətin
bərqərar olması və bu şəraitdə müxtəlif didaktik materiallardan,
hərəkət alqoritmlərindən istifadə edilməsi nəzərdə tutulur.
Modul-reytinq texnologiya şagirdlər üçün 2 tip modul
proqramlarına (idrak və fəaliyyət, yaxud əməliyyat və fəaliyyət) –
modul – qovluqlarına həmçinin şagirdlərin biliklərinin qiymət-
ləndirilməsinin reytinq şkalasının işlənməsinə əsaslanır.
“Modul” sözü latın dilindəki “modulus” sözündən
götürülmüşdür. Ölçü deməkdir. Dəqiq elmlər, xüsusilə riyaziy-
yatda, eləcə də memarlıqda modul anlayışı çoxdan məlumdur.
Pedaqogikada modul vəziyyət və keyfiyyətin səviyyəsini dəqiq
qurmağa xidmət edir.
62
Məzmun verilən biliyin həcmi, istifadə ediləcək metod və
vasitələr, keyfiyyət səviyyəsi şagirdə veriləcək qiymətlər hansı
səviyyəyə görə qruplaşdırılacaq və s. Bütün bunlar irəlicədən
dəqiq müəyyənləşdirilir və tətbiq olunur. Öyrənənlər bilik,
bacarıq və vərdişlərinin dairəsini qabaqcadan bilir və bu dairəni
mütləq əhatə etməyə çalışırlar.
Buna əsasən modul üzrə bütün iş növlərini əhatə edən sual
və tapşırıqlar hazırlanır və modulun öyrənilməsindən sonra
nəzarətə (yoxlamaya) çıxarılır (adətən testlə).
Biliyin tam mənimsənilməsi, texnologiyanın reallaş-
dırılması zamanı şagirdlərin fəaliyyətinin nəticələrinin hesaba
alınması və qiymətləndirilməsi üçün müxtəlif formalardan istifadə
edilir. Bu zaman korrektə, diaqnostik və yekun məqsədi həyata
keçirilir. Kooperativ təlim texnologiyasının əsasında şagirdlərin
fəaliyyətini fərdi işdən briqada formasına və əksinə keçiril-
məsində müxtəlif vasitələrdən istifadənin bir-birini əvəz etməsi
durur.
ƏDƏBİYYAT
1.Abbasov A. Pedaqogika. Bakı, 2007.
2.Ağayev Ə.,Talıbov Y.,Eminov A.,İsayev İ.Pedaqogika. Bakı,
2006.
3.Əhmədov B., Rzayev A. Pedaqogikadan mühazirə konspektləri.
Bakı, 1983.
4.Əhmədov Ş. Təhsilimiz dünən, bu gün, sabah. Bakı, 2003.
5.Anamalıyev R. “Azərbaycan təhsili XX əsrə doğru: idarəetmə,
prioritetlər, islahatlar”. Bakı, 1998.
6.Əlizadə Ə. Müasir Azərbaycan təhsilinin psixoloji problemləri.
Bakı, 2004.
7.Həmzəyev M. Pedaqoji psixologiya. Bakı, 1991.
8.Mehrabov A. Azərbaycan təhsilinin müasir problemləri. Bakı,
2007.
9.Mərdanov M., İsgəndərov İ., Ağamalıyev R., Əhmədov İ.
Azərbaycan təhsili islahat illərində. Bakı, 2001.
10. “Təhsil sahəsində” Azərbaycan Respublikasının Qanunu. Bakı,
2009.
63
X MÖVZU
TƏLİM NƏZƏRİYYƏSİ YENİLƏŞƏN,
İNKİŞAF EDƏN ELMDİR
PLAN:
1. Pedaqoji islahatların (terminin) yaranması və işlək
hala düşməsi, təhsilin elmin məzmununun zənginləş-
məsi ilə sıx bağlı olması
2. Pedaqoji prosesin həyata keçirilməsində bir-birini
tamamlayan iki vacib şərtin nəzərə alınması
3. Pedaqogika həmişə yeniləşən, inkişaf edən bir elm
kimi
4. XX əsrin 60-cı illərindən başlayaraq təlim
prosesinə müxtəlif yanaşmalar
Pedaqoji islahatların (terminlərin) yaranması və işlək hala
düşməsi təhsilin elmi məzmunu ilə sıx bağlıdır. XIX əsrin
sonlarında rusiyada pedaqogika elmində “pedaqoji proses”
anlayışı sıx işlənməyə başlamışdır. P.F.Karteryev tərəfindən
əsaslandırılan pedaqoji proses ifadəsi sonralar işləməkdən qaldı.
Təlim və tərbiyə proseslərinə ayrı-ayrı yanaşılaraq təlim-tərbiyə
prosesini aktuallaşdı. XX əsrin 70-80-cı illərində təlim və tərbiyə
proseslərinin vəhdəti problemi işləndi və pedaqoj proses problemi
doğurdu. Eləcə də “pedaqoji sistem” anlayışı. Məlumdur ki,
“pedaqoji sistem” pedaqoji prosesdə baş verən və şəxsiyyətin
təhsilləndiriciliyi, tərbiyələndiriciliyi, inkişafı məqsədilə çoxlu
qarşılıqlı əlaqələr, struktur komponentlərin birləşməsidir. Deməli,
“təhsil sistemi”, “tam” “pedaqoji proses” anlayışları bütövlük,
problemə tam sistemli yanaşma mənasını ehtiva edir və bu günkü
kurikulum anlayışlarının mayasını təşkil edir. Deyilənlərdən belə
bir nəticə hasil olur ki, təhsil işindəki müasirliyi, yeniliyi daha
düzgün, elmi əsasda qavraya bilmək üçün, pedaqogika elminin
(onun anlayışlarını) inkişafını öyrənmək lazımdır. Beləliklə də,
ondakı müasirlik və yenilik daha konkret və mahiyyətcə düzgün
64
qavranılır. Əgər belə olmasa, bu sahədə yazılanlar mücərrədlik
nümunəsinə çevrilə bilər.
Pedaqoji prosesin həyata keçirilməsi və pedaqoji elmin
məqalələri və digər əsərlərində bir-birini tamamlayan 2 vacib şərt
nəzərə alınmalıdır. Onun birincisi, tədris, təlim, tərbiyə işinə –
pedaqoji prosesə bələdlilik, daha doğrusu bu təcrübənin yüksək
səviyyədə daşıyıcısı, ustası olmaq. İkincisi, bu məsələlər üzrə
elmi-nəzəri fikrə, ideyalara, pedaqoji elminə dərindən yiyə-
lənirlər. Bunlar təkcə görünən tərəflərdir. Pedaqoji işdə, intuisiya
ilə duyulan ləyaqət və mənəviyyat saflığı tələb edən, müəllim-
şagird, yaxud rəddar-icraçı əməkdaşlıq şəraitində meydana çıxa
bilən münasibətlər ola bilər ki, bunları hər iki tərəfin pedaqoji
duyum, etika, taktika yanaşma ilə şəxsi qabiliyyətləri, mədəniy-
yəti səviyyəsində həll edir. Ona görə də təhsildə, pedaqoji işdə bu
sahənin bütün incəliklərinə bələd olan şəxslərə mütəxəssis sözü
deyilə bilər.
Pedaqogika – zəngin, çoxsahəli, çoxfunksiyalı, prosesləei
təsvirə gəlməyən mürəkkəb bir işi – pedaqoji fəaliyyət sahələrini
əhatə edir. Kim ki bu işin mahiyyyətinə, məzmununa bələd deyil,
yəni onu bəsit şəkildə qavrayır, elə düşünür ki, adi bir işdir, çox
sadə bir prosesdir. Pedaqoji elm və pedaqoji fəaliyyət o qədər
mürəkkəbdir ki, o sahədə mütəxəssislər belə həmişə çevik,
informasiyalı olmasalar, yenilikləri nəzərə almasalar köhnə bilik
və təcrübələr ilə gərəksiz ola bilərlər.
Pedaqogika həmişə yeniləşən, inkişaf edən bir elmdir. O,
həm nəzəri cəhətdən, həm də praktik yönümdən yeniləşir. Bu
yeniləşmələr də səmərəli və səmərəsiz ola bilər. Ona görə də istər
tədqiqatçı pedaqoq, istərsə də praktik müəllim, təhsil işçisi gərək
milli təhsil siyasətinə, təhsilin dövlət standartlarına, təhsilin
inkişaf proqramına, vətəndaşların milli konsepsiyasına bələd
olsun, yeniliklərin milli təhsil qaydalarını görə bilsin. Deməli,
istər tədqiqatçı-pedaqoq, istərsə də praktik müəllim, təhsil işçisi
çox yüksək intellektə, peşəkarlığa, müstəqil düşüncəyə, yaradıcı,
məntiqi fikrə sahib olsun ki, nəyin gərəkli, nəyin gərəksiz, yaxud
nəyin xeyirli, nəyin ziyanlı olduğunu kəsdirə bilsin.
65
XX əsrin 60-cı illərindən başlayaraq təlim prosesinə
müxtəlif yanaşmalar formalaşmağa başlamışdır. Bunlar aşağı-
dakılardır:
1. Problemli təlim və ya təlim prosesində problemli
vəziyyətin yaradılması
2. Proqramlaşdırılmış təlim
3. Alqoritmləşdirilmiş təlim
4. Differensial təlim
Problemli təlim, yəni təlim prosesində problemin vəziyyət
yaradıb şagirdlərin təfəkkürünü, düşüncə tərzini inkişaf etdirmək
ideyasının kökləri çox qədimdir. Problemli təlim prosesində
şagirdlər müstəqil olaraq fikri fəallıq priyomlarından istifadə edir,
eksperiment qoyur, müşahidələr aparır, onların nəticələrini təhlil
edir, düşünür, fikir mübadiləsi edir, qaydaları, qanunları,
teoremləri özləri üçün kəşf edirlər. Problemli təlim şagirdlərdə
dərsə maraq oyadır, şagirdlərin təşəbbüskarlığını inkişaf etdirir,
hadisələrin daxili mahiyyətini, onların arasındakı qarşılıqlı
əlaqələri başa düşməyə kömək edir, hadisə və proseslərin qiymət-
ləndirilməsinə dialektik yanaşmağı öyrədir, prosesi həll etmək
yollarını tapmaq bacarığını formalaşdırır, elmi idrak metodlarına
alışdırır.
Proqramlaşdırılmış təlim kibernetika elminin təsiri
nəticəsində yaranmışdır. Bu təlimin əsasını tədris materiallarının
məzmununun seçilməsi təşkil edir. Proqramlaşdırılmış təlimin
xüsusiyyətləri bunlardır:
1. Tədris materialları konkret paylara bölünür.
2. Tədris prosesi ardıcıl olaraq addımlara bölünür və
şagird həmin addımlar üzrə fikri fəaliyyət priyomlarından
istifadə edir.
3. Hər bir şagird nəzarətlə tapşırığı tamamlayır.
Alqoritmləşdirilmiş təlim məktəb həyatında yeni bir
məsələ deyildir. Onun indi aktuallaşmasına səbəb həyatımızın hər
sahəsinə daxil olan elektron-hesablayıcı maşınların tətbiqidir.
Alqoritm düzgün nəticələrə aparan ardıcıl hərəkətlərin sistemidir,
şagirdlərə tədris fəaliyyətində ardıcıllığı yerinə yetirməyə kömək
66
edir. Öyrədici proqram tətbiq etməzdən əvvəl fikri fəallıq
hərəkətləri və tədris əməliyyatlarının alqoritmini müəyyənləş-
dirmək lazımdır ki, EHM-in tədris prosesini əhatə edə bilsin.
Differensial təlim şagirdlərin inkişafını və fərdi xüsu-
siyyətlərini nəzərə almağa əsaslanır. Dərsdə şagirdlərin qarşısına
müəyyən idrak vəzifələri qoyulur və müəllim həmin vəzifələrin
icra edilməsinə, dərk olunmasına nəzarət edir. Differensial təlim
şagirdlərin biliyini dərinləşdirib genişləndirir, onların fərdi
qabiliyyətlərini, fərdi öyrənmə üslubunu formalaşdırır, müxtəlif
tələbatlarının öyrənilməsinə şərait yaradır.
ƏDƏBİYYAT
1. Ağayev Ə. və b. Pedaqogika. Bakı, 2006.
2. Həsənov A., Ağayev Ə. Pedaqogika. Bakı, 2007.
3. Hüseynzadə R. Təlimin humanistləşdirilməsi və
demokratikləşdirilməsi. Bakı, 1997.
4. Nəzərov A. “Müasir təlim texnologiyaları” fənni üzrə
proqram. Bakı, 2010.
5. Sadıqov F. Pedaqogika. Bakı, 2006.
6. Paşayev Ə., Rüstəmov F. Pedaqogika. Bakı, 2002.
7. “Təhsil haqqında” Azəraycan Respublikasının qanunu.
Bakı, 2009.
67
XI MÖVZU
BİLİK MƏNBƏLƏRİNİN MEYARINI TƏŞKİL EDƏN
TƏLİM METODLARININ PEDAQOJİ
TEXNOLOGİYALARIN ƏSASINI TƏŞKİL ETMƏSİ
PLAN:
1. Müəllimin şərhinin bütün təlim metodlarına daxil
olması
2. İnformasiya texnologiyaları bütün dünya birliyi
çərçivəsində vahid təhsil məkanının formalaşmasına
şərait yaratması
3. Şagirdlərə biliklərin verilməsi, bacarıq və
vərdişlərin aşılanması prosesi
Yeni təlim metodlarının (proqamlaşdırılmış təlim
metodları), təlimdə verbal (söz) metodlarının təbiiliyinə, ekoloji
cəhətdən təmizliyinə görə bundan sonra da öz əhəmiyyətini sax-
laya bilməsidir. Müəllimin şərhinin nəqletmə, izahetmə, müsa-
hibə, mühazirə, təlimatlandırılma formasında həyata keçiril-
məsidir. Bunun təlim prosesinin bütün həlqələri ilə bağlı olma-
sıdır. Müəllimin şərhinin idraki tapşırığı verəndə, hər hansı bir
qaydada yeni tədris materialını təqdim edəndə, məktəblilərin
fəaliyyətinə nəzarəti həyata keçirəndə və başqa hallarda tətbiq
olunmasıdır. Müəllimin şərhinin bütün təlim metodlarına daxil
olması:
1. Nəql;
2. izah;
3. məktəb mühazirəsi;
4. müsahibə;
5. təlim diskussiyası;
6. illüstrasiya metodu;
7. demonstrasiya metodu;
8. videometod;
9. çalışmalar;
10. laboratoriya metodu;
68
11. problemli-laborator metod;
12. praktik metod;
13. idraki (didaktik) oyunlar;
14. proqramlaşdırılmış təlim metodları;
15. öyrədici-nəzarət metodu;
16. situasiya metodu;
17. kitab üzərində iş metodu.
İnformasiya texnologiyaları bütün dünya birliyi çərçi-
vəsində vahid təhsil məkanının formalaşmasına şərait yaradır.
Təlim informasiya texnologiyaları uzaqdan, yaxından,
müxtəlif mənbələrdən, yerlərdən nəhayətsiz formada məlumat-
lanmadan bilik alma şəraiti yaradır. Təsadüfi deyildir ki, ilkin
pedaqoji texnologiya anlayışı təlimdə texniki vasitələrin tətbiqi ilə
əlaqədar olmuşdur. Sonralar yapon alim pedaqoqu T.Sakomo-
tonun verdiyi səciyyəyə görə pedaqoji texnologiya sistemli
təfəkkür vasitələrinin pedaqogikaya tətbiqi formasında təsəvvür
olunmağa başlamışdır.
Hazırda pedaqoji texnologiya adı altında pedaqoji
prosesdə müsbət nəticələrə gətirib çıxaran pedaqoji ideyalar
kompleksi başa düşülür.
Dünyadakı müxtəlif pedaqoji texnologiyalar ideyası və
praktikasını nəzərdən keçirən alimlərin əksəriyyəti belə bir
qənaətdədirlər ki, PT-nın əsas elementləri onun mikrotexno-
logiyasındadır. PT-nın mikrotexnologiyasına bunlar daxildir:
a) məqsədlər
b) diaqnostikalar (ilkin, cari, yekun) təlim prosesinə
subyektlərin birgə fəaliyyəti (əməkdaşlığı, müəllim-şagird,
şagird-müəllim, şagird-şagird), təlimin təşkili və forma,
metod və vasitələrinin seçilməsi;
c) refleksiyalar;
d) tədris olunan fənnin (fənlərin) məzmunu.
Bunlardan əlavə tam və sistemli pedaqoji texnologiya alt
sistem texnologiyalarını əhatə edir. Bir sıra ölkələrdə bunlardan
istifadə edilir. Məsələn, təbii təlim texnologiyaları; modul-reytinq
texnologiyaları; interaktiv təlim texnologiyası; parasentrik təlim
69
texnologiyası; biliklərin tam mənimsənilməsi texnologiyası; fərdi
təlim texnologiyası; kopeerativ təlim texnologiyası; təlimin
nəzarət-korrektə texnologiyası.
Bilik mənbəyinin meyarını təşkil edən təlim metodları
aşağıdakı prinsiplərə söykənir:
1. İnteraktiv təlim texnologiyası
2. Pedaqoji texnologiyaların ciddi elmi əsasa, didaktik
prinsiplərə söykənməsi
İnteraktiv təlim texnologiyası differensial-inkişafetdirici
təlimi sinifdə şagirdlərin müxtəlif tərkibini nəzərə almaqla həyata
keçirir. Fərdi təlim texnologiyası isə fərdi təhsilləndiricilik
dairəsini yaradır.
Parasentrik təlim texnologiyası təlimin müxtəlif vasitələri
ilə iş zamanı müstəqil təşkilini nəzərdə tutur.
Göründüyü kimi, təlim texnologiyası çoxdur. Hər biri
konkret təlim-tərbiyə məqsədini həyata keçirməyə xidmət
göstərir. Müxtəli təlim metod və vasitələrindən istifadə olunur.
Bütün bunlar son dövrlərdə qeyri-ənənəvi yanaşmalarla həyata
keçirilir. Təbii ki, bunun üçün müəllimdə ciddi ixtisas-peşəkarlıq
hazırlığı və təcrübəsi, təşəbbüskarlıq və yaradıcılıq, demokratiklik
və humanizm keyfiyyətləri olmalıdır.
XX əsrin 70-80-cı illərində Azərbaycanda yeni pedaqoji
texnologiyalarla işləyən müəllimlər və məktəb rəhbərləri var idi.
Onlar öz yenilikçi və səmərəli nəticə verən belə təcrübələrinə
xüsusi ad verməmişdilər. Lakin tətbiq etdikləri sistemin üsul və
vasitələrin nəticələrinin verdiyi təlim-tərbiyə keyfiyyətini
səciyyələndirdilər. Bu yeni işlərdən özləri də, jurnalistlər də,
metodistlər də yazırdılar. Bu təcrübələr məqalələrə səpələnir və
bir də Maarif Naziri akademik M.Mehdizadənin məruzə və
kitablarında ümumiləşdirilirdi.
Beləliklə qeyd edə bilərik ki, pedaqoji texnologiyalar
əsasən mütəxəssislər tərəfindən yaradılsa da onlar digərləri
tərəfindən öyrənilir, yayılmasına, elmin onun tədqiqat obyektinə
çevirməsinə böyük ehtiyac vardır. Əks təqdirdə, yeniliklər
yarandığı ocaqdan kənara çıxmır, hamının yararlanmasına çatmır.
70
Bilik – təbiətin, cəmiyyətin, idrakın ümuminkişaf qanunauy-
ğunluqları, qanunlarına dair faktların, rəqəmlərin, məlumatların
və informasiyaların məcmuudur. Vəsait – biliklərin tətbiq olun-
ması, vərdiş ilə bacarıqların avtomatlaşdırılması kimi başa
düşülür. Hər bir tədris fənnində biliklər real predmetləri, pro-
sesləri, maddi aləmin təzahürlərini özündə əks etdirən və
müəyyən sistemdə verilən faktlarda, anlayışlarda, qanunlarda və
elmi nəzəriyyələrdə ifadə olunur.
Biliklər həm də praktikada tətbiq olunma prosesində
bacarıqla bağlıdır. Bacarıq – bu mənimsənilmiş biliklər əsasında
şüurlu surətdə yerinə yetirilən praktik fəaliyyətə insanın bir növ
hazır olmasıdır. Bacarıq biliklərin məzmunu ilə birbaşa
əlaqədardır. Bacarıqların hər biri müəyyən nəzəriyyəyə əsaslanır.
Məsələn, riyazi qanunların dərk olunmaq bacarığı, yaxud oxun-
muş mətnin planını tutmaq bacarığı, məsələləri həll etmək
bacarığı, müəyyən dərəcədə mürəkkəb inşalar yazmaq bacarığı,
kimya üzrə müşahidə və ya təcrübə aparmağı, musiqi alətində
çalmaq bacarığı, rəqs etmək bacarığı və s. bu cür bacarıqlardır.
Vərdiş bacarıqların dəfələrlə təkrarı nəticəsində avto-
matlaşmış formasıdır. Vərdiş o qədər avtomatlaşmalıdır ki, o
sürətli və nöqsansız fəaliyyətə çevrilməlidir. Məsələn, qiraət,
məktub yazmaq, şifahi hesablama vərdişi, alətlərdə sərbəst
çalmaq, rəsmi təxəyyüldən kağıza köçürmə, topu dəfələrlə çiləmə,
turnikdə sərbəst yellənmə, aşma, fırlanma və s.
Şagirdlərin hadisələri mənimsəməsi zamanı şüurlarında
maddi aləmin düzgün, təhrif olunmamış şəkildə əksini necə təmin
etmək qaydalarını da onlara necə dərk və tətbiq olunmasını məhz
müəllim öyrədir. Şagirdlərin idrak prosesinin fəaliyyət dina-
mikasını elə tənzimləmək lazımdır ki, onlar duyduqları predmet
və hadisələri, yəni elmi-nəzəri faktları dərindən mənimsəyib
qavrasın, hafizəsində saxlasın, hifz etsin, sonra təfəkkür süz-
gəcindən keçirərək nitq vasitəsilə onu ifadə edə bilsin.
71
ƏDƏBİYYAT
1. Bayramov Ə., Əlizadə Ə. Psixologiya. Bakı, 1983.
2. Kərimov Y. Təlim metodları. Bakı, 2007.
3. Mərdanov M. Azərbaycan təhsili islahat yollarında:
uğurlar, problemlər, vəzifələr. Bakı, 2001.
4. Mehdizadə M. Ümumtəhsil məktəblərində təlim-
tərbiyə işinin təkmilləşdirilməsi yolları. Bakı, 1983.
5. Nəzərov A. Müəllimin pedaqoji mərifəti. Bakı, 1992.
6. Sadıqov F. Pedaqogika. Bakı, 2006.
7. “Təhsil haqqında” Azərbaycan Respublikasının
Qanunu. Bakı, 2009.
72
XII MÖVZU
TƏDRİS, TƏLİM VƏ TƏRBİYƏ PROSESİNİN VƏHDƏTİ,
FUNTAMENTALLIQ VƏ MƏDƏNİYYƏTƏMÜVAFİQLİK
PLAN:
1. Pedaqoji texnologiyaların mahiyyəti və didaktik
əsasları
2. Tədris və təlim fəaliyyətinin vəhdəti qanunu
3. Funtamentallıq qanunu
4. Mədəniyyətəmüvafiqlik qanunu
Təhsil sahəsində dövlət siyasətinin əsas prinsipləri Təhsil
haqqında Azərbaycan Respublikasının Qanununda aşağıdakı
kimim müəyyənləşdirilmişdir: humanistlik, demikratiklik, bəra-
bərlik, millilik və dünyəvilik, keyfiyyətlilik, səmərəlilik, fasilə-
sizlik, vəhdətlik, daimilik, varislik, liberallaşma (təhsil sahəsində
və təhsil fəliyyətinin açıqlılığının genişləndirilməsi), inteqrasiya
(milli təhsil sisteminin dünya təhsil sisteminə səmərəli formada
qoşulması, uyğunlaşması və qovuşması əsasında inkişafı).
Təhsil haqqında Qanunun dördüncü maddəsində göstərilir
ki, Azərbaycan dövləti qarşısında öz məsuliyyətini dərk edən,
xalqının milli ənənələrinə və demokratikliyi prinsiplərinə, insan
hüquqları və azadlıqlarına hörmət edən vətənpərvərlik və
Azərbaycançılıq ideyalarına sadiq olan, müstəqil və yaradıcı
düşünən vətəndaş və şəxsiyyət yetişdirmək.
Tədris, təlim və tərbiyə prosesi daim vəhdətdədir. Təlimin
məqsədi tərbiyənin funksiyasını yerinə yetirməkdir. Təlim yeni
biliyin öyrədilməsi prosesidir. Təlim vasitədir. Təhsilləndirmə,
tərbiyəetmə məqsəddir. Təhsil və tərbiyə nəticədir. Tərbiyə ancaq
təhsillə vəhdətdədir. Yeni biliyin ancaq tərbiyəyə təsiri vardır.
Texno – “sənət”, logiya – “elm” deməkdir. Texnologiya –
sənət haqqında elm anlamı verir. Bu mənada pedaqoji tex-
nologiyanın mahiyyəti və didaktik əsaslarını daha dərindən qav-
raya bilmək üçün təhsil haqqında dövlət siyasərinin əsas
prinsipləri ilə ətraflı tanış olmaq lazımdır.
73
Pedaqoji texnologiyaların mahiyyəti və didaktik əsaslarını
daha aydın qavramaq üçün təhsil prosesini – məktəbi səciyyə-
ləndirən faktorların (vasitələrin, proseslərin) münasibətinin ayrı-
ayrı ölkələrdə və pedaqoq alimlərin baxışlarında necə qoyul-
duğuna diqqət yetirək. İngilis məktəbi hələ də vahid təhsil siste-
minə (proqramlar, dərsliklər) malik deyil. Polşa məktəbi üçbucaq
şəklində təsəvvür edilir. Bir tərəfdən öyrənən, digər tərəfdən
öyrədən, üçüncüdə məzmun.
Sovet məktəbi bir sıra aparıcı alimlərin təqdimatında ifadə
edilirdi. Məsələn, S.İ.Arxangelski didaktik üçbucaq haqqında
danışaraq məktəbi – təhsili, pedaqoji prosesi belə təqdim edirdi:
1. Tədris və təlim fəaliyyətinin vəhdəti qanunu
A – biliklərin verilməsi;
B – biliklərin mənimsənilməsi;
C – təlimin məqsədi və vəzifələrinə uyğun olaraq biliklər
sisteminin formalaşması.
2. Təlim və tərbiyənin vəhdəti qanunu
a – təlim;
b – tərbiyə;
c – təhsil alanların şəxsiyyət kimi hərtərəfli inkişafı.
E.Z.Belkin pedaqoji prosesi pedaqoji sistem kimim
təsəvvür edərək buraya 6 qarşılıqlı əlaqəli elimenti daxil edir.
I. təlim və tərbiyənin məqsədi;
II. təlim və tərbiyənin məzmunu;
III. təlim və tərbiyə texnologiyası (metodlar, vasitələr,
formalar və s.);
IV. təlimin təşkili formaları;
V. öyrədən;
VI. öyrənən;
M – məqsəd;
TT – təlim texnologiyası;
PKV – pedaqoji kommunikativ vasitələr;
M – müəllim;
Ş – şagird.
74
Göründüyü kimi, pedaqoji texnologiyalar hər hansı
təsəvvürdə olursa-olsun tamlıq xüsusiyyəti nəzərə alınır. Təqdim
edilən pedaqoji sistem texnologiyaların tamlığı ilə prosesi bitkin
və bütöv edir.
Fundamentallıq dedikdə, adətən, fundamental elmlərə aid
fənlərin tədrisi nəzərdə tutulur. Eləcə də öyrətmənin fundamental
olaraq aparılması ehtiva edilir. Pedaqoji texnologiyalarda funda-
mentallıq fənnin əsas məzmununun böyük bloklar əsasında təlimi
kimi başa düşülür. Bəllidir ki, hər bir fənn özündə baza təşkil
edən əsas məlumatları (informasiyanı) birləşdirir. Bu əsas biliklər
özül təşkil edərək məlumatları genişləndirməyə, yenilərini
müstəqil əldə etməyə və ömrü boyu ondan istifadə etməyə və
artırmağa kömək edir. Başqa sözlə desək, hər bir fənndə elə
biliklər var ki, onun fundamentini təşkil edir. Bu baza olmadan
heç nəyi qurmaq, yaratmaq mümkün deyil. Bu biliklər oyunlarla,
müzakirə və qruplarla işlər möhkəm aydın qavranıla bilməz.
Onun üçün əvvəlcə ciddi şərh, kitab üzərində iş, çalışma və ya
laborator işi, fundament biliyi mənimsədən təlim metodlarından
istifadə edilməlidir. Bu prinsipdən bolqar, həkim psixiatrı
Q.Zozanov və yenilikçi müəllim V.Şatalov uğurla bəhrələnmişdir.
Fundamentallıq prinsipi təbiət, humanitar və texniki
fənlərin sintezində sineqretik yanaşmanı nəzərdə tutur.
Sineqret yanaşma öyrənənlərin həm marağını artırır, həm
də müxtəlif elmlərin bir fakta, hadisəyə, təzahürə münasibətini
tələb edir. Beləliklə, təbiət, cəmiyyət və insanın öyrənilməsinə
kompleks yanaşılaraq hissləri özündə birləşdirən tamlıq alınır.
Mədəniyyətəmüvafiqlik prinsipi tələb edir ki, təlim müasir
mədəniyyətin inkişaf səviyyəsinə uyğun olsun. Həm təlimdə
istifadə edilən vasitələrlə rəftarda, həm də əməkdaşlıqda –
insanlararası münasibətlərdə mədəniyyətin nümayişi təzahür
etsin. Müasir təlim azad, sərbəst, yaradıcı düşüncəni təzahür etsin,
müstəqilliyi inkişaf etdirdiyi kimi insanın mədəniyyət səviyyəsini
də yüksəltməlidir.
75
ƏDƏBİYYAT
1. Ağayev Ə. və b. Pedaqogika. Bakı, 2006.
2. Həsənov A., Ağayev Ə. Pedaqogika. Bakı, 2007.
3. Hüseynzadə R. Qədim və erkən əsrlər dövründə
Azərbaycanda tərbiyə, təhsil və pedaqoji fikir. Bakı,
2007.
4. Kərimov Y. Təlim metodları. Bakı, 2009.
5. Mehrabov A. və b. Pedaqoji texnologiyalar. Bakı,
2007.
6. Mərdanov M. Azərbaycan təhsili müstəqillik illərində.
Bakı, 2007.
7. Mərdanov M. Azərbaycan təhsili yeni inkişaf
mərhələsində. Bakı, 2009.
8. Mustafayeva R., Mustafayeva S. Pedaqogika. Ümumi
pedaqogika üzrə mühazirə xülasələri. Bakı, 2002.
9. Nəzərov A. “Müasir təlim texnologiyaları” fənni üzrə
proqram. Bakı, 2010.
10. “Təhsil haqqında” Azərbaycan Respublikasının
Qanunu. Bakı, 2009.
76
XIII MÖVZU
TƏLİMİN HUMANİTARLAŞDIRILMASI VƏ
HUMANİSTLƏŞDİRİLMƏSİ
PLAN:
1. Humanizmin genişlənməsi üçün humanitar fənlərin
tədrisinin genişləndirilməsi
2. Təlimin humanitarlaşdırılması
3. Təlimin humanistləşdirilməsı
Bu prinsipləri ayrı-ayrılıqda qeyd etmək olardı. Lakin
məzmunca bir-birinə yaxın olduqlarına görə eyni sırada da
vermək olar. Əslində bu gün prinsiplərə çevrilmiş bu yanaşmalar
sovet pedaqogikasında və təhsil tərbiyəsində həmişə olmuşdur.
Çünki sosializm prinsiplərinə görə insanlara vəzifəsindən, cinsin-
dən, irqindən, milliyətindən, sosial mənşəyindən asılı olmayaraq
eyni diqqətlə, hörmət və qayğı ilə yanaşılması əsas idi. Bu prinsip
Azərbaycanda ötən əsrin 70-80-cı illərindən pozulmağa başladı.
Kapitalizm dünyasında isə əvvəllər diqqətdə olmayan bu prinsip
demokratik vətəndaş cəmiyyəti yarandıqca aktuallaşdı. İnsanları
“daş qəlbli” olmaqdan humanist olmağa meylləndirdilər. Huma-
nizmin genişlənməsi üçün humanitar fənlərin tədrisini genişlən-
dirdilər. Təlim prosesinin humanitarlaşdırılması tarix, sosiologiya,
psixologiya, hüquq və digər insan haqqında fənlərin tədrisinə yer
verilməsini diqqətdə tutmağı tələb edir.
Humanistləşdirmə isə hər şeyin insan üçün, insan naminə
edilməsini qabardır. Bu prinsiplərin nəzərə alınması pedaqoji
texnologiyaların tətbiqində müəllim tərəfindən sərbəst olaraq
həyata keçirilməlidir. Hətta fundamental fənlərin öyrədilməsi
zamanı tarixi faktlara müraciət edilməsi, elmi kəşflər, ixtiralar
edən şəxslər haqqında danışılması, onların əxlaqı, mənəvi keyfiy-
yət və fənni tədris edən müəllimin humanizm nümunəsi bu
baxımdan böyük təsirə malikdir.
Bu prinsiplər maddi marağın artırılmasına meyilli olan
kapitalizm cəmiyyətində “insanın insana qayğısı” mövqeyini arxa
77
plana atmışdır və bu elə kapitalizmin mahiyyətindən doğur. Ona
görə də bu cəmiyyətdə terror, qəza, cinayət, korrupsiya halları
həmişə baş vermişdir. Sosializmdə isə (aparıcı) ictimai maraqlar
aparıcı olduğu üçün bu hallar xarakterik olmamışdır. Bazar
iqtisadiyyatının bərqərar olduğu indiki halda Azərbaycanda da
fərdi, şəxsi mənafelər önə keçmiş, pul hərisliyi yaranmışdır. Mala,
pula, varidata hərislik bir çox halda bəzi təhsil və tərbiyə
səviyyəsi aşağı olan insanları humanizm hisslərindən uzaqlaş-
dırmaqdır. Onlar tutduqları vəzifə imkanlarından istifadə edərək
onlara müraciət edən insanları incidir, bezikdirir, onları rüşvət
verməyə təhrik edir, yaxud istehsalçıdırsa, saxta əmtəə
hazırlamaq yolunu seçir, zay məhsulu ilə pul qazanmağa çalışaraq
xalqın sağlam məişətinə ziyan vurur, yaxud elmdə, təhsildə
saxtakarlıq yolu ilə millətin gələcəyinə zərbə vuraraq əyri
yollarla, çirkli pullarla şəxsi həyatının firavanlığına çalışır.
Hazırda Azərbaycanda da belə hallar çoxdur. Bu hallara qarşı
mübarizə aparmağa gəncləri hazırlamaq məqsədi də onlara
humanizmi aşılamaq, humanist və yüksək vətəndaş, ləyaqətli
olmalarını məhz bu prinsiplə təmin etmək lazımdır.
Beləliklə, bu nəticəyə gəlmək olar ki, humanistləşdirmə
dedikdə, “insani”, “bəşəri” hisslər nəzərdə tutulur. “Qurani-
Kərim”də deyilir: “İnsanlar, yaxşılıq edin! Allah yaxşılıq edənləri
sevir”. Bir mahnıda deyilir: “Ey insanlar, sülhə gəlin, yoxsa
dünya məhv olar”. Böyük şairimiz M.Ə.Sabirin nəzərincə,
humanizm budur:
“Kim ki insan sevir, sahibi-huriyyət olur,
Bəli, huriyyət olan yerdə insanlıq olur”.
Beləliklə, hər bir müəllim istər dərsdə, istərsə də sinif-
dənxaric və məktəbdənkənar məşğələlərdə şagirdlərə humanist
ideyaları aşılamalıdır. Bu ideyalar aşağıdakılardır: xeyirxahlıq,
yaxşılıq, dostluq, sədaqət, nəzakət və s.
Təcrübə göstərir ki, məktəblərdə humanist əhval-ruhiyyəni
həyata keçirən demokrat müəllimlər olur. Çünki bu müəllimlər
avtokrat və avtoritar, liberal müəllimlərdən fərqlənir. Məktəbdə
humanist ideyaları həyata keçirmək üçün demokratik şərait
78
olmadan heç bir humanist ideyaların həyata keçiriləcəyindən
söhbət gedə bilməz.
Əslində bu gün prinsiplərə çevrilmiş bu yanaşmalar
pedaqogikanın tədris təcrübəsində mövcud olmuşdur.
Təlim prosesinin humanistləşdirilməsinin tarix, ədəbiyyat,
sosiologiya, psixologiya, hüquq və digər insan haqqında fənlərin
tədrisində geniş yer verilir. Neqativ hallara qarşı mübarizə
aparmaq üçün bu prinsipin imkanlarından istifadənin zəruriliyinə
daim diqqətin artırılması zəruridir. Humanistləşdirmə hər şeyin
insan üçün, insan naminə edilməsini tələb edir. Bu prinsiplərin
nəzərə alınmasının pedaqoji texnologiyaların tətbiqi zamanı müəl-
lim tərəfindən sərbəst olaraq həyata keçirilir. Hətta funtamental
fənlərin öyrədilməsi zamanı tarixi faktlara müraciət edilməsi, elmi
kəşflər, ixtiralar edən şəxsiyyətlər haqqında danışılması, onların
əxlaqi-mənəvi keyfiyyətlərinin və fənni tədris edən müəllimin
humanizm nümunəsi bu baxımdan böyük təsir gücünə malikdir.
İnsanın tərbiyəsi məsələsi zaman-zaman bu və ya digər şəkildə
vacib bir problem kimi bu işlə məşğul olanları düşündürmüşdür.
Böyük yunan filosofları Sokrat, Platon və Aristotelin bu vacib
məsələni əhəmiyyətli bir iş hesab etmələri diqqəti cəlb edir.
XI-XII əsrlərdə Qətran Təbrizi, Xətib Təbrizi, Bəhmənyar,
Əfzələddin Xaqani, Nizami Gəncəvi kimi mütəfəkkirlərin təlim
və tərbiyənin insanın xoşbəxtliyi üçün gözəl vasitə olduğunu
dönə-dönə qeyd etmişlər. Nizaminin ictimai-faydalı əmək və
insanlara təmənnasız, yardımla bağlı fikirləri humanist tərbiyənin
əsas prinsiplərindən biri hesab edilir.
Ancaq humanist tərbiyə ilə pedaqoji prosesin humanist-
ləşdirilməsini bir-birindən fərqləndirmək lazımdır. Humanist
tərbiyənin, humanist hisslərin, keyfiyyətlərin aşılanması humanist
qabiliyyətlərin şagirdlərə aşılanması kimi başa düşülür.
Pedaqoji prosesinin humanistləşdirilməsi və humanitar-
laşdırılması məktəbdə humanist psixoloji mühitin yaradılması
kimi başa düşülməlidir. Humanistləşdirmə eyni zamanda məktəb-
daxili idarəetmənin tərkib hissəsidir.
79
Humanistləşdirmə müəllim-şagird münasibətini birtərəfli
yox, “öyrədim-öyrən”, “öyrəndiklərinə əməl et” prinsipinə uyğun
öz həllini tapmalıdır.
Məktəbin idarə olunmasının, quruluşunun büsbütün
yeniləşdirilməsi, humanist demokratik prinsip əsasında idarə
olunması təhsil sahəsində islahatların tələblərindən irəli gəlir.
Pedaqoji əməkdaşlıq ideyası məktəbin ruhudur və məktəbdə hər
şey bu ideyaya istiqamətlənməlidir. Məktəblərdə aparılan təcrübə
və müşahidələrdən məlum olmuşdur ki, müəllim şagirdlərlə müx-
təlif formalarda ünsiyyət və münasibətdə olur. Həmin yanaşma
növlərindən ən səmərəlisi demokratik əməkdaşlıq növüdür. Belə
əməkdaşlıqda müəllim şagirdlərlə gündəlik təmasda və ünsiy-
yətdə olur. Burada müəllim uşaqların fərdi-psixoloji xüsusiy-
yətlərini nəzərə alır. Belə müəllim öz fəaliyyətində kollektivə
arxalanır, onlarla məsləhətləşir, uşaqların tənqidi qeydlərinə diq-
qətlə qulaq asır, onların fəallıq və təşəbbüskarlığını inkişaf etdirir.
ƏDƏBİYYAT
1. Ağayev Ə. və b. Pedaqogika. Bakı, 2006.
2. Bədəlova Ə. Azərbaycan xalq pedaqogikası. Bakı,
2010.
3. Hüseynzadə R. və b. Təhsilin humanistləşdirilməsi və
demokratikləşdirilməsi. Bakı, 1997.
4. Nəzərov A. və b. Pedaqoji ustalıq. Bakı, 2008.
5. Təhsilin humanistləşdirilməsi yolu ilə yeni pedaqoji
təfəkkürün inkişafı. Bakı, 1999.
6. Təhsil haqqında Azərbaycan Respublikasının Qanunu.
Bakı, 2011.
80
XIV MÖVZU
TƏHSİLİN FASİLƏSİZLİYİ VƏ
İNFORMATLAŞDIRILMASI
PLAN:
1. Təhsilin fasiləsizliyi dedikdə, bilik, bacarıq,
informasiya olmanın nəzərdə tutulması
2. Təhsilin informatlaşmasının indiki şəraitdə daha
çox aktuallıq kəsb etməsi
3. Kompüterin Azərbaycan məktəblərinə daxil olduğu
indiki zamanda bu prinsipin çox böyük əhəmiyyət
daşıması
4. Təhsilin informatlaşdırılması ilə əlaqədar alimlərin
müxtəlif fikirləri
Bu prinsipin əsas məqsədi, təlimin metodu və texno-
logiyalardan istifadə edərək təhsil alanlara müstəqilliyi “öyrən-
məyi” öyrətməyi, təhsilə çevik münasibət göstərməyi aşılamaqdır.
Məlum olduğu kimi, hazırda həm informasiyalar, həm də
informasiyaların tez-tez dəyişməsi, yeniləşməsi baş verir. Digər
tərəfdən, peşə qazanmış insanlar yeni tələbatlara uyğun olaraq
yeni peşə qazanmaq məcburiyyətində qalırlar. Bütün bunları
nəzərə alaraq şagirdlər orta təhsil alarkən elə hazırlanmalıdırlar ki,
onlar təhsilin fasiləsizliyindən istifadəyə hazır olsunlar, eyni
zamanda öz təsirlərini fasiləsiz, məqsədəuyğun olaraq artıra bil-
sinlər. Burada “təhsil” dedikdə, bilik, bacarıq, informasiya alma
nəzərdə tutulur.
Bu prinsip cəmiyyətin informatlaşdırılmasının sürətləndiyi
indiki şəraitdə daha aktualdır. Bu prinsipin nəzərə alınmasında
əsas məqsəd təhsil alanların müasir informasiya texnologi-
yalarında istifadəyə hazırlamaq, onlarda informasiya mədəniyyəti
formalaşdırmaqdır.
Kompüterin Azərbaycan məktəblərinə daxil olduğu indiki
zamanda bu prinsipin çox böyük əhəmiyyəti vardır. Təlim –
yalnız təfəkkürlə iş deyil, təlimin nəticələri digər psixi proseslərin
81
razılaşdırılmış təsirindən və insanın digər psixi xüsusiyyətlərinin
meydana çıxmasından asılıdır. Təlim fəaliyyətinin fəallaşdırılması
bu prosesdə motivləşdirmənin və psixi proseslərin idarə edilmə-
sindən çox asılıdır, əks təqdirdə tətbiq olunan pedaqoji texno-
logiya və ya interaktiv metodlar istənilən səmərəli nəticəni verə
bilməz.
1. Təlimin motivləşdirilməsi üçün dəqiq, məqsəd-
yönlülük olmalıdır.
2. Təlimin məzmunu şagirdlərin dərketmə səviyyələrinə
uyğun olaraq seçilməlidir.
3. Hər bir fənnin dövlətin təhsil standartlarına uyğun
olması üçün optimal səviyyə həyata keçirilməlidir.
4. Şagirdlərin şəxsiyyətyönümlülüyü, maraq və meylləri
nəzərə alınmalıdır.
5. Verilən biliklərin həyati gərəkliliyi meydana çıxarıl-
malıdır və s.
Öyrənmə proseslərini (diqqəti, marağı, təfəkkürü)
fəallaşdırmaq üçün isə bir neçə vacib şərtə əməl edilməlidir:
- Məşğələlər, sosial-gigiyenik tələblərə cavab verən
şəraitdə aparılmalıdır. Buraya binanın (avadanlığı) abadlığı,
istiliyi, akkustikası, işıqlılığı, şagirdlərin gün rejimi, yeməyi,
gəliş-gedişi daxildir. Əgər təlim tədris üçün normal şərait
yoxdursa, orada diqqət və qavrama yüksək ola bilməz. Alimlər
müəyyənləşdirmişlər ki, normal yatmamaq və aclıq əqli əməyin
məhsuldarlığını kəskin şəkildə endirir. Bu şərt təkcə təhsil
alanlara deyil, təhsil verənlərə də aiddir;
- Təlim informasiyası kəmkəsrlər deyil, kifayət qədər
məlumatlandırıcılıq səviyyəsində verilməlidir. Bu həm diqqətin
davamlılığını qoruyur, həm də mükəmməl anlama şagird
fəaliyyətinin düzgün və fəal qurulmasına kömək edir;
- Əyani vasitələrdən, didaktik materiallardan istifadə
zamanı həmin materialların təmiz, səliqəli, yararlı olması təmin
edilməlidir. Eləcə də müəllimin şərhi kitab dili ilə deyil, canlı
danışıq səviyyəsində, həm də professional olmalıdır. Həmçinin
müəllimin səsinin ucalığı, tembri, nitqin tempi, intonasiyası,
82
pauza təlim prosesinin təşkilində mühüm rol oynayır. Təəssüf ki,
bu cür əhəmiyyətli keyfiyyətlər müəllim hazırlığında lazımınca
nəzərə alınmır;
- Təlim prosesində xoş əhval-ruhiyənin yaradılması
intellektual məhsuldarlığı xeyli artırır. Təəssüf ki müəllimlərin
xeyli qismi bu cəhəti yerinə yetirmirlər. Müşahidələrimiz göstərir
ki, dayaz biliyi olan sinfi idarə edə bilməyən hazırlıqsız
müəllimlər sinifdə tələbkarlıq adı altında amirlik edir. Kobud söz
gücünə, özlərinin qəbul edilməsinə çalışırlar. Belə üslub
şagirdlərin müəllimi dinləməyə də, təlim fəaliyyətinə də marağını
heçə endirir;
- İnformasiyanın vizual və sözlə verilməsinin əlaqələn-
dirilməsi şagirdlərin qavramasını və dərkini həm asanlaşdırır, həm
də məhsuldar edir.
Alimlər yazırlar ki, ötən əsrin 50-ci illərinin sonlarında
Qərbdə “ağıllı göz” nəzəriyyəsi baş qaldırmışdır. Həmin nəzə-
riyyənin nümayəndələri deyirlər ki, göz beyni inkişaf etmişdir.
İ.M.Yaqlom qeyd edirdi ki, yaşlı insanın eşitmə orqanı bir
neçə məlumat üzrə eyni vaxtda 1000 vahid informasiya buraxır.
Toxunma orqanı 10.000, görmə orqanı isə 100.000. Psixoloq
B.Q.Anonyev bildirir ki, görmə sistemi vasitəsilə qavrama 3
səviyyədə gedir.
Hissetmə, qavrama, təsəvvüretmə, eşitmə vasitəsilə yalnız
təsəvvür etmə səviyyəsində.
Tədqiqatlar göstərir ki, insan şifahi nitqlə aldığı
informasiyanı 15%, görməklə 25% yadda saxlayır. Əgər eyni
vaxtda bu hər iki vasitədən informasiya verilərkən istifadə
edilirsə, məzmunun yadda saxlanılması 65%-ə çata bilər.
83
ƏDƏBİYYAT
1. Ağayev Ə. Təlim prosesi: Ənənə və müasirlik. Bakı,
2006.
2. Ağayev Ə. və b. Sosial pedaqogika. Bakı, 2008.
3. Abbasov A. Pedaqogika. Bakı, 2010.
4. Kərimov Y. Pedaqoji tədqiqat metodları. Bakı, 2009.
5. Mərdanov M., Şahbazov F. Azərbaycan təhsil sistemi
(1998-2005) II kitab. Bakı, 2005.
6. Mehrabov A. Azərbaycan təhsilinin müasir
problemləri. Bakı, 2007.
7. Nəzərov A. “Müasir təlim texnologiyaları” fənni üzrə
proqram. Bakı, 2010.
84
XV MÖVZU
TƏHSİLİN MƏHSULDARLIĞINA GÜCLÜ TƏSİR
GÖSTƏRƏN TİBBİ-BİOLOJİ ŞƏRTLƏR. FİZİKİ
TƏRBİYƏ
PLAN:
1. Şagird sağlamlığının qorunması
2. Uşaqların təmiz havada olmasına diqqət yetirilməsi
3. Həddindən artıq yorğunluğa yol vermənin
qarşısının alınması
4. Fiziki tərbiyənin mahiyyəti və əhəmiyyəti
5. Fiziki tərbiyənin vasitələri və formaları
Təlimin məhsuldarlığına güclü təsir göstərən tibbi-bioloji
şərtlər vardır ki, bunları həm müəllimlər, həm də şagirdlər və
valideynlər bilməli, nəzərə almalıdırlar. Həmin şərtlər bunlardır:
1. Şagird sağlamlığının qorunması. Şagirdə sağlamlığını
saxlaya bilmək, qorumaq qaydaları öyrədilməlidir. Bəzi tədqiqi
məlumatlara görə şəhər məktəblərindəki yuxarı sinif şagirdlərinin
orqanizmi son həddə qədər yüklənir. Onların gənc bədənlərinin
dözümü buna çatmır. Əksəriyyəti sutkada 30 dəqiqədən 2,5 saata
qədər az yatır. Yalnız azyatma onların iş qabiliyyətini 30%
azaldır.
2. Uşaqların təmiz havada olmasına diqqət yetirilməsi.
Şəhər uşaqlarının demək olar ki, 2/3-si təmiz havada kifayət qədər
olmur. Bədən tərbiyəsi dərsləri ya heç keçirilmir, ya da açıq
meydançalarda aparılan səyahətlər, turizm gəzintiləri təşkil
edilmir, ailədə də bir çox halda bu cəhətə diqqət yetirilmir.
Nəticədə şagirdin səhhəti zəifləyir, təlimdə zora düşür.
3. Həddindən artıq yorğunluğa yol vermənin qarşısının
alınması. Şagird yorğunluğu başlıca olaraq iki halda təzahür edir:
I. gün rejiminə əməl edilməməsi, təlim yükünün çoxluğu
və ağırlığı;
II. kifayət qədər müsbət emosiyaların olmadığı şəraitdə.
85
Şagirdin müəllimin ona münasibətindən, öyrətmə səyin-
dən, yaxud təlim şəraitindən daxili razılığı yoxdursa, o tez yorulur
və təlim əməyi ona zövq vermir. Bütün bunları nəzərə alaraq
təlimi elə qurmaq lazımdır ki, şagird bütün şəraitdən tam razı
qalsın.
Əməkdaşlıq şəraiti və yeni təlim metod və texno-
logiyalarının doğurduğu yaradıcı interaktiv ab-hava təbii ki
şagirdlərin həvəsini və marağını artırır, onların özlərinə aid
problemlərin həllinə müstəqil yanaşa bilmələrini təmin edir.
Bədən tərbiyəsi, idman orqanizmin möhkəmləndirilməsi,
səmərəli əqli fəaliyyət üçün geniş imkanlar açır, əqli fəaliyyətlə
fiziki fəaliyyətin növbələşməsi nəticəsində iş qabiliyyətinin
bərpası prosesi daha səmərəli olur. Fiziki tərbiyə uşaqların bədə-
ninin ahənfdar inkişafına, qamətin yaraşıqlı, hərəkətlərin gözəl,
zərif və çevik olmasına kömək edir, estetik zövqün forma-
laşmasına imkan yaradır.
Bütün yuxarıda deyilənləri yekunlaşdıraraq fiziki
tərbiyəyə belə bir konkret tərif vermək olar: Fiziki tərbiyə –
müəllimin rəhbərliyi altında şagirdlərin öz sağlamlığını möh-
kəmləndirməsi, çevikliyini və gumrahlığını təmin etməsi prose-
sidir. Bu proses fiziki mədəniyyətin müasir inkişaf səviyyəsinə
tam uyğun olaraq təşkil edilməli və şagirdlərin fiziki kamilliyinə
gətirib çıxarmalıdır.
Fiziki tərbiyə məqsədyönlü, planlı və mütəşəkkil proses
olub, gənc nəslin can sağlığını təmin etməyə, onun fiziki qabiliy-
yətini inkişaf etdirməyə, mütəhərrik vərdişlərin və bacarıqların
formalaşmasına xidmət edir. Fiziki tərbiyə şagirdlərin bədən
quruluşunun mütənasibliyində, qamətin gözəlliyində, hərəki
keyfiyyətlərin (gücün, hərəkət sürətinin, cəldlik və dözümlüyün,
elastikliyin) inkişaf və formasında təzahür edir. Fiziki tərbiyə
şagirdlərdə əməkdə iştirak etmək vərdişləri, iradə, kollektivçilik,
əzmkarlıq və s. keyfiyyətləri inkişaf etdirir, onları Vətənin
müdafiəsinə hazırlayır.
Bu zəruri işdə fiziki tərbiyənin mühüm tərkib hissəsi olan
bədən tərbiyəsi dərsləri böyük rol oynayır. Bədən tərbiyəsi
86
dərslərində şagirdlər düzgün yeriməyi, qaçmağı, tullanmağı,
maneələri dəf etməyi, idman alətlərində müxtəlif çalışmaları,
təmrinləri yerinə yetirməyi öyrənir, öz bədənlərinin sağlamlığına
kömək edən hifzüsəhha qaydalarına yiyələnirlər.
Cəmiyyətin ən qiymətli sərvəti insan və onun sağlam-
lığıdır. Heç bir yüksək texniki nailiyyət insanların səhhətinin
qorunması və möhkəmləndirilməsi ilə müqayisə oluna bilməz.
Buna görə də insanların sağlamlığı Pluton, Hippokrat dövründən
müdrik şəxsiyyətlərin diqqətini cəlb etmişdir. Təsadüfi deyil ki,
“sağlam bədəndə sağlam ruh olar” yunan atalar sözü də həmin
dövrün məhsuludur. Qədim Elladanın nəhəng qayaların birində bu
sözlər yazılmışdır: “Güclü olmaq istəyirsənsə qaç, sağlam olmaq
istəyirsənsə qaç, gözəl olmaq istəyirsənsə qaç”. Antik dövrün
böyük filosofu Platon sağlamlığı insan üçün birinci xoşbəxtlik
hesab edirdi. Hippokrata görə hərəkətsiz müalicə yoxdur. Plutarx
deyirdi ki, gimnastika təbabətin şəfaverici hissəsidir.
“Qanunlar” əsərinin müəllifi, xalq arasında Loğman adı ilə
tanınan Əbu Əli ibn Sina deyirdi:
Vərdişlə (idmanla – A.N.) yaxşıca olsan aşina,
Çatırsan fərəhlə sən yüz yaşına.
Bəlkə də daha çox yaşayırsan bil,
Həb və toz dərdinə heç dərman deyil.
Bütün dərdlərinə bax budur dava:
Təbiət – su, günəş və təmiz hava.
Hər bir adam yüksək mənəviyyatla, əməksevər vətəndaş
olmaqla yanaşı möhkəm sağlamlığa, fiziki keyfiyyətə yiyələn-
məlidir. Sağlamlığı mühafizə edən və möhkəmləndirən mühüm
amillərdən biri fəal hərəkətdir, zəruri fiziki qüvvədir.
Qüvvə xarici müqaviməti və ona qarşı təsiri əzələnin gücü
ilə aradan qaldırmaq qabiliyyətidir.
Cəldlik insanın yeni hərəkətləri tez mənimsəmək və
dəyişilən şəraitdə hərəki vəzifələri müvəffəqiyyətlə icra etməyə
imkan verir. Bu hərəki qarşılıqlı əlaqədə inkişaf və təzahür edir.
Y.A.Komenski “Ana qucağı məktəbi” adlı əsərində yazırdı ki,
həyatımız oda bənzəyir, hava axını və daimi hərəkət olmadıqda
87
od dərhal söndüyü üçün uşaqların da hər gün təmrinlər etməsi və
hərəkətdə olmaları zəruridir.
Fiziki tərbiyə məktəblilərin sağlam və möhkəm
böyüməsini təmin edir, şagirdlərə həyatda zəruri olan hərəkət,
bacarıq və vərdişləri (düzgün yerimək, qaçmaq, tullanmaq,
üzmək, təbii amillərdən düzgün istifadə etmək və s.) aşılayır,
məktəblilərdə əqli qabiliyyətləri, mənəvi keyfiyyətləri, əmək
vərdişlərini, estetik zövq və duyğuları, idman və bədən tərbiyəsi
məşğələləri ilə üzvi şəkildə birləşdirir, onların ahəngdar inkişafını
təmin edir.
Bütün şagirdlərin hər gün dərslərdə, dərsdənkənar vaxt-
larda, idman bölmələrində bədən tərbiyəsi ilə məşğul olmasını
təşkil etmək, bunun üçün lazımi şərait yaratmaq lazımdır. Hər bir
məktəbdə, bütün təlim-tərbiyə ocaqlarında avadanlıqla və
inventarla yaxşı təchiz edilmiş idman salonları və meydançaları
yaradılmalı, şagirdlərin fiziki tərbiyəsinə, gigiyenik məsələlərinə
daha çox fikir verilməlidir.
Fiziki təmrinlər, çalışmalar, sağlamlığı təmin edən təbii,
habelə gigiyenik amillər tərbiyənin qüdrətli vasitələridir.
İnsanın sağlamlığının təmin edilməsində, əmək və hərbi
fəaliyyətə hazırlanmasında təmrin və çalışmalar mühüm rol
oynayır. Məktəbdə fiziki təmrinlərdən gimnastika, oyun, turizm
və idman zalında istifadə olunur. Gimnastika təmrinləri üçün
səciyyəvi cəhət odur ki, bunlar şagirdlərin ayrı-ayrı əzələ qrup-
larını, orqanizmlərini inkişaf etdirir. Oyunlar bütövlükdə orqa-
nizmə təsir göstərir, hərəki keyfiyyətlərin kompleks inkişafına
kömək edir. Oyun, hərəkət bir növ işdir, fəaliyyətdir.
Turizm zamanı şagirdlərdə ünsiyyət, kollektivçilik,
qarşılıqlı hörmət və s. keyfiyyətlər formalaşır.
Fiziki tərbiyənin təşkili formalarına bədən tərbiyəsi fənni,
idman sağlamlıq işləri, müstəqil məşğələlər, fiziki tərbiyə üzrə
sinifdənxaric və məktəbdənkənar işlər daxildir. Fiziki tərbiyə və
idman üzrə sinifdənxaric işlər bədən tərbiyəsi dərslərində
mənimsənilmiş biliklər və bacarıqlarla sıx əlaqələndirilir.
88
Şagirdlərin fiziki, hərbi vətənpərvərlik yerişi “Üfüqdə
parıltı”, “Qartal balası” kimi hərbi idman oyunları xüsusi
əhəmiyyətlidir. “Üfüqdə parıltı” hərbi idman oyunu aşağı siniflər,
“Qartal balası” isə yuxarı sinif şagirdləri üçün nəzərdə
tutulmuşdur. Bu oyunlarda güclü romantika olduğu üçün onlar
yeniyetmələri və gəncləri özünə cəlb edir. Bu oyunlar axtarışlar
və kəşfiyyatlar, “hərbi” sirlər aləmidir. Hərbi idman oyunları
məktəblilərin şəxsiyyətinin formalaşmasına ciddi təsir göstərir.
Onlar belə hərbi idman oyunları prosesində çətinlikləri aradan
qaldırmağı öyrənir, vəziyyətdən çıxış yolu axtarır, ətraf aləmin
mürəkkəb, müəmmalı sirlərini dərk edirlər. Belə hərbi idman
oyunlarında iştirak etməklə məktəblilər xalqımızın döyüş
ənənələrinin mahiyyətini mənimsəyir, tədricən hərbi intizamın
məsuliyyətini, çətinlikləri aradan qaldırmağın nə demək olduğunu
öyrənirlər.
I sinifdə şagirdlərə sağlamlıqda rejimin rolu haqqında
məlumat vermək, bədəni təmiz saxlamağın, səhərlər gimnastika
ilə məşğul olmağın əhəmiyyətini öyrətmək lazımdır və s.
II sinif şagirdləri I sinifdə əldə edilmiş məlumatı inkişaf
etdirməli və aşağıdakıları bilməlidir: düzgün nəfəs almaq, düzgün
yerimək və düzgün oturmaq, sanitariya-gigiyena qaydalarına əməl
etmək və rejimi gözləmək; dərs məşğələlərində öyrəndikləri
hərəkətlərin icrası ilə məşğul olmaq, dərsdənkənar idman
tədbirlərində iştirak etmək və s.
III sinif şagirdləri sağlamlıq haqqında söhbətlərə qulaq
asmalı, rejimə əməl etməli, vaxtlı-vaxtında istirahət etməyin,
vaxtında yatıb-durmağın əhəmiyyətini dərk etməli və bunları
əməli olaraq yerinə yetirməlidirlər.
IV sinif şagirdləri gimnastika, yüngül atletika, üzgüçülük,
xizək sürmək işləri ilə məşğul olur, kiçiklərə mütəhərrik oyunları
öyrədir, gigiyenik qaydalara əməl edir, proqram səviyyəsində
praktik bacarıq və vərdişlərə yiyələnirlər.
89
ƏDƏBİYYAT
1. Azərbaycan Respublikasında ümumi təhsilin konsep-
siyası. Bakı, “Kurikulum” jurnalı, 2008. № 1.
2. Ağayev Ə. Pedaqogika. Bakı, 2006.
3. Əhmədov B., Rzayev A. Pedaqogikadan mühaziyə
konspektləri. Bakı, 1983.
4. Həsənov A., Ağayev Ə. Pedaqogika. Bakı, 2007.
5. Mehrabov A. Azərbaycan təhsilinin müasir prob-
lemləri. Bakı, 2007.
6. Mərdanov M. Azərbaycan təhsili müstəqillik illərində.
Bakı, 2003.
7. Mustafayeva R., Mustafayeva S. Pedaqogika. (Müha-
zirə xülasələri) Bakı, 2002.
8. Nəzərov A. Təhsilin müasir problemləri (Proqram)
Bakı, 2010.
9. Sadıqov F. Pedaqogika. Bakı, 2006.
90
XVI MÖVZU
TƏRBİYƏ TEXNOLOGİYALARI. ŞƏXSİYYƏTİN
TƏRBİYƏSİ İŞİNDƏ FƏRDİ XÜSUSİYYƏTLƏRİN
NƏZƏRƏ ALINMASI
PLAN:
1.Tərbiyə texnologiyaları anlayışının şərhi
2.Tərbiyə olunanla tərbiyə edən arasında qarşılıqlı
münasibətlər
3.Fərdi yanaşma ilə fərdi tərbiyə arasındakı fərqlər
4.Uşaqların fərdi xüsusiyyətlərini öyrənmək üçün
müxtəlit tədqiqat üsullarından istifadə olunması
Tərbiyə texnologiyalarının yaradılmasında aşağıdakı
pedaqoji prinsiplər nəzərə alınmalıdır:
1. Məqsədyönlülük
2. Perspektivlik
3. Komplekslik
4. Fəallıq
5. Mütəşəkkillik
6. Yaşauyğunluq və s.
Məktəbdə müxtəlif işlərin hazırlanması texnologiyalarının
həyata keçirilməsində yuxarıdakı pedaqoji prinsiplər diqqət
mərkəzində saxlanmalıdır. Tərbiyəvi tədbirlərin təşkilində kollek-
tivçiliyin böyük rolu vardır. Dahi rus pedaqoqu A.S.Makarenko
(1888-1939) öz pedaqoji fəaliyyətində kollektiv tərbiyəyə böyük
önəm vermiş və bu barədə demişdir: “Kollektivdə kollektiv üçün
kollektiv vasitəsilə tərbiyə – budur tərbiyənin ən ali prinsipi”.
Həm də şagirdlərlə iş apararkən hər bir müəllim, yaxud tərbiyəçi
fərdi işlə kollektiv işi uzlaşdırmalıdır. Çünki burada tərbiyə
texnologiyaları və tərbiyə metodlarının tələblərinə müvafiq olaraq
məktəblilərin ümumi və fərdi cəhətləri nəzərə alınmalıdır.
Məlumdur ki, tərbiyə prosesi dedikdə, ilk növbədə bir
neçə sualla qarşılaşırıq. Tərbiyə olunan kimdir? Tərbiyə edən
kimdir? Tərbiyənin məqsədi nədir? Tərbiyə prosesində hansı
91
üsullardan istifadə olunur? Tərbiyə olunanla tərbiyəedən arasında
qarşılıqlı münasibətlər necədir? və s. Təbii ki, pedaqoji və
psixoloji biliklərə istinad etmədən həmin suallara düzgün cavab
vermək mümkün deyildir. Çünki tərbiyə işinin bir sıra dərin
pedaqoji-psixoloji problemləri mövcuddur. Tərbiyə prosesində
uşaq şəxsiyyətinin təlabatları, arzıı və istəkləri, temperament
xüsusiyyətləri, sərvət meylləri, maraqları, idealları, dünyagörüşü
və əqidəsi təşəkkül edir. Tərbiyə prosesində hansı pedaqoji-
psixoloji biliklərə istinad etmək, hansı psixoloji qanunauy-
ğunluqlardan çıxış etmək lazımdır ki, tərbiyə işi uğurlu getsin,
qarşıya qoyulmuş nıəqsədə müvəffəqiyyətlə nail olmaq mümkün
olsun?
Bunun üçün ilk növbədə tərbiyə obyektinə (tərbiyə
olunana) yaxından bələd olmaq, onun bütün fərdi psixoloji
xüsusiyyətlərini dərindən öyrənmək lazımdır. Çünki dünyada ən
incə, lakin ən mürəkkəb olan insan qəlbini, onun psixoloji
xüsusiyyətlərini mükəmməl öyrənmədən tərbiyə işində uğur
qazanmaq mümkün deyildir.
Təbii ki, tərbiyə obyekti olan insan, fərdi psixoloji
xüsusiyyətlərinə görə biri digərindən kəskin surətdə forqlənir.
İctimai praktikanın müxtəlif sahələrində (sənaye, kənd təsərrüfatı,
təhsil, səhiyyə və s.) fərdi xüsusiyyətlərin təhlili və nəzərə
alınması pedaqogikanın və psixologiyanın tətbiqi problemləri
içərisində xüsusi yer tutur. Gənc nəslin təlim-tərbiyəsi işində isə
onun əhəmiyyəti xüsusilə böyükdür. Pedaqogika və psixologiya
tarixi ilə tanış olsaq, bir cəhəti aydın görə bilərik. Zamanın
görkəmli alimləri uşaq tərbiyəsindən danışarkən diqqəti həmişə
fərdi yanaşma məsələlərinə cəlb etmişlər.
Fərdi yanaşma mühüm pedaqoji-psixoloji prinsipdir.
Həmin prinsipə görə, təlim-tərbiyə işində hər bir uşağın fərdi
xüsusiyyətləri zəruri surətdə nəzərə alınmalıdır. Təlim-tərbiyə
işində fərdi yanaşma iki cəhətdən xüsusilə vacibdir. Birincisi, biz
uşağa fərdi yanaşmaqla onun özünəməxsus xüsusiyyətlərə malik
olan şəxsiyyət kimi inkişaf etməsi üçün psixoloji cəhətdən
əlverişli şərait varatmaq. İkincisi, ıışağın fərdi xüsusiyyətlərini
92
nəzərə almadan, ona göstərilən pedaqoji təsir adətən istənilən
nəticəni vermir. Müəyyən edilmişdir ki, pedaqoji təsir həmişə
uşağın fərdi-psixoloji xüsusiyyətləri ilə şərtlənir. Bu, о deməkdir
ki, pedaqoji təsirin xarakteri və səmərəsi təkcə onun obyektiv
xüsusiyyətləri ilə deyil, həm də uşağın həmin təsiri necə qəbul
etməsi ilə müəyyən olunur. Xahiş, tərif, cəzalandırma və s.-nin
bütün uşaqlara eyni səviyyədə təsir etməməsini də birinci
növbədə, məhz bununla izah etmək lazımdır.
Tərbiyə işində fərdi yanaşmanın mahiyyəti ondan ibarətdir
ki, tərbiyənin ümumi məqsədləri nəinki uşaqların yaş və cinsi
xüsusiyyətlərinə, həm də fərdi xüsusiyyətlərinə müvafiq olaraq
konkretləşdirilir. Təcrübə göstərir ki, tərbiyə işində uşaqların fərdi
xüsusiyyətləri nəzərə alınmadıqda hətta ən səmərəli təsir vasitələri
öz əhəmiyyətini itirir.
Fərdi yanaşmanın bir-birilə qarşılıqlı əlaqədə olan iki
tərəfi vardır. Onlar: a) şəxsiyyətin fərdi xüsusiyyətlərinin təhlili;
b) təlim-tərbiyə işində psixoloji cəhətdən düzgün nəzərə alınması
məsələləri ilə bağlıdır.
Tərbiyə vasitələri seçərkən uşağın fərdi xüsusiyyətlərini
də nəzərə almaq lazım gəlir. Bəzi şəxslər fərdi yanaşma və fərdi
tərbiyəni bir-biri ilə eyniləşdirirlər, halbuki onlar arasında fərq
vardır. Həmin fərqləri valideynin, tərbiyəçinin bilməsi vacibdir.
Professor M.Ə.Muradxanov onların aşağıdakılardan ibarət
olduğunu göstərirdi: 1) fərdi tərbiyə uşağı təklikdə, kollektivdən
tamamilə ayrılıqda tərbiyə etməyi nəzərdə tutur; fərdi yanaşma isə
uşağı kollektiv içərisində saxlamaqla ona düzgün təsir etmək üçün
fərdi xiisusiyyətləri nəzərə almağı tələb edir; 2) fərdi tərbiyə,
tərbiyənin məqsədini uşağın şəxsi xüsusiyyətlərinə tabe edərək,
hər uşağın tərbiyə məqsədini bu xüsusiyyətlərdən asılı etməyi
nəzərdə tutur; Fərdi yanaşma isə, uşağın fərdi xüsusiyyətlərinə
uyğun olaraq, onu ümumi məqsədə gətirib çıxarmağı tələb edir.
Burada məqsəd uşağa tabe edilmir, üsul və vasitələr uşağın
xüsusiyyətlərinə uyğun olaraq seçilir.
Uşaqların fərdi xüsusiyyətlərinin öyrənilməsi üçün müx-
təlif tədqiqat üsullarından – müşahidə, eksperiment və s. istifadə
93
olunur. Müəllim və tərbiyəçilər üçün uşaqları təbii şəraitdə –
dərsdə, sinif yoldaşları ilə ünsiyyət prosesində, ictimai-faydalı
əməkdə öyrənmək xüsusilə zəruridir. Uşaq şəxsiyyətinin bütün
mühüm cəhətlərini əhatə edən pedaqoji-psixoloji xarakteris-
tikaların onlar üçün böyük əhəmiyyəti vardır. Pedaqoji-psixoloji
xarakteristikanı adətən sinif rəhbəri tərtib edir və həmin sinifdə
dərs deyən müəllimlərin hamısı ilə birlikdə onun müzakirəsini
təşkil edir. Pedaqogikada buna pedaqoji konsilium deyilir.
Uşaqların fərdi xüsusiyyətlərini təhlil edərkən hansı
məsələlərə diqqət yetirmək lazımdır? Müəllim şagirdlərin yaş-
cins xüsusiyyətlərini nəzərə almaqla, onların həm də fərdi
psixoloji xüsusiyyətlərini – qabiliyyətlərini, temperamentini,
xarakterini və s. diqqətlə öyrənməlidir. Fərdi xüsusiyyətlərin
formalaşmasını şərtləndirən amillər xüsusilə ətraflı tədqiq
olunmalıdır.
Beləliklə, deyilənlərdən çıxan konkret nəticələr bunlardan
ibarətdir ki, tərbiyəolunma şəxsiyyətin sosiallaşmasını təmin edir,
onu həyatda, cəmiyyətdə, ictimai fayda verəcəyi fəaliyyətə
hazırlaşdırma prosesidir. Çünki insanın zənginliyi onun həqiqi,
obyektiv münasibətlərin zənginliyindən asılıdır. Məhz tərbiyə-
olunma sayəsində insanlara, əməyə, biliklərə, fəaliyyətə çoxcə-
hətli münasibətlər yaranır. Şəxsi təcrübənin qazanılmasında
başlıca cəhət ictimai münasibətlərin şüurlu dərk olunmasından
ibarətdir. Bu zaman uşaq özünəməxsus şəxsi tələbatının ödənil-
məsinə çalışır, ictimai münasibətlərlə şəxsi münasibətlərin qar-
şılıqlı əlaqədə baş verməsinə nail olur. Tərbiyəetmə çox dinamik
və didaktik prosesdir. Tərbiyəetmə prosesində müxtəlif əlaqə və
asılılıqlar sosial, psixoloji, pedaqoji bir-birinə qovuşmuş və
qarşılıqlı şəkildə şərtlənmişdir. Tərbiyəetmə prosesinin didak-
tikası onun ziddiyyətliyində, inkişafında, mütəhərrikliyində,
dəyişiklirində ifadə olunur. Belə bir fəaliyyətin təşkili şəxsiyyətin
formalaşması prosesinin elmi əsaslarını təşkil edir. Şəxsiyyət
sosial əlaqələrə və qarşılıqlı sosial münasibətlərə malik insandır.
94
ƏDƏBİYYAT
1. Abbasov A. Pedaqogika. Bakı, 2010.
2. Ağayev Ə. Azərbaycan ictimai-pedaqoji fikrində
şəxsiyyətinin formalaşması problemi. Bakı, 2005.
3. Həsənov A., Ağayev Ə. Pedaqogika. Bakı, 2007.
4. Həşimov Ə. Azərbaycan xalq pedaqogikasının bəzi
məsələləri. Bakı, 1970.
5. Mehrabov A., Abbasov Ə., Zeynalov Z., Həsənov R.
Pedaqoji texnologiyalar. Bakı, 2006.
6. Mərdanov M. Azərbaycan təhsili yeni inkişaf
mərhələsində. Bakı, 2009.
95
XVII MÖVZU
TƏRBİYƏ İŞİNİN TƏŞKİLİNDƏ MƏKTƏB, AİLƏ VƏ
İCTİMAİYYƏTİN BİRGƏ FƏALİYYƏTİ
PLAN:
1. Yetişməkdə olan nəslin tərbiyəsində məktəbin
həlledici rolu
2. Uşağın həyatının ilk dövrü ilə əlaqədar
valideynlərin vəzifələri
3. Cəmiyyətin inkişafının hazırkı mərhələsində gənc
nəslin tərbiyəsi işini hərtərəfli təşkil etməklə əlaqədar
dövlət və ictimai təşkilatların sıx birliyi
4. Məktəbin ailə və ictimaiyyətlə fərdi əlaqə formaları
5. Məktəbin ailə və ictimaiyyətlə kollektiv əlaqə
formaları
Ailə cəmiyyətin ilkin özəyi, onun sosial quruluşunun
əsasını təşkil edir.
Ailə tərbiyəsinin məqsədi, şəxsiyyətin elə keyfiyyət və
xassələrini formalaşdırmaqdan ibarətdir ki, şəxsiyyət həyat
yolunda qarşılaşdığı çətinlik və maneələri asanlıqla aradan qaldıra
bilir.
Ailənin iki mühüm vəzifəsi vardır: 1. Nəslin davam
etdirilməsi4 2. Yeni nəslin, yeni insanın tərbiyəsi
Bu iki vəzifə bir-birilə sıx bağlıdır. İnsan öz nəslini
artırmasa, öz nəslinə tərbiyə verməsə cəmiyyət məhv olar. Birinci
vəzifə nə qədər əhəmiyyətlidirsə, ikinci vəzifə daha məsu-
liyyətlidir. Çünki bu vəzifədə təbiətin bəxş etdiyi xüsusiyyətlər
deyil, həm də insanlığın min illər ərzində topladığı mədəniyyət,
cəmiyyətin əlavə etdiyi xüsusiyyətlər də təzahür edir. Bir damla
suda günəş əks olunduğu kimi, ailə münasibətlərində də
cəmiyyətin bütün əlaqmətləri öz inkişafını tapır. Ailə özlüyündə
kiçik bir dövlətdir. Ailə insani münasibətlərin ilk tərbiyə
məktəbidir. Ailədə ilk əxlaqi təcrübə, fəzilət və qəbahət təşəkkül
tapır. Ailədə böyüyən uşaqlar tərbiyəsində övladlıq borclarını
96
dərk edir, qocalmış valideynlərinə qayğı göstərməyin zəruriliyini
dərk edirlər. Ailənin birinci və ən əsas vəzifəsi övladlarını sağlam
və gümrah böyütməkdən, onların sağlam həyat tərzini təşkil
etməkdən ibarətdir.
Beləliklə, ailə qarşılıqlı məhəbbət, etibar, hörmət və inama
əsaslana yeni həyata başlamış, yeni nəslin yaradılması və
inkişafının qayğısına qalan qrupdur.
Məktəb gənc nəslin təlim-tərbiyəsi işinin mərkəzidir.
Hazırkı dövrdə təhsil sistemi qarşısında duran başlıca vəzifə –
dərin bilikli, fiziki və zehni cəhətdən inkişaf etmiş, elmi
dünyagörüşünə, yüksək mədəniyyətə, zəngin əxlaqa malik olan
ahəngdar şəxsiyyət tərbiyəsidir. Məktəbdə təlim-tərbiyə işi
məqsədyönlü, planlı və mütəşəkkil şəkildə, xüsusi hazırlıqlı
pedaqoji kadrların rəhbərliyi ilə həyata keçirilir. Müəllim təlim-
tərbiyə işində mərkəzi simadır, necə deyərlər, məktəbin ürəyidir.
Müəllimin gənc şəxsiyyətə təsiri çox böyükdür; onu heç bir şeylə
əvəz etmək olmaz.
Uşağın həyatının ilk dövrü valideynlər qarşısında böyük
vəzifələr qoyur. Valideynlər ata-ana olduqları gündən həm də
tərbiyəçidirlər. Bəzi pedaqoqlar ananı təbii tərbiyəçi adlan-
dırmaqda haqlıdırlar. Uşağa qarşı ağıllı tələblə birləşmiş ana
məhəbbəti, valideyn məhəbbəti tərbiyə işində böyük qüvvədir.
Ailə tərbiyəsinin müvəffəqiyyəti üçün bir çox pedaqoji
şərtlərə əməl etmək lazımdır. Həmin şərtlərdən başlıcaları
bunlardır:
- ailədə sağlam tərbiyə şəraiti yaradılmalıdır; uşaqların
tərbiyəsi sağlam, normal, sakit, səmərəli və şən həyat şəraitində
daha normal və asan olur. Əksinə, qeyri-normal tərbiyə şəraitində,
valideynlərin dolğun insani həyatı olmadan tam dəyərli insan
tərbiyə etmək mümkün deyildir;
- tərbiyə işində mütəşəkkil ailə kollektivi mühüm
vasitədir. Uşaq dolğun şəxsiyyət kimi о zaman yetişə bilər ki,
onun tələbat və arzuları kollektivçi tələbat və arzuları olsun. Əks
halda о fərdiyyətçi kimi yetişə bilər. Ailə kollektivçilik
əlamətlərini itirdikdə onun tərbiyəvi təsiri də xeyli azalır;
97
- böyük ailə – çoxuşaqlı ailə tərbiyə üçün daha əlverişlidir:
belə ailəni ümumi mənafe, ümumi həvat, ümumi sevinc və kədər
birləşdirir. Burada uşaqlar bir-birindən öyrənir, tərbiyə üçün
əlverişli ünsiyyət mühiti yaranır. Təkuşaqlı ailədə isə tərbiyə işi
çətindir: burada uşaq hamının diqqət mərkəzində olur, hamı onu
əzizləyir, heç kəs onun xətrinə dəymək istəmir. Belə uşaqlar
adətən, ərköyün və eqoist böyüyürlər;
- tərbiyənin, xüsusən xarakterin bünövrəsi kiçik yaşlardan
qoyulur: bu yaşda tərbiyə düzgün aparılmadıqda sonradan uşağı
yenidən tərbiyə etmək lazım gələcəkdir. Yenidəntərbiyə isə
əvvəldən aparılan düzgün tərbiyəyə nisbətən qat-qat çətindir: o,
tərbiyəçidən çoxlu vaxt, qüvvə və əsəb gərginliyi tələb edir;
- tərbiyənin, о cümlədən ailə tərbiyəsinin müvəffəqiyyəti
tərbiyə qanunlarına və onlardan irəli gələn prinsiplərə düzgün
əməl etməkdən asılıdır. Uşağa qarşı hörmət və tələbkarlığı
birləşdirmək, ona nikbin nəzərlə yanaşmaq, hər bir uşağın yaş və
fərdi xüsusiyyətlərinə əsaslanmaqla onun qəlbinə yol tapmaq,
tərbiyə işində kollektivə istinad etmək, uşağın müstəqilliyi ilə
pedaqoji rəhbərliyi düzgün əlaqələndirmək, fəallıqla “tormoz tər-
biyəsi” arasındakı orta həddi tapmaq və s. belə prinsiplərdəndir;
- tərbiyə işində uşağın birtərəfli inkişafına yol verməmək,
onun ahəngdar şəxsiyyət kimi formalaşmasına şərait yaratmaq,
yəni zehni, ideya-mənəvi, əmək, estetik, fıziki və s. cəhətdən
inkişafına qayğı göstərmək vacibdir;
- həddini aşmayan valideyn məhəbbəti ilə çulğalaşan borc
hissi, valideynlərin düzgün həyat tərzi, bir-birilə və uşaqla səmimi
münasibətləri, şəxsi ləyaqəti, vətəndaşlıq siması, müsbət
nümunəsi və nüfuzu – bütün bunlar ailə tərbiyəsinin müvəf-
fəqiyyətini təmin edən şərtlərdəndir.
Ailə tərbiyəsi sahəsində nəzərdən keçirilən məsələlərin
uğurla yerinə yetirilməsi üçün valideynlər məktəblə sıx əlaqə
saxlamalı, müəllimlərlə əməkdaşlıq şəraitində işləməlidirlər.
İctimaiyyət tərbiyə işində böyük qüvvədir. Cəmiyyətin
inkişafının hazırkı mərhələsi gənc nəslin tərbiyəsində dövlət və
ictimai təşkilatların sıx birliyi, ictimaiyyətin tərbiyəvi rolunun
98
yüksəlməsi ilə səciyyələnir. Uşaqların tərbiyəsinə qayğı göstərən
ictimaiyyət, ictimai təşkilatlar müəyyən bir sistem təşkil edir. Bu
sistemə aşağıdakı ictimai təşkilatlar – komitələr, şuralar,
komissiyalar, birliklər, cəmiyyətlər, fondlar və daxildir.
Tərbiyə ictimai proses olduğundan, uşağı tək bir adam –
müəllim (və ya müəssisə) tərbiyə edib yetişdirə bilməz. Uşaq həm
məktəbin, müəllimlərin, həm də valideynlərin, ictimaiyyətin, yaşlı
adamların, yoldaşlarının təsiri ilə böyüyüb inkişaf edir. Buna görə
də tərbiyə işini məktəbin, müəllimin işi çərçivəsi ilə məh-
dudlaşdırmaq olmaz. Ayrılıqda nə məktəb, nə ailə, nə də ictimaiy-
yət gənc nəslin tərbiyəsini təmin edə bilməz. Uşaq gündəlik
vaxtının ancaq 4-5 saatını məktəbdə, qalan vaxtını isə ailədə,
ictimai yerlərdə keçirir. Məktəbin uşağa göstərdiyi tərbiyəvi
təsirlər ailə və ictimaiyyətin təsiri ilə uyğun gəlməli və bir- birini
tamamlamalıdır. Bu isə, pedaqoji üçlüyün əlbir fəaliyyəti ilə
mümkün ola bilər. Məktəb, ailə və ictimaiyyət müxtəlif formada
bir-birilə sıx əlaqə saxlamalıdır. Bu əlaqə formalarını iki qrupa
böləmk olar:
a)fərdi əlaqə formaları;
b)kollektiv əlaqə formaları.
Fərdi əlaqə formalan müəllimlərin (o cümlədən sinif
rəhbərlərinin) valideyn və ictimaiyyət nümayəndələri ilə
bilavasitə və ya bilvasitə əlaqə yaratmaqla aparılan fərdi iş
formalarını əhatə edir. Nisbətən geniş yayılmış fərdi əlaqə
formalarına aşağıdakılar daxildir:
- müəllimin. sinif rəhbərlərinin ailəyə getməsi: bu halda,
bir tərəfdən, şagirdin ailə şəraiti, ailədaxili münasibətlər, ailədə
tərbiyə işinin qoyuluşu haqda məlumat toplanır, digər tərəfdən isə
uşağın təlim-tərbiyəsi ilə bağlı valideynlərlə söhbət və
məsləhətləşmələr aparılır, birgə hərəkət xətti müyyən edilir, zəruri
hallarda valideynlərə pedaqoji məsləhətlər verilir;
- Valideynlərin, ictimai təşkilat nümayəndələrinin mək-
təbə dəvət edilməsi: bu zaman valideynləri danlamaq, uşaqdan
şikayət etmək yox, hər hansı konkret pedaqoji hadisənin (təlimə
məsuliyyətsiz münasibət, intizamsızlıq və s. hallarının) səbəb-
99
lərini valideynlə birlikdə təhlil etmək, konkret çıxış yolu
tapmaqda kömək etmək lazımdır. Valideynləri məktəbə təkcə
xoşagəlməz hallar üçün deyil, şagirdin təlim və tərbiyəsindəki
müsbət dəyişikliklərlə, müəyyən tədbirlərlə əlaqədar da dəvət
etmək məsləhətdir;
- məktəbdə və ya sinifdə “açıq qapı” günlərinin
keçirilməsi: bu halda əvvəlcədən müəyyən edilmiş vaxtda (ayda
və va rübdə bir gün) müəllimlər məktəbdə olur. Valideynlər
məktəbə gələrək istənilən miiəllimlə görüşüb övladı barədə
söhbət aparır, məsləhət alırlar;
- şagird gündəliyi, yaxud məktub vasitəsilə əlaqə: müəllim
şagirdin təlim-tərbiyəsi ilə bağlı onun gündəliyində, yaxud ayrıca
vərəqdə qeydlər edir, valideynlərə lazımi göstəriş və məsləhətlər
verir;
- telefon vasitəsilə əlaqə: şagird haqqında müəyyən
informasiya mübadiləsi məqsədi ilə müəllim (sinif rəhbəri) və
valideynlər bir-birilə telefon əlaqəsi saxlayırlar.
Ailə və ictimaiyyət nümayəndəsi ilə fərdi əlaqəsi zamanı
müəllim özünü müfəttiş və ya ittihamçı kimi yox, uşağın
gələcəyinə qayğı göstərən müəllim-ziyalı, yaxın məsləhətçi kirni
çıxış etməli, valideynlərlə pedaqoji əməkdaşlıq yaratmağa
çalışmalıdır.
Məktəbin ailə və ictimaiyyətlə əlaqəsi kollektiv
formalarda da aparılır. Kollektiv əlaqə formaları aşağıdakılardan
ibarətdir:
- valideyn yığıncaqları – pedaqoji biliklərin təbliği, ailə
tərbiyəsi məsələlərinin təhlili, təcrübə mübadiləsi məqsədi ilə
təşkil edilən kollektiv iş formasıdır. Valideyn yığıncaqları sinif və
məktəb miqyasında keçirilir. Sinif valideyn yığıncaqları rübdə 1-2
dəfə, məktəb valideyn yığıncaqları isə ildə 3-4 dəfə keçirilir. Bu
yığıncaqlarda görülmüş işlərə yekun vurulur, ailə tərbiyəsinin ən
mühüm məsələləri müzakirə olunur. Ehtiyac olduqda ayrı-ayrı
pedaqoji mövzulara həsr olunmuş tematik yığıncaqlar (nıəsələn,
“Uşaqların təliminə necə kömək etməli?”, “Valideyn nüfuzu”,
100
“Ailədə əmək tərbiyəsi” və s.), habelə ata və analar üçün ayrıca
yığıncaqlar keçirmək olar;
- valideyn universitetləri və pedaqoji lektoriyalar pedaqoji
biliklərin təbliği məqsədi ilə təşkil olunan iş formalarıdır.
Valideyn universitetləri 1-2 il müddətinə məktəblərdə, idarə və
müəssisələrdə yaradılır, valideyn və ictimaiyyət nümayəndələrinə
sistemli pedaqoji biliklər verilir. Valideyn lektoriyaları isə
epizodik xarakter daşıyır. Ayda 1-2 dəfə keçilən bu məşğələlərdə
pedaqoji mühazirələrlə yanaşı, tərbiyə mövzusunda müzakirələr,
diskussiyalar, təcrübə mübadiləsi, şagird bədii özfəaliyyət
kollektivinin çıxışları, uşaqların işlərini əks etdirən sərgilər də
təşkil edilir;
- ailə tərbiyəsi təcrübəsinə həsr olunmuş konfranslar və
sual-cavab gecələri – ailədə uşaqların tərbiyəsi ilə bağlı aktual
pedaqoji mövzuların və valideynləri maraqlandıran sualların
müzakirəsi təqsədi güdür. Konfrans məktəb (sinif) rəhbərinin giriş
sözü ilə açılır, sonra isə fəal valideynlər və ictimaiyyət nüma-
yəndələri öz təcrübələri əsasında müəyyən pedaqoji mövzularda
çıxış edirlər. Konfrans pedaqoji tövsiyələrlə başa çatır. Belə
konfransları sinif və məktəb miqyasında keçirmək olar;
- valideyn komitələri – valideyn və ictimaiyyəti gənc
nəslin təlim-tərbiyəsi işinə səfərbər edən, uşaqlara tərbiyəvi
təsirlərin vahidliyini təmin edən kollektiv formadır. Valideyn
komitələri məktəblərdə, idarə və müəssisələrdə, yaşayış yerlə-
rində yaradılır. Məktəblərdə sinif və məktəb valideyn komitələri
təşkil olunur. Sinif valideyn komitələri sinfin valideyn yığın-
cağında 3-5 nəfərdən ibarət, məktəb valideyn komitəsi isə
ümumməktəb valideyn iclasında 7-9 nəfərdən ibarət seçilir.
Valideyn komitəsində müxtəlif iş sahələri (icbari təhsil. təlim
işləri, mədəni-kütləvi işlər, idman-sağlamlıq işləri, ictimai-faydalı
əmək, təsərrüfat işləri və s.) üzrə komissiyalar yaradılır və xüsusi
planla iş aparılır. Valideyn komitələri rübdə bir dəfədən az
olmayaraq öz iclaslarını keçirir, görülmüş işləri müzakirə edir,
həlli vacib vəzifələri müəyyənləşdirir;
101
- məktəbə və ailəyə kömək şuraları – ictimaiyyəti, əmək
kollektivlərini uşaqların tərbiyəsi işinə cəlb etməyə xidmət
göstərən ictimai orqandır. Belə şuralar idarə və müəssisələrdə –
valideynlərin iş yerlərində fəaliyyət göstərir. Onlar məktəbin
tədris-maddi bazasının möhkəmlənməsində, şagirdlərin əmək
tərbiyəsi və asudə vaxtlarının təşkilində, uşaq nəzarətsizliyi ilə
mübarizədə, habelə valideynlərin tərbiyə sahəsində məsuliyyət
hissinin artırılmasında məktəbə və ailəyə yaxından kömək
göstərirlər.
Göründüyü kimi, gənc nəslin tərbiyəsi işinə qayğı göstərən
qüvvələr çoxdur. Onların işini əlaqələndirmək və bir istiqamətə
yönəltmək mühüm şərtdir. Məktəb əlaqələndirici mərkəz kimi bu
sahədə mühüm rol oynamalıdır.
102
ƏDƏBİYYAT
1. Abbasov A., Əlizadə H. Pedaqogika. Bakı, 2000.
2. Ağayev Ə. və b. Pedaqogika. Bakı, 2006.
3. Ağayev M., Nəzərov A. Qabaqcıl təcrübənin ünvanı.
Bakı, 2004.
4. Əhmədov B., Rzayev A. Pedaqogikadan mühazirə
konspektləri. Bakı, 1983.
5. Həsənov A., Ağayev Ə. Pedaqogika. Bakı, 2007.
6. Quliyev S. Ailə pedaqogikasının mühüm problemləri.
Bakı, 2005.
7. Mərdanov M. Azərbaycan təhsili yeni inkişaf
mərhələsində. Bakı, 2009.
8. Mehrabov A., Abbasov Ə., Zeynalov Z., həsənov R.
Pedaqoji texnologiyalar. Bakı, 2006.
9. Mehrabov A., Cavadov İ. Ümumtəhsil məktəblərində
monitorinq və qiymətləndirmə. Bakı, 2007.
10. Nəzərov A., Məmmədov R. Pedaqoji ustalıq. Bakı,
2008.
11.Talıbov Y. və b. Pedaqogika. Bakı, 1993.
12.“Təhsil haqqında” Azərbaycan Respublikasının
Qanunu. Bakı, 2009.
103
MÜNDƏRİCAT
ÖN SÖZ.....................................................................................3
I MÖVZU: Pedaqoji texnologiyalara tarixi-nəzəri baxış .........4
II MÖVZU:Təlim texnologiyalarının mahiyyəti və
məzmunu....................................................................................10
III MÖVZU: Təlim texnologiyasının struktur və funksional
komponentləri. ...........................................................................17
IV MÖVZU: Təlim texnologiyalarının təsnifati və xarakterik
xüsusiyyətləri .............................................................................23
V MÖVZU: Təlimdə interaktiv metodlar və fəal təlim
metodları problemi.....................................................................35
VI MÖVZU: Təlim prosesində pedaqoji diaqnostika
məsələləri ...................................................................................41
VII MÖVZU: Pedaqoji innovasiyalar ......................................45
VIII MÖVZU: Yenilikçi müəllimlərin pedaqoji
texnologiyalardan istifadə bacarığı ............................................50
IX MÖVZU: Pedaqoji texnologiya sistemində yeni təlim
texnologiyalarının səciyyəsi.......................................................57
X MÖVZU: Təlim nəzəriyyəsi yeniləşən, inkişaf edən
elmdir .........................................................................................63
XI MÖVZU: Bilik mənbələrinin meyarını təşkil edən təlim
metodlarının pedaqoji texnologiyaların əsasını təşkil etməsi ....67
XII MÖVZU: Tədris, təlim və tərbiyə prosesinin vəhdəti,
funtamentallıq və mədəniyyətəmüvafiqlik ................................72
XIII MÖVZU: Təlimin humanitarlaşdırılması və
humanistləşdirilməsi ..................................................................76
XIV MÖVZU: Təhsilin fasiləsizliyi və
informatlaşdırılması ...................................................................80
XV MÖVZU: Təhsilin məhsuldarlığına güclü təsir göstərən
tibbi-bioloji şərtlər. Fiziki tərbiyə ..............................................84
XVI MÖVZU: Tərbiyə texnologiyaları. Şəxsiyyətin tərbiyəsi
işində fərdi xüsusiyyətlərin nəzərə alınması... ...........................90
XVII MÖVZU: Tərbiyə işinin təşkilində məktəb, ailə və
ictimaiyyətin birgə fəaliyyəti .....................................................95
Nəzərov Akif Məmmədağa oğlu
10 sentyabr 1936-cı ildə Astara rayonunun Səncərədi
kəndində anadan olmuşdur.
1955-ci ildə Astara şəhər 1 №-li orta məktəbi, 1960-cı ildə
isə Azərbaycan Dövlət Universitetinin filologiya fakültəsini
bitirmişdir.
1960-1978-ci illərdə Astara rayonunun ayrı-ayrı kənd,
qəsəbə orta məktəblərində tədris işləri üzrə direktor müavini,
direktor və ixtisası üzrə müəllim işləmişdir.
1978-1984-cü illərdə Bakı şəhəri Sabunçu rayonundakı 66
№-li orta məktəbdə müəllim, 1984-cü ilin dekabrından hal-hazıra
qədər AMİ-də əvvəlcə baş müəllim, 1994-cü ildən isə dosent
vəzifəsində işləməkdə davam edir.
May 1976-cı ildə Respublikanın EA Nizami adına
Ədəbiyyat İnstitutunda dissertasiya müdafiə edərək filologiya
üzrə fəlsəfə doktoru alimlik dərəcəsini almışdır.
Akif Nəzərovun bir filoloq kimi ədəbiyyatımızın aktual
problemləri ilə əlaqədar bir sıra kitabçası, jurnal və qəzet
məqalələri çap olunmuşdur.
Lakın o, ömrü boyu əsasən pedaqoji işlə məşğul olmuş, bir
müəllim kimi ictimaiyyətin dərin rəğbətini qazanmışdır.
1970-1978- ci illərdə Respublika Pedaqoji
Mühazirələrinin qalibi olmuşdur. “Sosializm Yarışının Qalibi”,
“Qabaqcıl Təhsil İşçisi” döş nişanları, çoxlu Fəxri Fərmanlar və
“Əmək Veteranı” medalı ilə təltif olunmuşdur. 07 dekabr 2009-cu
il tarixdə Azərbaycan Respublikası Prezidentinin Sərəncamı ilə
“Əməkdar Müəllim” Fəxri adına layiq görülmüşdür.
Pedaqoji sahədə dörd metodik tövsiyənin, iki kitabçanın,
üç proqramın, dörd dərs vəsaitinin, on beş jurnal, altmışa qədər
qəzet məqalələrinin müəllifidir.
Ailəlidir, dörd övladı, on nəvəsi vardır.
