Vilyam Şekspir 
 
Maqbet 
İngilis dilindən tərcümə 
edəni Sabir Mustafa 
 
İştirak edənlər: 
 
Dünkan – Şotlandiya kralı  
Малколм  
Donalbayn          kralın oğulları  
 
Maqbet 
Banko                - qoşun sərkərdələri 
 
Makduf                  Şotlandiya əyan-əşrəfləri 
Lenoks 
Ross  
Mentes 
Anqus 
Kentes  
 
Flins –Bankonun oğlu  
Sivard – Nortamberlend kralı  
Eyan Sivard-  onun oğlu 
Seyton  -Maqbetin zabitlərindən  
Makdufun oğlu 
İngilis həkimi 
Şotland həkimi 
Əsgər 
Qapıçı 
Bir qoca 
Ledi Maqbet 
Ledi Makduf 
Ledi Maqbetin yanında saray qəyyumu 
Hekata 
Üç cadugər 
 
Lordlar, əyanlar, zabitlər, əsgərlər, qatillər, xidmətçilər və qasidlər 
Bankonun ruhu və başqa zəyallar 
 
Hadisələr Şotlandiyada və İngiltərədə vaqe olur  
 
BİRİNCİ PƏRDƏ 
BİRİNCİ SƏHNƏ 
Açıq bir yer. Şimşək çaxır, ildırım düşür. Üç cadugər peyda olur. 
Birinci cadugər. 
Bir də haçan gələk? Yağış yağanda, 
Ya tufan qopanda, şimşək çaxanda?  
 
İ k i n c i   cadugər. Bu qanlı çarpışma bitdiyi zaman.  
Ü ç ü n c ü   cadugər. Bu, yəqin qurtarar gün batanacan.  
B i r i n c i   cadugər. Harda görüşəyin?  
İ k i n c i   cadugər. Uzaq səhrada.  
Ü ç ü n c ü   cadugər. Maqbet də olacaq mütləq orada.  
B i r i n c i   cadugər. Pişikin ovuldayır, vaxtdır, gedəyin.  
İ k i n c i   cadugər. Qurbağa çağırır, pərvaz edəyin.  
Ham ıs ı .  
Xeyir şər deməkdir, şər isə xeyir. 
Süzək buludlarda, alovlansın yer. 
Qeyb olurlar. 
İKİNCİ  SƏHNƏ 
Forres yaxınlığında düşərgə. Səhnə arxasından döyüş hayqırtıları gəlir. 
Kral Dunkan, Malkolm, Donalbayn, Lenoks məiyyətlə daxil olurlar. Onlar yaralı bir əsgər görürlər. 
D u n k a n. 
Qanına bələnmiş bu adam kimdir? 
Mənə elə gəlir, qiyam barədə 
O təzə bir xəbər söyləyə bilər. 
 M a 1 k o 1 m. 
O həmin əsgərdir, qanlı vuruşda 
Cəsur, alicənab bir döyüşçü tək 
Məni əsirlikdən xilas eylədi. 
(Döyüşçüyə) 
Salam, igid dostum! Danış krala, 
Döyüş nə yerdəydi sən gələn vaxtı? 
 
 
Ə s g ə r. 
Hələ qalib, məğlub bilinməyirdi. 
Dənizdə sarmaşıb biri-birinə 
Heç yana, heç yerə üzə bilməyən 
İki əldən düşmüş üzgüçü kimi, 
Qoşunlar sarılıb biri-birinə 
Qalmışdı meydanda dəhşət içində. 
Qiyamçıya layiq hər rəzaləti 
Özündə bir yerdə təcəssüm edən 
Amansız Makdonald İrlandiyadan, 
Qərbi adalardan kömək alırdı. 
Yaman çoxalmışdı onun dəstəsi. 
Təsadüf köləsi satqın tale də 
Alçaq qiyamçının aşnası təkin 
O mənfur qiyama baxıb gülürdü. 
Fəqət faydasızdı bütün qüvvələr. 
Bu vaxt igid Maqbet 
(bu igid sözü necə də yaraşır onun adına) 
Taleyin gözünə nifrətlə baxdı. 
İrəli şığıyıb açdı yolunu. 
Göydə oynatdıqca polad qılıncı 
Almaz tiyəsindən qan buğlanırdı. 
Gedib azğın qulla durdu üz-üzə. 
Ona əl vermədən, bir söz demədən 
Onu iki böldü tən ortasından. 
Başmı bədəndən üzüb bir anda 
Qalanın bürcünə keçirdi dərhal. 
D u n k a n. Ah, igid qardaşım; ah, cəsur insan! 
Əsgər. 
Günəş açıq göydə şəfəq saçarkən 
Qara bulud qalxıb, ildırım çaxıb 
Dəhşətli fırtına qopduğu kimi, 
Bizim də səadət çeşməmiz birdən 
Çevrildi fəlakət burulğanına. 
Şotlandiya kralı, yaxşı dinləyin:   , 
Ədalət yenicə çıxmışdı taxta, 
Şöhrət qılıncıyla hücuma keçib, 
Qorxaq kernləri dabanlarına 
Tüpürüb qaçmağa məcbur eylədik.  
Bu zaman fürsəti keçirib ələ,  
Yeni qüvvə ilə Norveç kralı  
Aldı üstümüzü bir an içində. 
Dunkan. 
Bu bizim yenilməz sərdarlarımız  
Maqbeti, Bankonu qorxutmadımı? 
Ə s g ə r. 
Bəli, dovşan şiri, sərçə qartalı  
Qorxudub dəhşətə saldığı kimi.  
Mən haqqı danışsam, deməliyəm ki,  
Onlar alov saçan toplar sayağı  
Düşmənin başına od yağdırırdı.  
Bilmirəm onların məqsədi nəydi?  
Buğlanan, qaynayan qan dənizində  
Çimməkmi keçirdi ürəklərindən,  
Yoxsa ki yaratmaq istəyirdilər İkinci  
Qolqofa müsibətini?!  
Taqətim kəsilir, sustalıram, ah,  
Məni yaralarım yaman incidir. 
Dunkan. 
Bədənində olan yaralarıntək 
 Sözlərin də sənə gözəl yaraşır.  
Onlarda duyulur şərəf, ləyaqət. –  
Həkimin yanına aparın onu. (Əsgəri apanrlar). (Ross və Anqus daxil olurlar).     
  -. Kimdir bura gələn? 
M a 1 k o 1 m. Hörmətli tan Ross. 
Lenoks. 
Necə də od saçır onun gözləri!  
Möcüzə deyəcək adamın yalnız  
Gözləri beləcə alışa bilər. 
R o s s. Yaşasın hökmdar! 
Dunkan. 
Bir söylə görək, 
Sən hardan gəlirsən, ey möhtərəm tan? 
R o s s. 
Fayfdan gəlirəm, ulu hökmdar.  
Norveç bayraqları tutdu göyləri,  
Dəhşətdən titrədi bizim adamlar.  
Böyük ordusuyla Norveç kralı  
Birləşdi satılmış Kavdor tanıyla,  
Bizimlə başladı qanlı döyüşə.  
Özünü köməyə yetirdi bu vaxt  
Bellonanın - o hərb ilahəsinin 
 Nişanlısı polad zirehli Maqbet. 
 Namərd kral ilə durdu üz-üzə,  
Dayandı qol-qola, qılınc-qılınca.  
Gücdə, ləyaqətdə eyniydi onlar.  
Qırıldı vüqarı məğrur kralın. 
 Sözün müxtəsəri, biz qalib gəldik. 
D u n k a n. Nə böyük səadət! 
Ross. 
Norveç kralı 
Sven xahiş edir, sülh bağlayaq biz.  
Çünki biz icazə vermədik ona,  
Öltnüş əsgərləri dəfn elətdirsin.  
Bununçün Sent-Kolm adasında o  
Bizə on min dollar ödəməlidir. 
Dunkan. 
Daha Kavdor tam xəyanət etməz. 
 Haydı get, əmr ver, yağıdan öc al, 
 Qoy edam etsinlər satqını dərhal 
. Onun rütbəsini alacaq Maqbet,  
Bizim adımızdan onu təbrik et. 
Ro s s. İcra olunacaq əmr, hökmdar. 
D u n k a n. O nə itiribsə, Maqbet qazanar. 
 
 
Gedirlər. 
 
 
 
 
 
ÜÇÜNCÜ SƏHNƏ  
 
Səhra. Göy gurultusu. Üç cadugər daxil olur. 
B i r i n c i   cadugər. Söylə, sən hardaydın, mehriban bacım?  
İk i n c i   cadugər. Donuz öldürürdüm.  
Ü ç ü n c ü   cadugər. Bəs sən hardaydın?  
B i r i n c i  c a d u g ə r. 
Of, bir dənizçinin şişman arvadı 
Şabalıd doldurub öz ətəyinə, 
Ağzını marçamarç marçıldadırdı. 
"Birini mənə ver" - deyə yalvardım. 
O sağırsı kötük çımxırdı mənə, 
"Cəhənnəm ol, - dedi, - cadugər qarı". 
Onun əri çıxıb uzaq səfərə, 
İndi "Pələng" adlı bir gəmidədir. 
Üz tutub Aleppo şəhərinə o. 
Köstəbəyə dönüb elə bu saat 
Xəlbirdə üzərəm oraya rahat. 
Gözümdə qoymaram arzu-kamımı, 
Alaram, alaram intiqamımı. 
İk inc i  cadugər. Sənə bağışlaram küləyimi mən.  
B i r i n c i   cadugər. Təşəkkür edirəm candan-ürəkdən.  
Üçüncü   cadugər. Mən də küləyimi verərəm sənə.  
Birinci cadugər. 
Başqa qüvvələrsə tabedir mənə. 
Mənim hökmümdədir bütün ümmanlar, 
Yellərin əsdiyi yerlər, limanlar. 
Onu qurudaram quru ot kimi, 
Gecə-gündüz yatmaz, yanar od kimi. 
İncələr, üzülər, artar qubar. 
Onun qan sağılmış göz qapaqlan 
Qapının üstündə çardaq sayağı 
Bir daha, bir daha enməz aşağı. 
O inlər dustaq tək möhnət içində, 
Düz qırx gün, qırx gecə zillət içində. 
Gəmisi tufanda qərq olmasa da, 
Atılar-düşər hey qorxunc dəryada. 
Bir görün, nəyim var! 
İk i n c i  cadugər. O nədir, axı? 
Birinci cadugər. 
 Bədbəxt dənizçinin bir baş barmağı. 
                   O  yığvalı dönmüş evə gələndə 
 Dənizdə batıbdır dumanda, çəndə. 
 
 Səhnə arxasından təbil səsi eşidilir. 
 Ü ç ü n c ü c a d u g ə r. 
 Təbil, təbil səsi, qulaq asın bir. 
 Qəhrəman Maqbetdir, döyüşdən gəlir. 
 Haffusı. 
 Biz üç sirli bacıyıq, 
 Tilsimlərin tacıyıq.                , 
 Möhkəm tutub əl-ələ, 
 
 Dəniz ilə, yer ilə 
 Dolanırıq hər yam, 
. Dolanırıq dünyanı. 
 Sənə doğru üç dəfə, 
                        Mənə doğru üç dəfə, 
 Üç dəfə də əlavə, 
 Doqquz yol vurub dövrə              . 
. Rəqs edirik birgə biz. 
 Budur bizim sehrimiz. 
 Maqbetlə Banko gəlirlər. 
        Maqbet. 
 Mən belə bir müdhiş, belə bir gözəl, 
                      Qəribə, təzadlı gün görməmişəm. 
Banko. 
Buradan Forresə nə qədər yol var. 
(Cadugərləri görür). 
Görən, bunlar kimdir? Ah, o vəhşilər 
Necə də arıqdır, necə də zəif! 
Onlar yer üzündə yaşasalar da, 
Bənzəmirlər yerin sakinlərinə. 
(Cadugərlərə müraciət edir). 
Yəni doğrudan da yaşayırsınız? 
Sizə sual versə insan övladı, 
Ona cavab tapa bilirsinizmi? 
Belə görünür ki, hamınız məni 
Başa düşürsünüz, anlayırsınız. 
Çubuq tək qurumuş barmağınızı 
Qoymusunuz quru dodağınıza. 
Yəqin, qadınsınız, ancaq nədənsə 
Saqqalınız məni şübhəyə salır.  
M a q b e t. Diliniz yoxdurmu, deyin, kimsiniz?  
B i r i n c i   cadugər. Eşq olsun Maqbetə, Qlamis tanına!  
İk inc i   cadugər. Eşq olsun Maqbetə, Kavdor tanma!  
Ü ç ü n c ü  cadugər. Eşq olsun Maqbetə, gələcək krala! 
 B a n k o (Maqbetə sarı dönərəK). 
Əzizim, nə üçün sən titrəyirsən? 
Niyə gözəl sözlər səbrini alır, 
Qəlbini, ruhunu qorxuya salır? 
(Cadugərlərə) 
Doğruluq naminə, düzlük naminə 
Deyin, xəyalsınız, yoxsa həqiqət? 
Mənim alicənab yoldaşımı siz 
Böyük hərarətlə salamladınız. 
Sanlı rütbələrə çatacağım,  
Taxta, taca sahib olacağım 
Həvəslə, sevinclə bəyan etdiniz. 
O indi sərməstdir həyəcanından. 
Mənəsə bir kəlmə söz demədiniz. 
Sizin gözləriniz vaxtın, zamanın 
Əgər ürəyini görə bilirsə, 
Sabah nə olacaq, nə olmayacaq 
Sizə agahdırsa, aşikardırsa,  
Mənim də bəxtimi açıq söyləyin.  
Mənə lazım deyil mərhəmətiniz, 
Qorxmuram mən sizin nifrətinizdən.    
B i r i n c i    cadugər. Eşq olsun!  
İ k i n c i   c a d u g ə r. Eşq olsun!                      
Ü ç ü n c ü   cadugər. Eşq olsun! 
Birinci cadugər. 
Maqbetdən kiçiksən, belədir belə, 
Amma həqiqətən ondan böyüksən.  
İkinci cadugər. 
Bəxtəvər deyilsən sən onun kimi, 
Ancaq düzü ondan çox bəxtəvərsən.  
Üçüncü cadugər. 
Heç zaman sən kral olmayacaqsan, 
Fəqət övladların kral olacaq. 
Eşq olsun Maqbetə, Bankoya bir də! 
 B i r i n c i   cadugə r .  Maqbetə, Bankoya bir də eşq olsun!  
Maqbet. 
Dayanın, getməyin, xəsis falçılar, 
Mənə izah edin müjdənizi siz. 
Aydındır, dünyadan köçübdür atam, 
Mənəm ondan sonra Qlamis tanı. 
Yaxşı, necə ollam mən Kavdor tanı? 
Axı, Kavdor tanı yaşayır hələ. 
O ki məsud, xoşbəxt bir zadəgandır. 
Kral olmağımsa xəyala gəlməz, 
Bu daha çətindir, daha müşküldür. 
Deyin, bu qəribə məlumatlan 
Hardan alırsınız, açıq söyləyin, 
Bu qorxunc səhrada peyğəmbər kimi 
Bizi təbrik edib xoş xəbərlərlə 
Neçin yolumuzdan saxlayırsınız? 
Rica eyləyirəm, danışın bunu. 
Cadugərlər qeyb olurlar. 
B anko. 
Torpaq buxarlanır su kimi, dostum, 
Onlar buxar olub çıxdı torpaqdan, 
Haraya uçdular?  
Maqbet. 
Uca göylərə. 
Görünür, əridi havada onlar, - 
Külək nəfəs kimi çəkdi köksünə. 
Kaş ki getməyəydi onlar heç yana. 
 
B anko. 
Doğrudan, gerçəkdən burda idilər?!  
Yoxsa ki bəngotu yemişik bu gün,  
İtibdir ağlımız-huşumuz bizim?! 
M a q b e t. Sənin övladların kral olacaq. 
B a n k o. Kral olacaqsan sən özün, dostum. 
M a q b e t. Həm də Kavdor tanı. Belə demədi? 
B a n k o. Lap beləcə dedi. Bu gələn kimdir? 
Ross və Anqus daxil olurlar. 
Ross. 
Maqbet, kral senin uğurlarından  
Yer qədər, göy qədər razı qalmışdır. 
 Səni mədh edirdi candan, ürəkdən.  
Elə ki o bildi, azğın düşmənlə  
Sənin gedib şəxsən vuruşduğunu  
Sonsuz bir heyrətdən kəsildi nitqi.  
Bütün qalan günü qanlı döyüşdə  
Düşmən səflərini yara-yara sən,  
Özün düzəltdiyin saysız-hesabsız  
Vahiməli ölüm səhnələrindən  
Qorxmadan, cürətlə addımladıqca  
O qaldı beləcə dinməz-söyləməz.  
Şıdırğı dolu tək qorxunc cəbhədən  
Hey xəbər gəlirdi xəbər dalınca.  
Sənin yeni-yeni zəfərlərini  
Böyük hökmdarın qədəmlərinə  
Hər qasid səpirdi inci-dürr kimi. 
Anqus. 
Əlahəzrət kral göndərib bizi, 
 Çatdıraq tükənməz təşəkkürünü,  
Səni hüzuruna dəvət eyləyək.  
Biz sənə mükafat gətirməmişik. 
Ross. 
Ən böyük şərəfdən nişanə kimi,  
Əmr etdi: Maqbetə onun adından  
Verim Kavdor tanı rütbəsini mən. 
Eşq olsun hörmətli Kavdor tanına!  
Bu şöhrət, bu ad-san öz xidmətindir; 
B a n k o. Qəribədir, şeytan düz deyə bilir? 
M a q b e t. 
İndi Kavdor tanı sağ-salamatdır.  
Mənə başqasının paltarını siz  
Nə üçün gətirib geydirirsiniz? 
Anqus. 
O artıq itirib tan rütbəsini.  
Düzdür, sağ-salamat yaşayır hələ,  
Fəqət ölümünə hökm verilmiş.  
Ağır cinayətdə müqəssirdir o:  
Ya əlbir olubdur norveçlilərlə,  
Ya da əlaltından havadar çıxıb,  
Köməklik göstərib üsyançılara.  
Bilmirəm tam-dürüst təqsırımı mən.  
Hər-halda dövlətə xəyanət edib.  
Alıbdır boynuna öz günahmı.  
Yəqin ki, tezliklə asılacaqdır. 
M a q b e t (kənara). 
Qlamis, Kavdor tanı, sonralar isə 
Ən böyük, ən yüksək, ən gözəl rütbə. 
(Ross və Anqusd) 
Təşəkkür edirəm, zəhmət çəkdiniz. 
(Banhoyd) 
Hə, sən gələcəkdə övladlarının 
Kral olmasına inanmayırsan? 
Məni Kavdor tanı edənlər, axı, 
Onlara az şöhrət vəd etmədilər. 
B anko. 
İşlər belə getsə axıra kimi,  
Səni çatdıracaq taxt-taca onlar.  
Bu çox qəribədir: zülmət ruhları  
Bizi fəlakətdə məhv etmək üçün  
Doğru danışırlar bizə çox vədə.  
Kiçik işartıyla aldadıb bizi, 
 
Aparırlar sonsuz uçurumlara. 
(Ross və Anqusä) 
Dostlar, iki kəlmə sizə sözüm var. 
Kənara çəkilirlər. 
M a q b e t (kənara). 
İki söz düz çıxdı, nə deyək buna, 
Hakimiyyət haqda bir tamaşanın 
Bitdi iki gözəl müqəddiməsi. 
(Ross və Anqusa) 
Təşəkkür edirəm sizə, cənablar. 
(Kənara) 
Bu ağlasığışmaz sirli müjdələr 
Heç zaman şer olmaz, heç zaman xeyir, 
Əgər onlar şərsə, nə üçün, nədən 
Bütün uğurların əsası olan 
Ali həqiqəti bəxş etdi mənə. 
Doğrudan, mən artıq Kavdor tanıyam. 
Əgər xeyirdirsə, bəs onda niyə 
O niyyət özünə cəlb edir məni?! 
Onun dəhşətindən, vahiməsindən 
Saçım biz-biz olur başımda mənim. 
Ürəyim köksümdə çırpmır, əsir. 
İnsan xəyalında yaranan qorxu 
Həqiqi qorxudan daha qorxuncdur. 
Qətl bir xəyaldır, fikirdir hələ, 
Fəqət gör necə də lərzəyə salıb, 
Şübhələr içində qovurur məni! 
Arada, ortada yoxdur heç bir şey. 
B a n k o (Ross və Anqusa). 
Baxınız, necə də fikrə qərq olub. 
M a q b e t (kənara). 
Taleyin məqsədi budursa əgər, 
 İstəyir ki, mənə krallıq versin,  
Qoy versin, mən ona kömək etmərəm. 
Banko. 
Onu darıxdırır təzə rütbəsi.  
Təzə rütbəyə də təzə paltar tək  
Tədricən öyrəşib alışmaq gərək. 
M a q b e t (kənara). 
Qoy nə olur-olsun, dolanır ruzigar, Hər tufanlı günün bir günəşi var. 
B a n k o. Seni gözləyirik, möhtərəm Maqbet. 
M a q b e t (Ross və Anqusa). 
Məni bağışlayın. Xatırlayırdım 
Çoxdan unutduğum bezi şeyləri. 
Mehriban cənablar, bu zəhmətiniz 
Əbədi yazılıb qəlbimə mənim, 
Heç vədə bir an da çıxmaz yadımdan. 
- Gedəyin kralın hüzuruna biz. 
(Bankoya) 
Düşün yaxşı-yaxşı o sərgüzəşti. 
Boş vaxt tapan kimi açıq ürəklə 
Bütün olanları götür-qoy edib 
Söhbət eyləyərik. 
B a n k o. Məmnuniyyətlə. 
M a q b e t. 
Sus o vaxta qədər. (Hamıya) Gedəyin, dostlar! 
Gedirlər. 
DÖRDÜNCÜ SƏHNƏ 
Forres. Kralın sarayında bir otaq. Musiqi sədalan. Dunkan, Malkolm, Donalbayn, Lenoks və 
əyanlar daxil olurlar. 
Dunkan.  
Edam etdilermi Kavdor tanrını? 
Gedənlər geriyə qayıtdılarmı? Malkolm. 
Hökmdar, hələ ki qayıtmayıblar. 
Fəqət bir adamla söhbət etdim mən, 
Onun ölümünü görüb gözüylə. 
Dediyinə görə, xəyanətkar tan  
Açıqca boynuna almış suçunu. 
Siz əlahəzrətdən xahiş etmiş ki, 
Onun günahlarını əfv edəsiniz. 
Yaman peşiman olmuş tutduğu işə. 
Onun həyatında heç nə, heç bir şey 
Ona ölümü tək yaraşmayıbdır. 
Qorxmaz  ər kimi köçüb dünyadan. 
 Şərəflə ölməyi öyrənibdir o. 
Dünyada ən əziz olan neməti  
Tullayıb dəyərsiz oyuncaq kimi. 
Dunkan. 
İnsanın üzünə baxmaqla heç vaxt 
İnsanın qəlbini oxumaq olmur. 
Ona inanırdım mən həddən artıq. 
(Maqbet, Batfko, Ross və Anqus daxil olurlar). 
Oh əziz qardaşım, mehriban Maqbet! 
Sənin qiymətini öz layiqincə 
Verə bilməməkdə taqsırkaram mən. 
Nankorluq ən ağır bir günah kimi 
 Sıxır varlığımı məngənəsində. 
 Bu gün sen  qartal qanadlarınla  
Elə ucalmısan, yüksəlmisən ki,  
Arxanca nə qədər can atsa belə  
Sənə çata bilməz minnətdarlığım. 
 Kaş ki, az olaydı sənin xidmətin,  
O vaxt dönə- dönə təşəkkür edib,  
Mən sənə mükafat  verə bilərdim. 
 İndisə yeganə bircə çarəm var,  
Məcburam deyim ki, sənin xidmətin  
Çoxdur mərdlik bütün mükafatımdan. 
M a q b e t. 
Krala borcumdur xidmət eyləmək,  
Yalnız öz borcumu ödəmişəm mən. 
Siz bizim atamız hökmdarımız, 
Biz sizin oğlunuz, nökərinizik. 
Odur ki, hər zаman hər işimizlə 
Sizin  tərəfinizi  
Ülvi məhəbbətlə qorumalıyıq. 
D u n k a n. 
Səni mən əkmişəm, hörmətli qonaq,  
Böyüyüb gül-çiçək açmağın üçün  
Mən də çəkəcəyəm qayğılarını. (Bankoya) 
Alicənab Banko, lütfkar dostum,  
Sənin xidmətlərin heç də az deyil. 
 Yaxın gəl, mən səni sıxım köksümə 
Qoy ürəyim olsun sənin məskənin. 
Banko. 
Əgər mən böyüsəm ürəyinizdə,  
Bütün meyvələrim sizin olacaq. 
Dunkan. 
Yoxdur sevincimin həddi-hüdudu,  
Az qalır ağlayım səadətimdən.  
Mənim övladlarım, dostlar, əyanlar,  
Mənə ən yaxından yaxın olanlar,  
Biliniz, taxt-tacı, vəliəhd kimi,  
Mənim böyük oğlum  
Malkolma biz Təhvil verməliyik.  
Artıq bu gündən  
Komberlənd taxtının prinsidir o.  
Bu şərəf, bu şöhrət təkcə ona yox, 
 Həm də bütün comerd, ər igidlərin 
 Üstünə, göydəki ulduzlar kimi,  
Daima, əbədi nur saçacaqdır.  
Maqbet, biz gələcək dostluğumuzun  
Möhkəm binasının ucaltmaq üçün 
Sizə, İnvernesə berabər gedək. 
Maqbet. 
Sizə sərf olmayan bir istirahət  
Ən ağır əzabdır, ən ağır zəhmət. 
Özüm olacağam indi müjdəçi, 
Sizin bizə qonaq gəlməyinizi 
Gedib arvadıma deyəcəyəm mən. . 
Qəlbən sevinəcək ömür yoldaşım. 
Hökmdar, gedirəm icazənizlə. 
D u n k a n. Mənim Kavdor , ah, nəcib insan! 
M a q b e t (kənara). 
Komberlənd prinsi! Bax, budur qənim,  
Qaya tək durubdur yolumda mənim.  
Ya ondan addayıb ucalmalıyam,  
Ya da ki ilişib heç olmalıyam.  
Ey nurlu ulduzlar, sönünüz artıq,  
Qara niyyətimi açmasın işıq. 
 Zülmət, zülmət istər qorxunc əməlim,  
Qoy gözüm qorxmasın, əsməsin əlim. 
Gedir. 
Dunkan. 
Sən doğru deyirsən, hörmətli Banko,  
Maqbet, həqiqətən, cəsur insandır.  
Onu mədh etməkdən doya bilmirəm,  
Onu mədh eləmək zövq verir mənə.  
Gedək arxasınca. Əvvəl getdi ki,  
Yaxşı qarşılasın bizi evində.  
Tayı-bərabəri yoxdur dünyada. 
Musiqi. Gedirlər. 
BEŞİNCİ  SƏHNƏ 
İnvernes. Maqbetin qəsrində bir otaq. Ledi Maqbet məktub oxuya-oxuya daxil 
olur. 
L e d i  Maqbet .  "Düşmənə qələbə çaldığımız gün onlara rast gəldim. Danışıqlarından yəqin 
etdim ki, onlar bəşər övladlarından qeyri-adi dərəcədə çox bilirlər. Mən sual verib ətraflı məlumat 
almaq həvəsiylə odlanarkən onlar havaya dönüb yoxa çıxdılar. Heyrətdən özümü itirmişdim. Bu 
vaxt kralın elçiləri gəlib qarşımda dayandılar. Hamısı birlikdə məni Kavdor tanı rütbəsiylə təbrik 
etdilər. Bir az əvvəl bu rütbəylə məni həmin sirli-sehrli bacılar təbrik etmiş, mənim gələcəyimdən 
xəbər verərək "Eşq olsun kral Maqbetə!" deyə alqışlamışdılar. Ey mənim əzəmətimin əziz rəfiqəsi! 
Gör səni hansı bir xoşbəxtlik gözləyir. Payına düşən bu sevincdən məhrum olmayasan deyə bu 
xəbəri sənə vaxtında çatdırmağı özümə borc bildim. Onu ürəyinin ən dərin guşəsində gizlə. Sağ ol!" 
Sən indi Qlamis, Kavdor tanısan.  
Qismətdə nə varsa, nə vəd olubsa,  
Ona da çatarsan bir gün, əzizim.  
Fəqət mən qorxuram təbiətindən.  
O qədər insaflı, rəhmlisən ki,  
Sən öz məqsədinə yetişmək üçün 
 Kəsə, qısa yolu seçməyəcəksən.  
Ucalmaq, böyümək arzusundasan, 
 Qəlbinə hakimdir şöhrətpərəstlik,  
Yoxdur ürəyində əclaflıq ancaq.  
Xəyanət etmədən, pislik etmədən , 
 Dünyada taxt-taca çatmaq olarmı?!  
Hiyləsiz oyunla bu cür yarışda  
Şərəfsiz qələbə çalmaqdır qəsdin.  
Yox, yox, belə olmaz, Qlamis tam, 
 Sənin can atdığın o arzu, niyyət  
Qışqırır, hayqırır bütün səsiylə:  
"Ya öldür, ya əl çək hakimiyyətdən!" 
 Qalmısan tərəddüd məngənəsində,  
Qəlbən istədiyin bu cinayəti  
Qorxursan etməyə öz əllərinlə.  
Onda vaxt itirmə, yanıma tələs.  
Qoy canlı sözlərlə qulaqlarından  
Qəlbimin, ruhumun cəsarətini  
Qəlbinə, ruhuna axıda bilim.  
Səninlə qızıl tac arasındakı  
Bütün əngəlləri yox eyləyim mən.  
Artıq sən kralsan, bəxt ilahəsi  
O tacı başına qoyubdur sənin. (Xidmətçi gəlir).  
Yenə nə xəbər var? 
Xidmətçi. 
Bu axşam kral 
Bizə qonaq gəlir əyan-əşrəflə. 
L e d i  Maqbe t .  
Sən nə danışırsan, dəlisən, nədir?  
Onunla bir yerdə deyilmi ağan? 
İş belə olsaydı, hazırlıq üçün  
Ağan evə xəbər göndərməzdimi? 
Xidmətçi. 
Bağışlayın, xanım, bu həqiqətdir. 
 O özü yoldadır, bir azdan gələr.  
Qan-tər içindədir onun qasidi,  
Nəfəsi kəsildi, səsi tutuldu,  
Mənə bu sözləri dedi bir təhər. 
L e d i M a q b e t .  
Yaxşı qəbul elə, qoy rahatlansın. 
O bizə çox gözəl xəbər gətirmiş. 
(Xidmstçi gedir. Qarğa qarıltısı eşidilir). 
Bir bax, qarğanın da səsi tutulub. 
Öz boğuq, öz batıq qarıltısıyla 
Bildirir Dunkanın bu səfərini. 
O bədxah qonubdur qəsrin bürcünə, 
Qəsrdə cinayət baş verəcəkdir. 
Gəlin, ey qan saçan ölüm ruhlan, 
Dolun varlığıma başdan ayağa. 
Yırtıcı, amansız vəhşi qəlbiylə       
Dəyişin bu zərif qadın qəlbimi. 
Qanımı dəhşətlə qatılaşdırın, 
İnsaf yollarmı, keçidlərini 
Bağlayın, bağlayın mənim köksümdə. 
Nə vicdan əzabı, nə də mərhəmət 
Qorxunc niyyətimi kəməndə salıb, 
Heç vaxt sındırmasın qətiyyətimi. 
Ey gözəgörünməz, nəzərə çarpmaz 
Qətl mələkləri, siz təbiətdə 
Haradasa fəlakət axtarırsınız. 
Tez uçun yanıma, döşlərimdəki 
Südümü çevirin ödə-zəhərə. 
Ey dumanlı gecə, sən kömək elə, 
Cəhənnəmin qara tüstülərindən 
Bu dünya üzünə qara pərdə çək.  
Qoyma qanlar tökən iti bıçağım 
Görsün öz açdığı yaralarmı. 
Göylər aralayıb qara pərdəni  
Dəhşətlər içində boylanıb mənə,  
"Dayan, dayan!" deyə haray salmasın. (Maqbet gəlir). 
Böyük Qlamis tanı! Ər Kavdor tanı!  
Gələcək günlərin ulu kralı!  
Məktubun bu günün əzablarından  
Xoşbəxt gələcəyə apardı məni.  
İndi yaşayıram mən gələcəklə. 
Maqb et. 
Mənim məhəbbətim, sevgili yarım,  
Dunkan qonaq gəlir bu axşama bizə. 
L e d i  Maqbe t .  Bəs haçan gedəcək? 
M a q b e t. Sabah. 
L e d i M a q b e t. 
Oh, heç vaxt... 
Kral o sabahı görməyəcəkdir.  
Əzizim, kitaba bənzəyir üzün,  
Üzündə qəribə şeylər oxunur.  
Gəl, gel, insanları aldatmaq üçün  
Üzünə insanlıq maskası keçir.  
Baxışın səmimi, dilin bal kimi,  
Əlin hərarətli olsun həmişə.  
Zərif gülə oxşa, fəqət o gülün  
Dibində sən qıvrıl əfi ilan tək. 
 Tədarük gərəkdir qonaqlıq üçün, 
 Bu işi sən burax mənim öhdəmə.  
 Bu gecə əzəmət bəxş edəcəkdir  
Bütün gecəmizə, gündüzümüzə,  
Yeganə şan-şöhrət verəcək bizə, 
 Əbədi güləcək gələcəyimiz. 
M a q b e t. Sonra danışarıq bu barədə biz. 
L e d i  Maqbe t .  
Rəng alıb rəng verir, bil ki, qorxaqlar.  
Sən yalnız şad görün, ol qəmdən kənar,  
Qalan bütün işlər mənim boynuma. 
 Gedirlər. 
 
ALTINCI SƏHNƏ 
Hemen yer. Maqbetin qəsri önü. Musiqi sədaları ucalır, məşələr yanır. Dunkan, Malkolm, Donalbayn, Banko, Lenoks, 
Makduf, 
Ross, Anqus və saray adamlarə gəlirler.  
Dunkan .  
Necə də gözəldir bu qəsrin yeri. 
Qəlb açan saf-təmiz, mülayim hava 
Adamın ruhunu oxşayır burda.  
Banko. 
Baharın qonağı bu qaranquşlar 
Qəsrdə hördüyü yuvalarıyla 
Təsdiq eyləyir ki, bu yerdə külək 
Məhəbbətlə əsir, sevgiylə əsir. 
Baxın, elə guşə, elə künc-bucaq, 
Elə sütun yoxdur, bu qəşəng quşlar 
Orda ev tikməsin, beşik asmasın. 
Mən fikir vermişəm, bu yaz quşları 
Harda yuva qurur, bala çıxarır, 
Orda hava gözəl, saf-təmiz olur. 
Ledi Maqbet gəlir.  
D u n k a n. 
Bu da bax, möhtərəm ev sahibəsi. 
(Ledi Maqbetə). 
Bəzən əzab verir sevgi insana, 
Təşəkkür edirik yenə də ona. 
Siz bəsləyirsiniz bizə məhəbbət, 
Əzab gətirmişik biz sizə fəqət. 
Nə qədər çoxalsa əziyyətiniz, 
O qədər çoxalar məhəbbətiniz.  
L e d i   M a q b e t .  
Bizim zəhmətimiz artsa da yüz  qat, 
Sizin bizə lütfən göstərdiyiniz 
Səxavət önündə heç nədir, heç nə. 
Siz öz rəhminizlə, böyük hökmdar, 
Bizim nəslimizi hər vaxt, hər zaman 
Şərəfə çatdırıb ucaltmısınız. 
Sizə duaçıyıq biz buna görə. 
Dunkan.  
Hanı Kavdor tanı? Onun dalınca  
Səyirtdik atları, istədik onu  
Ötüb evinizə gələk birinci.  
Sən deme, o yaxşı at sürən imiş.  
Həm də onun böyük, saf məhəbbəti  
Onun kəhərini məhmizləyərək  
Onu bizdən qabaq çatdırdı sizə.  
Gözəl, alicənab ev sahibəsi  
Bu gecə biz sizə qonağıq, qonaq. 
L e d i   Maqbet.  
Hökmdar, bu sadiq nökərləriniz  
Özünü, mülkünü, var-dövlətini  
Sizin əmlakınız sanırlar ancaq. 
 Sizin evinizdə qonaq bizik, biz. 
D u n k a n. 
Əlinizi verin, mehriban xanım,  
Aparın siz məni tanın yanına.  
Bizim ona böyük hörmətimiz var,  
Bu hörmət daima çoxalacaqdır.  
Buyurun, gedəyin. 
Gedirlər. 
YEDDİNCİ SƏHNƏ 
Maqbetin qəsrində bir otaq. 
Şeypurlar səslənir, meşələr yanır. Baş xidmətçi və başqa qulluqçular qablarda yemək daşıyırlar. Sonra Maqbet gəlir. 
M a qb e t (kənara). 
Yalnız bir zərbəylə, bircə zərbəylə 
Bu iş qurtarsaydı, yaxşı olardı. 
Bu ölüm, bu qətl bir iz qoymadan 
Uğurla, zəfərlə başa çatsaydı, . 
Bu işi görərdim bir an içində. 
Fəqət bu zərbənin iki başı var:    
O mənə hər şeyi gətirə bilər, 
Və yaxud hər şeyi itirə bilər.  
Bu gecə burada qısa bir vaxtda  
Gələcək, axirət dünyasındakı  
Əbədi ömrümü, həyatını mən  
Təhlükə altına qoya bilərəm.  
Ancaq mən bununla bu dünyadakı  
Cəzadan qurtara bilmərəm heç vaxt.  
Kim ki özgəsinə qanlı dərs verir,  
Ona qanlı cavab verirlər yalnız.  
Bəzən başqasının badəsini biz  
Xəlvətcə, gizlicə zəhərləyirik,  
Fəqət ədalətin pak ilahəsi  
Bizim özümüzə içirir onu.  
Kral ikiqat qorumalıyam:  
Əvvəla, səbəbi-əsas budur ki,  
Ona həm qohumam, həm də tabeyəm.  
Bunlardı işləri çətinləşdirən.  
Sonrasa, evimdə qonağımdır o.  
Onun qatilinin üzünə indi  
Bütün qapıları bağlayım gərək. 
 Özüm qatil kimi onun üstünə  
Heç vaxt əldə bıçaq getməməliyəm.  
Bunlardan savayı, o bir kral tək  
Elə təmizdir ki, mehribandır ki,  
Onun ləyaqəti, bir mələk kimi, 
 Bu gizli, bu müdhiş ölüm barədə  
Hamıya, hər yerdə car çəkəcəkdir.  
Onun mərhəməti, onun şəfqəti  
Tufanda inləyən körpə uşaq tək,  
Boranda çırpman məleykə kimi,  
Güclü qasırğanın qanadlarında  
Gəzəcək dünyanı qarışbaqarış.  
Bu qorxunc xəbərdən, bu rəzalətdən  
Dünya qərq olacaq göz yaşlarına.  
Bu işə cəlb edən məni nədir, nə?!  
Buna bir həvəsim, bir inamım yox,  
Yalnız mənsəb hissi, şöhrətpərəstlik 
Könlümdə kəhər tək şahə qalxaraq  
Göylərlə əlləşir, tezcə də birdən  
Büdrəyib yıxılır... (Ledi Maqbet dax.il olur).  
Hə, nə xəbər var? 
Led i  Maqbet .  
O, süfrə başından qalxmayıb hələ,  
Nə üçün sən durub çıxdın otaqdan? 
M a q b e t. O məni soruşdu? 
Led i  Maqbet .  Bə  nə, soruşdu. 
M a q b e t. 
Mütləq biz bu işdən əl çəkməliyik.  
O mənə rütbələr verdi yenicə.  
Bütün bu elatın, bütün bu xalqın  
Qazanmışam hüsn-rəğbətini mən.  
Bu böyük şərəfi parlaq inci tək  
Gərək biz qoruyaq, gərək hifz edək,  
Çirkaba atmayaq belə tezliklə. 
Ledi   Maqbet. 
Deməli, qəlbinin dərinliyində 
Sənin bəslədiyin o gözəl arzu 
Sərxoşmuş, yatırmış bu günə qədər, 
İndicə oyanıb, indicə durub? 
Əvvəl cəsarətlə baxdığı halda, 
İndi rəngi qaçıb, qaralır gözü? 
Mən zənn edəcəyəm bu gündən belə: 
Arzun tək qorxaqdır məhəbbətin də. 
Sən arzu etməkdə olduqca cəsur, 
Lakin iş görməkdə acizsən yaman. 
Həyatın şərəfi, ömrün zinəti, 
Möcüzəli taca qovuşmaq üçün 
Daima od tutub yanır varlığın, 
Ancaq yaşayırsan qorxa-qorxa sən. 
Necə qovuşarsan öz arzuna bəs? 
Diləyin, niyyətin çox qəribədir: 
"İstəyirəm, amma çatmır cürətim". 
Miskin pişiklər də küncdə, bucaqda 
Bu cür təsəlliylə təskinlik tapar: 
 "Təzə balıq keçir könlümdən, amma  
İstəmirəm salım pəncəmi suya". 
M a q b e t. 
Rica eyləyirəm, bir az sakit ol!  
 İnsan bacardığı bütün nə varsa,  
Yalnız o şeylərə çatar cürətim. 
 Bundan artığına cəsarət edən,  
Bil ki, insan deyil. 
L e d i  M a q b e t .  
Yaxşı, de görüm, Səni hansı heyvan vadar etdi ki,  
0 vaxt açdın mənə bu niyyətini? 
 Onda cəsarətin çatırdı buna,  
Onda ləyaqətli bir insan idin.  
Bu arzun həyata keçsəydi əgər,  
Sənin ləyaqətin artardı qat-qat.  
0 zaman bu işə başlamaq üçün  
Yoxdu əlverişli nə vaxt, nə də yer. 
 Sənsə axtarırdın hər ikisini.  
Budur, bu fürsəti yetirib tale, 
 İndi bu imkanı əldən verirsən.  
Anayam, mən uşaq əmizdirmişəm.  
Bilirəm, qucaqda süd əmən körpə 
 Nə qədər əzizdir öz anasına.  
Bu işi görməyə mən də sənin tək  
Əgər and içsəydim, əhd eləsəydim,  
Üzə gülümsəyən məsum körpəmin  
O zərif, o incə, dişsiz ağzından  
Dartıb çıxardardım döşümü, inan,  
Əzərdim başını bir an içində. 
M a q b e t. Uğur qazanmasaq, bəs onda necə? 
L e d i   Maqbe t .  
Uğur qazanmasaq! Burda nə var ki?! 
 Özünü ələ al, mətanətli ol.  
Uğur qazanarıq. Bilirsən, Dunkan  
Bu gün bütün günü yol gəlib bizə. 
 
 
İKİNCİ PƏRDƏ 
B İR İNC İ  SƏHNƏ 
İnvernes. Maqbetin qəsrinin həyəti. 
Gecədir. Banko və Flins daxil olurlar. 
Flins qabaqda gəlir, onun elində məşəl vardır. 
B a n k o. Saat neçə olar? 
 Flins. 
Ay batıb artıq. 
Saatın zəngini eşitməmişəm. 
 B a n k o. Aydındır, ay batır gecə yarısı.  
F 1 i n s. Mən bilən, gec batır.  
Banko. 
Al qılıncımı. 
Göylər də yaşayır qənaət ilə, 
Söndürübdür bütün çıraqlarım... 
Sən bunu da bil ki, ağır bir yuxu 
Ağır qurğuşun tək sıxır üstümdən. 
Yatmaq istəmirəm nədənsə ancaq. 
Ey ulu qüvvələr! Bu gecə vaxtı 
Qorxunc fikirlərdən qoruyun məni... 
Qaytar qılıncımı. 
(Maqbet və xidmətçi əlində məşəl gəlirlər). 
Kimdir orada? 
M a q b e t. Bir nəfər öz dostun.  
Banko. 
Bu nədir, cənab? 
Hələ yatmamısan! Böyük hökmdar 
Olduqca şad-xürrəm getdi yatmağa. 
Bütün nökərlərə, xidmətçilərə 
Şahanə xələtlər bəxşiş eylədi. 
Sənin xanımım külli-aləmin 
Ən gözəl, mehriban ev sahibəsi 
Adıyla ürəkdən şərəfləndirib, 
Ona bu almazı töhfə göndərdi. 
Kral qonaqlıqdan çox məmnun idi. 
M a q b e t. 
Əvvəldən hazırlıq olmadığından  
Biz yaxşı ziyafət verə bilmədik.  
Qonaqlıq keçmədi ürəyimizcən. 
Banko. 
Hər şey gözəl idi. Keçən gecəki  
Üç cadugər bacı düşdü yadıma. 
 Tufanlı səhrada o sehrbazlar  
Tamam düz dedilər sənin haqqında. 
Maqbet. 
Onları büsbütün unutmuşam mən.  
Ancaq vaxt tapanda, imkan düşəndə  
Söhbət eyləyərik bu barədə biz. 
B a n k o. Nə zaman istəsən, hazıram, dostum. 
M a q b e t. 
O vədə sən baxsan məsləhətimə,  
Şərəf bir tac kimi qonar başına. 
Banko. 
Yalnız bir şərtim var. Əgər bu şərəf  
Ləkə gətirməsə öz şərəfinə,  
Vicdanım saf qalsa, ürəyim təmiz,  
Can-başla dinlərəm məsləhətini. 
M a q b e t. Gecən xeyrə qalsın! 
B a n k o. Sənin də, sağ ol. 
Banko və Flins gedirlər. 
M a q b e t (xidmətçiyə). 
Xanımına de ki, məndən ötəri 
Düzəltdiyi içki hazır olanda 
Tezcə zəngi çalsın. Di get, sən de yat. 
(Xidmətçi gedir). 
Qarşımda gördüyüm bu xəncərmi, ah? 
Özü də qəbzəsi mənə tərəfdir. 
(Xəncəra müraciət edir). 
Gəl, gəl, səni tutum, tuta bilmirəm. 
Ancaq mən yenə də görürəm səni. 
De, sən əl vurmaqla, toxunulmaqla 
Duyulmaz, bilinməz məşum xəyalsan,  
Yoxsa qızdırmalı, alovlu beynin  
Yaratdığı yalan, saxta varlıqsan?  
Xeyr, göz önündə bir həqiqətsən.  
Əlimdə tutduğum bir xəncər kimi, 
 Elə bil çəkirəm səni qınından.  
Bu getdiyim yolda sənsən bələdçim.  
Səni sancmalıyam mənzil başında.  
Bəlkə, korşalıbdır hiss üzvlərim,  
Bəlkə, yanlış görür mənim gözlərim.  
Yox, yox, mən görürəm səni yenə də,  
Tiyən də, qəbzən də qan içindədir.  
Bu qan damlaları yoxdu əvvəllər.  
Bu qan damlaları gələcəkdəki  
Qanlı cinayətdən bir nişan verir.  
Bütün bu dünyanın yarısı indi  
Yatır ölü kimi səssiz, səmirsiz.  
Heybətli yuxular, müdhiş röyalar  
Yatan insanları salır qorxuya.  
Cinlər-əcinnələr bənizi solmuş  
Hekatam - zülmət ilahəsini  
Yeni qurbanlarla sevindirirlər.  
Gecələr dəhşətlə qurdlar ulayıb  
Bir keşikçi kimi oyadır qətli.  
Rəngi qaçmış halda durub bu rəzil,  
Bakir məleykəni təhqir eyləyən  
Roma hökmdarı Tarkvin sayağı,  
Xəlvətcə, gizlicə addımlayaraq 
 Şikarına doğru gedir kölgə tək.  
Sən ey dəyanətli, vəfalı torpaq,  
Men hara üz tutsam, mən hara getsəm, 
 Ayaq səslərimi eşitmə heç vaxt.  
Birdən qorxuram ki, sənin daşların  
Danışa, faş edə getdiyim yeri.  
Çıxa əllərimdən bu gözəl imkan,  
Bu qətl bu vaxtla uyğundur yaman. 
 Mən hədə gəlirəm, yaşayır o kəs, 
Danışıq qızdıqca soyuyar həvəs. 
(Zəng çalınır). 
Artıq mən gedirəm, hazırdır hər şey. 
Zəng məni çağırır, eşitmə Dunkan. 
O səni səsləyir iki aləmə: 
Ya uca göylərə, ya cəhənnəmə. 
Gedir. 
İKİNCİ SƏHNƏ 
Həmin yer. Ledi  Maqbet gəlir. 
L e d i M a q b e t .  
Onların huşunu başından alan 
Mənim ürəyimə cəsarət verib. 
O şərab onlarda söndürüb odu, 
Mənim varlığımda atəş yandırıb. 
Bir dayan, səs gəlir! Yox, sakitlikdir! 
Bayquşdur, ulayır. Bu məşum carçı 
Dünyada son dəfə rəhmətliklərə 
Bir rahat, uğurlu gecə diləyir. 
Bu saat qurtarar Maqbet işini.  
  Qapılar açıqdır. Məst keşikçilər 
Ucadan avazla xoruldayaraq 
Yuxuda gülürlər rütbələrinə. 
Bihuşdarı qatdım şəraba bir az, 
Onların dirimi, yoxsa ölümü 
Olduğunu ayırd eyləmək üçün 
Onların üstündə ölümlə həyat 
Vuruşur, çarpışır bayaqdan bəri.  
M a q b e t (səhnə arxasından). Kimdir, kimdir, ehey?  
L e d i  M a q b e t. 
Ah, oyandılar! 
O hələ sağdır ki! Onun ölümü  
Elə bir şey deyil, sui-qəsdiniz 
Açılsa, dəhşətdir, məhv olarıq biz. 
Sakit! Xəncərini xidmətçilərin 
Onun böyründəcə hazır qoymuşam. 
Maqbet xəncərləri tapmaya bilməz. 
Dunkan yatan zaman mənim atama 
Bu qədər, bu cürə oxşamasaydı, 
Özüm bitirərdim onun işini. 
(Maqbet gəlir). 
Nə oldu? 
M a q b e t. Qurtardım... Səs eşitmədin?  
Led i   Maqbet.  
Eşitdim bayquşun ulamasını, 
Hərdən cırcırama cırıldayırdı. 
Məgər danışırdın?  
M a q b e t. Nə zaman?  
L e d i   Maqbet.  İndi.  
M a q b e t. Aşağı enəndə?  
Led i   Maqbet.  Bəli.  
Maqbet. 
Bir yavaş! 
De görüm, kim yatır qonşu otaqda?  
Ledi  Maqbet.  Donalbayn. 
M a q b e t (əllərinə baxaraq). Nə qəmli mənzərədir bu!  
Led i   Maqbet.  Boş sözdür. Qəmli şey görmürəm burda.  
Maqbet. 
Onlardan birisi güldü yuxuda. 
O birisi "Qətl!" deyə qışqırdı. 
Birdən hər ikisi durdu yuxudan. 
Dayanıb dinlədim onlar bu vaxt. 
Dua oxudular, yatdılar yenə.  
Led i   Maqbet.  Orda bir otaqdayatır ikisi,  
Maqbet. 
Birisi bağırdı: "Allah, rəhm elə!" 
O birisi tezcə çığırdı: "Amin!" 
Sanki qaranlıqda mənim bu qanlı, 
Cəllad əllərimi görürdü onlar. 
Eşitdim üzücü vahimələri. 
Onlar deyendə ki, Allah, rəhm elə!" 
Dəhşətdən mən "Amin!" deyə bilmədim. 
Ledi  Maqbet.  Sən belə şeylərə çox fikir vermə. 
Maqbet. 
Nə üçün mən "Amin" deyə bilmədim? 
 Allahın rəhminə mənim özümün  
Ehtiyacım vardı dünyalar qədər.  
Elə buna görə pərçimlənərək  
Qaldı boğazımda "Amin" kəlməsi. 
L e d i  Maqbet .  
Düşünmə bu işi bu cür əzabla. İnsan dəli olar sarsıntılardan. 
Maqbet. 
Mənə elə gəlir bir səs eşitdim.  
Kimsə qışqırırdı: "Daha yatmayın!  
Öldürdü, yuxunu öldürdü Maqbet.  
Gündüzün dolaşıq kələflərini  
Gecə bir-bir açan, nizama salan,  
Yorğun beyinlərdən, üzgün qəlblərdən  
Əzabı, illəti çıxaran məlhəm,  
Gözəl təbiətin şirin neməti,  
Həyatın ən böyük, kamil loğmanı,  
O məsum yuxunu öldürdü Maqbet". 
L e d i  Maqbet.  Sən nə danışırsan? 
Maqbet.  
Həmin o adam 
Bütün yer üzünün insanlarına   ,  
Car çəkib deyirdi: "Daha yatmayın!  
Yuxunu öldürdü Qlamis tanı.  
Elə buna görə Kavdor tanı da  
Bir daha heç zaman yatmayacaqdır.  
Maqbet daha, daha yatmayacaqdır!" 
L e d i  Maqbe t .  
Kimiydi orada belə qışqıran?  
Axı, hörmətli tan, bu cür mənasız,  
Səfeh fikirlərlə sən öz ruhunun  
Möhkəm qalasını viran edirsen.  
Get, bir azca su tap, əllərindəki  
Müdhiş şahidlərin izlərini yu. 
Niyə xəncərləri gətirdin, niyə? 
Onlar qalmalıdır öz yerlərində. 
Cəld tərpən, onları geriyə qaytar. 
Otaqda o yatan keşikçilərin 
Üstünü-başmı qanla bula sən. 
 M a q b e t. 
Yox, yox, bacarmaram, inan, qorxuram 
Mən nə etdiyimi düşünməyə də. 
Gördüyüm bu işə bir də baxmağa 
Çatmır cəsarətim.  
Led i   Maqbet.  
Ah, iradəsiz! 
Onda xencərləri ver, apanm mən. 
Yatanlar, ölülər şəkil kimidir. 
Yalnız uşaq qorxar şeytan şəklindən. 
Dunkandan qan axsa, onun qanıyla 
Üzünü-gözünü keşikçilərin 
Yaxşıca salaram qızıl suyuna, 
Onların üstündə qalar bu günah. 
Gedir. Darvaza döyülür.  
M a q b  et. 
Nədir bu taqqıltı? Kimdir bu döyən? 
Mənə nə olubdur? İndi hər bir səs 
Salır vahiməyə, dəhşətə məni. 
Bu necə əllərdir? Ah! Gözlərimi 
Az qalır çıxarsın hədəqəsindən. 
Dənizlər tanrısı böyük Neptunun 
Coşqun dəryaları, daşqın çayları 
Bu ellərdən qanı yuya bilərmi? 
Yox, yox, mümkün deyil.  
Mənim əllərim 
Bütün kainatın göy sularmı 
Qan kimi qızardar öz qan rəngiylə. 
Ledi Maqbet qayıdır. 
L e d i M a q b e t .  
Sənin əllərin tək mənim əllərim  
İndi gör necə də qıpqırmızıdır! 
 Fəqət utamram, ağciyərəm mən. 
 (Darvaza döyülür). 
                     Cənub tərəfdəki bayır qapını 
                     Odur ha, döyürlər, eşidirsənmi? 
                   Yataq otağına gedək tezcə biz. 
                    Bir azca su yuyar bu ləkələri. 
                  Onda asan olar izi itirmək. 
                       Hanı mətanətin, hanı dözümün?! 
                Özünü ələ al, sənə nə oldu?! 
                      (Darvaza döyülür). 
   Yenə də döyülür bayır qapısı. 
                   Dəyiş paltarını, cəld ol, əzizim, 
 Gecə xələtini geyin əyninə. 
Bizi görən olsa, şübhələnməsin, 
Bilməsin ki, gecə oyaq qalmışıq. 
Artıq bu işləri yadından çıxar, 
Burax fikirləri, qətiyyətli ol.  
Maqbet .  
Özünü unutmaq asandır, asan, 
     . Fəqət o qətli unutmaq olmur. 
(Darvaza döyülür). 
Sən bu tıqqıltınla, bu hay-küyünlə 
 Dunkanı yuxudan oyadaydın kaş. 
Gedirlər. 
  
 
  ÜÇÜNCÜ SƏHNƏ 
Yenə həmin yer. Qapıçı gəlir. Darvaza döyülür. 
Q a p ı ç ı. Bax, qapı döymək buna deyərlər ha!.. Cəhənnəmdə də qapıçı olsan, yenə vəzifən qapı 
açmaqdır (Darvaza döyülür). Sındır, hə, sındır. Şeytan Velzevula eşqinə, de görüm kimsən? Bilin, 
zavallı fermersən. A yazıq, taxılı saxladın, elə bildin, qıtlıq olacaq, yaxşı                qazanc əldə 
edəcəksən. Əksinə, bolluq oldu. Yaman ziyana düşdün. Dərdə tablamayıb özünü asdın. Lap vaxtında 
gəlmisən. Bacardığın qədər dəsmal hazırla. Cəhənnəmdə çoxlu tərləməli olacaqsan. (Darvaza döyülür). 
Sındır, hə, sındır. Başqa bir şeytan eşqinə, de görüm kimsən? Bildim, ikiüzlü şahidsən. Ədalət 
məhkəməsi tərəzisinin hər iki gözünü bir-birinə zidd olan yalan şəhadətlərlə doldurmusan. Allaha 
and içib, Allaha o qədər xəyanət etmisən ki, cənnətə gedə bilməmisən. Sənin yerin elə cəhənnəmdir. 
Buyur, içəri gəl, ikiüzlü şahid (Darvaza döyülür). Sındır, hə, sındır. Kimdir? Bildim. İngilis 
dərzisisən. Enli fransız şalvarından kəsib oğurladığın üçün buraya gəlmisən. Buyur, içəri gəl, sən 
burada cəhənnəm odunda öz ütünü qızdıra bilərsən (Darvaza döyülür). Sındır, hə, sındır. Bir dəqiqə 
rahatlıq yoxdur ki! Kimsən? Dayan bir. Yaman soyuqdur. Burdan cəhənnəm olmaz. Mən daha 
cəhənnəm qapıçısı olmaq istəmirəm. Ancaq kef-əyləncə yolu ilə gələn, cəhənnəmin əbədi alovuna 
can atan, hər rütbədən olan bir adama qapı aç-maq istərdim (Darvaza döyülür). Bu saat, bu saat. 
Xahiş edirəm, qapıçıdan mərhəmətinizi əsirgəməyəsiniz (Darvazanı açır). Makduf və Lenoks daxil olurlar. 
Makduf .  
Görünür, bu gecə gec yatmısan, dost,  
Onunçun yuxudan gec oyanırsan? 
Q a p ı ç ı. Doğru buyurursunuz, cənab, xoruzların ikinci banına qədər içmişik. Məlumdur ki, 
cənab, içki böyük fitnəkardır. Əsasən üç şey törədir. 
M a k d u f. Dediyin əsasən o üç şey nədir? 
Q a p ı ç ı .  Belədir, cənab. Burun qızarır, gözləri yuxu qapayır, ayaqlar tez-tez bayıra gedib-
gəlir. İçki, cənab, əxlaqı pozur da,           pozmur da şəhvəti yandırır da, söndürür də. Gərək içkinin 
miqdarım bilə-sən, çünki artıq içki həmişə şəhvətə qarşı riyakardır. İçki insanı həm şəhvətə qul edir, 
həm onu şəhvətə qulluq etməyə qoymur, həm təhrik edir, həm mane olur, həm sövq edir, həm dəf edir, 
həm qızışdırır, həm soyudur. Bir sözlə, içki adamın gözünü yalanlarla bağlayır, kürəyini yerə vurub 
aradan çıxır. 
Makduf .  
Yəqin ki, bu gecə riyakar içki  
Sənin kürəyini yerə vurubdur. 
Q a p ı ç ı .  Elədir, cənab, o riyakar mənim boğazımdan yapışdı. Ancaq mən buna görə onun 
mükafatım verdim. Mən ondan çox güclü idim. O arabir mənim qılçalarımdan tutsa da, mən kələk 
gəlib onun arxasını yerə vurdum. 
M a k d u f. 
Bir desən, yuxudan oyanıb ağan? 
(Maqbet gəlir). 
Bizim səs-küyümüz oyatdı onu, 
Narahat elədik. Odur bax, gəlir.  
L e n o k s (Maqbetə). Sabahınız xeyir, hörmətli cənab!  
M a qb e t. Sabahınız xeyir, mehriban dostlar.  
M a k d u f. Kral oyanıbmı, alicənab tan?  
M aqb e t. Hələ oyanmayıb. Makduf. 
Əmr etmişdi ki, 
İşıqlanan kimi baş çəkim ona. 
Təxminən bir saat gecikmişəm mən. 
 M a q b e t. Sizi apararam onun yanma.  
Makduf. 
Bilirəm bu zəhmət zövq verir sizə, 
Hər halda bu yenə bir əziyyətdir.  
Maqbet. 
Zövq verən bir zəhmət əziyyət deyil. 
Baxın, bu da qapı.  
Makduf. 
Çatır cürətim, 
Keçim içəriyə, belə əmr edib. 
Gedir. 
L e n o k s. Kral bu gün gedir?  
M a q b e t. İstəyir getsin.  
Lenoks. 
Şiddətli fırtına qopdu bu gecə. 
Bizim qaldığımız uca binanın 
Bütün bacalar uçub töküldü. 
Deyirlər: bir bədbəxt ölümqabağı 
Zarıyıb, inləyib-xırıldayırmış. 
Qorxunc yanğınlardan, fəlakətlərdən, 
Yeni qiyamlardan, qara günlərdən 
Kimsə həyəcanla xəbər verirmiş. 
Bayquşlar ulayıb bütün gecəni. 
Bəziləri deyir: yer tərpənibmiş. 
 
M a q b e t. Doğrudan, bu gecə tufanlı idi. 
Lenoks.  
Mən bu gənc yaşımda belə heybətli  
Bir gecə gördüyüm yadıma gəlmir. 
Makduf qayıdır. 
M a k d u f. 
Aman! Dəhşət! Dəhşət! Müsibətə bax!  
Onu ürək duyub, dil deyə bilməz. 
Maqbet və Lenoks. Nə var, nə olubdur? 
M a k d u f. 
Mənfur cinayət  
Yaradıb özünün şah əsərini.  
Dünyada ən məlun, ən alçaq qətl  
Tanrının müqəddəs məbədi olan  
Kralın köksünü yarıb bu gecə,  
Onun həyatmı oğurlayıbdır! 
M a q b e t. Siz nə deyirsiniz? Həyat, eləmi? 
L e n o k s. Siz əlahəzrətdən danışırsınız? 
M a k d u f. 
Xahiş eyləməyin, deyə bilmirəm.  
Yataq otağına girib bu saat  
O qanlı vəhşətə baxın özünüz  
Bədheybət başında qıl əvəzinə,  
Qorxunc, vahiməli ilanlar bitən  
Qanadlı əjdaha görürmüş kimi,  
Yerinizdə donub mat qalarsınız,  
Diliniz lal olar, gözləriniz kor. (Maqbet və Lenoks gedirlər). 
 Hay salın, hay salın!  
Tez zəngi çalın! Cinayət, xəyanət! 
 Banko, Donalbayn! Malkolm!  
Oyanın, yuxudan durun!  
Ölümün yalançı yoldaşı olan  
Saxtakar yuxunu atın bir yana,  
Həqiqi ölümü görməyə gəlin. 
 Ayılın, ayılın! Malkolm! Banko! 
Qiyamət günündə məzarlarından  
Qalxan ruhlar kimi, qalxın ayağa,  
Gəlib bu dəhşətə tamaşa edin. 
 Cəld olun, həyəcan zəngini çalın. 
Zəng çalınır. Ledi Maqbet gəlir. 
L e d i  Maqbe t .  
Ürək parçalayan bu səs-küy nədir? 
Neçin oyadırlar xalqı yuxudan? 
Danışın, danışın!  
Makduf. 
Mehriban xanım, 
Heç vaxt zərif, incə qadın qulağı 
Bu ağır xəbərə tablaya bilməz. 
Mən onu danışsam, məhv edər sizi. 
(Banko gəlir). 
Banko, Banko! Kral öldürülmüşdür!  
Led i  Maqbet.  Necə! Aman Allah! Bizim evdəmi?  
Banko. 
Harda olur-olsun, bu vəhşilikdir. 
Mərhəmətli Makduf, ömründə bir yol 
Sözünü inkar et, de ki, səhvdir bu. 
Maqbet və Lenoks qayıdırlar. 
Maqbet. 
Kaş ki, mən öləydim bir saat əvvəl,  
Gözüm görməyəydi bu müsibəti.  
O zaman deyərdim yer üzündə mən 
 Xoşbəxt yaşamışam öz həyatımı.  
Daha bundan sonra nə var dünyada?  
Hər şey əyləncədir, hər şey oyuncaq.  
Şan-şöhrət, gözəllik məhv oldu artıq.  
Həyatın şərabı tükəndi tamam,  
Çəlləyin dibində yalnız xılt qaldı. 
Malkolm və Donalbayn gəlirlər.  
D o n a l b a y n .  Bir bəla üz verib? 
Maqbet .  
Özü də sizə. 
Sizin qan çeşməniz, həyat çeşməniz 
Soğulub, quruyub həm də gözündən. 
M a k d u f. Atanız qətl olub. 
M a 1 k o 1 m. Qatili kimdir? 
Lenoks. 
Belə görünür ki, onunla eyni  
Bir otaqda yatan keşikçiləri.  
Əlləri, üzləri qan içindədir,  
Al qana batıbdır xəncərləri də.  
Qanı silinməmiş xəncərləri biz  
Gördük balıncların lap yanındaca.  
Sonsuz şaşqınlıqla, sonsuz təlaşla  
Bərələ qalmışdı onların gözü.  
Belə adamlara öz həyatını  
Heç kəs ümid etməz, etibar etməz. 
M a q b e t. 
Hirsimdən onları qılıncladım mən, 
 İndi peşmanam tutduğum işə. 
M a k d u f. Onları nə üçün öldürdünüz siz? 
M a q b e t. 
Eyni bir zamanda kim həm ağıllı,  
Həm dəli, həm hirsli, həm də mülayim  
Ola bilər axı? Heç kim, heç bir kəs.  
Mənim coşqun sevgin tüğyan eylədi,  
Keçdi ləng ağlımı bir an içində.  
Dunkan uzanmışdı qarşımda mənim,  
Qızıl qan olmuşdu gümüş bədəni.  
Onun yaralan viranəlikdə  
Açılmışdı dərin kahalar kimi.  
Bir yanda yatırdı qorxunc qatillər  
Mənfur cinayətin təsdiqi kimi.  
Onların üstünü başdan ayağa  
Tamam bürümüşdü qan ləkələri,    
 Qana boyamışdı xəncərləri də.  
Bu vaxt sinəsində ürəyi olan,  
Ürəyində sevgi, sevgisi ülvi, 
Sözünə, əhdinə sadiq bir insan 
Necə dayanardı, necə durardı? 
Ledi  M a q b e t  (yalandan bayılaraq).  
Ah, kömək ediniz!  
M a k d u f. Kömək eyləyin! 
 M a 1 k o 1 m (yavaşca Donalbayna). 
Bu ağır fəlakət hamıdan artıq 
Bizə əzab verir. Niyə susmuşuq?  
D o n a l b a y n  (yavaşca Malkolma). 
Nə deyə bilərik belə bir halda?! 
Canilər yurdunda dönük bəxtimiz 
Pusquda dayanıb gözləyir bizi. 
Hər an çıxıb bizi məhv edə bilər. 
Gəl qaçaq buradan. İndi bu yerdə 
Göz yaşı tökməyin zamanı deyil.  
M a 1 k o 1 m (yavaşca Donalayna). 
Dərdimiz o qədər böyükdür bizim, 
Onu danışmağa bir söz tapılmaz.  
Banko (xidmətçilərə). 
Aparın ledini öz yatağına. 
(Ledi Maqbeti aparırlar). 
Gedib geyinəyin paltanmızı, 
Sonra da bir yerə yığışağın biz. 
Misli görünməmiş bu qanlı işi 
 Arayıb axtaraq axıra kimi, 
Əslini, kökünü öyrənək tamam. 
Qorxu, şübhə bizi salır lərzəyə. 
Böyük yaradanın köməyiylə mən 
Xainin bu gizli cinayətini 
Açmaq üçün inadla çarpışacağam. 
Buna and içirəm.  
M a k d u f. Mən də. Hamı. Hamımız.  
Maqbet. 
Sözün müxtəsəri, hərbi geyimdə         
Toplaşaq salona. 
H a m ı. Yaxşı, razıyıq. 
Malkolm və Donalbayndan başqa, hamı gedir.  
M a 1 k o 1 m. 
Nə edək, qardaşım?  
Artıq bunlarla  
Bir daha bir yerdə qala bilmərik.  
Saxtakar adamlar çox asanlıqla  
Görünə bilirlər qəmli-qüssəli.  
Mən burdan gedirəm İngiltərəyə. 
D o n a l b a y n .  
Mən isə gedirəm İrlandiyaya.  
Yalnız bizim belə ayrılmağımız  
Bizi təhlükəsiz saxlayacaqdır.  
Burda insanların təbəssümündə  
Sıyrılmış qılınclar parlayır ancaq.  
Qanımıza ən çox yaxın olan kəs  
Qanımıza ən çox susayır bizim. 
M a l k o Im. 
Qatilin atdığı təhlükəli ox  
Hələ də dolanıb süzür havada. 
 Biz ona bir hədəf olmamaq üçün  
Gərək öz vaxtında çıxaq aradan. 
 Odur ki təcili minək atları,  
Vida mərasimi yersizdir indi.  
Haydı, düşək yola fürsət var ikən.  
Bir yerdə yoxdursa insaf, mərhəmət, 
 Oğru tək əkilmək deyil qəbahət. 
Gedirlər. 
DÖRDÜNCÜ SƏHNƏ 
Yenə də həmin yer. Maqbetin qəsrinəen aralı bir meydan. Ross və bir qoca gəlirlər. 
Q o c a. 
Dünyada yetmiş il ömür sürmüşəm,  
Mən günlər görmüşəm ağlı-qaralı.  
Zamanın dolaşıq sərgüzəştində  
Möcüzələr olub, dəhşətlər olub. 
Hamısı çox yaxşı qalıb yadımda.  
Bütün gördüklərim bu vahiməli  
Gecəyə nisbətən heç şeydir, heç şey. 
Ross. 
Elədir, baxınız, mehriban ata,  
Bəşərin bu qanlı faciəsindən  
Hətta göylər belə, təhqir olmuş tək,  
Qəzəblə tökübdür qaş-qabağını.  
Artıq səhər çoxdan açılmalıydı,  
Fəqət dustaq edib günəşi zülmət.  
Gündüz öz nur dolu dodaqlarıyla  
Dünyanın üzündən öpməsin deyə  
Dünyanı qoynunda gizlədib gecə.  
Əcəba dəyişib gərdişi-dövran;  
Gecəmi aləmə hökmdar olub,  
Yoxsa insanların əməllərindən  
Gündüz daldalanır, həya eyləyir. 
Q o c a. 
Bu qanlı, bu məşum cinayət kimi,  
Təbiətə ziddir bütün bu işlər.  
Çərşənbə axşamı bir şahin gördüm.  
Səmanın ən uca ənginliyində  
Uçub əzəmətlə dövrə vururdu.  
Bu zaman bir bayquş siçovul kimi,  
Pusqudan çıxaraq hücuma keçib,  
Qanına bələdi o qızılquşu. 
Röss. 
Bunlar, doğrudan da, çox qəribədir.  
Dunkanın cins, gözəl atları isə  
Birdən qeyzə gəlib vəhşiləşərək  
Qırdılar tövlənin qapılarmı,  
Baş alıb qaçdılar səhraya doğru.  
Atlar itaətə qarşı çıxaraq  
Sanki insanlarla vuruşacaqdı. 
Qoca. 
Belə deyirlər ki, cinlənmiş atlar  
Hirslə gəmirirmiş biri-birini. 
Ross. 
Bəli, gözlərimlə gördüm mən özüm, 
Onlara heyrətlə tamaşa etdim. 
Budur, gəlir Makduf. 
(Makdufdaxil olur). 
Hörmətli cənab, 
İndi bu dünyada nələr baş verir? 
 M a k d u f. Sən məgər görmürsən? 
 Ro s s. 
Bu qanlı işi 
Kimlər törədibdir, məlum olmadı?  
M a k d u f. Maqbet öldürdüyü o iki adam.  
R o s s. 
Xudaya, ölmədik, biz nələr gördük! 
Görəsən, onların niyyəti nəymiş? 
M a k d u f. 
Onlar satqındılar. Bir iş var ancaq, 
Kralın varisi iki övladı - 
Malkolm, Donalbayn xəlvət qaçmışlar. 
Hamı şübhələnir indi onlardan.  
Ross. 
Yenə təbiətin ziddinədir bu. 
İnsanın ağlını gör bir necə də 
Başından çıxarır şöhrətpərəstlik, 
Kəsir öz kökünü öz əlləriylə! 
Yəqin ki, çatacaq taxt-tac Maqbetə.  
M a k d u f. 
Bəli, artıq onu kral seçdilər. 
O getdi Skona tac qoymaq üçün.  
R o s s. Haradadır Dunkanın cənazəsi bəs?  
M a k d u f. 
Apardılar Kolmkil adacığına. 
Bu yerdə müqəddəs bir məqbərədə 
Onun əcdadının sür-sümükləri 
Saxlanır qədimdən bu günə kimi. 
 R o s s. De, sən də Skona gedəcəksənmi?  
M a k d u f. Yox, dostum, yox, Fayfa gedəcəyəm mən.  
R o s s. Mən isə Skona düşürəm yola. 
M a k d u f. 
Yaxşı yol, orada yaşa firavan,  
Yeni vəzifədə sıxılmayasan.  
Kaş təzə xalatda köhnə xalata həsədlə baxmayaq. 
R o s s. Əlvida, ata. 
Q oca. 
Sizi və xeyirxah mərd adamları  
Hər an kölgəsində hifz etsin tanrı. 
Gedirlər. 
 
 
 
 
ÜÇÜNCÜ PƏRDƏ 
BİRİNCİ SƏHNƏ 
Forres. Sarayda bir otaq. Banko daxil olur. 
B anko. 
Üç sirli bacının vəd etdiyi tək  
Bütün rütbələrə çatmısan indi Qlamis, 
 Kavdor tanı, kralsan artıq.  
Fəqət qorxuram ki, ən çirkin, iyrənc  
Oyun oynayasan bu məqsəd üçün.  
  Onlar dedilər ki, sənin taxt-tacın 
 Heç vaxt keçməyəcək övladlarına.  
Mənimsə başqadır bəxtim, qismətim.  
Gələcəkdə bir çox kral nəslinin 
 İlk kökü, atası olacağam mən.  
Maqbet, sənin haqda cadugərlərin  
Bütün dedikləri doğraya çıxdı.  
Bəs onda nə üçün mənim barəmdə  
Onların dediyi həmin sözlərə  
Mən ümid etməyim, mən inanmayım?  
Ancaq susmaq gərək, hələlik bəsdir,  
İndi danışmağa yoxdur ehtiyac. 
Şeypur çalınır. Maqbet kral paltarında, Ledi Maqbet kraliça libasında daxil olurlar. Onları Lenoks, Ross, saray adamları və 
xanımlar müşayiət edirlər. 
M a q b e t. Əsas qonağımız burdadır bizim. 
L e d i   Maqbe t .  
Unutsaydıq onu dəvət etməyi,  
Heç olardı böyük ziyafətimiz,  
Hər şey itirərdi öz qiymətini. 
M a q b e t (Bankoya). 
Bu axşam sarayda, mehriban dostum,  
Təntənəli bir şam verəcəyik biz.  
Təvəqqe edirəm gəlməyinizi. 
Banko. 
Əlahəzrət, mənə sərəncam verin.  
Borcumdur baş əyim hər əmrinizə.  
Qırılmaz, ayrılmaz, möhkəm tellərlə  
Ürəkdən əbədi bağlıyam sizə. 
M a q b e t. Bu gün gedirsiniz? 
B a n k o. Bəli, günorta. 
M a q b e t. 
Bugünkü bu vacib müşavirədə  
Sizin həm əsaslı, həm də qiymətli  
Gözəl rəyinizi bilmək istərdik.  
İndi ki belədir, sabaha qalsın.  
Yolunuz uzaqdır? 
Banko. 
Əziz hökmdar, 
Şam vaxtına çəkər gedib-gəlməyim.  
Yaxşı yeriməsə kəhərim gündüz,  
Qaranlıq gecədən bir-iki saat  
Geri dönmək üçün borc almalıyam. 
M a q b e t. Ancaq qonaqlığa gecikməyiniz. 
B a n k o. Əsla gecikmərəm. 
Maqbet. 
Eşitmişik ki, 
Kralın qaniçən oğullarının 
Biri sığınıbdır İngiltərəyə, 
O biri qaçıbdır İrlandiyaya. 
Ata qatilləri olduqlarını 
Heç cürə almırlar boyunlarına. 
Fikri çaşdırmaq üçün xalq arasında 
Qəribə şayiə uydurur onlar. 
Sabah mühüm dövlət işlərimiz var, 
Yığışıb bir yerdə həll etməliyik, 
Onda bu barədə danışarıq biz. 
Gedin, səfəriniz uğurlu olsun! 
Flins də sizinlə gedəcəkdimi?  
B a n k o. Bəli, artıq vaxtdır, mehriban kral.  
 
Maqbet.  
Kaş ki, atlarımız çapsın dördnala. 
Tez gedib, tez gəlin. Sizə yaxşı yol. 
(Banko gedir).         
 Saat yeddiyədək siz azadsınız, 
Kim necə istəyir əylənə bilər. 
Görüşü nəşəli keçirmək üçün 
Axşam şama qədər öz vaxtımızı 
Gəlin tək keçirək, yalqız keçirək. 
Xudahafiz! Allah sizə yar olsun. 
(Maqbet və bir xidmətçidən başqa, hamı gedir). 
Ehey, o adamlar buradadırmı?  
Xidmətçi. 
Hökmdar, sarayın darvazasının 
 Önündə durublar əmrə müntəzir. 
M a q b e t. 
Cəld tərpən, onları yanıma gətir. 
(Xidmətçi gedir). 
Möhkəm dayanmırsa əyləşdiyin taxt, 
Onda kral olmaq heç nəyə dəyməz. 
Könlümün ən dərin guşəsinədək 
Yeriyib qanıma Banko qorxusu. 
Onun o şahənə təbiətində 
Qəlbi lərzə salan bir dəhşət vardır. 
O yaman cəsurdur, mərddir, igiddir, 
Sonsuz cəsarəti, sonsuz cürəti 
Ağlı-kamalıyla yaranıb əkiz. 
Yüz ölçür, bir biçir gördüyü işi. 
Dünyada mən yalnız ondan qorxuram. 
Qədim Rum qeysəri Yuli Sezarın 
 Ruhu qarşısında Mark Antoninin  
Ruhu alçalan tək, mənim də ruhum  
Alçalır Bankonun ruhu önündə.  
Cadugər bacılar əvvəlcə mənə  
Kral rütbəsini vəd eyləyəndə  
Banko məzəmmətlə xahiş etdi ki,  
Onun da bəxtindən versinlər xəbər.  
O vaxt sehrbazlar peyğəmbər kimi, 
 İnamla dedilər: kral nəslinin  
Atası olacaq gələcəkdə o.  
Mənimsə varisim olmayacaqdır.  
Başıma xeyirsiz bir tac qoydular.  
Əlimə yad nəslə miras qalacaq  
Hökmdar əsası verdilər onlar.  
Deməli, Bankonun övladları üçün  
Mən öz pak qəlbimi ləkələmişəm.  
Cinayət törədib, onlara görə,  
Qana bələmişəm nəcib Dunkanı.  
Yalnız onlar üçün öz vicdanımın  
Büllur kasasına zəhər tökmüşəm.  
Əbədi ruhumu mənfur şeytana- 
Bəşər düşməninə satmışam dürtək. 
 Nə var ki Bankonun törəmələri  
Taca sahib çıxsın, hökmdar olsun!  
Yox, yox, ola bilməz, bu mümkün deyil, 
 Əgər belədirsə, onda, ey tale,  
Hazıram sənin də töküm qanını,  
Gəl, gəl, ölüm-dirim vuruşuna sən.  
O kimdir? 
(Xidmdətçi iki qatillə qayıdır). (Xidmətçiyə)  
İndi get, dayan qapıda,  
Hərgah lazım gəlsə, çağırtdırarıq. (Qatillərə) 
Mən dünən sizinlə danışmamışam?  
B i r i n c i   q a t i l .  Bəli, əlahəzrət, danışmısınız. 
Maqbet. 
Sözlərimi yaxşı düşündünüzmü? 
Başa düşdünüzmü, bu vaxta qədər 
Sizi dərd içində saxlayan xain 
Təkcənə bir odur. Məni nahaqdan 
Həmişə günahkar zənn edirdiniz. 
Mən keçən söhbətdə sübut etdim ki, 
Sizə kələk gələn, sizə tor quran, ... , 
Əlinizdən alan var-yoxunuzu, 
Hər cür vasitəylə yandıran-yaxan, 
Sizi məngənədə əzən odur, o. 
Hətta öz ağlını itirən bir kəs 
Aydın dərk edər ki, bu bədbəxtliyin 
Yeganə baisi ancaq Bankodur. 
Bunu dünən sizə başa salmadım? 
Bi r inc i   qa t i l .  Bəli, hökmdarım, başa saldınız. 
Maqbet. :
O söhbət bu işin əvvəli idi, 
İndisə ikinci söhbətə keçək. 
Gərək biz ətraflı düşünək bu gün. 
Hə, bir deyin görüm, gələcəkdə də 
Bu müdhiş zillətə dözəcəksiniz? 
Bəlkə, sizi belə öyrədiblər ki, 
Amansız əliylə zülmət məzara 
Sizi sürüyərək çəkib aparan, 
Məşəqqət içində ailənizi 
Ömürlük dilənçi kökünə salan 
Xeyirxah adama, onun nəslinə 
Xeyir-dua verib diz çökəsiniz?  
Bi ı inc i   qati l .  Hökmdar, neyləyək, biz ki insanıq!  
Maqbet. 
Bəli, tazı, tula, ənik, qurdbasan, 
Maşkı, şəngi, danqa, quyruğuçəmbər 
Köpəklər içində it sayılan tək,  
Bəşər övladının içində siz də : 
Bir insan, bir adam sayılırsınız. 
Ancaq unutmayın bir həqiqəti: 
            Köpəklər fərqlənir biri-birindən;  
Qapağan, mehriban, yaxşı iy bilən,  
Tənbəl, cəld, hiyləgər yaranıb onlar.  
Təbiət onların adına görə  
Hərəsinə bir cür keyfiyyət verib.  
İnsan xilqəti də belədir, belə.  
İndi deyin görüm, ürəyinizdə  
Kişilik qeyrəti hökm eyləyirmi? 
 İnsan cərgəsində ən pis, sonuncu,  
Ləyaqətsiz yeri tutmursunuz ki? 
 Mən sizə şərəfli bir iş tapşırım,  
O sizi düşməndən xilas eyləyər.  
Həm də hökmdarın məhəbbətini,  
Böyük rəğbətini qazanarsınız.  
Necə ki o sağdır, mənim sizin tək,  
Nə bir dincliyim var, nə bir xoş günüm. 
 Bizə bu dünyada yalnız və yalnız  
Həyat bağışlayar onun ölümü. 
İ k i n c i   qa t i l .  
Hökmdar, anadan olduğum gündən  
Müdhiş zərbələri qansız dünyanın  
O qədər dağ çəkib köksümə mənim, 
 Hətta itirmədən bircə an belə  
İntiqam alaram bu dünyadan mən. 
B i r i n c i   qa t i l .  
Mənim də üzümə gülməyib tale,  
Mən cana doymuşam fəlakətlərdən. 
 Hazıram hər zaman hər təhlükəyə.  
Ya mənim həyatım yaxşılaşmalı,  
Ya da bu həyatdan qurtarmalıyam. 
M a q b e t. 
Bunu hər ikiniz bilməlisiniz,  
Sizin düşməniniz yalnız  
Bankodur. 
Q a t i 11 ə r. Bilirik, hökmdar. 
M a q b e t. 
Bilin, mənim də 
Amansız, qaniçən düşmənimdir o. 
Onun həyatının hər dəqiqəsi  
Sancılır qəlbimə sivri ox kimi.  
Mənim imkanım var, açıq-aşkara  
Onu yer üzündən silim bir anda.  
Fəqət belə işə yol vermək olmaz,  
Çünki bizim eyni dostlarımız var.  
Onların sınanmış məhəbbətini  
Gərək itirməyim heç vaxt, heç yerdə. 
 Əksinə nəzərdə ucalmaq üçün  
Özüm öldürdüyüm adamın üstdə  
Gərək nalə çəkim, göz yaşı töküm.  
Əsl həqiqəti istəyirəm ki,  
Xalqın gözlərindən gizli saxlayım.  
Elə buna görə ürək qızdırıb  
Ümid bağlayıram köməyinizə. 
İk i n c i   qat i l .  
Hökmdar, siz bizə  əmr etsəniz, 
 Biz ona can başla əməl edərik. 
B i r i n c i   qat i l .  Hətta həyatımız qurban getsə də. 
M a q b e t. 
Sizin mərdliyiniz, igidliyiniz  
Alışıb nur saçır gözlərinizdə.  
Harada, nə zaman pusquda durub,  
Ona hansı anda hücum etməyi  
Bir saatdan sonra deyərəm sizə.  
Saraydan kənarda, başqa bir yerdə  
Bu qətl bu gecə qurtarmalıdır.  
Həmişə siz bunu xatırlayın ki:  
Haqqımda şübhəyə yol vermək olmaz. 
 Mənim arzum budur, məqsədim budur:  
Belə çətin işdən, bu ağır işdən  
Bir iz, bir nişanə qalmasın gərək.  
O gedir öz oğlu Flinslə birgə.  
Onun ölümündən onun oğlunun  
Ölümünü heç də az istəmirəm.  
v Mənə bir təhlükə olmasın deyə  
Bu qəmli taleyi elə bu gecə 
O öz atası ilə bölüşməlidir. 
Bir yana çəkilin, bir yaxşı-yaxşı 
Düşünün, daşının, qərara gəlin. 
Bu saat geriyə qayıdıram mən.  
İk i n c i   qat i l .  Qərara gəlmişik artıq, hökmdar.  
M a q b e t. 
O halda dəhlizdə durub gözləyin, 
Mən sizi tezliklə çağırtdıraram. 
(Qatillər çıxırlar). 
Banko, qət olundu, uçacaq ruhun. 
Göylər qismətinsə, xoşbəxtsən, məncə, 
Göylərə qonacaq ruhun bu gecə. 
Gedir. 
İKİNCİ SƏHNƏ 
Hemən yer. Başqa bir otaq. Ledi Maqbet ve xidmətçi gəlirlər. 
L e d i   Maqbet .  Banko gedibdirmi?  
Xidmə tçi. 
Gedibdir, xanım. 
Fəqət o bu axşam qayıdacaqdır.  
Led i   Maqbet.  
Dayanma, tez çağır əlahəzrəti. 
Ona sözüm vardır.  
X i d m ə t ç i. Baş üstə, xanım. 
 
Gedir. 
Led i   Maqbet.  
Bütün bu qurbanlar hədərdir, hədər. 
 Öldürüb yaşamaq ölümdən betər.  
Kədərdən doğulan sevinc, səadət  
Ömürlük əzabdır, ömürlük dəhşət. (Maqbet daxil olur).  
Nə var belə, milord? Nə üçün, nədən 
 Daima yalqızsan, daima qəmli?  
Ölmüş adamların barəsindəki 
Bu ağır, üzücü düşüncələrin  
Qoy qalsın biryolluq onlarla birgə.  
Fikir eləməkdən axı nə çıxar?  
Çarəsiz dərdləri unutmaq gərək.  
Artıq olan olub, keçən də keçib. 
Maqbet.  
İlan yaralandı, ölmədi fəqət,  
Yarası bitişib sağalacaqdır.  
Bizim həyatımız əvvəlki kimi,  
Təhlükə altında qalacaq yenə.  
Döyükə-döyükə dəhşət içində  
Yeyincə bir qismət çörəyimizi,  
Qorxunc röyaların vahiməsindən  
Gecələr oyanıb tir-tir əsincə, 
 Qoy bu cahan mülkü od tutub yansın,  
Yer göyə, göy yerə dəysin bir anda,  
Hər iki dünyamız tarimar olsun.  
Bu ruhi əzabın sarsıntısından  
Həyəcan içində qovrulmaqdansa,  
Tacını, taxtım zəbt eyləyərək  
Rahatlıq evinə göndərdiyimiz  
Ölüylə bir yerdə yatmaq yaxşıdır.  
Qurtarıb həyatın səksəkəsindən  
Dunkan sakit yatır öz məzarmda.  
Ən rəzil işini gördü xəyanət.  
İndi iti xəncər, qorxulu zəhər,  
Daxili ədavət, xarici hücum  
- Heç nə, heç nə ona toxuna bilməz. 
L e d i M a q b e t .  
Özünü ələ al, mehriban milord.  
Qoy mülayim olsun sərt baxışların.  
Çalış, bu axşamkı qonaqlıqda sən 
 Hamıya şad görün, nəşəli görün. 
M a q b e t. 
Üzüm güləcəkdir, quzum, sənin də,  
Təvəqqe edirəm, gülsün sifətin.  
Bankoya daha çox nəvaziş göstər. 
Dilin şirin olsun, baxışın həlim.  
Necə ki təhlükə içindəyik biz  
Məcburuq yaltaqlıq şəlaləsində  
Yuyaq ləkələnmiş vicdanımızı.  
Gərək üzümüzü ürəyimizə  
Hər yerdə hər zaman maska eyləyək. 
L e d i   M a q b e t .  Unut birdəfəlik bu fikirləri. 
M a q b e t. 
Oh, məgər mümkünmü, istəkli zövcəm! 
Qəlbim əqrəblərlə doludur mənim.  
Bilirsən, Banko da, Flins də sağdır. 
L e d i   Maqbe t .  
Onlarm həyatı əbədi deyil, İnsan təbiətin surətidir, bil. 
M a q b e t. 
Onlar öləridir, budur təsəllim.  
Sən də bu ümidlə hələlik şad ol.  
Yarasalar çıxıb yuvalarından  
Ov üçün xəlvətcə hələ uçmamış,  
Hekatanın sirli çağırmasıyla  
Böcəklər ayılıb şirin yuxudan 
 Öz zərif, öz incə qanadlarıyla  
Gecənin zəngini hələ çalmamış  
Müdhiş bir hadisə baş verəcəkdir. 
L ed i    Maqbet .  Nədir o hadisə? 
M a q b e t. 
Sevimli quzum,  
     Bu işi bilməyə indi can atma. 
Sonradan sən məni tərifləyərsən. 
Gəl, ey zülmət gecə, qara pərdənlə  
Rəhmli, şəfqətli, nurlu gündüzün  
Məhəbbətlə dolu gözünü bağla.  
Görünməz, bilinməz, qanlı əlinlə  
Mənə əzab verən, əziyyət verən  
Ağır buxovları qırıb parçala.  
Günəş qürub edir, üfüqlər solur,  
Uçur qarğalar da meşəyə doğru. 
Xeyirxah qüvvələr gedir yatmağa.  
Bədxahlar oyanır şikar tutmağa  
Sən gəl heyrətlənmə, səbir et bir qədər,  
Şər üstdə qurulan şərlə yüksələr. 
 Gedək mənimlə. 
Gedirlər. 
ÜÇÜNCÜ SƏHNƏ 
Qəsrin önündə bir park. Üç qatil gəlir. 
B i r inc i   qatil.  Kim dedi, qoşuldun sən bizə?  
Üçüncü   qatil. Maqbet. 
 İkinc i   qatil. 
Yoxdur əsasımız şübhələnməyə, 
Ona cəsarətlə inanmaq olar. 
Bilir işimizi, məqsədimizi 
Bütün incəliyi, tefsilatıyla. 
 B i r inc i   qatil. 
Onda dayan burda. Bax, artıq qərbdə 
Saralır gündüzün son işartısı. 
Vaxtında çatmaq üçün karvansaraya 
Atı mahmızlayır gecikən yolçu. 
Bayaqdan həsrətlə gözlədiyimiz 
Adam yaxınlaşır anbaan bizə.  
Ü ç ü n c ü  q a t i l .  
Aha, qulaq asın, at tappıltısı.  
B a n k o (səhnə arxasında). 
Ey, ey, işıq verin!  
İk i n c i   qatil .  
Bu, yəqin, odur. 
İndi saraydadır başqa qonaqlar. 
 B i r inc i   qatil. Atları harasa apardılar ki.  
Ü ç ü n c ü q a t i l .  
Bu yerdən təxminən bir mil kənara. 
Banko da hamı tək adətə görə Piyada gedəcək saraya burdan. 
Banko və Flins daxil olurlar. Bankonun elində məşəl var. 
İk i n c i   qatil .  Məşel, məşəl! 
 Ü ç ü n c ü   qatil .  Odur!  
B i r i n c i q a t i l .  
Tez hazırlaşm!  
Banko (Flinsə). 
Şübhəsiz, bu gecə yağış yağacaq. 
 B i r i n c i   qatil .  Qoy yağsın. 
Birinci qatil işığı söndürür, o biriləri Bankoya hücum edirlər. 
B anko. 
Xəyanət! Ah, oğlum, qaç, qaç! 
Sən al qisasımı (Qatilə). Ah, rəzil kölə! 
Ölür. Flins qaçır. 
Ü ç ü n c ü  qat i l .  İşığı, bir deyin, kim söndürdü, kim?  
B i r i n c i   qat i l .  İşığın yanması nəyə gərəkdi?  
Ü ç ü n c ü   qat i l .  Yalnız ata öldü, oğulsa qaçdı. 
 İ k i n c i   qati l .  Görmədik biz işin əsas qismini.  
B i r i n c i   qati l .  Gedək, nə etmişik, məlumat verək. 
Gedirlər. 
 
DÖRDÜNCÜ SƏHNƏ 
Sarayda mərasim salonu. Süfrə açılıb. Maqbet, Ledi Maqbet, Ross, Lenoks, lordlar ve məiyyət daxil 
olurlar. 
M a q b e t. 
Xahiş eyləyirəm, rütbəyə görə 
Keçib yerinizdə əyləşəsiniz. 
Hamınız məclisə xoş gəlmisiniz!  
L o r d 1 a r. Təşəkkür edirik, böyük hökmdar.  
M a q b e t. 
Adicə, sadəcə ev sahibi tək 
Sizin yanınızda əyləşim gərək. 
Qalsın öz taxtında ev sahibəsi.  
Bir azdan biz ondan rica edərik,  
Lütf edib o açar bu ziyafəti.  
L e d i  M a q b e t .  
Mənim əvəzimə siz başlayınız,  
Qəlbən deyirəm ki, dostlar xoş gəlib. 
Birinci qatil qapı ağzında görünür. 
M a q b e t (Ledi Maqbetə). 
Gör, onlar necə de baxışlarıyla 
Təşəkkür edirlər sənə ürəkdən. 
Hamı öz yerini tutdu, deməli. 
Düz burda, ortada əyləşirəm mən. 
Di kefə başlayın. Əvvəlcə, gəlin 
İçək bu qədəhi dövr etdirərək. 
(Qatil yaxınlaşır). 
Bu nədir, sifətin qan içindədir!  
Q a t i 1. Bankonun qanıdır.  
Maqbet. 
Bu qorxulu qan 
Onun bədənində çağlamaqdansa 
Sənin sifətində qalsa yaxşıdır. 
İşini bitirdin?  
Qatil. 
Bəli, hökmdar. 
Kəsdim başım mən öz əllərimlə.  
Maqbet. 
Sən baş kəsənlərin ən yaxşısısan. 
Flinsi öldürən heç də pis deyil. 
Əgər bu işi də sən görmüsənsə, 
Tayın-bərabərin yoxdur dünyada.  
Q a t i 1. Flins qaçıb getdi, böyük hökmdar.  
M a q b e t (Kənara). 
Yenə xəstələndim, dərd aldı məni, 
Tamam sağalmışdım. 
Mərmər tək sarsılmaz, qaya tək möhkəm, 
Hava tək asudə, azad idim mən. 
Fəqət indi yenə zəncirlənərək 
Sıxılıb vahimə məngənəsində 
Şübhələr içində dustağam, dustaq. 
(Qatilə) 
Banko öldü yəni?  
Qatil. 
Bəli, hökmdar. 
O daha oyanmaz, yatır xəndəkdə. 
Başında iyirmi yarası vardır. 
Həmin yaraların ən balacası 
Ən möhkəm insanı öldürə bilər.  
M a q b e t. 
Təşəkkür edirəm mən buna görə. 
(Kənara) 
O böyük ilanın əzildi başı, 
Balaca ilan isə qaçdı, sağ qaldı. 
Vaxtında çıxacaq zəhər dişləri, 
O zaman qorxulu olacaq o da. 
(Qatilə) 
Yaxşı, sən indi get, sabah təzədən 
Bu haqda təklikdə söhbət edərik. 
Qatil gedir. 
Led i   Maqbet .  
Mənim hökmdarım, qonaqlara siz 
Lazımi diqqəti yetirmirsiniz. 
Qonaqlara ancaq ev sahibinin 
Gülər üzü gərək, xoş sözü gərək. 
Yoxsa evdə yemək daha yaxşıdır. 
Qonaqlıqda bişən hər bir xörəyin 
Dadı məhəbbətdir, səmimiyyətdir. 
Bunlarsız ziyafət ziyafət deyil.  
Maqbet.  
Gözəl qınayırsan məni, əzizim. 
Dostlar, bağışlayın, lap unutmuşdum. 
Yeyin iştaha ilə, sizə nuş olsun.  
L e n o k s. Hökmdar, əyləşmək istəyirsiniz? 
Maqbet. 
Alicənab Banko gəlsəydi əgər, 
Onda ölkəmizin bütün gülləri 
Burda bizim ilə birgə olardı. 
(Bankonun ruhu daxil olur və Maqbetin yerində əyləşir). 
Ona dərd üz versə, rəhm eyləməzdim,     . 
Onu qınayardım xəyanətdə mən.  
Ross. 
Vədinə, sözünə xilaf çıxıb o. 
Ey şanlı hökmdar, bizimlə birgə 
Əyləşib siz bizi şərəfləndirin. 
M a q b e t. Burda boş yer yoxdur. 
L e n o k s. Boşdur birisi. 
M a q b e t. Hanı?  
Lenoks. 
Budur, baxın! 
(Maqbet Bankonun ruhunu görür). 
Böyük hökmdar, 
Nədir sizi belə narahat edən?  
M a q b e t. Bunu kim düzəldib?  
L o r d 1 a r. Nəyi, hökmdar?  
M a q b et (ruha). 
Saçından qan daman qanlı başını 
Neçin mənə doğru yırğalayırsan? 
Sən deyə bilməzsən, müqəssir mənəm!               
R o s s. Kral xəstələnib, qalxın, cənablar.  
L e d i M a q b e t .  
Yox, yox, qalxmayınız, hörmətli dostlar. 
Onda belə hallar tez-tez baş verir. 
Düşüb bu azara gənc yaşlarından. 
Təvəqqe edirəm, əyləşəsiniz. 
Bu mərəz keçici, müvəqqətidir, 
Bu saat o yenə yaxşı olacaq. 
Əgər siz baxsanız hərəkətinə, 
Onu hirsləndirər nəzərləriniz, 
Onun xəstəliyi şiddət eyləyər. 
Heç bir əhəmiyyət verməyin ona. 
Başlayın yeməyə. (Maqbetə)  
Sən də kişisən? 
M a q b e t. Bəli, qorxu bilməz, cəsur bir kişi.  
Mənim cürət edib baxdığım dəhşət  
Salar vahiməyə şeytanı hətta. 
L e d i M a q b e t .  
Yəqin ki, yenə də cəfəngiyatdır!  
Qəlbini titrədən həmin qorxunun  
Gözündə əks edən sürətidir bu.  
Dunkanın cəsədi yanında sənin  
Gördüyün xəncərin vahiməsidir.  
Həqiqi qorxunun saxta əksidir.  
Ah, bu əsməcələr, bu həyəcanlar  
Soyuq qış axşamı ocaq başında  
Nənəsinin qorxunc nağıllarım 
Dinləyən bir qıza yaraşar ancaq.  
Utan, ayıb olsun! Nə üçün belə  
Haldan-hala düşür sənin sifətin? 
 Deməli, qorxursan boş bir mizdən də. 
M a q b e t (Lordlara). 
Siz bir ora baxın! Hə, baxın, görün! 
Buna şübhəniz var, nə deyirsiniz? 
Yox a, sən nə dedin, nədən qorxacam! 
(Bankonun ruhuna) 
Başını tərpədə bilirsən, aha, 
Danışa bilərsən, de məqsədini. 
(Lordlara) 
Əgər sərdabəler, əgər məzarlar 
Geri qaytarırsa cənazələri, 
Onda bu dünyada bizim gorumuz 
Qarğa-quzğunların qarnı olacaq. 
(Bankonun ruhu qeyb olur). 
L e d i  M a q b e t .  
Bu nədir, dəlilik ağlmı aldı,  
Sən tamam itirdin kişiliyini? 
Maqbet. 
And olsun, siz məni gördüyünüz tək  
Mən də onu gördüm. 
Ledi  Maqbet. Tfu, bir utan! 
M a q b e t. 
Qanunlar, qaydalar yox ikən hələ,  
Qədim zamanlardan bu günə qədər  
Üzüb qan selində insan xilqəti.  
Yenə də qan tökür müdhiş qətillər. 
 Bir vaxtlar vardı ki, kəllədən beyni  
Elə çıxaran tək ölürdü insan.  
Bununla hər şeyə son qoyulurdu. 
 Fəqət, fəqət indi öldürülənlər  
Başından iyirmi yara alsa da,  
Təzədən dirilib, gordan qayıdıb 
 Bizim yerimizi zəbt eləyirlər. 
 Bu isə qətldən daha dəhşətdir. 
Led i  Maqbet. 
Möhtərəm hökmdar, əziz qonaqlar  
Sizi gözləyirlər bayaqdan bəri. 
M a q b e t (Ledi Maqbetə). 
Mən lap unutmuşdum. 
(Lordlara) 
İstəkli dostlar, 
Təəccüb etməyin əhvalıma siz. 
Mənim xəstəliyim çox qəribədir. 
Evin adamları öyrəşib buna. 
İçib sağlığına cəmi dostların, 
Sonra öz yerimdə oturacağam. 
Mənə şərab süzün, başlayın görək, 
Doldurun qədəhi ağzına kimi. 
Süfrə ətrafında əyləşənlərin, 
Bir də ki dostumuz, eziz Bankonun — 
Hamının içirəm sağlığına mən. 
Yaman darıxıram ondan ötəri, 
Kaş ki, Banko indi burda olaydı. 
(Bankonun ruhu qayıdıb yerində oturur). 
Hamının və onun sağlığı olsun. 
Hamının, hamının!  
L o r d 1 a r. Siz də sağ olun!  
M a q b e t (Ruha). 
Rədd ol! Gözlərimin önündən çəkil! 
Qoy torpaq gizləsin soyuq üzünü! 
Kəllən boşalıbdır, qanın donubdur. 
Gözlərin yerində işıldasa da, 
Sen daha heç neyi görə bilmirsən. 
 Ledi  M a q b e t  (lordlard). 
Narahat olmayın, mehriban lordlar. 
Elə bir şey yoxdur, bu adi haldır. 
Onun bu tutması, ancaq heyf ki, 
Bugünkü şənliyi korlayır tamam.  
M a q b e t. 
İnsan bacaram bacararam mən. 
İstəyirsən qızmış rus ayısı ol, 
Ya çevril Qurqanın aç pələnginə, 
Ya da xəncərbuynuz kərgədana dön, 
Görün ən dəhşətli qiyafələrdə, 
Polad əsəblərim titrəməz heç vaxt. 
Ya təzədən diril, sıyır qılıncı, 
Məni xarabada döyüşə çağır. 
Qorxub bircə addım çəkilsəm geri, 
Aciz qız uşağı adlandır məni. 
Fəqət bu şəkildə görünmə mənə. 
İtil gözlərimdən, ey müdhiş kölgə! 
Mənfur kabus, rədd ol! 
(Bankonun ruhu qeyb olur). 
Aha, o getdi. 
Mən yenə adamam. - Niyə durdunuz? 
Rica eyləyirəm, sakit əyləşin.  
Led i   M a q b e t  (Maqbetə). 
Olduqca qəribə rəftarınızla 
Pozdunuz bu gözəl, bu şen meclisi. 
Hamını yamanca məyus etdiniz. 
Maqbet.  
Heç belə şey olar? Məgər bu kölgə 
Qapqara qaralmış yaz bulududur, 
Ala üstümüzü, heyrətlənməyək? 
Təəccüb edirəm sizə, doğrusu, 
Sakit baxırsınız bu mənzərəyə. 
Zərrəcə dəyişmir yanaqlarınız, 
Saxlayır təbii, yaqut rəngini. 
Mənim yanaqlarım sonsuz qorxudan 
Ağappaq ağarıb bayaqdan bəri. 
 R o s s. Hansı mənzərəyə, böyük hökmdar?  
L e d i   M a q b e t  (lordlara). 
Xahiş eyləyirəm, danışdırmayın. 
Get-gedə pisləşir halı-əhvalı, 
Suallar daha da cinlədər onu. 
Gedəyin, gecəniz xeyrə qalsın. 
Adətə-qaydaya əməl etmədən, 
Birbaşa buradan dağılmaq olar.  
Lenoks. 
Sizin də gecəniz xeyrə qalsın. 
Səhhət diləyirik əlahəzrətə. 
 Led i  M a q b e t .  Dostlar, xoş gəldiniz! Sizə yaxşı yol! 
Maqbet və Ledi Maqbetdən başqa, hamı gedir. 
Maqbet. 
O, qan tələb edir. Deyirlər belə: 
Qanı yumaq olar yalnız qan ilə. 
Dünyada qəribə şeylər görünüb: 
Ağaclar danışıb, dağlar yeriyib. 
Sığırçın, dolaşa, qağayı göydə 
Necə qanad çalıb, necə oxuyub? 
Bunları öyrənib falçılar bir vaxt. 
Ən qorxunc qatili, gizli canini 
Axtarıb tapıblar. Saat neçədir?  
Ledi  Maqbet.  Artıqdan sökülür. Nə olub olub.  
Maqbet. 
Bizim ziyafətə gəlmədi Makduf. 
Ciddi əmrimizə məhəl qoymadı. 
Buna nə deyirsən? 
L e d i  Maqbe t .  Dəvət etmişdin? 
M a q b e t. 
Dəvət etməmişdim, ancaq nə fərqi,  
Onun mənə qarşı soyuqluğunu  
Hiss edib bilirəm dolayı yolla.  
Mənim hər bir evdə, hər bir tərəfdə  
Pulla xidmət edən adamlarım var. 
 Mən sabah, özü də lap səhər tezdən  
Gedib görməliyəm cadugərləri.  
Haqqımda taleyin ən pis hökmünü  
Sirli bacılardan öyrənməliyəm.  
Səadətim üçün axıdıb qanı,  
Mən qurban verərəm bütün dünyanı.  
Girdim qan nəhrinə, üzdüm uzağa  
Bir ümid yoxdur ki, çıxım qırağa.  
Müşkül məsələdir geri qayıtmaq,  
İrəli getməkdir əlacım ancaq.  
Mühüm fikirlərdən od alır ürək,  
Zərbəni təcili endirim gərək. 
L e d i  Maqbe t .  
Yuxusuz qalmısan, bir az yat, uyu,  
Ömrə şəfa verir vaxtında yuxu. 
M a q b e t. 
Gəl, gedək yatmağa, başqadır vərdiş, 
 Xamlıqdan törəyir bu qorxu, təşviş.  
Bu işdə biz hələ uşaq kimiyik. 
Gedirlər. 
 
BEŞİNCİ SƏHNƏ 
Kol basmış düzənlik. İldırım çaxır. Hekata və üç cadugər gəlirlər. 
B i r i n c i   cadugər. Nə olub, Hekata?  
                     Acıqlanmısan.  
Hekata.  
Bunun səbəbi var. Mənə deyin siz, 
Hanı ədəbiniz, mərifətiniz? 
Bu necə oldu ki, eyləyib cürət, 
Sehr işlətdiniz siz məndən xəlvət? 
Fəlakət mülkünə qanad çaldınız, 
Maqbeti gizlicə tora saldınız? 
Gelin, unutmayın heç zaman bunu, 
Sizə mən verirəm sehri, əfsunu. 
Bütün cadulara hökmdar mənəm, 
Bütün bəlalara səbəbkar mənəm, 
Sehrimlə yaranır hər dərd, hər qada, 
Fəqət bircə dəfə düşmürəm yada, 
Bildirim hamıya qüdrətimizi, 
Göstərim aləmə şöhrətimizi.  
Ən pisi budur ki, yüksəldirsiniz    
Xain, paxıl, kinli bir adamı siz. 
Alır sehrinizdən güc-qüvvətini, 
Yaradır özünün səadətini. 
Tamahın gözüylə baxır cahana, 
Başqasına görə düşmür ziyana. 
Gərək yuyasınız günahınızı, 
Açın mağarada sabahınızı. 
Həmin cəhənnəmdə olacağam mən, 
Maqbet də gələcək oraya hökmən. 
Qorxudan, təşvişdən açılmır eyni, 
O gəlir öyrənsin öz taleyini. 
Qaynadın qazanı müdhiş caduyla, 
Dağlayın qəlbini sehr oduyla. 
Bütün qüvvənizi salınız işə, 
Əfsun atəşində yansın həmişə. 
Mən artıq uçuram. Mütləq bu gecə 
Taparam Maqbetə qorxunc işgəncə. 
Yol verər dəhşətli cinayətlərə, 
O düşər ən ağır fəlakətlərə. 
Bu gecəyarısı ay kənarından 
Bir şəfəq ayrılıb uçduğu zaman 
Mən onu tutaram yerə çatmamış, 
Bir an dincəlmərəm onu tutmamış. 
Ələ keçirdimmi sehrləyərək 
Mən cövhər alaram o nurdan rəng-rəng, 
Maqbet içən kimi tamam məst olar, 
 Xəyal dünyasına qapılıb qalar.  
Şan-şöhrət pərdəsi tutar gözünü,  
Sarsılmaz, yenilməz sanar özünü.  
Qəlbində nə şəfqət, nə qorxu duymaz,  
Taleyə baş əyməz, ölümü saymaz. 
 Xudbinlik, lovğalıq hökmü-əzəldən  
İnsana yaranıb birinci düşmən.  
(Səhnə arxasında kimsə nəğmə oxuyur:  
Gəl bəri, gəl bəri, hökmdarım, gəl!)  
Mənim körpə ruhum səsləyir məni,  
Buludlar üstündə gözləyir məni.  
Qulaq asın, baxın! Mən getdim artıq. 
Qeyb olur. 
Birinci cadugər. 
Təcili biz işə başlamalıyıq.  
Teziiklə o geri qayıdacaqdır. 
Gedirlər. 
ALTINCI SƏHNƏ 
Forres. Sarayda bir otaq.  
Lenoks digər bir lordla daxil olur. 
Lenoks.  
Təəccüb etməyin sözlərimə siz,  
Özünüz düşünün bir yaxşı-yaxşı.  
Dünyanın qəribə işləri varmış!  
Şanlı kralımız Dunkanın qətli  
Maqbeti yamanca kədərləndirdi.  
Əlbəttə, ölünü ağlamaq gərək.  
Axşamdan çox keçmiş igid Bankonun  
Parkda həyatına qəsd eyləyiblər.  
Əgər sən istəsən, deyə bilərsən,  
Bankonu öz oğlu Flins öldürüb,  
Çünki Flins qaçıb. Belə görünür,  
Qaranlıq düşəndə, çox gec olanda 
Heç kəs evdən çölə çıxmamalıdır.  
Öz əziz, mehriban atalarını Malkolm,  
Donalbayn qətlə yetirib.  
Varmı yer üzündə elə bir adam  
Dəhşətə gəlməsin bu vəhşilikdən?!  
Nə müdhiş günahdı! Bu ağır kədər  
Necə də perişan etdi Maqbeti!  
Haqqın buyurduğu müqəddəs hirslə  
Qılıncı qınından sıyırdı birdən.  
İçki kölələri, yuxu qulları  
O iki canini bir an içində  
Öz qızıl qanına qəltan eylədi.  
Məgər nəcib bir iş deyildimi bu?  
Bəli, həm nəcibdi, həm də ağıllı.  
Çünki o nökərlər rəzilcəsinə  
İnkar edərdilər əməllərini.  
Bu da təmiz qəlbli hər bir insanın  
Böyük qəzəbinə səbəb olardı.  
Odur ki, deyirəm, Maqbet yerində,  
Həm də öz vaxtında gördü tədbiri.  
Mənə elə gəlir, hökmdarımız  
Tutsaydı Dunkanın oğullarını, 
 (Allah edəydi ki, tutmayaydı heç).  
Ata öldürməyin nə olduğunu  
Onlara yaxşıca göstərəcəkdi.  
Flinsə də gözəl dərs verəcəkdi!  
Ancaq daha susaq! Eşitmişəm ki,  
Bir-iki ədəbsiz sözlərə görə,  
Həm də müstəbidin ziyafətinə  
Gəlməkdən imtina etdiyi üçün  
Makduf düçar olub sonsuz qəzəbə.  
O indi haradadır, bilirsinizmi?  
Lord. 
Taxt-tacın varisi Dunkanın oğlu  
İndi sığınıbdır İngiltərəyə. 
 Mömin Edvard onu öz sarayında  
Elə hörmət ilə qəbul edib ki, 
Bu zalım müstəbid omn ən uca,  
Ali hüququnu oğurlasa da,  
Unudub taleyin dönüklüyünü.  
Sanki, o heç bir şey itirməyibdir.  
Makduf ora gedib böyük ümidlə, 
 Müqəddəs kraldan rica eyləsin:  
Bizi qorumaq üçün göndərsin dərhal  
Sivard, Hortumberlənd ordularını. 
 Allahın yardımı, köməyi ilə  
Bir qismət çörəyi,   yuxunu  
Təzədən geriyə qaytara bilək.  
Yoldaş məclisində,  süfrəsində  
Qorxmayaq xainin xəncərindən biz. 
 Vətənə namusla xidmət eyləyək,  
Hər azad insanın öz haqqı olan  
Hörmətə, şərəfə çataq yenə də.  
Belə məlumatlar kral Maqbeti  
Yaman çıxarıbdır özündən, yaman,  
İndi hazırlaşır müharibəyə. 
L e n o k s. Makdufu hökmdar dəvət edibmi? 
Lord. 
Bəli, dəvət edib. Fəqət qürurla  
Tan qasidə deyib: "Gəlmirəm, cənab!"  
Qasıd hirslə töküb qaş-qabağını,  
Geriyə dönərkən mırıldanıb ki:  
 "Peşman olarsan bu cavab üçün". 
 Lenoks.  
Bu sözlərdən sonra cəsarətli tək 
 Qət edib dolansın ehtiyat ilə.  
Xatadan-bəladan uzaqlaşaraq  
Ölkədən o qaçıb İngiltərəyə.  
Qoy xeyir mələyi ÇIXSIN yoluna,  
Sarayda uğurlu elçisi olsun.  
Bu qansız məlunun pencəsi altda  
Müsibətlər çəkən vətənimizə  
Böyük tanrı özü rəhm etsin.  
Lord. Amin! 
Gedirlər. 
 
DÖRDÜNCÜ PƏRDƏ 
BİRİNCİ SƏHNƏ 
Qaranlıq bir mağara. Ortada ocaq üstündə qaynar bir qazan. Göy guruldayır, ildırım çaxır. Oç cadugər daxil 
olur. 
B i r i n c i  cadugər. Üç yol  miyoldadı zil qara pişik.  
İk inc i  cadugər. Üç yol ciyildədi kirpi balası.  
Ü ç ü n c ü  cadugər. "Vaxtdır, vaxtdır" deyə qışqırdı ordoy.  
B i r i n c i  cadugər. ' 
Ocaq ətrafında süzək yan-yana, 
Zəhərli nə varsa, ataq qazana. 
Sehrlə kənara ayrılsın zəhər, 
Gərək zəhmətimiz getməsin hədər. 
Birinci qaynadaq qurbağam biz, 
Bir ay başdan-başa gecə və gündüz 
Yatıb daş altında, məst edib cadu, 
Zəhər tuluğuna dönüb vücudu.  
Hamısı. 
Alovlanıb yan, ocaq, yan, 
Qayna, qazan, qayna, qazan.  
İkinc i  cadugər. 
Qoy bişsin tavada ilan qabığı, 
Kərtənkələ gözü, qaban dırnağı. 
Yarasa dərisi, köpək seliyi, 
Tısbağa ayağı, xərçəng iliyi. 
Haça gürzə dişi, koramal dili, 
Sığırçın qanadı, keçi qəzili. 
Sehrli tavamız qaynasın bərk-bərk 
Zülmət cəhənnəmdə odlu qazan tək.  
Hamısı. 
Alovlanıb yan, ocaq, yan, 
Qayna, qazan, qayna, qazan.  
Üçüncü  cadugər. 
Ataq tavamıza canavar dişi, 
Axçaya bürünmüş əjdaha döşü. 
Köpək balığının qığırdağını, 
Çürümüş meyitin toz-torpağım. 
  
Qaranlıqda bitən kal böyürtkəni, 
Ayın üzün təki qara ləkəni. 
Dinsizin bağrını, tərsin burnunu, 
Zalımın ödünü, bicin qarnını. 
Qəhbənin çuxurda xəlvət doğduğu, 
Dünyaya gələn tək dərhal boğduğu 
Günahsız körpənin barmaqlarını, 
Qəhbənin dilini, dodaqlarını. 
Bunları tilsimə salsın sehrimiz, 
Bunlardan bir sıyıq bişirəyin biz. 
Qatı olsun deyə sıyığa gərək 
Pələng içalatın əlavə edək.  
Hamısı. 
Alovlanıb yan, ocaq, yan, 
Qayna, qazan, qayna, qazan. İkinci cadugər. 
Sıyığı soyutsun meymunun qanı, 
Sehrimiz mat qoysun cümlə cahanı. 
Hekata daxil olur. 
H e k a t a. 
Bax, buna söz olmaz, min əhsən sizə,  
Mükafat yaraşır zəhmətinizə.  
İndi mələklər tək tutun əl-ələ,  
Şən nəğmə oxuyun gözəl rəqs ilə.  
Qazan ətrafında dövrə vurun siz, 
 Qazanda nə varsa, sehirləyiniz. 
Musiqi çalınır, cadugərlər rəqs edərək nəğmə oxuyurlar. Sonra Hekata gedir. 
İ k i n c i   cadugər. 
Mənim barmaqlarım qaşınır yaman, 
Gəlir mağaraya bir qəddar insan. (Taqqıltı eşidilir).  
Qapını döyən var, Açılın, qıfıllar! (Maqbet daxil olur). 
Maqbet. 
Ey zülmət gecənin ovsunçuları,  
Nə iş görürsünüz bu gecəyarı? 
H a m ı s ı. İşimiz adsızdır əzəldən bizim. 
Maqbet. 
Adsız işinizə and verirəm mən,  
Cavab verin mənim suallarıma,  
Haradan bilirsiniz, öyrənirsiniz,  
Bunun mənim üçün heç bir dəxli yox. 
 Sizin vahiməli cavabınızdan  
Qasırğa qoparıb güclü küləklər  
Məbədlər üstünə hücum çəksə də,  
Tufanlı dənizdə quduz dalğalar  
Qırıb gəmiləri qərq eyləsə də,  
Yanıb külə dönsə gömgöy zəmilər,  
Ağaclar kökündən çıxsa da hətta,  
Qalalar yıxılıb öz təməlindən  
Uçsa zalımların başına belə,  
Saraylar, ehramlar alt-üst olsa da,  
Dünyada qalmasa canlı bir xilqət,  
Məhv olub dağılsa bütün təbiət,  
Yenə mənim üçün bir mənası yox.  
Cavab istəyirəm sorğularıma. 
Bi r inc i   cadugər. Sual ver. 
İkinci  cadugər. Xəbər al. 
Üçüncü cadugər. Biz cavab verək. 
Bi r inc i   cadugər. 
Kimdən istəyirsən cavabı, kimdən  
- Bizdənmi, yoxsa ki ali ruhlardan? 
M a q b e t. Çağırın onları, görüm onları. 
B i r inc i   cadugər. 
Doqquz bala doğub balasını yeyən  
Donuzun qanını ocağa tök sən...  
Vaxt ötür, dayanma, dayanma bir an,  
Yenicə asılmış dar ağacından  
Qatilin tərini gətirib yağ tək  
Ocağa çilə ki, alışsın bərk-bərk. 
Ham ıs ı .  
Nə fərqi, ya böyük, ya kiçiksiniz,  
Ey ruhlar, görünün gözümüzə.    
Göy guruldayır. 
 Birinci rah dəbilqə baş şəklində zühur edir. 
M a q b e t. Ey naməlum qüvvə, mənə söylə ki...  
B i r i n c i   cadugər. 
Sənin niyyətini bilir o qüdrət, 
Sən ona qulaq as, danışma fəqət.  
B i r i n c i   ruh. 
Maqbet! Maqbet! Maqbet! Fayftarutidan-Maqdufdan özünü göndər hər zaman - 
Artıq kifayətdir, məndən əl çəkin. 
Yerin təkinə çəkilir.  
Maqbet. 
Sən kimsən, nəçisən, bir mənası yox
Bu gün öz vaxtında xəbərdarlıqçın 
 Təşəkkür edirəm sənə ürəkdən.  
Sən mənim qorxumu düzgün söylədin. 
Daha bir söz...  
B i r i n c i   cadugər. 
Ona əmr etmək olmaz.  
Bir başqası da var, o, birincidən  
Daha qüvvətlidir, daha güclüdür.  
Göy guruldayır.  
İkinci ruh al qan içində bir uşaq şəklində zühur edir. 
İ k i n c i  r u h. Maqbet! Maqbet! Maqbet! 
 M a q b e t. 
Təbiət mənə 
Üç qulaq versəydi, üçüylə də mən 
Səni dinləyərdim nəfəs dərmədən.  
İ k i n c i r u h .  
Zalım ol, qəddar ol, axır qızıl qan,    
Bəşər övladından qorxma heç zaman - 
Qadından doğulan dünyada bir kəs 
Maqbetə zərrəcə ziyan yetirməz. 
Yerin təkinə çəkilir. 
M a q b e t  
Onda yaşa, Makduf. Səndən nə qorxum?  
Yox, yox, ehtiyatlı olmaq gərəkdir.  
İnamı ikiqat artırmalıyam,  
Taleyin hökmüylə sən ölməlisən.  
O zaman bənizi qaçmış vahimə  
Heç vaxt yalanlarla sarsıtmaz məni.  
İldırım göylərdən alov töksə də,  
Rahatca yataram öz yerimdə mən. 
Göy guruldayır. Üçüncü ruh başı taclı bir uşaq şəklində zühur edir. Onun elində ağac budağı vardır. 
Kimdir şahzadə tək belə ucalan?  
Görünür, hökmdar nəslindəndir o.  
Başına tac qoyub uşaq yaşında. 
Cadugərlər. Qulaq as, danışma, ona söz demə. 
Ü ç ü n c ü  ruh. 
Şir kimi cəsur ol, qorxma heç kəsdən, 
 - Nə açıq hücumdan, nə sui - qəsdən.  
Maqbeti qoynunda hifz eləyir bəxt,  
Maqbet məğlub olmaz dünyada heç vaxt. 
 Dunsinan dağma Birnam meşəsi  
Necə ki qalxmayıb coşar nəşəsi. 
Yerin təkinə çəkilir. Maqbet. 
Bu iş mümkün deyil: dünyada heç kəs  
Meşəni qoşuna çevirə bilməz.  
Ağaca əsgər tək əmr edən varmı?  
Ağac da torpaqdan heç ayrılarmı? 
 Siz mənə dediniz peyğəmbər sözü, 
 Gül kimi açdınız könlümü, düzü. 
 Ruhumda baş verən amansız qiyam     .  
Rahatlandı tamam, səngidi tamam.  
Necə ki yerimir Birnam meşəsi  
Olmaz ürəyimin bir əndişəsi.  
Demək, kral Maqbet xoşbəxt olacaq,  
O öz əcəliylə öləcək ancaq. 
Fəqət alovlanır başqa diləyim, 
Yenə həyəcanla vurur ürəyim. 
Varsa xəbəriniz cəmi işlərdən, 
Bilmək istəyirəm bir sirri də mən. 
Bankonun övladı, - budur dəhşət də, - 
Kral olacaqmı bu məmləkətdə? 
 Cadugərlər. Daha kifayətdir, soruşma artıq.  
M a q b e t. 
Razı salmasanız siz məni əgər, 
Mənim xahişimi rədd eyləsəniz, 
Qoy sizə əbədi lənətlər olsun! 
(Bu vaxt qazan yoxa çıxır). 
Qazan necə oldu? Bu səs-küy nədir? 
Şeypur səsləri eşidilir. 
B i r i n c i   cadugər. Gəlin!  
İ k i n c i   cadugər. Gəlin! 
 Ü ç ü n c ü  cadugər. Gəlin!  
H a m ı  s ı. 
Görünün ona. 
Kədərdən göynəsin köksündə ürək, 
Siz gəlin kölgə tək, gedin kölgə tək. 
Səhnədən bir-birini təqib edən səkkiz kral keçir. Sonuncu kral elində bir güzgü tutub. Onun arxasınca 
Bankonun ruhu gəlir. 
M a q b e t (birinci krala). 
Yaman bənzəyirsən Bankoya, rədd ol! 
Tacın gözlərimi deşir ox kimi. 
(İkinci krala) 
Birinci krala oxşayır bu da, 
Saçı da, tacı da eynidir, eyni. 
(Cadugərlərə) 
Aha, üçüncüsü, sən bir işə bax, 
Necə də bənzəyir əvvəlkilərə!    
Ey rəzil falçılar! Nə üçün, nədən 
Onlar siz mənə göstərirsiniz? 
Bu da dördüncüsü! Kaş kor olaydım! - 
Bu nədir! Qiyamət gününə qədər 
Bu cərgə, bu sıra davam edəcək?  
Gəlir bir başqası, hə, yeddincisi 
- Baxmaq istəmirəm daha onlara.  
Odur yenə gəlir... səkkizincisi  
Hələ bax, əlində güzgü tutubdur.  
Güzgüdə aydınca görünür mənə  
Bütün bir nəsilin kral dəstəsi.  
Onların əlində dövlət nişanı  
- Üçbaşlı əsa var, qoşa qızıl şar.  
Qorxunc mənzərədir, müdhiş tamaşa!  
İndi mən görürəm bu həqiqətdir.  
Qanma bələnmiş Bankonun ruhu  
Onları göstərib, mənə gülür, ah!  
Sanki deyir: onlar mənim nəslimdir.  
Necə, necə bəyəm! Belə deyilmi? 
Ruhlar qeyb olur. 
Birinci cadugər. 
Bəli, bu belədir. Maqbet, niyə sən  
Belə dərd içində qəhərlənirsən?  
Durmayın, bacılar, cəld tərpənin siz,  
Onun kədərini dağıdağın biz.  
Böyük hökmdara sevinc diləyin,  
Mən nəğmə oxuyum, siz rəqs eləyin.  
Kral şəfqətini kəsməsin bizdən,  
Qəlbən razı qalsın sənətimizdən. 
Musiqi. Cadugərlər oynayaraq qeyd olurlar.  
Maqbet. 
Hanı cadugərlər? Gözdən itdilər  
Qoy bu ağır saat qalsın təqvimdə  
Əbədi, silinməz bir ləkə kimi.  
Ey, ey, çöldə kim var? Gəlin içəri! 
Lenoks daxil olur. 
L e n o k s. Zati-ailələri, nədir əmriniz?  
M a q b e t. Gördünmü o qan sehrbazları? 
 L e n o k s. Xeyr! 
M a q b e t. Keçmədilər sənin yanından? 
L e n o k s. Xeyr, keçmədilər, böyük hökmdar. 
M a q b e t. 
Kaş onları tutsun taun azarı,  
Onlara inanan lənətə gəlsin!  
At ayağı səsi eşitdim indi,  
Yaxşı, söylə görüm, gələn kimiydi? 
L e n o k s.  
İki süvaridir, xəbər gətirib: 
Makduf dünən qaçıb İngiltərəyə. 
M a q b e t. Necə, Makduf qaçıb? 
L e n o k s. Bəli, hökmdar. 
M a q b e t (kənara). 
Ey zaman, ovumu aldın əlimdən,  
Sən pozdun qorxulu planlarımı.  
Həyata keçməyən bir arzu, muraz  
Əldən uçan quşdur, qaytarmaq olmaz.  
Bu gündən dəyişməz qərarım mənim. 
 Qəlbimdə yaranan ilk arzu, niyyət  
Əlimin ilk işi olacaq yalnız. 
 Elə mən bu saat hərəkətimlə  
Fikrimin başına tac qoyacağam.  
Demək, fikir varsa, iş də gərəkdir:  
Makdufun qəsrinə hücum eyləyib,  
Fayfı zəbt edəcəm bir an içində. 
 Onun arvadım, uşaqlarını,  
Bütün var-yoxunu, qohumlarını  
Bir-bir qılıncımdan keçirəcəyəm.  
Boş-boş, hərzə-hərzə öyünər təlxək,  
Hirsim soyumamış iş görüm gərək.  
Rədd olsun ruhlar da, cadugərlər de! (Lenoksä) 
Qasidlər haradadır? Di haydı, gedək,  
Sən məni onların yanına apar. 
Gedirlər. 
 
İKİNCİ SƏHNƏ 
  Makdufun qəsrində  otaq. Ledi Makduf, onun oğlu və Ross daxil olurlar. L e d i M a k d u f. O nə iş tutub ki, qaçıb 
ölkədən? 
 R o s s. Xanım, siz səbir edin. 
 L e d i  Makduf. 
O, səbir etdimi? 
Onun bu qaçması bir dəlilikdir. 
Yoxdur bir suçumuz, bir günahımız. 
Onun vahiməsi, onun qorxusu İndi xain kimi göstərir bizi. 
Ross. 
Siz ki bilmirsiniz, onun qaçması 
İndi qorxaqlıqdır, ya ağıllı iş?  
L e d i  Makduf. 
Nə? Nə? Ağıllı iş! Atıb evini, 
 Arvadını, körpə uşaqlarını  
Ağıllı bir adam qaçarmı məgər?  
O bizi sevməyir, sevməyir artıq.  
O adi hisslərdən məhrum olubdur.  
Dünyada quşların ən balacası  
Zəif çalıquşu öz yuvasında  
Vuruşur, döyüşür güclü bayquşla,  
Qoruyur öz körpə balalarını.  
Bəs o? O isə qaçdı, bu qorxaqlıqdır.  
Onun bu işində, hərəkətində  
Nə məhəbbət vardı, nə də ki ağıl. 
Ross. 
Mənim əziz bacım, rica edirəm, 
Bir az özünüzü ələ alınız.  
Bunu unutmayın: sizin əriniz  
Ağıllı, kamallı, nəcib insandır.  
  Çərxin gərdişini, dövrün hökmünü 
O görür, o bilir hamıdan artıq.  
Çatmır cəsarətim çox danışmağa. 
Zaman dəhşətlidir, dövran amansız. 
Xəyanət etmədən xain adlanmaq, 
Günahı olmadan qorxmaq, çəkinmək, 
 
Müdhiş şayiələr burulğanında, 
 Tufanlı dəryaya düşmüş adam tək, 
 Hara gəldi üzmək dəhşət içində  
Nə qədər çətindir, nə qədər ağır. 
 Sağ olun, gedirəm, mehriban bacım, 
 Çox çəkməz, yenə də qayıdaram mən.  
Fəlakət çatıbdır son nöqtəsinə,  
Heç vədə bu belə davam eyləməz.  
Bu həyat ya birdən alt-üst olmalı,  
Ya da yavaş-yavaş düzəlməlidir.  
(Ledi Makdufun oğluna)  
Allah amanında, balaca dostum! 
L e d i   Makduf. Atası sağ ikən yetimdir uşaq. 
R o s s. 
Necə də axmağam, ləngidim yaman. 
 Burda çox dayanmaq həm mənim üçün, 
 Həm də sizin üçün təhlükəlidir.  
Daha durmaq olmaz, sağ olun, xanım. 
Gedir. 
Led i   M a k d u f (oğluna). 
Quzum, atan ölüb, nə edəcəksən? 
Söylə bir, nə təhər yaşayacaqsan? 
O ğ 1 u. Quşlar kimi, ana. 
L e d i  M a k d u f.  
Necə, nə dedin?! 
Cücüylə, böcəklə dolanacaqsan?  
Oğlu. 
Nə tapsam, onu da yeyəcəyəm mən. 
Quşlar nə tapırsa, onu da yeyir.  
L e d i  M a k d u f .  
Ah, yazıq quşcuğaz, sən bu dünyada 
Tələdən, cələdən qorxmursan məgər?  
O ğ 1 u. 
Axı, niyə qorxum? Yazıq quşlara  
Heç vaxt tələ, belə qurmazlar, ana! 
Sən nə deyirsən de, atam ölməyib. 
L e d i  M a k d u f .  
Yox, yox, atan ölüb. Zavallı balam, 
Bəs indi atasız nə edəcəksən?  
O ğ 1 u. Yaxşı, bəs sən ərsiz nə edəcəksən?  
Ledi   Makduf. 
Nə var ki! İstəsəm iyirmisini 
Mən sabah bazardan ala bilərəm.  
O ğ 1 u. Birigün yenidən satmaq üçünmü?  
Led i   Makduf. 
Oğlum, sən necə də hazırcavabsan! 
Vallah, ağlın çoxdur yaşına görə.  
O ğ 1 u. Atam xain idi?  
Led i   Makduf .  Hə, xain idi.  
O ğ 1 u. Xain nə deməkdir?  
L e d i M a k d u f .  
Ən asan bir söz - 
And içib, andını pozan yalançı.  
O ğ 1 u. Bütün yalançılar xaindir məgər? 
 L e d i  M a k d u f .  Yalançı xaindir, asılsın gərək.  
Oğlu. 
And içib, andını pozan adamlar 
Gərək asılsınlar dar ağacından?  
L e d i  M a k d u f .  Hamısı.  
O ğ 1 u. Onları bəs kim asacaq? 
 L e d i  Makduf. Vicdanlı adamlar, mehriban oğlum.  
O ğ 1 u. Elə isə, xainlərin hamısı axmaqdır; çünki xainlər o qədər çoxdur ki, bütün vicdanlı 
adamları tutub döyər və dar ağacından asa bilərlər. 
L e d i  Makduf. Allah sənə kömək olsun, bədbəxt şeytan.  
De görüm, atanı haradan tapacaqsan? 
Oğ l u  Atam ölsəydi, sən ağlayardın. Əgər ağlamasaydın, onda bilərdim iti, tezliklə mənim 
təzə atam olacaq. 
L e d i  Makduf .  Sən bədbəxt çərənçi, nə danışırsan? 
Qasid gəlir. 
Qasid. 
Yaradan hifz etsin sizi, ay xanım.  
Bilirəm ki, məni tanımırsınız, 
Fəqət tanıyıram sizi yaxından.  
Yüksəkdir əsliniz, nəcabətiniz.  
Qorxunc bir təhlükə izləyir sizi.  
Nə qədər sadə bir adam olsam da, 
 Dinləyin siz mənim məsləhətimi.  
Burda dayanmayın, çıxın aradan, 
 Aparın günahsız uşaqlan da.  
Sizi çox qorxutdum, bilirəm ki, bu  
Ən qaba, ən kobud bir vəhşilikdir.  
Bu müdhiş bəlanı gəlib vaxtında  
Sizə çatdırmamaq, xəbər verməmək  
Daha çox vəhşilik sayılmazdımı?  
İndi bu fəlakət lap yaxındadır.  
Allah sayəsində saxlasın sizi.  
Artıq durmaq olmaz. 
Gedir.  
L e d i M a k d u f .  
Mən hara qaçım? 
 Pislik etməmişəm axı heç kimə!  
Yox, yox, unutmuşam bu həqiqəti:  
Bu fani dünyada yaşayıram mən. 
 Pislik təriflənir dünyada çox vaxt,  
Yaxşılıq axmaqlıq sayılır ancaq. 
 Pislik etməmişəm heç kimə deyib, 
 Mən bir qadın kimi özümü əgər  
Müdafiə etsəm, nə mənası var?  
Bu adamlar kimdir? 
Qatillər içəri soxulurlar. 
B i r i n c i   qati l .  Hanı əriniz?  
L e d i  M a k d u f .  
Elə çirkin yerə getməyib ki o, 
Sənin kimilərlə gəlsin üz-üzə. 
 B i r i n c i  q a t i 1. 
O xaindir! Oğlu. 
Əclaf, yalan deyirsən! 
B i r i n c i  q a t i l .  
Yox a, yumurtadan boylanan cücə! 
(Onu qılıncla vuraraq) 
Qorxulu xainin miskin çırtımı.  
Oğlu. 
O məni öldürdü, sən durma, ana! 
Qaç burdan, qaç burdan, yalvarıram, qaç! 
Ölür. 
Ledi Makduf "Qətl, qətl" deyə bağıraraq qaçır. Qatillər onu izləyirlər. 
ÜÇÜNCÜ SƏHNƏ 
İngiltərə. Kral sarayının önü. Malkolm və Makduf gəlirlər. 
M a 1 k o 1 m. 
Gəl gedək, çəkilək tənha guşəyə,  
Qəlbimizi didən kədərimizi  
Ağlayıb boşaldaq göz yaşımızla. 
Makduf. 
Yaxşı olardı ki, yola düşüb biz,  
Ər kimi, qılıncı sıyırıb qından,  
Dərddən xilas edək vətənimizi.  
Hər gün yetimlərin, dul qadınların  
Odlu ah-naləsi, acı fəryadı  
Yerdən bülənd olub qalxır göylərə.  
Göylərin üzünə deyir zərb ilə,  
Əks edir dəhşətli ildırım kimi.  
Tükənməz dərdinə Şotlandiyanın,  
Elə bil, göylər də yanır ürəkdən,  
Hıçqırıb, hönkürüb tökür göz yaşı. 
Malkolm. 
Yalnız ağlayıram inandığıma,  
Yalnız bildiyimə inanıram mən.   .  
Elə zaman gələr, elə vaxt gələr, 
Hər şeyi sahmana salaram özüm. 
 Belə məlum olur sözlərinizdən:  
Dünyada yeganə, misilsiz adı  
Hamının dilində qabar bağlayan,  
Bu qaniçən zalım bir vədə, bir vaxt  
Vicdanlı tanınıb, doğru sayılıb. 
 Siz ona ürəkdən bağlanıbsınız.  
Sizə toxunmayıb bu günə qədər.  
Mən hələ cavanam, acizəm indi.  
Məni qurban verib o müstəbidə,  
Ala bilərsiniz ənam, hədiyyə.  
Tanrının hirsini soyutmaq üçün 
 Taqsırsız, günahsız, aciz quzunu  
Aparıb tanrıya qurban verirlər. 
M a k d u f. Mən xain deyiləm. 
M a l k  o 1 m. 
Maqbet xaindir. 
Ona baş əyməkdir sizin borcunuz.  
Qeyrətli, namuslu, nəcib insanlar  
Hakimin hökmünə tabedir ancaq.  
Bu sözlərə görə bağışlayınız.  
Mənim fikirlərim qətiyyən sizin  
Təbiətinizi dəyişə bilməz.  
Günaha batsa da ən gözəl mələk, 
 Gözəldir yenə də bütün mələklər.  
Əclaflıq taxsa da saflıq maskası,  
Saflıq öz hüsnünü saxlamalıdır. 
M a k d u f. Mən tamam itirdim ümidlərimi. 
M a 1 k o 1 m. 
Doğrudur, o yerdə, həmin yerdə ki,  
Mən də orda tapdım şübhələrimi.  
Hanı arvadınız, uşaqlarınız 
 - O nadir, əvəzsiz sevgi telləri?  
Nə üçün onlarla görüşmədən siz  
Təcili, tələsik çıxıb gəldiniz?  
Məni bağışlayın, məqsədim sizi  
Təhqir etmək deyil şübhələrimlə. 
Özümü xatadan hifz eləməkdir. 
 Nə deyim, bəlkə də, siz haqlısınız.  
Na k d u f. 
İnlə, inlə, mənim bədbəxt vətənim!  
Qoy qanlar çağlasın yaralarından.  
Ey lovğa istibdad, ey zalım cəllad,  
Yeganə hakim ol, öz kefini çək.  
Bil ki, ədalətin cürəti çatmayır,  
O sənə heç vədə toxuna bilməz.  
Sənin əsarətin, sənin zillətin  
Artıq qanun ilə təsdiq olunub.  
Daha sözüm yoxdur, əlvida, prins!  
Fəqət unutmayın heç zaman bunu: 
 Qanlı müstəbidin zəbt elədiyi  
Bütün Şotlandiya torpaqlarını,  
Şərqin sonsuz, zəngin sərvətlərini  
Mənə versələr də, alçalıb heç vaxt  
Siz düşünən qədər rəzil olmaram.  
M alkolm. 
İnciməyin: əsla düşünməyin ki,  
Mən sizdən çəkinib deyirəm belə.  
Bilirəm, dözülməz əsarət altda  
Bədbəxt vətənimiz məşəqqət çəkir.  
İztirab içində o zavallının  
Qəlbindən qan axır, gözlərindən yaş. 
 Onun sızıldayan yaralarının  
Üstündən yaralar vurulur hər gün. 
 Bunu da bilirəm, bükülməz qollar 
 Mənim hüququmu qoruyacaqdır. 
 Mənə İngiltərə hazırdır, hazır  
Çoxminlik, böyük bir ordu verməyə.  
Tutalım, mən gedib o müstəbidin  
Başmı tapdadım ayağım altda,  
Yaxud qılıncıma taxdım başını.  
Bunun nə mənası, nə faydası var.  
Yazıq vətənimiz əvvəlkindən çox 
Dərdlərə, qəmlərə düçar olacaq. 
Taxt-tacın varisi daha dəhşətlə  
Onu parça-parça eyləyəcəkdir. 
M a k d u f. Yaxşı, varis kimdir? 
M a 1 k o I m. 
O mən özüməm. 
İçimdə gizlənib saysız qüsurlar. 
Onlar üzə çıxıb aşkar olanda 
O vaxt qara Maqbet mənim yanımda 
Qar təkin dümappağ görünəcəkdir. 
Mənim törətdiyim hədsiz-hüdudsuz 
Ağır bəlalarla müqayisədə 
Bir quzu sanacaq xalqımız onu. 
M a k d u f. 
Yox, yox, müdhiş, qorxunc cəhənnəmdə də  
Maqbet kimi rəzil, alçaq, yaramaz, 
 Bir lənətə gəlmiş iblis tapılmaz. 
M al ko 1 m. 
Elədir, o acgöz, kinli, qaniçən,  
Riyakar, saxtakar, xain, azğındır.  
Onda cəmləşibdir bütün nöqsanlar. 
 Lakin daha pisdir mənim şəhvətim,  
Onun nə həddi var, nə də sonu var.  
Sizin xanım-xatın qadınlarınız,  
Məsum qızlarınız, gəlinləriniz  
Mənim alovlanan ehtirasının  
Dərin dərəsini doldura bilməz.  
Bu yolda qarşıya çıxan sədləri  
Tamam dağıdaram, alt-üst edərəm. 
 Beləsinin kral olmasındansa  
Maqbet öz yerində qalsa yaxşıdır. 
M a k d u f. 
Həddən artıq şəhvət təbiətincə  
Dünyada dözülməz bir istibdaddır. 
 Şəhvət də boş qoyub çox sarayları,  
Neçə kralları salıb taxtından.  
Ancaq qorxmayınız bundan qətiyyən,  
Ala bilərsiniz öz haqqınızı. 
Qəlbinizi yaxıb-yandıran odu  
Xəlvətcə, gizlicə söndürərsiniz.  
Sizin arzunuzla gül aça bilən  
Nə çoxdur nazənin gözəllərimiz.  
Şəhvət tərlanınız bu kəkliklərin  
Heç də hamısının ovlaya bilməz. 
M al k o 1 m. 
Bundan başqa, mənim həris qəlbimdə  
Heç zaman doymayan tamah da vardır.  
Əgər kral olsam, öldürərdim mən 
 Bütün kübarları, zadəganlar.  
Alardım birinin torpaqlarını,  
Birinin evini, daş-qaşlarını.  
Nə qədər çox yığsam varı-dövləti,  
O qədər artardı hərisliyim də.  
Səmimi, xeyirxah, düz adamlar  
Yalnız sərvət üçün, qənimət üçün  
Min cür bəhanəylə məhv eyləyərdim.  
Nə qanun, nə insaf, nə də ədalət 
 - Heç nə saxlamazdı yolumdan məni. 
M a k d u f .  
Təhlükəli olur tamah şəhvətdən,  
İnsanın qəlbində bu müdhiş bəla 
 Çox yaman, çox dərin rişələr atır. 
 Bizim krallar qana bələyən, 
Köksünə sancılan qılıncdır tamah. 
 Lakin qorxmayınız zərrəcən ondan.  
Çünki Şotlandiya öz sərvətiylə  
Bu yanar odu da söndürə bilər.  
Başqa ləyaqətlər əhatəsində  
Belə qüsurlara dözmək mümkündür. 
M a l k o l  m. 
Fəqət yoxdur mənim bir ləyaqətim. 
 Kral olmaq üçün insana mütləq  
Ədalət, həqiqət, səbir, iradə,  
Mərdlik, xeyirxahlıq, təvazökarlıq,  
Məhəbbət, mərhəmət, dözüm gərəkdir. 
Bunların heç biri tapılmaz məndə.  
Bunlara əks olan, təzad yaranan  
Hər cür cinayətlər girdabıyam mən.  
Əlimdə ixtiyar olsaydı əgər,  
Birliyi, dostluğu, səmimiyyəti  
Atardım cəhənnəm alovlarına. 
 Sülhü, rahatlığı alt-üst eyləyib,  
Bütün yer üzünə nifaq salardım. 
M a k d u f. Ah, yazıq vətənim! Ah, Şotlandiya! 
M a 1 k o 1 m. 
Bəli, mən beləyəm. Belə bir adam,  
Deyin, layiqdirmi kral olmağa? 
M a k d u f. 
Kral olmağamı? Belə bir adam  
Hətta layiq deyil yaşamağa da.  
Mənim bədbəxt xalqım, zavallı xalqım! 
Qanlı müstəbidin zülmü altında  
Sən nə vaxta kimi inləyəcəksən?  
Haçan qayıdacaq xoşbəxt günlərin?  
Taxtının-tacının əsl varisi  
Etiraf eyləyib qüsurlarını,  
Tamam ləkələdi kral nəslini.  
Vəliəhd, bilin ki, sizin atanız 
 Ən ali, müqəddəs bir kral idi.  
Ananız - o mömin, o məsum qadın  
Ömrü başa vurdu ibadət ilə. 
 Sizinsə dəhşətdir günahlarınız.  
Onları birbəbir danışmaqla siz  
Əziz vətənimdən - Şotlandiyadan  
Məni əbədilik sürgün etdiniz.  
Of, artıq əlvida! Of, qəlbim, qəlbim!  
Bütün ümidlərim puç oldu mənim. 
M al k o 1 m. 
Makduf, qəlbinizin təmizliyindən  
Yaranmış bu coşqun, bu haqlı qəzəb  
Çirkin şübhələri sildi könlümdən.  
Siz doğru, namuslu, vicdanlısınız. 
Məni dəfələrlə hiyləgər Maqbet  
İstəyib kələklə toruna salsın.  
Hər dəfə iblisin tələsindən mən  
Ağılla-kamalla xilas olmuşam.  
Odur ki, heç kəsə yoxdu inamım. 
 Fəqət inanıram sizə bu gündən,  
Allah aramızda qoy şahid olsun.  
Mən sizə verirəm ixtiyarımı.  
Geri götürürəm özüm barədə  
Dediyim eybəcər iftiraları. 
 Özümə yaxdığım qara ləkələr  
Yaddır namusuma, təbiətimə.  
Mən üzü pərdəli bakir oğlanam,  
Hələ bir qadına dəyməyib olun.  
Yalandan heç zaman and içməmişəm.  
Dünyada heç nədə olmayıb gözüm.  
Mənə aid olan indi nə varsa,  
Heç vaxt heç birinə can atmamışam. 
 İlqarım saf olub, dostluğum möhkəm,  
Şeytanı şeytana satmamışam heç.  
Sevmişəm düzlüyü həyatım qədər.  
Bu gün öz haqqımda həm də ilk dəfə  
Mən yalan söylədim, yalan danışdım. 
 Əsl-həqiqətdə olduğu kimi  
Bütün bu varlığım sənindir, sənin.  
Bu gündən özümü, öz həyatımı  
Bədbəxt vətənimə həsr eləyirəm.  
Son bura gəlməmiş, doğrudan da, biz 
 Qərara almışıq qoca Sivardla  
On minlik orduyla hücum eyləyək. 
 İndi bir gedərik düşmən üstünə.  
Haqq bizə yar olsun! Niyə susursan?  
M a k d u f. 
Səadət görüşdü fəlakət ilə, 
Bu yaman çaşdırdı, sarsıtdı məni. 
Hokim daxil olur. 
M al kolm. 
Yaxşı, danışarıq sonra bu haqda. 
Bu gün əlahəzrət gəlirmi, həkim?  
H ə k i m. 
Bəli, indi gəlir. Bir dəstə bədbəxt 
Şəfa tapmaq üçün gözləyir onu. 
Onların dərdindən baş açmır loğman, 
Elm qüvvəsizdir, təbabət aciz. 
Fəqət o yüngülcə toxunan kimi, 
Sağalır o saat ağır xəstələr. 
Ona qüdrət verib böyük yaradan, 
Özü sehirləyib onun əlini.  
M a 1 k o 1 m. Təşəkkür edirəm, mehriban həkim. 
Həkim gedir. 
M a k d u f. Həkimin dediyi nə xəstəlikdir? 
M alkoIm. 
Xənazir adlanır eldə-obada.  
Mərhəmətli kral bu xəstəliklə  
Möcüzə yaradır nadir, misilsiz.  
Mən gələndən bəri İngiltərəyə 
 Tez-tez öz gözümlə görmüşəm bunu.  
Tanrıdan o necə alır bu sehri,  
Bunu yalnız onun bir özü bilir. 
 Naməlum dərdlərə düçar olanlar,  
Yaralı-xoralı, şişkin vücudlu,  
Ümidsiz xəstələr, miskin adamlar  
Pənah gətirirlər tək ona ancaq.  
Onların boynundan qızıl pul asıb,  
Müqəddəs dualar-oxuyur kral,  
Onları bəladan xilas eyləyir.  
Belə deyirlər ki, bu xoşbəxtliyi  
O öz varisinə bağışlayacaq.  
Bu ülvi, ilahi haqq vergisiylə  
O şöhrət qazanıb peyğəmbər kimi,  
Taxtını bəzəyir möcüzələrlə. 
Ross daxil olur. 
M a k d u f. Bir baxın, kim gəlir!  
Malkolm.  
Pal-paltarından 
Belə görünür ki, həmyerlimizdir. 
Fəqət mən bilmirəm kim olduğunu.  
M a k d u f. Mehriban qardaşım, sən xoş gəlmisən. 
 M al ko1 m. 
Hə, indi tanıdım. O da bizim tək 
Öz doğma yurdundan didərgin düşüb. 
Xudaya, sən bizi bir-birimizə 
Yad edən səbəbi aradan götür! 
 R o s s. Amin! 
M a k d u f. Şotlandiya öz yerindəmi? 
 Ross. 
 
Əfsuslar olsun ki!.. Ah, yazıq vətən! 
 Bir anlıq özünü görə bilsəydi,  
Tir-tir titrəyərdi dəhşət içində. 
 O bizə ana yox, məzardır indi.  
Hər şey başqalaşıb, tanınmaz olub,  
Üzlərdən təbəssüm çəkilib göyə. 
 Şivənlər, nalələr, ahlar, amanlar  
Havanın bağrını kəsir, doğrayır.  
Nə bir eşidən var, nə bir baxan var,  
Hamı adət edib bu fəryadlara,  
Ən ağır müsibət ən adi qəmdir.  
Bir gün ara vermir matəm zəngləri,  
Heç kəs maraqlanmır kimdir bu ölən.  
Səfalət içində sağlam adamlar  
Dərilmiş çiçəkdən daha tez solur,  
Məhv olub gedirlər xəstələnmədən. 
M a k d u f. 
Ah, bu qorxunc nağıl, dərdli hekayət 
 Necə də dəqiqdir, necə də düzgün! 
M a 1 k o 1 m. Siz bizə danışın son fəlakətdən. 
Ro ss. 
 Bir saat əvvəlki bir hadisəni 
Son fəlakət deyə nəql eyləyən kəs 
Gülünc hala düşər istər-istəməz. 
O möhnət yurdunda, o qəm mülkündə 
Yeni bir fəlakət törəyir hər an. 
M a k d u f. Arvadım necədir? 
R o s s. Hə, o yaxşıdır. 
M a k d u f. De, bəs uşaqlarım? 
R o s s. Uşaqların da. 
M a k d u f. Müstəbid narahat etmir onları? 
R o s s. Xeyr, mən görəndə rahat idilər. 
M a k d u f. 
Maqqaşla çıxarma sözü ağzından,  
Burax xəsisliyi, təzə nə olub? 
Ro s s. 
Bu ağır, kədərli xəbərlərlə mən  
Sizin yanınıza gəldiyim zaman  
Belə söz gəzirdi el arasında:  
Üsyana qalxıbdır igid oğullar.  
Tezliklə gördüm ki, doğrudur bunlar.  
Çünki müstəbidin mənfur ordusu  
Qanlı qırğınlara hazırlaşırdı.  
İndi kömək vaxtı, hünər dəmidir.  
Təcili qayıdın vətənimizə.  
Sizin yalnız bircə baxışınızla  
Hamı bir əsgər tək ayağa qalxar. 
 Müdhiş fəlakətdən qurtarmaq üçün  
Silaha sarılar qızlarımız da. 
M a 1 k o 1 m. 
Biz yola hazırıq elə bu saat.  
İngilis kralı on min qoşunla  
Sərkərdə Sivardı veribdir bizə.  
Xristian dünyası hələ onun tək  
Bir comərd, bir cəsur igid görməyib. 
Ro s s. 
Ah, kaş nə olaydı, bu xoş xəbərə  
Man də xoş xəbərlə cavab verəydim. 
 Mənim deyəcəyim qorxunc sözləri  
Səhrada tufan tək ulamaq olar. 
 İnsanlar bu dərdə davam gətirməz. 
M a k d u f. 
Bu ağır müsibət kimə aiddir?  
Ümumən hamıya, ya bir nəfərə? 
R o s s. 
Köksünün altında qəlbi olan kəs  
Bu dərddən alışıb yanmaya bilməz. 
 Onun çox hissəsi sənə aiddir. 
M a k d u f. Əgər belədirsə, onda tez söylə. 
Ross. 
Lənətlər yağdırma dilimə mənim, 
 Sənin qulaqların kar olacaqdır,  
Ömründə belə qəm eşitməmisən. 
M ak d u f. Hm! Mən yavaş-yavaş hiss eləyirəm. 
Ro s s. 
Canilər saraya basqın etdilər.  
-Zövcən, uşaqların öz evindəcə  
Qınldı maral tək vəhşicəsinə.  
Bu qorxunc səhnəni, qanlı qırğını  
Sənə nəql eyləsəm olduğu kimi,  
Səni də burada mən öldürərəm. 
M a l k o  1 m. 
Ey rəhmli Allah! - Nə oldu, kişi! 
 Papağı gözünün üstünə basma.  
Bu kədor dil açıb danışsm gərək,  
Yoxsa ağır dərddən partlayar ürək. 
M a k d u f. Deyirson, məhv oldu uşaqlarım da? 
Ross. 
Zövcən, uşaqların, nökərlərin də.  
Kim ələ keçdisə, qılıncladılar. 
M a k d u f. Mən isə burdayam! Arvadımı da? 
R o s s. Sənə dedim, axı. 
M alkolm. 
Sakit ol, dostum! 
Bu dərin, ölümcül yaram ancaq 
Amansız intiqam sağalda bilər. 
Makduf.  
Yırtıcı Maqbetin uşağı yoxdur! 
 - Məhv etdi o mənim uşaqlarımı? 
Dedin hamısını? Hamısını, hə? 
Cəhənnəm quzğunu, of, vəhşi, alçaq! 
Necə, bir uçuşda, bircə həmlədə 
İstəkli göyərçin balalarını 
Anasıyla birgə parçalayıbdır?  
M a 1 k o 1 m. Bu dərdə sinə gər bir kişi kimi.  
M a k d u f. 
Sinə gərəcəyəm. Lakin bu dərdi 
Bir kişi kimi də hiss edim gərək. 
Mən öz həyatımdan qiymətli olan 
Evi, ailəni unudum necə?! 
Allah yuxarıdan baxmırdı məgər, 
Onlar nə üçün xilas etmədi? 
Ah, günahkar Makduf! Tək sənə görə 
O məsum insanlar qurban getdilər. 
Onların bir suçu, günahı yoxdu, 
Onların qətlinə bais sənsən, sən! 
Oh, indi mən kiməm? - Yalnız bir heçlik! 
Allah rəhmət etsin o yazıqlara.  
M a 1 k o Im. 
Qoy bu dərd çevrilsin sonsuz qəzəbə, 
Olsun sənin üçün bir bülövdaşı, 
Onunla itilə öz qılıncını. 
İntiqam atəşin bir an sönməsin. 
 M a k d u f. 
Oh, mən qadın kimi göz yaşı töküb, 
Özümü bir xeyli öyə bilərdim. 
Fəqət vaxt itirmək nəyə gərəkdir. 
İlahi, rəhm elə, möhləti qısalt, 
Tez ol, Şotlandiya iblisi ilə 
Məni mərd-meydanda üz-üzə gətir. 
Bizim aramızda bu qılıncımın 
Uzunluğu qədər məsafə saxla. 
Salamat qurtarsa əlimdən əgər, 
Onda o rəzili sən də bağışla!  
M a 1 k o l  m. 
Kişi sözləridir sənin sözlərin. 
Kralın yanına gedəyin indi. 
Əsgərlər hazırdır, əlahəzrətlə  
Gərək vidalaşıb tez düşək yola.  
Maqbet məhv olmaq üçün yetib kamala.  
Cəza qılıncını ulu göylər də  
Endirib qatilin başının üstə.  
Nə qədər fürsətdir, qan iç, ey qəddar,  
Hər uzun gecənin bir gündüzü var. 
Gedirlər. 
BEŞİNCİ PƏRDƏ 
BİRİNCİ SƏHNƏ 
Dunsinan. Qəsrdə bir otaq. Həkim və xidmətçi kübar qadın daxil olurlar. 
Həkim. İki gecədir ki, mən sizinlə bərabər keşikdəyəm, ancaq sizin dediklərinizin doğru 
olduğunu sübut edəcək heç nə görmürəm. 0, axırıncı dəfə yuxulu-yuxulu nə vaxt gəzib? 
Q a d ın .  Əlahəzrət müharibəyə gedəndən bəri bu hadisənin tez-tez şahidi olmuşam. Xanım 
yatağından qalxır, gecə xalatını çiyninə atır, öz kitab şkafına yaxınlaşır, bir bükülü kağız götürüb 
açır, nəsə yazır, oxuyur, sonra möhürləyir, yenə qayıdıb yatağına girirdi. O bütün bu işləri görərkən 
yuxulu idi. 
H ə k i m. Gecənin eyni bir vaxtında həm yuxudan faydalanmaq, həm də gündüzün işləri ilə 
məşğul olaraq müşkül məsələdir. Belə qəribəliklər insan orqanizminin son dərəcə sarsılmasından 
əmələ gəlir. Mənə deyin görüm, həyəcanlı yuxular içində bu gəzintilərdən və başqa hərəkətlərdən 
savayı, onun haçansa bir söz dediyini eşitmisinizmi? 
Q a d ı  n. Eşitmişəm, cənab. Ancaq mən bu sözləri heç kimə  deməyəcəyəm. 
H ə k i m. Mənə deyə bilərsiniz. Siz bunu mənə mütləq deməlisiniz. 
Q a d ı n. Nə sizə, nə də başqasına deyə bilmərəm, çünki sözlərimi təsdiq edəcək bir şahidim 
yoxdur (Ledi Maqbet əlində şam daxil olur). Baxın, bura gəlir. Onun adəti belədir. Allaha and 
olsun, ayaq üstdə möhkəmcə yatır. Yaxınlaşın, diqqətlə baxın. 
H o k i m. Şamı haradan alıb? 
Q a d ı n. Yatağının yanında həmişə şam olur. Otağında daima işıq yanır. Əmri belədir. 
H ə k i m. Görürsünüz, gözləri açıqdır! 
Q a d ı n. Fəqət görmür. 
H ə k i m. O indi nə eləyir? Baxın əllərini necə ovuşdurur! 
Q a d ı n. Bu onun adətidir. Ona elə gəlir ki, əllərini yuyur. Bəzən bu hərəkətini on beş dəqiqə 
davam etdirir. 
L e d i    Maqbet .  Hələ də ləkəsi var. 
H ə k i m. Sss! O danışır. Sözlərini unutmamaq üçün yazacağam. 
L e d i  M a q b e t .  Rədd ol, mənfur ləkə, rədd ol deyirəm sənə! Bir, iki... Nooldu, vaxtdır, işə başla. 
- Cəhənnəm kimi qaranlıqdır. -Ayıbdır, əzizim, ayıbdır! Kişi də qorxarmı? Axı, nədən qorxmalıyıq? 
Biləcəklər, qoy bilsinlər. Kimin cürəti çatar ki, bizdən haqq-hesab          tələb eləsin? Bu qocanın 
vücudunda bu qədər qan olduğu kimin ağlına gələrdi? 
H o k i m. Eşidirsinizmi? 
L e d i  M a q b e t .  Fayf tanının bir zövcəsi vardı. İndi o haradadır? - Necə, bu əllər heç vaxt 
təmiz olmayacaq? - Bəsdir, əzizim, bəsdir! Bu qorxaqlıqla sən bütün işləri korlayacaqsan. 
H o k i m. Davam et, davam et. Siz biləcəyiniz lazım gəlməyən şeyləri bildiniz. 
Q a d ı n. O deyilməsi lazım gəlməyən sözləri dedi. Onun nələr bildiyini yalnız bir Allah bilir. 
L c d i  M a q b c t .  Əlimdən hələ də qan qoxusu gəlir. Ərəbistanda olan ətirlərin hamısmı bir yerə 
yığsan da, bu balaca əli yuyub pak edə bilməz. Oh, oh, oh! 
H ə k i m. Nə yaman ah çəkdi! Ürəyində ağır dərdi var. 
Q a d ı n. Onun bütün var-dövləti mənə verilsəydi, belə bir ürəyi köksümdə gəzdirməzdim. 
Hə k i m. Əlbəttə, əlbəttə, əlbəttə! 
Q a d ı n. Allah, sən ona kömək ol! 
H ə k i m. Bu xəstəlik mənim ixtisasıma aid deyil. Ancaq mən        bilirəm ki, gecələr yuxulu-
yuxulu gəzən adamlar olub. Onlar axırda öz yataqlarında rahatca ölüblər. 
L e d i  M a q b e t .  Əllərini yu, gecə paltarını geyin. Rəngin nə  yaman qaçıb! Yenə də deyirəm, 
Bankonu basırdılar, o heç vaxt qəbirdən çıxa bilməz. 
H ə k i r a. Yox a! 
L e d i    M aq b e t .  Yatağa, yatağa. Eşitmirsən? Darvazanı döyürlər. Gedək, gedək, gedək, gedək. 
Əlini mənə ver. Olan oldu, onu daha qaytarmaq olmaz. Yatağa, yatağa, yatağa (Gedir).  
H ə k i m. İndi yatacaqmı?  
Qadın. Dərhal.  
Hək i m. 
Çirkin şayiələr dolanır eldə, 
Bu cahan mülkündə dəhşətli işlər 
Dəhşətli bəlalar törədir hər vaxt. 
Naxoş-xəstə ruhlar öz yatağında 
Açar öz sirrini kar balınclara. 
Ona təbibdən çox, keşiş gərəkdir. 
Allah, Allah, özün bağışla bizi! 
Çalışın, siz ondan muğayat olun, 
Bir an gözünüzdən qoymayın onu. 
Ucu, ağzı iti evdə nə varsa, 
Daldada, xəlvətdə gizli saxlayın. 
Özünə bir xətər yetirə bilər. 
Hələlik, gecəniz xeyrə qalsın. 
Varlığım sarsılıb gördüklərimdən. 
Qorxunc fikirlərdən artıb dəhşətəm, 
Fəqət danışmağa çatmır cürətim.  
Q a d ı n. Sağ olun, sağ olun, mehriban həkim. 
Gedirlər. 
İKİNCİ SƏHNƏ 
Dunsinan yaxınlığında bir yer. 
Mcntes, Kotnis, Anqus, Lenoks və əsgərlər baraban səsləri altında daxil olurlar. Onların əlində bayraq vardır. 
M e n t e  s. 
İngilis ordusu yaxınlıqdadır.  
Orduya başçıdır Malkolm, Makduf, Bir də Malkolmın əmisi Sivard. 
İntiqam oduyla yanır hər üçü. 
Onların müqəddəs, sonsuz kədəri  
Qorxunc cəbhələrdə qanlar tökməyə  
Məzardan çıxardar ölüləri də. 
Anqus. 
Birnam meşəsinə gedən yol üstdə  
Mütləq biz onlarla görüşəcəyik.  
Onlar həmin yolla gəlir döyüşə. 
Kə t n i  s. 
Görən, Donalbayn qardaşı ilə  
Bərabər gəlirmi? 
Lenoks.  
Şübhəsiz ki, yox! 
Döyüşə gedəcək zadəganların 
Dəqiq siyahısı məndədir, cənab. 
Sivardın oğlunun, bir çox gənclərin 
Adları yazılıb o siyahıya. 
Onlar bu döyüşdə birinci dəfə 
Təsdiq edəcəklər kişiliyini. 
M e n t e s. Nə işlə məşğuldur indi müstəbid? 
Kə tn i s. 
Bərkidir Dunsinan istehkammı.  
Bəzisi deyir ki, o dəli olub.  
Bəzisi də deyir: onda bu tutma  
Comərdlik, igidlik əlamətidir.  
Bir şey aydındır ki, o sərsəmləyib. 
 Harınlıqdan şişmiş yoğun qarnına  
Şahlıq kəmərini bağlaya bilmir. 
A n q u  s. 
Gizli törətdiyi cinayətlərin  
Ağır məngənəsi sarsıdır onu.  
Ölkəni bürüyən coşqun üsyanlar  
Çırpır sifətinə xəyanətini. 
 Onun əsgərləri könüllü deyil,  
Əmrlə, hökmlə gedirlər hərbə.  
Pəzəvəng bir divin dəmir geyimi  
Cırtdan bir oğrunun çiyinlərindən 
Necə sallanırsa, kral rütbəsi  
Eləcə sallanır onun üstündən.  
Artıq hiss eləyib bu həqiqəti. 
Mente  s. 
Onun vicdanına düşən ləkələr  
Onun vicdanına dağ basır indi.  
Görünür, bunun üçün şaşınıb ağlı,  
Lənətlər yağdırır özü-özünə. 
Kətnis. 
Gəlin, yola düşək, mehriban dostlar.  
Xəstə ölkəmizin təbibi olan  
Həqiqi kralı qarşılayaq biz.  
Doğma yurdumuzun şəfası üçün  
Tökək qanımızı onunla birgə. 
Lenoks. 
Sulayaq vətəni öz qanımızla:  
Hökmdarlıq gülü qoy açsın çiçək,  
Tikanlar qərq olub çürüsün tək-tək.  
Birnam meşəsinə doğru, irəli! 
Əsgəri nizamla gedirlər. 
ÜÇÜNCÜ SƏHNƏ 
Dunsinan. Qosrdə bir otaq. Maqbet, həkim və məiyyət daxil olurlar. 
Maqbet.  
Daha gətirməyin mənə bir xəbər.  
Dağılsın hamısı, qaçsın hamısı,  
Birləşsin düşmənlə qoy əsgərlərim. 
 Dunsinan dağına Birnam meşəsi  
Neçə ki qalxmayıb yoxdur bir qorxum. 
 Bu uşaq - Malkolm axı nədir, nə?! 
 Məgər o, qadından doğulmayıbdır? 
 İnsan taleyinin biliciləri - 
Ruhlar belə deyib bir zaman mənə: 
 "Qorxma, Maqbet, qorxma, qadından olan 
 Heç kəs sənə heç vaxt xətər yetirməz".  
Qaçın, saxtakarlar, çıxın aradan,  
Birləşin ingilis naz-nazlarıyla. 
 İradəm möhkəmdir mənim həmişə, 
Ruhum qorxu bilməz, könlüm əndişə. (Xidmətçi gəlir). 
Südüzlü yaramaz, kaş mənfur iblis  
Qapqara qaraltsın səni kömür tək.  
Niyə qaz rənginə dönübdür rəngin? 
X i d m ə t ç i. Orda on min... 
M a q b e t. Qaz var? 
X i d m ə t ç i. Yox, kral, əsgər. 
M a q b e t. 
Get, bir az ənlik tap, tez çək üzünə,  
Al boyaq altında qorxunu gizlət.  
Ey, ağciyər oğlan, o nə əsgərdir?  
Səni gəbər görüm. Bu kətan üzün  
Hamının qəlbini dəhşətə salır.  
Ey, ödü dağılmış, o nə əsgərdir? 
X i d m o t ç i. İngilis ordusu, böyük hökmdar. 
M a q b  e t. 
İtil gözlərimdən! (Xidmətçi gedir).  
Seyton! Nə oldu?  
Yamanca darıxır ürəyim mənim. 
 Belə görünür ki, - Seyton deyirəm!  
- Bu döyüş hər şeyi həll edəcəkdir:  
Mən ya ucalacam, ya məhv olacam.  
Yaşadım dünyada kifayət qədər,  
Çatdım həyatımın payızına mən.  
Ömür ağacının budaqlarından  
Saralmış yarpaqlar tökülür bir-bir.  
Qocalığın yaxın yoldaşı olan 
Ehtiram, məhəbbət, mehriban dostlar  
Mənim taleyimə yazılmayıbdır.  
Mənim haqqım yoxdur görüm onları. 
 Bunun əvəzində qismətdi mənə: 
Ürəklərdə coşan sonsuz lənətlər,  
Dodaqlarda gəzən acı yalanlar.  
Cürətim çatmaz ki, inkar eyləyim,  
Dözməyə məcburdur yazıq ürəyim.  
Ey Seyton! 
Seyton daxil olur. 
S e y t o n. Hökmdar, əmriniz nədir?  
M a q b e t. Təzə nə xəbər var?  
Seyton.  
O xidmətçinin 
Bütün dedikləri təsdiq olundu.  
M a q b e t. 
Ətim sümüyümdən ayrılanadək 
İnamla, inadla vuruşum gərək. 
Gətir silahımı!  
S e y t o n. Hələ səbir edin.  
M a q b et. 
Gərək silahlarım. Atlı çox göndər, 
Hər yerə, hər yana göz gəzdirsinlər. 
Xalqı vahiməyə salanları sən 
Yerindəcə asdır. Ver silahımı! 
(Həkimə) 
Xəstənin əhvalı necədir, həkim?  
H o k i m. 
Elə xəstə deyil, böyük hökmdar. 
Ancaq müdhiş, qorxunc qarabasmalar 
Onun dincliyini əlindən alır.  
M aq b e t. 
Onu xilas eylə bu işgəncədən. 
Yoxmu bir əlacın xəstə ruhlara? 
Yaddaşda kök atmış ağır dərdləri, 
Beyinə həkk olmuş fəlakətləri 
Qoparıb çıxartmaq gəlmir əlindən? 
Ürəyə daima əziyyət verən 
Sinəyə tıxanmış məşum ağrını 
Huşalan, ruhacan məlhəmlərinlə 
Yuyub təmizləyə bilmirsən məgər? 
 H ə k i m. 
Belə xəstəliyə mübtəla olan 
Çarə qılmalıdır özü-özünə.  
M a q b e t .  
Onda həblərini köpəklərə at, 
Mənə lazım deyil həblərin sənin. 
(Seytona) 
Gətir sipərimi, ver qılıncımı. 
Seyton, atlıları yola saldınmı? 
(Həkimə) 
Qaçır, bir-bir qaçır   məndən. 
(Seytona) 
Tez ol, cənab, tez ol (Həkimə).  
Əgər ölkənin 
Dərdini öyrənib sağalda bilsən, 
Əvvəlki halına qaytarsan onu, 
İnan, səni elə təriflərəm ki, 
Göylərdən od saçar, ildırım çaxar, 
Göylər də əks edər təriflərimi. 
(Seytona) 
Çıxar sipərimi, deyirəm sənə. 
(Həkimd) 
De, hansı ot kökü, bitki yarpağı, 
De, hansı məlhəm-həb ingilisləri 
Silib təmizləyər vətənimizdən? 
Onların haqqında eşidibsənmi?  
Hə k i m. 
Bəli, eşitmişəm, böyük hökmdar. 
Sizin belə ciddi hazırlığınız 
Bizə məlum edir ingilislərin 
Yenə yurdumuza soxulmasını. 
M a q b e t (Seytona). 
Gətir sipərimi arxamca mənim. Dunsinan dağına Birnam meşəsi Neçə ki 
qalxmayıb, sarsılmaz ruhum, Qılıncdan, zəhərdən yoxdur bir qorxum. 
Gedir. 
H o k i m (kənara). 
Burdan sağ qurtarsam, heç vaxt ölmərəm, Dünyanı versələr, bura 
gəlmərəm. 
Gedirlər. 
DÖRDÜNCÜSƏHNƏ 
Dunsinan yaxınlığında bir yer. Qarşı tərəfdə mcşo görünür. Malkolm, qoca Sivard, onun oğlu gənc Sivard, Makduf, Mentes, 
Kotnis, Anqus, Lenoks vo Ross daxil olurlar. Onların arxasınca əsgərlər əldə bayraqlar baraban səsləri altında hərbi 
yerişlə gəlirlər. 
M alkolrn. 
Dostlar, ümidvaram, bu günlərdə biz 
Rahat qalacağıq evlərimizdə.  
M e n t e s. Buna qəlbimizdə bir şübhə yoxdur.  
Qoca  S iva rd .  Bu hansı meşədir?  
M e n t e s. Birnam meşəsi. 
 M a 1 k o 1 m. 
Hər əsgər özünə bir budaq kəssin, 
Önündə irəli aparsın onu. 
Yaşıl budaqların çətri altında 
Gizlədib saymı qoşunumuzun, 
Aldada bilərik düşmənimizi.  
Ə s g o r. Əmriniz yerinə yetəcək dərhal.  
Qoca  Sivard .  
Belə deyirlər ki, qanlı müstəbid 
Hələ də inanır öz qüvvəsinə. 
Çəkilib Dunsinan qalasına o, 
Sakit bir ürəklə güman edir ki,  
Davam gətirəcək mühasirəyə. 
M alko 1 m. 
Bu qala sonuncu ümidgahıdır. 
 Bir fürsət düşdümü, imkan oldumu  
Böyük də, kiçik də qaçır qaladan.  
Məcburən qalada qalanların da  
Ürəyi uzaqdır o müstəbiddən. 
M a k d u f. 
Gərək fikrimizin doğruluğunu  
Hadisələr özü təsdiq eyləsin.  
Gəlin, biz cəbhədə məharət ilə  
Göstərək öz hərbi sənətimizi. 
Qoca    Sivard.  
Artıq vədə yetir, vaxt yaxınlaşır,  
Gərək aydın görək: həyat çaxnaşır.  
Bilək: hansı yolla biz getməliyik,  
Deyək: nəyimiz var, nə etməliyik.  
Sözlər boş ümidlər vəd edir bizə,  
Bir inam gətirmir ürəyimizə.  
Qılınc zərbəsinin hökmü gerçəkdir,  
Bu döyüş hər şeyi həll edəcəkdir. 
Hərbi yerişlə gedirlər. 
BEŞİNCİ   SƏHNƏ 
Dunsinan. Qosrdo əvvəlki otaq. Maqbct, Scyton və əllərində bayraq olan əsgərlər baraban səsləri 
altında gəlirlər. 
M a q be t. 
Qala bürclərindən bayraqlar asın. "Gəlirlər, gəlirlər!" bağırtıları  
Yenə eşidilir hər bir tərəfdən. Möhkəm qəsrimizin müdafiəsi  
Zəif hücumlara rişxənd edəcək. 
Qala divarları önündə onlar  
Aclıqdan, taundan məhv olacaqlar. 
 Dönük tanlarımız - qaçqınlarımız  
Onlara köməklik göstərməsəydi,  
Onları mən özüm qarşılayardım,  
Evlərinə qədər yola salardım.  
(Səhnə arxasından qadın çığırtıları gəlir).  
Bu nə hay-haraydır? 
 Sey  to n. 
Böyük hökmdar, 
Qadınlar ağlayıb fəryad edirlər. 
Gedir. 
M a q b e t. 
Artıq unutmuşam qorxu hissini.  
Bir zaman vardı ki, zülmət gecədə 
 Adicə bir səsdən donurdu qanım.  
Müdhiş, vahiməli əfsanələrdən  
Başımda tüklərim dururdu biz-biz.  
Doymuşam, bıqmışam qorxudan daha.  
Ən məşum, ən mənfur dəhşətlər indi  
Doğmadır qansaçan fikirlərimə.  
Heç nə, heç nə məni qorxuda bilməz.  
(Seyton qayıdır). 
 Nəydi o qışqırıq? 
S e y t o n. Öldü kraliça. 
M a q b et. 
O bir az sonra da ölə bilərdi, 
 Bu ağır xəbəri dinləmək üçün 
 Onda vaxt olardı, imkan olardı. 
 Sabah, sabah, sabah... ah, bu sabahlar  
Kiçik addımlarla hey gündən-günə  
Sürünür, can atır bəxt kitabının  
Sonuncu, kədərli səhifəsinə. 
 Bizim keçmişimiz - dünənlərimiz, 
Deməli, daima biz axmaqların 
 Məzar yollarını işıqlandırıb. 
 Yan qurtar, ey ömrüm - ey şam qalığı! 
 Həyat nədir axı? Gəzəri kölgə,  
Səhnədə sürəkli hay-küy qoparan,  
Tez də unudulan, can evi viran,  
əfəng söz yığını, boş bir nağıldır.  
(Qasid daxil olur). 
 Gəlmisən dilini işə salmağa,  
Tez ol, başla görək! 
Q a s i d. 
Ulu hökmdar, 
İstəyirəm deyim gördüklərimi, 
Ancaq bilmirəm ki, necə deyim mən. 
M a q b e t. Yaxşı, tez ol, danış! 
Q a s i d. 
Dağın başında 
Keşikdə durmuşdum mən ayıq-sayıq.  
Birnam meşəsinə tərəf baxırdım.  
Mənə elə gəldi, meşə qəflətən 
 Tərpəndi yerindən. 
M a q b e t. Rəzil yalançı! 
Qas i  d. 
Əgər yalan desəm bircə kəlməni,  
Qəzəbiniz mənə qoy qənim olsun. 
 Üç mil məsafədən siz özünüz də  
Görə bilərsiniz. Gedəyin, baxın.  
Mən gördüm, yeridi  
Birnam meşəsi. 
M a q b e t. 
Əgər yalan desən, bil, diri-diri  
Aclıqdan quruyub qaxac olunca 
 Səni ilk ağacdan asdıracağam.  
Əgər doğru desən, yoxdur bir sözüm, 
Onda ilk ağacdan sən asdır məni. 
 Polad qətiyyətim qırılır artıq. 
 iblisin eyhamlı, ikimənalı,  
Həqiqətə bənzər yalan sözləri  
Şübhələr oyadır qəlbimdə indi. 
 "Dunsinan dağına Birnam meşəsi  
Necə ki gəlməyib, qorxma heç nədən".  
Dunsinan dağına gəlir o meşə.  
Tez silah başına, çıxaq qaladan! 
 Qasidin sözləri doğrusa hərgah, 
 Yollar bağlanıbdır, yoxdur bir pənah.  
Yorulub bezmişəm ömürdən, düzü. 
 Nə həyat olaydı, nə də yer üzü!  
Həyəcan zəngini çalın! Of, dəhşət!  
Başla, ey qasırğa! Gəl, ey fəlakət! 
 Ölümlə üz-üzə gələcəyəm mən,  
Əlimdə silahım öləcəyəm mən. 
Gedirlər. 
ALTINCI SƏHNƏ 
Dunsinan. Qəsrin önündə bir düzənlik. 
Malkolm, qoca Sivard, Makduf və başqaları əllərində bayraq baraban səsləri altında daxil olurlar. Onların arxasınca qoşun 
gəlir. Əsgərlərin elində ağac budaqları vardır. 
M a l k  olm. 
Çatmışıq qalanın yaxınlığına. 
Atın bir tərəfə budaqları siz,  
Düşmənin gözünə açıq görünün. (Qoca Sivardd). 
Siz, mənim hörmətli, istəkli əmim,  
Nəcib, alicənab, mərd oğlunuzla  
Birinci alaya başçılıq edin.  
Qəhrəman Makdubla birlikdə mən də,  
qərara aldığımız tək,  
Qalan əsgərlərə rəhbərlik edək. 
Q o c a   S i v a r d .  
Sizə uğur olsun, sizə yaxşı yol.  
Bu axşam cəlladla dursaq üz-üzə,  
Ya ləkə güləcək, ya şərəf bizə. 
M a k d u f. 
Çalın şeypurları, qoy dilə gəlsin, 
 Ölüm carçısının səsi yüksəlsin. 
Gedirlər. Döyüş sodaları davam edir. 
YEDD İNC İ   SƏHNƏ 
Düzənliyin o biri tərəfi. Maqbet daxil olur. 
M a q b e t. 
Onlar hər tərəfdən kəsiblər yolu,  
Qaçmaq mümkün deyil indi heç yana.  
Köpəklər içinə düşmüş ayı tək  
Məcburam onlarla vuruşmağa mən.  
Kimdir o - qadından doğulmayan kəs?  
Bir onun zəhmindən ürəyim gülməz! 
Gənc Sivard gəlir. 
Gənc  S i v a r d .  Sənin adın nədir?  
M a q b et. 
Adımı bilsən, 
Qorxudan dizlərin titrəyər sənin.  
Gənc   Sivard. 
Yox, yox, cəhənnəmdə olan adlardan 
Dəhşətli olsa da, müdhiş olsa da, 
Yenə rəngim qaçmaz.  
M a q b e t. Adım Maqbetdir. 
 Gənc   Sivard. 
Mənim bundan artıq nifrət etdiyim 
Bir adı şeytan da deyə bilməzdi.  
M a q b e t. Həm nifrət etdiyin, həm də qorxduğun. 
Gənc  Sivard.  
Son yalan deyirsən, mənfur müstəbid.  
Yalan dediyini elə bu saat Sübut edəcəyəm öz qılıncımla. 
Vuruşurlar. Gənc Sivard yaralanıb ölür.  
M aqbct. 
Səni qadın doğub, südəmər uşaq. Qadından doğulan igidsə hərçənd, Qılıncı 
gülüncdür, qalxanı rişxənd. 
Gedir. Vuruşma sodaları. Makduf daxil olur. 
M a k d u f . 
Döyüş gurultusu gəlir bu yandan. 
Ey cəllad, bəri çıx, göstər özünü.  
Səni başqa adam öldürsə hərgah,  
O vaxt arvadımın, uşaqlarımın  
Ruhu mənə dinclik verməyəcəkdir.  
Bir qarın çörəkçin öz əllərini  
Satan əsgərlərin - o bədbəxtlərin  
Üstünə mən qılınc çəkə bilmərəm.  
Maqbet, ya bu iti almaz qılıncı  
Sənin ürəyinə saplayacağam,  
Ya da ağzıkəsməz, küt bıçaq kimi,  
Qaytarıb qınına qoyacam onu.  
Yəqin, sən ordasan, mütləq ordasan.  
Bu böyük gurultu təsdiq edir ki,  
Döyüşən on böyük bir sərkərdədir.  
Tale, səndən yalnız budur istəyim:  
Son məni onunla üz-üzə gətir. 
Vuruijivıa sədaları altında gedir. Malkolm və qoca Sivard daxil olurlar. 
Q o c a  S i v a r d. 
Bu tərəfdən gəlin, mehriban prins. 
 Saray təslim oldu müharibəsiz.  
Düşmənlər vuruşur ikitərəfli: 
Həm bizimlə birgə, həm bizə qarşı. 
Mərdliklə döyüşür qeyrətli tanlar. 
Bir azdan çarpışma sona yetəcək. 
Bu hərbdə qələbə sizindir artıq.  
M a 1 ko Im. 
Zəif düşmənlərlə qarşılaşmışıq, 
Onların zərbəsi təhlükəsizdir.  
Q o c a    S i v a r d .  Buyurun, saraya giriniz, prins. 
Döyüş sodaları altında gedirlər. 
SƏKKİZİNCİ  SƏHNƏ 
Düzənliyin başqa bir tərəfi. Maqbet daxil olur. 
M a q b e t. 
Hələ qarşımdadır canlı adamlar.  
Onları öldürmək əvəzinə mən,  
Nə üçün ağılsız romalı kimi,  
Sancım öz köksümə öz qılıncımı? 
Makduf gəlir. 
M a k d u f. Cəhənnəm köpəyi, qayıt geriyə! 
M a q b c t. 
Səndən çəkinirdim mən hamıdan çox, 
 Fəqət indi çəkil, geriyə çəkil!  
Çünki ruhum sənin əzizlərinin  
Qanına batıbdır kifayət qədər. 
M a k d u f. 
Sözüm qılıncımdır, başqa sözüm yox. 
Sənin qana batmış alçaqlığını 
Dil danışa bilməz, dil deyə bilməz. 
Vuruşurlar. 
M a q b  e t. 
Boş yerə əlləşib, özünü yorma. 
 İti qılıncını endirib yalnız 
Havanın köksünü yara bilərsən.  
Adi sipərlərə vur qılıncını,  
Mənim sipərimi deşə bilməzsən.  
Varlığım, həyatım tilsimlənibdir.  
Qadından doğulan bir insan oğlu  
Mənə heç bir vədə xətər yetirməz. 
M a k d u f . 
Sən gəl bu tilsimdən ümidini kəs. 
 Bütün ömrün boyu nökər olduğun  
Öz ağan iblisdən soruş, xəbər al,  
O sənə danışsın bu həqiqəti:  
Makduf anasından doğulmayıbdır.  
Onun anasının qarnını yarıb,  
Onu çıxarıblar vaxtından qabaq. 
M a q b et. 
Bu sözləri deyən dilin qurusun!  
Sarsıtdı sarsılmaz mətanətimi.  
Daha inanmaram şeytanlara mən. 
 Riyalar, hiyləgər, müəmmalarla  
Bizi aldadırlar onlar hər zaman.  
Əvvəl şirin-şirin vəd edib bizə,  
Sonra da qırırlar ümidimizi.  
Səninlə döyüşə girmərəm heç vaxt. 
M a k d u f . 
İndi ki belədir, təslim ol, qorxaq!  
Yeganə, müstəsna bir yırtıcı tək  
Səni biz salarıq dəmir qəfəsə. 
 Boynundan bir yekə lövhə asarıq, 
 Lövhənin üstünə belə yazarıq:  
"Dünyanın ən zalım, qanlı hakimi".  
Ellər sənə baxar tamaşa kimi. 
M a q b c t. 
Necə, təslim olum, mən təslim olum?!  
Düşüm Malkolmun ayaqlarına,  
Onun qarşısında torpağı öpüm?! 
Qara camaatın istehzasına  
Bütün ömrüm boyu hədəf olum, hə?  
Yox, əsla, yox, əsla! Bu mümkün deyil.  
Bu bir həqiqətdir: Birnam meşəsi  
Dunsinan dağına yaxınlaşıbdır.  
Doğrudur, qadından doğulmayan sən  
Qarşımda durursan mərdi-mərdana. 
 Buna baxmayaraq, sonuncu dəfə 
 Bəxtimi sınamaq istəyirəm mən.  
Çəkirəm köksümə öz qılıncımı.  
Vur, Makduf, qılıncdan alov yüksəlsin,  
İlk dəfə "dur" deyən lənətə gəlsin! 
Vuruşa-vuruşa gedirlər. Döyüş sodaları davam edir. Vuruşa-vuruşa qayıdırlar. Maqbet yaralanıb 
ölür. 
DOQQUZUNCU  SƏHNƏ 
Qəsrdə bir yer. 
Malkolm, qoca Sivard, Ross, tanlar və əsgərlər əldə bayraqlar baraban sədaları altında daxil olurlar. 
M a 1 k o 1 m. 
Bütün dostlarımız, əzizlərimiz, 
Kaş ki, sağ-salamat qayıdaydılar!  
Qoca   S ivard .  
Döyüşdə bəzisi qurban gedəcək. 
Buna baxmayaraq, mən görürəm ki, 
Ucuz başa gəldi bu böyük zəfər. 
M a 1 k o 1 m. Həm Makduf, həm də ki oğlunuz yoxdur.  
Ross. 
Oğlunuz ödədi əsgər borcunu: 
Yetkinlik yaşına qədəm qoyanda 
O təsdiq eylədi igidliyini. 
Amansız vuruşda hərb meydanında 
Öldü kişi kimi. 
Q o c a  S i v a r d. Necə, o ölüb?  
Ro s s. 
Bəli, apardılar onu meydandan. 
Hərgah oğlunuzun ləyaqətinə 
Layiq ola bilən yas saxlasanız, 
Onda dərdinizin axırı olmaz. 
Q o c a  S i v a r d. O öz köksündənmi yaralanmışdı? 
 R o s s. Bəli, düz köksündən.  
Q o c a  S i v a r d. 
Bir şəhid kimi, 
Allah hifz, eləsin cənnətdə onu. 
Yüz oğlum olsaydı, onlara heç vaxt 
Bundan gözəl ölüm arzulamazdım. 
Deməli, çaldılar ölüm zəngini.  
„ M alk o 1 m. 
Ağırdır daha çux itkisi onun, 
Bu sonsuz kədərlə mən yanım gərək.  
Q o c a  S i v a r d. 
Yetər, kifayətdir. Deyirlər belə: 
Həyatdan ayrılıb ləyaqət ilə. 
Şərəflə ödəyib o öz borcunu. 
Allah rəhmət etsin!.. Bir ora baxın! 
Yeni bir xoş xəbər, fərəhli xəbər!.. 
Makduf daxil olur. (libasının ucuna Maqbctin başını keçirir. 
M a k d u f. 
Yaşayın, hökmdar, əziz Malkolm! 
 Bir baxın, hanı görün, qanlı cəlladın  
Mənfur, iyrənc harada dayanıb? 
 Vətən xilas oldu, xalq azad oldu.  
  Onların qəlbinın darinliyində  
Dil  açan  arzunu mən öz  arzumda 
 Birlikdə  deyirəm sızə ucadan. 
 Yaşasın Sotlandıva hğkmdarı! 
H a m ı. Yaşasın Şotlandiya hökmdarı! 
Baraban səsləri. 
M a l k o Im. 
Çox vaxt itirmərik təşəkkür üçün.  
Sevgisinə görə, işinə görə  
Hamı tezcə alar öz qiymətini.  
Heç kimin önündə borclu qalmarıq. 
 Mənim qohumlarım, mənim tanlarım,  
Qraflıq verirəm sizə bu gündən.  
Bu şərəfli adı Şotlandiyada  
Birinci olaraq siz alırsınız.  
Təcili, tələsik görəcəyimiz  
Bir çox məsələlər durur qarşıda. 
Qanlı müstəbidin qansız torundan  
Canını qurtarıb xaricə qaçan 
 Dostları vətənə çağırmalıyıq.  
- Bu ölmüş qəssabın, onun arvadı  
O qatil, deyirlər, intihar edib  
— İfritə sifətli kraliçanın  
Amansız, vicdansız nökərlərini  
Arayıb, axtarıb tapmaq gərəkdir.  
Kərəm sahibinin himayəsində  
Hər çətin, hər müşkül işlərimizi  
Vaxtında, yerində görəcəyik biz.  
Hələlik bununla qurtarır sözüm.  
Sizə həm birlikdə, həm təklikdə mən  
Təşəkkür edirəm səmimi qəlbdən.  
Buyurun, gedəyin birlikdə yenə  
Skona, tacqoyma mərasiminə. 
 
 
Musiqi çalınır.  Gedirlər. 
 
