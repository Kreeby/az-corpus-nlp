Jan Eşnoz və onun «Royal Arxasında» romanı Jan Eşnoz müasir fransız yazıçısıdır,romanları ilə məşhurdur.1999-cu ildə Qonkur mükafatını qazanıb.Avropada onun hər bir yeni romanı tənqidin və publikanın diqqət mərkəzində olur,hər bir romanı parlaq ədəbi qələbəyə çevrilir.«Royal arxasında» romanı onun prozasının şah əsəridir.Tənqid və nəzəri fikir uzun muddət (2003-cü ildən bəri – roman həmin il «Minui» nəşriyyatında çap edilmişdi)bu romanla məşğul oldu.Romanın baş qəhrəmanı adından da göründüyü kimi,istedadlı bir pianoçudur,hər gün şöhrətinin üstünə şöhrət gəlir və beləcə üst-üstə qalanan şöhrətin altında qalıb təntiyir,bu şöhrətin,bu alqışların əsirinə çevrilir.Yeganə bir yol var – ölüm.Əcəliylə ölmür – öldürürlər.Bütün ömrü boyu,hətta real dünyadakı həyatı tükənəndən sonra da bir qüssənin içində qalır – vaxtilə,Tuluz konsevatoriyasında təhsil aldığı illərdə Roza adlı qıza vurulmuşdu,violençel sinfində son kursda oxuyarmış.Məhəbbətə gələndə hər ikisinin dili tutulur.Qızın onu sevdiyini,ancaq bunu bildirə bilmədiyini eşidəndə dəli olur,bütün ömrü,çaldığı əsərlər,bu əsərlərin içinə özündən asılı olmadan qatdığı qammalar ürəiyndə dustaq etdiyi sözlərin pardaqlanmasına oxşayır.Həyatda günbəgün artan şöhrətin əsirinə çevrilib heç nəyi dəyişə bilməyən adamı o biri dünyada dəyişirlər,sifətinin cizgilərini elə dəyişirlər ki,heç kəs onu tanımasın.Adını belə dəyişirlər və qadağa qoyulur:həyatdakı sənətinlə bir daha məşğul ola bilməzsən,əvvəlki dost-tanışlarına yaxınlaşa bilməzsən.Maksı geriyə – Parisə göndərirlər,məlum olur ki,cəhənnəm bu dünyada – Parisdəymiş.Nəhayət,dözə bilmir,qadağaları bir-bir pozur.Kimsə onu tanıyır,qanındakı əvvəlki «səslər» qışqırıb yuxudan ayılır.Jan Eşnozun əsəri problematikası və poetikası etibarilə müasir farnsız romanıdır.Romanda insan həyatının «davamı» fəlsəfi,psixoloji çalarla.və daha çox mistika planında göstərilmişdir.Əsərin bütün digər məziyyətləri haqqında romanı tam şəkildə mütaliə etdikdən sonra müzakirə aparmaq olar və bizə elə gəlir ki,hələlik bu kimi təfərrüatlaara varılması tezdir.Jan EŞNOZ Royal Arxasında (roman)Fransız dilindən tərcümə:Cavanşir YUSİFLİ Birinci Hissə 1_ Kursel bulvarında Roma küçəsi tərəfdən iki kişi gəlirdi.Onlardan biri,orta boydan bir az hündür olanı ağzına su alıb dururdu.Böyük,axıra qədər düymələnmiş plaşın altından «kəpənək» qalstuklu qara kostyum geyinmişdi.Qar kimi dümağ manjetdə taxma damarlı əqiqdən hazırlanmış dördkünc düymələr qızarırdı.Qısaca deməli olsaq,gözəl geyinmişdi,ancaq bütün bunların fonunda ağarmış bənizi və boş,yayğın baxışları nədənsə son dərəcə qayğılandığını göstərirdi.Arxaya daranmış saçlarının ortasından ağ xət keçirdi.İyirmi iki gündən sonra ömrü dəhşətli,tükürpədici ölümlə başa çatacaqdı,ancaq hələ bundan xəbərsiz idi,üzündəki qorxunun səbəbi başqaydı.Yanaşı addımlayan ikinci kişi birincinin tam əksiydi – nisbətən cavan,onunla müqayisədə daha gödək,arıq,ağzına gələni danışan,sözlə bərabər dodaqlarından təbəssüm çıxan,-əynində solğun rəngli şalvar,xaral enliliyində sviter var idi.Sviterin altından heç nə geyinməmişdi.Başında narıncı-bej damalı qırmızı şlyapa,ayaqlarında mokasin var idi.-Şlyapana söz olmaz,-nəhayət plaşlı kişi onlar Monso parkının qapısı ağzına çatanda dilləndi.Bir saatın içində bu,onun dilinə gələn yeganə söz idi.-Doğrudan? – ikinci kişi könülsüz dilləndi.– Hər halda fakt budur ki,şlyapan əla görünür.Estetik bıxımdan isə,belə də,keçinmək olar.Təsadüfən əlimə keçib,özüm almamışam.-Yox,yox,həqiqətən əladır,yaxşı geyinmiş kişi bir daha təsdiqlədi.-Oğulluğum onu qatarda tapmışdı,-ikinci kişi dəqiqləşdirdi,-görünür kimsə yadından çıxarıb.Öz başına gəlmədi,potabaşdır.Elə bil tikiləndə başımın ölçüsünü götürüblər.Səfeh deyiləm ki,başqaları necə,mən də elə,bir halda ki,ölçü mənim ölçümdür,haqqım var qoymağa.Bir az parkda gəzişəkmi? Parkın gözətçilərinin dayandığı rotondanın hər iki tərəfində enli,qızılı rəngdə qurşaq çəkilmiş darvaza taybatay açıq idi.İki kişi girdi,nisbətən cavan olanı bir anlığa duruxdu,bilmədi ayağını hansı tərəfə qoysun.Həyəcanlı olduğunu gizlətməyə çalışırdı,buna görə də dayanmadan ağzına gələni çeynəyib tökürdü,2 üyüdürdü,elə bil buraya dostunu əyləndirməyə gəlmişdi,işi-gücü ona qorxunu unutdurmaqdan ibarət idi.Əslində onun rolu elə bu idi,adamın allahı var,bu rolu pis oynamırdı,dəridən-qabıqdan çıxırdı,ancaq nə edəsən ki,alınmırdı.Parka gəlməzdən qabaq söhbəti fırladıb mədəniyyət,siyasət və seksin üstünə gətirmişdi,ancaq dedikləri cavabsız qalırdı,söhbətə çevrilmirdi.Qapıdan içəri girən kimi şübhəli nəzərlərlə ətrafı dinşədi,virgin tülpanlarına,yapon muşmulalarına,şəlaləyə,süni qayalara və çəmənliyə baxdı.O biri kişi nəzərlərini içindən çəkmirdi və gördükləriylə birincini qorxudurdu.Zövqlə geyinmiş kişinin adı Maks Delmar idi,baxmaqla əlli yaş verərdin.Milyonlarla insanın içində tanındığına,gəlirinin yaxşı olmasına və son iyirmi ildə bircə dəfə də olsun psixatriya kursu qəbul etməməsinə,dərman atmamasına baxmayaraq bu gün o,qorxudan çərləmək həddinə gəlmişdi,bu hiss bütün canını tutanda,sözləri də bastalayırdı,dillənə bilmirdi.Nəhayət dilləndi.-Berni,içmək istyəirəm,-Maks dedi.-İçmək istəyirəm.Bəlkə sizə gedək? Berni mənalı baxışlarla baxdı.-Məncə,dəyməz,cənab Maks,-dedi,-cənab Parizinin xoşuna gəlməz.Axırıncı dəfə bunun nə ilə nəticələndiyini unutmamısınız ki.-Yaxşı görək,-Maks təkid etdi,-ancaq bircə stəkan.-Yox,-Berni dedi.Belə çox istəyirsənsə,qoy cənab Pariziyə zəng edim,soruşum.-Yaxşı,-Maks razılaşdı,-lazım deyil.Ancaq vafli,sərin içkilər və ip satılan pavilyonu görəndə dönüb düz ora getdi.Onun dalınca addımlamağa məcbur olan Berni qabağa keçdi,özünü kassanın üstünə atdı,cəld divardan asılmış menyunu əzbərlədi:hər şey yerindədir – spirtli içki satılmır.-Kofe içirsənmi,cənab Maks?-Yox,-Maks qüssəylə cavab verdi,gözlərini menyudan çəkib,-istəmirəm dedi.Yola düzəldilər.Altında qadın fiquru olan Gi dö Mopassanın büstünün yanından keçdilər,sonra çəmənliyin o biri başında yenə də altında qız fiquru olan Ambruaz Toma qoyulmuş abidəni keçdilər,daha sonra şərqə tərəf üz tutdular,burada huşunu itirmiş halda ayaqlarına sərilmiş daş qızla bərabər təsvir edilmiş Eduard Payron durmuşdu.Görünür,bu parkda görkəmli adamlara qoyulan heykəllər tənhalıqdan qorxur deyə onların hər birinin ayağının altına bir quzu balası-bakirə qız sərilib.Bu abidələr getdikcə sıxlaşırdı:orda,şəlaləni keçdinmi,Şarl Quqo ilə rastlaşacaqsan,onun böyür-başına nə az-nə çox,düz üç «mühafizəçi» qoyulub,doğrudur,onlardan biri qolsuz idi.Ancaq Berni bu heykəlləşmiş bədənlərə yaxınlaşmaqdan vaz keçdi.Uzaqdan uşaqlara ayrılan 3 meydanın ətrafında daha bir abidəni – Friderik Şopeni də gördü.«Aman Allah,-Berni düşündü,-Şopen! Gözlərimə inanmıram».Cəld,bütün gövdəsini götürüb əks tərəfə doğru az qala qaça-qaça getdi,Maksı da addımlarını sürətləndirməyə məcbur elədi və bu zaman onun diqqətini yayındırmaq üçün böyür-başlarındakı çəmənliyi,yaşıllığı təriflədi,çinarların yaşı haqqında söz açdı.-Bax,bax gör necə gözəldir! Dünya necə də gözəldir! – həyəcanla,riqqətlə qışqırdı.– Elə deyilmi?! Maks bir an belə dayanmadan hürkmüş halda o tərəf-bu tərəfə baxdı və hiss edilməyən tərzdə çiyinlərini çəkdi.– Razılaşın ki,Berni elə-belə dedi,-burda bir dünya işıq var.Şopenin durduğu yeri saymasaq,parkın hər künc-bucağını gəzib-dolaşdıqdan sonra və Berinin Maksın diqqətini ətrafdakı piramidalara yönəltmək üçün canfəşanlıq göstərdiyi zaman o,gizlincə saata baxdı,Maksı Kontess-dö-Seqür xiyabanı ilə parkın çıxışına tərəf çəkdi; xiyabanda Alfred dö Müssinin abidəsi ucalırdı.Başı üstünə əyilən cavan xanımın bir qolunun olmamasını nəzərə almasaq Müsse narahatlıq doğurmurdu; hələ üstəlik xanım sol əlini Alfredin çiyninə qoymuşdu.On doqquz otuz:yaz günü sona çatırdı,günəş isə hələ niqabını üzünə çəkməmişdi.Düz qürub düşhadüşdə iki kişi Van Deyk xiyabanı ilə addımlayaraq nəhayət parkı tərk etdilər.Maks nəsə içmək üçün baş tutmayan cəhdindən sonra bir kəlmə belə danışmamışdısa da,Berni əksinə,bir ucdan üyüdürdü,elə bil kiminlə addımladığının da fərqində deyildi.Bu təsadüflərin birində Maks iki-üç dəqiqəliyə ondan ayrılıb palıd ağacının arxasına keçdi,nə qədər gücəndisə,qusa bilmədi,ödü ağzına gəlirdi.Sonra darvazanın yanından keçib böyür xiyabanla Oş prospektinə tərəf qalxdılar və buradan birinci döngədən sağa döndülər,küncdə bar var idi.Maks yenə də Bernə girişdi,qılıqla dedi ki,gəl bara girək,Bernisə bir kəlmə də demədən başını buladı:yox.Bir neçə addım da gedəndən sonra 252 saylı evə çatdılar.İçəridə nərdivanlar,dəhlizlər,keçidlər,onların kanatlar,bloklar,böyük,ağzı açıq yeşiklərin qalandığı,mebellərin necə gəldi düzüldüyü geniş və qaranlıq otaqlara girən və ya çıxan kimi bağladıqları qapılar görünürdü.Qulaqlarına gah sahilə çırpılan dalğaların səsi,gah da kütlənin hay-küyü gəlirdi.Saat düz səkkiz otuz idi.Maks plaşını çıxartdı və qəfildən heç gözləmədiyi halda Berni var gücü ilə onu pərdənin altından çəkilib itələdi.Ucu-bucağı görünməyən klaviaturalı,səni udmağa müntəzir,fil sümüyündən qayrılma dişləriylə səni toza çevirməyə yerikləyən nəhəng qara «Steynvey» orada dayanmışdı; onu gözləyir ki,bircə əlinə keçəsən,tutub səni tikə-parça eləsin.Berni itələdikdən sonra yerindən tərpənməyə heyi qalmayan Maks ağzına qədər dolu zalın şəninə qopan sürəkli alqış qasırğası içində bataraq güclə özünə gəldi,ayaqları 4 bir-birinə dolaşdı,nəfəsi tıncıxdı,əlli iki ağaran dişə doğru yeridi.Royalın arxasına keçdi,dirijor çubuğunu yellədi və ani olaraq sükut müsiqiyə bələndi.Bəsdir,daha dözə bilmirəm.Bundan da pis ola bilərdi Manilada da doğula bilərdim,səyyar siqaret satışı ilə məşğul olardım,yaxud Boqotada ayaqqabı silən olardım,bu da olmasa,dalğıc kimi ömrümü başa vurardım.Nəhayət,Friderik Şopen,2-ci konsertin birinci hissəsi,fa minor,opus 21,maestro,di başlayaq.2_ Zalda heç kəs yoxdu,birinci sırada oturanlar belə bu təəssürata kölgə salmır.Hər şey öz-özünə alınır.Doğrudan da hər şey yağ kimi alındı.Orkestr uzun-uzadı girişi səsləndirəndə Maks bir balaca sakitləşdi.Sonra,onun növbəsi çatanda və o,nəhayət çıxış edəndə özünü daha da yaxşı hiss elədi.Bir neçə taktdan sonra canındakı qorxu elə bil bir balaca yatdı və ilk yalançı notlar səslənən kimi tam sakitləşdi – səs burulğanında batdıqca batan sürəkli pasajda məftunedici yalançı notlar səslənirdi.Bu baş verən kimi Maksın darıxmaqlığı uçub getdi.İndi vəziyyətə özü nəzarət edə bilirdi və özünü sərbəst,ağa kimi hiss edirdi.Hər bir yarım ton sanki ürəyinə dəyib əks-səda verirdi,hər bir pauza öz yerində idi,akkordlar ardıcıllıqla bir-birinin dalısınca gəlirdi,səslər qanad gətirən quşlar kimi uçmağa bənddi.Birinci hissəinin sonu çatsa da,ondan olsaydı dayanmazdı.Pauza.Konsertin davamını gözləyə-gözləyə hamı ehmalca öskürür,boğazını təmizləyir,bu yolla qurum bağlamış bronxlarını selikdən təmizləyirdilər.İkinci hissə,larghetto:ləngərli,fikirli və şəffaf.Burada heç nəyi qəlpləşdirmək olmaz.Maks hələ bir dəfə də səhv etməmişdi,hər şey gözəl alınmışdı.Yenə zalda öskürək eşidilir,indi artıq üçüncü hissə səslənir,parlaq allegro vivace.İndi görərsiniz,öhdəsindən necə gəldiyimi.Ay,iki yüzüncü taktda daha bir yalançı not,ancaq bu da burulğanda it-bata düşdü,həmişə finalda başıma bü iş gəlir,yeri gəlmişkən bunu deyəsən heç kim sezmədi,bir az da səbr etsək,məqsədimizə nail olarıq,sonra xromatik qammayla bir az yuxarı,dörd orkestr replikası,iki final akkordu və gözəl,nə gözəl,bis,bis,iş təmam.Pərdə,bravo! Yorğunluqdan ağırlaşsa da,Maks qorxu-hürküsüz buketlərin başına aldığı aktyor otağına daxil oldu.-Bu nədir belə! – dərindən nəfəs dərdi.– Bilirsən ki,çiçəklərdən boğuluram,tez onları burdan yığışdır.-Bu saat,darıxma – Berni dedi,tez-tələsik buketləri yığışdırdı və qucağından daşdanan güllə özünü bayıra atdı.Maks güzgülü stolun qabağındakı stula tərəf əyildi,burada da dərəbəylik hökm sürürdü.Güzgünün dərinliyində boynuna yaş salfet dolamış Parizi görsənirdi.5-Siz burdasınız,-Maks çevrilmədən söylədi və köynəniyinin düymələrini açmağa başladı.-Çox füsunkar bir konsert oldu,impressario gülümsədi.-Bilirəm,-Maks dedi,-bilirəm.Ancaq nəyə görəsə bu konsertdə daha çalmaq istəmirəm,o məni yorub,axırıma çıxıb.Üçtəlik burada orkestr partiyası çox zəifdir,o saat görünür ki,Şopen orkestr üçün yaxşı yazmağı sadəcə bacarmayıb.Qısası,elə mən də orkestrdən cana doymuşam.-Yuxarı düyməsini açdı,düymə açılmadı,qopub yerə düşdü,sonra bu necə gəldi səpələnən şeylər içində itib-batdı.-İstənilən halda,Parizi onunla razılaşdı,-yaya qədər siz ancaq solo konsertləri verəcəksiniz,unutmamısınızsa Berlində.Əvvəlki kimi çevrilmədən və əlindən qaçan düyməni axtara-axtara Maks gözünün ucuyla güzgüyə baxanda arxasında,əynində enli kənarları olan pencək geyinmiş bir şəxsi gördü:Pariziydi,həmişə alnından-üzündən tər süzülən Parizi,böyük,iri şüşəli eynək taxırdı,sifəti ətli,səsi nüfuzedici və incəydi.-Proqramı yadıma salarsan,Maks dilləndi.-Həftənin sonunda Nantda konsertiniz var,-Parizi sırıldandı,ayın on doqquzunda,Qavo zalında solo konserti və televizora çıxana qədər heç nə.Biri də var:yaponlar yenə zəng etmişdilər.Onlar Şossonun əsərlərinin tam külliyatının yeni yazılışı barədə soruşurdular.Dəqiq tarixi soruşurdular,Serusen studiyasını kirayələmək istəyirlər.-Fikirləşməliyəm,-Maks dedi,-hələ buna tam hazır deyiləm.-Ancaq onlar tələsirlər,-Parizi təkid etdi,onların da öz planları var.-Mən düşünməli,götür-qoy etməliyəm,-maks təkrar etdi,-içmək istəyirəm.Balaca hara getdi? Balaca çiçəksiz qayıtmışqdı,girişdə dayanmışdı,əmrə müntəzir idi.-Berni,mənə bir stəkəan ver,içim,-Maks həmişəki kimi başını döndərmədən dedi və budur nəhayət itirdiyi düyməni tapdı.Berni divar şkafını açdı,ordan stəkan və şüşə çıxardı,onları Maksın qabağına qoydu.-Qulaq as,Parizi,başımın üstünü kəsdirmə,axı səninlə razılaşmışıq,konsertdən sonra içə bilərəm,özü də istədiyim kimi.Konserdən əvvəl,sən deyəndir.-Bunu demirəm,-Parizi dəqiqləşdirdi.– Buz qoymağa yerimiz yoxdu.-Doğrudan? – Maks dilləndi,sən haqlısan və sətkanın içindəki mayenin tən yarısını başına çəkdi.– İndi yer var ki.Parizi başını buladı,əlini cibinə salıb yeni salfet axtardı və cibindəkinin sonuncu olduğunu biləndə kağızı bürmələdi və zibil qabına tulladı,bu an Berni əlində buz teromosuyla geri qayıtdı.6-Sağ ol,Berni.Yox,yox,maşa lazım deyil.– Maks iki kubik götürüb stəkanına atdı,üçüncüsünü götürüb boynunu,boğazını islatdı,-Bernisiz neylərdim.-Əlbəttə,əlbəttə,Parizi donquldandı.-Yeri gəlmişkən,-Berni qətiyyətsiz halda söhbətə qarışdı.-Nədir,nə olub? – Parizi soruşdu.-Görürsünüz,məcburam sizdən soruşum ki,əlbəttə əgər mümkündürsə,mənim məvacibimi bir az artırasınız.-Bu barədə söhbət ola bilməz,-Parizi qəti hökm verdi.-Axı mənim xərclərim çoxdu,-Berni təkid elədi,-yeri gəlmişkən,ogey oğlum var,çox bacarıqlıdır.Onun təhsil haqqını da ödəməliyəm,dərin zəkası var,onu əməlli məktəbə qoymalıyam.Bilirsiniz ki,özəl məktəblərdə təhsil çox bahalıdır.-Boş-boş danışırsan,-Parizi ucadan və qətiyyətlə dilləndi.-Bundan başqa,görürsünüz,Berni sözünə davam etdi,-mənim vəzifəm adi deyil,görün neçə yerə qaçmalı oluram.Mən bütün işlərində cənab Maksa kömək etməliyəm,onun necə qidalanmasına nəzarət etməli (bunu deyəndə Maks gülümsədi),nə zaman ki,ovqatı dəlxdir,mən,bəli mən onun həvəsləndirməliyəm,bu isə cənablar heç də balaca iş deyil.Bundan başqa,-Berni əlavə etdi,-hər gecə onu çəkib səhnəyə çıxarmağın özü də az iş deyil,bəzən lap ölümünə içir.Cənab Maks artistdir,başdan-ayağa tamaşaçılarındır,başa düşün,bütün bunların öhdəsindən heç kim yox,mən gəlməli oluram.-Yox,mənə elə gəlir,yuxu görürüəm,-Parizi dedi.-Bağışlayın,-Maks söhbətə qarışdı,mən Balacanın tələbini tam dəstəkləyirəm.Bu oğlan mənə hava-su kimi lazımdı,mənimlə bir dəqiqə olmasa,bilmirəm nə olar.Başdan-ayğa tər içində olan Parizi qeyri-ixtiyari əlini cibinə saldı,ancaq axırıncısını bayaq götürdüyünü yadına salıb əlini geri qaytardı.-Fikirləşərəm,-dedi,biz bu barədə hələ danışacağıq.-Niyə indi müzakirə etməyək? – Berni soruşdu.-Tam doğrudur,-Maks dilləndi,-nəyə görə təxirə salmalıyıq?-Gəlin oturaq,-Parizi cibindən balaca bir əşyanı – ya mobil telefonu,ya da elektrik üzqırxanını çıxartdı.-Məmnuniyyətlə,-deyə Berni razılaşdı,bu zaman Maks ayağa qalxdı.-Yaxşı,-o dedi,-sizi tərk edirəm,şahid olmadan danışın,üzbəüz.Aktyor otağından çıxanda,Parizi əlindəki cihazın düyməsini basdı,bu elementlə işləyən portativ ventilyator idi.3 _ 7 Maks konsertdən sonra evə qayıdanda Alis yatmışdı,elə bil heç nə olmamışdı.On yeddinci rayonda,Şato-Rujun qonşuluğunda onların ikimərtəbəli mənzilləri vardı,onların ikisi üçün,bir-birlərinə mane olmadan yaşamaq üçün kifayət qədər böyük idi.Biri yuxarıda,o biri aşağı mərtəbədə yatırdı.İstəsəydilər bütün gün ərzində rastlaşmazdılar.Maks sakitcə giriş qapısını itələdi və studiyaya daxil oldu:böyük royal,balaca yazı stolu,mehmanxana otağında olduğu kimi bapbalaca soyuducu,not stellajları və divan.Vaxtının əsas hissəsini burada,küçədəki səs-küyü içəri buraxmayan ikiqat pəncərələrin olduğu otaqda keçirirdi,yuxarı mərtəbə ilə daxili telefon vasitəsiylə əlaqə saxlayırdı.Maks Alisi oyatmaqdan qorxub-eləmədən nə qədər istəsəydi atılıb-düşə,hətta qışqıra bilərdi.Soyuducudan içki götürdü və royalın qapağını qaldırdı.Stəkanı alətin üstünə qoyaraq barmaqlarını dillərin üstündə gəzdirdi.Konsert zamanı yol verdiyi ik səhvin üstündə işləmək olardı,idi istəsəydi bu passajları ayara,nəzərdən keçirə,onları qol saatın içindəki kiçik mexanizm hissələri kimi ayıra və yenidən yığa bilər və bəlkə bundan sonra zədələnmsiş «hissələri» tapardı.Ancaq,ay qardaş bu konsertlər mənim axırıma çıxdı axı.Bir də ki,yorulmuşam.Ən yaxşısı duş qəbul eləməkdir,sonra studiyaya gedib stəkan götürər,yataq otağına keçərəm.Yerinə uzanandan sonra da Maks həmin iki yalançı not haqqında düşünürdü – birinə birinci hissənin əvvəlində,ikincisinə isə axırıncı hissənin təxminən ortalarında yol vermişdi.Ciddi heç nə yoxdu,onların elə böyük əhəmiyəti yox idi,səs dalğası içində səslənəndə hər şey öz qaydasıyla gedir və məndən başqa bir kimsə bunun fərqində olmur.İkinci hissədəki nisəbətən az koloritli və daha kövrək passajı pis oynasaydı,şübhəsiz ki,bunu hamı duyacaqdı.Yaxşı,bəsdir.Gəl Roza haqqında düşünək,yadına sal hər axşam onunla necə rastlaşırdın,bir bax,az içməmisən ha,daha bəsdir,stəkandan əl çək.Daha gecdir,işığı söndür.İndi isə yat.Yuxun gəlmir? Yaxşı,onda tableti götür,iç.Su ilə.Bax,belə.Stəkanı qoy yerə.Dərman iyirmi dəqiqədən sonra təsirini göstərdi və düz yarım saatdan sonra yuxu paradoksal mərhələyə daxil oldu:bir-biri ilə əlaqəsi olmayan hallar,hadisələr süzüb keçirdi.Həmişə olduğundan tez oyandı.İstədi bir də yuxulasın,gözlərini yummağa cəhd elədi,alınmadı:yarıyuxulu uzanmışdı,beynindən absurd ideyalar keçirdi.Yaxşı,dur görək,yəqin saat artıq ondur.Bir az da uzan,on birin yarısında qalxarsan.Uzan hələ,Rozanı düşünək,əlinə bir şey gəlməsə də gəlməsin,nə fərqi… 4_ 8 Roza təqribən otuz il bundan qabaq Tuluzda konservatoriyada oxuduğu illərin xatirəsiydi.Qız violençel sinfində axırıncı kursda təhsil alırdı,qeyri-adi dərəcədə gözəl idi,ağ «fiat»da gəzirdi,hər gün maşını günün eyni saatında,eyni barın arxasında,eyni bir terrasda,eyni bir dayağın yanında saxlayardı və həmişə də vəhşi görünüşlü,saqqallı bir tiplə söhbətləşərdi,-yox,diqqətlə baxanda əmin olurdun ki,bu tip qızın adamı deyildi.Qız Maksın gözündə günbəgün gözəlləşirdi,-üzündəki bir elementi çıxmaq şərti ilə,-burnu ola bilsin ki,bir balaca etiraz oyada bilərdi,-çünki lazım olduğundan bir balaca çox əyilmişdi,ancaq diqqətlə baxanda sifəti bundan itirmirdi,əksinə qazanırdı:onun burnu misir şahzədələrinin,ispan aristokratlarının və vəhşi quşların burnuna bənzəyirdi,bir sözlə,çox ciddi məsələ hesab edilirdi.Maks işlərini elə qurdu ki,onun kimi bütün il ərzində hər gün,günün eyni saatında eyni bir bara gəlir və həmişə eyni stolun arxasına keçərdi,məsafəni nə o qədər çox,nə də o qədər az saxlayardı,elə mövqe seçərdi ki,qızı yaxşı izləyə bilsin,danışmağa cürəti çatmazdı – çox,lap çox gözəldir,yaxınlaşıb nə deyəsən? Yalnız bir dəfə,Maks onunla qonşu stolda oturmağa cürət edəndə qadın ondan siqarertini yandırmağı xahiş etdi,aha,fürsətdən istifadə edib bir az da yaxınlaşa bilər,hətta hərəkətə keçə bilər,ancaq bu kimi düşük hərəkətlər ilahi gözəlliyi olan xanıma yaraşmaz,ay axmaq,gör nə fikrə düşmüsən,unut,geri çəkil,allahdan qorx.Bununla da hər şey qurtardı.Qadın üzünü başqa tərəfə çevirən kimi,fürsəti əldən buraxmır,elə baxırdı ki,qadın duyuq düşməsin.Sonra yay gəldi,Roza violençelini də götürüb harasa getdi,daha bu tərəflərə gəlmədi.Sükutun içində,düz dibinə quylanmış Maks həmin o artıq boşalmış terrasa üz tutar,nəsə içib başını qatar,heç kəs yox idi,adamların,müştərilərin sırası seyrəlmişdi və budur sürpriz – həmin o vəhşi görünüşlü saqqallı tip peyda oldu.Maks bu adamla tanış oldu,söhbətləşdi.Tezliklə söhbətlərin bir ucu gəlib Rozaya dirəndi və bu zaman Maks öyrəndi ki,həmin qadın bu tiplə məhz onun – Maksın haqqında danışırmış.Həmişə,hər zaman,ara vermədən onun haqqında danışarmışlar,Maks saqqallını görən kimi üstunə atılar,dərhal ağızları qızışardı,hərdən saqqallı bezər,söhbətin mövzusunu dəyişməyi xahiş edərdi,-valı dəyiş qardış,iynə ilişdi,cırıldıyır e.məlum oldu ki,Roza da onunla söhbətə cürət eləməzmiş,cəmi bircə dəfə alışqan soruşmuşdu.Ancaq bu hələ hamısı deyildi:bu gözlənilməz məlumat mənbəyinin dediyinə görə,qadın məhz Maksı görmək ümidiylə hər gün bu terrasa gələrmiş.Bunu eşidəndə Maks birtəhər oldu,ürəyi dayandı,dili tutuldu,bilmədi nə desin,nəfəsini alıb dayanmışdı,hər şeyi unutduğundan boğulacaqdı.Və yalnız bir neçə andan sora anladı ki,nəfəsini buraxmalıdır,dərindən nəfəs almalıdır,üzünü-gözünü tutub ağlamaq,hönkurmək istəyirdi.Görəsən haralardadı? Necə tapmaq olar onu,ünvanı-filanı varmı? 9-Yoxdu,-saqqallı cavab verdi,-çıxıb gedib,təhsilini başa vurdu artıq.Bundan sonra Maks ömrünün yarıdan çoxunu onunla təsadüfən görüşə həsr etdi,ümid eləyirdi,dözürdü,bezə-bezə gözləyirdi.Elə gün olmurdu ki,onun haqqında düşünməsin,hər günü belə keçirdi.İndi,üstündən otuz il keçəndən sonra,olsun ki,Roza dünyanın başqa bir tərəfində yaşayır – bu saqqallı adama inansaq,o həmişə baş alıb uzaqqlara getmək arzusundaymış,bəlkə də ölüb.5_ Maks saat on birin yarısında yerindən qalxan kimi gözü çarpayının yanında yarımçıq içilmiş stəkana sataşdı,onu əl-üz yuyana tökdu,sonra paltarını geyinmədən mətbəxə kofe dəmləməyə getdi.Maks üstü-başı ilə həmişə günün sonunda,küçəyə çıxmazdan qabaq,oynamağa və ya kiminləsə görüşməyə getməzdən qabaq məşğul olardı.Evdə o,əyin-başına nə geyirdisə,gen-bol olanını seçirdi,məsələn,köhnə,əldən düşmüş,haçansa ağ zolaqları olan şalvar və köynəyi.Məsələn,indi əyninə geydiyi köynəyin düymələri sallanmışdı,bu düymələr bir azdan bir-birinin dalınca düşəcəkdi.Köynəyin bu halı məhz onun evdə geyinmək üçün nəzərdə tutulduğuna görə baş vermişdi,əslində onu yuyub ütüləsəydi,abırlı bir geyim-keçim gününə düşərdi,hal-hazırda isə köynəyin bir-birinin dalınca boynunu bükərək düzülmüş düymələri payız yarpağına və ya yetişmiş meyvəyə,yaxud quruyub qaxac olmuş meyvəyə bənzəyirdi,bu meyvələr tağından üzülüb talvar boyu hara gəldi səpələnmişdi.Sonra – hər gün eyni şey baş verir:kofe içdikdən sonra royalın arxasına keçir.Gör neçə müddətdir ki,Maks işə girişməzdən qabaq tapşırıq həll etmir.Qammalar və arpeciolar barmaqların açılması və konsert qabağı əllərin qızınması üçün gimnastika kimi bir şeydi.İndi tezliklə ifa edəcəyi məsələlərlə məşğul olmalıydı.Üç,yaxud dörd saat dalbadal,fasiləsiz olaraq özünün fikirləşib tapdığı fəndlərlə,biclik və ya texniki tryuklarla məşğul oldu,bütün bu işlər ifa zamanı qarşısına çıxacaq maneələri dəf etmək üçün nəzərdə tutulmuşdu.Hələ ki,klaviatura arxasında oturmuşdu,canında həyəcanın yaratdığı qızdırma vardı,vaxtaşırı olaraq yaddaşının oyanması ilə bir meydana gələn sıxıntı da bu həyəcanı üşütməyə əlavə edilirdi.Bir müddət keçəndən sonra həyəcan yerdə qalan iki hissə hakim kəsildi.Əvvəlcə hansısa günəş kələfi içində batdığı halda həmin kələfin təsir dairəsi yavaş-yavaş ürəyinin ərazisini,daha çox mədəsini zəbt edirdi,bir az keçdikdən sonra hirsi-hikkəsi bir az da artırdı,ağrılar baş verirdi,düz saat ikinin yarısına qədər mədəsinin içində ilan kimi qıvrılırdı,psixikasına nüfuz edir,onu başdan-ayağa zəbt etdiyindən aclıq hiss etmirdi.10 Maks mətbəxdə soyuducunun içindəki şeyləri bir-bir götürüb baxdı,ancaq Alis hələ bazarlığa getmədiyi üçün getdikcə qılıncını itiləyib parıldadan aclığı boğmaq üçün heç nə tapmadı.Yeri gəlmişkən,bu elə yaxşılıq əlamətidir – evdə təkbaşına nahar eləmək ovqatını qaldırmır və həyəcan da iştahını həmin parıldayan qılıncın bir zərbəsi ilə kəsib-doğraya bilər,bəlkə də dalından bir təpik vurub onu hara gəldi qovlaya bilər,ona görə də yemək yeyə bilməsən də,aclıq özünü getdikcə daha böyük inadla büruzə verəcək,bu isə sözün əsl mənasında dəhşətdir.Bütün bunları nəzərə alan Maks daha çox yaşadığı məhəllədə,etnik qarışıqlığın çeşidli restoran növlərini meydana gətirən bir yerdə nahar edirdi:bu məhəllədə Afrika,Tunis,Laos,Livan,Hind,Portuqal,Balkan və ya Kitay mətbəxlərini görə bilərdin.Bunların arasında Maksın evindən iki küçə o yana yerləşən lap yaxınlarda açılmış Yapon restoranını da görə bilərdin.Bu lap əla oldu,gedək Yapon restoranına.Maks gödəkçəsini geydi,evdən çıxdı,küçə ilə üzü yuxarı addımlamağa başladı və orada döngənin ağzında qızı gördü.Rozanı yox,başqasını.Tam əminliklə deyə bilərik ki,bu başqa qadındır,onun özü də Roza kimi olmasa da,fövqəladə gözəlliyə malik bir qadın idi,yeri gəlmişkən,nə qədər fərqli olsalar da,onların arasında ümumi bir oxşarlıq da var idi.Maks onu çoxdan görsə də,adını bilmirdi,ömründə bircə dəfə də bu qadınla kəlmə kəsə bilməmişdi,hətta üzünə baxıb gülümsəməyə imkan olmamışdı.Ancaq aydın idi ki,qadın çox da uzaqda yaşamır,ola bilər ki,evləri elə Maksgilin küçəsindədir,bəlkə də onun bir neçə addımlığında yaşayır,qadını tez-tez görmürdü,hətta 8,10,12,bəlkə də 15 il idi ki,bu qadını ilk dəfə görmüşdü.Maks həmişə onu tək,bəlkə də həftədə iki dəfə görərdi,bəzən də aylarla rastlaşmazdı.Uzun boylu,üzündə zərif,faciəvi və insanı düşünməyə sövq edən ifadələr həmişə Maksı həyəcanlandırardı; yeri gəlmişkən,günün istənilən məqamında bu qadını xatırlayarkən fikrində onun rəsmini cızır və həmişə də dodaqlarının yan-yörəsindən təbəssüm əskik olmazdı.Bir-biri ilə sıx şəkildə əlaqədar olan bu təbəssüm və baxış Maksı qüssələndirirdi,ona görə ki,onlar Maks üçün nəzərdə tutulmamışdı,həmişə başqa adamlara zillənirdi və bu zaman Maks qonşularının sifətində mülayim bir təbəssüm ifadəsini görürdü və həmin adamların sayı çox idi,əksəriyyəti də Maksa tanış deyildi.Bu qadının aurasında fövqəladə bir zəriflik var idi ki,onun yerişində,duruşunda,davranış manerasında,bu məhəllə ilə heç cürə uyuşmayan paltar seçimində ifadə olunurdu,ona görə uyuşmayan deyirik ki,Maksın yaşadığı məhəllə darısqal,səs-küylü,demokratik və bir az da qüssə gətirən idi; özü də bilirdi ki,onun yeri zənginlərin sakit malikanələrindədir.Bu qadını və bu məhəlləni müqayisə etdikcə müxtəlif sözlər,məsələn,anaxronik,anatopik kimi sözlər tapırdısa da tezliklə bu sözün,onu tam şəkildə təsvir edən sözün hələ Maksın sözlüyündə olmadığına inanırdı; onun üçün belə bir əlçatmaz obraz Roza mövzusunda variantlardan,təkrarlanan motivlərdən biri idi.Qadınla 11 yol ayrıcında rastlaşan Maks heç olmasa bir saniyə ərzində onun baxışlarını tutmaq istədi və bu çox qısa anın içində qadının gözlərində maraqdan əsər-əlamət olmadığını da sezə bildi.Yapon restoranına qədər cəmi-cümlətanı iki yüz addım qalmışdı.Sonra evə qayıtdı,yenidən royal arxasında oturdu,indi bir daha evdən çıxmaq üçün heç bir səbəb yox idi.İki-üç dəfə zəngi adətən tez-tez səslənən,son zamanlar isə Maksın özünün heç kəsə telefon açmadığına görə azalan telefona yaxınlaşmaq istədi.Təqribən saat altı radələrində Alisin qayıtdığını eşitsə də,əlini işdən ayırmadı,«1.X.1905 sonatası»ndakı nüansları təkrar edərək günün sonuna qədər işlədi,Ynaçekin sonatasının iki hissəsi üzərində işləyirdi,bunlardan birinin adı «Öncədən hiss etmə»,digərinin adı isə «Ölüm» idi.İşi qurtardıqdan sonra mətbəxə qalxdı,burada Alisin gəzişdiyini gördü.-Balığımız da var,– deyə soruşdu.-Əlbəttə – Alis cavab verdi,– nə olub ki?-Heç nə,elə-belə soruşuram,– Maks cavab verdi,– balığı çox sevirəm.Balıq çəngəllərini hara qoymusan? Onlar birlikdə şam etdilər,bir-birlərinə günü necə keçirdiklərini danışdılar,bundan sonra isə birlikdə oturub televizora baxdılar,bu axşam «Rəssamlar və modellər» filmini göstərirdilər; Maks bu filmi artıq görmüşdü,buna görə də canında yorğunluq hiss edərək Din Martinin Doroti Melounun kürəyini və çiyinlərini gündə yanmaq üçün kremləyəndə,ona «Aşiq olmuş qız» mahnısını oxuyanda televizoru söndürdü.Sonra hərə öz yatağına yollandı.6_ Pleyel zalında konsert verildiyi gündən bir həftə keçmişdi,Maksın qabaqda hələ yaşamağa on beş günü qalırdı,biz indi səhər tezdən Maksın axşamüstü Qraslen operasında Forenin əsəri üzrə verdiyi konsert qurtardıqdan sonra Nantdan Parisə qayıtdığı sürət qatarında irəliləyirdik.Maksın cismində və qəlbində dünənki çıxışı zamanı baş qaldıran qorxu hissi yatmışdı,ancaq bu axşam yenə də Qavo zalının səhnəsinə çıxacağı üçün həyəcan canını bürümüşdü.Bu həyəcanı qovub rədd edərək və başını nə iləsə qatmağa cəhd göstərərək Maks yerindən qalxdı,bara doğru üz tutdu,qatarın hərəkətindən səndələməyə başladı və buna görə də belini oturacaqlara söykəyə-söykəyə gedirdi.Çox da uzaq getmədi.Bu zaman bar demək olar ki,bomboş idi,pəncərədən çox sakit və mülayim bir peyzaj görünsə də,ona tamaşa etmək üçün əyilmək və ya nəyinsə üstünə qalxmaq lazım gəlirdi,çünki pəncərə şüşələrində nəyə görəsə göz səviyyəsində geniş və üfüqi köndələn tirlər vurulmuşdu; ancaq bu peyzaj da onu dərindən maraqlandırmadı.12 Pivə sifariş verdikdən sonra Maks cibindən mobil telefonu çıxarıb nömrəni yığdı.-Alo,– Parizi dərhal cavab verdi.– Sənsən? Nantda konsertin necə keçdi?-Belə də,pis keçmədi,– Maks cavab verdi,– ancaq oteldəki otaq heç xoşuma gəlmir.-Niyə? Nə olub ki? – Parizi qayğıkeşliklə soruşdu.– Aha,bildim nəyə görə.-Ağlına nə gəldi ki? – Maks da dilini dinc qoymadı.– Nəyə görə mənim üçün siz əlillər üçün nəzərdə tutulan otaq sifariş vermisiniz? Əslində xüsusi çarpayı,xüsusi niyyətlə quraşdırılmış vanna,vannada oturacaqlar,şimala açılan pəncərə,oturub düşünəndə elə əlillər üçün nəzərdə tutulmuşdu,– bu otaq tam şəkildə təsəvvür edildikdə xəstəxana təəssüratı yaradırdı və tənha kişinin,üstəlik tənha musiqiçinin,canına həyəcan yerimiş bir kəsin ovqatını heç cürə yaxşılaşdıra bilməzdi.-Elədir,bilirəm,– Parizi razılaşdı,– ancaq başqa bir şey də tapa bilmədik.Yadından çıxıb,Nantda böyük bir konqres keçirilir,bütün otellər ağzına qədər doludur.-Deyək ki,sən deyənlər doğrudur,– Maks cavab verdi,– ancaq axı…-Bilirsən,– Parizi davam etdi,– sənin oturduğun nömrələrin yaxşı cəhətləri də var.Gözünü aç bax,otağın gör necə genişdir.Sonra,gördüyün kimi orada qapılar da enlidir.-Enlidir? – Maks soruşdu.-Bəli,bəli,ona görə ki,bu qapıdan iki əlil kreslosu keçə bilsin,– Parizi izah etdi.-Nəyə görə iki? – Maks hirsləndi.-Əlillərin sevmək hüququ var – Parizi xatırlatdı.-Deyək ki,bu belədir,– Maks təkrar etdi,– ancaq burada heç kiçik bir bar da yoxdur.-Əlillər içmirlər,– Parizi soyuqqanlılıqla cavab verdi.-Yaxşı,– Maks dedi,– yaxşı.Görüşənə qədər.Pivəni axıra qədər içdikdən sonra barda iki kiçik butulkada spirtli içki alıb ciblərinə soxdu və evə qayıtdı.Kupedə siqaret çəkənlər üçün ayrılmış yerdə Maks tək-tənha oturmuşdu.Belə sürət qatarlarında şübhəsiz ki,rahatlıq var:birinci dərəcəli on üçüncü vaqonda siqaret çəkənlər üçün kupe barla yanaşıdır və bunun özü yaxşı əlamətdir.Siqaret çəkməyənlər üçün nəzərdə tutulan kupedən bir kişi ona yaxınlaşıb yanındakı kreslolardan birində oturmaq istədi,dəqiqləşdirdi ki,bir-iki siqaret çəkdikdən sonra çıxıb gedəcək.-Üzr istəyirəm,– Maks qonaqpərvər jestlə elə bil evindəymiş kimi dedi.13 Kişi təşəkkür edərək cibindən siqareti və alışqanı çıxardı,diqqətlə Maksa baxdı və bu dəm bu təsadüfi yolçunu haradasa gördüyünü düşünürdü.Əsl həqiqətdə onun şəkli tez-tez qəzet və xüsusi jurnal səhifələrində,afişalarda və kompakt-disklərin üst tərəfindən görünürdü,ola bilər ki,elə bununla bağlı olaraq kimsə onu tanıya bilər,qəribə deyil ki,ictimai nəqliyyatda bu hadisə vaxtaşırı baş verirdi.Şübhəsiz ki,onun üçün bu xoş hadisə sayılmamalıydı,bəzən də narahatlığına səbəb olurdu,ancaq bu səhər yolun da beləcə bitib-tükənmədiyi qatarda oturan Maks ağzını açıb danışmaq həvəsində deyildi.Ancaq «Malbro» çəkən naməlum kişi qarşıdakı oturacaqda ağzı açıq halda mürgüləmişdi,siqareti axıra qədər yanıb sönmüşdü.Ancaq yol gedərkən nə məsələdir ki,həmişə bu tipli hadisələrlə rastlaşır.Hətta hardasa tanınanda,məşhur olanda belə həmişə,hər yerdə şəraitdən asılı olaraq istədiyin şəkildə yox,baş verən hadisənin diktəsi ilə tanınırsan.Başımı nəylə qatım.Barmaqları ilə cibini yoxladı,birinci butulkanı çıxardı.Gəlib çatmazdan qabaq,qatarın dayanmağına çox qalmış oturduqları yerdən yük çantalarını götürən sərnişinlər xəbər eşidibmiş kimi yerlərindən qalxıb qapının ağzında topalaşdılar.Maks axırıncı yanaşdı.Vaqondan çox gec çıxdı və onu Monparnas vağzalının səkkizinci platformasında gözləyən Berni dərhal Maksın kefinin yaxşı olmadığını sezdi.Görən kimi irəli cumdu,Maksın əlini tutdu və dil qəfəsə qoymadan onu çıxış tərəf çəkdi.Pianoçuya xəbər verdi ki,mətbuatın Pleyel zalında verdiyi son konsertindən yazdığı məqalələr ucdantutma tərif idi,– əlbəttə,həmişə belə deyirlər,mən özüm heç zaman resenziyaları oxumuram,– şübhəm yoxdur ki,bu axşam Qavo zalı ağzına qədər dolacaq,Birləşmiş Ştatlardan zəng ediblər,bir aylıq turneyə dəvət ediblər,Fujer festivalının təklif etdiyi qonorar Parizinin sözlərinə görə təhqiramiz dərəcədə qəbuledilməzdir.O,səbirsizliklə Şossonun əsərlərinin yazılmasını gözləyir,bir tərəfdən də yaponlar Serumen studiyasına qabaqcadan sifariş vermək üçün təkidlə tarixi konkretləşdirməyi tələb edirlər,– onlar görəsən bu axmaq sözü hardan tapıblar,nə qədər axmaq olasan ki,studiyaya qulaq tıxacı deyəsən! – Bundan sonra bütün xəbərləri bir-birinə qarışdırıb ağlına gələni danışdı.Maks eskalatorla düşdükləri zaman deyilənlərə səbrlə qulaq asdı,aradabir,Berninin sözlərini kəsməmək üçün gülümsəyirdi və nəfəs alıb-verdikcə havadan gələn qoxunu canına çəkirdi.-O axşam Parizi ilə nədən danışdınız? – Maks soruşdu.– Əlavə qonorar haqqında?-İkimiz də xeyli danışıb razılaşdıq,– Berni cavab verdi,– ancaq bu axırda sizdən asılı olacaq.14-Özünü üzmə,– Maks dedi,hər şey qaydasında olacaq.Bircə ondan canımızı qurtara bilsəydik.İmpresarionu həmişə dəyişmək olar.Səninlə mən birlikdə bir-birimizi yaxşı anlayırıq,Parizi isə gicbəsərdir.-İcazənizlə,– Berni etiraz etdi.-Onun musiqidən başı çıxmır,kefir butulkasına necə baxırsa,bədii əsərə də o cür yanaşır.Üstəlik,– sözünə davam etdi,demək olar ki,kardır.-Yox,– Berni bir də təkrar etdi və Maksın biləyindən yapışdı.-Elədir,sənə deyirəm ki,elədir,– Maks razılaşmadı,– onun karlığı o dərəcədədir ki,qulaqları yalnız eynək saxlamağa yarayır.O,heç mənim fikirlərimi də anlamır.O,başqa məsələ ki,başqaları da,elə mən özüm də bəzən nə demək istədiyimi anlamıram.Saat birə işləyirdi,Berni Maksı taksi ilə evə apardı,özü isə kiməsə rast gəlmək ümidi ilə Barbes bulvarında təkbaşına gəzməyə başladı.Qarşısına çıxan ilk yeməkxanaya girib həmişəki yeməyini sifariş elədi,birinci mərtəbəyə düşdü,burada tualet və telefon budkaları olurdu.Əvvəlcə kabinəyə girdi,telefonun dəstəyini götürüb Parizinin nömrəsini yığdı.-Dostumuz necədir? – Parizi narahatlıqla soruşdu.-Necə deyim,– Berni cavab verdi,– məncə yaxşı deyil.-Necə,– yenə Parizi səsini qaldırdı,– yenə pərişandır? Günün bu vədəsində.-Bir az yorulub,– Berni vəziyyətdən çıxmağa çalışdı,– qarşılayanda gördüm ki,çox yorğundur.-Mənə qulaq as,Bernar,– Parizi sakitcə dedi,– keçən dəfəki söhbətimiz yadındadı,buna birbaşa sən cavabdehsən.Konsert gözlənildiyi kimi yaxşı keçməsə,orada nəsə baş versə,müqaviləmizə xitam veriləcək.Ağlınızı başınıza yığın.Maks Şato Rujda yerləşən evində Alisin mətbəxdə onun üçün saxladığı buğa verilmiş cücəni yedikdən sonra studiyadakı divanda uzandı,ancaq birdən-birə bütün bədəninə yayılan qorxu hissi onu yerindən durmağa məcbur etdi.Çalışdı ki,bu qorxu hissini canından spirtli içki ilə qovsun,ancaq bundan sonra qorxu bir az da gücləndi.Axşamüstü Berni onu konsertə aparmaq üçün dalınca gələndə,Maks vağzaldakından da ümidsiz görünürdü,Berni isə geyinməyə kömək etməzdən qabaq əlini tutub duşa apardı.Daha sonra Küstin küçəsinin tinində dayanıb taksi çağırdı.-Monso parkına,– Berni dedi.-Nəyə görə Monso parkına? – Maks etiraz etdi.– Niyə məni həmişə ora aparırsan?-Ora yaxşıdır,– Berni cavab verdi,– rahatdır,gözəldir,təmizdir.Mənim evimlə yanaşıdır.Bundan daha yaxşı bir şey fikirləşə bilməzdim.15 Hava getdikcə qaralırdı.Vaxtaşırı olaraq hərdənbir ürək sıxan və ağır havanın içi ilə sərin meh əsir və taksinin aşağı salınmış şüşəsindən onların üzünə vururdu.Maks plaşının düymələrini adda-budda bağlamış halda oturmuşdu.-Görürsən də,– birdən sözə başladı,taksi boz rəngli darvazanın qabağında saxlayanda,-bircə bu yağış çatmırdı.-Bir az gözlə,yerindən tərpənmə,– Berni dedi,– qoymaram üstünüzə yağış çilənsin.Zəhmət olmasa,qəbz yazın,– üzünü sürücüyə tutdu,sonra cəld maşının arxasına keçərək,çətiri götürdü və onu Maksın başı üzərində açdı,Maks maşından çıxmış və ayaqlarını yanpörtü qoyaraq çiskinli yağışın altında dayanmışdı.Onlar parka girdilər.Berni bir əli ilə Maksdan,o biri əli ilə isə çətirdən yapışmışdı.-Çətiri öz başına tut,– Maks səbirsizliklə dedi,– islanarsan.-Heç nə olmaz,plaş geyinmişəm,– Berni xatırlatdı.-Qulaq as,– Maks dedi,– bəlkə sizə gedək,bir stəkan vuraq,mənə belə gəlir ki,bir az pivə içmək pis olmazdı.-Yox,cənab Maks,– Berni qətiyyətlə cavab verdi.-Qulaq as,– Maks təslim olmadı,– yaxşı bilirsən ki,nəmişlik mənim əllərimə zərərlidir.O,mənim barmaqlarımı keyləşdirir.Artrit baş qaldıracaq,elə bilirəm bax elə indicə tutma başlanacaq.-Cənab Maks! – Berni bilmədi ki,nə desin.Berninin güzəştə getməyə hazır olduğunu hiss edərək,Maks əllərini plaşının cibinə saldı,qatarda aldığı butulkanı cibindən çıxarıb havada nar kimi saxladı.-Bax,sən bundan qorxursansa,elə indicə ayrılaq,səninlə kəlmə də kəsmərəm.Bunu içsəm,bədənim qızışar.İkisindən biri olmalıdır:ya sənin evində pivə içməliyik,ya da bu saat bunu başıma çəkirəm.Elə bilirsən,yaxşıdır?-Əlbəttə yaxşı deyil,– təslim olan Berni cavab verdi,– şübhəsiz ki,yaxşı deyil.-Burada pis nə var ki,– Maks təəccübləndi,yaxşı olardı harada yaşadığını deyəsən.-Murilo küçəsində,– Berni mısmırığını sallamış halda cavab verdi,– bax orada.-Aydındır,– Maks dedi və gülümsədi.– Buna bax,gör necə yaxşı rayonda yaşayır.-Mənim mənzilim demək olar ki,toyuq hini kimidir,balacadır,– Berni zəif şəkildə etiraz etdi,– sonuncu mərtəbədə yerləşir.İçəri girsən görərsən,mənə və oğulluğuma çatacaq qədər balacadır.-Getdik,– Maks amiranə səslə dilləndi.Deyilənlərlə razılaşan Berni ayaqlarını Maksın dalınca sürüdü,əlinin işarəsi ilə onu alaqapıya tərəf yönəltdi və bunu ona görə elədi ki,Şopenin abidəsinə 16 çatmamış burulub keçsinlər,Şopen royal arxasında oturaraq hansısa musiqini səsləndirirdi,alətin aşağı tərəfində dizlərindən yapışmış halda oturan qız isə cuşa gələn hisslərini gizlətmək üçün əli ilə üzünü tutmuşdu.-Aman Allah,inana bilmirsən,musiqidən necə məst olmalısan ki,bu şəklə düşəsən,indiyə qədər bu oğlanın gözlərini görməmişdim.Murilo küçəsindəki dörd nömrəli ev həqiqətən kifayət qədər gözəl olsa da,kiçik idi,radısqallıqdı burda; Berninin mənzili olsa-olsa bir-birinə girişi olan üç otaqdan ibarət idi.Berni eyni zamanda həm qonaq otağı,həm mətbəx,həm də yeməkxana olan əsas otağa daxil oldu,onun çarpayısı da burada idi.Açıq qapıdan oğulluğunun,Allahın böyük istedad vediyi uşağın otağına baxarkən Maks burada kompüter və axırıncı modelli monitoru gördü.Şərtləşdikləri kimi Berni pivəni gətirdi; baxıb dəhşətə gəldi,Maks pivənin içinə parkda cibindən çıxarıb havada nar kimi oynatdığı butulkalardan birinin tən yarısını tökmüşdü.Sonra adət-ənənəyə xilaf çıxmadan Berni pianoçunu əyləndirməyə və onu konsert haqqında düşünməməyə məcbur etdi.Həmişə belə olurdu,bu dəfə isə müvafiq mövzu və arqumentləri tapmaq dəhşətli dərəcədə çətin idi,çünki Maksın sərxoşluğu hər an artırdı.Burada yaxşı bir şey olmasa da,qorxunun yavaş-yavaş,kölgə kimi çəkilib getdiyinin şahidi olurdun.Saat səkkizin yarısında Maks və Berni Messina bulvarını keçib Qavo zalına yaxınlaşdılar və düz saat səkkizdə,Maksı dümdüz dayanmağa uzun-uzadı cəhd etdikdən sonra Berni vərdişinə xilaf çıxmayaraq musiqiçini səhnəyə tərəf itələdi.Maks,həmişəkinin əksinə olaraq qəti addımlarla musiqi alətinə və gözünün önündə heç də aydın mənzərə cızmayan klaviaturaya tərəf yönəldi,bu an ona elə gəlirdi ki,bu iki alət yaxınlaşan kimi əl-qolunu bağlayıb onu parça-parça edəcəkdilər.Səhnəyə çıxar-çıxmaz zal ayağa qalxdı,sürəkli onu alqışladı.Keçən həftə olduğundan bu gün daha da güclü səslənən alqışların göyün yeddinci qatından torpağa can atan Niaqara şəlaləsi guruldayırdı,başı dumanlı olan,heç nəyi anlamayan Maks isə elə başa düşdü ki,konsert artıq başa çatmışdır.Bir neçə dəfə təzim edib camaata təşəkkür etdi və eyni qəti addımlarla kulisə doğru irəlilədi,burada Parizinin dəhşətli baxışları ilə qarşılaşdı.Berni isə bir az düşündükdən sonra Maksın çiyinlərindən yapışaraq ehmalca öz oxu ətrafında fırlatdı və güclə itələyərək onu təzədən səhnəyə istiqamətləndirdi.-Yox,indi sonata çalacağam.-Əla,– Parizi cavab verdi.– səndən olmaz Bernar,doğrudan əhsən sənə.-Elə bilirsən asandır,– Berni dodaqucu dilləndi.– Elə olur ki,lap başımı itirirəm.7_ 17 İki saat keçdikdən sonra,konsertdən sonra özünə gələn Maks Delmar könül rahatlığı ilə taksinin arxa oturacağında əyləşmişdi.Maşın nəhayət,onun evinin qabağında dayananda Maks gözlərini açaraq yaşadığı evin alaqapısının qarşısında çömbəlib oturmuş,diqqətlə onun səmtinə baxan iti gördü.Maks gediş haqqını verib taksidən düşərkən it gözlərini ondan ayırmamışdı.Bu çox böyük nyufaundlend,ola bilər ki,çox dinc və xeyirxah görkəmi olan mastif idi.Bir azdan sonra durub yola düzəldi.Maksın kinokameranın obyektivinə bənzəyən gözləri yol boyu hər şeyi izləyirdi,axırda arxası Maksa tərəf dayanmış qadın fiqurasına toxunub dayandı.Hətta kürəkdən də,uzaqdan belə,iki lampadan biri yandıqda belə,Maks həmişə rastlaşdığı fövqəladə gözəlliyə malik olan qadını tanıdı.Bu qadın iti ilə birlikdə La-Villet meydanına tərəf üz tutmuşdu.Maks xüsusən də belə gec vaxtlarda tanış olmadığı qadınlarla küçədə çənə döymək istəyən kişilərdən deyildi.Şübhəsiz ki,bu prinsipial bir məsələdir,ancaq səbəbi həm də Maksın bu işlərdə qabiliyyətinin olmaması ilə bağlı idi.Bununla belə,bütün gün ərzində içdiyi alkaqolun təsiri ilə gec reaksiya verməsi,bəlkə başqa bir səbəbə görə Maks qadının arxasınca düşdü,artıq qadınla tanış olmağı qəti şəkildə qərarlaşdırmışdı.Qadına nə deyəcəyini təsəvvürünə gətirmədən irəliləyirdi,bundan heç narahat da olmurdu və özünün sakitliyinə,təmkinli hərəkətinə bir az mat qalmışdı,– son anda deməyə yəqin ki,bir söz tapacaq.Qadına yaxınlaşdığı zaman nəsə dediyini eşitdi,bir az da yaxına gəldikdə qadının mobil telefonla danışdığını başa düşdü.Bu vəziyyətdə ona yaxınlaşmaqdan söhbət gedə bilməzdi,buna görə də Maks heç nə olmayıbmış kimi iti addımlarla,guya üç evdən sonra La-Villet meydanına gedirmiş kimi qadının yanından keçdi.Günün bu vədəsində məhəllənin küçələri kimsəsiz olur.Görünür,qaranlıq fasadların altında Maksın addımlarının güclü əks-səda verən səsi onun niyyətini gizlətməyə mane olmuşdu,elə bu səbəbdən Maks özünü narahat hiss etdi.Meydana gəlib çatdıqda beynində başqa bir plan oyandı,çox sadə bir plan:geri qayıdacaq,qadına yaxınlaşacaq və bu dəfə hökmən onunla danışacaqdır.Yenə də ona nə deyəcəyini ağlına gətirmirdi,ancaq qəribə deyil ki,bu problemə o,mənasız bir iş kimi baxırdı.Beləliklə,meydana çatar-çatmaz fırlanıb geri qayıtdı,uzaqdan bu dəfə sahibindən qabaqda gedən iti gördü.Qadın sürətlə irəliləyirdi,Maks duydu ki,o,yenə telefonla danışır və yenə də tanışlıq fikrindən vaz keçdi.Başını aşağı salıb gözünü çəkmələrinin burnuna zilləyərək çox sürətlə qadını keçdi.Ola bilər ki,mənim ora-bura necə vurnuxduğumu sezib və ona elə gəlir ki,mən dəliyəm,başqa nə ad qoymaq olar,səfehəm ki,səfeh.Hər şey batdı.Alaqapını itələyib içəri keçdi,dərhal Alisin otağında işıq yandığını gördü,öz kabinetinə qalxdı,plaşını çıxarıb divanın üstünə atdı və həmişə olmadığı kimi ayaq saxlamadan birbaşa yataq otağına keçdi.Qəzəbdən nəfəsi kəsilə-kəsilə soyundu və qəzəbli halda çarpayısına uzandı.Ancaq uzanan kimi də sıçrayıb yerindən qalxdı,ildırım sürəti ilə paltarlarını götürüb əyninə keçirtdi,kabinetindən keçərək qaça-qaça qapını açıb özünü küçəyə atdı.Bəlkə də artıq evinə çatmış olar,bəlkə də yox,bilmirəm,nə deyim ona? Gözlərimə inanmıram,o,hələ də buradadır.O da,iti də,hər ikisi buradadır.18 Ürəyində öz-özünə cürətli ol,deyə-deyə Maks qadına yaxınlaşdı.İt yenə də,artıq bu dəfə hirs-hikkəsini udaraq gözlərini ona zilləmişdi.Maraqlıdır,görəsən bu iti yanında niyə gəzdirir.Qadın da təəccüblə yaxınlaşmaqda olan Maksı süzdü,qaşlarını azacıq da olsa çatmadan və cibindən yandırıcı bibər cövhəri qatılmış aerozol çıxarmadan.-Xahiş edirəm qorxmayın,– Maks bir az həyəcanlı şəkildə dedi,– bir dəqiqə vaxtınızı alacağam.Çoxdandır sizinlə bizim məhəllədə rast gəlirəm.-Doğrudan? – Qadın gülümsündü.Bu lap əla oldu,– Maks düşündü.O,məni görüb,bu isə artıq nədənsə xəbər verir.-Mən sadəcə sizin kim olduğunuzu bilmək istərdim.– Çox cəsarətli oğlansan.Qadın yenə gülümsündü.-Mən burada yaşayıram,əlli beşinci evdə və gördüyünüz kimi iti havaya çıxarıram (mən isə əlli doqquzuncu evdə yaşayıram,Maks yalan danışdı).Adətən iti uşaqlar gəzdirir (aha,Maks öz-özünə dedi),bu gün onlar evdə yoxdur.– Fasilə və yenə də təbəssüm işartısı.Söhbəti elə buradaca kəsmək məqamıdır,əks halda səfehliyin aydın olacaq.Maks səfeh görünmək istəmədiyi üçün yüngülcə təzim etdi,sifətinə xeyirxah ifadə verdi.-Çox yaxşı,– sizə gözəl istirahət arzulayıram.Həyətdən keçərkən yenə də Alisin pəncərələrində yanan işığı gördü,ancaq ona baş çəkməmək qərarına gəldi.Konsertdən sonra necə çıxış etdiyini danışmaq və ondan vaxtını necə keçirdiyini soruşmaq üçün həmişə Alisin yanına gedərdi,ancaq bu gün bu mümkün olmayacaqdı,getsəydi dili dinc durmayacaqdı və mütləq başına gələnləri danışacaqdı və bu dəfə özü-özünü səfeh görkəmdə görmək istəmirdi,ən əsası isə dəhşətli dərəcədə həyəcanlanmışdı.Kabinetinə qayıtdı,təbii ki,sonuncu dəfə bir stəkan içdi,royalın qapağını qaldırdı,dərhal da əlindən buraxıb örtdü,könülsüz halda qəzeti varaqladı və nəhayət yerinə uzandı:uzun müddət itlə gəzən qadını düşündü,arada bir Roza yadına düşdü,bu elə yuxu dərmanıdır ki,var – gecən xeyrə qalsın.8_ Son günlər Maks itlə gəzən qadını tez-tez görürdü,hər addımbaşı qarşısına çıxırdı.İndi,o axşam qısa rastlaşmalarından sonra hər şey ani təzim və təbəssümlə ötüşüb keçirdi,çünki onlar tanış olduqları zaman özlərini alicənab aparmışdılar.Ancaq bu təbəssümlərin bir-birindən fərqi də var idi.Belə ki,həmin axşam,qadın olduğundan daha füsunkar görsənirdi,o dərəcədə ki,hər şey öz-özünə aydın idi:o,şadyanalığa gedir və şübhəsiz ki,tək getmir,– burada belə bir məqam çox maraqlıdır,görəsən bu zaman Maks canında qısqanclıq acısını hiss etməmişdi ki,19 axı arada demək olar ki,heç nə baş verməmişdi,– sadəcə üzünə gülmüşdü.Bu təbəssümün işığı hətta qadın arxasını ona çevirdiyi zaman belə sönməmişdi,Maks əvvəlcə özünü pis hiss etmiş,sonra isə həyəcanlanmışdı.Daha sonra,hələ günorta olmamış uzaqdan qadunun küçənin o biri başında qaçış üçün idman formasında necə ona sarı gəldiyini gördü.Bu,Ermes kostyumu necə olmasa da,idman üçün nəzərdə tutulmuşdu.Metal supermarket arabasını qabağına qatıb sürürdü.Doğrudur,arabanın içində «Konran» dükanının markası gözə dəyirdi,ancaq necə yozsan da,bu elə arabaydı.Həmin səhər hər gün olduğundan az ənlik-kirşan işlətmişdi,bir elə səliqəylə daranmamışdı,məğrurluq atından bir az enmiş kimi görünürdü,həmişəkindən bir az daha sadə təsir bağışlayırdı.Qadın dükanları gəzib-dolaşandan sonra evə qayıdırdı,belə görünürdü ki,ovqatı bir elə yaxşı deyildi,ən azı ona görə ki,onu bu vid-fasonda görmüşdülər,indi onun son dərəcə xəfif təbəssümü Maksa daha sirli-sehrli təsir bağışlayırdı.Növbəti dəfə onu 55 nömrəli evin yanında,qadın yağış altında maşınını,balaca,qara rəngli «audi»ni qaraja qoyduğu zaman görmüşdü,Maksın sözləri ilə desək,qadın maşını qarajın içində açıq-aydın darısqal yerə soxmaq istyirdi.Arxa şüşəyə tərəf çevrilərək və görünür,bir az qəliz manevrdən özünü itirmiş halda qadın Maksa necə deyərlər tapmacalı təbəssüm yolladı,elə bir təbəssüm ki,sizi hər şeyi əlbəəl anlayan bir görkəmlə gözünüzü səmaya zilləməyə məcbur edir.Bu təbəssümlər xüsusən yağışlı havalarda,dodağa çəkilən rəng su şırnağıyla bir aşağı süzüldüyü zaman daha ifadəli təsir bağışlayır.Öz maşını olmayan Maks bu günə kimi bu qadını tanımadığına şübhə etmirdi,bir dəfə baxmaqla nömrəsini əzbərlədi.Bu xatırlanan halların heç birində it gözə dəymirdi və hər dəfə Maks bütün gücünü sərf etdi,özünü son dərəcə nəzakətli aparmağa cəhd göstərərək,təbəssümə lütfkarlıqla cavab verməyə çalışdı.Bir sözlə,özünü əsl centlmen kimi aparırdı və bu zaman böyür-başında heç bir təhlükə-filan hiss etmirdi.Bu konkret işarəli təbəssümlə yadda qalan təbəssüm günündə Maks Parizinin gəlişini gözləyirdi.İlk dəfə idi ki,impressario Maksa evində baş çəkmək qərarına gəlmişdi,o məqsədlə ki,bu dəfə özü konsertin televiziya üçün yazılmasından qabaq ifaçıya nəzarət edə bilsin.Gözəl orkestr,məşhur solistlər,dəvətnamə ilə çağrılmış seçmə publika,konsertin tədris kanalı ilə gecə yarsı veriləcəyinə baxmayaraq,onu «Radi Frans» studiyası ilə bibaşa efirə vermək də planlaşdırılmışdı.Həmin gün Parizi şırhaşır axan təri udmaq və dəhşətli tər izini gizlətmək üçün nəzərdə tutulan qara kostyumla təşrif gətirsə də,bir daha təsdiqlədi ki,onun özü partituranı görmək arzusundadır və bəzi texniki məsələləri yoluna qoymaq istəyir,qarşısına belə bir məqsəd qoymuşdu ki,konsertə bir neçə gün qalmış adəti üzrə əsəbləşməyə başlayan Maks ifa öncəsi əldən düşməsin,canında yorğunluq hiss etməsin.Bir qayda olaraq,Parizi Maksa nəzarəti köməkçisinə 20 tapşırardı,ancaq bu dəfə məsələ daha böyük əhəmiyyət kəsb edirdi,hər şeyi Berninin tək canına yükləmək olmazdı.Maks çox pərişan görünürdü,«audi»nin nömrə nişanındakı rəqəmlərlə takt və partituranın nömrələri arasında uyğunluq axtarırdı.-Mənə belə gəlir ki,siz içmək istəyirsiniz,-Maks dedi,-nəsə gətirimmi?-Qulaq asın,-Parizi sözə başladı,-indidən deyirəm,istərdim ki,siz.-Narahat olmayın,-Maks onun sözünü kəsdi,-alkoqol olmayacaq.Bilmirəm bu gün mənə nə olub,heç nə ürəyimcə deyil.Kofe içim bəlkə?-Məmnuniyyətlə,-Parizi cavab verdi.Maks daxili telefonla Alisdən kofe gəitirməyi xahiş etdi və onu da dəvət etdi.Sonra,bir az gəzişdikdən sonra divanın üstünə çökdü.-Hər şey qaydasındadır? – Parizi həyəcanlandı.– Həyəcanın kəlləçarxa qalxmayıb ki?-Qəribə olsa da,yox,-Maks cavab verdi,-televiziya zalda konsert vermək deyil ki.-Bilirsənmi,televiziya yayımı birbaşa olmayacaq,-Parizi yada saldı,-heç nəyin fikrini çəkmək lazım deyil.Hətta nəsə yerinə düşməsə belə,başqa bir passajı yaza bilərik.-Əlbəttə,əlbəttə,-Maks dedi,qalxdı,studiyanın pəncərisinə nigaranlıqla baxdı.Küçədə küləyin və yağışın əl-ələ verməsinə görə ins-cins gözə dəymirdi.Trotuarda bükülü qoyulmuş lineliumun bir rulonunun qiymətinin əvvəlki qaydada 25% aşağı düşməsini hesaba almasaq,diqqət çəkən heç nə yox idi; aptekdə yaşıl neon həmişəki kimi işarmağındaydı,qonşu piştaxtada isə,düzülən şeylərin hər birinin qiyməti 10 franka idi.Alis əlində podnos içəri girdi.Maksdan iki yaş balaca idi,boyu boyuna çatırdı,çox da arıq-ələngə deyildi,saçları Maksda olduğu kimi bəyazlamışdı,bir az yöndəmsiz və demək olar ki,rənglənməmişdi,boynuna nazik qızıl sep salmışdı; Alis əyninə açıq-boz kostyum geyinmişdi,kostyum çox yüngül və sadə idi.Podnosu divanın böyründəki stolun üstünə qoyaraq,gülümsədi və Pariziyə yaxınlaşdı; Alis içəri girən kimi Parizi yerindən dik atılmış,qəddini düzəltməyə imkan tapmamış iki qatlanıb təzim etmişdi.Görünür,Alis onda elə güclü təəssürat yaratmışdı ki,qız ona müraciət edən kimi,gözlərini ondan bir an da çəkməyərək,nəsə demək istəmişdisə də bacarmamış,dili topuq çalmış,əyni-başı tərləmişdi.Alisin kişilərdə belə reaksiya yaratmağına öyrəşməmiş Maks,təəccüblə impressarioya baxdı,onun gic vəziyyətinə düşməsinə ürəyində gülmüşdü də.Özünü bir az ələ alandan sonra Parizinin xoş bir söz deməsindən sonra Alisin üzü təbəssüm işığına büründü.Çox da gözəl olmayan bir çox qadınlar kimi o da şadyanalıq üçün əlinə düşən fürsətdən yararlanırdı,indi də fürsət var ikən gülürdü,özü də ara vermədən,buna görə də 21 gülümsəmək şaqqanağa keçirdi,elə bil ki,qəzəbindən,acıqlandığına görə gülürdü,bir sözlə kişi qıza əzab verirdi,elə bil ki,bu kişinin köməyi ilə qız içində ona rahatlıq verməyən nədənsə ciddi-cəhdlə xilas olmaq istəyirdi.Bununla belə Alisin gülüşünün hələ özündən çıxarmadığı Parizi,-onu ümumiyyətlə həzm eləməyən və onun olduğu yerdə ümumən nəsə gülməli bir söz deməyi ağlına belə gətirməyən Maks haqqında bu sözləri qəti demək olmazdı,-birdən nəsə deyib onun dodaqlarını qaçıra bilərdi.Necə olmasa da,Maks vəziyyəti aydınlaşdırmaq qərarına gəldi.-Hə,-o dedi,-icazə verin bacımı sizə təqdim eləyim.Siz deyəsən tanış deyilsiniz.9_ Sizi mən çox yaxşı tanıyıram,haqqınızda nə lazımsa bilirəm.Siz yəqin ki,ağlınıza gəlib ki,Maks da qadın düşgünüdür,qadınları başdan çıxaran,onların arxasınca ağzı sulana-sulana sürünən,nə qədr körkəmli,yaraşıqlı olsa da bir o qədər alçaq adamlardan biridir.Roza,Alis,indi isə itlə gəzən qadın sizi məhəbbət macəralarında bulaşan kişi obrazını yaratmağa məcbur etdilər.Hesab elədiniz ki,bu obraz kifayət qədər düşükdür,siz də şübhəsiz ki,haqlı deyildiniz.Ancaq necə olmasa da,siz haqlı deyilsiniz,ona görə ki,bu musiqiçinin həyatında indiyə qədər haqqında söz açılan qadınlardan biri bacı,digəri xatirə,üçüncüsü isə olsa-olsa xəyaldan başqa bir şey deyildi.Başqaları yoxdu,ona görə də nahaq yerə narahat oldunuz.Gəlin,davam edək.Onların kofe içdikləri bütün müddətdə Parizi Alisdən gözlərini ayırmadı,o çıxıb gedən kimi isə dedi ki,getməlidir,maşını Klinyankur küçəsində saxlayıb.Maks pianoçu paltarını geyindi.Əsəbləşib-eləmədən,hətta görünməmiş sakitliklə paltarını geyindiyi dəmdə,pencəyin daha iki düyməsi düşdü.Biri diyirlənib şkafın altına girdi,o biri döşəmənin üstüylə diyirlənib parketin deşiyinə düşdü.Görünür,Maksın qarderobunda xüsusi dəyişmə baş verir,düymə tökümü məhz bunun əlamətidir.Ora-bura qaçmağa da vaxt qalmadığından Alis təsdiqlədi ki,vəziyyəti dəyişmək gücündə deyil.Maks smokinqli köynəyini dəyişməli oldu,daha sadə təsir bağışlayan köyənklərdən birini tapıb əyninə keçirdi.Nə qədər kədərli olsa da,başqa bir çıxış yolu yoxuydu və tezliklə Parizinin «Volvo»sunda oturub Şato-Ruj tərəfdən baxdıqda demək olar ki,Parisin əks tərəfində yerləşən,öz növbəsində şəhər hüdudları daxilində Yeni Zelandiya adlandırıla biləcək onaltıncı dairəyə tərəf götürüldülər.-Vəziyyət pisdir,Parizi donquldandı,mərkəzdən nə qədər uzaq olsaq bir o qədər yaxşıdı.22 Əslində yağış səhərdən bəri kəsmədən yağdığına görə,küçələrdə sən deyən tıxac yaratmağa da imkan olmamışdı,-hərə başını götürüb qaçmağa yer axtarırdı.Maşınların az qala üst-üstə qalandığı Parisdə vaxt itirməmək üçün dairəvi bulvardan keçib getməyə üstünlük verdilər.Onlar,Klinyakur küçəsini tezliklə arxada buraxaraq,sağa,Şampyon küçəsinə buruldular,bu küçəni adlayıb Paussoner bulvarına çatdılar,ordan isə səkilərində adda-budda cavan qadınların,zənci,litvalı,moldovalı,slovak,alban,Seneqal və Fil Sümüyü adalarından olan gözəlçələrin dayandığı xarici bulvara çıxdılar.Açıq-saçıq paltarda çətir altında duraraq onlar həmişə kişilərin ən azı dörddə birinin diqqət mərkəzində olurdular.Əvvəla,onları baştutanlar-himayəsində saxladıqları qadınları əməllicə təlimatlandıran,-yəni,gün ərzində nə eləyirsən elə,ən azı otuz görüşün olmalıdı,iyirmi beşdən az olsa,qıçlarını çındıraram,-türklər və ya bolqarlar çox silindirli göz qaytaran maşınlarında ayaqlarını isti peçin altına uzadıb qızınaraq onları nəzarət altında saxlayırdılar.İkincisi,baxışları gecə də,gündüz də qızların həyasız baxışlarından yağır olan,uşaqlıqdan əzbərlədikləri şeir kimi arada bir az pauza verərək,on beş yevro-minet,otuz yevroya – sevişmək sözlərini eşidən müşətrilərin halını təsəvvür elmək bir elə çətinlik törətmirdi.Bunlar daha çox gecələr vaqe olurdu,amma bir elə qır-saqqız olub yapışmırdılar:«Salam,salam.Polisdir.Sənədlərinizi təqdim edin.Necə,yoxdur? Onda kserosurətini verin görək».Biz hələ dördüncü kateqoriyadan-televizionçulardan danışmırıq,o şəxslərdən,daha doğrusu,əbləhlərdən ki,bu mövzuda min birinci reportajın gecə nümayişi zamanı çörək pulunu gecələr qazanan gecə quşlarının sifətinin özəl həyatın müdafiəsi haqqında qanuna tam müvafiq şəkildə göstərilməməsinə riayət edirlər.Suşe bulvarından başlayaraq çoxusunun hələ on səkkiz yaşı olmamış bu gənc qadınlara az rast gələrdin,Bulenvil bulvarında isə ins-cins görünməzdi.Parizi maşını məhz bura,Radio Evinə tərəf sürdü.Səs saat on səkkizdə yazıya alınmalı olsa da,studiyaya uyğunlaşmaq,işıqçılar və səs rejissorları ilə bəzi-para məsələləri qaydasına salmaq,orkestrlə iki-üç məsələni çözmək də üstünə gələndə vaxt uzandı,halbuki neçə gün dalbadal məşqlər zamanı hər şey çoxdan işlənib hazırlanmışdı.Sonra qrimə keçdilər,adamlar üç-üç gəlirdilər,güzgünün qənşərində qoyulan üç kresloda oturur,necə deyərlər özlərini mütəxəssislərə təslim edirdilər; onlardan bəzisi öz işlərini laqeydliklə icra etsələr də yaxşı təsir bağışlayırdılar.Yeri gəlmişkən,yalnız solist və drijorları qrimləyirdilər.Sifətlərində azacıq pudra izi qalan melanxolikləri və sanqvinləri nəzərə almasaq,orkestrin əsas hissəsi öz təbii görünüşlərini saxlamışdılar.Orkestrə minimum məkan lazım olduğuna baxmayaraq,studiya ekranda göründüyündən daha darısqal təsir bağışlayırdı,ancaq televiziya görntüsü həmişə elə belə olur:məkan,ekran,ideyalar,layihələr – orda hər şey olduğundan daha kiçik ölçüdə görünür.23 Bir azdan konsert başlandı.Dirijor kəskin hərəkətlərə meylliydi.Üzündə quruyub qalmış təbəssümlə havada asta və dairəvi hərəkətlər edirdi,elə bil ki,orkestr üzvlərinə sirli işarə-ismarıclar göndərir,bu zaman barmaqlarını dodaqlarının üstünə qoyurb ani dayanırdı və yenidən bütün bədənini tərpədirdi.Ona baxa-baxa musiqiçilər də bu qəribə oyuna qatılırdılar:bir neçə taktla ümumi axardan fərqlənmə imkanı verən partitura epizodundan istifadə edərək,qaboyçu üzünə ifrat konsentrasiya ifadəsi verir və ani də olsa böyük planı zəbt edirdi.Bir az keçəndən sonra mətndəki bir neçə təsirli sözün sayəsində iki ingilis də irəli çıxıb solo oxudular.Hələ günortaüstü bir az qalib görkəminə malik olan qorxunun son damlasının da üzülüb düşdüyü anda Maks royal arxasında qeyri-adi hərəkətlərə keçdi,qaşlarını qaldırdı,üzünə qəribə ifadələr verdi.Passajın xarakterindən asılı olaraq gah başını çiyni üstünə əyir,gah da birdən dikəlir,alətə,çaldığı əsərə,musiqiyə və nəhayət özünə də baxıb gülümsəyirdi.Daha sonra,hər şey bitdikdən sonra evə qayıtmağın məqamı gəlib çatdı.Bu görünüşdə sifətinin daha ifadəli oldğunu düşünərək Maks qrimi yumamaq qərarına gəldi.Əvvəl üzr istəyərək sözə başlayan Parizi dedi ki,onu evinə apara bilməyəcək,yağış kəsdiyi üçün Maks evə piyada getdi.Qrenel köpüsünü keçib Sonalar xiyabanına çatdı.Planı beləydi ki,6-cı xətdə metroya minəcək,Etualda düşəcək,buradan başqa xəttə keçib Barbes stansiyasında düşəcəkdi.Passi stansiyası adamda xoş təəssürat oyadır,demək olar ki,o çox genişdir.Maks sakitcə platformada dayanıb qatarı gözləyirdi.Qatar stansiyada dayadı,kimlərsə düşüb,kimlərsə mindi,bu zaman əks tərəfdə Nasyon istiqamətinə yüyürən qatar dayandı.Əvvəlki qatar kimi o da əvvəlcə boşaldı,sonra doldu.Maks vaqona mindi və şüşəli qapının arxasında dayandı.Desəniz,yanaşı dayanan qatarda kimi gördü və ya ona elə gəldi ki,gördü – əlbəttə,Rozanı.Tünd boz kostyum və açıq bej,bir az köhnəlmiş,kəməri azca dartılıb düyün vurulmuş yay plaşı geyinmiş Rozanı.Onun haçança belə geyinməyi Maksın yadına gəlmirdi,ancaq geyim-keçimi nəzərə almasaq,ötüb-keçən otuz ildə bu qadın demək olar ki,dəyişməmişdi.10_ Tez! Yola düşmə xəbərdarılığını verən siqnal çalınsa da,Maks başını itirmiş halda,böyrüylə qapının taylarına söykənərək vaqondan çölə atıldı və qapılar bağlanarkən çölə atılmazdan qabaq çiyinlərini bir azca sıxdı.Heyətlə bir sırada durmuş dördqatlı pəncərə şüşələrindən yenə də baxıb Rozanı görmək istədi.Onun qatarı Etual istiqamətinə çapıb getdi,digər heyət göründü,sonra Maks fikirləşdi ki,doğrudanmı həmin vaqonda Rozanı görüb,yoxsa bu bir xəyal idi.Bu qadının doğrudan da Roza olduğunu əminliklə deyə bilməsə də,o,qarşısında bir neçə 24 saniyə ərzində görünüb yoxa çıxdı,düşündü ki,burada nə olmasa da,ən azı oxşarlıq qaçılmazdır.Hətta ona qəribə gələn plaşda da bir oxşarlıq vardı,Maks qadının əynində heç zaman belə bir plaş görməsə də,ona elə gəldi ki,bu plaş da qızın geyim manerasını əks etdirir,hardasa bu keçən ilin modasına edilən düzəlişə bənzəyir.Əminlik yox idi,burada hansı əminlikdən söhbət gedə bilərdi? Pillələrdən atıla-atıla Maks əks tərəfdəki platformaya çıxan keçidə doğru qaçdı,istədi ki,növbəti qatara özünü tez çatdırsın,bu an beynində bu işin kifayət qədər çox çəkdiyini düşünürdü.Təşəbbüsü absurd idi.Metroda kimisə izləyib yaxasından yapışmaq mümkün olmasa da,özünü inandırmaq istəyirdi ki,gözünü aldadan bu qadını tapacaq.Bir az vaxtını öldürmək üçün qatarı gözləyərkən sərnişinlər üçün yazılmış qaydaları acgözlüklə oxudu,burada həmişə olduğu kimi təsdiq edilirdi ki,pulsuz gediş-gəliş hüququ verilən şəxslər beş kateqoriyaya ayrılıb,siyahıda yenə də əvvəlki kimi axırıncı yerdə himayəsiz gəzən,hər iki əlindən məhrum şəxslər göstərilmişdi.Qatar gəlib çatdı,Maks vaqona daxil oldu.İçəridə çoxlu boş yer olsa da,Maks qapıya söykəndi,buradan o,gediş-gəlişi istədiyi kimi izləyə bilərdi.Passi rayonundan çıxan qatar Bir-Hakim körpüsünü keçəndə Maksın gözləri önündə Senanın mənzərəsi açıldı,sonra isə stansiyalararası keçidlərdə bir daha şəhərə tamaşa etmək imkanı qazandı.Metronun varlı rayonları köhnə fəhlə rayonları ilə birləşdirən Etual-Nation xətti,– təyinatına baxmayaraq,getdikcə daha artıq dərəcədə elə qaynayıb-qarışır ki,birini digərinin yerinə qəbul edirsən və düşünürsən ki,bu artıq əvvəlki deyil,– əksərən yerin üstündən keçir:hər iki stansiyadan biri yerin üstündə yerləşmişdir.Bu xətt digərlərindən fərqli olaraq gündüz işıqlanma üstünlüyünə malikdir.Sinusoidə və dəniz ilanına oxşayan qatar bir az yol qət etdikdən sonra yerin altından qıvrılıb çıxır,bəlkə ona görə ki,bir azdan sonra dərinlikdə yoxa çıxsın.Ancaq Bir-Hakim stansiyasında,Senaya çatmamış birinci dayanacaqda Maks seçdiyi rəngdə plaşdan heç bir əsər-əlamət görmədi.Şüşəli ikiqat tavanın altındakı ağappaq işıqlı Düpleks stansiyasında da Roza tapılmadı.Qatar yaşayış evlərinin lap yaxınlığından,mətbəx,hamam,qonaq otağı və axşam düşərkən elektrik işığına qərq olacaq otel otaqlarının düz bərabərindən ötüb keçəndə belə bir təşəbbüs Maksa çox şübhəli göründü.Pəncərələr bir qayda olaraq qalın pərdələrlə örtülsə də,vaxtaşırı olaraq içəridə nəyin baş verdiyini ani də olsa sezə bilərdin.Budur,üç kişi stol arxasında oturmuşdur.Uşaq torşerin böyründə əyləşib.Bir otaqdan digərinə keçən qadın.Başını balınca qoyub yatan pişik,bəlkə də it.Rozanın izini La-Mot-Pike-Qrenel stansiyasında da tapmayandan sonra Maks həm tutduğu işə görə peşman oldu,həm də ürəyinə dərin qüssə çökdü.Belə olduğuna görə bu axmaq təşəbbüsündən demək olar ki,əl çəksə də,şəhərdən getdikcə uzaqlaşırdı,hara getdiyini özü də bilmirdi.25 Müəyyən müddət keçdikdən sonra hansısa stansiyanın yanından keçəndə adamlara diqqət yetirmirdi.Yuxarıda metro xəttinin yanından keçdiyi eyvan və terraslarda tanımadığı və bilmədiyi insanları və əşyaları görürdü:qurudulmaq üçün sərilmiş yataq dəsti,pəncərə bəndindən asılmış velosipedlər,supermarketdən alınmış metal arabalar,sınmış paltaryuyan maşınlar,su dəydiyindən əyiş-üyüş olmuş karton qutular,xalçalar,dibçək gülləri,o cümlədən sınmış oyuncaqlar,vannalar və plastik vedrələr gözü önündə açılan məkanı doldurmuşdu.Bundan başqa,burada köhnə yeni ildən qalmış küknar ağaclarını görə bilərdin,gözlərin önündə çanaq antenaları görünürdü,sən az qala eyvandan sallana qalmış,baxışları ilə qatarı ötürən yarıçılpaq qadınları görə bilərdin.Paster stansiyasının yanından keçərkən artıq Rozanı tapmağa heç bir ümidi qalmamış Maks oturacağa əyləşdi və məqsədsiz baxışlarla stansiyaya ani göz gəzdirdi.Qatar yerin üstü ilə gedəndə göz önündə açılan mənzərələrə baxırdı,yerin altına girdikdə isə qarşısında əyləşmiş iki kişiyə nəzər yetirdi.Onların görünüşündə elə bir cazibədarlıq yox idi:onlardan birinin alnında çapıq var idi,ayaqları arasında çamadanı saxlayırdı,o birisi isə adı «Aliment tutulması haqqında təlimat» olan broşuranı oxuyurdu.Maks əlində tutduğu bileti oxumağa üstünlük verdi.Bu zaman xüsusi heç nə baş verməsə də,ötən vaxtı bilet oxumaqla başa vurmaq olar,hamıya bəllidir ki,adi gözlə mənasız görünsə də,metro bileti kimi predmetlər çox şey deyir,xüsusilə ondan əlavə istifadə istiqamətində,– məsələn,diş təmizləyici kimi,bu bileti bürmələyib ehmalca dırnaqlarını da təmizləyə bilərsən,ondan kağız kəsən qayçı kimi,kitab arasına qoyulan xətkeş və ya başqa bir alət kimi istifadə edə bilərsən,fövqəladə hallarda üstünə telefon nömrəni yazıb tanımadığın qıza ötürə bilərsən və bununla da onun taleyini həll edə bilərsən:əlində tutduğu bileti iki,yaxud dörd qatlayıb nişan üzüyünün,brosletin,yaxud qol saatının altına keçirə bilərsən.Qatar təzədən yerin üstünə çıxdıqda,Maks metro xəttinin keçdiyi körpülərə baxdı.Bu şan-şöhrətli köhnə bərələr ağlın və məntiqin gücünə tikilmiş memarlıq abidələridir,hər şeydən əvvəl metal konstruksiyaya çəkilmiş qələbədir,ancaq bundan da başqa:yerin altından qəfil işıqlı dünyaya çıxdıqda gözünə sataşan ilk həyat əlamətidir.Bir halda ki,axtardığını tapa bilməyib və məqsədinə nail ola bilməyib,düşünüb-daşındığı plan baş tutmayıb birdən-birə National stansiyasında düşmək qərarına gəldi.Sonra,sadəcə heç bir işi olmadığı üçün tələsmədi,əvvəlki kimi açıq havada altıncı xətt boyu getməyə başladı,yolboyu elə bil əl dəyməmiş xam torpaqları arxada buraxırdı.O,köhnə malların alınıb-satıldığı bazarları və piştaxtaları ötüb keçdi,çox da böyük olmayan basketbol meydançalarının yanından keçdi,bura elə bir ərazi idi ki,gözləmədiyin yerlərdə,harda gəldi maşın stansiyalarını görə bilərdin,bir sözlə o,ürək sıxan,dar,havası səhra qoxuyan 26 yerlərdən keçirdi və bu zaman hansı səbəbdənsə ürəyi qüssə ilə dolurdu.Maks bu marşrutla Senaya qədər getdi,bir azdan bir saat qabaq keçdiyi istiqamətə tərəf döndü,piyada Bel-Er stansiyasına qədər getdi,stansiyaya çatanda yorğunluq hiss etdiyindən dayana bilmədi,özünü təzədən metroya saldı.11 Bel-Er stansiyası iki tunel arasında sıxılmış adaya,insan ayağı dəyməyən Sayel küçəsinin üzərindən asılmış oazisə bənzəyən platformadan ibarət idi.Hər birində beş ədəd olmaqla iki kolonna sırası sərnişinləri havanın şıltağından qoruyan çardaqla genişləndirilmiş rənglənmiş taxta tavan üzərində tikilmişdir.Digər stansiyalardan fərqli olaraq burada çardaq müxtəsər təsir bağışlayır və ümumən Bel-Er stansiyası bəzi kənd yerlərində olduğu kimi çox miskin görünür.İlk baxışdan bütün ehtimalların əksinə olaraq Maksın məhz burada bir daha Rozanı görmək xülyasını nəzərə almasaq,bu yerlərin üzərində daha ətraflı dayanmaq üçün əlimizdə çox az səbəb var.Necə deyərlər,hər şey gözləmədiyin yerdə baş verir.Maks təzəcə perrona çıxmışdı,istəyirdi ki,Nationa getsin,tam əks istiqamətə gedən qatar gəlib çatanda bu hadisə baş verdi.Sərnişinlərin müəyyən qismi vaqonu tərk etdi,ora demək olar ki,heç kəs daxil olmadı.Maks çıxışa tərəf gedən və bir-bir pillələrdə gözdə itən sərnişinlərə baxırdı.Rozanı onların arasında arxadan gördü.Doğrudan da,bu dəfə bu adamın Roza olduğuna inanmaq olardı,hesab etməsək ki,indi əynində tünd-mavi şalvar və yaşıl gödəkçə var idi,nə idisə yaxşı-yaxşı baxmaq,ayırıb seçmək imkanı yox idi,həmişə olduğu kimi bu dəfə də məsələ bir neçə saniyədə həll olunmalı idi.Maks Rozanın həmin tərəfə gələn qatardan düşdüyü barədə düşünməyə və bunu qəribə hesab eləməyə imkan belə tapmadı,halbuki bir saat bundan qabaq bu qadını əks istiqamətdə izləmişdi,üstəlik tamam başqa paltar geymişdi.Heç nə üst-üstə düşmürdü – nə yer,nə paltar,nə zaman,hər şey irəliyə qaçır,qabağa cumurdu! O,plafonsuz iyirmi dörd cüt neon lampasının işıqlandırdığı perronda qaçırdı,lampaların kəskin işığı başını döyəcləyir,saçının lap dibini göynədirdi,qaçır,yanından metropoliten stansiyasının klassik atributları batıb çıxırdı:nəzarət monitorları,yanğınsöndürənlər,plastik oturacaqlar,güzgülər,elektrik xəttinin öldürücü təhlükəsi haqqında xəbərdarlıq edən şəkillər,zibil qabları – Etual istiqamətində dörd zibil qabı,Nation istiqamətində isə yalnız ikisi var,nəyə görə? Bəlkə ona görə ki,varlı məhəllədən çıxanlar yeri daha az zibilləyirlər,bununla belə,metrodan çıxıb götürüldükdə əbəs yerə bilet alması barədə də düşündü.Sayel küəsində əvvəllər olduğu kimi ins-cins gözə dəymirdi,nə sağda,nə də solda.O,piyadalar üçün nəzərdə tutulmuş körpü ilə stansiyadan çıxmaq qərarına gəldi.Aşağıda kola və digər sərinləşdirici içkilərin qutuları necə gəldi atılmışdı,27 dörd həndəvərdə sınmış şüşələri,əyiş-üyüş ayaqqabıları,yaşıl plastik qutuları görə bilərdin,bunların hamısının üzərinə On ikinci Dairənin himni kimi «səslənən» sakitlik çökmüşdü.Və bu sakitliyin içində göz dolusu baxsan da,heç nəyi və heç kimi görə bilməzdin.Yaxşı.Gəl vəziyyəti aydınlaşdıraq.Dörd haldan biri olmalıdır:ya doğrudan da Roza Passi stansiyasında həmin plaşda olub,ya da o,Bel-Erdə yaşıl gödəkçədə görsənib.Hər iki halda bu şəxs Rozaya çox oxşayırdı; yarım saatdan da az müddətdə qadın paltarını dəyişə bilər və metroya minib əks istiqamətdə gedə bilərdi,– kimi düşünmək yanlışdır.Görünür,hər iki halda bu qadın Roza olmayıb,bu ola bilər ki,ən mümkün haldır.Yaxşı,sən gəl beynindən bütün bu fikirləri at,evə qayıt.Metroya gir və yerin altında səyahətinə başla,əlbəttə yenidən bilet almalısan.Qaşqabağını sallayıb durma.Qayıdan baş uzun-uzadı yolboyu – on dörd stansiya və iki keçid boyu yol getdi,metro bu dəfə Maksa həmişə olduğundan daha çirkli və cansıxıcı görünürdü,təmizliyi təmin edən işçilərin canfəşanlığının da əhəmiyyəti yox idi.Məlumdur ki,əvvəlcə hamı heç bir problemin olmayacağına ümidli idi,stansiya divarları nümunəvi klinikalarda olduğu kimi buraya daxil olan insanın beynində və xəyalında yaranan narahatlıq hissini mahiyyəti etibarilə yüngülləşdirməli,bəlkə də tam şəkildə neytrallaşdırmalı idi,– qaranlıq,buxarlanma,miazma,nəmişlik,xəstəlik,epidemiya,siçanlar bütün bu qarışıq şeylərin doğurduğu təəssüratı öldürmək üçün hər şey xoş niyyətlə həyata keçirilməli idi.Ancaq nə edəsən ki,əks effekt yaranırdı,belə ki,heç də tam şəkildə təmiz olmayan vannada olur ki,başqaları ilə müqayisədə bir az çirkli təsir bağışlayır.İstəyir Arktika buzunun,yaxud sadə bir mələfənin ağ rəngi olsun,cüzi bir ləkə kifayətdir ki,artıq o,belə ideal təmiz görsənməsin.Yaxud qəndqabına balaca bir milçəyin qonması bəs eləyər ki,iştahdan düşəsən.Ağ plitələr arasında çatlar,dırnaqlar arasında çirk və dişdəki qara nöqtələr kimi dünyada insanı iyrəndirən şeylər yoxdur.Evə çatdıqda,Maks o qədər heysiz idi ki,vanna otağına girməyə gücü çatmırdı.Ancaq səhərisi,evdən çıxarkən blokun ağzında yenə itlə gəzən qadını gördü.Bu dəfə qadının gözəlliyi təbii təsir bağışlayırdı və onun axşam geyindiyi paltarın füsunkarlığı ilə alış-veriş dalınca dükana geydiyi idman paltarı arasında orta mövqedə idi.Kişini görən kimi qadın istiqamətini dəyişib ona sarı gəlməyə başladı.-Ah,mösyö,-qadın tapança kimi açıldı,-sizi dünən axşam televizorda gördüm,pultun düyməsini basan kimi ekrana gəldin və …-Qadın bir anlığa sözünü kəsdi,gülümsədi,həmsöhbətinə elə bil ki,onun səfehliyi haqqında düşünmək fürsəti verərək,sözünə davam etdi:-Bilməzdim ki,böyük bir musiqiçi ilə yan-yanaşı yaşayıram.Ərimdən (aha,Maks ürəyində dedi)sizin diksklərinizi almağı xahiş edəcəyəm.28 Qadın bu dəfə onun üzünə əvvəlkilərdən nə iləsə fərqlənən tərzdə gülüümsədi.Gülümsədi və gözlənilmədən dabanları üzərində dövrə vurub yoluna davam etdi.Maks baxışları ilə onu uzun-uzadı ötürdü,düşündü ki,necə olmasa da musiqi musiqidir,yaxşı şeydir.12_ Üstündən bir neçə gün keçəndən sonra Maks kiminsə nəfinə verilən xeyriyyə konsertində iştirak etməli oldu,bu da Parizinin fikrincə,imicin qorunub saxlanılmasında az rol oynamır.Səhnəyə bir-birini əvəz eləyən ifaçılar çıxırdılar.Onların hamısı demək olar ki,Maksın köhnə tanışları idi,onları hələ tələbəlik illərindən yaxşı tanıyırdı,ona görə də kulis arxasında səmimi münasibətlərdən yaranmış sakit atmosfer hökm sürürdü:əsəbilik dərəcəsi sıfır həddindəydi.Zaldakı ovqat da həmişə olduğundan bir elə gərgin deyildi.Doğrudur ki,konsertə,klassik musiqinin çalındığı konsertə ailəvi getmə bir balaca yerinə düşməsə də dəhşətli də deyildi.Burada söhbət arvad-uşağı yanına salıb,heç nə anlamayacağını əvvəlcədən dərk edərək klassik musiqi konsertlərinə getməkdən gedirdi.Bu axşam Şumanın «Uşaq səhnələrini» ifa edəcək Maks öz növbəsində keçib royal arxasında yerini tutanda,zaldan qalxan qeyri-adi səs-küy onu təəccübləndirdi.Gülüşlər,ah-uflar,söhbətlər,fanatiklərin hərarətli pıçıltıları,-həmişə rastlaşdığı mənzərə idi.Nə eləsən də,klassik musiqi həvəskarları,bir qayda olaraq özünü tərbiyəli aparmağa öyrəşib,bir növ adət edib,-hətta müsiqi nömrəsi xoşuna gəlməsə də çınqırını çıxarmır.Bütün bunlardan inciməyən,əksinə bu vurhavurun içində sakit oturan Maks «Uzaq ölkələr və adamları» ifa edirdi,bəzən səs-küy elə həddə çatırdı ki,ilk taktlarda özü-özünü belə eşitmirdi.Ancaq davam elədikcə,çaldıqca,səs-küy elə bil dərin bir quyunun dibinə düşdü,kəsildi,və nəhayət tam sakitlik çökdü,aldadıcı yağışlar kimi,dərhal təmiz duru hava göy üzünə hakim kəsilir.Maks hiss etdi ki,auditoriyanı ələ ala bildiyini düşündü,zalda oturanların diqqətini cəlb edə bilib,dəhlizdə olduğu kimi,güclü əlləriylə öküzün buynuzlarından yapışıb sərt hərəkətlə onu özünə doğru çəkə bilib.Hansı məqamdasa zaldakı sakitlik pozulmağa başladı,elə bil illər boyu mürgü döyən musiqi alətinin simlərinə toxunmuşdun,səs-küydən başgicələndirici uğultu yarandı.Səs-küy elə musiqi kimi maqnetik və əsəbi idi.Biri-birinə toxunaraq əks-səda verən bu iki axın unisonda rezonans verirdi,əlləri bu anda dillər üzərində sakitcə ömrünü yaşayan Maks isə bu titrəşimin onun özündən,indicə elədiyi həpəkətdən yarandığını və ya şimşək kimi başqa bir qüvvənin təsiri ilə meydana gəldiyini deyə bilməzdi və açığı bu halda da deyildi.Az-az hallarda baş verən hadisədir,ancaq belə də olur,Maks iyirmi dəqiqədən sonra pyesin son dövrəsi olan «Şair danışır»ı ifa edib başa çatdırında quyunun 29 dibinə daş atıldı,hamı yerində donub qaldı,bir az keçəndən sonra zal alqışdan titrəməyə başladı,bu alqışdarı Maks Yelisey Çöllərindəki teatrda səslənən alqışlara dəyişməzdi.Şampan şərabı.Bəli,bir neçə qurtum şampan içib özünə gəlməyin vaxtıdır.Ancaq,nə olar bir az tələs,-dinləyicilərin xahişi ilə təşkilatçılar Maksdan disklərin üstünü yazdırmağı xahiş edirlər.Bəli,bir bokal da içim,artıq sizin sərəncamınızdayam.Ətrafında həyəcanlandırıcı növbənin dayandığı stol və stullar düzülmüş zala qayıtdı.Maksın iki il əvvəl yazıdırdığı «Uşaq səhnələri» bir an içində əldən qapıldı,növbə sonra Şumanın başqa əsərlərinə gəlib çatdı,daha sonra isə – xoşbəxtlikdən əl altda olan başqa romantik musiqi nömrələri yazıldı.Həyəcanı getməmiş və həmin hissiyyatla da sövq-təbii gülümsəyən kişilər,uşaqlarının əllərindən yapışmış,eyni həyəcanla təbəssüm bəxş edən qadınlar Maksın qabağından keçdilər.O isə bir ucdan avtoqraf yazırdı.Bir azdan sonra qənşərində çox yaxşı geyinmiş,üzündən nur yağan,yənində sifarişlə tikilən kostyum olan kişi peyda oldu.İrəli yeriyib Maksın qabağına üç disk qoydu və bir azca ona tərəf əyilərək ciddi şəkildə dedi:-Siz məni tanımırsınız,ancaq arvadımı və itimi yaxşı tanıyırsınız.Maks bir anlığa söhbətin kimdən getdiyini anışdırıb,ölüm saatının gəlib çatdığını düşündü,biz də onun ölümünün uzaqda olmadığını bilə-bilə,bu hadisənin məhz bu an baş verə biləcəyi ehtimalını istisna etmirdik.Yox,ancaq yox,qorxulu heç nə baş vermədi.Görünür bu kişinin arvadı onların qısa gecə görüşlərindən danışmış və görünür bu hadisə kişidə qısqanclıq hislərinin baş qaldırmasına səbəb olmamışdı.Kişinin sözlərinə görə,onun özü də tərbiyəsi və təhsilinə görə musiqidən uzaq bir adam deyildi.-Kimin adına yazım? – Maks gizli bir ümidlə soruşdu.-Mənim adıma,-kişi cavab verdi,-adım Jorjdur,bu gün konsertə arvad-uşaqsız,tək gəlmişəm.Həmən gün Maks itlə gəzən qadının adını bilə bilmədi.Ümumən,hər şey yaxşı keçdi,pis heç nə baş vermədi,ancaq xeyriyyə konsertindən çıxarkən Maks nədənsə bir balaca əsəbiləşdi.Konsert ərəfəsində əsəbiləşməmişdisə də və demək olar ki,ürəyindən içmək keçmirdi,konsertdən sonra – əksinə,həmkarları ilə şampan içdi,bokal bokal dalınca,hamı dağılana qədər içdi,düşündü ki,burdan çıxıb evə getməyin məqamıdır.Evə gedərkən yolda gözucu bir neçə bara nəzər yetirdi,bir neçəsinə daxil olub bağlanana qədər oturdu,sonra isə,-aman allah,-indi mütləq evə qayıdıb,soyunub yerinə girməlidir,əlac tək bunadır.Hava qaranlıq,soyuq və nəmiş idi,üstəlik bir azdan yağış başladı,Maks nəhayət öz küçələrinə çatanda orada heç kəs yox idi,küçə tənhalıqdan sıxılırdı.Evə çatmaq üçün hökmən 55 nömrəli evin yanından keçməliydi,belə olduğu üçün,qarşısına,qaranlığa diqqətlə baxırdı,öz beyninə yeritmək istəyirdi ki,həmin 30 qadının əri,üzündəki xeyrixah ifadəni qəzəblə dolduraraq hardasa tinlərin birində gizlənib,gizlənib ki,onu görsün və əyləşib bir ürək söhbəti edələr.Ancaq yaxşı olardı dala,arxaya baxaydı,çünki qəfil hiss elədi ki,kiminsə əli yaxılığından yapışaraq,çəkib onu səkiyə tulladı,yerə yıxılanda gözlərini döyməyə belə macal tapmadı,iki naməlum şəxs başının üstünü kəsdirdi.Üzünü qorumağa cəhd göstərərək,Maks əli ilə sifətini örtməyə çalışdı,hücum çəkənlərsə onun ciblərini axtarmağa girişdilər.Heç nə demədən plaşı əynindən çıxardılar,elə möhkəm dartılar ki,plaşın iki və ya üç düyməsi qopdu,fırlanıb arxa yumbalandı ,-özün doğru buyururdun,bu elə düymə düşmə fəslidir.Soyğunçular Maksın ciblərində tapdıqları şeyləri bir-bir çıxarıb çölə atdılar,bütün bunların uzun çəkdiyini görəndə Maksın başına belə bir fikir gəldi ki,qışqırsın,ürəyində çox zəif bir ümid vardı ki,bəlkə qışqırsa,kimsə harayına yetişə bilər.Ancaq Maksın boğazından çox zəif bir qışqırıq səsi çıxmışdı ki,kimsə ayağını onun boğazına dayayıb sıxdı.Doğrudur,əlyilə yapışsaydı bu ayağı boğazından asanca kənarlaşdıra bilərdi,kişinin ayağı bir yeniyetmənin ovuc içi boyda olardı,ancaq qorxdu,çünki gözlərini açıb kişinin əlində silah gördü,bu əlin öhdəsindən gəlmək çətin olacaqdı,üstəlik də ayaqdan yayılan çirk iyindən az qalırdı ki,ağzı ürəyinə gəlsin,sövq-təbii ağızını yumdu.Bütün bunlardan başqa,canına süstlük hakim kəsilmişdi,ona elə gəlirdi ki,hərəkətsiz,baş verənlərə qarışmadan,canına yayıln mütilik hissinə tam təslim olaraq,qımıldanmadan uzanıb beləcə qalmaq daha rahatdır.Hər dəqiqəsi kədərlə dolu ümidsiz məhəbbətdə və ya əməliyyat stolunun üstündə uzananda da elə belə olur,burada-əməliyat blokunun pambığa bürünmüş sükutunda,lampanın gözqamaşdırıcı işığı altında anestezioloq cərrahların əhatəsində üzünüzə maska geyindirirlər.Bəli bu zaman,bu iki tip onun üzərində elə ustalıq və cəldliklə işləyirdilər ki,əllərini görmək olmurdu,ancaq Maksa elə gəlirdi ki,lenti yavaşıdılmış sürətlə fırladırlar,hər bir hərəkət əvvəldən sonadək,bütün incəlikləri nümayiş etdirirərək icra olunurdu.Bunu etmək lazım deyildi,ancaq bəzən sövq-təbii hərəkətdən özünü saxlaya bilmirsən,heyrətdən ürəyi partlayan Maks da baş verənlərə barmaqları arasından tamaşa etməyə başladı – bunların ikisi də çox cavandı,-maraqlıdır görəsən nə vid-fasondadırlar,və birdən,cəld hərəkətlə,nə etdiyini bir an belə düşünmədən onlardan birinin üzündəki dəsmalı çəkdi.Duman içində gördüyü sifət doğrudan da çox cavan idi.Bu sifətdə ancaq bir-birini əvəz edən həyəcan,nifrət və qəzəb ifadəsini oxuya bildi,bu gənc elə ayağı altındakı qurbanı kimi özünü itirmiş halda cəld hərəkətlə dizini onun boğazına dirədi.Lezva dərisinə batıb keçdi,sonra yuxu damarını zədələyərək qida borusunu kəsdi,daha sonra iki fəqərə arasında sürüşərək dayandı,bu zaman ətrafda ins-cins görünmürdü.31 Bütün pəncərələr qaranlığa bələnmişdi,heç kəs baxıb eləmirdi,o qadının itindən başqa:bu dəm beşinci mərtəbədə 55 saylı mənzilin sahibi yatmamışdı.Təkcə bu fikirli və sakit it,-bu xüsusiyyətini Maks hələ o zaman görmüşdü,-yata bilmirdi,pəncərədən baxırdı,təkcə o bu dəhşətli səhnənin şahidinə çevrildi.Əgər bu heyvan təbiəti etibarilə dərin düşüncələrdən ayıla bilsəydi Maksın ürəyinini necə səssiz uçmasının,sinəsini tərk etməsinin,yumşaq və çəkisiz efirin içində necə əriməsinin də şahidi olardı.32 II HİSSƏ 13_ Yox.Nə uçuş,nə efir,nə də başqa bir şey olmadı.Qəribə deyil ki,Maks ölərkən də ətrafında cərəyan edənləri hiss edirdi.Divarları stolüstü lampanın işığını sümürən sarı-qırmızı rənglə boyanmış otağın dörddə bir hissəsini tutan dar çarpayıda lüt uzanmışdı.Maks bir neçə dəqiqə idi ki,gözləri açıq halda uzanmışdı,nə qədər cəhd etsə də dönüb ətrafına baxa bilmirdi.Bir neçə dəqiqə də keçdi,bütün bu anlar ərzində Maks necə olursa olsun başına nə gəldiyini kəsdirməyə çalışırdı.Heç bir nəticə hasil olmadı.Nəhayət,ağlına heç nə gətirmədən ədyalı üstündə atdı,baş gicəllənmə ilə mübarizə apararaq çarpayıdan qaxdı,stolun başından səliqə ilə qatlanmış şalvarı əyninə çəkdi və qapıya tərəf addımladı.Qəribədir,ona elə gəlirdi ki,qapı açarla bağlanıb.Səhv edirdi.Qapı heç bir problemsiz açılsa da,uzun və boş dəhlizə açılırdı,dəhliz boyu qapılar da beləcə baglı idi,onların arasında bərabər məsafədə lampalar qoyulmuşdu,onların işığı yuxu gətirirdi.Dəhliz o qədər uzun idi ki,nə bu ,nə də digər tərəfdə onun harada qurtarmasını bilmək olmazıd,pəncərə və digər interyer detallarının olmaması isə insanı aciz vəziyyətdə saxlayırdı.Qurşağa qədər lüt olan Maks artıq geri-otağa qayıtmaq istəyirdi ki,birdən dəhlizin o başında əynində sarı xalat olan,onun kimi qapının yanında dayanmış bir şəxsi sezdi.Bu varlığın necəliyi haqqında düşünmədən Maks bilmədi ki,neyləsin; işarə versin,yoxsa gizlənsin,bunu fikirləşirdi ki,gözünə bir başqa fiqur da sataşdı,bu ikincisi peyda olanda birinci-əynində sarı xalat olan cəld divara qısıldı.Başdan-ayağa ağ paltar geyinmiş bu yeni personaj asta,ancaq qəti şəkildə Sarı Xalatlıya əmr etdi,o isə öz növbəsində çıxıb getdi.Maksı görən kimi ağ siluet ona tərəf gəldi və lap yaxınlaşanda xarici görkəmi ilə Doris Deyi xatırladan gənc bir qadına çevrildi:uzunboylu,parlaq saçları vardı,əyninə tibb bacısı paltarı geyinmişdi.Bir az yüngül,ancaq qəti etiraz işarəsi ilə Maksa palataya qayıtmağı məsləhət gördü.– Siz orada gözləməlisiniz.– Doris Deyin səsi ilə dilləndi.– Sizə yaxınlaşacaqlar.– Bağışlayın,mən… – Maks danışmaq istəsə də,gənc qadın onun bu cəhdinin qarşısını yüngül əl hərəkəti ilə aldı.Elə bil ki,onların arasından qanadlarını çırpa-çırpa bir quş uçub getdi.Diqqətlə baxdıqda,bu qadın doğrudan da Doris Deyə oxşayırdı:bu da onun kimi enli sinəsi,yumru sifəti,qabarıq yanaqları,hündür alnı,bir az qabağa çıxmış alt dodağı və sifətinə olmazın yaraşıq verən təbəssümü ilə hündürboylu bir qadın idi.Yüksək mənəviyyatla sağlam bədənin birliyini nümayiş etdirən bu qadın bütün görünüşü ilə qorxudan çox sakitlik yaradırdı.33 Palatasına qayıdan Maks buraya daha diqqətlə baxmağa başladı.Palatada bu qədər mebelin qoyulması üçün çox az yer var idi:çarpayıdan və kiçik stoldan başqa – hər iki əşya qırmızı ağacdan hazırlanmışdı – burada həm də palıd ağacından hazırlanmış divar şkafı gözə dəyirdi.Şkafdan Maksın ölçüsündə paltar asılmışdı,şalvarı səliqə ilə qatlanıb stulun başına keçirilmişdi.Divarlarda bəzək-düzək adına heç nə yox idi.Orada kitab və jurnallara rast gəlməzdin,gecə stolunun üstündə Bibliya yox idi,burada hazırda olduğun yerdən bəhs edən reklam layihələrinə də rast gəlməzdin.Otaq çox təmiz və rahat idi,bu cür otaqlar adətən mənən rahat olmaq istəyən insanlar üçün ayrılır,bəzi abbatlıqlar onu kifayət qədər gəlir götürmək üçün tənha adamlara kirayə verirlər.Pəncərə olmadığı üçün otağa kondisioner qoyulmuşdu,burada nə radio,nə də televizor yox idi,– sükut hökmran idi.Şüşə qapının arxasında adi tualet var idi,Maks əl-üzyuyanın üstündə də güzgüyə rast gəlmədi.Maks istədi ki,güzgüdə özünə baxsın,boynunun kökündə qara ləkəni gördü.Özündə güc tapıb bu ləkəyə toxunmaq istədikdə,xəbərdarlıq edilmədən qapı taybatay açıldı.İçəriyə daxil olan Maksdan bir az hündür,ondan azca arıq bir kişi idi,başqa vaxt olsaydı,onu görəndə Maks əsəbiləşərdi.Öz görünüşü ilə hamıya meydan oxuyan lovğalığını nümayiş etdirirdi,bəli,bu tipli insanlarla Maks professional fəaliyyəti boyu,direktorların,reklam şöbəsinin işçiləri,səsyazma firmalarının müdirləri,musiqi tənqidçiləri və ya deyək ki,çox dar ixtisaslı temaya,məsələn,Barokko musiqisinə həsr edilmiş festival təşkilatçıları arasında çox görmüşdü.Onun yüngül və sərbəst paltarı – boz rəngli kostyumu,tünd-boz maykası və böyük ölçülü ayaqqabıları çox gözəl görünürdü.Dərhal bilinirdi ki,xarici görkəminin üstündə əsən adamdır.Sıx saçları Allah bilir hansı zülmlə arxaya daranmışdı.Dərisi gündən yanmışdı.Üzünə baxanda bilinirdi ki,ömrü boyu idman zallarında olmuş,ən bahalı bərbərxanalara getmiş,hətta çay içəndə də ucuz meyxanalarının qapısını döyməmişdi.– Salam Maks,– laqeyd-rəsmi səslə dilləndi.– Sizinlə tanış olmağa şadam.Adım Kristian Belyardır,siz məni Kristian da çağıra bilərsiniz,sizinlə mən məşğul olacağam.Belə bir başlanğıc – Maksı az-çox tanıyanların hamısı dərhal anlaya bilərdi ki,yaxşı heç nə vəd etmir:belə bir tanış olmayan subyektin deyək ki,amerikanlar kimi onu dərhal adı ilə çağırması şübhəsiz ki,xoşuna gəlmədi,ən dəhşətlisi isə bu adamın ona saymazyana münasibət bəsləməsində idi.Bu kişi demək olar ki,ona baxmadan danışırdı və əsəblərini tarıma çəkən bir də bu oldu ki,söhbət zamanı bütün görünüşü ilə hər şeyə tam laqeyd olduğunu aşkar şəkildə nümayiş etdirirdi,vaxtaşırı olaraq otağa göz gəzdirir,dərhal da baxışlarını çəkirdi,elə bil yanında hər şeyi dəqiqliklə qeydə alan bir müfəttiş də vardı.Bircə bu qalırdı ki,Maksa sən deyə müraciət etsin.Maks doğrudan da başa düşmürdü,nəyə görə və hansı hüquqla bura gəlməsi ilə onu dəhşətli dərəcədə narahat edən bu adam utanıb-34 qızarmadan deyir ki,narahat olma,səninlə mən məşğul olacağam.Yaxşı olardı ki,kimsə gəlib ona nəzakətlə burada nə baş verdiyini,lap Maksın özünün burada nə etdiyini izah edəydi.Ancaq bir şey də var idi ki,bu tipin intuisiyası yerində idi,ən azı kifayət qədər təcrübəyə malik idi ki,bu an,bu zaman Maksın başına nə gəldiyini anlaya bilsin.– narahat olmayın,– özünü Belyar adlandıran şəxs dodaqucu gülümsəyərək və çarpayının üstündə oturaraq dedi,– hər şey yaxşı olacaq.İndi sənə hər şeyi izah edəcəyəm.Onun izahatından belə çıxırdı ki,Maks buraya müvəqqəti gəlib.Buraya,yəni ixtisaslaşdırılmış mərkəzə,yaxud başa düşdüyü kimi çeşidləmə mərkəzinə,məhz bu yerdə onun sonrakı taleyi həll ediləcəkdi.Onun müvafiq komissiyaya seçilməsi üçün lazım olan vaxt bir həftədən artıq olmayacaq,bu zaman Maks istirahət edə,mərkəzin avadanlıqlarından könlü istəyən kimi istifadə edə bilər.Belyarın sözlərinə görə buranın mətbəxinə söz ola bilməzdi.Ounn işi ilə bağlı komissiyanın qərarına gəlincə,hər şey sadədən də sadə idi:yalnız iki mümkün variant var,komissiyada qarşılıqlı istisna prinsipinə əsaslanaraq onlardan birinin üzərində dayanmalı idi.Müzakirənin nəticələrinə görə Maksı həmin iki təyinat yerindən birinə göndərə bilərdilər.– Bir sözlə,heç narahat olmayın,– Belyar dedi,– onların hər ikisinin yaxşı tərəfləri var.Mənə elə gəlir,beş dəqiqədən sonra nəyi nəzərdə tutduğumu anlayacaqsınız.Lütfən geyinin,xahiş edirəm.Onlar otaqdan çıxdılar,hər iki tərəfi ilə eyni görünüşlü,üzərində nömrəsi olmayan,bir-birindən torşerlərlə ayrılmış qapıların sonsuzluğa uzandığı dəhliz boyu addımlamağa başladılar.Bu qapıların hamısı bağlı idi.Yalnız onlardan biri azca aralı idi,eynən Maksın otağına oxşayırdı.Tozsoran maşının və bahalı yuyucu tozun iyindən bilmək olardı ki,bu otağı təmizləyirlər:Maks burada,arakəsmədə önlük taxmış və çox qısa,qara don geyinmiş ev qulluqçusunu gördü,qadınlar arxası ona tərəf,metal arabanın üzərində əyilmiş halda dayanmışdılar,bu arabaya gigiyena əşyaları və təmiz mələfələr,döşək üzləri və dəsmallar yığılmışdı,haçansa istifadə olunmuş döşək ağı,döşək üzləri,dəsmal və əlcəklər bir tərəfə yığılmışdı.Sonra qapı sol tərəfə açıldı və burada onlar yaxınlaşan kimi ayaq saxlayan,Maksın burada birinci tanıdığı şəfqət bacısı çıxdı.Maks başının hərəkəti ilə nəzakətlə onu salamladı və onunla yanaşı gedən Belyara baxanda gördü ki,kişinin sifətində müəmmalı bir ifadə oynadı.– İyirmi altıncı otağın sakini çox narahatdır,– şəfqət bacısı qayğılı səslə dedi,– bilmirəm neyləyim.– Qulaq as,– Belyar sakitcə etiraz etdi,– yaxşı bilirsən ki,iyirmi altıncı xüsusi bir haldır.Təlimatı ki bilirsən.35 – Əlbəttə,– şəfqət bacısı cavab verdi,– ancaq inanın,hər şeyi sınaqdan keçirsəm də köməyi olmayıb.– Mənə dəxli yoxdur,– Belyar yenə etiraz etdi,– belə çətinliklərin öhdəsindən gəlmək sizin borcunuzdur,burada gördüyünüz işlər vəzifə borcunuzdur.– Bunu deyib həyəcanlandı:– Görürsünüz ki,mən məşğulam,cənab Lopeslə danışın.Gücünüz çatmırsa,zəhmət çəkib sizə başqa iş taparlar,gedib mətbəxdə işləyərsiniz,orada adam çatmır.Sağ olun.Onlar bir-birindən narazı halda ayrıldılar.– Mənə belə gəlir ki,bu qız heç də pis deyil,– Maks da özündə cəsarət tapıb rəyini söylədi.– Ancaq təəccüblüdür,necə də Doris Deyə oxşayır.– Elə özüdür ki,var,Doris Deydir,– Belyar laqeydcəsinə cavab verdi.– Necə yəni? – Maks təəccübləndi.– Bəli,Doris Dey,yəni demək istəyirəm ki,əvvəllər bu xanımın adı Doris Dey olub.Nəyə görə soruşursunuz,onu tanıyırsınız? – Aman Allah,– Maks qışqırdı,– onu kim tanımır! Mən onu bir neçə filmdə görmüşəm,hələ evimdə bir-iki diski də var.– Belə de,– Belyar dilləndi,həmişə olduğu kimi maraqsız danışırdı,– görünür,siz ikiniz də musiqi ilə məşğul olmusunuz? – Belə də,əgər demək olarsa,bəli,ancaq digər tərəfdən başqa şeylərlə də,yəni demək istəyirəm ki,başqa janrlarla da maraqlanıram.Bir anlığa səsini kəsdi,əli ilə havada hərəkətlər etdi və bir an dayanmadan təxəyyülündə cızdığı klaviaturanın üzərində barmaqlarını gəzdirdi.– Sizə deməliyəm ki,işin öhdəsindən gələ bilərəm,nə desəniz eləyərəm,– Maks dava etdi.– Musiqi aləti olmadan burada çox qala bilmərəm.– Belə de,– Belyar gülümsədi.– Qorxuram hər şey sizin düşündüyünüz qədər sadə olmasın.Söz verirəm ki,bu məsələnin üstünə bir də qayıdarıq.Onda mən sizə hər şeyi izah edərəm.– Nə dediniz? – Maks ayaq saxladı.– Demək istəyirəm ki,– Belyar izah etməyə başladı,– siz sənətinizi dəyişməlisiniz.Buraya gələn adamların hamısının başına gəlir bu iş.Bu mənlik deyil,hamı üçün ümumi qaydadır.– Bəs mən nə etməliyəm,əlimdən başqa heç nə gəlmir! – Maks narahat şəkildə dilləndi.-Bir şey düşünərik,– Belyar dedi,– bir şey fikirləşər və sizin üçün bir qərara gələrik.Götür elə Dorisi,o da peşəsini dəyişməli oldu.Tibb sahəsini seçdi,xəstələrə qulluq etmək xoşuna gəlir,işinin öhdəsindən də pis gəlmir,üstəlik zahiri görkəmi də buna imkan verir.Ancaq bir şeyi demək lazımdır ki,bu qadın özünün əvvəlki vərdişlərindən də tam yaxa qurtara bilməyib.Zaman keçdikcə,köhnə şeylər beynini ağrıdır və bu zaman lazım gəlir ki,onu yerində oturdaq.36-Bəli,bunu gördüm,– Maks dedi,– siz onunla heç də yaxşı rəftar etmədiniz.-Məsələ heç də bunda deyil,– Belyar cavab verdi,– ümumiyyətlə mənim bu tipli qadınlardan xoşum gəlmir.-Hansı tip? – Maks soruşdu.-Belə də,– Belyar kəkələdi,– ucaboylu qadınlardan.Onları tanıyıram.Dəhlizin lap axırında dönməliydim və bundan sonra daha bir dəhliz gəlirdi,iki böyük pəncərəni ötüb keçdikdən sonra gün işığına çıxacaqdım.Pəncərənin birindən baxdıqda iki su damcısı kimi Parisə oxşayan şəhər görünürdü,fərqli məqsədlərə görə inşa edilmiş müxtəlif dövrlərin qüllələri:Eyfeldən tutmuş Monparnas və digər abidələrə qədər özünün klassik simvolları ilə seçilən və tanınan bir şəhər.Aşağı doğru uzanan bu uzaq perspektivdə nə şəhərin hansı bucaq altından görunduyunu,nə də bunların əsl həqiqətdə harada yerləşdiyini müəyyənləşdirmək mümkün deyildi,belə ki,Maksa ömründə bircə dəfə də olsun Parisə bu nöqtədən baxmaq nəsib olmamışdı.Paris və ya ona oxşayan şəhər,-görünür,günlərlə yağan turşu yağışı altında qaldığından,həm də üzərinə qalın qurğuşun şüaları çiləndiyindən boğulurdu.Bu tərəfdən baxanda günəş şüaları tünd,zəhərli və boğucu idi,ancaq qarşı pəncərəyə dəyib sınan şəfəqlər yüngül və könülaçan idi.Bu pəncərə böyük bir parka açılırdı – başdıbaşına buraxılmış massiv,başdan-ayğa göy-göyərtiyə bələnmiş yerlər… Aydın və açıq səmanın altında bu göyərtili məkan göz işlədikcə uzanırdı.-Ümumi plan budur,sizi gözləyən aqibət,-Belyar dedi,-və bir daha bu iki pəncərəni göstərdi.– Gördüyünüz kimi,qarşınızda yalnız iki mümkün seçim var:park və ya şəhər.Sizi bu yerlərdən birinə göndərəcəklər.Bir daha deyirəm,həyəcanlanmayın.Sizə aid qərar nə pis,nə də yaxşı ola bilməz.Hər iki variantın pis və yaxşı tərəfləri var.Sizə bayaq dediyim kimi,Mərkəzdə təxminən bir həftə qalmalısınız,bildiyiniz kimi bu gün mümə axşamıdır,demək,buradan gələn həftənin çərşənbə axşamı çıxacaqsınız.-Aydındır,-Maks maraqsız şəkildə dilləndi.– Burada qala bilərəmmi? Bura mənim üçün heç də pis deyil,nəzərə alın ki,nəsə faydalı bir iş görə bilərəm-Yox,bir daha yox,-Belyar onun sözünü kəsdi.– Bura olsa-olsa bölüşdürmə məntəqəsidir.-Bəs Doris? – Maks soruşdu.-Doris – başqa məsələdir,Belyar məkrlə gülümsəndi.-O,istisnadır.Onun yuxarıda himayadarları var,buna görə də burada qala bilib.Bu sistemdə,başqa sistemlərdə olduğu kimi müəyyən çatışmazlıqlar və qüsurlar mövcuddur,olur ki,kiminləsə gözlənilmədiyi halda çox nəzakətlə davranırlar.Özün bilirsən,hər yerdə bu kimi cəhətlərə rast gəlmək mümkündür.Maks Dorisin kimin sayəsində belə üstünlüklərə malitk olmasını soruşmağa çürət etmədi.37 Fikirli-fikirli çənəsini qaşıyanda bildi ki,gör neçə gündür üzünə ülgüc dəyməyib,səkidə baş verən hadisəylə bu gün arasında gör nə qədər sular axıb,görəsən bu barədə soruşmağa dəyərmi? – sövq-təbii əlini göynəyinin yaxalığına apardı,Belyar cəld onu dayandırdı.-Yaranıza toxunmayın,-dedi,-onunla məşğul olacaqlar.Hər şey yaxşı olacaq,-maksın boynuna tərəf əyilərək əlavə etdi,çox diqqətlə,lap professional bıxışıyla baxdı,-nə qədər tez məşğul olsalar bir o qədər yaxşı olacaq.İndi isə geri,otağınıza qayıdın,yolu tanıyırsınız.-Bəli,-maks itaətkarlıqla razılaşdı,-bir az acmışam,yeməyə nəsə verəcəklərmi?-Boğazınızın vəziyyətini nəzərə alsaq,-Belyar dedi,-yemək sizə hələ tövsiyə edilmir.-Deyin görək,boğazıma nə olub ki? – Maks soruşdu.– Heç nə hiss etmirəm.Məncə,hər şey yerindədir,yaxşıdır.-Bu normaldır,-Belyar dilləndi,-əməliyyat qabağı xüsusi pəhriz var.İndi yox,əməliyyatdan sonra yemək yeyəcəksiniz,indi azca da olsa nəyisə udmaq,çeynəmək qadağandır,lap istəsəniz də alınmaz.Hər şeyi yoluna qoyacağam,kimsə gəlib sizin qayğınıza qalacaq.14 _ Maks öz nömrəsinə qayıtdı,burada olmadığı qısa müddətdə nəsə dəyişiklik etmişdilər,məqsəd bu idi ki,özünü burada tam rahat hiss etdə bilsin.Rəfdə ekzotik,ancaq qadağan edilmiş mer-meyvə dolu podnos qoyulmuşdu:kivi,manqo,banan və selafon bükülü başqa meyvələr,meyvələrin düz böyründə isə güllər qoyulmuşdu.Sakitcə musiqi çalınırdı – ladlar,tonlar tanış idi,elə esçilmişdi ki,heç kəsin əsəbinə toxunmasın,qıcıqlandırmasın,görünür,ənənəvi zövqü olan şəxs tərəfindən seçilmişdi.Stolun üstündə bir qalaq kitab yığılmışdı,əksəriyyəti qırmızı rəngdə cildlənmişdi.Maks əvvəlcə adlarına baxdı.Diqqətlə nəzər yetirdikdə aydın olurdu ki,kitablar da,musiqi də eyni meyarlar əsasında seçilmişdi:bütün klassik müəlliflər idi – Dante,Dostoyevski,Tomas Mann,Kretyen dö Trua,əgər Maksın bir neçə dəqiqə ərzində laqyedliklə vərəqlədiyi «Materializm və Empriokritisizm» adlı kitabı istisna etsək,kitabların hamısı eyni ruhda idi.Ayaqyolunun şüşə qapısında bir daha yarasına baxmaq üçün uğursuz cəhd göstərdikdən və bananı soyub yeməkdən özünü güclə saxladıqdan sonra Maks çarpayıya sərələndi.Leninin əsərini bir tərəfə qoyub Oqüst Deplasın köhnə tərcüməsində (1840-cı il)«Yerusəlimin azad edilməsi» kitabını açdı.38 Kitabı oxumağa girişmişdi ki,qapı döyüldü.Bu,Bernar olmaya? Ancaq o deyildi.Otağa gülümsəyə-gülümsəyə,ağ-qara rəngli don geynimiş mərtəbə xidmətçisi daxil oldu.-Hər vaxtınız xeyir,cənab.Əlində içində yemək olan adi podnosla birlikdə metal ştativ vardı,ucunda iynə olan plastik borunun uzandığı şəffaf maye flakonunun birləşdiyi ştativ.Bunu başqa sözlə damızdırıcı da adlandırırlar.Bu – uca boylu,qıvrım-qara saçlı,məşhur Din-Martin gülüşüylə gülümsəyən bir gənc idi.Zahiri görkəmcə,usta rəqqas yerişinə və canlı,diri,işıq saçan ala gözlərinə qədər doğrudan da Din Martini xatırladırdı.Oxşarlıq o qədər yaxın idi ki,Maks,Doris Deyi yadına salıb,öz-özünə fikirləşdi ki,həmsöhbəti doğrudanmı Din Martinin oxşarı yox,özüdür? Çox incə bir məsələyə toxunduğundan,marağını saxlaya bilmədi.-Bağışlayın,-üzünü mərtəbə qulluqçusuna tutdu,-təsadüfən Din Martin deyilsiniz ki?-Bəli,cənab,təssüf ki,yox,-mərtəbə qulluqçusu əsl Din-Martin təbəssümüylə cavab verdi.-Onu elə sevirdim ki.Ola bilməz,necə də oxşayırsınız,-Maks bir az təssüflə əlavə etdi.-Ola bilər,-mərtəbə qulluqçusu ciddi şəkildə cavab verdi,-bu barədə çox eşitmişəm.Lütfən,köynəyinizin qolunu qatlayın.Yox,yox,yaxşı olardı sağ qolunuzun.Maks düz bir saat çarpayıda uzandı,sulu qlükoza məhlulu,vitaminlər və mineral duzlar borudan keçib orqanizminə daxil olurdu.Sonra yenə qapı döyüldü,-həmişə belə olacaq,-bu dəfə gələn gözəl,füsunkar Doris Dey idi.Onun dalıyca otağa santiar geyimində,məşhur adamlardan heç birinə bənzəməyən bir kişi daxil oldu.Maksdan paltarını soyunub xüsusi pijama,şapka,ağ sintetik parçadan hazırlanmış çəkmə geyməyi,sonra isə axırıncı daxil olan gənc oğlanın dəhlizə sürdüyü arabaya oturmağı xahiş etdilər,sonra onlar əks istiqamətə döndülər,xəstəxanada olduğu kimi böyük və sürətli yük liftinin yanına gəldilər.Məlumdur ki,bu tipli liftlər çox böyük yüksəklikdən sürətlə aşağı gəlir,buna görə də Maks bir neçə dəfə udqundu ki,tutulmuş qulaqları açılsın,bu zaman onlar üçüncü yeraltı mərtəbəyə çatmışdılar.Yenidən ağ işığa bələnmiş,çoxlu böyük,iki laylı qapıları olan dəhlizə gəldilər,bunlardan biri onu əməliyyat zalına apardı,bura indiyə qədər gördüyü əməliyyat bloklarından heç nə ilə fərqlənmirdi,elə cərrahın özü də yaddaşında heç bir tanış assosiasiya doğurmamışdı.-İndi gəl səni bir az təmir edək,-həkim Maksın qoluna,bu dəfə sol qoluna daha bir iynə keçirərək tövsiyyə etdi,-izah etdi ki,söhbət həyat üçün vacib olan 39 funksiyaların bərpasından gedir.Bizim işimiz yaranı təmizləmək,ziyan çəkmiş damar və hüceyrələri tikmək,onurğa beyninin zədələnmiş hissəsini bərpa etməkdən ibarətdir – bu,doğrudan da vacib bir məqamdır – hücum edənlərin qoyduğu izləri aradan qaldırmaq üçün bir balaca kosmetik əməliyyata ehtiyacınız var.İzahatını qurtarar-qurtarmaz Maks artıq yuxuya getmişdi.Qəfildən oyandı.Bu an otağında olduğunu başa düşər-düşməz bir neçə an keçdi,ancaq dərhal çarpayının baş tərəfindən qoyulmuş stolda oturan və hansısa broşuranı vərəqləyən Doris Deyi tanıdı.Nəsə soruşmaq istəyirdi ki,qadın sakitcə ağzını sol əlinin ovcu ilə yumdu,şəhadət barmağını isə öz dodaqlarının üstünə qoydu.-Danışmayın,-incə səslə dedi,-hələ çox tezdir,danışsanız,ağrıyarsınız.Narahat olmayın,bundan sonra hər şey yaxşı olacaq.Sizin kimi adamların yarası çox tez bitişir,görərsiniz,sabah bu günkündən daha yaxşı olacaq.Qadının bayaqdan dediklərindən bir şey anlamasa da,itaətkarcasına başının işarəsi ilə hə dedi,gözlərinin ucu ilə damızdırana baxdı,damızdıranın iynəsi yenə də sol çiyninə sancılmışdı,dərin yuxuya getdi.Gözlərini açanda dərhal tanıdığı otağında bu dəfə heç kəs yox idi.İndi artıq sakitliyi pozacaq bir şey yox idi,yaxşı yata bilməsi üçün musiqini söndürmüşdülər.Bilmək olmurdu ki,neçə gündü burda uzanıb,nə qədər səhər,gündüz,axşam,yaxud gecə ötüb keçib.Maks başını nə ilə qatmağı ağlına gətirmədən mərkəzə gəldiyi gündən aldığı məlumatı ümumiləşdirmək və bundan sonra başına nə gələcəyi haqqında düşünmək qərarına gəldi – axı onu iki zonadan birinə göndərə bilərdilər.Məsələyə estetik baxımdan yanaşmalı olsaq,haqq ən yaxşı seçim idi.Halbuki,burada nə edəcəyini ağlına belə gətirmirdi.Belyar demişdi ki,qərar onun dosyesini ətraflı şəkildə öyrəndikdən sonra qəbul ediləcəkdi,buna görə də Maks həyatının müsbət nəticəsinə ümidlə baxırdı.Özünü tanıdığı gündən davranışında və xarakterində pis şeylər olmamışdı.Yaşadığı həyatı qısaca ümumiləşdirəndə belə bir nəticəyə gəldi ki,heç bir ciddi günaha yol verməyib.Əlbəttə,bəzən olub ki,canından şübhələr əl çəkməyib,alkoqolizm və depressiyaya düçar olub,bu anlarda şübhəsiz ki,özünü saxlaya bilməyib,qəzəblənib,ancaq nə edəsən! Bütün bunlar ona elə gəlirdi ki,bağışlanan səhvlərdir.Parka giriş ləyaqətdən və bu kimi digər göstəricilərdən asılıdırsa,Maks buraya düşməmək üçün elə bir səbəb görmürdü.Ancaq bütün bu düşüncələr gələcək taleyinin ona məlum olmayan tərəfləri haqqında mühakimələrdən ibarət idi.Elə bu an qapı açıldı və Belyar daxil oldu.15 _ 40-Bəli,-Belyar ruhlandırıcı həkim səsi ilə dedi,-bu gün özünüzü necə hiss edirsiniz? Bu gün ikinci günün səhəridir.Maks istəyirdi ki,cavab versin,qapı yenə döyüldü,bu dəfə mərtəbə qulluqçusu içində əsl yeməklər olan podnosla içəri girdi.-Artıq əmin olun ki,burada hər şey çox sürətlə baş verir,-Belyar dedi,cibindən güzgü çıxardıb Maksın üzünə tutdu.– Heç sarğı da lazım olmadı,yara demək olar ki,tam bitişib.Doğrudan da,Maks güzgüyə baxanda boynundakı yaranı görmədi,onun yerində çox zəif şəkildə uzanan bir tikiş xətti vardı.-İndi siz normal şəkildə yeyə bilərsiniz,-Belyar əlavə etdi.Mərtəbə qulluqçusu iynəni Maksın çiynindən çıxartdı,ounn yerini spirtlə təmizlədi və cəld bir hərəkətlə buraya kvadrat formada leykoplastır qoydu.-Əladır,-Belyar dedi,-bununla bağlı işimiz başa çatdı,artıq geyinə bilərsiniz.-Bu cür yemək müvəqqətidir,-mərtəbə qulluqçusu üzr istəyirmiş kimi alçaq tonla dedi,bu zaman Maks köynəyini geyinirdi,-bilirsiniz,əməliyyatdan sonra bir balaca pəhrizi gözləmək lazımdır.Ümidvaram ki,yeməyi görüb bizə acığınız tutmaz.Bir azdan özünüz görəcəksiniz,menyu o qədər çeşidli olacaq ki.Səhər yeməyi buğda bişmiş tərəvəz qatılan ağ düyüdən,bir parça mal əti,yoğurt və üstünə mineral su qatılmış kompotdan ibarət idi.-Necədir? – Mərtəbə qulluqçusu narahat şəkildə soruşdu və boşqabları yavaş-yavaş stolun üstünə düzdü.-Cəld olun,Dino,işinizi başa çatdırın,görünür,vəzifəcə özündən aşağı olan personala söz deməkdən xoşlanan Belyar üzünü turşutdu.Ancaq Dino həmişə olduğu kimi gülümsəyir və halını pozmurdu,çalışırdı ki,Belyara diqqət yetirmədən öz işini səliqə ilə başa çatdırsın.-Baxın,görün,həyəcanlı günlər arxada qaldı,özünüzə necə də tez gəldiniz,Belyar dedi.– İndi isə gəlin gedək buraları sizə göstərim.Onlar yenə də həmin liftə sarı getdilər.Lift Maksı əməliyyat otağına apardı.Onlar aşağı düşdükcə Maks Belyardan Dinoya aid hansısa məlumatları çəkib çıxartmaq istəyirdi.-Nəyə görə bu sizi bir belə maraqlandırır? Ötkəmliklə soruşdu.-Bilmirəm,doğrudan da bilmirəm,-Maks dedi,-bəlkə ona görə ki,bu oğlan burda gördüklərimin heç birinə oxşamır.-Sizə heç nə deyə bilmərəm,-Belyar sakitcə cavab verdi,-biləndə ki,onun haqqında söhbət gedir,xoşuna gəlməz.İstəyir ki,onun haqqında heç kəs heç nə bilməsin və onun bu arzusuna hörmətlə yanaşmaq mənim borcumdur.Bizim müəssisədə bütün insanların buna haqqı çatır.Ancaq sizdən nə gizlədim,bəzən bu oğlan məni bərk qəzəbləndirir,son dərəcə sərbəst olduğuna görə.41 Bu dəfə lift əməliyyat blokundan üç mərtəbə yuxarıda,yəni mərkəzin birinci mərtəbəsində dayandı.Onlar daha geniş,daha bərli-bəzəkli,stolların üstünə gül buketləri,heykəlciklər və divarlarında qeyri-adi peyzajlar asılmış dəhlizlərin labirintində gözdən itdilər – burada adamlar da çox idi – gözünü gəzdirsəydin xadimələri,gözlərinə eynək taxmış katibələri və digər şəxsləri görə bilərdin.Nəhayət,Maksla Belyar çox böyük bir zala daxil oldular,bura əvvəlki dəhlizlərlə müqayisədə çox işıqlı idi,tavandan nəhəng çilçıraqlar asılmışdı,buradan yuxarı,simmetrik olaraq iki tərəfə ayrılan nərdivanlar uzanırdı.-Belə,-Belyar dedi,mərkəzə giriş burdandır.Əsl həqiqətdə də fırlanan qapının arxasında çınqıl tökülmüş açıq məkanı görmək olardı,-bu cür yerləri ancaq çox zəngin evlərin qarşısında görə bilərdin,bu evlərin qarşısında yağ ləkələri və təkər izləri olardı.Ancaq Maks durduğu yerə diqqətlə baxdıqdan sonra terrasda nə bir ləkə,nə də təkər izi görmədi.Nə zalda,nə də bayırda heç bir mühafizə dəstəsi qoyulmamışdı.Əslində burada nə gözətçi,nə də videokamera vardı.-Baxıb görürəm ki,sizdə gözətçiləriniz ciddi deyil,-Maks dedi.– Kim istəyir girib-çıxır.-Hər şey sənin düşündüyün kimi sadə deyil,-Belyar cavab verdi.İlk baxışdan bu bəlkə də belədir.Biz burada özünənəzarət prinsipinə üstünlük veririk,insanların üzərində nəzarət yoxdur,hər kəs özü öz davranışına nəzarət etməlidir.Sizi maraqlandırarsa,sabah parkı sizə göstərəcəyəm,bu gün isə sizi direktora təqdim etmək istərdim.Onunla tanış olmaq istərdinizmi.-Bəli,əlbəttə,gözəl fikirdir,-Maks cavab verdi,-direktorla görüşmək istərdim.-Əvvəlcə baxaq görək yerindədirmi,-Belyar dedi.– Jozef,cənab Lopes otağındadırmı? Müsbət cavab aldıqdan sonra onlar nərdivanla yuxarı qalxdılar.Meydançada təzəcə yetkinlik yaşına çatmış çox cavan insanlar dayanmışdı.Onların əynində zolaqlı şalvarlar,başlarında isə nazik çitdən tikilmiş papaqlar var idi.Maks və Belyarın buraya daxil olması ani də olsa,onları işlərindən ayırmağa məcbur etdi.İkinci mərtəbəyə qalxıb böyük bir qapının ağzına gəldilər,burada Belyar nəzarətçi ilə görüşdü,içəri girdilər.Burada bir neçə geniş otaqdan keçib getdilər.Bu otaqların bəzisi boş,bəzisi isə arakəsmələrlə bölünmüşdü.Daha bir dəhlizi ötüb keçdikdən sonra Belyar növbəti qapını döydü,qapı dərhal açıldı,bura direktorun kabineti idi.Kabineti təfərrüatla təsvir etməyəcəyik,yalnız bir şeyi qeyd edək ki,bu otaq Maksın bütün gün ərzində adlayıb keçdiyi otaqlarla müqayisədə daha kasıb və kədərli təsir bağışlayırdı.Direktorun kabinetində arasını qat kəsmiş,yarpaq kimi saralmış sənədləri bir-birinin üstünə yığmaq üçün sakitcə işləyən arıq kişidən başqa heç kəs yox idi.Əynində boz,ucuz parçadan tikilmiş paltar var idi.Orta boylu idi.Sifətinə baxanda 42 başa düşmək olardı ki,yemək-içməyi yerində deyil,gözləri daim sulanırdı.Bilib tanımasaydın,onu cüzi maaş verilən notarial kontorun işçisinə oxşadardın.Görünür,o,ya katib,ya da mühasibdir,yaxud katib və ya mühasibin köməkçilərindən biridir.-Cənab Lopes,-Belyar ona müraciət etdi,-cənab Delmarı sizə təqdim edirəm,bu həftə bizə təşrif gətirib.O,sizi görmək istəyir.-Bəli,bəli,-başını qaldırıb qeyri-müəyyən nəzərlərlə Maksa baxdı,-xoş gəlmisiniz.Nəzakət xətrinə olsa belə,Maksa heç bir sual vermədi.İlk baxışdan qorxacaq adama oxşayırdı,görünüşü elə idi ki,elə bil qəfil nəyinsə üstündə tutmuşdun,ancaq yox,bu şəxs həyatda yaxşı yaşamağın yolunu bilən bir adamın maneralarını nümayiş etdirirdi.Görünür,Maksın başına gələnləri bundan yaxşı bilən tapılmazdı.-Bağışlayın,soyadınız necə oldu? – Üzünü Belyara tərəf tutdu,o isə Maksın soyadını heca-heca təkrarladı.-Aydındır,-Lopes dedi.– Bir az gözləyin.Yenidən başını stola tərəf əydi,stolun üstünə səpələnmiş sənədlərin arasında eşələndi,nəhayət onlardan birini götürdü və Belyara verdi.Belyar sənədi cəld oxudu,sonra nəzərlərini sənəddən ayırdı.Bu zaman bir az aralıda durmuş Maks uzaqdan gözünü sənədə dikmişdi:bu,ölçüsü on iknin on ikiyə santimetr olan,saralmış,kənarları əzilib qatlanmış,bütün künc-bucağı yazılmış düzbucaqlı formada kartoçka idi.Görünür,Lopesin stolunun üstündəki əksər sənədlər kimi dünən doldurmağa başlamamışdılar.Zahiri körkəmcə doğrudan da əvvəllər,kataloqların kompüter yaddaşına köçürülməsindən qabaq kütləvi kitabxanalarda işlənən kartoçkaya bənzəyirdi.-Buranı hələ də komrüterləşdirməyiblər? – nəhayət Maks cürətini toplayıb soruşa bildi.-Bəyəm görünmür? – Belyar gözlərini qaldırmadan cavab verdi.Bu zaman stolun arxasında oturan Lopes əlinin arxasıyla stolun üstündəki tozu sildi.Kartoçkanı oxuyub başa çatdıran Belyar dərhal Maksa baxdı və sənədi Lopesə qaytardı.-Bəli,-o dedi,-indi hər şey aydın oldu.«Orada görəsən nə var ki? – görəsən bu sənəddə qeyri-adi nə vardı ki?» Nömrədə yolunu yumurta qayğanağı,bir şüşə pivə və bir dilim yemiş gözləyirdi,-qida rasionunun ilk ciddi əlamətləri.Doğrudan da ertəsi gün yeməklərin çeşidi zənginləşdi,şam isə bahalı restoranlarda olduğundan pis deyildi.Əməliyyatdan sonrakı ikinci gün Maks otağına qapanıb qalmalı oldu,əlinə keçən kitabları vərəqlədi,ancaq bu kitabları mütaliə etməyə zərrə qədər də həvəsi yox idi.Onu narahat edən Lopesin kabinetində gördüyü kartoçkaya bənzər sənəd idi,nahardan sonra əhvalı tamamilə çöndü.Dino özünəməxsus dəiyşilməz qayğısız təbəssümü ilə yenə boynuna düşənləri çox səliqəylə həyata keçirirdi.Gülürdü,ürəyin rahat 43 olurdu,di gəl maqqaşla da olsa dilindən söz çəkmək mümkünsüz idi.Axşamüstü bir fincan çay içmək xətrinə yanına Belyar gəldi,Maks sabahkı günü nə edəcəkəlrini qayğılı şəkildə ondan soruşdu.-Görürsünüzmü,burada mən bir az darıxıram,-deyə etiraf etdi.Olmazmı ki,hərdənbir gəzintiyə çıxım?-Olar,siz tam azadsınız.– Qapınız üstünüzə bağlanmır ki,,müəssisə daxilində ürəyiniz istədiyi qədər gəzə bilərsiniz.Əyləncələrə gəlincə,bu barədə hələ fikirləşərik.Siqar çəkirsiniz? 16_ Növbəti günün başlanğıcı çox darıxdırıcı təsir buraxdı.Görünür,bu ona görə baş veriridi ki,bazar günü idi,hər yerdə olduğu kimi bu Mərkəzdə də bazar günü çox ləng keçir,boş-boşuna keçir,rəngsçiz olur,adamı darıxdırır.Maks nomrədə oturmuşdu,yenə,bir daha fikrən Lopesin otağında təsadüf etdiyi kartoçka ilə bağlı epizodun üstünə qayıdırdı,nəhayət qapı döyüldü,otağına soyuq səhər yeməyi gətirdilər,bu o demək idi ki,mətbəxdə kimsə yoxdu.Bunun adına heç səhər yeməyi də demək olmazdı,səhərdən yemək istəyən Maks dəhlizə boylandı,Dinonun gəlib-gəlmədiyini bilmək istəyirdi,gördü ki,yemək padnosun içində qapının ağzına qoyulub.Dino kimi Belyar da qanuni istirahət günündən istifadə etmək fikrinə düşmüşdü.Səhər yeməyini yeyəndə bir daha əmin oldu ki,tam sağalıb,buna görə də bir balaca gəzişmək istədi.Bu heç də asan olmadı.Yaxın günlərdə Belyarla birlikdə adlayıb keçdiyi yerləri fikrən təsəvvürünədə bərpa etməli oldu.Həmişə olduğundan bu gün bir az da boşalmış dəhlizdən keçəndə adamın başına hava gəlirdi,eynən tətil günləri boşalmış internata bənzəyirdi,dərslər başa çatmış,hamı şələ-küləsini götürüb evinə getmişdi,sən isə,bayquşun biri bayquş tək qalıbsan,sənsən,bir də xidmətçilər,ona görə ki,cəzandı,çəkməlisən,ona görə ki,heç kəsin yoxdu bu dünyada,yetimsən.Getdikcə gedir,qarşısına bir kimsə çıxmırdı.Ona elə gəldi ki,uzaqdan tozsoranın səsini eşidir,ya da kimsə döşəməsiləni əlinə götürüb işləyir,ya da bu deyiləçnlərin heç biri baş vermir,tək olduğundan hövüllənib,qulağı səsə düşüb.Bəsdi,bəsdi daha.Lifti tapmaq çətin olmadı və qapılar örtülən kimi,Maks özünü daha dəhşətli,daha heybətli bir sükutun içində,bətnində gördü.Liftin mexanizmi qımıldanmır,susurdu və bu sükut sakitliyin içində sakitlik,fırlanmağıyla heç nə vəd eləməyən kub içindəki sakitlik idi.İnamsız halda şəhadət barmağını yuxarı qaldıraraq,birinci mərtəbənin düyməsini basdı.Aşağı hərəkət o qədər uzun çəkdi ki,maks həyatı boyu baş vermiş hadisələri götür-qoy etməyə vaxt tapdı,lift nəhayət səsli siqnal verdi və bir az da ləngər vurdu.44 Liftdən çıxarkən əvvəl olduğu kimi yenə də eyni labirintin içinə düşdü,bu labirint onun yerləşdiyi mərtəbədəki ilə müqayisədə daha az monoton idi.Qarşısında tanış otaqları gördü,Maks qapılara diqqətlə nəzər yetirdi,burada gördükləri iş otaqlarına,nümayiş zallarına və döşəməsinə xalçalar sərilmiş iclas salonlarına bənzəyirdi,ya bəlkə özündən uydurur,ya da xəyalında,təxəyyülündə özü üçün toqquüşdururdu.Bu zallardan biri açıq-aşkar təntənəli tədbirlər üçün nəzərdə tutulmuşdu – sovet ovqatında bəzədilmiş geniş bir zal idi:mərmər panellər,modellər,kənarları naxışlı parçalardan hazırlanmış ağır portretlər,cizgiləri aydın şəkildə bilinməyən rəsmli xalçalar və çox böyük bir ərazini zəbt eləyən,çexola bürünmüş zövqsüz mebel.Otağın lap dibində isə – royal.Böyük konsert royalı.Bu otağa göz gəzdirərkən Maks birdən anladı ki,ötüb keçən bir neçə gün ərzində demək olar ki,musiqi yadına düşməyib.Musiqi onun həyatıdır,yaxud daha dəqiqini deməli olsaq,musiqi onun həyatı idi.Belyarla söhbətləşəndə musiqini xatırlamışdısa,hər dəfə ürəyinə gəlirdi ki,daha bundan imtina etməli olacaqdı.Maks xatırladı ki,bu xəbər birinci dəfə Belyarın dilində səslənəndə ona bir elə təsir eləməmişdi,ancaq indi… budur,royal gözlərinin qabağındadır… Royal.Çox astaca və ehtiyatla,kəskin hərəkət qarşısında yerindən sıçrayıb vəhşi səslər çıxara-çıxara qaça bilən vəhşi heyvana yaxınlaşırmış kimi Maks alətə yaxınlaşdı.Düşündü ki,Belyarın istirahət günündə olmamasından istifadə edərək bu alətin canında nələr yatmasını bilmək pis olmazdı,yaxınlaşsın,toxunsun,görsün necə səslənir? Ondan təqribən bir metr aralıda dayanaraq royalın markasını müəyyənləşdirməyə çalışdı.Nə Havo,nə Steynvey,nə Behşteyn,nə Byozendorfer,heç biri deyil,Royalın heç bir yerində markadan əsər-alət yoxdu.Böyük,qara,ağır,lak çəkilmiş bir maşın,tənha və adsız.Maks ayaqlarının ucunda ona yaxınlaşaraq royalın ətrafında dövrə vurdu,barmaqlarının ucuyla royalın qapağına toxunanda,başa düşdü ki,qapağı açarla bağlayıblar,klaviaturaya toxunmaq mümkün olmayacaqdı.Maks qapağı möhkəmcə dartdı,ancaq heç nə alınmadı,-bağlıdır ki,bağlı.Açar və qıyılları mexaniki üsullarla açmağın ən böyük ustası olan Berni burda olsaydı onu iki cəhddə aça bilərdi.Axı Berni də onun həyatının bir hissəsi idi.Maks bir neçə dəfə qapağı bağlanmış alətin ətrafında dövrə vurdu – gücü başqa nəyə çatardı ki.Uğur qazanacağına bir o qədər də inanmadan üst qapağı qaldırmaq fikrinə düşdü,qaldırıb ramaya baxsın,barmaqlarının ucuyla olsa belə simlərə toxunsun.Bağlıdır.Maks royalın böyür-başına fırlanarkən beynindən başqa bir fikir yarandı.Bu fikir onu məcbur etdi ki,çox cəld və çətinlik çəkmədən holla aparan yolu tapsın.Usandırıcı sukutun içində addımlayırdı; bu sükut təkcə onun addımlarının səsini yüksəltmirdi,başqa səslərin də meydana çıxmasına səbəb olurdu – əsəblərə 45 toxunan səslər,xışıltılı səslər,uğultu,fəryad,xırçıltı,bir azdan anladı ki,bu səsələrin mənbəyi əslində onun öz beynidir ki,daxili rezonator rolunu oynayır.Holla çatanda gördü ki,holl da,qapıçının şüşəli budkası da boşdur.Maks özünü elə aparırdı ki,guya yolu azmış turistdir və vaxtını fövtə vermədən böyür-başına nəzər yetirir.Hara baxsa da fikrini bir şey məşğul edirdi:gəlsənəm yavaşca tambura yaxınlaşsın,sonra yavaşca itələsin qapını,bağlanıb-bağlanmamasına əmin olsun,sonra bir az da möhkəm itələyib açsın,sonra çölə çıxsın.Bir neçə saniyə ərzində fırlanan tamburun üzərində qaldıqdan sonra ağlına gələnlərdən özü də təəccübləndi.«Burdan birdəfəlik qacacam,izim-tozum da qalmayacaq!» Bəs hara gedim? Bilmirəm,bilmirəm.Çölə çıxmaq və bacardıqca burdan uzaqlaşmaq,sonra hər şey özbaşına aydınlaşacaq.Qarşısında açılan mənzərə heç nəyi ilə fərqlənmirdi.Üstünə çınqıl səpilmiş esplanada Mərkəzin binasına birləşmişdi,bundan sonra pis asfalt çəkilmiş yol gəlirdi.Yol sadəcə asfalt parçalarına bələnmişdi,onların arasından otlar çıxmışdı Bu mənzərə Maksın Mərkəzin pəncərəsindən baxıb gördüyü mənzərəyə az oxşayırdı:keçid zonası,neytral ərazi,təbiəti etibarilə bomboz və həyatsız bir məkan.Maks yolun ucun tutub gedirdi,əsas buydu ki,Maksın açıq-aydın məqsədi yoxdu.Əlli metr gedəndən sonra çevrilib arxaya baxdı və Mərkəzə baxdı.Gözlədiyi kimi,liftlə aşağı düşəndə necə hislər keçirmişdisə,burdan baxanda Mərkəzin binası təqribən qırx mərtəbəli boz rəngli qülləyə bənzəyirdi.Bom-boş yolla təxminən iki və ya üç kilometr yol qət etdi,arxadan bəzən zəif motor səsi eşidirdi,iki taktdan ibarət səs idi,bi azdan gücləndi.Heç zaman olmadığı kimi,Maks arxaya baxmadan yolu ölçürdü,imkan vermirdi ki,motorun səsi belinə dirənsin,onu əsəbiləşdirib özündən çıxarsın.Ancaq,necə olmasa da geri çevrilməli oldu.Bu miniatür biçimli,markası məlum olmayan,qatlanmış damlı bir maşın idi,sadəliyinə baxmayaraq çox bahalı maşına bənzəyirdi.Bayaq böyük zalda gördüyü royalda olduğu kimi,üzərində istehsalçının kimliyini göstərən nə bir yazı,nə də loqotip vardı.Maks rul arxasında oturanı tanıdı,bu – Dino idi,bayaq əyninə geydiyi xidmətçi uniformasını gözəl bir kostyumla dəyişmişdi.Başına şlyapa qoymuşdu,bir söz demədən bir əliylə şlyapanı çıxardı,azca əyilib təzim etdi,gülümsədi,maşını saxlayıb qapını açdı.Burada etiraz etməyin yeri yoxdu,Maksın maşına minməkdən başqa yolu qalmadı.Dino maşını döndərdi və onlar Mərkəzə sarı getdilər.Əvvəlcə heç biri kəlmə kəsmədi,sonra Dino sükutun rəhmsiz bir şeyə döndüyünü anladığından dodaqaltı zümzümə etməyə başladı,mahnının sözləri Maksa çox tanış idi:The Night Is Young And You’re So Beautiful,-sonra boğazını arıtlayıb gur səslə ötməyə başladı.Maks nəinki mahnının sözlərini tanıdı,ona elə gəlirdi ki,Dinonun da səsini tanıyır,şərqiçinin oxu manerasını yaxşı bilir,bunu düşünüb sadəlövlüyünə 46 gülməyi tutdu:heç şübhəsiz ki,bu Din Martindir.Buna heç bir şübhə ola bilməzdi.Maks üçün Dinoyla daha yaxından tanış olmaq şansı yaranmışdı,ancaq artisti tanıdığını üzə vurmayaraq.Dino tanınmaq istəmirsə,bu yenə onun öz işdir,sual yağışına tutmağın əhəmiyyəti yoxdu.Ancaq başqa bir mövzuda danışmaq olar,ancaq nədən?-Dino,-mahnı qurtaran kimi Maks ona müraciət etdi,bəlkə oturub vuraq,səninlə tanış olmaq mənimçün xoşdu,bir az da yaxından tanış olmaq istərdim.Bayaqdan üzündən şəfəq yağan,gülümsəyən Dino ciddiləşdi.Üzünü Maksa tərəf çevirdi və sakitcə cavab verdi:-Mənimlə bir kimsə yaxından tanış ola bilməz,cənab.Və yenə də gözqamaşdırıcı gülüşlər.Maks bilmədi neyləsin:Dino sakit və qapalı bir insan idi və Beylar demişkən,onun şəxsiyyət kimi sirlərinə hörmətlə yanaşmaq lazımdı.Dinonun gülüşü kimi ağappaq səma altında Mərkəzə tərəf getdkləri müddətdə Maks ora çatandan sonra başına gətirlənlər haqqında düşünür və buna görə də ürəyi bir balaca qısılırdı.Özbaşına çıxıb getmə ilə əlaqədar tətbiq ediləcək intizam tədbiri nə ola bilərdi,demək çətindir,görünür onun hərəkəti qaçış kimi qiymətləndirəcək və cəzalandıracaqdılar.Cəza nə olacaqdı? Cərimə,azadlıqdan məhrum etmə,hökm,məcburedici işlər və sair və ilaxır,onu bəs burdan götürüb hara göndərə bilərlər ki? Bir şey var,əvvəlki kimi rulu mahnı ritmiylə bir döndərən Dinonun davranışlarına qiymət verəndə,aydın olurdu ki,hələ qorxulu bir perspektiv görünmürdü,dönüb bir də Dinoya baxdı,bu dəfə diqqətlə,bu adam bir an içində hər şeyə tüpürə bilərdi.Və bu təkcə görünüş məsələsi deyildi.Mərkəzdə Maksı nə dəhşətli,dişlərinin dibinə kimi silahlanmış cəza dəstəsi,nə də əlində şpris tutmuş şəfqət bacıları gözləyirdi.Onu qaranlıq bir otağa atdılar,qara geyimli insanların qarşısında cavab verməli olmadı.Dino sadəcə onu nömrəyə apardı,burada Belyar çarpayının üstündə oturmuş və narahat şəkildə qolundakı saata baxırdı.Belyarın yeganə istirahət gününü korladığını ağlına gətirərək istənilən hökmü eşitməyə hazır idi,qarşısındakı isə elə Dino kimi sakit və laqyed idi.Maks nə isə izah etməyə çalışsa da,Belyar onun sözünü ağzında qoydu.-Əziyyət çəkməyin,həyəcanlanmayın,gec və ya tez – hamı qaçmağa üz tutur.Yaxud,-bir az da dəqiqləşdirdi,-hamı bu fikrə düşür əvvəl-axır.Prinsip etibarilə belə bir təşəbbüsə qarşı deyiləm,bilirsiniz əslində bu,insanın sağlam reaksiyasıdır və sübut edir ki,siz tam sağalmısınız.İndi isə,lütfən,şeylərinirzi toparlayın,-deyə əlavə etdi,və əliynin işarəsiylə sözünü tamamladı.-Nəyim var ki,yığışdırım da.– Mask dedi.-Bağışlayın,belə deyərlər,-Belyar dedi,-sizi başqa nömrəyə köçürəcəyik.47 Maks ən pis şeyə hazır idi:qaranlıq karser,təkadamlıq kamera,dünyadan təcrid olunmuş bir hücrə,yaxud buna bənzər başqa bir şey,ancaq sonradan aydın olduğu kimi onu daha böyük,daha işıqlı bir nömərədə yerləşdirəcəkdilər.Onun yeni nömrəsi də əvvəlki mərtəbədə yerləşirdi,bundan başqa iki laylı,terrasa açılan şüşə qapısı da vardı.Bu axşam şamı otagında tək yeyəcəkdi,sabah isə Belyar onu restorana dəvət eləmişdi,ayrılanda Belyar ona binokl da verdi ki,qaranlıq düşənə kimi parka baxsın.Budur,Dino da gəldi,əlində podnos,əynində əvvəlki uniforma,özünü elə aparırdı ki,Maksın təzə otağından son dərəcə xoşlandığını göstərmək istəyirdi.-Mənim otağımla müqayisədə sizinki daha yaxşıdır,bax,pənəcərəndən necə gözəl mənzərə görünür.Həyəcandan özünü elə itirdi ki,özü də hiss etmədən rolunu unutdu,əslində necəydi həmin adama döndü,Maks özünü saxlaya bilmədi.-Qulaq as,Dino,Maks da fərəhlə qışqırdı,-xahiş edlirəm,boynunuza alın ki,bu-sizsiniz!-Yəni kim? – mərtəbə xidmətçinsinin rəngi qaraldı.-Nə demək istədiyimi çox gözəl başa düşürsünüz,-Maks dilinə gətirdiyini saxlamadı,-əminəm ki,bu sizsiniz.Axı mən sizi tanıyıram,sizi dəfələrlə kinoda görmüşəm,lap az qala bir ay qabaq sizi televizorla göstərilən Teşlinin filmində gördüm.Etiraf edin və bu aramızda qalacaq.-Cənab,-Dino kəskin səslə cavab verdi,-sizdən çox xoşum gəlir,böyük rəğbətim var,ancaq bir də bu mövzuya qayıtmasanız,sizə çox minnətdar orlardım.Yaxşımı? 17 _ Ertəsi gün təxminən saat birin yarısında Belyar Maksın dalınca gəldi,özü demişkən,qolundan tutub camaat arasına çıxarsın («sizin üçün bir küncə sıxılıb qalmaq yaraşmaz,əksinə biz imkan düşdükcə daha sıx ünsiyyət bağlamalıyıq»).Beləliklə,Maks birinci dəfə idi ki,otağından kənarda nahar edirdi.Dəhlizdə onlar yenidən Dorislə rastlaşdılar.Görünür işsiz-gücsüz qalanda özünü itirir,əlini bulamağa bir şey axtarır,kənardan baxana elə gələ bilərdi ki,xüsusi məqsədlə Maksı güdür,küncdə-bucaqda onu gözləyir,Maks isə,deyildiyi kimi ömründə arvadbaz olmamışdı və indiyə kimi bu və ya digər dərəcədə qabarıq,ya zəif qadın çağırışlarına məhəl qoymayıb,belə ki,özünə də bir elə əmin deyildi,əslində bu tipli çağrışları,süzgün baxışları görəndə inanmırdı ki,bunlar onun üçündür.Ancaq bu dəfə ona doğrudan da elə gəldi ki,Doris gözlərini ona dikib,ayırmaq fikri yoxdu və bu dəfə daha ürəkdən gülür,təbəssümünü israf edib xərcləyir.Hətta 48 makiyajı və yerişi belə dəyişmişdi,daha incə və məftunedici olmuşdu.ancaq,mən bilmirəm sən nə deyirsən,özündən nə uydurursan.-Görünür,bu Mərkəzin yeganə restoranı deyil,-Belyar izah etdi,Maksı çəkib o biri dəhlizə apardı.– Bir restoran hamıya bəs etmir,buna görə də hər bir mərtəbədə restoran var.Coğrafi zonalara uyğun olaraq Mərkəz sektorlara bölünüb,bax,orada gördüyün adamlar sizin yaxınlığımızda yaşayırdılar,belə ki,orada tanışlarınıza rast gəlmək şansınız da var,onlar da sizin kimi,buraya bircə həftədir ki,gəliblər.-Tanışlar? – Maks bir daha soruşdu.-Bəli,bəli,mən kişi tanışlarınızı nəzərdə tutuam.Hələ sizə deməmişəm ki,Mərkəzdə insanlar ayrı-ayrı yaşayırlar.Qadın şöbəsi başqa yerdədir.Bilirəm bu,bir az mühafizəkar təsir bağışlaya bilər,razıyam.Bununla əlaqədar hazırda rəhbərlikdə müzakirələr aparılır,indilik qayda belədir,hələ vaxtımız var,hara tələsirik ki,VAXT bizimdir,ancaq bizim.Budur,gəlib çatdıq.Yox,yox,düşün,yalnız sizdən sonra.Restoranın zalı təxminən iki yüz adam tutan,qırxdan yuxarı stol-stul qoyulmuş,zövqlə bəzədilmiş geniş yerdən ibarət idi.Əksərən bunla demək olar ki,yaşlı adamlardı,yavaş-yavaş və az-az yeyirdilər,gözlərinin qırağıyla belə kənara baxmırdılar.Ancaq aralarında nisbətən cavanları da vardı,Maksın yaşıdları hər dəfə qədəhlərini yerə çırpıb şərab istəyirdilər.Onların böyük əksəriyyəti avtomobil qəzasına uğramış,qətl qurbanı olmuş,öldürülərkən dəhşətli və ağır yaralar almış – əlləri,qolları,başı kəsilərək qətlə yetirilən insanlar idi,onların bəzisi güllə,bəzisi isə soyuq silahla öldürülmüşdü.Əlbəttə Maksda olduğu kimi,Mərkəzin cərrahları bu yaraları sağaltmış,dəhşətli yaralara məlhəm qoymuş,ancaq bəzilərində bıçaq və digər yaralar açıq aydın bilinirdi,gözə sataşırdı,onların hər birinə yanaşıb dərdinə qulaq asmaq,başlarına nə gətirildiyini öyrənmək pis olmazdı.Ancaq nə olursa-olsun keçmişin yaraları bu insanları indiki məqamda narahat etmirdi,yaralar bağlanmışdı.-Sizi tərk edirəm,-Belyar dedi,-sizi əyləndirəcəklər,sonra özüm sizin dalınızca gələcəyəm.Həqiqətən kimsə gəlib Maksı boş yeri olan stola dəvət etdi.Stol ətrafında oturanların heç biri onu tanımırdı,heç kəsə onunla kəlmə kəsmək istəmirdi,əvvəlcə xidmət göstərən personalı tanımaqdan başladı.Bu zal çox nəhəng idi,monumental küncləri çox geniş perspektiv yaradırdı,bu görkəmiylə nə zabit yeməkxanasına,nə məktəb və ya fabrik yeməkxanasına,nə də başqa bir ictimai yeməkxanaya bənzəyirdi.Əksinə burada hər şey böyük və olduqca gözəl bir restoranı xatırladırdı:böyük və ağır portretlər,yuxarıdan səliqə və zövqlə sallanan göyərti,qar kimi ağ salfetlər və kənarları büzməli süfrələr,köhnə yeməkuxana 49 qaşıqları,prizma formalı bıçaq altlıqları,bərq vuran,göz qamaşdıran xrustal,qrafinlər,hər bir stolun üstünə qoyulmuş balaca gümüş gül buketləri.Xidmət işinə qara smokinq taxmış,kraxmallı,düz yaxalıqlı köynək geyinmiş qara «kəpənək» qalstuklu,ağ jilet,qara corab və kauçuk dabanlı qara tufli geyinmiş baş xidmətçi rəhbərlik edirdi.Ona qara jilet və şalvar,kraxmallı,düz yaxalıqlı göynək,«kəpənək» qalstuku,qara corab və kauçuk dabanlı qara tufli geyinmiş xidmətçilər gömək edirdilər.Yorulmadan,nəfəs dərmədən işləyən,bokallarda içkinin olmasına daim diqqət yetirən ofisiantlara gəlincə,onlar qısa qara gödəkçə,qara jilet və şalvar,yaxası düz duran kraxmallı ağ köynək,üstündən qara qalstuk-kəpənək geyinmişdilər.Bu ierarxiyanın ən aşağı pilləsində köməkçilər və stolların üstündən qab-qacağı yığışdıran və sıralar arasında verilən xəbərləri gözəgörünməz sahə adlanan,şef aşbazın rəhbərliyi altında böyük və mürəkkəb bir mexanizmin işlədyiyi mətbəxə çatdıran şəxslər gəlirdi; bu mexanizm əsasən aşbazlardan,qab-qacaq yuyanlardan,anbar baxıcısı və digər şəxslərdən ibarət idi.Bayaqdan təsvir edilən piramidanın zirvəsində oturduğu yerdən hamıya göz qoyan restoranın direktoru yerləşirdi.Əynində marenqo rəngli pencək və jilet,zolaqlı şalvar,qara corab və qara tufli vardı.Ağ saçları bərq vururdu.Görünür,Mərkəzə əvvəllər daxil olan və buna görə də Maksdan daha çox məlumata malik olan şəxslər şəhər,yaxud park adlı iki mümkün çıxış yolu haqqında daha çox şeylər bilirdilər.Hər kəs,digər şəxslərin gələcyi ilə bağlı ən cüzi şeyləri belə qısqanclıqla gözdən qaçırmayaraq öz gələcəklərindən ötrü həyəcanlanırdılar.Qızğın mübahisə edir və hətta mərcə girirdilər,Maks isə sakitcə qulaq asırdı.Mərkəzdə yaşayışın necə qurulduğunu bilməzdən qabaq,Rozanı xatırlayaraq hələ düşünə bilirdi ki,birdən onu restoranda görə bilər,indi bütün ümid çıraqlarını piləyib söndürmüşdülər.Buraya beş və ya altı gün öncə təşrif gətirən və indi burada iştirak edənlərin müəyyən qismi tanış olmağa və söhbətləşməyə macal tapmışdılar.Maks özünü təzə hesab edirdi,belə etmək yaramaz,sıxıldınmı,görəcəklər,sənə yuxarıdan aşağı baxacaqlar,içəri girəndə fikir verməyəcəklər,gözlərinin ucuyla da baxmayacaqlar.Maksa elə gəlirdi ki,ba adamların içində ağ mətbəx gödəkçəsi geyinmiş xörək paylayanın diqqətini qazanmışdı.Gətirdiyi yeməkdən stol arxasında oturanlara təklif edir,onlarsa istədikləri qədər kəsib götürür,başlarını aşağı dikib yeməyə davam edirdilər.Bura gəldiyi gün cücə verirdilər,xüsusi qaydada hazırlanmış kamberlen sousunun içində.Maks bir parça götürdü,desertdən daddı,kofe içdi və Belyarın gəlməisni gözlədi.-Hə,-liftlə qalxarkən Belyar soruşdu,-kimisə gördünüzmü? 50-Yox,-Maks cavab verdi,restoranda tanış adına heç kəsi görmədim.Hələ də Doris və Dino ilə görüşün təsiri altında olduğundan bir az çaşıb qalmışdı,-bu nə deməkdir? Restoranda tanış görmədiyindən bir az dilxor olmuşdu.-Əbəs yerə ümid bəsləyirdik,-Belyar dedi,izah etdi ki,Mərkəzin prinsiplərindən biri də budur ki,xidmət personalında hamının tanıdığı simalardan istifadəyə xüsusi önəm verilir,ancaq bir şərtlə,necə deyərlər duzu çox əndərmək olmaz.Hər mərtəbədə iki nəfər,bəsdir.– Məsələn,aşağıdakı məprtəbədə,-deyə dəqiqləşdirdi,-Renato Salvatori və Sorayya işləyir.Bu keçmiş ulduzları Mərkəzdə saxladıq,onlar şəhər zonası ilə park arasında seçim etməkdən azaddırlar,bu,şübhəsiz ki,riskiz bir statusdur,ancaq nə gələcəyi var ki.Hə,yaranın lap qaysağından qopardı,Maks onu məhz bu məsələ ilə əlaqədar söhbətə çəkmək istəyirdi,elə bu zaman liftin zəngi artıq çatdıqlarını bildirdi.Yeni dəhlizlərdən keçərək,o gün Maksın qaçmağa çalışdığı tam başqa bir çıxışa çatdılar,Burada nə fırlanan tamburlu qapılar,nə mühafizəçi köşkü,nə də üstünə çınqıl ələnmiş meydlança vardı.İki böyük şüşəli qapı birbaşa təbiətin üzünə açılırdı.-Həzmə köməyi dəyər,bəlkə bir az gəzişək?-Belyar soruşdu.-Məmnuniyyətlə,-Maks dilləndi.-Onda,ardımca.Əvvəlcə hündür bir qayanın başına dırmaşdılar,Maks buradan parkın ümumi strukturu haqqında məlumat ala bilərdi.Gözləri qarşısında insan əli dəyməmiş,başdan-başa bitki və tərəvəzlə örtulu bir məkan açılırdı.Bu məkan təəccüb oyadacaq səviyyədə ən müxtəlif və rəngarəng,bir-biri ilə möcüzəli şəkildə çulğaşan peyzajlardan ibarət idi,həmin rənglərin çulğaşdığı nöqtədə bütün geomorfoloji formalarını seyr edə bilərdin – təpələr,dərələr,vadilər və sair və ilaxır.Orada hər şey parıldayırdı,gözlərini qamaşdırıb yavaşca çıxıb gedirdi,bəlkə də uçub gedirdi,bir də görürdün baxdığın yerdən suları nəğmə oxuyan çaylar axdı,gözlərindən yapışıb çəkib aparırıdı.Yfüqə baxanda hissin coşurdu,fəhm edirdin ki,hardasa,bir az arxada gözəl bir dəniz var.Qaya qışında yerə düşməyə başlayanda Maksın gözləri önündə rəngarəng bitkilər oyandı,bir-birinə sarmaşıb üfüqə çatırdılar.Elə bil dünyanın bütün botanika mütəxəssisləri bir yerə yığışıb dəhşətli bir möcüzə icad etmişdilər,eynən portuqal bağlarına bənzəyirdi,ağacların düzülüşündə,hansı «dostunun» yanında olması dəhşətli bir dəqiqliklə ölçülüb-biçilmişdi,dünyada nə qədər bitki növü var – biri də yaddan çıxmamışdı.-Davam edək,-Belyar dedi,-Gəl hər şeyə bir az yaxından baxaq.Yolu tutub getdilər,elə dünən bu yerlərdən keçsə də Maksın yadına heç nə düşmədi.Hər iki tərəfdə meyvə ağacları ucalırdı,bəzək ağacları,meşəliklər,aşağıda,onların altında isə torpaq milyon adda çiçəyə bələnmişdi.Bu zəngin flora 51 faunasız da deyildi.Qorxaq dovşanlar zavod oyuncaqlarına bənzəyirdi,kol dibinə yığışmışdılar,kəpənəklər,qanadlarını çırpan quşlar.Yuxarıda,budaqların üstündə oturub onu silkələyən tərbiyəsiz meymunlar min oyun çıxarırdılar,əbəs yerə qışqırırdılar,bir az nizam-intizamlıları,tərbiyəliləri isə aşağıda meyvə toplayırdılar,səbətə qoyur,yenidən ağaca dırmaşırdılar.Bir azdan,bir az da irəli getdikdən sonra elə bil ağacların arası qəfil yarıldı,balaca komalar,evlər göründü.Bu tikililər ən fərqli mədəniyyət tiplərini təmsil edirdi – komadan tutmuş yurtlara qədər,burada ənənəvi çay evlərini də görə bilərdin,halbuki onların arasında ən müasir üslubla inşa edilmiş evlərə də rast gələrdin:propilendən tikilmiş,hava ilə doldurulmuş tikililər,beton binalar,avtomobil furqonları-yedəklər və hətta «Aljeko» firmasının bir modulu.Onlardan hər birinin iki fərqləndirici xüsusiyyəti vardı.Əvvəla,onların hamısı kiçik ölçüdə idi,elə bil ki,bunları bir,ən çoxu iki nəfərin yaşaması üçün layihələndirmişdilər.İkincisi,demək olar ki,təkərlər üsütündə tikilənlərdən başqa yerdə qalanları göz açıb yumunca söküb-quraşdırmaq olardı.Maks bununla bağlı təəccübünü bildirəndə Belyar izah etdi ki,parkın skkinləri köçəri həyat tərzinə üstünlük verir,elə məkanın ölçüləri də buna yetərincə imkan verir.Landşaftın dörd-ətraında səpələnən bu hərəki yaşayış binaları arasında müəyyən məsafə vardı,halbuki artıq oturuşmuş,ağacların budaqları arasında yuva quranlardan bəziləri asma keçidlər quraşdırmışdılar.Ancaq sakinlərini fərqləndirməyin mümkün olduğu bütün bu tikililəri Maks uzaqdan seyr edə bilirdi.-Bir balaca yaxınlaşa bilərikmi?-Yox,-Belyar cavab verdi,-bilmərik.Onları həyəcanlandırmaq olmaz,bunu heç xoşlamırlar.Qazandıqları sakitliyin üstündə əsirlər,bir də ki,siz olsa-olsa müşahidəçi statusuna maliksiniz və mən sizin onlara qarışmanıza yol verə bilmərəm.Sizə yalnız bunu deyə bilərəm ki,onlar əmin-amanlıqda yaşayırlar,üslubunu da özləri seçdikləri evlərində.Bu qayda onları təmin edir.Park çox böyük olduğu üçün,hərə digərinə mane olmadan xoşladığı tərzdə yaşayır.İstədikləri zaman rastlaşırlar.İdman avadanlıqları,qolf və tennis meydançası,təbii su hövzələrində su idman növləri klubları var.Deməliyəm ki,bu sahədə uğurları da az deyil.Bəzən konsertlər və tamaşalar təşkil edirlər,heç kəsi bu tədbirlərdə iştirak etməyə məcbur etmirlər.Hər kəs istədiyini edir.Necə olmasa da sizə hələ tutulmamış yerlərdən birini göstərmək istərdim.O,Maksı qarşısında ingilis stilində salınmış bağ olan miniatür biçimli kottejə apardı,bağda bərq vuran göyqurşağına bənzər avtomatik suvarma sisteminin sayəsində qızılgül,anemon,floks və lalələr açmışdı.-Baxın,görün necə gözəldir,-Belyar həyəcanla dedi.– onlar hətta bağ salmaq qayğısına da qalırlar.Görün burda nə qədər meyvə ağacı var,əlini uzat,dər və ye.Ancaq «istədiyin meyvə» deyəndə mən hər şeydən qabaq papayanı nəzərdə 52 tuturam Burada praktiki olaraq fəsillər olmadığı üçün,ya da belə deyək,il təhvil alınmadığı üçün papaya üçün iqlim lap göydəndüşmədir.Qarşısıalınmaz şəkildə,hər yerdə yetişir.Aramızda qalsın,bu meyvə heç xoşuma gəlmir,zəndeyi-zəhləm gedir.Gedək,indi sizə daha ekzotik yerləri göstərəcəyəm,oralarda heç kəs yaşamır.İndi göstərdiklərim qədər rahat olmasalar da,müvəqqəti yaşamaq məqsədinə yarayar,gedək ora.Maks palıd ağacından dirəklər üstündə tikilmiş komalara heyrətlə baxırdı,yerinə şabalıd ağacından çəkilmiş pol salınmışdı,bu komaların damına küknar yarpaqları salınmışdı,bir sözlə bu dairəvi tikili qamış və bambukdan hazırlanmış ,döşəməsinə palma yapaqları döşənmiş,biri-birən keçi tükləri ilə möhkəmləndirilmiş,divarları isə qalın kətanla sarınmış dəyələrə bənzəyirdi.-Hardasa bu,İnsan muzeyini xatırladır,Belyar şərh verməyə başladı,-başdan-ayağa etnoqrafiyadır.Bir bura baxın.Doğrudan da,irəlilədikcə vaxtilə Aralıq dənizi sahillərində rastlaşdığı balıqçı komalarını,tryelerləri,dəftər-kitabdan silinmiş vaqonları və təpəsi üstə torpağa quylanmış gəmiləri xatırladan komaları görürdü.-Görürsünüz,-Belyar dedi,-burada hər şey var,-hər şey.Təki müştəri istəsin.-Bəli.– Maks razılaşdı,-bəs bütün bunları necə qızdırırsınız? Belyar gülümsədi.-Buraların iqlimi ölçülüb-biçilib,nə qızdırıcıya,nə də ventilyatora ehtiyac yoxdu.Bəli,dediyim odur ki,indi siz parkla əlaqədar müəyyən təsəvvür əldə etdiniz.Qalsaydınız bura sizinçün necə də yaxşı olardı.Necə olmasa da sabah sizin məsələ həll edilir.-Düzdür,-Maks razılaşdı,-qorxduğum odur ki,buralar dəhşətli dərəcədə darıxdırıcıdır.-Bəli,bu – doğrudan da problemdir.Yaxşı.Artıq gecdir,geri qayıtmaq vaxtıdır.Yeni mənzilinə sarı geri qayıdarkən Maks dəhlizdə yenidən Dorislə rastlaşdı.Onun yanından keçəndə qadın dayandı və gülümsədi.-Bir şey lazım deyil ki?!-Sağ olun,yox,-Maks cavab verdi,-hər şey qaydasındadır.-Demək parkda oldunuz da,gördünüz oralar necə gözəldir?-Əladır,-Maks təsdiqlədi,-bəli,doğrudan da söz ola bilməz.-Hə,indi mən sizi tərk edirəm,bu günkü işimi qurtardım.Gecəniz xeyrə qalsın.-Gecəniz xeyrə qalsın.,-Maks dedi,-yuxunuz şirin olsun.Onlar bir-biri ilə uzan-uzadı mənalı-mənalı baxışandan və bir-birinin üzünə gülümsəyəndən sonra ayrıldılar.Maks otağına daxil oldu.Ancaq heç üç dəqiqə keçməmişdi ki,qapı döyüldü.Yenə də Doris idi – nəsə qəribə bir bəhanəylə geri qayıtmışdı,guya xadimə nəyisə yaddan çıxarmışdı.Bir neçə dəqiqə ərzində həmin 53 itiyi səmərəsiz şəkildə axtardı,sonra cəld çöndü,özünü saxlaya bilmədi,Maksın ağuşuna yıxıldı.Bəli,günlərin gözəl bir günündə Maks Doris Deyin gülünü dərdi.18 _ Məhəbbətlə aşıb-daşan gecə.Maks və Doris Dey.19 _ Ertəsi gün yuxudan gec durdu və yanında heç kəsi görmədi.Gözlərini açmadan bir neçə dəfə səmtini dəyişdi,ötən gecə baş verən hadisələri dumanlı şəkildə xatırladı.Dorisin peyda olması o dərəcədə qeyri-mümkün idi ki,əvvəlcə bütün bunların yuxu olduğunu güman etdi.Nəhayət yuxudan birdəfəlik oyandı,gözlərini açdı,yerindən dik atılıb çapayının üstündə oturdu və dərhal mələfəyə baxdı.Onların vəziyəti açıq şəkildə deyirdi ki,bayaq düşündüyü heç də yuxu deyilmiş.Üzüqoylu çarpayının üstünə uzandı,odeyalı üstünə çəkdi və dərindən,tam razılıqla nəfəsini dərdi.Sonra,beynində ötən gecənin ən yadda qalan məqamlarının canlandırdığı vaxt dayandı.Yadına saldı ki,bu gün Belyarın sözlərinə görə bu gün taleyi həll olunmalıydı.Maks hökmü gözləyə-gözləyə,bir daha,cərrahi əməliyyatdan sonra olduğu kimi yaşadığı ömür-günü çək-çevir eləməyə başladı.Bu dəfə daha artıq ciddiyyətlə,bütün ciddiyyəti ilə vicdanını sorğu-suala çəkdi,kanonik formaları tətbiq elədi.Beləliklə,bir daha təkrar edək:ömrüm boyu heç kəçi öldürməmişəm,zənnimcə heç kəsi soyub-talamamışam və bildiyiniz kimi heç bir yalan danışmamışam.Çox nadir hallarda and içib.Həmişə bazar günlərimi istirahətə sərf eləmişəm,valideynlərimə gəlincə,zənnimcə əlimdən gələni əsirgəməmişəm.Zinakar olmamışam.Düzdür,bu məsələdə o qədər möhkəm olmasam da ciddi heç nə baş verməyib.Nəhayət,mənim son günümə qədər dəqiq yanaşdığım ilahi məsələ.Allaha həmişə şübhəli,ancaq vicdanla yanaşmışam.Tərəddüd etsəm də,hörmətlə yanaşmışam.Bəli,bu qədər.Razıyam,bəzən bir az artıq içmişəm,ancaq peşəmi nəzərə alsaq,zənnimcə burada üzürlü səbəblər var və bundan başqa,zənnimdə yanılmıramsa,on ehkamda alkaqolla bağlı birbaşa göstəriş olmasın gərək.Daha nə qalır? Ümummən,mənə belə gəlir ki,özümü heç də pis aparmamışam.Hər şey yaxşı olmalıdır.Ancaq bu park ki,var.hələ məlum deyil orada nə yaxşıdır.Yaxşı,yaşayarıq,görərik.İndicə verdiyi xülasəyə müəyən dərəcədə qane olaraq Maks yenə də xəyala daldı,axşamkı «filmin» davamına baxmağa başladı.Seksual planda doris füsunkar idi,54 ona söz ola bilməzdi,insan nələr düşünüb tapmağa qadir imiş.Fikirləş bir,bu planda özünü öldürsən belə ondan artıq poza düşünüb tapa bilmərsən,sonra hər şey bu və ya digər dərəcədə təkrarlanır.Məsələn,gecənin böyük bir hissəsini Doris minetlə məşğul odu; bu zaman Maksın qulaqlarına onun nə vaxtsa ifa etdiyi mahnılar gəlirdi,ağlına gəlməzdi ki,ona belə ləzzət verəcək.Bu qadını belə təsəvvürünə gətirməzdi.Maks hələ də çarpayısında uzanmışdı,düşünüb-daşınırdı,təxminən günorta üstü Belyar içəri girdi,üzündə ciddi ifadə vardı.-Hər şey qaydasındadır? – soruşdu.– Yaxşı yatdınızmı?-Bəli,pis olmadı,-Maks cavab verdi,görəsən keçən gecə baş verənlərdən xəbəri yoxdu ki? – deyə öz-özünə düşündü.-Nəhayət,-Belyar səsinin tonunu qəfil ciddiləşdirərək dedi,-nəticə əlimdədir,indi deyəcəyəm.Hökm bu gün səhər çıxarılıb.-Deyin,gəlsin,-Maks dedi.-Çox təəssüf edirəm,sizi şəhər zonasına göndərdilər.-Nə etmək olar,olsun,-Maks dilləndi,görəsən keçən gecə Dorislə gördüyü iş ayrıca yaşama prinsipinin pozulmasında həlledici rol oynamayıb ki,bəlkə elə bu hərəkəti hökmün xarakterinə təsir edib.– Yaxşı,-yenə təkrar etdi.Bununla belə,zahirən parka qarşı laqeyd olmağına baxmayaraq,hökmü eşidəndə narahat oldu.Heç izah da edilmir ki,ay bala,bu nə zarafatdı-şəhər zonası,nə idbar addı-şəhər zonası,-elə bil metro biletinin üstündən götürüblər.-Doğrusunu desəm,heç nə başa düşmürəm,-etiraf etdi.– Mənə belə gəlir ki,bu ədalətli qərar deyil.Həyatım boyu,bütün taleyimi musiqiyə sərf etmişəm,gərək belə olmayaydı.-Bilirsiniz,-Bernar bir az yumşaldı,-sizdən nə gizlədim,hər bir hökmdə sərbəstlik elementi olur.Olur,belə də olur.Bir də axı,biz kvotanı da gözləməliyik,-əlavə etdi,ancaq nəyi nəzərdə tutduğunu izah etmədi.-Nə olsun,belə olmaz axı,-Maks öskürdü,-heç şikayət də vermək olmaz?-Qəti olmaz,-Belyar dedi,-əksinə,şikayət vermək qadağandır.Ancaq nigaran olmayın,bu hadisəyə görə özünüzü üzməyin.Yeri gəlmişkən,ikimizin arasında qalsın,nə işin var parkda gəzib-dolaşmaqda,ömrünü oradamı çürütmək istəyirsən,otur,dur,gəziş və.Darıxmaqdan savayı bir şey yoxdu.Doğrudur,orada həmişə günəş var,ancaq razılaşın ki,günəşdə ən yaxşı şey gölgədir.Həm də elə adamlar var ki,buna heç davam gətirmirlər,zaman keçdikcə darıxmağa da öyrəşirlər,çünki başqa seçim yoxdu.-Razıyam,siz deyən olsun,-Maks dedi,-ancaq izah elyəin,axı bu şəhər zonası nə deməkdir axı?-İzahı çox sadədir,-Belyar dedi,-onun haqqında insanlar bilirsən özlərindən nə qədər nağıl,əfsanə quraşdırıb danışıblar,ancaq əsl həqiqətdə orada vəziyyət 55 deyildiyi dərəcədə də pis deyil.Sizi sadəcə geri göndəririk.«Geriyə» deyəndə Parisi nəzərdə tuturam.-Bəs nə vaxta qədər? – Maks narahatlıqla soruşdu.– Bütün bunların bir sonu olacaqmı?-Məsələ də elə bundadır,-Beylyar dedi,bütün bunlar sona yetməyəcək,sistemin pirnsipi budur.Yadınıza salıram,bu sizi narahat edirsə,parkda da son yoxdur.Maks düşündü ki,gedib əvvəlki dost-tanışlarını görər,əvvəlki həyat tərzinə qayıdar,ancaq Belyar hər şeyi alt-üst etdi.-Şəhər zonasında üç çox ciddi qayda var,-deyə izah etdi,-Əvvəla,həy atda tanıdığın dost-tanışlarınla ünsiyyətə girmək olmaz,köhnə əlaqələri bərpa etmək olmaz.Zənnimcə,-Belyar özündən razı halda gülümsəndi,-bir elə çətinlik meydana çıxmayacaq.-Nəyə görə? – Maks soruşdu.-Zahiri görünüşünüzə bir balaca əl gəzdirəcəyik,-Belyar izah etdi,-cüzi dəyişikliklər.Ancaq həyəcanlanmayın,hər şey yaxşı olacaq.-İstəmirəm,cəhənnəm olsun,-Maks az qala yerindən atıldı,-qəti etiraz edirəm.-Sizə dedim axı,narahat olmayın,-Belyar təkrar etdi.-Bura gələndən sonra sizin üstünüzdə kiçik cərrahiyyə əməliyyatı apardıq,onda plastik cərahiyyənin köməyi ilə bəzi cizgilərinizi dəyişdik.-Hansı cizgilərimi? – Maks qoxudan qışqırdı,-əli ilə üzünü tutdu.-Baxın,-Beylyar dedi,-bunu heç hiss etmədiniz.İndi bir əməliyyat da olunacaq,ciddi heç nə yoxdu,inanın mənə.Son korreksiya.Son bir neçə ştrix,bundan sona heç kəs sizi tanımayacaq.Zahiri görkəminiz tamamilə bizə aid məsələdir.Bir daha təkrar edirəm:qorxulu heç nə yoxdu.Növbəti bənd ondan ibarətdir ki,siz əlbəttə bundan sonra soyadınızı,adınızı dəyişməlisiniz,həm də yeni sənədlər əldə etməlisiniz,bu isə artıq sizə aid olan bir məsələdir.-Bağışlayın,-Maks şikayətlə dilləndi,-ağlıma heç nə gəlmir,heç nə başa düşmürəm.-Artıq bunun mənə dəxli yoxdu,-Belyar quruca cavab verdi.Sonra Maksı özünü tamam itirmiş görəndə əlini cibinə saldı,qeyd dəftərçəsini çıxartdı və başladı səhifələməyə – Sizə bir ünvan verəcəyəm,-dedi,-Cənubi Amerikada yerləşir.Zənnimcə orada bir balaca stajirovka keçməlisən.-Mən axı heç nə bilmirəm,-Maks təkrar etdi.-İlk zamanlar sizə kömək edəcəklər,-Beylyar cavab verdi,-sonra özünüz vəziyyətdən çıxış yolu tapmalısınız.Yaxşı.Üçüncü qayda:artıq dediyim kimi,şəhər zonasında əvvəlki peşə ilə məşğul olmaq qadağan edilir.Sözün ən geniş mənasında.Bu qayda əvvəlki peşənizlə qohum olan istənilən peşə fəaliyyətinə şamil edilir.Yenə deyirəm,ən geniş mənada.Siz artıq artist ola bilməzsiniz,indi 56 siz həqiqətən başqa bir işin qulpundan yapışmalısınız,siz də başqaları kimi işləməlisiniz.Özünüzə bir iş taparsınız.Burdan sizə dəstək olarıq.-Bəs pul? – Maks soruşdu.-Bunu nəzərə almışıq,-Belyar cavab verdi,-başlanğıc üçün sizə bir az pul veriləcək.Deyəsən sizə hər şeyi dedim.İyirmi dəqiqədən sonra cərrahi əməliyyat başlanacaq,əməliyyatdan dərhal sonra getməlisiniz.Bir neçə dəqiqədən sonra gələcəm.Qapı bağlanmışdı ki,Dino kandarda göründü,təbəssümü bir balaca öləzimişdi.-Bəli,bizi tərk edirsiniz,-ciddi şəkildə dedi.-Bəli,-Maks qayğılı körkəmdə cavab verdi,məni geri göndərirlər,orda nə olacaq,bilmirəm.-Hər şeyi bilirəm,cənab.Təəssüf edirəm.-Dino,-Maks dedi,-içməyə nəsə tapılarmı,bircə stəkan,bəlkə xeyri oldu.-Qətiyyən olmaz,-mərtəbə xidmətçisi cavab verdi,-buradakı həyatınız sona çatır.Doğrusunu desəm,gəldim ki,otağı hazırlayım,bir başqası üçün.Gördüyünüz kimi,burada otaqlar heç boş qalmır.İnsanlar bir-birini elə əvəzləyir ki,dost olmağa fürsət,macal tapmırsan.-Anlayıram,-Maks dedi,-başa düşürəm.Belyar yanında da sanitar gəldi,Maks mərtəbə xidmətçisi ilə tələsik sağollaşdı.-Görüşənə qədər,Dino,hər şeyə görə sağ ol,zəhləni tökdümsə,bağışla.-Mənim zəhləmi tökdünüz? Yox,vallah yox,heç zaman,ola bilməz.-Xatırlayırsınız,sual verib durmuşdum,əl çəkmirdim sizdən?-Yaxşı,burda nə var ki? – Dino dedi,yenə gülümsədi,dodaqlarını bürüşdürdü,-bu,birbaşa Rekel Uelşin iştirakıyla «Bandolero» filmindən sitat idi.-Yaxşı,getdik,-Beylar səbirsizliklə dedi.Əməliyyat blokunda cərrah əvvəl olduğunun əksinə Maksa heç bir izahah vermədi.Narkoz üçün heç bir iynə vurmadılar,üzünə plastik maska geyindirdilər,qaz buraxılan kimi süni yuxuya getdi,macal tapmadı soruşsun ki,harada,nə zaman,necə oyanacaq.Oyanacaqmı? 57 III Hissə _ 58 20 _ Sübh şəfəqinin gözqamaşdırıcı işığı altında lil sulu böyük çayın üstünə oturan bu balaca sarı aparatın,hidrotəyyarənin nizamsız çalxalanmaları içində oyandı.Maks gözlərini açanda uzaqda,çayın sağ tərəfində böyük,baxımsız bir şəhər gördü.-İkitos,-pilot,nazik bığlı,gözünə iri qara «Rey-Ban» eynəyi taxmış cavan oğlan qısaca elan etdi.Tərpənməz dayanan hidrotəyyarə suyun səthində ləngər vurmağa başladı.Bir neçə dəqiqədən sonra cavan oğlan qapını açdı və əliylə sürətlə yaxınnlaşan motorlu qayığı göstərdi.Maks əliylə pilota sağ ol dedi,cəld qayığa tullandı,qayıq iti hərəkətlə çevrildi,sürət yığıb uzaqlaşdı.Qayığı sürən də pilot kimi ağzına su almışdı.Maksın baqajı cəmi-cümlətanı hardansa peyda olmuş balaca bir xurcundan (bel çantası)ibarət idi.İçində nə olsaydı yaxşıydı:tualet ləvazimatları,hardan aldığı yadından çıxmışdı,içində bir az pul olan zərf,şübhəsiz ki,yerli valyuta ilə və bir balaca vərəq – üstündə otelin ünvanı və telefon nömrəsi yazılmışdı,bir ad da qeyd olunmuşdu – Xayme.Şəhərin çox yazıq görkəmi vardı,üzünə baxıb demək olardı ki,zərfə qoyulan pulla çulunu sudan çıxaracaq.Maks istədi qayığın sürücü sündən Cənubi Amerikanın hansı hissəsində olduqlarını soruşsun,ürək eləmədi.Sual çox qəribə səslənərdi,bir də axı Maks nə ispan,nə də portuqal dilini bilmirdi.Nə olur-olsun,əvvəlcə pal-paltar almaq lazım idi,üstündə nə vardı ki:köynək,qayışsız şalvar və sarı tufliləri.Başqa hey nəyi yoxdu.Cəniubi Amerika qitəsinin şimal-qərb hissəsində,üç sərhəddən bərabər məsafədə yerləşən,Amazonka ilə tropik meşə arasında sıxzılıb qalmış İkitosda üç yüz min əhali yaşayırdı,şəhər kimi bu nəhəng su axınının sağ sahilində bina edilmişdi.05 yanvar 1964-cü il tarixli qanunun 14702 nömrəli maddəsinə uyğun olaraq şəhər rəsmi şəkildə Amazonkada çay limanı kimi təsis edilmişdi.Hər tərəfdən çay və onun qolları ilə əhatə olunmuş İkitosu tam əsasla ada adlandırmaq olardı,belə ki,heç bir yolu yoxdu,bura yalnız hava xətti və ya suyla üzüb gəlmək olardı.Sahildə qayıq əlindən tərpənmək olmurdu,biri gedir,o biri gəlirdi.Körpünün yaxınlığında dayanan «fordda» iki kişi Maksı gözləyirdi – Oskar və Esau,Maksı qarşılamaq üçün maşından çıxdılar.Oskar Esauya baxanda daha cavan,daha danışqan və qıvraq görünürdü,qısa qollu köynək geyinmişdi,boynundan zəncir asılmışdı,fıransızca əla danışırdı.Maksı maşına dəvət edməzdən qabaq Oskar birbaşa Belyarın adını çəkmədən,onun böyük nüfuzu haqqında məlumatlı odduğunu dedi.Qazılıb cırıq-cırıq edilmiş yolla gedirdilər,yol deyəsən şəhərin mərkəzinə aparırdı.Tünd kostyum və qalstuk geyinmiş,saçlarını arxaya daramış,gözünə yekə eynək taxmış Esau bir kəlmə də demədən köhnə fordu sürürdü,oturacaqları da,rulu da əlinə keçən şeylərlə 59 sarımışdı.Kondisionersiz maşında istidən canını qoymağa yer tapmırdın,dözüm,səbr tab gətirməzdi buna,üstəlik də maşın çoz aşağı sürətlə gedirdi.İkotosda,Fitskaralda və Putumayo küçələrinin tinində,«Kopoazu» otelinin üçüncü mərtəbəsində Maks üçün elementar rahatlığı olan,pəncərəsi qonşunun divarına açılan bir otaqlı nömrə tutmuşdular.Bir adamlıq dəmir çarpayı,adətən xəstəxanalara qoyulan balaca televizor,plasmas stul,gecə stolu,telefon və televizorun pultu,vəssalam.Vanna otağı elə bir cəhətiylə fərqlənmirdi,Maks uzun-uzadı baxsa da ürəy eləmədi ora girsin,uzun müddət güzgüdəki sifətiylə görüşdən qaçmaq istədi,necə dəyişməsini görmək və seyr etmək istəmirdi.Arxası üstə uzanaraq və peysəri ilə çarpayının metal soyuqluğunu hiss edərək əvvəlcə pult əlində az qala yüzə qədər kanalı çevirdi,ictimai,özəl,yerli kanalları,qonşu ölkələrin kanallarını.Üç milli kanalla seçkilərin nəticələrini verirdilər.Nəhayət canı da,beyni də yoruldu,qərara gəldi ki,durub güzgüdə gül camalına baxsın,bir tərəfdən qorxu,digər tərəfdən səbirsizliyin əlində əsirdi.Nəhayət üzünü qırxmaq,saçlarını daramaq və dişlərini yumaq üçün vanna otağına keçmək qərarına gəldi.Vanna otağında pəncərə yox imiş,güzgünün üstündəki neon lampası yanmırdı,Maks baxıb yalnız əksinin dumanlı siluetini görə bildi – elə bil dəyişib-eləməmişdi.Bir neç dəqiqə də televizorun qənşərində dayandı,sonra mərtəbə xidmətçisini çağırdı və çox primitiv ingiliscə vanna otağındakı lampanı dəyişməyi xahiş etdi,təqribən beləcə:please,could you change the light in the bathroom.It doesn’t work.-Si,secor,-bu da az çəkmədi.Sonra,lampa dəyişdiridikdən sonra Maks tək qaldı,bütün təpərini cəmlədi,gəlib güzgünün qabağında dayandı,başını qaldırıb özünə baxdı.Nə deyəsən,işə söz ola bilməz.Hədər yerə zəhmət çəkməyiblər.Maks tanınmaz hala düşmüşdüsə,bu transformasiyanı hansısa dəyişmə ilə əlaqələndirmək olmazdı.Hər şey yerində idi:burun,alın,gözlər,hələ yanaqlar,ağız.əvvəlki görkəmdə idi.Sadəcə bunlar arasında münasibətlər dəyişmişdi və bunu tutmaq olmurdu,üzün ümumi quruluşu dəyişmişdi.Elə dyişmişdi ki,Maksın özü də bunu izah eləməyə söz tapmırdı.Yeri gəlmişkən,fakt faktlığında qalırdı:Maks artıq əvvəlki adam deyildi,şübhəsiz ki,çevrilib bir başqası olmuşdu,üzündə əvvəlki adamdan dumanlı xatirələr qalmışdı.Ağzını geniş açdı,görsün heç olmasa dişləri yerindədirmi.Dişlərə toxunmamışdılar.Köhnə plomblarını o saat tanıdı,hələ protezi,ancaq yox,buraya da əl gəzdirmişdilər amma ustalıqla,yeni nəsə peyda olsa da,tut görüm necə tutursan.Bir az qayğılı,bir az sakit,ancaq həm də qorxmuş kimi kranı açdı,bir stəkan su içmək istədi,ancaq əlləri elə əsirdi ki,birbaşa başına çəkə bilmədi.Bir məsələ var ki,bizim Avropa iqlimində krandan gələn su içməyə o zaman yararlı hesab edilir ki,ən azı altmış iki meyara cavab versin.İkotosda isə,suyun qoxusuna görə mülahizə yürütməli olsaq,bu meyarlar elə suya qarışıb axmışdı.Maks yenə 60 mərtəbə xidmətçisini çağırdı,xahiş etdi ki,su gətirsin ona.Ayaq saxla,a bala,bir şüşə də pisko gətir,yanında da buz və limon,fikirləşdi ki,bu vəziyyətə hər gün düşmür,içməyin,yaxşı-yaxşı başını açmağın məqamıdır.İndi bir az içə bilər,buna tam haqqı çatır.Sifariş verdiyi şeylərin gəlməsini gözləyərək güzgüyə tərəf getdi,diqqətlə üzünə baxdı:tezliklə öyrəşərsən,-özü də bu inamın nə tez yarandığına təəccüb etdi.Doğrudur,başqa bir seçimi yox idi,bir azdan təzə sifətinə öyrəşəcək,o qədər öyrəşəcək ki,zəhləsi gedəcək.Neon lampasını söndürdü,vanna otağından çıxdı,televizorun səsini artırdı.Nömrənin qapısı döyüldü.İnzibatçı idi,əlində podnos içəri girdi,sifariş verdiyi şeylərin hamısını gətirmişdi Xidmətçi çıxan kimi Maks ləzzətlə pisko şüşəsinin qapağını açdı,stəkana süzdü.Ancaq alkoqolun tamından birdən ürəyi qalxdı,Tez vana otağına qaçdı,öyüdü,sonra da qusdu.Çox qəribədir,axı bu pisko andıra qalmış çox ləzzətli içkidir,niyə belə olsun.Nə dəyişib? Maks stəkanı yudu,ağzını mineral suyla yaxaladı.Çantasından telefon nömrəsi yazılmış kağız parçasını tapdı və nömrəni yığmağa başladı.21_ Dəstəyi asıb,balaca çantasıyla otaqdan çıxdı,çantanın içində tropik iqlimə yarayan paltarları vardı:gödəkçə,yüngül köynəklər,turusilər; şalvarın kəməri,üz qırxmaq üçün lezva,şampun,sabun və sair və ilaxır.Heç kəslə danışmadığı üçün,həm də heç kəs onunla kəlmə kəsmədiyinə görə,vaxtının əksər hissəsini yerli mətbuatı nəzərdən keçirməyə həsr etdi,bunlara baxıb ispan dilini mənimsəməyə çalışırdı.Qəzetlərin ilk sütunları əvvəlki kimi seçkilərin nəticələrinə həsr edilmişdi.Ancaq Maksı daha çox axırıncı səhifədə çap edilənlər maraqlandırırdı.Bu səhifə demək olar ki,şəkillərdən ibarət idi,burada Peruda hakimiyətdə olan sinfin həyat tərzi işıqlandırılırdı,ilk tamaşalar,ğoylar və kokteyllər,məşhuür adamlar qurupu,əlində bokal gülümsəyərək obyektivə göz vuran harın adamlar.Bu qəzəetləri vərəqləyə-vərəqləyə Rozanı axtarırdı.Bu ümidi inanılmaz olsa da,düşünürdü ki,bu fanidə nə desən olar,argentinalı bankirə ərə getmək Rozanın əlində nəydi ki.İkotosda tez öyrəşirsən,hər şeyə,əynindəki paltardan da tez.Burada üç gün idi ki,gəlmişdi.Bu gün zəng etdiyi adamla görüşməliydi.Bu adam ona sənəd düzəltməliydi.Onlar Fransisko Sekada hava limanında görüşməliydilər,şəhərin mərkəzində cəmi dörd kilometr aralıda.Maks mototaksilərin birinə oturdu.Hava limanına çatan kimi kafeyə daxil oldu,burada bircə adam vardı,yəqin elə Xaymedir.Maksla eyni yaşda olardı,kiçik gözlü eynək taxmışdı.-Yaxşı,-Xayme dedi,-hər şey artıq hazırdır,bircə fotonuzdan başqa.Birisigün çatdırsanız,bu gündən başlayaraq düz bir həftədən sonra sənədlər cibinizdə olacaq.61-Çox yaxşı,ancaq çox xahiş edirəm,deyin,bilim,bu sənədlərə görə nə qədər ödəməliyəm?-İnji deyə bilmərəm,-Xayme cavabdan qaçdı,-hələ hesablanmayıb.Sonra Maks bu sualı fırlayıb yenə də verdi.Sükut.22_ Sonrakı günlər asan olmadı.İşlər qarışdı bir-birinə.Saatlar uzanmışdı,hər şey ləngər vura-vura keçirdi,zaman donub qalmışdı,axmırdı,ölə-ölə damcılayırdı.Damcı yerə düşəndə səs-küydən qulaq tutulurdu,əsəblər tarıma çəkilmişdi.Maksı ən çox narahat eləyən pulsuzluq idi.Hər şey yadındaydı,Mərkəzdə iki əməliyyatdan əvvəlki faciə,Mərkəzdə ağır günlər keçirməsi və sair,ancaq o da canlı insandır,elementar rahatlıq olmayanda səbr də tükənir,canın boğazına yığılır,istiyə dözmək olar,bəs pulsuzluq? Dilənçi kökündə yaşamaq da pul istəyir,Maksın pulu qurtarırdı,ildırım sürətiylə xərclənirdi,bir azdan nə olacaq.Sənədlərin pulunu çatdıra bidəcəkmi? Pulsuzluq probleminə biri də qoşuldu:tənhalıq.İlk günlər bütün diqqətini buralarda həyat tərzinə uyğunlaşdırmağa sərf edirdisə və doğrudan da bu yad şəhərdə heç kəslə ünsiyyətə girmək marağanda deyildisə,indi Maksın beyni gördüklərindən dolmuşdu və bu abırsız şəhərdə təkbaşına yaşaya bilmirdi.Kiminləsə danışmaq,tanış olmaq şansı da yox idi,nə at belində gəzən qızlarla,nə də qapı-pəncərəni pusub siçan ovlayan kişilərlə.Bu sınıq-salxaq ispan dili nəyə yarayardı,Maks olsa-olsa «PİR» restoranının qoca ofisiantlarndan nəsə primitiv bir şey soruşa bilərdi.Bu qoca xadimələr əvvəlcə başlarını bulayır,ah çəkir,sonra şəhərin dizlərini yerə qoymuş bu abırsız həyat tərzindən şikayətlənirdilər.Burada nələr yox idi:kütləvi narkomanlıq,ən müxtəlif dini sektalar,qara magiya və allah bilir daha nələr.Bunlar elə qəmli hadisələr idi ki,eşidən kimi,qaçmaq istəyirdin,nəinki cəmiyyətlə tanış olmaq.Belə kədərli və qüssəli günlərin birində başını nəyləsə qatmaq istədiyi anların birində istədi bacısına məktub yazsın.Qələm və kağız götürdü.İlk dəfəydi ki,Belyarın qadağalarını pozmaq istəyirdi.Düz bir saat nıqqandı,hər şeyi izah etdi,ucundan tutub ucuzluğa getdi və nəhayət bütün tərəddüdləri kənar edərək Alisdən xahiş etdi ki,ona bir az pul göndərsin.Məktuba imza qoyan kimi,bir də oxudu,zərfin içinə qoydu,diliylə yapışqan olan hissəni yaşladı,ürəyinə pis gəldi.Üst dodağı çartladı,kiçicik yara elə şiddətlə ağrıdı ki.Sonra balıq yapışqanı ağzına doldu,öyüdü,qusmaq istədi.Sonra ürəyinə damdı ki,yaxşı eləmir və bir az da irəli getsə cəzadan qaça bilməyəcək.Fikirləşdi ki,bütün bunların baiskarı Belyardır.Bəlkə Mərkəzin alimləri zəhmət çəkib onun genetik kodunu da dəyişmişlər.62 Nəhayət məktubu alarkən Alisin necə titrədiyinin şahidi oldu,dizləri büküldü,qorxmağa başladı.Sonra zərfi açdı,məktubu bir də oxudu,cırıb yandırdı.Vədələşdikləri kimi Xayme ilə görüşdülər.Sənədləri alarkən hesabı bir də soruşdu,təəccübləndi,elə bil cibindəki pulu saymışdılar.Qəpiyinə kimi.-Nə olub,-Xayme soruşdu,nəsə olub? Maks cavab verməyə macal tapmadı,Xayme üzündə təbəssüm,elə bil Maksın çaşqınlığını gözləyirdi,təklif irəli sürdü.Maks nəyisə sərhəddən keçirib əvəzində haqqını almalıydı.-Məsələ belədir,-Xayme dedi,sadəcə bu çemodanı Fransaya keçirmək lazımdı.Sizi hava lmanında qarşılayacaqlar.Riskli olsa da,yaxşı ödənc var.Yerli valyuta ilə yox,dollarla! Dollarınız olsa,hər şey ala bilərsiniz.-Elədir,-Maks dedi.Razıyam.Nə vaxt yola düşürəm?-Dərhal,-Xayme cavab verdi--təyyarə qırx beş dəqiqədən sonra uçacaq.-Bəs əşyalarım? – Maks həyəcanla qışqırdı.-Problem yoxdu,-Xayme inamla dilləndi,böyrünüzdədir,siz burda olanda otelə adam göndərmişdim.-Götürün,bu da sizin təyyarə biletiniz.Bir də pul.Pulları saymaq üçün Maksa çox vaxt lazım olmadı.Doğrudan da dollar idi,amma o qədər az idi ki,İkotosda iki-üç günə,Parisdə isə iki-üç saata güclə çatardı.-Yaxşı,-Maks dedi,-razıyam.23_ Maks əlində çemodan çox gözləməli olmadı – təyyarəyə minik başlanmışdı.İkotos hava limanında Limaya uçanlar üçün zal məzuniyətə gələnlərlə dolu idi,onlar Amazon meşəsində biliklərini sınaqdan keçirməyə,vaxt,fürsət tapıb yerli şamanlarla tanış olmağa,bir sözlə buraların adət-ənənələri ilə tanış olmağa gəlmişdilər.Xalta geyindirilmiş iki it baqajları iyləyirdi.İtlərin Maksın çemodanına reaksiya verməməsi burada narkotik olmamasına dəlalət edirdi.Maks balaca təyaarədə yerini tutdu,təyyarə dərhal uçdu,sürət yığıb göyə milləndi,bu o demək idi ki,pilotlar ustaydılar.Peruda görünür aviasiyanın,dəqiq müəyyənləşdirilmiş vaxtda uçan və yerə eənən pilotların şanlı ənənələri silinib getməyib.Limanda gözlənildiyindən çox gözləməli oldular,Maks ispan dilini belə tez bir zamanda öyrənməyi ilə ürəyində qürrələnərək,bir növ yerli mətbuatı oxuya-oxuya vaxtını öldürürdü,vaxtın keçməməyi eyninə deyildi.Qəzet oxuya-oxuya Parisi düşünürdü,qoyub getdiyi şəhəri,burada onu nə gözləyir? Təyyarə Ruassi-Şarl de Qol hava limanında yerə enəndə Parisdə leysan yağışlar yağırdı.Belə bir yağışı Maks Mərkəzin pəncərəsindən baxdığı gün görmüşdü.63 Gömrük rəsmiliklərindən sonra,sərnişinlər üçün dəhlizə keçdi,bu zaman əlindəki çemodan heç kəsin diqqətini cəlb etmədi.Cözləmə zalına gəldi,ilk növbədə əlində yazı tutmuş adamları gördü,dabanlarını qaldırıb hazır durmuşdular ki,tanış adamın qucağına yıxılsınlar.Maks əvvəlcə bir şey anlamadı,gördü ki,tanımadığı adamların əllərində onun təzə adı yazılımış lövhə var.Bu adam bir az qəribə təsir bağışlayırdı:saqqallı,qara eynəkli,əynində qara plaş,plaşın düymələri axıra kimi bağlanmışdı.Əlində orta ölçülü çemodan vardı.Maks yaxınlaşdı,tanımadığı adam lövhəni tərpətdi,əl verib çemodanı aldı.-Adım Şmitdir,-özünü təqdim etdi,-Bunlar sizin şəxsi əşyalarınızdır.Mənə çatası nəsə olmalıdı sizdə.-Götürün,-Maks çemodanı ona üzatdı.-Əla,-Şmitd dedi.– gedək taksiyə oturaq.Bir az növbə gözləyəndən sonra onlar taksiyə oturdular və Şmidt adlanan şəxs sürücüyə ünvanı dedi – tək nömrəli ev,Majenta bulvarında.Maks gözlərinin ucuyla onu müşayiət edən şəxsi öyrənirdi,bunun adı yəqin ki,Şmidt deyildi,bu adam çox ciddi-cəhdlə əsl həqiqətdə nə olduğunu gizlətməyə çalışırdı,halbuki,digər tərəfdən onun bu hərəkətləri qəsdən eləməyini sübut eləyən heç bir tutalqac yox idi,bəlkə,ola bilsin ki,elə görünüşcə beləydi.Maks ürəyində bu qərara gələndə fikirləşdi ki,özünü hədər yerə yormasın,şübhəli müşahidələrinə son qoysun:Şmitd bilsəydi ki,kənardan ona dördgözlə baxır,qərəzlə müşayiət edirlər,şübhəsiz ki,xoşuna gəlməzdi.Maks üzünü başqa tərəfə çevirdi və ətrafından «qaçan» təbiət mənzərələrini seyr etməyə başladı.Ona elə gəldi ki,buralarda ən azı bir əsrdir olmayıb,Mərkəzdə,sonra isə İkotosda olmasından heç iki həftə də keçməmişdi; bununla belə,başına gələn hadisələri çək-çevir eləyəndə əhvalı doğrudan da dəyişirdi.Taksinin pəncərəsindən hündür yaşayış binalarına və Banyole adlı qəsəbədəki qüllələrə baxırdı,hava limanından şəhərə dönəndə hər kəs A3 şossesi boyu bu mənzərələri seyr edə bilərdi.Maks heç vaxt inanmırdı ki,bu hündür binalar doğrudan da yaşayış mənzillərindən ibarətdir,burada əsl mətbəxlər var,əsl vanna otaqları,əsl yataq otaqları.var.Bir sözlə burada kiminsə yaşamağına inanmağı gəlmirdi.Buna Maks indi də inanmırdı.Yeri gəlmişkuən,onun üçün Mərkəzdə hazırlanmış otaq bir o qədər də könülaçan deyildi.Şmidt bütün yol boyu susurdu,dairəvi bulvara çatanda sürücüyə əli ilə dönmək işarəsi verdi,Majenta bulvarına,Respublika meydanı ilə Şərq vağzalı arasında yerləşən məkana.Taksi mehmanxana binasının qarşısında dayandı.«Monmoransi» adlı bu otel miyanə bir yer idi – nə gözəl,nə də çirkin.Burada zal,iki banket zalı və bar var idi.Liftin yanından keçəndə Şmidt əliylə pilləkanı göstərdi.Sonuncu mərtəbəyə qalxdılar.Solğun rəngli bir qapının qənşərində dayandılar,Şmidt cibindən açarı çıxardı,açarı burduqdan sonra qapını böyrüylə də 64 itələdi,düz ortalıqda yekə çarpayı qoyulmuş,divarlarına şit rəngli kağız çəkilmiş otağa daxil oldular.Əl-üz yuyan da otağın küncündə idi.-Gəlib evə çatdıq,-Şmidt dedi.– Ümumi duş və ayaqyolu dəhlizin o biri başındadır.Maks pəncərəyə yaxınlaşdı,pərdəni çəkdi,sonra pəncərənin bir tayını açdı.Bulvardan qalxan qulaqbatırıcı səs-küy sürətlə içəri girdi,balaca,darısqal otaqda oynamağa yer tapmayıb özünü divara çırpdı.Maks cəld pəncərəni bağladı.-Bir əmma var axı,-Maks dedi,-xərcləməyə quruşum da yoxdu.-İlk ay üçün kirayə haqqı ödənilib,sonrakıları maaşınızdan ödəyərsiniz.-Hansı maaşdan? – Maks anlamadı.-Maaş da,başa düşmürsünüz? – Şmidt dedi,-Sizi barda işləməyə göndəriblər.Gedək göstərim sizə.Onlar mehmanxananın zirzəmisinə endilər.Günün bu vədəsində barda heç kəs olmazdı.Şmidt Maksa gələcək iş yerini,müxtəlif rəngdə şüşə kolleksiyasını,butulkaları,ən müxtəlif ölçülərdə stəkanları,qəlyanaltı boşqabını və s şeyləri göstərdi.Şkafdan geyilməkdən süzülmüş qırmızı pencək asılmışdı,yaxasına üzərində basma hərflərlə «Pol S.» sözləri yazılmış dördkünc metal nişan taxılmışdı.-Budur,-Şmidt dedi,-sizin iş paltarınız.İşiniz saat on səkkiz otuzda başlayır,bir otuzda başa çatır.Bazar günləri istirahətdir.Özünüzə gəlmək və işlərinizi qaydasına salmaq üçün iki gününüz var.Bu daha çox vaxt,zaman fərqinə uyğunlaşmaq üçündür.Dınışdıq,işə bazar ertəsi başlayacaqsınız.Müdiriyyətin xəbəri var; problem meydana çıxsa özünüz əlaqə yaradıb razılaşın.Biz yəqin ki,bir daha görüşməyəcəyik,ona görə də sağ olun,sizə uğurlar diləyirəm.Maks otağına qalxdı,ilk növbədə sumkasından şeylərini çıxardı,İkotosda aldığı yüngül köynəklər və alt paltarları idi.Bu paltarları Parisdə geynisəydin gülərdilər.Bu paltarlardan hələ də tropik iqlimin havası və qoxusu gəlirdi.Maks içindəki qüssəni sinəsinə çəkib dərindən nəfəs aldı,şeylərini bir yerə yığıb şkafın içinə qoydu.Sonra Şmidtin ona verdiyi çamadanı açdı.İçində tünd boz kostyum,qara şalvar,iki ağ köynək,üç alt paltarı və dünənki qəzəetlərə bükülü çəkmələr.Bütün bu geyim-keçim sintetikadan hazırlanmışdı,keyfiyyətləri bir elə yuxarı deyildi,elə görkəmdə idilər ki,elə bil kimsə onları geyinmişdi,sonra kimyəvi təmizlənməyə vermişdilər.Nə etmək olar,şəhər zonasına xoş gəldin.24_ 65 Ona verilən iki istirahət günündə Maks Parisi gəzib ayaqdan saldı,ağacın budaqlarından sallanırmış kimi qolu-qıçı yorulana kimi atdanıb-düşdü.Əvvəlcə əvvəllər yaşadığı Şato-Ruj məhəlləsində bir neçə sınaq keçirdi,məqsədi buyduydu ki,üzündə görülən işin keyfiyətini yoxlasın.Özünü təqdim etmədən ətrafdakı kiçik dükanlara girib-çıxdı,əvvəllər bazarlığa bu dükanlara gələrdi.Daimi müştəri kimi dükanların sahiblərinə adlarıyla müraciət etdi.Gözünün ucuyla onları müşahidə etdi,bir-iki kiçik bazarlıq etdi,əl kağızı aldı,gördü ona fikir verən yoxdu.Gözəlrini gözlərinə zillədi,baxan olmadı.Tanımadılar.İlk gün əvvəllər tez-tez olduğu aptekdən çıxanda itlə gəzən qadını gördü:sol tərəfdə iti,sağında əri addımlayırdı.İlk dəfəydi ki,Maks onların üçünü də bir yerdə görürdü,çox bəxtəvər görünürdülər.Onunla rastlaşanda heç biri başını qaldırmadı,laqeydliklə ötüb keçdilər,elə bil heç nə olmamışdı.İt isə yerində donub qaldı,onun ipini dartsalar da,tərpənmək bilmirdi,burnunun pərələrini o yan bu yana dartışdırıdı,nəyisə beynində qurdalayıb tapmaq istəyirdi,-oy,bu iy mənə tanışdır,elə bil burnumla haçansa onu tutmuşam,ancaq harada,aman allah,harada? Bir az vaxt udub bu məsələ barədə ətraflı düşünə bilmək üçün pəncəsini qaldırdı,Maks səkidə dayanmış «fiata-panda» maşının şüşəsindən bir daha sifətinə baxmaq şansı tapdı.İt nəhayət ki,problemin cavabını tapdı,qərara gəldi ki,burada heç bir problem-filan yoxdu,başını qəfil çevirib yol kənarında axmaz süda çimişən göyərçinlərə baxdı,-bu qədər çirklə,bir belə ağır kirlə hara uçmaq olar.Öz məhəllərinə gələndə Maksın ürəyindən keçdi ki,qadağanı tapdalasın və gedib bacısına baş çəksin.İstədiyi bircə buydu ki,bacısına göz dolusu baxsın,heç kəlmə belə kəsməsin.Əmin olsun ki,hər şey qaydasındadır.Çox ehtiyatla hərəkət etmək qərarına gəldi,çalışacaq Alisin gözünə sataşmasın,belə ki,Mərkəzdəki cərrahların ciddi-cəhdlərinə baxmayaraq,itlə hadisəni yadına saldı,doğma bacısı onu tanıya bilər,insan qanının içindəki doğma səs qışqıra bilər.Buna görə də könə evi ilə yanaşı yerdə müşahidə mövqeyi tutmağa üstünlük verdi.Skamyada oturub qəzeti açacaq və boylanacaqdı.Doğrudan,bir-iki saat gözləyəndən sonra Alisin alaqıpıdan necə çıxmasının şahidi oldu,alaqapının düz çıxışında ayaq saxladı,qolunu qaldırıb saata baxdı.Onun dalınca isə – bax,buna deyərəm sürpriz! – Parizi çıxdı və qoluna girdi.Parizinin geyimindəki səhlənkarlığa baxmayaraq xeyli məmnun görünürdü,nəhayət impessiario Maksın bacısının ürəyini ovlaya bilmişdi.İndi yəqin ki,bir yerdə yaşayırlar,kim bilir,bəlkə Maksın studiyasını da ələ keçirib.Buradan,məsafədən də aydın idi ki,Alis Parizi ilə çox soyuq,könülsüz danışır,qarşı tərəf isə ona həyəcanla reaksiya verir,kəsəsi,belə təəssürat yaranırdı ki,onlar mübahisə edirlər.Gözdən itənə qədər izlədi,sonra geri dönüb buradan uzaqlaşdı.Yol boyu gedir,qarşısına çıxanların düz gözlərinin içinə baxırdı,əlinə girəvə düşmüşdü,indi artıq onu tanımayan adamların nə olduğunu bilmək isətyirdi.66 Bəlkə onların arasında onun kimi,əvvəlcə Mərkəzdə olub sonra geri qayıdanlar yox idi,yox,bəlkə düz demir,o insanların sayı çoxdu,hətta əksəriyyət təşkil edir.İki istirahət günü ötüb keçəndən sonra axşamlar barmen işlədi.Barın halına bax,gündüzlər yox,gecələr də boş olurdu.Ancaq o dərəcədə yox ki,Maks əllərini yanına salıb işdən soyusun,işinə ciddi yanaşmasın.İstənilən zaman,əgər gec deyildisə barda həmişə bir-iki müştəri oturardı,bəzən bir yerdə,bəzən ayrılıqda,çox zaman qadınların kompaniyasında.Maks görürdü ki,bu kişilər nədənsə elə bir qadını ovlayırdılar,kişilər dəyişmirdi.Beləliklə barın bir elə müştərisi yox idi,qüssə dağıtmağa adam nə gəzirdi,bu gələnlər də bir-iki sifariş verib qadınlarla ayrıca otağa keçir,kefy çəkir,əl-qolları boşaldıqdan sonra boş-boş şeylərdən danışırdılar.Maksa bəzən çox qeyri-adi kokteyl hazırlamağı sifariş verirdilər.Alkaqol də köməyinə gəlmirdi.Hər gecə işi başa çatdıran kimi yığdığı pulları sayıb təhvil verir,barı təmizləyir və evinə qayıdırdı.Qırmızı pencəyini çıxarıb bir tərəfə tullayır,özünü çarpayıya yıxırdı.Xüsusi jurnalları vərəqləyir,kokteyl reseptlərini oxuyub əzbərləyirdi.Sonra yatmaq növbəsi gəlirdi,bu enli çarpayıda uzanıb yatmaq zülüm idi.Bu çarpayı əslində iki nəfər üçün nəzərdə tutulmuşdu,mələfəsi də həmin ölçüyə görə olurdu.Təsəvvür edin,tənha kişi belə böyük çarpayıya uzanıb necə yata bilər.Bir sözlə,baxın,görün həyatda hər şey öz-özünə necə düzəlir.Tənhalığın əlində bir neçə həftə əsir qalandan sonra Maks qəfildən dik atıldı,nəsə tapdığını duyub dayandı.Otelə girməzdən qabaq qapıdan o tərəfdə uca boylu,sarışın qadın dayanardı.Gözəl olmasa da suyu şirin idi.Hündür kabluklarda gəzərdi.Bu qadını əvvəl görsə də fikir verməmişdi,fikri üstündə deyildi,başı özünə qarışmışdı.Aramsız yağan yağışlardan da xəbəri olmamışdı.Beləliklə,günlərin bir günü yağışlar kəsəndə,səmanın üzü aydınlaşdı və elə buna bənd imiş kimi Maks onu otelin yaxınlığında sezdi.Günəş şüaları üstündə bərq vururdu.Yanında üç-dörd yaşlı oğlan uşağı vardı,bu uşaq ara vermədən şikayətlənirdi ki,dalınca qarabasma kimsə gəlir və heç zaman bu kölgədən qaçıb qurtara bilmir.-Qaqaş,bu ki kölgədir,şirinim,şəkərim.,-deyə uşağı sakitləşdirirdi,sənin öz kölgəndir.Maksı oyadan da bu bir cümlə oldu.Maks da özünü kölgə hesab eləyirdi.Bu andan qadına göz qoymağa başladı,ehtiyatla,səbrlə.Vaxtı çox idi,hara tələsirdi ki.Vaxtı doğrudan da çox idi,ancaq məsələ özbaşına sürətləndi,qarşısını almaq mümkün olmadı.Onu bir fincan kofeyə dəvət elədi,-tərəddüdsüz qəbul elədi.Getdi,qaça-qaça getdi,bir dəstə gül alıb gətirdi.Məmnuniyyətlə qəbul etdi,gələn həftə onu birlikdə şam yeməyinə dəvət etdi,bunu da qəbul etdi,üstəlik oğlu nənəsi gildə yatacaqdı.Açıq komplimentlər dedi,gülümsədi,təbəssümü işıldayıb işıq 67 kimi yandı.Maks düz hədəfin üstünə gedirdi,baxıb özü də təəccüblənirdi,bu mənəm,mən deyiləm.-Xəbəriniz var,necə gözəlsiniz? – bunu deyir və əliylə fəzada dairəvi bir şey çəkirdi,siz gözəlliyin özüsünüz.Mehribanlıqla gülümsəyirdi.Adı Felisyen idi,bir oğlu vardı,ana-bala yaşayırdılar.-Necə gözəl adınız var,-Maks şövqlə dedi,-sizə necə də yaraşır.Gecəni mehmanxanada keçirdilər,«Monmoransi» otelinin düz böyründə yerləşirdi.25_ Ertəsi gün Maks evə Felisyenlə qayıtdı,bu gundən başlayaraq onlara köçdü,evində gecələməyi yadırğadı.Felisyenin kirələdiyi üç otaqlı mənzil Berninin Murilo kçəsindəki evindən bir az böyük idi – qonaq otağı,yemək otağı və iki yataq otağı.Bir az böyük olan otaqda uşaq yatırdı,uşağın adı Uilyam olsa da hamı onu «balaca» deyə çağırırdı.İlk vaxtlar Maks yalnız gecələr Felisyengildə qalardı.Kassada pulu sayır,təhvil verir,sonra Felisyengilə tələsirdi,səhər tezdən,gözlərini açan kimi durub geyinir və evə qaçırdı.Qonşu kafedə qəlyanaltıdan sonra otağında duş qəbul edir,sonra Parisi ayaqdan salır,bəzən kinoya gedir – hər şeydən yaxşı elə kinodur,başqa nə edəsiydi ki.Ancaq Felisyen onu inandırdı ki,səhər yeməyini bir yerdə yesinlər,yavaş-yavaş bu vərdiş onların bir yerdə yaşamasına gətirib çıxardı.Səhər birlikdə uşağı bağçaya yola salır,«Monmoransi» otelinə çathaçatda ayrılırdılar.Bu hələ başlanğıc idi:olur ki,bu kimi işlərdə əvvəlcə hər şey çox sürətlə cərəyan edir,sonra tempi ləngiyir,dayanır,sonra ölə-ölə hərəkətə gəlir,ölən adamın nəfəsi kimi.Gözlərini açıb gördü ki,Felisyengilin ehtiyat açarı cibindədir,şkafda onun üçün məxsusi rəf ayrıldı,çirkli paltarları elə bil ayaq açıb paltaryuyan maşının yanına getdi.Felisyenin sözü olmasın,səhərlər onsuz da vaxtı çox olurdu,ütü onun ixtiyarına verildi.Sonra gördü ki,evin bir küncündə gündəlik alış-veriş siyahısı qoyulub,bunların əksəriyəti yuyucu və təmizləyici vasitələr idi.Görünür hadisələrin bu şəkildə inkişafı əlverən deyildi,yaxşı heç nədən xəbər vermirdi,ancaq mahiyyətcə seksual planda Felisyen heç də pis deyildi,bu şəkildə birgəyaşayış Maksa hələ ki,əl verirdi.Bir azdan Maksın işi başından aşmağa başladı,elə olurdu ki,yalnız bazar günü görüşə bilirdilər.Əyalətlərdən gələn biznesmenlər arı kimi bara doluşur,fahişələrlə əylənir,min cür sifariş verirdilər.Maks nə qədər əlləşsə də onların istədikləri kokteyli lazımi şəkildə hazırlaya bilmirdi.Maks tezliklə hər şeyə öyrəşdi və yoruldu.Felisyendən də yoruldu.Onu görəndə üzünü çevirdi.Felisyenlə macərasının sonu çatdı.Bunun adına məhəbbət deyirlər.Mənə belə gəlir ki,bu tipli münasibətlərdə «məhəbbət» sözünü işlətmək də yerinə 68 düşmür,-çünki bu nə isə uçan,baxarlanan yox,həm də həll edilən bir şeydir.Zaman keçir daş kimi quru şeylər də yumşalır və həll edilir,alkaqol,pul,gündəlik zəhlətökən həyat və bu kimi başqa şeylər məhəbbət deyilən şeyi muma döndərir,yəni içinə alıb həll edir,sonda özü də itir.Bundan əlavə,seksual planda da hər şey mürəkkəbləşdi.Belə ki,xəyalların içinə qapılan Maks Sən-Deni darvazasının yanında satılan diskləri oxudur,düşünürdü.The best of Doris Day.Bunun Felisyen də duymuşdu,lap Maksın acığına gəlmək üçün demişdi ki,bu nədir,sən nəyə qulaq asırsan,gərək səfeh olasan ki.-Yaxşı,-Maks özünə bəraət qazandırmaq istəmişdi-elə-belə.Xoşum gəlir.Heç nə yoluna düşmədi,uşaq isə getdikcə dözülməz olurdu.Bir azdan maqnitofonu da özəlləşdirdi,Maksın disklərə qulaq asmaq fürsəti olmadı.Həmin gün dükandan Din Martinin çəkildiyi iki filmi almışdı,bu onun ən məşhur rolları idi,-Some Came Running və Rio Bravo.Bir neçə həftə də bu minvalla ötüb keçdi,qüssədən bağrı çatlayırdı,həmin gecə barda byenində min cür variantlar qururdu ki,Felisyendən ayrılsın,birdəfəlik ayrılsın,«aleksandr» kokteyli hazırlayırdı:konyak,qaymaq və şokolad kremi,-gördüyünüz kimi resept bir o qədər də çətin deyildi,bu sadalananların hərəsindən bərabər miqdarda qarışdırırdın.Soyuducuda qalıb quruyan qaymağı gətirərkən gördü ki,bara balaca boylu bir kişi daxil oldu,yanında da dolu,sarışın,demək olar ki,çılpaq bir qız vardı.Bu sarışın qızı Maks bir neçə dəfə görmüşdü,xoşuna gəlmişdi.Bu yeni daimi sakinlərdən biriydi,özünü həmişə nəzakətlə aparardı,susuzluğu yaxşıca yatıran «viski-fiz» içməyi xoşlayardı.Başı işinə çox qarışdığından Maks yeni gələnə baxa bilmədi.Kişi yanındakı qızla gedib düz barın o tərəfində oturdu,bir neçə dəqiqədən sonra qəfil ayağa qalxdı,düz Maksın üstünə gəlirdi,görünür nəsə sifariş eləməkçün.Ancaq Maks bu dəm sifariş qəbul etmək halında deyildi,dodaqlarını gəmirirdi,bu gödək boylu kişini söyməyə hazır idi.-Cənab Maks? – kəkələyə-kələyə soruşdu.26_ Maks dik atıldı,fikirdən ayıldı,əlindəki qab cingiltiylə yerə düşdü,gözlərini bərəldib baxdı.Berniydi.-Cənab Maks! – gödək boylu bir də təkrar etdi.– Sən hara,bura hara?-İzah eləmək uzun çəkər,-Maks cavab verdi,məni necə tanıdın? Berni elə bil sualı başa düşmədi.-Bu sizsiniz,-dedi.– Sizi necə tanımaya bilərəm (Əsl dost belə olar,-Maks sevinc içində idi),-həmişə sizi düşünürdüm,necə yaşayırsınız.-Bəs sən,-Maks soruşdu ,-sən necəsən? 69-Mənim Parizi ilə problemim yarandı,-Berni cavab verdi.– Bəs sizə deməyib? Bilirsiniz,o özünü yaxşı aparmadı,mən əsəbiləşdim və dərhal sizin Qavo zalındakı konsertinizdən sonra onu tərk etdim.Bir daha görüşməmişik.-Elədir,-Maks candərdi dilləndi.Bu da Berni,heç zaman qəzet oxumayan Berni,yəqin başına gələnlərdən xəbərsizdir,onun ölümündən və sonra baş verən hadisələrdən də xəbərsizdir.-Aqcaq tezliklə bundan da yaxşısını tapdım,-Berni sözünə davam etdi.– İndi şou-biznesdəyəm.Daha klassika ilə işləmirəm.İndi tamaşalar təşkil edirəm.Tamaşa deyəndə ki,turnelər,işlərim də pis getmir.Sizinlə burda rastlaşacağım ağlıma gəlməzdi.-Bəli,-Maks təsdiqlədi,-əvvəllər məşğul olduğum sənəti bir qırağa qoydum,mən də səhifəni çevirmək qərarına gəldim.-Doğrudan? – Berni şübhəylə soruşdu.– Bura xoşunuza gəlir?-Yox,deməzdim,ancaq,bilirsən,bu da uzun sürməyəck.Başqa işin qulpundan yapışmaq lazımdır.-Necə olmasa da,sizin kimi adamın burda olmağı.– Berni qüssəylə ah çəkdi.– Əvvəllər burda olmamışam,rəfiqəmlə girib nəsə içmək istədim.-Elədir,elədir,gülümsəyib üzünü qız tərəfə çevirdi.-Bilirsən,işinizi dəyişmək istəyirsənsə,sizə köməyim dəyə bilər,-Berni dilləndi.-Doğrudan? – Maks soruşdu.-Elədir ki var,-Berni dedi,sizinçün bir şey tapa bilərəm.Yenə də royalda çalırsınız?-Necə deyim,-Maks cavab verdi,-bəzi çətinliklər yaranıb,yaxşı bu barədə sonra,indi de görək nə içəcəksən?-Burda əsasən kokteyl olur,elə deyil? – Berni soruşdu.-Əlbəttə,Maks təsdiqlədi.-Onda «göyqurşağı» gəlsin,Berni dilləndi.– Dayan,qızdan da soruşum,görək nə içmək isçtəiyr.-Narahat olma,-Maks onu inandırmağa çalışdı.Mən bilirəm.Ertəsi gün Berni bara tək gələndə gördü ki,Maksın başı stəkanları silməyə qarışıb,iki-üç qız vardı,müştəriləriyələ barın baş tərəfində oturmuşdular.Nəhayət bir adam tapıldı,onu tanıdı,ancaq ürəiynin dərinliyində narahat olurdu,Belyarın qoyduğu yasaq pozulmuşdu.Ancaq bir şey də vardı ki,onun günahı yoxdu,Berni özü onun üstünə tullanmışdı,qışqırıb desin ki,mən deyiləm.Budur yenə gəlib ki,söhbəti davam etdirsin.Həm də Berni ona iş tapmağa söz vermişdi.Söhbət Berninin Jilber adlı tanışından gedirdi.Yaxın günlərdə iş yeri açmışdı.– Çox gözəl yerdir,-deyə izah etdi və əliylə qızlar oturan tərəfə işarə edərək,dəqiqləşdirdi:-Buranın tayı deyil.Gecə barı çox hörmətli,çox sakit yerdir,təkcə pianoçu çatışmır.Buna nə deyərsən? 70-Nə deyim,-prinsipcə.Görəsən bu barədə Mərkəzdə nəsə öyrənə bilərlərmi.Üstəlik iş başqa yerdə yox,barda işləməkdən gedir Bəlkə bu yolla Felisyedən ayrıldı.Əsası budur.Hər şeyi özü korladı,əvvəlki cangüdəninə hər şeyi açıb danışdı.-Bilirsən,Berni,bu qadını görməyə gözüm yoxdu,dözə bilmirəm,bilmirəm canımı necə qurtarım.-Qoxmayın,cənab Maks bu işi də aşırarıq,görərsən.27 _ Növbəti bazar günü,uşaqla bir az gəzəndən sonra Maks Felisyeyə dedi ki,axşam onu restorana şam yeməyinə dəvət edir:onu köhnə dostu ilə tanış etmək üçün.Odeon meydanında yerləşən böyük bir balıq restoranında görüşdülər.Berni artıq onları girişdə gözləyirdi.Bahalı qara kostyum geyinmişdi.Maks isə kasıbyana geyinmişdi,Şmidtin verdiyi paltarlar əynindən sallanırdı.Felisyenin hədiyyə etdiyi zolaqlı qalstuk da vəziyyəti düzəldə bilmirdi.Ancaq daxil olan kimi xidmətçilər onlara elə qulluq göstərdilər ki,hər şeyi unutdular,Mərkəzdəki restoran bunun yanında nəydi ki.Müəssisənin eleqantlığı və Berninin nəzakətliliyi Felisyeni valeh etmişdi.Ancaq bu hissini aşkarlamaq istəmirdi.Stol arxasına oturmazdan qabaq Maks Berninin qolundan tutub kənara çəkdi:-Qulaq as,sənə əsas məsələni deyməyi unutmuşam.-De görək,cənab Maks,Berni diqqətlə ona baxdı.-Məni bu gün Maks çağırma,Pol çağır,sadəcə Pol,sonra hər şeyi izah edərəm,yaxşı?-Oldu,-Berni dedi,-mənim itimin də adı Poldur,çətinliyi-filanı olmaz.Maks,artıq başa düşdüyünüz kimi,dünyada ən qaraqabaq bir adam olmağına baxmayaraq stol arxasına oturan kimi dəyişdi.Təbəssüm üzündən əskik olmadı,gah geniş ürəkli,gah danışqan,dil boğaza qoymayan,gah ürəyiyanan,ürəyiyuxa.bir adam kimi danışdı,heç kəsə kəlmə kəsməyə imkan vermədi,axıra qədər danışdı,ən müxtəlif əhvalat və zarafatları bir-birinin dalınca danışır,komplementlər deyir,heç kəsin ağlına gəlməyən sitatları əzbərdən deyir,birdən tarixi hadisələri yada salıb uzun-uzadı izahla şərhlərə başlayır,arada cansıxıcı olmasın deyə yenidən lətifələr quüraşdırır,danışır,hey danışırdı.Hər dəfə,bir lətifə danışandan sonra Berni gülməkdən uğunurdu,Felisyen Maksa gülməkdən nəmlənmiş gözləriylə baxırdı.Maks özünün heyranedici rolunu əvvəldən axıra kimi oynadı.Felisyen və Berni gözlərini onun dodaqlarından ayırmırdılar,birdən nəyisə qaçırdarlar,eşitməzlər,gülmək məqamını əldən buraxarlar.Felisyen vaxtaşarı olaraq gözlərini süzdürüb məlahətlə Berniyə baxır,guya Maksın sevimli dostu ilə şadlığını bölüşür,Berni isə 71 hərdən yalandan çaşıb əlini Felisyenin çiyninə qoyurdu.Sona sərbəstcə baxışdılar,qoxub-eləmədən.Maks birdən dayandı,əlində çəngəl havada dondu,üzündəki təbəssüm dondu,elə bil ki,nəyisə stop-kadrda saxladılar.Xoşagəlməz sükut yarandı.-Baxın,siz,məni nə hesab edirsiniz,elə bilirsiniz nə etdiyinizdən xəbərim yoxdu? Düşünürsünüz ki,bu kimi şeylərə dözəcəyəm.Bəsdirin.Ayağa qalxdı,cibindən bir neçə banknot çıxardı,onları stolun üstünə atdı və bir kəlmə də demədən ləyaqəti təhqir olunmuş adam kimi uzaqlaşdı.Ertəsi gün Berni ilə Şatle ətrafında kafedə görüşdü.-Necə oynadım? – Maks soruşdu.– Yaxşı oldu?-Söz ola bilməzdi.– Berni cavab verdi,-sizi belə görməmişdim.-Sənin sayəndə oldu hər şey,-Maks etiraf etdi,-hər şeyi sən düşündün.O nə dedi bəs?-Bilmədi nə desin,yerində quruyub qaldı.– Necə olmasa da onu sakitləşdirmək lazımdı,elə deyil? Mən də belə etdim.Evəinə apardım,sonra.özünüz bilirsiniz.-Çox yaxşı,-Maks bəyəndi,-yaxşı eləmisən.-Ehtiyatlı ol,Maks narahatlığını bildirdi,-xarakteri mürəkkəbdir.-Yaxşı,yaxşı,əlini yellədi,mən öyrəşmişəm belə şeylərə.-Otelə qayıtmaq istəmirəm ,-Maks dedi.-Problem deyil,bizə gələrsən,-Berni cavab verdi.-Sizə? Sizdə çox qalabalıqdır,mən axı bilirəm.-Başqa yerə köçmüşəm,-Berni dedi,-indi Tampl bulvarında yaşayıram,çox dəbdəbəli olmasa da babatdır,Monso parkının arxa tərəfindədir.Nə problem var ki? Kostyumumu gördünüz?-Yeri gəlmişkən,-Maks xatırladı ,-dünənki şama görə sənə borcluyam.-Siz allah qurtarın,cənab Maks,sonra yoluna qoyarıq.İndi gəl Jilberin yanına gedək.Jilberin təzəcə açıdığı müəssisədə günün bu vaxtı sakitlik idi.Səliqə-səhman yerindəydi.-Demək,siz pianoçusunuz?,-dedi.-Daha doğrusu idim.– Maks dəqiqləşdirdi.-Cənab Maks böyük sənətkardır,Berni əlavə etdi.-Bilirsiniz,-Jilber danışmağa başladı,-mənə etibar edə biləcəyim bir adam lazımdır,özününz görürsünüz musiqiçilərlə son vaxtlar nə baş verirmir ki,ipiqırıqdırlar,qoyub qaçırlar.Etiraz etmirsinizə,bəlkə çalasınız,qulaq asaq.-Jilber,bu nə deməkdir,-Berni həyəcanla soruşdu,-yaddan çıxarırsan ki,qarşındakı beynəlxalq səviyyəli musiqiçidir.-Problem yoxdu,-Maks onu sakitləşdirdi.– Nəyə qulaq asmaq istərdiniz? Klassika və ya bir az populyar nömrəyə.72 Jilber seçimi onun ixtiyarına buraxdığından Maks bir-birinin dalınca «Laura»,«Liza» və digər əsərləri çaldı.-Əla,-Jilber rəyini bildirdi,-məni təmin edir.Birdən qapı taybatay açıldı və hiddətli şəkildə Belyar içəri soxuldu.28_ Salamlaşmadan və nə Berniyə,nə də Jilberə baxmadan qətiyyətlə Maksa tərəf cumdu.-Özünü nə hesab eləyirsən? – əlini oynadaraq qışqırdı.-Hesab eləyirsən ki,bu işdəklərindən xəbərimiz yoxdu,yanılırsan.İkiqat pozuntuya yol vermisiniz.Köhnə tanışlarınıza sizi tanımaq şansı verdiyiniz bəs deyilmiş kimi.-Bu məsələdə mənim zərrə qədər də günahım yoxdu,-Maks onun sözünü kəsdi,əli ilə Bernini göstərdi,-axı o özü məni tanıdı,bunun sizin cərrahlardan soruşmaq lazımdı ki,işlərini niyə bu kökdə yerinə yetiriblər.-Özünüzü təmizə çıxarmağa cəhd eləməyin! – Belyar qışqırdı.– Bu azmış kimi əvvəlki peşənizə qayıtmısınız.-Səhv edirsiniz,-Maks özünü müdafiə etməyə çalışdı-mən sadəcə bu cənablara nəyə qadir olduğumu göstərdim.-Yaxşı,-Belyar dedi,şübhəli dərəcədə tez sakitləşdi,-bu dəfə günahından keçirəm.İndiki Belyar onun Mərkəzdə gördüyü adama qəti oxşamırdı.Elə ilk görüşləri zamanı təkəbürlü olmasına görə Maks onu xoşlamamışdı.-Gəl burdan çıxaq,-Belyar dedi,küçədə hər şeyi sakitcə danışa bilərik.Küçəyə çıxdılar.Maşınlarda radiolar oxuyurdu.Açıq pəncərələrdən musiqi horrası tökülürdü.Hərdən bas səslər bir-birini elə müşayiət edirdi ki,elə bil qolunun üstundə qarışqa sürüsü yeriyir.-Bura gəlməyimdən məqsəd qayda-qanun yaratmaqdır,Belyar qətiyətlə dedi.– indi isə zəhmət olmasa bara,iş yerinizə qayıdın.-Ölsəm də getmərəm,-Maks cavab verdi.– Ora qayıtmaqdan imtina edirəm.,-qətiyyətlə dedi.– Düşünürəm ki,bu cəzaya layiq deyiləm.-Delmar,siz artıq mənim əsəblərimlə oynayırsınız.– Belyar qışqırmağa başladı.– Siz məsələnin necə ciddi olduğunu anlamırsınız,siz mənim həyatımı zəhərləyirsiniz.-Bura necə gəldiniz? – Maks soruşdu.– Elə bilirdim Mərkəzdən bircə an da olsa ayrılmırsınız.-Məni bura məzuniyyətə göndəriblər,-Belyar cavab verdi,-indi hiss edirəm ki,yorulmuşam.Artıq dediyim kimi,əsas işim sizinlə məşğul olmaqdır,bu məqsədlə də bir neçə gün burada qalacağam.Bundan da ciddi başqa bir problem var,onu da 73 yoluna qoymalıyam.Adamlardan biri parkdan qaçıb,-park yadınızdadır?-mən onu tapıb geri aparmalıyam.İşim başımdan aşır.-Əvvəlcə istirahətt etməlisiniz,-Maks dedi,hansı mehmanxanaya düşmüsünüz?-Hələ bilmirəm,-Belyar yorğun səslə cavab verdi,-elə indicə gəlmişəm,vaxtım olmadı bu işlə də məşğul olum.Bəlkə bir şey məsləhət görəsiniz? Maks ona «Holidey-İnn» otelində qalmağı təklif etdi.-Pis deyil,şəhərin mərkəzidir.Yeri gəlmişkən dostum məni evlərinə dəvət edib,Tampl meydanın iki adddımlığındadır,sizinlə qonşu olacağıq.İstədiyimiz vaxt görüşə bilərik.-Çox yorulmuşam,Respublika meydanı burdan uzaqdır?-Uzaqdır,gəlin taksiyə oturaq.-Razıyam,-Belyar dedi,sonra nəsə yadına salıbmış kimi,amma mənimlə zarafat etməyi ağlına belə gətirmə,-dedi.-Ola bilməz.Necə lazımdı istirahət edin,səhər sübhdən zəngləşərik.-Oldu,Belyar cavab verdi.Razılaşdıq.Maks taksi saxladı,Belyar isə heç nə demədən oturdu.Belyar doğrudan da çox yorulmuşdu,dili söz tutmurdu.-Fikir verməyin,-Jilberin barına qayıtdıqdan sonra Maks deyirdi,dostumdur,indi bir az problemləri çıxıb.Daha nəyə qulaq asmaq istərdiniz?-Məncə,ehtiyac yoxdu,-Jilber cavab verdi,-ifanızı çox xoşladım.-Əla,Maks dedi,işə nə vaxt başlayıram.-Bazar ertəsi ,-Jilber təklif etdi.-Əla,necə şadam.-Berni düz on dəqiqə sonra onları Tampl meydanına aparan taksiyə oturduqdan sonra qışqırdı.Cənab Maks siz necə böyük adamsınız,bilsəniz sizinlə necə fəxr edirəm.-Mən sənə təşəkkür etməliyəm.– Yeri gəlmişkən mənə sadəcə Maks deyə bilərsən.Yaxud Pol.Necə istəyirsən.Berninin 42 saylı binadakı yeni mənzili əvvəlkindən doğrudan da böyük və geniş idi,pəncərə birbaşa bulvara açıldığından bura əvvəlkindən daha səs-küylü idi.Oğlu indi İsveçrədə oxuyur,çox ağıllı uşaqdır,öz başını dolandırır.Maks otaqların birinə keçdi,düşündü ki,şeylərinin dalınca otelə qayıtmasın.Jilberin verdiyi avans bəzi təzə pal-paltar almağa imkan verdi.Belyarla görüşdü,bu gün dünənkindən sakit və təmkinli görünürdü.-Yaxşı yatdım,yaxşı istirahət etdim ,deyə dilləndi,-həqiqətən o qədər yorulmuşdum ki.Maks özünü müdafiə etməkçün bir kəlmə də deməsə də Belyar artıq onun Jilberin yanında işə düzəlməyindən söz açmadı.-Etiraf edim ki,sizin «Monmoransi» otelinə göndərilməyiniz bir az kəskin,bəlkə də yerinə düşməyən bir tədbir idi,yaxşı,necə istəyirsiniz,elə də edin,Şmidtlə 74 özüm məsələni həll edərəm.Burda olmağımdan istifadə edərək Parisi gəzmək istərdim.Bu gün günortadan sonra vaxtınız varmı?-Mənim yeganə problemim budur ki,özümə bir az əyin-baş alım,bu gün axşam bir yerdə şam edə bilərik.Bernigilə gəlin,sizinlə tanış olmaqdan şad odlacıq.Beylar Bernigilə qalxdı,onunla dostlaşdı,sabahı yenə gəldi,hər gün gəldi,birlikdə şam etdilər,dost oldular.Maks içməkdən özünü saxlayırdı ki,haqqında əlavə rəy yaratmasın,bir azdan məlum oldu ki,heç Belyar da içkiyə laqeyd deyilmiş.Günlərin bir günü,qəfil xatirilərə daldı,içdi,ağlına gələni danışdı,Mərkəzdəki fəaliyyətindən uzun-uzadı söhbətlər etdi.Sizə elə gəlir,orada işləmək asandır,bilsəniz necə çətinliklər çəkirəm,hələ bu Lopes,sizə fağır görsənir,üzdə belədir,əslində çox dəhşətli bir adamdır.Daha sonra danışığında məntiq tamam itdi,nə isə danışır,arada Mərkəzi yada salır,birdən bununla heç əlaqəsi olmayan hadisədən bəhs edir,tezliklə bunu da unudaraq tamam başqa mövzuya keçirdi.Çətin vəziyyətə düşən bir qadına necə gömək etməyindən danışdı.-Onda Mərkəzldə təzəcə işə başlamışdım,-izah eləməyə cəhd göstərdi,-stajirovka keçirdim,dünyadan bu işdən zəhlətökən heç nə yoxdu,deyə ətrafdakıları inandırmağa çalışır,stəkanı yenə ağzına qədər doldurub başına çəkirdi,məcbursunuz,miskin olmağa,əclaf,yekəbaş olmağa,dünyada bundan rəzil iş var? Nə etməli,bundan keçmək,bu çətinliyi də aşırmaq lazımdı Belyar alkaqoldan yapışıb qopmaq istəmirdi,düz sübhün gözünə kimi içdi.Sabah yenə təkrar olundu.Dostlar onu növbə ilə Parisi gəzdirdilər,kimi Luvr muzeyinə,kimi Orse muzeyinə,attraksiona,Versal sarayına apardı,şəhərdən kənara çıxıb Büt-Şamonu seyr etdilər,təmiz havadan vurdular ciyərlərinə.Belyar daha Maksın da Jilberin yanında işləməyinə bir söz demirdi,özü royalın bir küncündə yerini rahatlayır,Maksın hər çalğısından sonra diqqətini toplayıb rəy söyləyirdi.Ancaq bütün bu dünyəvi işlər ona baha başa gəldi,tezliklə depresiyaya düşdü,əlacsız vəziyyətdə alkoqoldan asılı vəziyyətə düşdü.Başladı tənhalığından şikayətlənməyə.Berni cürətlənib ona qız təklif etdi.-Mənə olmaz,vəziyyətim elədir ki,olmaz 29_ Və birdən necəsi və niyəsi məlum olmadan vəziyyət düzəlməyə başladı.Bir neçə həftədən sonra Belyar özünə gəldi.Sifətində gülüş peyda oldu,oğurlanmış təbəssümü tapıldı.Berni də,Maks da başlarını sındırıb onun üçün əyləncə növü tapmaqdan canları qurtardı.Hər gün günün ikinci yarısı təkbaşına evdən çıxar,75 cibində konsert və təmaşaların afişalarını çap edən «Ofisiyel» qəzeti naməlum istiqamətə üz tutar və uzun muddət gözə görünməzdi.Berni ilə tanış olub onlara təşrif gətirəndən sonra bir dəfə də olmamışdı ki,kiməsə nədəsə evdə kömək etsin,bir boşqabın qırağından yapışsın,evə nəsə alıb gətirsin,bir söz eyninə deyildi,ancaq indi öz təşəbbüsü ilə evə bazarlıq edirdi.İnkişaf göz qabağında idi.Yuxarı qalxıb yatağını qaydaya salardı,mətbəx işlərinə kömək edərdi,çıxmazdan əvvəl həmişə vannanı yuyardı,Maksı məmnuniyyətlə supermarketə bazarlıvq dalınca yollayardı,bir söz deyilmədən yanmış lampanı dəyişərdi,boşalmış şüşələri isə Amlo küçəsinin küncündə qoyulmuş konteynerə aparardı.Bir sözlə,o,ideal qonağa çevrilmişdi:həmişə lütfkar idi,hamıya əl tutmaq istəyirdi.Elə olurdu ki,Jilberin barından gecə xeyli keçəndən sonra qayıdan və buna görə də səhər yerindən qalxmaq bilməyən Maksı bütün gün ərzində görmürdü.Bu günlərin birində,öz adəti üzrə Sən-Şapelə,Qran-Rəks və ya Drua zalına yollanan Maks yatacaq ləvazimatı ehtiyatını doldurmaq məqsədi ilə «Prentan» dükanlarında avaralanmaq üçün günün ikinci yarısı yaranmış vəziyyətdən istifadə etmək qərarına gəldi.Bu işi tez qurtararaq bir neçə dəqiqəni dükanın mərtəbələrini gəzməyə sərf etdi,heç bir arzu-istəyi və alacagı yox idi,gah orda,gah burda dayanardı,ehtiyac hiss elmədiyi şeylərə baxar,diqqətini cəmləyər,əslində isə başqa şeylər düşünərdi.Məsələn duş üçün çoxfunksiyalı kabinet,16/9 televizor,yaxud tərəvəz,pamidor soymaq və ya doğramaq üçün bıçaq dəstləri,əti sümükdən ayıran bıçaq bu əşyalara baxaraq maqazində səslənən elanlara da qulaq verirdi.Filan şey bu gündən etibarən bir az,yəni konkret olaraq filan qiymətə ucuzlaşıb,məişət eletrik üzqırxanın qiymətində iyirmi faiz endirim olub,həmdə,Madam Merkyör birinci mərtəbədə xüsusi qulluq seksiyasında gözləyir.Onsuz da heç hara tələsmir,bəlkə aşağı düşüb baxsın.Üzünə laqeydlik ifadəsi verərək,ancaq ürək döyüntüsü ilə videokameranın gözündən oğurlanaraq yavaşca eskalatora tərəf döndü,elə bil indicə oğurluq etmişdi,şübhəli hərəkətə yol vermək istəmirdi,ancaq açıq-aydın görsənirdi ki,ifrat ehtiyatlılığa meyli onu birə beş əsəbləşdirirdi.Eskalatorda üzündəki darıxan adam maskasını çıxarmamışdı,ancaq birinci mərtəbəyə düşən kimi həyəcanla həmin məntəqəni axtarmağa başladı,bu o idi,aman allah o idi.Gördü ki,otuz il ərzində nəzərəçarpacaq dərəcədə dəyişməyən Rozanın burnunun forması bir balaca dəyişmişdi,bunu görəndə Maksın ürəyinə sərin bir qüssə çökdü.Yadınızdadırsa,bu burun bir elə gözəl olmasa da,Rozanın quruluşunda həlledici elementlərdən idi.Gözəl,cazibəli sifətin fonunda o zamanlar xüsusi effekt yaradardı,insanı həyəcanlandırardı.İndi isə üz,sifət cizgiləri baxımından təkmilləşmişdi,hamı kimi,yanından ötüb keç,baxmağa dəyməz.Və bu şübhəsiz ki,təəssüf doğururdu,ancaq nə etmək olar,durub dalaşmayacaq ki.Necə olmasa 76 da bu,plastik əməliyyatın kamil nümunəsiydi,elə bil Mərkəzin cərrahlarının əlində çıxmışdı.Rozanın paltarına gəlincə,əynində həmin axşam,uzun illər bundan qabaq metro istiqamətində gördüyü paltarların heç birini geyinməmişdi.Klassik jaket və kaşmirdən cemper.Cemperin yaxalığından etiket belə qoparılmamışdı.Tək idi.Çox güman ki,kimisə gözləyir.İlk baxışdan tanıdığı üçün istədi yaxınlaşsın,ancaq nə olsun,yaxınlaşsa da tanımaz,bu təbiidir,nəzərə alın ki,aradan otuz il keçib və onu Mərkəzdə əməliyyat ediblər.Əlbəttə,istəsə də onu tanıya bilməz,ancaq düzünü deməli olsaq,sadəcə yaxınlaşmaq və kəlmə kəsmək lazım idi.Ancaq nə olsun,özünü ələ alıb nəsə deyə bilər,buna görə də bir az gözlədi,ürək döyüntüsünü boğmağa çalışdı.Ona nə deyəcəyini fikirləşdi.Və bu an Maksın gözünə maqazinin düz o başında Belyarın fiquru sataşdı,o,ətriyyat şöbəsindən keçərək düz Rozanın üstünə gəlirdi,gəlib çatdı,elə danışırdı ki,elə bil çoxdan bir-birlərini tanıyırdılar.Belyar əlini uzadıb cemperinin yaxalığındakı etiketi düzəltdi,sonra «Şanel» və «Şiseydo» firma dükanlarının qənşərində dayanıb qızğın mübahisəyə girişdilər.Belə başa düşmək olardı ki,kişi nəyinsə üstündə təkid edir,əlindən gələni edir,dünyanın ən gözəl komplementlərini düşünüb-tapır,bununla kifayətlənməyib onları əl hərəkətləriylə tamamlayırdı.Roza isə duymaq olurdu ki,yavaş-yavaş əriyir,razılaşır,gülümsəyir,elə hey gülümsəyirdi.Maks sövq-təbii,bir kabus kimi,-unutmayaq ki,o elə kabus kimi bir şeydi,-irəli yeridi,birdən Maksı gördü,əli ilə işarə etdi ki,yaxınlaşsın.-Gəl,Pol,sizi tanış edim.Pol,mənim dostumdur.– dedi.Roza,mənim rəfiqəmdir,haçansa itirmişdim,indi tapmışam.Maks Rozaya təzim etdi.Tanımadı,heç tanımadı.-Biz gedirik,-Belyar dedi,-bir az işim var,onu görüm,gedirik.-Bir az gözləyin,-Maks dedi.– Üzr istəyirəm,bu ki sizsiniz,onunla siz yox,mən görüşməliydim.-Bilirəm,-Belyar soyuq təbəssümlə dedi,-çox gözəl bilirəm,ancaq geriyə sizinlə yox,məhz onunla qayıdacağam.İndi bildiniz,şəhər zonası nə deməkdir.Onun bütün mənası elə bundadır.Bu elə siz öləri varlıqların Cəhənnəm adlandırdıqları bir məkandır.– Sonra üzünü Rozaya tutub davam etdi:-beləliklə,biz ikimiz də razılığa gəldik,sizi geriyə,parka aparıram,oldumu? Sizinlə isə,əziz dostum Pol,gəlin vidalaşaq.Maks xüsusi məntəqənin qarşısında dayanmışdı,yerindən tərpənə bilmirdi,bütün bədəni qurumuşdu,Belyarla Rozanın şüşə qapıya necə yaxınlaşmalarını küt baxışlarıyla seyr etdi,qapını itləyib gözdən itdilər.Qeyri-iradi onların dalınca götürüldü və dükandan çıxıb onların necə qərb istiqamətinə,Osman bulvarına tərəf gedib,gözdən itdiklərini seyr etdi.Burada dayandı,gözləyriylə onları müşayiət 77 etdi,daha irəli bir addım da atmadı.Cürət eləmədi.Belyar Şosse d'Anten bulvarının kəsişdiyi yerdə geriyə döndü,ona əl elədi,Maks ölsəydi bundan yaxşıydı,güclə hiss etdi ki,onlar bir az da uzaqlaşdılar,sonra sağa döndülər və Roma küçəsinin döngəsində gözdən itdilər.78