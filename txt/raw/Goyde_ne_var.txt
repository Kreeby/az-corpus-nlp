1 
 
FİKRƏT SADIQ  
GÖYDƏ NƏ VAR.. .  
 
 
 
 
G Ə N C L İ K  
B A K I - 1 9 7 8  
2 
 
                                 Ş E R L Ə R  
                              BƏS BU NƏDİR? 
—  Bәs bu nәdir? 
—  Bu, quşdur. 
—  Niyә bura qonmuşdu? 
—  Dәn yeyirdi. 
—  Dәn nәdir? 
—  Mәn dә 
görә bilmәdim һamısını dәnlәdi. 
—  Bәs bu nәdir? 
—  Bu, daşdır. 
—  Necә gәlib 
bura bәs? 
—  Kimsә daşıyıb daşı  
  Daş özü gәlә bilmәz. 
—  Kim daşıyıb görәsәn? 
—  Daş gәlәndә yuxudan  
Durmamışdım һәlә mәn. 
—  Bәs bu nәdir? 
—  Ağacdır. 
—  Belә dә ağac olar?— 
Hanı bunun alması? 
—  Almasını yığıblar,— 
Budaqlar qırılmasın. 
—  Bәs bu nәdir? 
—  Bilmirәm. 
3 
 
Axı, mәn dә uşağam, 
Gedib indi atamdan 
Bunu soruşaçağam. 
                        GİLƏ 
Qәşәng qızam— 
adım Gilә, 
Qonaq getdim 
dayımgilә. 
Yağış yağdı 
gilә-gilә. 
Ayaqqabım 
batdı gilә. 
4 
 
K Ö R P Ə 
Vüqar һәlә 
Lap körpәdir. 
Nә bilsin ki, 
Qardaş nәdir. 
İlqar evdә 
Darıxır tәk, 
Deyir:—Qardaş. 
Dur bir gәzәk. 
Vüqar durmur. 
İlqar һәrdәn 
Evcik qurur... 
Deyir:—Qardaş, 
Gәl, sәn dә qur. 
Vüqar gәlmir. 
İlqar sәһәr 
Yeyir sıyıq, 
Deyir:—Qardaş, 
Ye bir qaşıq. 
Vüqar yemir. 
Vüqar һәlә 
Lap körpәdir, 
Nә bilsin ki, 
Qardaş nәdir .. 
5 
 
                        ALMA HARDA BİTİR? 
İki qardaş, bir bacı: 
Faiq, Çingiz vә Sona. 
Mübaһisә etdilәr 
Alma yeyәndәn sonra. 
Faiq dedi ki:—Alma 
Ağacdan dәrilibdir. 
Çingiz dedi:—Anamın 
Zәnbilindә gәlibdir. 
Kiçikdir һәlә Sona 
Di gәl, onu inandır. 
Qardaşlar nә dedisә 
Sona dedi:—Yalandır! 
Almanı mәn һәmişә 
Süfrәmizdә görmüşәm. 
 
 
KÜSƏYƏN QIZ 
Cәmilә çox şıltaqdı, 
Cәmilә tәrs uşaqdı. 
Xörәk paylanan zaman 
Qışqırır ki:—Ay aman, 
Bu, yağlıdır, yemirәm, 
Çörәk dә istәmirәm. 
Mәnә az verin, lap az. 
Cәmilә, belә olmaz! 
Bu gün dә axşamüstü 
6 
 
Bir qaşıq xörәk üstә 
Cәmilә yenә küsdü. 
Xörәyini dağıtdı, 
Qaşığını da atdı, 
Dedi:—Az verin, lap az! 
Cәmilә, belә olmaz! 
Ağıllı qızlar bilir: 
İşdәn qayıdan ana 
Әllәri yana-yana 
Necә xörәk bişirir. 
Cәmilә dә bunları 
Başa düşsәydi barı, 
Xörәyini dağıtmaz, 
Qaşığını da atmaz; 
Paydan razı qalardı, 
Ağıllı qız olardı... 
 
 
İYNƏ  
— İynә әlimә batdı, 
Barmağımı qanatdı. 
Al bunu at, anacan,— 
Deyib ağladı һicran. 
Anası dedi:—Qızım,  
Mәnim körpәcә quzum,  
Balaca iynә bir-bir  
Hamını bәzәndirir.  
Aygünün çәkmәsini,  
Güllünün tikmәsini,  
7 
 
Gülşadın da donunu,  
Dilşadın da donunu,  
Mәnim dә paltarımı,  
Sәnin dә paltarını  
İynә tikib,balacan,  
Kol incimә sәn ondan.  
İynәnin qәdrini bil,  
İynәni atmaq olmaz.  
İynә oyuncaq deyil.  
Onu oynatmaq olmaz.  
Axı, acığı tutar.  
İynәnin öz işi var.  
Bircә il dә böyü sәn.  
Özün öz әllәrinlә  
һәmin bu iynә ilә  
Qaragöz gәlininә  
Bir  qәşәng don tikәrsәn. 
8 
 
S E V Ә R 
I 
Qaragözlü Sevәri, 
Şirinsözlü Sevәri 
Bağçadan bir gün sәһәr, 
Mәktәbә gәtirdilәr. 
Qaragözlü Sevәrin, 
Şirinsözlü Sevәrin 
Sevinçi aşdı-daşdı. 
Cing-çiring... 
Zәng çalındı... 
Aһ... nә qәşәng çalındı! 
Sevәr sinifә qaçdı. 
Müәllim bir-bir, һamıdan 
Soruşdu:—Adın nәdir? 
— Tәranә, Nadir, Fidan, 
Elçin, Fnrәngiz, Qәdir, 
Fәrһad, Faiq, Münәvvәr, 
Araz, Sәdaqәt, Sevәr .. 
Müәllimin dә xoşuna 
Kәldi Sevәrin adı. 
Tez yaxınlaşıb ona 
Saçını tumarladı. 
Cink-ciring... 
Zәng çalındı. 
Sonra bir dә zәng oldu. 
Sevәr neylәsin indi; 
Sevәr yaman yoruldu.  
Yuxusu gәldi birdәn,  
Dedi:—һanı çarpayım  
9 
 
Gedim bir az yuxlayım,  
Yorulmuşam axı, mәn.  
Uşaqlar gülüşdülәr,  
O ki var gülüşdülәr. 
II  
Sevәr evә qayıtdı,  
Әvvәl doyunca yedi.  
Sonra doyunca yatdı.  
Yuxudan durub dedi:  
— Anacan, ay anacan,  
Nә olar ki, sabaһdan  
Mәni bağçaya apar.  
Belә dә mәktәb olar? 
— Nә qәndi, nә çayı var,  
Nә dә ki çarpayı var...  
Anası dedi:—Qızım,  
Mәnim ümidim, arzum,  
Yazı yazmaq istәyәn  
Mәktәbә pis deyәrmi?  
Hәkim olmaq istәyәn  
Mәktәbi pislәyәrmi?  
Mәktәbdә yatmaq olmaz,  
Sinifdә yemәk olmaz.  
Ayıbdır, bu sözlәri, 
Müәllimә demәk olmaz! 
Bağçanın öz yeri var, 
Mәktәbin öz yeri var. 
Mәnim ağıllı qızım, 
Mәktәbdәcә oxuyar, 
Gәlib evdәcә yatar! 
10 
 
III 
Sevәr yaman utandı, 
Sevәr sәһvini qandı. 
Sabaһ һamıdan әvvәl 
Durub mәktәbә gәldi. 
Dünәn dediklәrinә 
Bu gün özü dә güldü... 
                              BALACA İŞIQÇI  
 
Fәrһad işıqçı olub, 
Fәrһad yaman yorulub... 
Dirәklәrin yerini 
Ölçür-biçir min kәrә, 
Yulğun çubuqlarını 
Basdırır bir-bir yerә. 
Mәftili—qırmızı sap... 
Addımbaşı qırılır. 
İki xәtti çәkincә 
Gün batır axşam olur. 
Hәyәtin bir küncündә 
Sәdaqәt evcik qurub; 
«İşığı» yoxdu һәlә 
Qaranlıqda oturub. 
Bu gün tәzә «otaq»lar 
Çıraqban olsun gәrәk; 
Axşam Sәdaqәtgilә 
Çoxlu qonaq gәlәcәk. 
Fәrһad yaman tәlәsir, 
Barmağını sap kәsir: 
11 
 
«Qoy kәssin dә, nә olar, 
Tәki yansın işıqlar!» 
 
                    TAYQADA NEFT 
Aç xәritәni, 
Yaxşıca bax һa! 
Gör һardan-һara 
Uzanır tayqa. 
Bu yan Uraldır, 
O yan tundra... 
Qışda bu yerlәr  
Bürünür qara. 
Kәsir yolları,  
Yayda bataqlıq.  
Bir addım atmaq—  
Әsil qoçaqlıq! 
Şәһәrlәri az,  
Kәndlәri uzaq...  
Yeganә yolu  
Çaylardır ancaq. 
Çayları dәrin,  
Çayları geniş—  
Çaylar cәnubdan  
Daşıyır günәş. 
Gör nә mәğrurdur, 
 Sidr ağacı—  
Sibir gözәli,  
Tayqanın tacı. 
Qışda bu yerin  
12 
 
Yel atı—maral.  
Maralsız gәzәn  
Yoldaca qalar. 
Әgәr qış çağı  
Tayqanı gәzsәn— 
Maral qoşulmuş  
Xizәklә gәz sәn. 
Samur görәrsәn,  
Görәrsәn dәlә,  
Bәlkә ayı da  
Rast gәldi һәlә. 
Qarşına çıxsa  
Piyada ovçu—  
Bil ki, bir azca  
Gopçudur, gopçu. 
Burda ovçu da,  
Uzağa getmәz;  
Gәrәk döşünә  
Döymәsin bir kәs. 
Burda qışlayan  
Peşman olarmış.  
Quş quşluğuynan  
Qanad salarmış.  
Amma bir sәһәr  
Gәldi neftçilәr
-
 
Rus, ukraynalı,  
Belorus, çuvaş,  
Azәrbaycanlı,  
Ermәni, tatar... 
Hamısı qardaş,  
13 
 
Hamısı yoldaş! 
Gәldi Sibirә  
Onlarla birgә  
Bizim ellimiz  
Fәrman әmi dә. 
Şaxtada, qarda,  
Bataqlıqlarda.  
Gündә bir ağac  
Yol getdi onlar.  
Tayqanı gәzib  
Neft aradılar.  
Atalar deyib  
«Axtaran tapar!» 
Çaylarda şırım  
Açanda baһar,  
Qәdim gilidә  
Tapıldı açar. 
Kim ki qorxmadı  
Keçdi tayqadan,  
Birinci oldu,  
Çıxartdı ad-san. 
Fәrman әmi dә  
Qәһrәman oldu.  
Hamıdan әvvәl  
İnanırdı o,  
Tayqada neft var. 
İlkin buruqdan  
Qalxan fәvvarә  
Qara neftiylә  
Yazdı göylәrә:  
14 
 
«Tayqada neft var 
«Tayqada neft var  
Doğruya çıxdı  
Bütün gümanlar.  
Axışdı bura  
Şәһәr quranlar.  
Axdı çaylardan 1 
Nәһәng kranlar.  
Gәldi tayqaya  
Yeni limanlar.  
Durdu yan-yana  
Yeni şәһәrlәr.  
İnsan ayağı  
Dәymәyәn yerlәr  
İndi olubdur  
Hünәr meydanı.  
Fәһlә mәrdliyi  
Burda sınanır... 
Gәldi meşәyә 
Buruq meşәsi. 
Sındı tayqanın 
Sükut şüşәsi. 
Addım sәsindәn 
Tayqa oyandı. 
Soyuq diyarda 
Mәşәllәr yandı. 
 
 
15 
 
                              A Y 
Ay ana, Aya bir bax! 
Keşlәdә idi bayaq. 
Avtobusa minmәdi, 
Metroda görünmәdi, 
Biz gәldik, o da gәldi; 
Amma piyada gәldi, 
Özü dә bizdәn qabaq. 
Ay ana, Aya bir bax! 
Fırlanıram fırlanır, 
Dayanıram dayanır, 
Gedirәm,gedir o da, 
Yaman dәcәldir o da. 
Yaxın düşmür oynayaq. 
Ay ana, ona bir bax! 
Küçәmizә gedir Ay, 
Yoxsa bizә gedir Ay?! 
Aya bax, irәlidә. 
Qalxdı pillәlәri dә. 
Astanamıza çatdı, 
Birdәn nә oldu batdı? 
Yoxa çıxdı Ay, ana, 
Axı, çıxdı Ay, ana?! 
Hara qaçdı bilmәdim. 
Niyә bizә gәlmәdi? 
 
 
16 
 
                S A Y 
Saya bilmir 
Hәlә Mәlәk 
Bir kәlmәni neçә dәfә 
Sadalayıb— 
Sayırsa o, 
O qәdәr dә 
Sayır demәk. 
«Bu, bir çiçәk», 
«Bu, bir çiçәk», 
«Çiçәk-çiçәk»— 
Yәni oldu iki çiçәk. 
«Bu, bir bәbә», 
«Bu, bir bәbә», 
«Bu da biri»... 
«Bәbә, bәbә, bәbә» deyә 
Mәlәk saydı bәbәlәri. 
Naxır keçir... 
Di say hörәk! 
«İnәk, inәk, inәk, inәk». 
«Qaşqa inәk», 
«Sarı inәk», 
«Ala inәk», 
Saya bilmir 
daһa Mәlәk. 
Tez çağırır anasını 
Ana, tez hәl, 
say, öyrәnәk 
17 
 
DƏCƏL KÜLƏK 
—  Açım qapını, ana! 
Yaman tövşüyür külәk, 
Bәlkә yorulub yazıq, 
Bәlkә üşüyür külәk? 
—  Açım qapını, ana! 
Bәlkә qorxaqdır külәk 
Gör necә dә ağlayır 
Sanki uşaqdır külәk! 
Qapını tıqqıldadır 
Külәk burda yalandan. 
Hamımızı aldadıb 
Güllә kimi o yandan 
Pәncәrәni sındırıb 
Evә tәpir özünü 
Uşağın dodağından 
Qapır «ana» sözünü. 
1 
GÖYDƏ NƏ VAR? 
—  Göydә nә var? 
—  Buludlar; 
Buludlarda yağış, qar. 
Buludlar ağır, uca, 
Buludların bolluca 
Yağışı, qarı bizim. 
—  Yazda nübarı bizim, 
18 
 
—  Payızda barı bizim. 
—  Göydәndir qış da, yay da! 
—  Göydәdir Gün dә, Ay da! 
—  Ayı deyә bilmәrәm, 
Göydә süzәr tәyyarә, 
Uçub gedor һәr yerә. 
—  Göydә köçәri quşlar 
Uçarlar qatar-qatar, 
Afrikaya köçәrlәr. 
—  Göyә һәrdәn daş atar, 
Selbә atar dәçәllәr. 
—  Niyә susub durmusan, 
Sәn dә qoşul oyuna". 
—  Hardan bilim ki, nә var, 
Bizim Yerdәn o yana. 
—  İndi görәk kim deyәr, 
Niyә düşmür Göy Yerә? 
—  Göy һavadır, sonsuzdur, 
—  Yerә düşmәz onsuz da, 
Gecә özüm görmüşәm, 
Çoxlu sarı mismarla 
Göy göyә mismarlanıb. 
—  Bu sözü mәn demişәm, 
Elә dünәn demişәm. 
Gör necә dә inanıb... 
O gördüyün mismarlar 
Mismar deyil, 
ulduzdur. 
19 
 
—  Sәn mәni aldatmısan 
Aldadıb ağlatmısan; 
Çıx oyundan, uduzdun. 
—  Göy anadır, biz uşaq! 
—  Göy uzaqdır, lap uzaq! 
—  Göy dәnizdir! 
—  Göy düzdür! 
—  Gömgöydür göy çәmәn dә! 
—  Ay-һay, söz tapdın sәn dә! 
—  Elә Yer dә köydәdir.  
—  İndi bildin, Göy nәdir? 
—  Göy dәrindir, 
lap dәrin. 
—  Göyә kim uçub ilkin 
—  Kim tapar, kim? 
—  Mәn deyim? 
—  Yox, mәn deyim. 
—  Mәn! 
—  Mәn! 
—  Bizim Yuri Qaqarin! 
—  Afәrin, min afәrin! 
 
 
 
 
 
20 
 
SÖZÜN Y E R İ  
«Qarı nәnә»yә  
«Qoca xala»  
Demә, bala.  
Qarı qarıdır,  
Qoca qocadır.  
Sözlәr qoһumdur—  
Mәna һaçadır. 
Susuz dәrәyә  
Yaşıl tala  
Demә, bala.  
Dәrә dәrәdir,  
Tala taladır.  
Sözü yerindә  
Desәn bal dadır.  
Yersiz deyilsә,  
Söz sәndәn küsәr.  
Mәna axsayar,  
Yarımçıq olar.  
Söz tikan olar,  
Söz qılçıq olar.  
Deşәr qulağı,  
Dili dalayar. 
 
 
 
 
 
 
 
21 
 
DÖRD SÖZ  
«Yaz» 
Yaxşı bilir uşaqlar  
Qışı pozan yaz olur.  
Yaz gәlәndә bozarmış  
Dağlar yaşıl yazılır,  
Bağlar yaşıl yazılır,  
Çöllәr yaşıl yazılır, 
Hәr yer yaşıl yazılır 
Yaz ki yaşıl qәlәmlә 
Dünyanı dәyişirmiş; 
Bәlkә elә «yaz» sözü 
«Yazmaq» sözündәn imiş. 
«Yay» 
Günәşdәn Yerә qәdәr 
Uzanan qızıl tellәr, 
Köklәnәndә tar kimi, 
Yay bürüyür alәmi. 
Göy gәrilir yay tәki 
Yerә göydәn od yaqır. 
Külәyin nәfәsi tәnk... 
Çaylar susub lal axır. 
Çatlayır çadar-çadar 
Tarım çәkilәn torpaq. 
Dәmir belә uzanır, 
«Yay»ın kücünә bir bax! 
Qaxa dönәr ağaclar 
Yarpaqlara dәn düşәr. 
22 
 
«Yay» istidәn tәngiyib 
Payızda kökdәn düşәr. 
«Payız» 
Payızın әvvәlindә 
eşidilәn «pay» sözü. 
Yaxşı tanıdır bizә  
Bar gәtirәn payızı. 
Payız—paydır, nübardır  
Payız—bizim payımız.  
Payız—һeyva әtirli...  
Payız—üzüm payımız.  
Payızdır fәsillәrin  
Әn mәrdi, әn comәrdi.  
Yaz nә yazıb getdisә  
Barını payız dәrdi. 
«Qış» 
Bәlkә әvvәl «qıc» olub  
Sonra dilә yatıb «qış».  
Yaz, payız nә bitirsә  
Qış geriyә alıbmış. 
Qışda susur ağaclar,  
Qışda torpaq «qıc» olur.  
Qışda bağlar.üşüyür,  
Qışda dağlar qocalır.  
Tutulur yollar, izlәr  
Çaylarda su yerimir.  
Şaxta kilid asandan  
Bulaqlar dinә bilmir.  
Qışın da ömrü azdır  
23 
 
Yazı görüb qaçacaq. 
«Qıc» olmuş budaqları  
Yaz yenә oyadacaq. 
İ K İ  QORXAQ 
Әһmәd dovşana baxır,  
Dovşan Әһmәdә baxır.  
Әһmәd dovşandan qorxur,  
Dovşan Әһmәddәn qorxur. 
 
ÇANAQLI BAĞA İLƏ  QURBAĞA  
Bir çanaqlı  
Çağa bağa 
Girdi bağa,  
Oynamağa.  
Bir qurbağa  
Onu görüb  
Qoydu lağa:  
— Buna bax, a!  
Buna bax, a! 
Әynindәki 
Qına bax, a! 
Yaman qorxdu, 
Çağa bağa. 
Elә qaldı 
Baxa-baxa. 
Sonra dedi: 
— Son dә bağa, 
24 
 
Mәn dә bağa. 
Tәkcә «qur»un 
Artıqdı, һa! 
Çox döşünә 
Döymә, qağa! 
Quruldama 
Lovğa-lovğa. 
A Ğ A C D Ə Y L Ə N  
Baxır sağa, 
Baxır sola— 
Baxır yola; 
Nә gedәn var, 
Nә dә gәlәn. 
Tıq-tıq, Tıq-tıq, 
Taq-taq, taq-taq. 
Bir böcәyin 
Qapısını 
Döyәclәyir 
Ağacdәlәn. 
Axmaq böcәk 
Tez, sevincәk 
Üz-gözünә 
Verir bәzәk. 
Baxır açar 
Yerindәn:—Aһ, 
Görәn kimdir, 
Hirsli qonaq! 
25 
 
Tıq-tıq, tıq-tıq, 
Taq-taq, taq-taq, 
Yuva bomboş, 
Qapı açıq. 
Düşüb yerә 
Güzgü-daraq. 
Tıq-tıq, tıq-tıq, 
Taq-taq, taq-taq. 
Tıqqıldadır 
İndi başqa 
Bir qapını 
Ağacdәlәn. 
 
Qonşu böcәk 
Qonşusu tәk 
Bilmir һәlә— 
Kimdir gәlәn... 
D Ə  L Ə  
Ağacdan-ağaca 
Hoppanır, 
Yellәnir... 
Gecә dә, 
Gündüz dә 
Әylәnir. 
Budaqlar 
Yellәncәk, 
Yarpaqlar 
26 
 
Yellәncәk; 
Oynayır, 
Şәnlәnir. 
Qış kәsib qapını, 
Qorxutmur qar onu. 
Yığdığı qozalar 
Üç qışa bәs edәr. 
Meşәdә acından 
Ulayır canavar, 
Dәlәyә nә var ki,  
Arxayın-arxayın  
Yellәnir,  
Әylәnir, 
Şәnlәnir... 
Canlı bir tәkәrә 
Bәnzәyir. 
Yorulmur, elә һey 
Budaqdan-budağa 
Ağacdan-aqaca 
Gillәnir. 
BALA K İ R P İ  
Bir zamanlar,  
Yer üzündә,  
Bizim Şirvan  
Küdrüsündә—  
Bir әrköyün  
Kirpi vardı,  
27 
 
Min cür oyun  
Çıxarardı.  
Bir gün 
Soraq-soraqilәn  
Gәlmişdi  
Kür qırağına  
Bala kirpi;  
Gördü körpü  
Gözә dәymir,  
Dedi:—Görüm  
Nәdir bu Kür.  
Niyә dәli,  
Niyә kürdür?»  
O taydaydı  
Hәlә bәrә,  
Elә-belә  
Düşdü Kürә.  
Dәli Kürün  
Bәrk acığı.  
Tutdu ona.  
İstәdi ki,  
Çәkib sala—  
Burulğana.  
«Batıram һa!  
Ay һaray, a!»  
Xәbәr çatdı  
Balıqlara.  
«Vay, Kür һara,  
Kirpi һara!»  
Harayına  
28 
 
Tez çatdılar. 
Boz kirpini  
Burulğandan  
Çıxartdılar.  
Yuyulmuşdu  
Tozu,  kiri  
Yuyulmuşdu  
Bala kirpi. 
Ufuldadı,  
İnildәdi.  
Balıqlara  
Belә dedi: 
Yoldan qaçın,  
Üzәcәyәm.  
Mәn batırdım  
Yoxsa, bәyәm?!»  
Gülmәk tutdu  
Balıqları.  
«Boğulmuşdun  
Dinmә. barı,  
Bala kirpi!  
Dinmә, kiri,  
Qayıt geri,  
Gözlә bәrә,  
Gәlsin bәri.  
Lap arxayın,  
Adla çayı!» 
29 
 
ŞƏKİLLİ KİTABXANA 
Korney İvanoviç Çukovskinin 
xatirəsinə 
Uziz balalar! 
Çox gәzәn 
Çox şey bilәr: 
Eşidin tәzә xәbәr! 
Peredelkino 
Kәndindә 
Qәribә bir bina var, 
Dünyada bircә dәnә 
Belә kitabxana var. 
Hәm özü qәşәng, 
Hәm kitabları...  
Divarları 
Rәngbәrәng— 
Mavi, yaşıl, ağ... 
Divara çıxmış 
Filә bax! 
Qışda qızılgülә bax! 
Damı 
Dama-dama, 
Hәr daması  
Bir rәngdә. 
Divarlara çәkilib  
Maral da  
Dovşan da,  
Tülkü dә, 
30 
 
Pәlәng dә.  
Hamısı da  
Yanaşı,  
Qar yağır,  
Şaxta kәsir.  
Kitabxana  
Yamyaşıl.  
Doktor Aybolit  
Gәzir divarda.  
Yelkәnli gәmi  
Üzür divarda.  
Afrika burda,  
Nil burdan axır,  
Qapı dalından  
Bekemot baxır.  
Bәzәkli rәflәr,  
Şәkilli, qәşәng  
Kitabla dolu.  
Burda qәribә  
İmtaһan olur;  
Kim iki kәlmә  
Ya iki misra,  
Ya bütöv şer  
Bilmәsә әzbәr  
Gülür şәkillәr. 
Kim «Moydadır»ı  
Deyәndә çaşsa,  
Ya һöccәlәsә,  
Unutsa әkәr,  
Külür şәkillәr.  
31 
 
«İki» alanı  
Dәrsdәn qalanı.  
Hәlә uzaqdan  
Tanıyır dәlә...  
Ağacdan-ağaça  
Tullana-tullana  
O saat qaçıb  
Xәbәr verir  
Sağsağana.  
Sağsağan bildi—  
Hamı bildi,  
Hәr yan bildi. 
Hünәri var  
Tәnbәlin  
Bu qaydanı  
Bilә-bilә  
Bura gәlә... 
Әziz balalar,  
Görüb һeyran  
Olmuşam  
Mat qalmışam  
İnanın, mәnә... 
Peredelkino 
Kәndindә  
Qәribә bir bina var.  
Şәkilli kitab  
Çoxdur dünyada;  
Amma dünyada  
Yalnız bircә dәnә  
Şәkilli Kitabxana var. 
32 
 
Bu binanı 
Bütün kitablarıynan 
Uşaqların 
Böyük dostu— 
Şair Korney Çukovski 
Bağışlayıb uşaqlara. 
Kimdir orda . 
İnanmayan 
Dodağını büzüb deyәn  
«Soyuq Şimal kәndiһara  
Fil һara?». 
33 
 
POEMA VƏ  ƏFSANƏ  
CİRTDAN  HARA  GETMİŞDİ?  
Babamın bir donu var, 
qatlamaq olmaz 
 İçi dolu əşrəfidir, 
sanamaq olmaz. 
(T a p m a c a) 
I 
Cәngi meşәsi...  
Xәzәlli cığır.  
Bir qoçaq uşaq  
Yamaca çıxır.  
Çiynindә ağır  
Odun şәlәsi,  
Qara gözündә  
Günün şölәsi,  
Odun şәlәsi  
Özündәn ağır.  
Yaman tәlәsir,  
Yaman darıxır. 
Axı, nәnәsi 
Çörәk yapacaq 
Tәndirә bu küp. 
Odun gәrәkdnr 
Yağlı kökәlәr 
Bişirmәk üçün. 
34 
 
Görәsәn necә 
Olub ki, Cırtdan 
Qorxmayıb qurddan, 
Qorxmayıb itdәn, 
Qorxmayıb divdәn, 
Tәk çıxıb evdәn. 
II 
Yolayrıcıdır... 
Yollar oxşayır 
Biri-birinә. 
Yollar çaşdırır 
Cırtdanı yenә. 
«Bizim yol budur, 
Yox, bәlkә budur? 
Bәlkә dә budur!» 
Gözünü yumub 
Sağa buruldu. 
Yol eniş-yoxuş, 
Endi, yoruldu. 
Qalxdı, yoruldu. 
Gәrәk ki, kәndә 
Çataydı çoxdan 
İndi bildi ki, 
Azıbdır Cırtdan. 
III  
Kәndir kәsibdir, 
Keyiyib әli. 
Bir һovur durur, 
Bir addım gәlir. 
35 
 
Göründü birdәn 
Pirqulu dağı. 
O, birnәfәsә, 
Çıxdı bu dağı, 
Baxdı aşağı. 
IV   
Baxır inanmır, 
Gözünә Cırtdan; 
Alçalıq idi 
Bura bir zaman. 
İndi gördüyü 
Bu evlәr nәdir? 
Bu şәһәr nәdir? 
Yoxsa, bu yerlәr 
Div mәskәnidir? 
Elә oradaca 
Şәlәni atdı.  
Sәssiz-sәmirsiz  
Evlәrә çatdı.  
Gәzdi o yanı,  
Gәzdi bu yanı.  
«Burda div һanı?»  
Demә, bu şәһәr  
Rәsәdxanadı.  
Uşaqlar onu  
Hәlә uzaqdan  
Görüb tanıdı.  
Yüyürüb gәldi,  
Elçinlә Eldar,  
36 
 
Gәldi Ayaz da,  
Gәldi Niyaz da...  
Dedi:—Susuzam  
Su gәtirdilәr.  
Dedi:—Acmışam,  
Qoğal verdilәr. 
Küçәnin o başında  
Göründü Rәһim әmi.  
Bağçadan gәtirirdi  
Nәvәsi Rәһimәni.  
Uşaqlar qaçıb onu  
Tez dövrәyә aldılar  
Dedilәr: «Rәһim әmi,  
Әziz qonağımız var. 
Seһrli boruları  
Göstәrin dә,  
Nә olar?» 
Sәsli-küylü dәstәyә  
Qoşuldu Rәһim әmi.  
Cırtdan totuq әlindәn  
Yapışdı Rәһimәnin. 
Az getdilәr,  
Üz getdilәr.  
Bir küçәylә  
Düz getdilәr. 
Bir ağ evә çatdılar,  
Tez açıldı qapılar. 
 Rәһim әmi ağappaq  
Bir düymәyә toxundu..  
Evin damı yığıldı,  
37 
 
Evin damı yox oldu.  
Tuşlandı Göyә  
Seһrli boru.  
Cırtdan soruşdu:  
—Bu nәdir belә?  
Yamanca qorxdum.  
Yoxsa,topdu bu?! 
Uşaqlar dedi: — 
Teleskopdu bu. 
Elә bax, budur, 
Seһrli boru. 
Qonaq birinci baxdı. 
Dedi:—Günәşә bax, һa! 
Hәm günәşә oxşayır, 
Hәm dә yağlı qoğala. 
—Qoğala oxşasa da, 
O, günәşdir, ay bala. 
Sizә demişdim o gün, 
İndi Cırtdan da bilsin. 
Günәş doğma, meһriban 
Bir anaya oxşayır 
Yaşadıqımız Yeri 
Әzizlәyir, oxşayır. 
Yer fırlanır, demişdim, 
Fırlanmır boş-boşuna, 
Fırlanır gecә-gündüz 
Anasının başına. 
Anasını görәndә 
Üzü ilk baһar olur. 
Anasını görmәsә 
38 
 
Üzü boran, qar olur! 
Cırtdan indi bildi ki, 
Yerin dә qardaşı var. 
Düz doqquz qardaşdılar, 
Yer—ortancıl qardaşdır. 
Yer һamısından başdır: 
Çünki Yerdә insan var, 
Çünki Yerdә Cırtdan var 
Yerdә yaşamaq üçün  
Hava da var, su da var.  
Yerdә uşaqlar üçün  
Kökә dә, yuxu da var.  
Yaxınlaşıb, borudan,  
Bir-bir baxdı uşaqlar.  
Axıra qaldı Eldar. 
 —Ay aman, gözә bir bax!  
Günәşin dәg var?  
—Yox a bala, göz deyil. 
 Bәlkә gözә oxşayan  
Günәşin lәkәsidir.  
Bәlkә sürünüb keçәn  
Buludun kölgәsidir?  
Haray qopardı Eldar:  
—Bir cüt qapqara gözdür  
Yanır uzaqda par-par.  
Uşaqlar bir dә baxdı, 
 Rәһim әmi dә baxdı:  
—Eldar doğru deyirmiş...  
Demә o qara gözlәr  
Çırtdanın gözlәriymiş...  
39 
 
Aşağı baxan odur  
Borunun o başından  
Onu һeç kәs görmәyib  
Ora dırmaşan zaman. 
Uşaqlar gülüşdülәr.  
O ki var gülüşdülәr! 
Ayaz dedi:—a Cırtdan, 
Ordan һeç nә görünmәz, 
Naһaq yerә baxırsan. 
—Hey, elә bilmәyin ki, 
Naһaq yerә baxıram,— 
Siz köyә baxırsınız 
Mәnsә Yerә baxıram. 
V 
Cırtdan unutmuş idi 
Nәnәsini az qala. 
Gördü ki, qaş qaralır, 
Töküldü qaşqabağı. 
Dedi nә olar, olar. 
Dönüb düzәldi yola. 
Ayaz dedi:—Getmә, qal. 
Niyaz dedi:—Getmә, qal. 
Elçinlә Eldar 
Getmә.—dedilәr,— 
Meşәdә qurd var. 
Rәһimә şirin-şirin 
Dedi:—Detmә, a Ditdan. 
Rәһim әmi dә dedi: 
— ;Getmә, bala, azarsan 
40 
 
—Divlәrdәn qorxmadım mәn 
Qurd nәdir ondan qorxum? 
Bircә şeydәn qorxuram— 
Qorxuram qaçar yuxum.  
—Yuxun niyә qaçır ki?  
—Axı, һәr axşam mәnә  
Nağıl deyәrdә nәnәm.  
—Eһ, nağıla nә var ki, 
 Piri babaya  
Deyәrik sәnә  
Nağıl danışar.  
—Qalıram onda 
Rәһimәgildә  
Qonaqdı Cırtdan.  
Ayrıla bilmir 
 Uşaqlar ondan. 
 Hamı burdadır.  
—Bәs Piri baba  
Gәlmәyib һәlә?  
—  Gәl, burda otur, 
—   Bu düymәni bur,  
İndicә gәlәr.  
—Bu nәdir belә?  
Ev kinosudur—  
—Televizordur.  
Mavi güzgüdә  
Göründü bir qız  
Dedi:—İndi dә  
Piri babaya  
Qulaq asın siz! 
41 
 
  
PİRİ BABANIN NAĞILI 
«Biri vardı, 
Biri yoxdu: 
Yer üzündә 
Oyuncaqlı, 
Oyuncaqsız 
Uşaq çoxdu. 
Amma yumaq 
Topu olan 
Bir nәfәrdi, 
Hәmin oğlan 
Gecә-gündüz 
Öyünәrdi: 
Yeddirәngli, 
Yeddi dilim, 
Yeddi zolaq, 
Yumru kilim, 
Topuma bax! 
Nәnәm bunu 
Toxuyubdur; 
Babamdan 
Yadigar qalan 
Heybәmizin 
Saplarından. 
Hәmin һeybә, 
Babama da 
Qalmış idi 
Babasından. 
42 
 
Ondan ulu 
Babama da, 
Ondan ulu 
Babasından...» 
Ay uşaqlar, 
Siz dә baxın, 
Yaxşı-yaxşı. 
Möcüzәdnr 
Hәr naxışı. 
Bu topun 
Yeddi rәngi var; 
Hamısı 
Ona yaraşır. 
Bu, yaşılı— 
Baxırsan 
Gözün qamaşır, 
Bu, qәһvәyi— 
Dolanır 
Göyә qarışır. 
Bu, qırmızı— 
Günәş tәk yanır, 
Qızılı. 
Bu, qarası— 
Bu yana 
Gecә yazılıb. 
43 
 
Bu, sarısı— 
Gecәyә 
Ulduz düzülüb. 
Bu da ağı— 
İşıq yolu, 
Nur zolağı. 
Bir gün, 
Meydanda 
Top oynadanda 
Hәmin oğlan: 
Bu gup-gupdan 
Oyandı, 
Qayada 
Daldalanmış 
Külәk. 
Yuxudan 
Kal oyanmış 
Ayı tәk 
Hirslә 
Qapıb, 
Yumaq topu, 
Yuvarlatdı, 
Dәrәyә. 
Çırpdı ora— 
Çırpdı bura, 
Oynatdı, 
Fırlatdı, 
Atdı 
Göyә. 
Bәlәdi, 
44 
 
Qapqara 
Lap qapqara 
Buludlara. 
Soyumadı 
Yenә 
Hirsi— 
«Hamı bilsin! 
Hamı bilsin! 
Hamı bilsin! 
Külәyә 
Top atmaq olmaz! 
Külәyi 
Oyatmaq olmaz!» 
Külәyi 
Haqladı uşaq 
«Dәli külәk,— 
Ver topumu!» 
Külәk 
Vıy-vıy vıyıldadı, 
Dәrәyә 
Tullandı uşaq— 
«Dәrin dәrә, 
Ver topumu!» 
Dәrә u-u 
Uğuldadı. 
Buluda 
Yalvardı uşaq— 
«Qara bulud,  
Ver topumu!» 
45 
 
 Bulud gur-gur  
Guruldadı. 
Bu nәdir belә?  
Sәmadan yerә  
Nur seli axdı:  
Günәş dә çıxdı,  
Yağış da yağdı.  
Buluddan  
Asıldı  
Yeddi sap. 
 Buluddan  
Torpağa  
Endi top. 
Ay aman!  
Qoymayın,  
Çözülür  
Topumun Sapları!  
Bu mavi,  
Bu yaşıl,  
Bu sarı,  
Bu da ağ...  
Yüyürdü...  
Gördü bu  
Nә sapdır,  
Nә topdur. 
Demә Göyqurşağı 
Aldadıb 
Uşağı. 
Ağladı 
46 
 
Qәһәrdәn. 
Kövrәldi 
Yer-yerdәn 
Qayalar, 
Çiçәklәr; 
Susdu 
Böcәklәr. 
Durdu 
Kәpәnәklәr, 
Aһ çәkdi dәrә, 
Süründü 
Duman. 
Bir atlı 
Göründü, 
Bu an; 
Belindә 
Oxdan, 
Әlindә 
Kaman. 
—Oğlan, 
Niyә ağlayırsan? 
—Әmi, 
Niyә ağlamayım? 
Yeddirәngli, 
Yeddi zolaq,  
Yeddi dilim,  
Yumru kilim,  
Topum vardı...  
Külәk atdı,  
Dәrәyә.  
47 
 
Dәrәdәn  
Göyә,  
Buluda, 
Bulud alıb apardı,  
Göyqurşağını  
Görüb ağladım. 
Atlı baһadır  
Endi atından.  
Açdı xurcunu,  
Uçan xalçanı  
Çıxartdı ordan.  
— Burdaca dayan,  
Atımı saxla.  
Nә belә zarı,  
Nә dә ki, ağla!  
Oğlan gözünü  
Yumub açınca,  
Qalxdı ucaya  
Yox oldu xalça.  
Amma, qayıtdı...  
Çox tez qayıtdı.  
Bu qoçaq atlı 
Endi xalçadan  
Mәyus dayandı.  
—Neylәyim, bala!  
Uçan xalçalar  
Ucsuz-bucaqsız  
Mavi göylәrin  
Yeddi qatından  
Yalnız vә yalnız,  
48 
 
Üçüncüsünә  
Qalxır güc-bәla.  
Neylәyim, bala!  
Az qalmışdı  
Topa çatam;  
Sıçrayıb keçdi  
Dördüncü qata...  
Atlı birdәn  
Çıxdı yoxa.  
Oğlan qaldı  
Baxa-baxa  
Yenә yola  
Düzәldi o,  
İynә yarım  
Yol gәldi o.  
Az getdi, Üz getdi... 
Dәrә, tәpә düz getdi...  
Getdi, 
Ümidsiz getdi,  
Getdi, 
Könülsüz getdi, 
Amma getdi: 
«Bәlkә birdәn, 
Birdәn qarışar 
Topum yağışa 
Nә yaxşı olar! 
Bәlkә birdәn, 
Birdәn yorular, 
Әlindәn salar 
49 
 
Topumu bulud? 
Nә yaxşı olar!» 
Lap uzaqda... 
Qarşı dağdı, 
Çökәk yerdә. 
Bir rәngbәrәng 
Yekә topa 
Gördü birdәn. 
Qaçdı uşaq, 
Qaçdı uşaq, 
Qaçdı uşaq. 
İşә bir bax, 
Bu çәmәnmiş. 
Bu görünәn 
Çiçәklәrmiş— 
Topa-topa; 
Sarı topa, 
Yaşıl topa... 
Bu göy topa, 
Bu ağ topa,  
Lap uzaqdan  
Oxşayarmış  
Yumaq topa. 
Yenә dә bir  
Atlı gәldi;  
Kәmәrindә  
Misri  qılınc,  
Çiynindә Yapıncı,  
Әlindә kәmәnd: — 
Oğlan, Niyә ağlayırsan!  
50 
 
— Әmi, 
Niyә ağlamayım?  
Yeddirәngli,  
Yeddi zolaq,  
Yeddi dilim,  
Yumru kilim,  
Topum vardı,  
Külәk qapıb  
Apardı.  
Topa-topa  
Çiçәklәri,  
Topuma  
Oxşatdım,  
Ağladım. 
— Kol bu atı  
Saxla,  
Görәk  
Başımıza  
Nә gәlәcәk.  
Heybәsindәn  
İki lәlәk  
Çıxartdı o,  
Tutuşdurdu  
Bir-birinә.  
Zümrüd quşu  
Hazır oldu.  
Ucaldılar.  
Yox oldular.  
«Aһa budur...  
Qayıtdılar,  
51 
 
Nә ağır enir  
Torpağa bunlar?  
Zümrüd quşu da  
Yaman yorulub.  
Qoçaq atlı da  
Yaman yorulub.  
Görәn nә olub?»  
— Neylәyim, oğul!  
Zümrüd quşları  
Beşinci qata  
Qalxırmış, demә,  
Azca qalmışdı  
Bәzәkli topun 
Keçә әlimә;  
Amma keçmәdi.  
Sözünü deyib,  
Yox oldu atlı,  
Durduğu yerdә. 
«Bu nә işdir?» —  
Deyә-deyә.  
Dağdan endi  
Düzәnliyә.  
Ciblәrinin  
Lap dibindәn  
O qovurğa  
Tapdı,  
Dәndәn  
Qovurğadan  
Yeyә-yeyә,  
Gәlib çıxdı  
52 
 
Düzәnliyә.  
Nağıl dili  
Yüyrәk olur.  
Nağılda  
Yol gedәn adam  
Yorulmayır.  
Nağıl deyәn  
Yorulur.  
«...Gәlib çatdı  
Bir küdrüyә.  
Baxdı yerә,  
Baxdı göyә; 
Ağ, 
Qırmızı, 
Yaşıl, 
Sarı, 
Yanıb-sönәn. 
Qalxıb-enәn 
İşıqları 
Gördü oğlan. 
—Bәlkә mәnim 
Topumdu bu? 
Qaçdı, 
Qaçdı, 
Qaçdı, 
Durdu, 
Bu doğrudan 
Çıraqlarmış! 
Görmәdiyi 
Yerlәr varmış, 
53 
 
Bilmәdiyi 
Sirlәr varmış. 
İki dәfә 
Qәһәrlәnib 
Ağlamışdı... 
İndi baxıb 
Mat qalmışdı 
Gördüyünә. 
Gördü yenә 
Qarşısında 
Bir әmi var. 
— Oğlan, kimsәn? 
Hardan һara 
Sәfәrin var? 
Oğlan, 
Başdan 
Başladı lap 
—Mәni bura 
Gәtirib top— 
Yeddirәngli. 
Yeddi zolaq, 
Yeddi dilim, 
Yumru kilim, 
Yumaq topum, 
Uçan xalça... 
Zümrüd quşu... 
İki әmi.... 
Nәlәr-nәlәr 
Kәlmәlәri 
Bir nәfәsә 
54 
 
Muncuq kimi 
Düzdü sapa 
Sonra dedi:— 
Ağ, 
Qırmızı, 
Yaşıl, 
Sarı... 
Çıraqları 
Bәnzәdibmiş 
Yumaq topa.  
Sonra dedi:  
—Bu işıqlı  
Oxabәnzәr  
Dәmir evlәr  
Nәdir әmi?  
—Uçan gәmi!—  
—Sәn kimsәn bәs?  
—Göyә uçan  
 —Әgәr göyә uçansansa.  
Hanı xalçan.  
Baһadırsan,  
Bәs qılıncın  
Hanı sәnin?  
Bәs yapıncın  
Hanı sәnin?  
Hanı atın,  
Hanı һeybәn?  
Sonra dedi:—  
—Yerә enәn  
O quş nәdir?  
55 
 
—Tәyyarәdir 
— Dәmir quşdur,  
Yorulmuşdu.  
Yerә endi,  
Nәfәsini  
Dәrsin bir az.  
—Әmi, mәni  
Uşaq bilib 
Nağıl Demә, 
Dәmir uçmaz! 
Sonra dedi: 
—Bunlar nәdir? 
Düzülüblәr 
Cәrgә-cәrgә, 
Әbrişim tәk. 
—Raketlәrdir... 
—Raket nәdir? 
—Birbaş yerdәn 
Aya gedir! 
Uşaq dedi: 
—Nağıldan 
Gәlәn mәnәm, 
Nağıl deyirsәn 
Mәnә. 
Bunlar 
Aya gedirsә, 
Topumu 
Gәtirsәnә! 
Göyәuçan 
Başdan 
56 
 
Geyindi, 
Ayaqdan 
Qıfıllandı. 
Ayaqdan 
Geyindi 
Başdan qıfıllandı. 
Sonra dәmir 
Pillәkanla  
Addım-addım, 
 Qalxdı gәmiyә.  
«Uğurlu yol»,  
Pıçıldadı  
Oğlan Әmiyә.  
O da dönüb,  
Son pillәdә  
Baxdı aşağı.  
Gördü uşağı.  
Әl elәdi.  
Sonra 
Gәminin altda  
Ocaq çatıldı—  
Elә bil.  
Alov dillәri  
Yay tәk dartıldı—  
Elә bil.  
Göyә yepyekә  
Nizә atıldı—  
Elә bil.  
Hәlә tüstüylә  
Doluydu meydan,  
57 
 
Hәlә һeyrәtdәn  
Donuqdu oğlan,  
Gәmi qayıtdı.  
Göyәuçanın  
Meһriban sәsi 
Onu ayıltdı. 
—Yeddirәngli, 
Yeddi zolaq, 
Yeddi dilim, 
Yumru kilim 
Top 
Kimindir? 
—  Mәnim, 
—  Mәnim, 
Mәnimdir!— 
Uşaq әmini 
Basdı bağrına. 
Bilmәdi ancaq 
Nә desin ona. 
Sevindiyindәn 
Dili tutuldu. 
Sevindiyindәn 
Gözlәri doldu. 
—Yeddinci qata 
Qalxıbmış demә, 
Al, yaxşı saxla 
Bir dә itirmә! 
Uzaqda qaldı 
Raket meydanı. 
Çökdü һәr yana 
58 
 
Nağıl dumanı. 
Tanış dumanlıq. 
Tanış cığıra 
Çәkdi oğlanı. 
Aşdı illәri, 
Aşdı günlәri, 
Aşdı dağları, 
Keçdi düzlәri, 
Bayaq gәldiyi 
Dolanbac yolla 
Qayıtdı geri. 
Topunu bәrk-bәrk 
Sıxıb köksünә. 
Öz nağılına 
Qayıtdı yenә. 
Üç alma düşdü göydәn, 
Birini tutdum göydә 
Yerdә qaldı ikisi, 
Onların da irisi 
Nağılçıya çatacaq. 
Tәk biri qaldı ancaq 
Gәlin onu da verәk, 
Göyәuçan әmiyә. 
Topu gәtirmәsәydi, 
Onda üç gün, üç gecә, 
Nağıl deyәydim gәrәk. 
 
 
 
59 
 
VII  
Piri babanın 
Nağılı bitdi. 
Cırtdan sevindi. 
«-İndi raһatca 
Yataram,—dedi. 
Şirin yuxudan 
Oyandı Cırtdan, 
Gördü һaçandı 
Sökülübdü dan. 
Durdu geyindi; 
Rәһim әmiyә 
—Çox sağ ol,—dedi. 
Rәһimәyә dә 
Çox sağ ol,—dedi. 
Yüyürüb gәldi 
Elçinlә Eldar, 
Gәldi Ayaz da, 
Gәldi Niyaz da. 
Dünәnki yeri 
Gәzib tapdılar. 
Gördülәr һәlә, 
Burdadır şәlә. 
Ayrıldı dostlar; 
Elçin:—Unutma, 
Yenә gәl,—dedi. 
Eldar kövrәldi, 
«Aһ» çәkdi Ayaz, 
Tutuldu Niyaz. 
 
60 
 
* * * 
Cәngi meşәsi... 
Xәzәlli cığır... 
Cırtdan yenә dә  
Yamaca qalxır.  
Yaman tәlәsir,  
Yaman darıxır.  
Uçur quş kimi,  
Fәrәһindәn o,  
«Gördüklәrimi  
Nәnәmә desәm  
Deyәr nağıldı.  
Bilirәm nәnәm  
Yağlı kökә dә  
Verәcәk mәnә.  
Yağlı kötәk dә  
Vuracaq mәnә.  
Tәki kökәni  
Verәydi әvvәl».  
Kәsә gedir ki,  
Tez çatsın evә.  
Dizinә qәdәr  
Çıxıbdır xәzәl.  
Sağa buruldu,  
Yaşıl taladan:  
Qorxmadı itdәn  
Qorxmadı divdәn,  
Qorxmadı qurddan  
Sarı tәpәni  
Aşıb o yana  
61 
 
Yox oldu Cırtdan. 
 
ANA ƏLİ 
(Xalq əfsanəsi əsasında) 
I 
Çağırtdırıb әrini, 
Hәsrәtlә baxıb ona, 
Әziz körpәlәrini, 
Belә tapşırdı ana. 
Dedi:—Ölürәm, ancaq, 
Sinәmdә bir dünya qәm, 
Çox nigaran ölürәm. 
Uşaqlara yaxşı bax! 
Qoyma onları ağlar, 
Sәndәn başqa kimim var? 
Unutma sözlәrimi! 
Sәnin tәzә arvadın, 
Mәnim әzizlәrimi, 
İncidәcәksә әgәr, 
Qәbrimә od tökülәr. 
Torpağım-daşım yanar, 
Zülm әrşә dayanar. 
Ana ürәyi—kövrәk... 
Bu dәrdә dözә bilmәz. 
Odur ki, mәn ölәn tәk, 
Әlimin birini kәs, 
62 
 
Qurudub saxla evdә  
Evin «tәzә gәlin»i  
Saxlamayıb әlini  
Әgәr döymәk istәsә,  
Ciyәrparәlәrimi,  
Qoy öz әlimlә döysün;  
Ağrıyan ürәyimi,  
Bir ana kimi duysun...  
Günәşüzlü qızımın  
Ayımın, ulduzumun  
Könlünü al, atası!  
Qaragözlü oğlumun  
Şirinsözlü oğlumun  
Qeydinә qal, atası!  
Qoyma onları ağlar  
Sәndәn başqa kimim var.  
Mәn ona yanıram ki,  
Gözümdә gözübağlı,  
Arzu qaldı, kam qaldı.  
Mәn ona yanıram ki,  
Dünyada qәlbi dağlı,  
İki nişanәm qaldı.  
Mәn ona yanıram ki,  
Elә odlanıram ki,  
Üşüyürәm istidәn,  
A canıma qәsd edәn  
Ölüm, a zalım ölüm!  
Qoy bir az da yaşayım,  
Bir az da qalım, ölüm. 
63 
 
Әlindәn çәkirәm dad. 
Özün dә bu zülmü dad! 
Gәlin, gәlin yanıma, 
Yetim qalan balalar! 
Gәlsin mәnim canıma, 
Sizә gәlәn bәlalar. 
Yaşamadım doyunca 
Toyunuzu görmәdim. 
Uzun illәr boyunca. 
Boyunuzu görmәdim, 
Ürәkdә dağ gedirәm 
Yaman bivaxt gedirәm» 
Ana onları bir-bir 
Öpüb bәrk-bәrk ağladı. 
Şişirtmәk nәyә lazım, 
Bir ana tәk ağladı. 
Gözlәri yaşlı-yaşlı 
Sırğalarını açdı, 
Günәşüzlü qızının 
Qulaqlarına taxdı. 
Baxdı balalarına 
Baxdı, doymadı, baxdı... 
II  
Axşam oldu qarışdı şәr. 
Ana yumdu gözlәrini. 
Bu dәm bütün evdәkilәr, 
İtirdilәr özlәrini. 
Göz yaşları selә döndü, 
Aһlar güclü yelә döndü, 
64 
 
Yanan qәlblәr külә döndü 
O yumanda gözlәrini. 
Axşamüstü, qürübçağı, 
Buludların qaşqabağı, 
Çәkdi yerә sinә dağı, 
O yumanda gözlәrini. 
Baһar dönüb xәzan oldu. 
Yarpaq düşdü, çiçәk soldu. 
Göylәrin dә gözü doldu, 
O yumanda gözlәrini. 
Ölüm oldu yamanca pәrt, 
Öz-özünә dedi:«Namәrd». 
Dәrdin özü dә çәkdi dәrd. 
O yumanda gözlәrini. 
Günәş batdı yer soyudu, 
Dәrdli ana da uyudu. 
Günәş batdı bir gecәlik, 
Ana yatdı һәmişәlik, 
Günәş yerin anasıdır, 
O һәmişә yanasıdır. 
II I  
Qәlbi yorulan ana, 
Ümidi viran ana, 
Bir әlli dәfn edildi. 
Bu sirri bir mәzarlıq, 
Bir dә ki, әri bildi. 
Ananın qaxac әli; 
Zәrxaraya bükülü, 
65 
 
Qızıl mücrüdә qaldı. 
Sandıqda bizlәdildi, 
Sandıq küncә qoyuldu, 
Sandıq müqәddәs oldu. 
IV 
Bir il qoca tәbiәt 
Geyindi qara libas. 
Bir il göylәr ağladı 
Buludlar saxladı yas. 
Yetimlәrin aһından 
Dayandı axar sular. 
Yetimlәrin aһından 
Әridi sәrt qayalar, 
Bir il gündә min kәrә 
Uşaqlar «ana» dedi. 
Gözlәr «ananı» gәzdi. 
Dodaqlar «ana» dedi. 
Bir il әzab, aһ-zar... 
Bir il tәkcә qonşular 
Bu evә һәyan oldu 
Ürәklәr şan-şan oldu. 
Bu ağrıya, bu dağa 
Bir il dözüb, bir tәһәr... 
Әlacsız qalan dul әr 
Yağışlı bir һavada— 
Uşaqlara baxmağa 
Tәzә ana gәtirdi— 
Yana-yana gәtirdi. 
 
66 
 
V 
Ögey ana bircә ay, 
Uşaqlara «can» dedi. 
Әr dә inanıb ona, 
«Әsil anasan» dedi. 
Kor olsun belә adәt, 
Başlandı eyş-işrәt. 
O müqәddәs ananı, 
Unutdurdu «mәһәbbәt». 
Vәsiyyәt unuduldu. 
Ananın qaxac әli, 
Zәrxaraya bükülü, 
Qızıl mücrüdә qaldı. 
Mücrü sandıqda qaldı 
Sandıq bir küncdә qaldı. 
Ögey ana qudurdu. 
Evә vәlvәlә saldı. 
Altıyaşlı «qızı»na 
Döşәmәni yudurtdu. 
Sәkkizyaşlı «oğlu»nu 
Şaxtalı qış günündә 
Astanada oturtdu, 
Odun gәtirmәyәndә, 
«Әlim donur»—deyәndә. 
Onları ac saxladı 
Su verdi çay vermәdi 
Özü bişirib yedi 
Onlara pay vermәdi. 
Danladı da, söydü dә, 
Saçladı da, döydü dә. 
67 
 
VI  
Әr bunları görmәdi, 
O çәkmәzdi bu dәrdi. 
O, dan üzü gedәrdi, 
Gün batanda gәlәrdi. 
Soruşanda qızını, 
Soruşanda oğlunu. 
Arvadın şirin dili 
Razı salardı onu. 
Odur ki, xeyli müddәt 
Unuduldu vәsiyyәt 
Ananın qaxac әli; 
Zәrxaraya bükülü, 
Qızıl mücrüdә qaldı. 
Mücrü sandıqda qaldı. 
Sandıq bir küncdә qaldı. 
Ögey ana qudurdu, 
Evә vәlvәlә saldı. 
Altıyaşlı uşağın, 
Sırğasını da aldı. 
Axşam söһbәt düşәndә 
Bir sübut da gәtirib, 
Dedi ki, filan vaxtı 
Filan yerdә itirib. 
VII  
Qayaları, dağları, 
Әridәrdi bu dağlar. 
Get-gedә sısqalaşdı, 
Arıqladı uşaqlar. 
68 
 
Bir gün oğlan da, qız da, 
Birdәn yatağa düşdü. 
Analıq «ana» oldu, 
Tez әl-ayağa düşdü. 
Qorxub öz әmәlindәn, 
Qopardı fәryad, şivәn, 
—«һaray»—deyә bağırdı. 
Әr evә gәlәn kimi, 
O zamanın һәkimi 
Loğmanı da çağırdı. 
Loğman ataya baxdı, 
Loğman «anaya» baxdı. 
Yetimlәrnn gözündә 
Donan mәnaya baxdı. 
Dedi ki, «birdәn-birә 
Bunlar azarlamazdı». 
Bir «aһ» da çәkib bu an, 
Xәstәlәrinә dәrman 
«Ana әlini» yazdı. 
Atanın kar ürәyi 
Bu sәdadan oyandı... 
Ata, od tutub yandı 
Dağlar uçdu elә bil 
Üstünә һәr tәrәfdәn. 
Gözündәki pәrdәlәr 
Açıldı birәr-birәr. 
Qorxu dolu baxışlar 
Nifrәt dolu baxışlar. 
Qılınc tәki, ox tәki 
69 
 
Bir-bir qarşılaşdılar. 
Onu lal düşüncәlәr 
Apardı qәbiristana. 
Yetim balalarını 
Soruşdu bir-bir ana. 
Ata utandı qaçdı... 
VIII  
Sandıq yadına düşdü, 
Mücrü yadına düşdü. 
Ananın qaxac әli 
İmdadına yetişdi.  
Hirslәnmәdi, çoşmadı,  
Qorxdu ki, el qınaya.  
Ananın arzusunu  
Başa saldı «ana»ya.  
«Әgәr qalmaq istәsәn,  
Qal»—dedi.  
«Amma qalmaq istәsәn  
Gәl bu әli al» dedi.  
Analarına oxşa.  
«Döyәndә bu әllә döy,  
Oxşayanda oxşa!  
Unutma ki, anasan,  
Analıq deyil asan». 
 
IX 
Ananın qaxac әli; 
Gün işığı görәli,  
Yetimlәr dә gördülәr...  
70 
 
Unuduldu dәrdi-sәri.  
İndi ancaq gecәlәr  
O әl mücrüdә qaldı,  
Mücrü sandıqda qaldı.  
Sandıq müqәddәs oldu.  
Fәrәһin qanadında  
Uşaqlar yaşa doldu. 
71 
 
 
KİTABIN İÇİNDƏKİLƏR 
ŞERLƏR 
Bәs bu nәdir?...................................................5 
Gilә      … … … … … … … … … 6  
Körpә   . . . . . . . . . . . . . . . 7  
Alma һarda bitir?      ……………………………8 
Küsәyәn qız  …………………………………….8 
İynә   …………………………………………..9 
Sevәr ……………………………………………11 
Balaca işıqçı…………………………………….13 
Tayqada neft ……………………………………14  
Ay ……………………………………………….19  
Say ………………………………………………20 
Dәcәl külәk………………………………………21 
  Göydә nә var…………………………………….22 
Sözün  yeri ……………………………………...24 
Dörd söz … … … … … … … … … … … . .  25 
İki qorxaq … … … … … … … … … … … . . 28 
Çanaqlı bağa ill qurbağa……………………..     28 
A ğ a ç d ә l ә n  … … … … … … … … … … … … . 2 9  
Dәlә……………………………………………….31 
Bala kirpi…………………………………………32 
Şәkilli kitabxana ………………………………...35 
POEMA VZ ƏFSANƏ 
Cırtdan һara getmişdi?.........................................39 
Ana  әli  …………………………………………..69 
72 
 
KİÇİKYAŞLI UŞAQLAR ÜÇÜN 
Sadıqov Fikrәt Abbas oğlu 
GÖYDƏ NƏ VAR…. 
 
Redaktoru Məmməd Namaz. 
Rәssamı Y. Salnikov. 
Bәdii redaktoru V. Sarıçalinskaya. 
Texniki redaktoru L. Abdullayeva. 
Korrektoru A. Cəmilov. 
Yığılmağa verilmiş 6/XII-1977-ci il. Çapa imzalanmış 
8/II-1978-ci il. Kağız formatı 60x
 
10, kağız №1. 
Fiziki ç/v. 2,5. Şәrti ç/v. 2,5. Uçot nәşr. v. 2,74. 
FQ 07535. Sifariş № 4. Tirajı 7000. Qiymәti 15 qәp. 
 
Azәrbaycan SSR Nazirlәr Sovetinin Dövlәt Nәşriyyatı, 
Poliqrafiya vә Kitab Ticarәti İşlәri Komitәsi. 
“Gәnclik" nәşriyyatı, Bakı, Hüsü Hacıyev küçәsi, 4. 
“Qızıl Şәrq" mәtbәәsi, Bakı, Hәzi Aslanov küçәsi, 80, 
Üz qabığı 26 Bakı komissarı adına mәtbәәdә 
çap edilmişdir. 
 
