 
 
 
K.Bünyadzadə 
 
 
 
Gəncliyin  
fəlsəfəsi 
 
 
 
 
 
 
 
 
 
 
 
Bakı – 2009 
 -2 -  
 
 
 
 
 
 
 
 
 
Könül Yusif qızı Bünyadzadə  
Gəncliyin fəlsəfəsi  
Bakı, “Nurlar”, Nəşruyyat Poliqrafiya Mərkəzi,  2009, 256 səh. 
 
İki hissədən ibarət olan bu kitabın birinci hissəsində gəncliyə xas 
bir sıra keyfiyyətlərin fəlsəfi təhlili verilir, hər bir hissin, duyğunun 
primitiv səviyyədən ən ali dərəcəyə qədər yüksəlməsi, bu yolda hansı 
mərhələlərdən keçməsi izlənir, cəmiyyətin gənclərin həyatında oynadığı 
rol araşdırılır. Gəncliyin öz hikmətinin, öz harmoniyasının, öz 
qanunlarının olması fikrini əsaslandırmaq üçün həm klassik, həm də mü-
asir dövrün Şərq və Qərb filosflarına, şairlərinə müraciət edilmişdir. 
Kitabın ikinci hissəsi isə ictimai həyatın və onun  ayrı-ayrı 
hadisələrinin elmi məqalələr, fəlsəfi esse və hekayətlər vasitəsilə 
özünəməxsus təhlilindən ibarətdir.  
Kitab geniş oxucu kütləsi, xüsusilə gənclər üçün nəzərdə 
tutulmuşdur.  
 
 
 
 İSBN: 978-9952-450-28-6 
 
”K.Bünyadzadə”, 2009 
 - 3 -  
 
 
 
 
 
Müəllifdən 
 
Hər kitab, həcmindən asılı olmayaraq, müəllifin öz 
oxucusuna demək istədiyi bir sözdür. Zamanından, məkanın-
dan, şəraitdən asılı olaraq bu söz müxtəlif formalarda deyilə 
bildiyi kimi, müxtəlif də qəbul edilir. Yəni hər sözün bir neçə 
baxış bucağı var. Bu bucağı təyin edən isə ruhun və tə-
fəkkürün səviyyəsidir. 
 «Gənc» sözü fars dilindən tərcümədə (گنج ) «xəzinə, 
özündən sonra zəngin irs qoymaq», – deməkdir. Görünür, 
ömrün ən parlaq illəri, həyat enerjisinin aşıb-daşdığı vaxt-
lar, istedadın, potensialın kəşf olunduğu dövr təsadüfən 
gənclik adlandırılmır. Kitabın da məqsədi oxucuları məhz bu 
xəzinə ilə tanış etməkdir. 
Xəzinəni, qiymətli daş-qaşları tapmaq, əldə etmək özü 
də asan iş deyil, amma onu cilalayıb içindəki, mahiyyətin-
dəki nuru, gözəlliyi aşkarlamaq daha böyük səy, ustalıq, 
məharət tələb edir. Yəni hissin, emosiyanın bolluğu genetik 
istedadın özündə saxladığı zənginliyi, bu zənginliyin bərq 
vuran parıltısını ətrafa saçmaq üçün yetərli bir potensiala 
malik olsa da, hər halda onun cilalanmağa ehtiyacı vardır. 
Təsadüfi deyildir ki, gənclər öz qəlbinin potensialını 
adətən sənət vasitələri ilə ifadə edirlər və bunların arasında 
poeziya yüksək ülvi duyğuların tərənnümü üçün ən uyğun 
vasitədir. Lakin bu zəngin duyğu potensialının sadəcə duyğu 
 -4 -  
şəklində deyil, cilalanmış halda, yəni fikir, düşüncə, fəlsəfə 
səviyyəsində ifadə oluna bilməsi üçün, bir tərəfdən uzun 
illərin təcrübəsinə, digər tərəfdən də “zər qədrini bilən 
zərgərlərə”, ustadlara və nəhayət, zəmanənin, mühitin 
yetkinliyinə ehtiyac vardır. 
Gənc-i «cilalayanlar» onu sıradan birinə də, bütün 
varlığının nuru ilə göz qamaşdıran mükəmməl bir sənət 
əsərinə və ya kamil bir İnsana da döndərə bilərlər. 
Eyni zamanda, hər bir gənci ən qiymətli daşdan daha 
dəyərli edən bir amil də var ki, bu – ruhdur. Məhz ruhunun 
saldığı işıqla gənc öz ağlının gücünü hiss edər, iradəsi möh-
kəmlənər, naqis bir varlıq, yoxsa kamil bir İnsan olmaq 
arasında düzgün seçim edə bilər.  
İki hissəli «Gəncliyin fəlsəfəsi»ni iki ayrı-ayrı hissin 
ifadəsi də adlandırmaq olar. Birinci – gəncliyə kənardan, 
obyektiv bir baxışdır. Burada söhbət çox az yaşamış, lakin 
elə gənc yaşlarından parlamağa başlamış, dünyadan tez 
köçsələr də böyük estetik-mənəvi xəzinə qoyub getmiş 
gənclərdən gedir. İkinci isə – gəncliyin subyektiv təqdi-
matıdır. Birinci – keçilmiş təcrübələrin, yaşanmış ömürlərin 
təhlili, ikinci – çıxarılmış nəticələrin təzahürüdür. Birinci – 
həyatın hər üzünə dik baxan gözlərə və həqiqəti görən göz-
lərdir, ikinci – onların gördüklərini görmək, yaşamaq və 
yaşatmaq cəhdidir.  
 - 5 -  
 
 
 
I  hissə 
 
 
   
 
GƏNCLĠYĠN 
 
     FƏLSƏFƏSI 
 
 
 
 
 
 
 
 -6 -  
 
 
 
 
Ön söz 
 
 
Qurani Kərimdə deyildiyinə görə, Allah yalnız özünün 
bildiyi bütün adları insana da öyrətdi (Quran 2/31) və bu-
nunla onu bütün yaratdıqları arasında ən qüdrətli etdi. İnsan 
elmlər öyrənir, kəşflər edir, göyün ənginliklərinə uçur, 
suların dərinliklərinə enir və ruhuna öyrədilən həmin adları 
(elmləri, həqiqətləri, bilikləri) «yadına salır». Bununla 
yanaşı, insan Allahdan öyrəndiyi həmin adlardan daha bir 
yerdə də istifadə edir: övladına ad qoyanda. Peyğəmbər öz 
hədislərindən birində müsəlmanlara belə bir məsləhət verir: 
«Övladlarınıza gözəl adlar qoyun». Hələ Kitabi Dədə Qor-
qudda da xüsusilə vurğulandığı kimi, qədimdə adqoydu mə-
rasimini məhz ağsaqqallar, dünyagörmüş şəxslər keçirirmiş. 
Hər kəs öz ruhuna, öz təbiətinə uyğun ad daşıyır, adı və özü 
bir-birini tamamlayır. Bunu dərk edən valideyn ad qoymaqla 
bir növ öz övladının taleyini yazmış olur və bu səbəbdən o, 
doğulan körpəsi qarşısında öz məsuliyyətini dərk etməlidir. 
Yaxud bəlkə də hər ad artıq yazılmış bir taleyin valideynə 
mistik bir təlqininin nəticəsidir? Bilən Allahdır.  
Maraqlıdır ki, bu gün heç bir dərin məna daşımayan, 
sadəcə səslənməsi gözəl olan adlar çoxalır və müvafiq ola-
raq… cəmiyyətdə də bir mənasızlaşma, səthiləşmə prosesi 
gedir. 
 - 7 -  
Gənclik fəlsəfəsini adlarla bağlı düşüncələrlə başlama-
ğım təsadüf deyil. Bu fəlsəfənin qapıları ilk olaraq mənim 
üçün Ülviyə səbəb açıldı. Mən ülvi sözünün mənasını əv-
vəllər bilirdim – ucalıq, saflıq. Lakin bu adın tarixçəsini öy-
rənəndən sonra yuxarıda dediklərimin həqiqət olduğuna bir 
daha əmin oldum:  hər insan öz adının canlı maddi tə-
zahürüdür.       
 
   
 
Ülvi Bünyadzadənin adı oxuculara müəyyən qədər ta-
nışdır. Adı deyəndə mən onun şeirlərini, tərcümeyi halını nə-
zərdə tuturam. Yəni adının zahiri tərəfini.  
«Ülvi» adının tarixçəsini və dolayısı ilə mahiyyətini 
Ülvinin atası nəql edir: 
«Məndən həmişə soruşanda ki, bu adın mənası nədir? 
Niyə məhz Ülvi? Mən həmişə susurdum. Bilirdim ki, desəm 
də inanmazlar. Bir də, mənim üçün məhrəm, əziz olan bir 
şeyin başqası tərəfindən adi bir hadisə kimi qəbul edilməsini 
istəmirdim. Buna görə də, sualların üzərindən sadəcə gülüm-
səməklə keçərdim. Əsl tarixçə isə budur. 
Bu ad Ülvi doğulmamışdan çox illər əvvəl «doğulub». 
Altmışıncı illərin əvvəllərində. Mən Azərbaycan Neft və 
Kimya institutunun tələbəsi idim. 
Həmin dövrü milli təfəkkürün oyanışı ilə səciyyələn-
dirmək olar. «Bütöv Azərbaycan» ideologiyası hər kəsin dü-
şüncəsini çulğalamışdı. Uzun illərdən sonra ilk dəfə milli 
bayram olan Novruzun təntənə ilə qeyd edilməsi, hətta uzaq 
Amerikada Con Kennedinin qətli də xalq arasında bir 
həyəcan, dirçəliş yaratmışdı. O illər (1962-1964-cü illər) 
 -8 -  
qışın sərt keçməsi, dəhşətli aclıq, çörəyin qıtlığı, gecədən 
tutulan növbələr belə insanları ruhdan salmır, onların milli 
mənliyinin get-gedə daha artıq oyanmasına mane ola 
bilmirdi.  
Bu həyəcan gəncləri, xüsusilə tələbələri öz ağuşuna al-
mışdı. Onlar ayrı-ayrı ziyalıların ətrafında birləşir, milli 
mövzuda söhbətlər aparılır, müzakirələr keçirilirdi. Məsələn, 
Xəlil Rza Azərbaycan dilinin təmizliyini qorumaq üçün öz 
ətrafındakılara rus kəlməsi işlətməyi qadağan etmişdi və bu 
qaydanı pozan 5 qəpik cərimə verməli idi.  
Əlbəttə, cəmiyyət arasında milli ruhun, təfəkkürün get-
gedə aparıcı qüvvəyə çevrilməsi, ən əsası isə, bu oyanışın, 
özünəqayıdış prosesinin nəinki baş qaldırması, hətta sürətlə 
inkişaf etməsi kimlərin isə xoşuna gəlmirdi və ona hər 
vasitələrlə mane olurdular. Təzyiqlər göstərilir, hansı isə 
«bədbəxt hadisələr» baş verirdi. Təbii ki, tələbələr də bu 
«diqqətdən» kənarda qalmırdılar. Onlar yataqxanalardan, 
hətta institutlardan çıxarılır, təqaüdləri kəsilirdi. Məsələn, iki 
saat dərs buraxan tələbə bir aylıq təqaüddən mərhum edilirdi. 
İki aylıq mərhumiyyət isə artıq institutdan qovulmaq idi.  
Mən də bu cərəyana qoşulmuşdum. Bütün günü şüar-
lar, çağırışlar, şeirlər yazırdım. Hətta olmuşdu ki, düz bir 
həftə dərsdən də qalmışdım. Fakültəmizin dekanı, geologiya 
elmlər namizədi Faiq Bağırzadə yataqxanaya gəlib mənim 
dərsdən qalmağımın səbəbi ilə maraqlandı və məni dərsə 
qayıtmaq üçün xeyli dilə tutdu, ilk növbədə təhsilin 
tamamlanmasının daha vacib olduğunu izah elədi. Sonra 
bütün qanunları pozaraq mənim bir həftəlik qaibimi gizlətdi 
və mən dərsə qayıtdım.  
 - 9 -  
Həmin vaxtlar hərənin bir təxəllüsü var idi. Onda mən 
ÜLVİ sözünü tapdım. Lakin söz mənə elə bir sehrli təsir ba-
ğışladı ki, mən onu bir təxəllüs kimi yox, xeyirxah, gözəl iş-
lərimin kodu olaraq təyinləşdirdim. Sözün mənasını dəqiq 
bilmirdim. Heç o adda adama da rast gəlməmişdim. Düzdür, 
Ülvi Rəcəb adlı bir aktyorun olduğunu eşitmişdim, lakin 
onun mənim ideyamla heç bir əlaqəsi yox idi. Ola bilsin, nə 
vaxtsa oxuduğum bir şeirdən mənim yaddaşıma həkk 
olunmuşdu. Mənasını sonralar öyrəndim. Yalnız onu 
bilirdim ki, o, mənim qəlbimin dərinliyində məskunlaşan, 
mənim ən saf, yüksək amallarımı, əməllərimi toplayan bir 
guşə, kod olacaq.  
Təbii ki, mənim pis işlərimin də adı var idi, ancaq Ülvi 
adı elə güclü, elə cazibəli oldu ki, onu unutdurdu.  
Bu sözü heç bir yerdə işlətmirdim, sanki bir sehrli san-
dıq idi, ora hər kəsdən gizli, ən yaxşı şeylərimi yığırdım. 
Onun varlığından kiminsə xəbər tutmasını istəmirdim. Bir 
dəfə institutda şahmat yarışı keçirilirdi. Orada bir tələbə ilə 
tanış oldum. Adı Ülvi idi. Sonralar öyrəndim ki, o, tanınmış 
bir akademikin oğludur. Çox gözəl, mehriban, tərbiyəli bir 
oğlan idi. Elə bil mənim düşüncəmdəki Ülvi qarşımda 
canlanmışdı. Qısqandım. Mənə elə gəldi ki, o, mənim 
ideyamın bir hissəsini mənimsəyib. Tez ondan aralandım, 
sanki ideyamın, sirrimin tam oğurlanmasından qorxdum və 
çalışdım bir də onunla rastlaşmayım.  
Qeyd etdiyim kimi, milli dirçəliş hərəkatı maneəsiz 
ötüşmürdü. Belə tədbirlərdə iştirak edən tələbələrə qarşı cid-
di tədbirlər görülürdü, hər yerdə xəbərçilər var idi. Belə bir 
«agentin» xidməti sayəsində mən də yataqxanadan qo-
vuldum, ancaq buna baxmayaraq, işlərimi yenə davam et-
 -10 -  
dirirdim. Hərəkat artıq öləziməkdə idi. Həmin vaxtlar mən 
institutumuzun «Neft Kadrları uğrunda» qəzetinin (redaktoru 
gözəl ziyalı İnqilab Babayev) redaksiyasında yaranan dərnə-
yin üzvü idim. Dərnəyin məqsədi görkəmli yazıçı və şairlərlə 
görüşlər keçirtmək idi. Bu istiqamətdə xeyli işlər görürdük: 
Səməd Vurğunun, Şəhriyarın yubileylərini, Bəxtiyar 
Vahabzadə, Hüseyn Arif, Nəriman Həsənzadə ilə ədəbi gö-
rüşlər, yaradıcılıq gecələri keçirdirdik. Rəsul Rzanın 
yaradıcılıq gecəsində hətta institutun rektoru İsmayıl 
İbrahimov da iştirak etdi və həmin görüşdən sonra biz 
təşkilatçılar bir aylıq təqaüd həcmində mükafat belə aldıq. 
Belə görüşlərdən ən maraqlısı Səməd Vurğunun yubileyinin 
keçirilməsi oldu. O vaxt şairin qohumları ilə əlaqə saxlayıb 
onları dəvət etmək mənə həvalə olunmuşdu. Cəmi 20 yaşım 
var idi. Mən Yazıçılar İttifaqının məsləhətçisi Osman 
Sarıvəllinin zəngindən sonra Mehdixan Vəkilovun evinə 
getdim. Onun Səməd Vurğuna – mənim ən sevimli şairimə 
bənzəməsi məni elə həyəcanlandırmışdı ki, nə mənə süzülən 
çayı içə bildim, nə də mənim üçün qoyulmuş şaftalı 
mürəbbəsini yeyə bildim. 
Belə görüşlərimiz biz gəncləri həmin dövrün ən tanın-
mış simaları ilə tanış edirdi, onlarla yaxından ünsiyyətdə ol-
mağa imkan yaradırdı. Əliağa Kürçaylı, İslam Səfərli, 
Osman Sarıvəlli, Vilayət Rüstəmzadə, Hikmət Ziya, 
Məmməd Araz, Zeynəb Xanlarova, Rübabə Muradova, 
Əbülfət Əliyev və daha kimlər. Bütün bu yaxşı əməllərimi 
mən Ülvi kodunun altına yığırdım. Bəlkə də Ülvi kodunun 
xatirinə belə düşündürücü, yaradıcı əməllərə qaçırdım, milli 
təfəkkürümün cilalanmasına, dilimin, düşüncəmin saflığının 
qorunmasına xüsusi diqqət yetirirdim.   
 - 11 -  
İnstitutu bitirəndən sonra təyinatla Rusiyanın Sverd-
lovsk vilayətində işləməyə getdim. Amma 1968-ci ildə ailə 
qurmaqla doğma el-obamla daha sıx bağlandım. 1969-cu ildə 
Ülvi dünyaya gəlməzdən 3 ay qabaq Sverdlovskdan mənzil 
almaq üçün bir arayış lazım oldu. Qayıtdım kəndimizə – 
Göyçənin Kəsəmən kəndinə. Kənd Sovetindən arayış alanda 
oraya belə bir məlumat da yazdırdım: oğlu – Ülvi Yusif oğlu 
Bünyadzadə. Arayışı görən qohum-əqrəba buna çox 
təəccübləndilər.  
…Və Ülvi doğuldu. Sözümün hər mənasında.  
Mən hiss etdiklərimi, düşündüklərimi, illər boyu bəslə-
yib saxladıqlarımı yenicə doğulan körpəyə tez çatdırmaq is-
təyirdim: 
 
Qızıl güldən dəstə tutcaq səadət 
Qızıl payız heyrət etdi, keyindi. 
Mən bilmədim gəlişinlə təbiət 
Boğçadakı zər donunu geyindi. 
 
Səyyarələr cilvələnsin qoy bu gün 
Üzündədi üzlərinin həyası. 
Mən günəşdən pay ummuram nur üçün 
Gözlərindi gözlərimin ziyası. 
 
Özün gülsən, anan nazlı bir gözəl, 
Bəxtiyardı taleyimin bu çağı. 
Sənin totuq əllərindən öpüm gəl, 
Əllərindi ümidimin dayağı. 
 
 
Duzlu balam, unutma ki, illərə, 
Vicdanını günəş deyə verirəm. 
Ürəyimsən, ürəyimi ellərə, 
 -12 -  
Elə bil ki, mən hədiyyə verirəm. 
 
Qızıl payızın əvvəllərində (sentyabrın 23-də) doğulan 
Ülviyə yazdığım bu misralar 1970-ci ildə rayon qəzetində, 
1974-cü ildə isə mərhum xalq şairimiz Hüseyn Arifin 
təqdimatı ilə «Azərbaycan gəncləri» qəzetində dərc olundu.  
Sonralar Ülvi böyüdükcə sanki illər uzunu qoruduğum 
«sandığın açılmasını», kodumun reallaşmasını, həyata keç-
məsini müşahidə edirdim. Hələ kiçik yaşlarından onunla 
ədəbi qəhrəmanlar, hadisələr haqqında təhlillər aparır, 
müxtəlif şairlərin yazdığı şeirləri müzakirə edirdik, iki yol-
daş kimi mübahisələr edirdik. Mən Ülvidən başqa şey göz-
ləmirdim də.  
Mən bu gün də o adı daşıyan hər kəsə xüsusi bir diq-
qətlə, qısqanclıqla yanaşıram. Bu səbəbdən mən bütün Ülvi-
lərdən yalnız millətinin adını ucaldan xeyirxahlıq, gözəl 
əməllər, mərdlik gözləyirəm və görəndə çox sevinirəm. 
Çünki bu adın daşıdığı mahiyyəti, məsuliyyəti bilirəm, onun 
necə ali bir şəkildə və dəqiqliklə təzahürünün şahidi 
olmuşam».    
 - 13 -  
 
 
 
 
 
GiriĢ 
 
Cavanlıq, gənclik daha çox dəliqanlılıq, hərdəmxəyal-
lıqla assosiasiya yaradır. Sufi mütəfəkkir Mənsur Həllac şeir-
lərindən birində gəncin məhz qeyri-sabit təbiətinə, İradəsizli-
yinə, səbrsizliynə işarə edərək deyir:  
 
Aşiq gənclikdə kamala çatarsa, 
Sərxoşluqdan həbibinin vüsalını unudar.
1
 
 
Bununla yanaşı, insan ömrünün ən qısa, qısa olduğu 
üçün də ən şirin, ən ziddiyyətli dövrü olan gənclik həm də 
bütün həyatın təyinatının verildiyi, ömür sarayının təməlinin 
atıldığı bir çağdır. Deməli, onun öz hikməti, öz harmoniyası, 
öz qanunları olmalıdır və onlar gözardı edilə bilməz. Biz öz 
kitabımızda məhz bu barədə söz deməyə çalışırıq. Bunun 
üçün həm klassik dövrə, həm də müasirlərimizə üz tutmalı 
olduq.  
Bizim müraciət etdiyimiz müəlliflər kimlərdir? 37 yaş-
lı Şihabəddin Sührəvərdi, 32 yaşlı Eynəlqüzat Miyanəci, 37 
yaşlı Aleksandr Puşkin, 36 yaşlı Corc Qordon Bayron, 26 
yaşlı Mixail Lermontov, 44 il ömür sürsə də 38 yaşa qədər 
ən dəyərli əsərlərini yazmış Syören Kyerkeqor, 79 illik 
ömrünün ilk 33 ilində müdrikliyin zirvəsini fəth etmiş və 
                                                 
1
 Яхбар ял-Щяллаж, Парис, 1936, с. 67 (яряб дилиндя). 
 -14 -  
sonralar yalnız bu zirvənin nuru ilə yaşamış Fridrix Şellinq, 
29 yaşlı Mikayıl Müşfiq, 20 yaşlı Ülvi Bünyadzadə.     
Bu gənclərdən hər birinin taleyi bir faciə ilə yarıda qı-
rılıb. Sührəvərdi, Miyanəci, Müşfiq edam olunub, Puşkin, 
Lermontov, Ülvi namərd gülləyə tuş gəlib, Bayron və Kyer-
keqorun isə bu dünya ilə vidalaşmasına səbəb xəstəlik olub. 
Şellinq öz «ilham pərisini», həmfikrini – həyat yoldaşını 33 
yaşında itirəndə sanki onun ulduzu da, yaradıcılıq eşqi də öz 
xanımı ilə bərabər söndü, dəfn olundu. Şellinqin fəlsəfəsini 
təhlil edən F.Engels onu nəzərdə tutaraq yazırdı: «…Allah 
tərəfindən vəhy verilmiş peyğəmbər yeni zamanın gəlişini 
xəbər verirdi. Ona nazil olan ruhla ilhamlanaraq onun özü də 
çox vaxt öz dediklərini anlamırdı. O, filosofluğun qapılarını 
geniş açdı və mücərrəd düşüncələrin hücrələrində təbiətin 
təzə-tər nəfəsi əsdi; isti bahar şüası kateqoriyaların toxumları 
üzərinə düşdü və onlardakı mürgüləyən qüvvəni oyandırdı. 
Ancaq ocaq söndü, mərdlik itdi, qıcqırma ərəfəsində olan 
üzüm təmiz şəraba çevrilməmiş turş sirkəyə döndü».
1
   
Şübhəsiz ki, Engels Şellinqin öz fəlsəfə şöhrətini yaşa-
yandan sonra ömrünün 46 ilini 33 ildə qalxdığı zirvədən en-
məyə sərf etməsini nəzərdə tutur. Lakin, zənnimcə, onun nə-
dən öz fəlsəfəsinin zirvəsini məhz bu yaşda fəth etməsinin 
səbəbini və bu yaşdakı zirvənin digər yaşdakı zirvələrdən nə 
ilə fərqlənməsini, nə ilə əhəmiyyətli olmasını bilmək daha 
vacibdir. 
Bəlkə də kənardan baxana bu talelər qırıq görünür, əs-
lində isə, onlar deyəcəkləri sözü söyləyə biliblər. Bu, hər 
                                                 
1
 Гулыга А.В. Философское наследие Шеллинга // Шеллинг Ф.В. 
Сочинения, М., Мысль, 1998, с. 7. 
 - 15 -  
adama, hətta uzun illər yaşayanlara belə qismət olan bir xoş-
bəxtlik deyil. Yox, bu, nakam tale, qırıq ömür haqqında bir 
kitab deyil. Onların fiziki həyatı qeyri-təbii şəkildə süquta 
uğrasa da, ruhlarının bəşəriyyətə çatdırdıqları daha 
möhtəşəmdir və onu unudub, arxa plana keçirib yalnız faciəli 
bir ölümü, nakam gənc ömrü ön plana çıxartmaq həmin 
gənclərin özlərinə deyil, onların dedikləri sözə qarşı 
ədalətsizlikdir. Səlahəddin Xəlilov yazır: «Ölməzlik qa-
zananlar ideya müəllifləridir. Başqasının ideyasının ictimai 
realizasiyası prosesinə qatılaraq real ictimai həyatın uza-
dılması bir şeydir, sənin ideyanın ictimai prosesə çevrilərək 
yaşaması başqa şeydir. Bu, artıq sosial-mənəvi sferada 
ölməzlikdir».
1
 Gənclik fəlsəfəsinin ən vacib ideyaları 
gəncliyin ilk baxışda nəzərə çarpan keyfiyyətləri fonunda ya 
diqqətdən kənarda qalır, ya da bir təsadüf kimi qəbul edilir. 
Halbuki hər ideyanın özünə xas forması, reallaşma metodları 
var. Həmçinin elə ideyalar var ki, onlar məhz ömrün gənc 
çağı üçün nəzərdən tutulur. İllər keçəndən sonra o, nəinki öz 
formasını, mənasını dəyişə bilir, hətta ümumiyyətlə malik 
olduğu saflığı, ülviyyəti itirir, mahiyyəti dəyişir. Onların də-
rinliyinə, əsl mənasına yalnız əqlin, ruhun gənc yaşdakı sə-
viyyəsi çata bilər.    
Bu, qısa ömür ərzində deyilmiş böyük hikmət haqqın-
da bir kitabdır. Bu, Allahın pak, ülvi ruhlar vasitəsilə in-
sanlara çatdırmaq istədiklərinin şərhidir. S.Xəlilov yazır: 
«Tarixdə çox nadir hallarda şairin və ya filosofun əsas ya-
radıcılıq ideyası, çağırışları onun şəxsi həyat nümunəsi ilə 
                                                 
1
 Хялилов С. Сивилизасийа вя жямиййят // Ипяк йолу. 
Бейнялхалг елми, ижтимаи-сийаси ъурнал, 2000, № 2, с. 21. 
 -16 -  
üst-üstə düşür, real təcəssümlə tamamlanır. Belə olanda, 
ideya hələ kifayət qədər inkişaf edib öz zirvəsinə çatmamış 
bir həyat həqiqəti bu zirvəni fəth edir».
1
 Bu, qısa gənc bir 
ömürə sonsuz müdrikliyi sığdırmaq, dəli-dolu nəfsi dərin 
düşüncə ilə cilovlamaq, zəif, gənc çiyinlərdə bəşəriyyətin 
ağır yükünü çəkmək, gəncliyin mənfi, naqis hesab edilən 
keyfiyyətlərini ən müqəddəs zirvəyə qaldıra bilmək qüdrəti 
və bunun Allah tərəfindən insana bəxş edilən nemətlərdən, 
lütflərdən biri olması haqqında təhlildir. Bu, dünənə, yaxud 
bugünə aid bir həqiqət deyil. Bu, insanın mahiyyətində ta-a 
yaranışından var olub ona insanlığını anladan, xatırladan bir 
həqiqətdir. Belə bir səbəbdən biz məkanı, zamanı, milliyyəti 
heçə sayaraq həm Şərqə üz tutmuşuq, həm Qərbə, orta 
əsrləri, yeni dövrü bir-birinə qatıb indi-də dayanmışıq. Çünki 
Allah birdir. Əbu Turxan demiş, «qütblər zirvədə birləşir».  
Əlbəttə, müraciət etdiyimiz gənclərdən Ülvi bizə doğ-
ma olmaqla yanaşı, həm də zamanca ən yaxın olandır. Lakin 
Ülvi elə bir hikmət aləminin sakinidir ki, orada yaxın-uzaq 
anlamları yoxdur. Və bu aləmdən söz açanda bizim üçün 
Ülvi qədər Sührəvərdi də, Lermontov da, digər söz 
açacağımız gənclər da doğmadır, yaxındır. 
Kitabda şərh edilən mövzularda iki qanunauyğunluğu 
qoruyub saxlamağa çalışmışıq. Əvvəla, qoyulan hər bir 
hissin, duyğunun primitiv səviyyədən ən ali dərəcəyə qədər 
yüksəlməsini və bu yolda hansı mərhələlərdən keçməsini 
izləmişik. Yəni hər anlamın, həm hissin iki üzü olduğunu və 
təfəkkür səviyyəsindən asılı olaraq onun hansı tərəfinin 
                                                 
1
 Хялилов С. Цлви щисслярдян шящидлик зирвясиня // Халг 
гязети, 20 йанвар, 2009-жу ил.    
 - 17 -  
təzahür etməsini göstərmişik. İkincisi isə, hər növbəti başlığı 
özündən əvvəlkinin üzərində qurmuşuq. Konsentrik çevrələr 
kimi, hər yeni başlıq əvvəlkini də əhatə etməklə yanaşı, 
gəncliyin əlavə xüsusiyyətlərini də açıqlayır. Məqsədimiz isə 
gənclik fəlsəfəsinin bütöv bir mənzərəsini yaratmaqdır. 
Bu kitabda gənc deyəndə məhz bu missiya daşıyıcıları, 
öz istedadları ilə nur kimi yanmağı bacaran gənclər nəzərdə 
tutulacaq, daha doğrusu, gənc müdriklər.  
Əslində, bizim təqdim edəcəyimiz hər bir hissi öz mis-
siyasını anlamış və bu missiyasını həyata keçirməklə öz 
həyat yolunu gedən hər kəs gənc yaşlarında yaşayıb, yaxud 
yaşamaqdadır. Bəlkə də onlar haqqında oxuduqca tanış 
duyğular rast gələcək, ya zəif, ya güclü şəkildə. Bu, belə də 
olmalıdır. Çünki bu bir-iki nəfərin deyil, ümumiyyətlə 
gəncliyin fəlsəfəsidir və ya fəlsəfənin gənclik çağıdır. 
Bu gənclər özlərindən sonra məktəb yaratmayıblar. Bu, 
onların yaşadıqları qısa müddətdə mümkün də deyildi. Hətta 
79 il ömür sürmüş Şellinqə belə bu, qismət olmamışdır. 
Onun kitabının ön sözündə A.V.Qulıqa yazır: «Şellinq …öz 
şöhrətini yaşadı və heç bir fəlsəfi davamçı qoymadı. Bu, al-
man fəlsəfəsində vulqar materializminin üstünlük təşkil 
etdiyi bir vaxt idi. Tezliklə şüar səsləndi: «Geriyə Kanta 
doğru!» Neokantçılıqla yanaşı, Almaniyada güclü 
neohegelçilik, hətta nə isə neofixteçilik kimi bir şey də var 
idi. Neoşellinqçilik isə olmayıb».
1
 Lakin bu gənclər başqa bir 
fəlsəfə çatdırırlar: gənclik fəlsəfəsi – pak, təmiz ruhun 
mübarizəsi, ilahi aləmlə qovuşması, digər həmyaşıdlarında 
nöqsan sayıla biləcək bir keyfiyyəti ən ülvi mərtəbəyə 
                                                 
1
 Гулыга А.В. Ады чяк. ясяр, с. 5. 
 -18 -  
qaldırıb, onun kamil formasını nümayiş etdirmək bacarığı, 
ən qısa ömürdə hikmətli söz demək qüdrəti.  
Mən orta hesabla hazırda bizim bu gənclərlə eyni yaş-
dayam. Əbu Turxan deyir ki, «odun necə yandığını kül yox, 
sonuncu köz daha yaxşı bilər». Mən də məhz gənclik 
çağından çıxmaq ərəfəsində gənclik fəlsəfəsindən yazmağa 
ürək elədim.  
 
       
 - 19 -  
 
 
 
 
 
Ġstedad, missiya və cəmiyyət 
 
Allahdan üflənən ruhla qara torpağın vəhdətini təşkil 
edən insan elə yaranışından ziddiyyətlər, mübarizələr içəri-
sindədir. Allahın insana verdiyi nemətləri düzgün dəyərlən-
dirə bilənlər Allahdan onlara tərəf uzanan ilahi yolun qapı-
sından keçib ucalmağa, kamilləşməyə üstünlük verir. Bu 
nemətləri yalnız dünya gözü ilə görənlər isə elə yerdəcə, bu 
maddiyyat hüdudlarındaca vurnuxa-vurnuxa «qapılar» açır, 
sərvətlər toplayır, elmlər öyrənir və heç xəbərləri də olmur 
ki, qapalı bir dairə boyu durmadan qaçır, amma nə bir pillə 
ucalır, nə bir zərrə nurlanır, nə də bir mərtəbə kamilləşirlər. 
Maddiyyatın şirin cazibəsindən qopmaq çətin və əzablı 
bir prosesdir və illərin, uzun təcrübələrin nəticəsi ola bilər. 
Maraqlıdır ki, təsəvvüf fəlsəfəsində bu yolçuluğa məhz 
təfəkküründə, imanında müəyyən mərhələyə çatmış kəslər 
çıxa bilər: iradəsinin, səbrinin, dünyagörüşünün çata biləcəyi 
bir çağda. Başqa sözlə desək, gənclik dövrünü yaşayandan 
sonra.  
İnsan həyatının müəyyən bir dövründə öz-özündən bu 
dünyaya nə üçün gəldiyini soruşur. Bu sualı insan təfəkkür 
səviyyəsindən asılı olaraq uşaqlıq çağında da verə bilər, 
gəncliyində də, ahıl vaxtında da, …ölüm ayağında da. Bu 
sualın cavabı da müxtəlif olur və onu verənin təfəkkür 
 -20 -  
səviyyəsi, həyat tərzi və əxlaqı ilə bilavasitə əlaqəli olur. 
Kimi cavab üçün valideynlərinə müraciət edir, kimi cə-
miyyətə, kimi də öz könlünə. Lermontov yazır: 
 
Xeyir və şərin badəsini mənə içirdib 
Nəyə hazırlayıb məni Yaradan,  
Nədən sədlər çəkib etirazlardan  
Mənim gənclik ümidlərimə? 
Sənin həyatını mən bəzəyəcəm, 
İnsanlar arasında şanın olacaq dedi!
1
 
 
Ülvi isə özünə bu sualı belə bir şəkildə verir: 
 
Mən bir koram, kor bir rəssam, kor bir şair, 
                                                  kor bir insan, 
Bu cahanı görürəmmi, görmürəmmi? 
                                   Bəs nə üçün?
 2
 
 
Bu sualı verən insanın öz mən-idir və cavabı da, əslin-
də, elə özündədir. Yəni bu, bir növ mən-in öz varlığını in-
sana bəlli etməsi, diqqəti özünə yönəltməsidir. Onu da xü-
susilə vurğulamaq lazımdır ki, bu sualı vermək öz mən-inin 
dərkinə istiqamətlənən ilk addımdırsa, ona cavab verə 
bilmək ikinci addımdır.  
Mən-i görmək gənc yaşında daha rahatdır. Uşaqlıqda 
təfəkkür hələ tam formalaşmadığından, yaşlananda isə əsl 
mahiyyətin üzərinə qabıq üzərindən qabıq gəldiyindən mən-i 
                                                 
1
 Лермонтов М.Ю. Стихотворения. Поэмы. Маскарад. Герой 
нашего времени, М., Худож. литер., 1984, с. 65. 
2
 Бцнйадзадя Ц. Бир юлцмцн ажыьына, Бакы, Эянжлик, 1993, с. 
43. 
 - 21 -  
ayırd etmək, onun səsini duymaq, məqsədini anlamaq çox 
çətinləşir.    
Mən – insanda Allahdan olan ilahi zərrədir və ya insanı 
Allahla vasitəsiz olaraq əlaqələndirən ilahi bağdır. Mən-in 
səsi əslində ilahidən gələn və məhz bu ruh üçün nəzərdə 
tutulan hikmətin, həqiqətin səsidir. Bu səbəbdən onun səsini 
vaxtında eşidəndə, dediklərini vaxtında və olduğu kimi dəqiq 
həyata keçirəndə buna istedad deyillər. Bəzilərinə bu səs 
musiqi ilə, bəzilərinə rəqəmlərlə, bir başqasına rənglə, birinə 
də şeir missraları ilə çatdırılır və buna müvafiq olaraq 
bəstəkarlıq, rəssamlıq, riyaziyyatçılıq, şairlik istedadı ortaya 
çıxır. Lakin bu, yalnız böyük bir nurun ilk işartısıdır. Ən 
çətini isə onun mahiyyətindəki hikməti sezib, onu çatdırmağı 
bacarmaq lazımdır. Axı qeyd etdiyimiz kimi, bunların heç 
biri boş, mənasız informasiyalar olmayıb, özlərində 
əhəmiyyətli, dərin və müqəddəs bir hikmət daşıyırlar. Yəqin 
buna görədir ki, deyilən ixtisaslar arasında gənc yaşlılara rast 
gəlmək olur, ancaq filosoflar – çatdırılan informasiyaların, 
hikmətlərin vəhdətini görüb dərk edən, onu bəşəriyyətə 
çatdıran şəxslər isə nisbətən yaşa dolmuş, müəyyən həyat 
yolu keçənlər arasında olur. S.Xəlilovun yazdığı kimi, 
riyaziyyatla fəlsəfənin əsas fərqlərindən biri də özünü bunda 
göstərir ki, riyaziyyatçılar yeni söz deməyi, böyük kəşfləri 
adətən gənc yaşlarında edə bildiyi halda, filosoflar bir qayda 
olaraq, ən samballı əsərlərini ömür yarıdan keçdikdən sonra 
yazırlar. Yəni fəlsəfə üçün tək istedad yetərli olmur və 
insanın özünü dərk məqamına yüksəlməsi də şərtdir. Başqa 
sözlə desək, Allahın verdiyi istedadı duymaqdan əlavə, onun 
daşıdığı hikməti də dərk etmək həmin istedadın 
tamamlanmasıdır. Bu, isə artıq filosofluq zirvəsidir.  
 -22 -  
Əlbəttə, bu, danılmaz bir faktdır ki, «mən»ini duyanlar 
duymayanlardan qat-qat azdırlar. Lakin bəzilərinə bu səs o 
qədər bərkdən, o qədər böyük bir tələblə səslənir ki, onu 
duymamaq olmur. Məsələn, Bethoven belə hesab edib ki, 
Allah hər kəsin qulağına nə isə pıçıldadğı halda, onun 
qulağına qışqırır. Bethoven yalnız öz karlığına işarə etmir. 
O, həm də bu səsi duymağın qaçılmazlığına, bunun Allah 
qarşısında bir borc olduğuna və bu səbəbdən seçimin də 
özünə deyil, Allaha aid olmasına işarə edir. S.Kyerkoqor 
yazır: «Dahi – qüdrətli Ansichdir

 ki, bütün dünyanı 
silkələyə bilər. Buna görə də, onunla bərabər, nizamı 
qorumaq xatirinə, başqa bir fiqur da yaranır – tale. Tale – 
Heçnədir; dahinin özü onu görür və bu dahi nə qədər 
dərindirsə, taleyi də bir o qədər dərindən görür; belə ki, bu 
obraz sadəcə öngörmədir. Ancaq əgər dahi insan yalnız dahi 
olmağı inadla istəyirsə, üzünü ətrafa çevirirsə, o, mütləq 
qəribə şeylər edir və əgər özündən kənarda deyilsə yenə də, 
yenə də taleyə tabe olacaq».
1
  
Qeyd etdiyimiz kimi, mən-i duymaq yalnız başlanğıc-
dır. Onun dediklərinin həyata keçirilməsi insan üçün seçilən 
həyat yoludur. Bu – missiyadır. Bu, Allah qarşısında öz 
borcunu yerinə yetirməkdir. Missiya – insanın istedadının 
Allah tərəfindən edilən seçimə yönəldilməsidir. Qurani 
                                                 

 Щеэел терминолоэийасында «юзцндя» шей – щеч бир шейдян 
асылы олмайан бир шейдир; Кантын «юзцндяки шей» инсан 
гаврайышындан асылы олмайараг вар олан обйектдир. Дащийя 
тятбиг едиляндя бу категорийа о демякдир ки, Аллащ гаршысында 
тянща оланы онун мягсядляри вя ганунлары юзцнцн ичиндядир. 
(Кьеркегор С. Страх и трепет. М., Республика, 1993, с. 193) 
1
 Йеня орада.  
 - 23 -  
Kərimin bir ayəsində deyilir: «Biz əmanəti göylərə, yerə və 
dağlara verdik, onlar onu daşımaq istəmədilər, ondan 
qorxdular. İnsan onu götürdü (yükləndi), o, zalım və cahil idi 
(Quran 33/72)». Missiya – dağın, daşın apara bilmədiyi 
yükdür ki, insan ona boyun olub. Amma bu yükü tanımayana 
qədər onun ağırlığından da xəbərsiz olursan. Elə ki, 
tanıdın…  
Şəxsiyyət mən-in cəmiyyətin tələblərinə müvafiq təza-
hürüdür və bir mən-in müxtəlif şərait və zamandakı təza-
hürləri bir-birindən kəskin şəkildə fərqlənə bilər, bunlardan 
hər biri vahid substansiyanı – mən-i müəyyən dərəcədə ifadə 
edir. Məhz cəmiyyətdən asılıdır ki, şəxsiyyət öz mən-ini az 
və ya çox dərəcədə əks etdirə bilsin. Təbii ki, bəzi hallarda 
cəmiyyətin tələbləri ilə formalaşan şəxsiyyətin özü üçün 
seçdiyi (və ya valideynlərin öz övladları üçün seçdiyi) həyat 
yolu onun daşıdığı missiya ilə üst-üstə düşmür. Belə olan 
halda insan əziyyət çəkir. İçindəki yaradıcılıq enerjisi, 
istedadı çıxmaq, yaratmaq istəyir və …reallaşmayanda bu 
ilahi nur oda çevrilir, sahibini yandırır.  
Yeri gəlmişkən, burada bir hal üzərində xüsusilə daya-
naq. Öz uşağını daim diqqət mərkəzində saxlayan, onun dü-
şündüklərinə, hərəkətlərinə nəzarət edən valideyn onun iste-
dadını çox erkən yaşlarında görür və onu inkişaf etdirməyə 
çalışır. Bunun üçün bəzən öz uşaqlarını incitməyə belə razı 
olur, təki istedad cilalanıb üzə çıxsın, düzgün 
istiqamətlənsin. Belə uşaqlar əksər hallarda görkəmli 
şəxsiyyət kimi tarixdə qalıblar. Lakin bunda maraqlı bir mə-
qam var: həmin istedadlı şəxslərdən heç biri sonralar öz 
övladına (əgər evlənibsə və uşaq sahibidirsə) eyni müna-
sibəti göstərməyib. Niyə?! Öz aqibətini uşağına rəva gör-
 -24 -  
mədiyi üçünmü? Öz missiyasından baş açıb, vaxt ayırıb 
övladının missiyası barədə düşünə bilmədiyi üçünmü? Bir 
vaxtlar valideyninin ona göstərdiyi qəddar, sərt müna-
sibətdən pozulan psixikasının övladına da qismət olmasını 
istəmədiyindənmi? Əlbəttə, cəhd edənlər olub. Amma övla-
dının əziyyəti qarşısında dözməyib onu rahat buraxıblar.   
Öz missiyasını dərk edən və bu həyat yolu ilə barışan 
insan  çox ziddiyyətli hisslər yaşamaq məcburiyyətində qalır. 
O, ətrafa sanki rentgen baxışlarla baxır, adi gözlə 
görünməyən rəngləri seçir, adi qulaqla duyulmayan səsləri 
eşidir, harmoniyanı duyur, heç kəsin unamadığı yerdə sevinc 
və ya qəm görür. Kyerkeqorun fikrinə görə, «etik mən-ə 
ayrı-ayrı, parçalanmış anlara dağılmağa qoymayan mənəvi 
məsuliyyətdir: burada mən – həyatın müxtəlif şəraitlərinin 
təsiri ilə fərdlə baş verən bir şey deyil, onun müstəqil 
seçiminin nəticəsidir və buna görə də, ona aid olan bir 
reallıqdır. Belə mən daimi cəhdlər tələb edir, çünki onun 
reallaşması xəyal və arzulardan deyil, kənardan verilən 
istənilən şərtlərin diqtə etdiyi əxlaqi ardıcılıqdan asılıdır».
1
 
Bu dünyanın hər şeyini öz rəngində görən gənc ilahi 
vəhdətin parçalanmasını da, zahiri parıltının, yaxud çirkabın 
əsl mahiyyətin görünməz etdiyini də çox aydın görür. Bay-
ron yazır: 
 
Mən yalana yabanam, mən hələ də bacarmıram 
Dəbin laklı örtüyü ilə həqiqəti gizlədim 
Bəs bu nifrət dolu baxışlara nədən dözürəm, 
                                                 
1
 Кйеркегор С. Ады чяк. ясяр, с. 11.   
 - 25 -  
İllərimi hədər yerə ötürürəm.
1
 
 
Dünyanın təzadlarını görən Ülvi isə belə deyir:  
 
Ən dərin dərələr, müdhiş yarğanlar, 
Əlçatmaz dağların özülü olur. 
Gülüşlər, haraylar, ahlar, amanlar, 
Həmişə yan-yana düzülü olur.
 2
 
 
Bu gənc həm özünün Allah tərəfindən seçildiyini hiss 
edir. Eyni zamanda, cəmiyyət arasında fərqli olduğunu görür 
və bundan sıxılır, təcrid olunur. Lermontov yazır: 
 
Yerlərin, göylərin əzəl hakimi 
Mənə peyğəmbərlik verəndən bəri, 
Açılıb qarşımda bir kitab kimi, 
Qəzəbli, qərəzli bəşər gözləri.
3
 
 
Özünü həm hamıdan yüksəkdə, həm də hər kəsdən 
bədbəxt görür. Hər kəsin gördüyü onun üçün maraqlı deyil, 
primitivdir, amma onun gördüklərini də heç kim görmür, an-
latdıqlarını hər kəs anlamır. Əbu Turxan yazır: «Böyük 
insanın faciəsi əslində onun ali xoşbəxtlik məqamına 
yüksəliş cəhdindən doğur. Bu məqam isə özünü yara-
dıcılıqda və xilaskarlıq missiyasında büruzə verir». O, əzab 
çəkir… və xoşbəxt olduğu, sayılıb-seçildiyi, ülviyyət və 
müqəddəslik dolu dünyasına çəkilir və ətrafı da məhz bu-
                                                 
1
 Байрон Дж.Г. Избранное, М., Из-во «Детская литература, 1964, 
с. 34. 
2
 Бцнйадзадя Ц. Ады чяк. ясяр, с. 22. 
3
 Лермонтов М.Й. Сечилмиш ясярляри, Бакы, Чашоьлу, 2006, с. 
84. 
 -26 -  
radan seyr etməyə, buradan dəyərləndirməyə çalışır. Ülvi 
insanın bu dünya ilə «ünsiyyətini» belə təsvir edir: 
 
Ağlamaq insanın ilk adətidir, 
Danışmaq həyatla ilk vəhdətidir. 
Hər şey ilk olsa da, ömrü uzunu, 
Bir yalnız ölməyi son heyrətidir.
 1
 
 
Əlbəttə, gəncin bu günah, çirkab dolu, gözəlliklərin üs-
tü tozla örtülü aləmə döndüyü vaxtlar da olur. Missiyasından 
asılı olaraq ya öz duyduğu gözəlliyi bölüşməyə, ya da kimi 
isə xilas etməyə. Amma digərlərindən onun fərqi, üstünlüyü 
ondadır ki, onun istədiyi vaxt sığına biləcəyi, nurlana 
biləcəyi, yenə təmizlənib paklaşacağı bir dünyası var. 
Lermontov yazır:  
 
Varlığın yükü altında  
Məğrur ruh heç yorulmur, 
               … əgər bacarsa, 
Minlərlə insana bəxtəvərlik verərdi, 
Belə bir ruhla sən ya Tanrısan, ya da zalım.
2
  
 
Allahın yaratdıqları arasında İnsan ən uca ada, ən yük-
sək məqama və təbii ki, bütün bu «ən»ləri doğrultması üçün 
ən ağır yükə sahib varlıqdır. İnsan artıq doğulanda bu keyfiy-
yətlərlə, bu məsuliyyətlə doğulur və böyüdükcə əlavə keyfiy-
yətlərə, xüsusiyyətlərə yiyələnir, üzərinə başqa məsuliyyətlər 
götürməli olur: övlad, qardaş-bacı, valideyn, yoldaş, 
vətəndaş və s. kimi «vəzifələr». Əslində, ikincilər birincinin 
yanında qat-qat yüngül, asandır, çünki keçicidir, dəyişkəndir. 
                                                 
1
 Бцнйадзадя Ц. Ады чяк. ясяр, с. 62. 
2
 Лермонтов М.Й. Ады чяк. ясяр, 1984, с. 27. 
 - 27 -  
Lakin əksər hallarda ikincilər birinciləri üstələyir, çünki 
onları cəmiyyət verir, cəmiyyət tələb edir.   
Cəmiyyət müəyyən struktura malik, stabilləşmiş qay-
daları, ənənələri olan və sosial münasibətlər üzərində tə-
şəkkül tapan bir «qurumdur». Bu «quruma» daxil olan tə-
fəkkürlər, dünyagörüşləri yonulub, rəndələnib onun tələb-
lərinə uyğunlaşmalıdır. Əks halda kənarda qalmaq, təcrid 
olunmaq, məhv edilmək təhlükəsi yaranır. Əslində, az adam 
tapılar ki, belə böyük bir təhlükə ilə üz-üzə durmaq istəsin. 
Bu cəmiyyətdə doğulan, onun «ənənələri» ilə tərbiyələnib 
böyüyən hər kəs istər-istəməz mənən də, zahirən də onun 
formasını mənimsəyir, onun «divarına» hörülüb, onun 
«rənginə» boyanır.  
Onu da qeyd edək ki, məhz bu cəmiyyətdə doğulub bö-
yüdüyünə görə, onun bir saraymı, yaxud bir uçuq hasarmı ol-
duğunu görmək çətindir. Çünki bunun üçün gərək həmin «ti-
kilidən» yüksəyə qalxaraq ona kənardan baxa biləsən.  
Bəli, «palaza bürünüb elnən sürünməklə» sakit və sta-
bil bir həyat tərzi keçirmək missiya daşıyıcıları üçün deyil. 
Bəzən və ya əksər hallarda bu missiya cəmiyyətin qanunları 
ilə səsləşmir. Bu, ilahi tələblərlə cəmiyyət tələblərinin üz-üzə 
gəlməsi, ilahi çağrışla vətəndaşlıq məsuliyyətinin 
çarpışmasıdır. Şellinq bunu mən-in subyektiv və obyektiv 
tərəfləri kimi şərh edərək yazır: «Mən-də əzəli ziddiyyətlər 
mövcuddur – subyekt və obyekt; hər ikisi bir-birini inkar 
edir, amma biri digəri olmadan ola bilmir. Subyekt özünü 
yalnız obyektə zidd olaraq təsdiq edə bilir, obyektə də 
subyektə, yəni nə birinci, nə də ikinci digərini məhv etmədən 
 -28 -  
real ola bilməz».
1
 Cəmiyyət belələrini qəbul edə bilmir. 
Hazır divarın yanında düşüb qalmış, hörgüyə yaraşmayan bir 
daş kimi. O, bir almaz  dənəsi olsa belə, bu gün onun dəyəri, 
qiyməti bu hörgüylə ölçülür. Həm də bu hörgü bütünlükdə 
həmin daşdan qat-qat aşağı səviyyədə olsa belə. Gələcəkdə 
nə qədər onunla fəxr etsə də, onu tarixinin şanlı səhifəsinə 
salsa da, cəmiyyət bu gün onu sevmir, rədd edir, yad ünsür 
kimi onun məhvinə çalışır. 
Bu, tədricən, illər uzunu baş verəndə o qədər də ağrılı 
proses olmur, nəinki qısa müddətdə, anidən. Çünki illər insa-
na həyatın, gerçəkliyin acı həqiqətlərini asta-asta, damızdıra-
damızdıra anladır. Gənc isə bu zərbələri qəfil almalı olur və 
bundan sarsılır, dəhşətə gəlir. Lap Ülvi kimi: 
 
Uran atomunu alimlər böldü, 
Uran alovundan şəhərlər öldü, 
Amma məhşər günü, məncə, dünyada 
Ürək atomları bölünən gündü.
 2
 
    
Bununla belə, ilahi əlaqəsi gəncə dayaq olur, missiyası 
qarşısındakı məsuliyyəti onu yıxılmağa qoymur. Bu sə-
bəbdən yaşadığı halların hər birində gənc aşağıdan yuxarıya, 
naqislikdən kamilliyə, cəmiyyətin bir üzvü olan şəxsiyyətdən 
daxili mən-ə doğru bir yol keçir. Gənc təbiətən ona bəxş 
olunmuş keyfiyyətləri, onların ən atəşli, ən enerjili vaxtında 
özünə tabe edib, içində gizli olan daha yüksək səviyyəsini 
üzə çıxara bilir: atəşi nura, enerjini qüvvəyə çevirə bilir. Lap 
nağıllardakı kimi, gənc bir günündə bir ilini başa vurur.  
                                                 
1
 Шеллинг Ф.В. Ады чяк. ясяр, с. 362. 
2
 Бцнйадзадя Ц. Ады чяк. ясяр, с. 62. 
 - 29 -  
Gerçəklik və ideya dünyası arasında qalan gənc üstün-
lüyü ikinciyə verir: onun gücünü, qüdrətini, eyni zamanda, 
ucalığını, saflığını, ən əsası isə doğmalığını dərk etdiyi üçün. 
Şellinq yazır: «Həqiqi azadlıq müqəddəs zərurətlə 
barışıqdadır ki, biz onu mahiyyətin dərkində duyuruq, belə 
ki, öz qanunlarına tabe olan ruh və ürək könüllü olaraq zəruri 
olanı təsdiqləyirlər».
1
 Bəlkə də bu gənclərin romantikliyi 
məhz bundadır: reallığı görə-görə, duya-duya nicatı ideyalar 
aləmində axtarır.  
Lakin onlar yalnız bu seçimlə kifayətlənmir, oraya çə-
kilib gizlənmirlər, həm də onun vasitəsilə gerçəkliyə təsir 
göstərməyə, onu çirkabdan təmizləməyə cəhd göstərirlər. 
Maraqlıdır, Bayronun «Prometey»i doğurdanmı mifik 
qəhrəman haqqındadır? 
 
              …sən istəyirdin 
Bədbəxtliyə son qoyasan, 
Hər kəsin ağlı nurlansın. 
… 
İnsan həyatı – nurlu bir axındır 
Axıb – çirkabı yuyur.
 2
    
 
 Ülvi də eyni arzularla yaşayır: 
 
Axtarın elmin nər balasını, 
Versin haqsızların haqq bəlasını. 
Söküb ürəklərin kin qalasını, 
Təzədən şəfqətlə qura ağlaya.
 3
         
  
                                                 
1
 Шеллинг Ф.В. Ады чяк. ясяр, с. 1004. 
2
 Байрон Ж.Г. Ады чяк. ясяр,  1964, с. 51. 
3
 Бцнйадзадя Ц. Ады чяк. ясяр, с. 14. 
 -30 -  
Gənc – İnsan əzab çəkir. Sınmamaq üçün bütün gücü-
nü-qüdrətini toplayır… və bu, onu gənc yaşında qocaldır, də-
liqanlı vaxtında müdrikləşdirir. Bayron deyir: 
 
O! mən qoca deyiləm! Şübhəsiz 
Bu dünya mənim üçün yaranmayıb! 
… 
Gerçəklik! Sən hakim səsinlə 
Mənim xəyallarımı qovdun.
1
 
  
Ülvi isə sanki gerçəkliyin bütün ziddiyyətlərini həll et-
məyə, bütün sualları cavablandırmağa çalışır:   
 
Özünə gəlməmiş bu zərbələrdən, 
Yenə də gün gəlir – götürüb gəlir. 
Yeni müəmmalar, yeni suallar, 
Axtar cavabını, axtar birbəbir, 
Tapmasan üstünü o toppuz alır.
2
 
 
İstedad bir cəmiyyət, bir xalq, bir millət üçündür və bu 
çərçivə daxilindədir. Missiya isə daha genişdir. Burada 
millət, məkan, zaman anlamları yox olur. Onu istəsən də bir 
cəmiyyət çərçivəsində saxlaya bilməzsən. Burada artıq insan 
var, bəşəriyyət var.   
Vaxtında öz missiyasını həyata keçirmək üçün çarpışıb 
vuruşan, gəncliklərində müdrikliyin zirvəsinə qalxa bilən və 
artıq tarixə qovuşan adlar üçün zaman və məkan həddi 
olmur. Əslində bu missiya sahibləri, bu əmanətin daşıyıcıları 
keçmişdən bu günə rahatca, hər şeyin fövqünə qalxaraq 
                                                 
1
 Байрон Ж.Г. Ады чяк. ясяр, с. 34. 
2
 Бцнйадзадя Ц. Ады чяк. ясяр, с. 28. 
 - 31 -  
(cəmiyyətin, dövrünün bütün sərt qadağalarına baxmayaraq) 
gəldikləri kimi, bugünün məsulları da o rahatlıqla keçmişə – 
öz sələflərinin yanına və gələcəyə keçə bilirlər. Çünki 
onların dedikləri, yazdıqları bir günlük, bir qurum üçün 
deyil. Bu missiya insanlıq missiyasıdır. İnsan yaranandan 
ta-a bu günə kimi gələn və sonsuza kimi davam edəcək bir 
əmanət.  
 
 -32 -  
 
 
 
 
 
Qorxu, üsyan və cəngavərlik 
 
Qorxu mürəkkəb bir hissdir. Qorxunun mürəkkəbliyin-
dəndir ki, rəzil olduğu kimi, müqəddəs də ola bilir, irəli apar-
dığı kimi, qaçıb gizlənməyə də sövq edir, ürəyinin ən ülvi 
duyğularını dilə gətirdiyi kimi, içindəki ən qara hisslərini də 
üzə çıxardır. Mürəkkəblik həm onu yaradan səbəbdən, həm 
də özünün səbəb olduğu nəticədən gəlir. Səbəb nə qədər 
ucadırsa, nəticəsi də bir o qədər insanı ucaldır. Düşmən 
qarşısından qaçan bir fərari ilə, düşmən üstünə yeriyən 
qəhrəmanın qorxusu arasında yerlə göy qədər fərq var. Biri 
öz varlığının məhvindən qorxur, biri Vətəninin məhvindən. 
«Yerlə göy» nisbəti təsadüfi deyil. Yerlə bağlı olan 
qorxunun hüdudları elə maddi dünya ilə bitir: var-dövlət, 
övlad-uşaq, vəzifə-pul, şan-şöhrət, bu maddi dünyadan əldə 
etdiyi daha nələri isə itirmək qorxusu. Göylərdən enən 
hisslərin isə bir ucu insanın ruhuna, digər ucu qüdsiyyət 
aləminə bağlıdır. Bu hissi itirmək qorxusu daha böyükdür. 
Bu, göylərlə əlaqənin itməsi, ruhunun ləkələnməsi qor-
xusudur və bu qorxu insanı günü-gündən daha çox ucaldır, 
daha çox paklaşdırır.  
Qorxu gənc müdriklərin ən çox və ən birinci müraciət 
etdikləri mövzudur. Bu qorxunun  o qədər dərin, o qədər 
mürəkkəb, …o qədər həzin, kədərlidir ki! 
 - 33 -  
Cəmiyyət bu gənci qəbul etmir, nəinki qəbul etmir, 
hətta onu məhv etməyə çalışır. Onu başa düşən, nə demək is-
tədiyini anlayan yoxdur. Bu tənhalıq hissinin verdiyi ilk hiss 
qorxudur. Kyerkeqorun fikrinə görə, «fərd qorxu içində 
günahkar olduğunun qarşısında deyil, onu günahkar 
sayanların qarşısında günahkar olur».
1
 Bəli, hər kəsə bən-
zəmədiyi üçün bir günahkarlıq duyğusu, bu günahdan doğan 
tənhalıq və bu tənhalığın verdiyi qorxu.  
Lord rütbəsinə sahib ola-ola  mülkiyyətçiləri bəyənmə-
diyinə görə kəskin tənqid edilən Bayron öz qəhrəmanı Çayld 
Qarold vasitəsilə əslində özünü təsvir edir: 
 
O, qüssəni çağırır, sevincdən doymuşdu 
Cəhənnəmə qaçmağa hazırdı.
2
 
 
İki şeirindən birində tənhalığı tərənnüm edən, özünü 
gah tənha yelkənə, gah tənha quşa, gah tənha yolçuya 
bənzədən Lermontov yazır: 
 
Əvvəl mən həyatın fərəhdən uzaq  
Tək-tənhalığını sevərdim müdam. 
Qüssəmi içimdə daldalayaraq, 
Qorxardım gizləyə bilməyib, ancaq 
Hamıda tərəhhüm hissi oyadam.
3
  
 
Bu tənhalıq hissindən yaranan qorxudur ki, Ülvi özünü 
daş altındakı yalqız bir çiçəyə bənzədir:  
 
 
                                                 
1
 Кйеркегор С. Ады чяк. ясяр, с. 172. 
2
 Байрон Ж.Г. Ады чяк. ясяр, с. 10. 
3
 Лермонтов М.Й. Ады чяк. ясяр, 2006, с. 8. 
 -34 -  
Çoxu səni alaq bilir, 
Alaqlar da sənə gülür. 
Kökün durur, canın ölür, 
Daş altında bitən çiçək.
1
 
 
Gəncin hiss etdiyi tənhalıq həm də özünü digərlərindən 
fərqli görməsindən gəlir. O, hər kəsin səviyyəsinə enə bildiyi 
halda, onun səviyyəsinə, onun olduğu mərtəbəyə, məqama 
bir kimsə qalxa bilmir. O, öz yaratdığı dünyada tək qalır və 
bu təklik onda qorxu yaradır. Bütün dərk etdiklərinə, altına 
girdiyi yükün ağırlığına baxmayaraq o, gəncdir axı! Təcrü-
bəsizdir!  
Lermontov yazır: 
  
Öz əqlimdə mən yad dünya yaratdım, 
Yad varlıqlar surəti, 
Mən zəncirtək onları bir-birinə bağladım 
Onlara görkəm verdim, amma ad vermədim. 
Qəfil qış boranı qorxunc uladı, -  
Yalançı varlıq uçulub-dağıldı.
2
 
 
Eyni bir hüzün, kədər Ülvinin də şeirlərinə sirayət 
edib:  
 
Ülviyəm, özümə yuva hördüm ki, 
Bəxtimlə yaşayım axıra təki. 
Səbəbin bilmədim, amma gördüm ki, 
Bir uşaq səsiylə hönkürür bəxtim.
3
 
 
                                                 
1
 Бцнйадзадя Ц. Ады чяк. ясяр, с.10. 
2
 Лермонтов М.Й. Ады чяк. ясяр, 1984, с. 3. 
3
 Бцнйадзадя Ц. Ады чяк. ясяр, с. 10. 
 - 35 -  
Bu şeirlərdəki pessimist notlar bəzən gəncin öz erkən 
ölümünü xəbər verməsi kimi də yozulur. Mübahisə etmirik. 
Tənhalığın yaratdığı hisslərdən biri də ölümdür. Ölüm duy-
ğusu hər kəsdə bir üşənti yaradır. Lakin nəzərə almaq 
lazımdır ki, bu gənclər öz ruhları ilə həmişə ölüm deyilən bir 
keçidin həmən yanında olurlar, ölümü hər an görürlər, hər 
yaratdıqları ilə ölüb dirilirlər. Cismani ölüm onlar üçün nədir 
ki! S.Xəlilov yazır: «Şair üçün bir böyük yol var: son 
məqsədə, ideala aparan yol! Bu uzaq yolun yolçusu üçün 
ölüm sanki bir məqam, məntəqədir. Burda bir anlıq dayanıb 
yenidən yola çıxırlar, ta əbədiyyətə qədər!»
1
  Bayron deyir:   
 
Mən hədər yaşamadım! 
Ola bilsin çətinliklər tufanında,  
Mübarizədə sınmışam, tez sönərəm. 
Ancaq içimdə nə isə var ki, ölməz, 
Nə ölüm, nə zamanın gedişi, 
Nə düşmənin böhtanı məhv etməz.
2
 
 
Bəli, söhbət məhz cismani ölümdən düşəndə onlar riş-
xənd edir, onun gücsüzlüyünə gülürlər. Bu gülüş özlərinin 
ölümdən güclü olduqlarını görməkləri zaman yaranır və 
haqlı gülüşdür. Məsələn, Kyerkeqor «Qorxu anlamı» əsərini 
özünün «yelbeyin əsərləri» sırasına daxil edirdi.
3
 Yaxud Ülvi 
yazır: 
 
Mən qorxmuram uzaq yola çıxmaqdan, 
                                                 
1
 Хялилов С. Цлви щисслярдян шящидлик зирвясиня // Халг 
гязети, 20 йанвар 2009-жу ил.  
2
 Байрон Ж.Г. Ады чяк. ясяр, с. 101. 
3
 Кйеркегор С. Ады чяк. ясяр, с. 8. 
 -36 -  
Bu yolun acısından, ağrısından, 
«Ölüm» adlı yuxusundan mən qorxmuram.
1
  
 
Bayaq qeyd etdiyim kimi, bu qorxu şəxsi məhvindən 
yaranan qorxu deyil, daha yüksək, düşündürücü bir qorxu-
dur. Çiyinlərindəki yüklə və ya içlərində alışıb yanan odla 
yaşadığı cəmiyyətin tələbləri bir-birinə zidd gəldikcə gəncin 
qorxusu da artır: bu yükü çəkə bilməmək qorxusu, ona 
verilən məsuliyyəti doğrulda bilməmək qorxusu. Kyerkeqor 
belə hesab edir ki, «narahatlıq – həyata, bizim şəxsi 
gerçəkliyimizə həqiqi münasibətdir və … bu, xristian üçün 
çox ciddi şeydir…
2
 
Gənclik ömrün elə bir çağıdır ki, o, mum kimi öz döv-
rünün «formasını» alır. Uşaq bir süngər kimi gördüklərini, 
eşitdiklərini içinə çəkir, gələcəkdə qurulacaq binanın 
özülünü hazırlayır. Artıq kamillik çağına çatmış bir insan 
müşahidəçi, hətta istiqamətverici ola bilər. Gənc isə ilk 
növbədə güzgü kimi üzərinə düşən işığı əks etdirir. Yalnız 
sonradan, buna təfəkkürü çatarsa, həmin hadisəni təhlil edir, 
mənfi və müsbət tərəflərini dəyərləndirir. Təsadüfi deyil ki, 
cəmiyyətin hansı istiqamətdə inkişaf etdiyini gənclərin 
əxlaqından, təfəkkür tərzindən bilmək mümkündür.  
Təbii ki, ilahi missiya daşıyıcısı olan gənclər də cəmiy-
yətdə gedən proseslərə reaksiya verirlər. Lakin burada fərqli 
bir reaksiya müzakirə mövzusudur. Gənc ruhuna, daşıdığı 
əmanətinə yad olan bu təzyiqlər altında nəinki «formasını 
dəyişmir», buqələmun kimi rəngdən rəngə düşmür, əksinə 
onlarla mübarizəyə qalxır. Şellinq yazır: «Hər varlıq yalnız 
                                                 
1
 Бцнйадзадя Ц. Ады чяк. ясяр, с. 56. 
2
 Кйеркегор С. Ады чяк. ясяр, с. 251. 
 - 37 -  
öz ziddi ilə açıqlana bilir: sevgi yalnız nifrətlə, vəhdət – 
mübarizə ilə. Əgər başlanğıcın bölünməsi olmasaydı, vəhdət 
öz qüdrətini görə bilməzdi, ayrılıq olmasaydı, həqiqi 
məhəbbət yaranmazdı. İnsan elə bir zirvəyə qaldırılıb ki, o 
orada özünün xeyirə və şərə istiqamətlənən hərəkətlərinin 
mənbələrini eyni dərəcədə ehtiva edir. Onda başlanğıcların 
əlaqəsi zəruri deyil, azaddır. O, yolayrıcındadır. O, nə seçirsə 
seçsin, qərar onun əməlidir. Amma qərar qəbul etməyə 
bilməz, çünki Allah zəruri olaraq açılmalıdır, çünki 
məxluqda ümumiyyətlə heç nə ikili qalmamalıdır».
1
 Və gənc 
aşkar, yaxud gizli – şeirlərilə, əsərləri ilə mübarizəyə qalxır. 
Hələ neçə əsrlər əvvəl sufi mütəfəkkiri Mənsur Həllac 
da bildirirdi ki, «əşyalar öz zidləri ilə tanınırlar. Zərif ağ ipək 
qara işlərdən (toxunuşdan) yaranır».
2
 Deməli, ətrafla 
ziddiyyətdə olması gəncə öz içindəki nuru – missiyanı daha 
aydın görməyə imkan yaradır.  
Lakin danmaq olmaz ki, bu da bir növ inikasdır. Yəni 
bir var yüksək inkişaflı bir cəmiyyətin, bir də var ziddiyyət, 
nöqsan dolu bir «toplum»un nümayəndəsinin reaksiyası. Bu 
baxımdan, Ülvinin dedikləri obyektiv bir həqiqətdir: 
 
Atam, anam zəmanədi, 
Mən zəmanə uşağıyam.
3
 
 
Lakin bir həqiqət də var ki, gənclərin daşıdıqları mis-
siya vahid bir aləmə aid olduğununa görə, onların reaksiyala-
rında, mübarizə üsullarında oxşar cəhətlər çoxdur. Əlbəttə, 
                                                 
1
 Шеллинг Ф.В. Ады чяк. ясяр, с. 984.   
2
 Мянсур Щяллаж. Китаб ят-Тявасин, Парис, 1913, с. 12. 
3
 Бцнйадзадя Ц. Ады чяк. ясяр, с. 55. 
 -38 -  
cəmiyyət nə qədər az inkişaf olursa, təzyiqi də bir o qədər 
artıq olur. Bu baxımdan, naqis cəmiyyətdə gənc üçün 
fəaliyyət göstərmək, yaratmaq, ümumiyyətlə, var olmaq 
həddindən artıq çətindir, ağırdır.  
Bunlar XVIII əsrin çaxnaşma, «zəhər» dolu ingilis cə-
miyyəti haqqında Bayronun dedikləridir: 
 
Ey həyatımız! Sən kainat xorunda 
Yalançı səssən! Sən nəsildən nəsilə 
Atalarımızın bizə vəsiyyət etdiyi bəlasan,  
Nəhəng ançarsan, meyvəsi zəhər!
1
 
 
Bu, XIX əsrin inqilab ruhlu Rusiyası Puşkinin dilində:  
 
Yanırıq azadlıq anları üçün, 
Ürəyimiz qeyrət üçün döyünür. 
Dostum, qəlbimizin hər döyüntüsü, 
Xalqa həsr olunub deyə öyünür.
2
   
 
Bu, XX əsrin əvvəllərində milli təfəkkürün, milli ruhun 
qalxdığı savaşın şahidi olan Azərbaycan cəmiyyəti Müşfiq 
qələmi ilə: 
 
Bir parça atəşim, bir parça yanğın, 
Qəlbim örnəyidir yanar bir dağın. 
Qarşımda duramaz nə sel, nə daşqın, 
Təbiətlə mənim zərafətim var.
3
 
 
                                                 
1
 Байрон Ж.Г. Ады чяк. ясяр, с. 100.  
2
 Бцнйадзадя Ц. Ады чяк. ясяр, с. 220. 
3
 Мцшфиг М. Сечилмиш ясярляри, Бакы, Маариф, 1983, с. 25.  
 - 39 -  
 Bu da torpaqları işğal olunun, üzbəüz dayandığı xain 
düşmənlə deyil, onun arxasında dayanan hansı isə gözəgö-
rünməyən qara bir qüvvə ilə mübarizə aparmalı olan XX 
əsrin sonlarının Azərbaycanı Ülvinin missralarında: 
 
Qarabağdı mənim dinim-imanım 
O torpağın  
nişanəsi, 
              iziyəm. 
Məni belə  
         aciz görmə qəbirdə, 
Qəbirdə də 
          Qarabağın özüyəm.
1
 
 
Gerçəkliklə, yaşadığı cəmiyyətlə uyuşmayan ruh özü 
də bilir ki, bu qeyri-bərabər bir mübarizədir. O, narahatdır, 
qorxur, lakin içindəki ilahi hiss daha güclüdür. Bu, əliyalın 
düşmənin üzərinə yeriyən qəhrəmanın qorxusudur. Belə mü-
qəddəs bir duyğunu qorxu adlandırmaqla onun saflığına, ül-
viyyətinə xələl gətirmək fikrindən çox uzağıq. Əksinə, 
məqsədimiz qorxunun bir də ali bir tərəfinin olduğunu 
vurğulamaqdır. Dediklərimizin təsdiqinə bizim gənclərin hər 
birində dönə-dönə rast gəlmək mümkündür. 
Bayron:  
 
Döz, Azadlıq! Sənin güllələnmiş 
Bayrağın küləklərə acıqla açılıb. 
… 
Güllər artıq yoxdur. Budaqlarını 
Baltalar budayıb, gövdən çılpaq qalıb. 
                                                 
1
 Бцнйадзадя Ц. Ады чяк. ясяр, с. 100. 
 -40 -  
Ancaq orda həyat şirəsi axır hələ. 
Toxumların ehtiyatı torpağın altda qalıb hələ 
Tək isti bahar gəlsin ki, meyvə cücərsin.
1
  
 
Lermontov: 
 
İnan, rəzillik bu dünyada nemətdir 
Dərin idrak, şöhrət istəyi, 
İstedad, çılğın məhəbbət nəyə lazım? 
Əgər biz onlardan yararlana bilmiriksə? 
2
 
 
Müşfiq:  
 
Ah, nə böyük şərəfdir sənətkar olmaq, 
Könüllər dünyasından xəbərdar olmaq! 
Nə xoşdur bir hiss kimi qəlblərə girmək 
                       səssiz-sorğusuz. 
Bütün fənalıqları yıxıb devirmək 
                     qara-qorxusuz.
3
 
 
Ülvi:  
 
Açmadım gözümü, açmadım ki, mən –  
Gözümə görünən göz dağım olsun. 
Açdım ki, dünyada insanam deyən –  
Ağır çağlarımda dayağım olsun.
4
  
 
Xüsusilə diqqəti bir şeyə yönəltmək istərdik ki, məhz 
bizim qələmə aldığımız qorxu yüksələn xətt boyunca davam 
edən bir inkişafın başlanğıc nöqtəsidir. Hüznün, kədərin 
                                                 
1
 Байрон Ж.Г. Ады чяк. ясяр, с. 12. 
2
 Лермонтов М.Й. Ады чяк. ясяр, 1984, с. 4.  
3
 Мцшфиг М. Ады чяк. ясяр, с. 85. 
4
 Бцнйадзадя Ц. Ады чяк. ясяр, с. 28. 
 - 41 -  
yerini yavaş-yavaş daha təlatümlü, daha dinamik bir duyğu 
almağa başlayır: nifrət, üsyan. Bayron yazır:  
 
Əqlim tənhalıqla barışıb… İşığasa 
Bütün ruhumla nifrət edirəm.
1
 
 
Ülvi isə deyir ki,   
 
Atama oğul deyiləm,  
Anama oğul deyiləm,  
Bu ocağın kor çırağı 
Yanmayacaq işığıyam.
2
  
   
Lakin bu, insanlığa yönəli, acizlikdən doğan bir nifrət 
deyil. Bu, inkişafa, ucalığa qarşı duran quruluşa nifrətdir. 
Bu, geriliyə, müqəddəsliyə təhlükə yaradan hər şeyə 
üsyandır. Bu, içindəki bütün nuru, işığı heç cürə bütövlükdə 
insanlara çatdıra bilməyən özünə qarşı üsyandır. Bu üsyan 
gəncdə möhkəm bir iradə, mübarizə əzmi, cismani ölümün 
dik gözlərinə baxmaq cəsarəti yaradır, çəkic dəmiri 
döyəcləyib qılınca çevirdiyi kimi, qorxu da bu gənci 
cilalayıb bir cəngavərə çevirir. Cəmiyyətinin pislikləri ilə 
mübarizə apara-apara, pessimizmin ən dərin qatında otura-
otura, ümidsizliyin ən sonuncu dərəcəsində belə Bayron yenə 
üsyanından əl çəkmir: 
 
Mən daim müharibə aparacam 
Sözlərlə, – ola bilsin, əməllə! –  
Düşüncə düşmənlərilə. Mənim yolum tən deyil 
Zalımlarla. Düşmənçiliyin müqəddəs odunu 
                                                 
1
 Байрон Ж.Г. Ады чяк. ясяр,  с. 33. 
2
 Бцнйадзадя Ц. Ады чяк. ясяр, с. 54-55. 
 -42 -  
Mən qalamağa and içmişəm. 
Kim qalib olacaq, hələ bilmirik, 
Ancaq bütün qalan günlərimi, gücümü 
Despotluqla döyüşə həsr etmişəm!
1
  
 
Gənc cəmiyyətin gücünü görür, öz üzərində bu təzyiqi 
hiss edir, boğulur, lakin içindəki müdriklik, ruhunun qüdsi 
aləmlə bağlılığı onu sınmağa qoymur, icazə vermir. Şellinq 
qorxunun təhlili nəticəsində belə qərara gəlir ki, «həyata xas 
olan qorxunun özü insanın olmalı olduğu mərkəzdən qovur; 
belə ki, bu mərkəz istənilən iradənin saf mahiyyəti kimi hər 
xüsusi iradə üçün məhvedici oddur; orada yaşamaq üçün in-
san hər bir xüsusi üçün ölməlidir, ona görə də mərkəzdən kə-
nara çıxma cəhdi və orada öz mən-i üçün rahatlıq tapması, 
demək olar ki, zəruridir. Buradan da xüsusiyyətin həqiqi yox 
olması üçün günah və ölümün ümumi zərurəti irəli gəlir və 
hər bir insan iradəsi oddan keçirmiş kimi ondan keçməlidir 
ki, təmizlənsin».
2
  
Bəli, gənc çirkab dolu cəmiyyətlə mübarizə apara-apa-
ra təmizlənir, dəmir kimi «odda qovrula-qovrula» möhkəm-
lənir. Öz qorxusuna qalib gələ-gələ gəncin bütün digər hərə-
kətləri də bu üsyankar hisslə tərbiyə olunmağa, bu iradəyə 
tabe olmağa başlayır. Kyerkeqorun fikrinə görə, «iradə – dia-
lektik fəaliyyətdir ki, o da öz növbəsində insanın aşağı 
təbiətini idarə edir».
3
 Bir belə təzyiqin altında gənc özündə 
bu iradəni tapmağa məcburdur. Bunu ondan missiyası tələb 
edir. Ülvi yazır:     
                                                 
1
 Байрон Ж.Г. Ады чяк. ясяр,  с. 28. 
2
 Шеллинг Ф.В. Ады чяк. ясяр, с. 993. 
3
 Кйеркегор С. Ады чяк. ясяр, с. 318-319. 
 - 43 -  
 
Əskim nə qədər tüstülənməlidir, 
Tüstüdən qalmayıb həyatda bir iz, 
Əskim tüstülənir, yox, daha yetər, 
Yanmaq istəyirəm, yanacam gec-tez
1
. 
 
Bu, kor, dağıdıcı üsyan deyil. Bu, insanlara həqiqət qa-
pısı olmaq, onların qaranlıq dünyasını nurlandırmaq, cılız 
qorxudan qurtarıb müqəddəs qorxunu tanıtmaq arzusudur. 
Ola bilsin bunu nəzərdə tutan Kyerkeqor yazır: «Günah – 
Allah qarşısında mütəəssirlikdir ki, özü olmaq istəyəndə və 
ya olmaq istəməyəndə».
2
 Bayron da bütün nifrətini bu 
qaranlığa yönəldərək yazır: 
 
Biz koruq, həqiqət qaranlıqdır, 
Təbiətin dilini biz anlamırıq. 
… 
İnsan sadə azadlıqdan məhrumdur 
Hökm verməkdən, düşünməkdən, özü olmaqdan 
Düşüncə hüquqsuz kölədə doğulur
3
. 
 
Yeri gəlmişkən, burada əhəmiyyətli bir ana da işıq sa-
laq. Gənclərin içində səbəbi çox vaxt naməlum qalan bir 
üsyanın, nifrətin olması təbii bir haldır. Təfəkkürünün yeni-
yeni formalaşması dövrünü əhatə edən bu halın dağıdıcı bir 
nəticə verə bilməsi də heç kəs üçün gizli deyil. Hər halda 
narkomaniyanın, hansısa gizli bir qüvvəyə xidmət edən 
fanatizmin, pozğunluğun, əsl mahiyyətinə bələd olmadan 
müxtəlif cəmiyyətlərə qoşulmağın, ümumiyyətlə, içindəki 
                                                 
1
 Бцнйадзадя Ц. Ады чяк. ясяр, с. 50. 
2
 Кйеркегор С. Ады чяк. ясяр, с. 320. 
3
 Байрон Ж.Г. Ады чяк. ясяр, с. 100. 
 -44 -  
insanlığı məhv edən adətlərin günü-gündən artması dedik-
lərimizə bariz nümunə ola bilər. Bu səbəbdən biz dönə-dönə 
ruhun ilahi aləmlə əlaqəli olmasının vacibliyini vurğulayırıq. 
Qorxu yalnız Allahdan olmalıdır, məhz bu qorxu insanı digər 
keçici, alçaldıcı qorxulardan xilas edir və insana içindən 
gələn Haqq səsi duymağa imkan verir. Lermontov öz qəlbini 
ümidlərin gömüldüyü okeana bənzədərək yazır: 
 
Sən ey tutqun ümman, o sirlərini 
Kim aşkar eləyər, kim öyrənər bəs? 
Kim açar kütləyə fikirlərini   
Özümmü? Allahmı? Yoxsa ki, heç kəs!
1
 
 
Müşfiq də öz şeirində belə bir müraciət edir: 
 
Dərinlik çox gözəldir, sadə olursa, 
Nə çıxar o şeirdən başımı yorsa? 
Mənalı səslərinlə, şeirim incələş 
bir kaman kimi  
Hər şey sadələşmədə, sən də sadələş 
hər insan kimi! 
2
 
 
Gənc bilir ki, o, bir ilahi əmanətin daşıyıcısıdır. O, həm 
də bilir ki, yalnız deyil, onunla birlikdə təbiət də həmin hik-
məti söyləyir. Sadəcə, onu dinləməyi bacarmaq lazımdır. Bu 
səbəbdən Şellinq hesab edir ki, «insan təbiətin xilaskarıdır, 
ona bir məqsəd kimi təbiətin bütün təzahürləri istiqamətlə-
nib. İnsanda söylənən söz təbiətdə qaranlıq, peğəmbəranə 
(hələ tam deyilməmiş) sözdür».
3
 İnsan bu sözü bəşəriyyətə 
                                                 
1
 Лермонтов М.Й. Ады чяк. ясяр, 2006, с. 37. 
2
 Мцшфиг М. Ады чяк. ясяр, с. 89. 
3
 Шеллинг Ф.В. Ады чяк. ясяр, с. 1026.  
 - 45 -  
deməyə məsul edilib və onu deyə bilməmək qorxusu bütün 
digər qorxuları üstələyir. O, bu sözü eşitməz edən hər şeyə 
qarşı üsyan edir, özünü fəda edir. Lermontov yazır: 
 
Mən yerlərdə səadəti dərk edib, duyar, 
Dərin mavi göylərdə də görrəm Allahı.
1
 
 
Bizim istedad və missiyadan başlayan söhbətimizin 
qorxu məcrasına yönəlməsi bir təsadüf deyil. Missiyanın ver-
diyi, daha dəqiq desək, düçar etdiyi çaşqınlıq, qorxu hissi 
yüksələn xətt boyu inkişaf edir. Hüznlə, kədərlə başlayan bu 
yolda qorxu nifrət, üsyan və nəhayət cəngavərliklə əvəz 
edilir. Ən vacib olanı isə budur: bu uzun və ülvi yolun 
aparıcısı – ruhdakı müqəddəslik hissi, məqsədi – bəşəriyyətə 
Həqiqəti, Gözəlliyi, Ədaləti, Xeyiri çatdırmaq, yolun başında 
isə Allah özü durur. Başqa sözlə desək, məhz ruhunun ilahi 
aləmlə əlaqəsinin nurudur ki, bu gənclərə hər kəsin yaşadığı 
hisslərin daha ali qatını yaşada bilir, bu sərt mübarizədə öz 
ruhlarının saflığını, ülviyyətini qoruyub saxlamağa yardım 
edir. Bayron yazır: 
 
Azad düşüncəli ədəbi Ruh, – 
Azadlıq, sən zindanda daha nurlusan! 
Bütün xalqın ən yaxşı qəlbləri 
Sən qoruyur, səninlə nəfəs alır.
2
 
 
Ülvi yazır: 
 
Bir insan ki, xalq oduna qalana, 
Alovu sönsə də, közü qalacaq. 
                                                 
1
 Лермонтов М.Й. Ады чяк. ясяр, 2006, с. 51. 
2
 Байрон Ж.Г. Ады чяк. ясяр, с. 159. 
 -46 -  
Bir insan ki, o eşq ilə yarada, 
Özü qalmasa da, izi qalacaq.
1
 
 
Bu yolun gedişi həyatın özü, insanlığın mahiyyətinin 
dərkidir. Gənc bu yolu keçdikcə müdrikləşir. Təfəkkürünün 
fəlsəfə qatına yüksələ bilir.  
 
                                                 
1
 Бцнйадзадя Ц. Ады чяк. ясяр, с. 42-43. 
 - 47 -  
 
 
 
 
 
AxtarıĢ və yaradıcılıq  
 
Gəncliyin xüsusi bir keyfiyyəti kimi yəqin ilk növbədə 
onun bol enecisi, cəngavər ruhu, qısa müddətdə çox şeyə nail 
olmaq iddiası vurğulanar. Təsadüfi deyil ki, məhz bu gənclik 
enerjisi qarşısıalınmaz sel kimi inqilabların, üsyanların 
aparıcı qüvvəsinə çevrilir. Bu baxımdan, Puşkinin Bayron 
haqqında dediklərini yəqin ki, bütün gəncliyə aid etmək olar: 
 
Dəniz, o sənin nəğməkarındı, 
Üzərində sənin surətin vardı, 
O, sənin ruhunla yaradılmışdı, 
Sənin kimi: qüdrətli, dərin, zəhmli 
Sənin kimi: ipə-sapa yatmayan.
1
 
  
Lakin bu enerjinin ən neqativ tərəfi onun təsir altına 
tez düşməsi, kor-koranəliyə, fanatlığa meylli olmasıdır. Həm 
də təbiətin qəribə bir təzadıdır ki, enerji nə qədər çox olursa, 
təfəkkür bir o qədər passiv olur, yerini hisslərə daha tez 
verir. Başqa sözlə desək, bu, nəinki təsadüf deyil, əksinə, az 
qala qanunauyğunluqdur ki, bir ideyanın reallaşmasında 
fanatik qüvvəyə ehtiyac yarananda məhz gənclərdən istifadə 
edirlər. Gəncin təfəkkürü hələ kifayət qədər 
formalaşmadığına görə, yəni onun gücü, imkanları 
                                                 
1
 Байрон Ж.Г. Ады чяк. ясяр, с. 13. 
 -48 -  
enerjisindən çox geri qaldığına görə, bu enerji özü üçün şü-
urlu-şüursuz şəkildə güclü təfəkkür, istiqamətverici qüvvə 
axtarır. Şellinq dediyi kimi, «fəallaşmış mənlik həyat gücü 
üçün lazımdır; onsuz yalnız ölüm, xeyirin mürgüləməsi 
olardı; çünki mübarizə olmayan yerdə həyat da yoxdur».
1
 
Məhz burada cəmiyyətin rolu və əhəmiyyəti özünü göstərir: 
gənclərin həyat yolunun seçicisi kimi. Nəhəng bir enerjinin 
quruculuğamı, yaradıcılığamı, yoxsa dağıdıcılığamı yö-
nəlməsi bir bələdçi olaraq cəmiyyətdən çox asılı olur. Bura-
da dağıdıcı deyəndə biz yalnız cəmiyyətə, bəşəriyyətə deyil, 
həm də gəncin özünə, öz mən-inə yönələn əməllərini, fəaliy-
yətini nəzərdə tuturuq. Söhbət ondan gedir ki, cəmiyyətin tə-
siri ilə yalnış yerə istiqamətlənmiş gəncin yüz cür işlərlə 
məşğul olmasına baxmayaraq, onun əsl potensialı bir növ 
reallaşmamış, özü olaraq təsdiqlənməmiş qalır, o, öz mən-
indən xəbərsiz, özünə yad bir şəxsiyyət kimi yetişir. Ülvinin 
sözləri ilə desək, gənclər «bütün olmamış» «sökülüb, uçulur» 
və bunun  ilk və başlıca səbəbi cəmiyyət olur. 
Bu gün terror qrupların toruna düşən gənclərin sayı 
hansı isə bir fəlsəfə məktəbinə, ədəbiyyat dərnəyinə gedən-
lərin sayından qat-qat çoxdur. Kimlərinsə mənafelərinə 
xərclənən enerjilərin çəkisi, öz mən-inin dərkinə, yaradıcılıq 
istedadının axtarışına sərf edilən enerjidən tərəziyə gəl-
məyəcək qədər ağırdır. Bu gün maddi istəklər üçün qalanan 
od mənəviyyatın nurunu söndürəcək qədər gur yanır. 
Gəncliyin keyfiyyətindən biri də onların bütün axtarış-
larının, istəklərinin kökündə hisslərin, duyğuların dur-
masıdır. Yəni onların təqdim etdikləri bütün problemlərdə 
                                                 
1
 Шеллинг Ф.В. Ады чяк. ясяр, с. 1014. 
 - 49 -  
də, onların həll yollarında da lirika, romantika üstünlük təşkil 
edir. Bəlkə də elə bu səbəbdəndir ki, onların təqdim etdiyi 
yol təhlükəli, dəli-dolu olsa da, cazibəli, canlı və al-əlvan 
olur.  
Müəyyən missiya daşıyıcısı olan gənc də bu xüsusiy-
yətlərinə görə digər həmyaşıdlarından çox elə seçilmir. La-
kin onları fərqləndirən, sözün həqiqi mənasında talelərini 
müəyyənləşdirən, şəxsiyyətlərinin formalaşmasında məhək 
daşı qədər əhəmiyyətli olan bir cəhətdir – onların reallığı 
düzgün qiymətləndirmək bacarığı. Əlbəttə, bu, ilk növbədə 
missiyanın verdiyi bir gözaçıqlığı, zehin aydınlığı, müəyyən 
mənada da …bədbəxtlikdir. Zahiri parıltıya aldanmayıb hər 
şeyi öz rəngində görmək «bədbəxtliyi». Onların romantika-
sını, lirikasını gözəlləşdirən, gücləndirən qüssə, qəm notları 
acı reallığın təzahürləridir. Bəli, bu gənclər romantikdir, 
ancaq onlar sərt reallığa göz yummayan, əksinə onu təsvir 
edə-edə, onun acılarını yaşaya-yaşaya, onun üzərində, bəlkə 
də elə düz içində öz romantik dünyalarını qururlar. Deməli, 
Kyerkeqorun dediyi kimi, «mən – münasibət deyil, öz-özünə 
münasibətə qayıdışdır».
1
 Maraqlıdır ki, gənc yalnız öz 
dünyasını düşünəndə, Şellinq kimi, «mən – azadlıqdır»,
2
 – 
deyə bilir. Lakin bu, təcrid olunmuş bir aləmdə var olmaq 
deyil. Hər halda, gənc bu «azadlığı iki kateqoriyanın – 
mümkün və zərurinin dialektikası»
3
 kimi dərk etməyi 
bacarır. Bununla yanaşı, o, öz dünyası ilə real həyatın nis-
bətini də unutmur və hər birinin hansı gücə və niyyətə sahib 
                                                 
1
 Кйеркегор С. Ады чяк. ясяр, с. 255. 
2
 Шеллинг Ф.В. Ады чяк. ясяр, с. 267. 
3
 Йеня орада. 
 -50 -  
olduğunu çox yaxşı anlayır. Bunu nəzərdə tutaraq Kyerkeqor 
«xəbərdarlıq edir»: «Mən, əlbəttə, dünyanın böyük əhə-
miyyət verdiyi bir şey deyil, məhz ona maraq azdır, onun 
səndə olduğunu göstərmək riskli bir şeydir».
1
  
Gəncliyin bütün bu «nöqsanları» – enerjinin bolluğu, 
hiss və əqlin tez-tez çarpışması, hissin bir çox hallarda ida-
rəni öz əlinə alması ilə yanaşı, onun böyük bir üstünlüyü də 
var: gənc cəmiyyətin öz daxili dünyasına yad olduğunu 
anlayıb axtarışlarını çox tez öz mənəvi dünyasına, öz mən-
inə yönəldə bilir. Onun həmsöhbəti də, hökm verib, cəza 
alanı da öz mən-i olur. Bu, onlara öz ruhları vasitəsilə 
sonsuzluğa, əbədiyyətə keçməyə, Allahla bilavasitə ün-
siyyətdə olmağa imkan yaradır. Lermontov «Mənim evim» 
şeirində yazır: 
 
İnsanın ürəyində əbədiyyətin  
Toxumu var – həqiqət hissi deyildir. 
Əsrlər axınını, ənginlikləri 
İnsan ancaq onunla qavraya bilir.
2
 
 
Qəlbinin səsi yağışın pıçıltısına qarışan Ülvi isə belə 
deyir: 
 
Ürəyinə bir xoş duyğu, 
Bir naməlum 
hiss çiləyən yağışı. 
… 
Ancaq onu bilirəm ki, 
Bu səs 
                                                 
1
 Кйеркегор С. Ады чяк. ясяр, с. 270. 
2
 Лермонтов М.Й. Ады чяк. ясяр, с. 34. 
 - 51 -  
             mənim ciyərimə 
                           təzə nəfəs gətirir. 
Ürəyimə sirli həvəs gətirir.
1
 
 
Bura yeganə məkandır ki, insan orada azad və ilahi 
aləmlə əlaqəli olduğunu hiss edir. Bura – sonsuzluğa çıxış-
dır. Bura Şellinqin yazdığı kimi, «… bizim mülkümüzdür, 
bizim varlığımızdır – bu, həm də əbədiyyətin insana böyük 
güzəşti, ona inamıdır».
2
  
Mən – real və idealın, məhdud və sonsuzluğun qarşı-
laşdığı, çarpışdığı bir məkana dönür. Gənc öz gücsüzlüyünü, 
acizliyini görməklə yanaşı, ruhunun sonsuz bir qüvvə, tükən-
məz bir mənbədən qaynaqlandığını da hiss edir. Eyni za-
mannda, mən – bir andır, məhdud bədəndə ilahi başlanğıcın 
ara-sıra özünü büruzə verdiyi an. Kyerkeqor bu anı belə 
təsvir edir: «An – elə bir ikimənalılıqdır ki, burada zaman və 
əbədiyyət bir-birinə toxunur və bununla da müvəqqətilik 
anlamı yaranır ki, burada zaman dönə-dönə əbədiyyəti ayırır, 
əbədiyyət isə dönə-dönə zamana nüfuz edir, içindən keçir».
3
 
Bu anın verdikləri gözəl şeirlər, ecazkar tablolar, dərin 
hikmətli əsərlər şəklində ortaya çıxır. Bu anın hökmüdür ki, 
20, 30 yaşında bir gənc min illərin hikmətindən xəbər verə 
bilir. Bu anın insan həyatındakı əhəmiyyətini hiss edən Ülvi 
yazır:  
 
İnsan ömrü –  
      dəqiqələr, saniyələr… 
Bu anların biri boşsa, 
                                                 
1
 Бцнйадзадя Ц. Ады чяк. ясяр, с. 55. 
2
 Шеллинг Ф.В. Ады чяк. ясяр, с. 262. 
3
 Кйеркегор С. Ады чяк. ясяр, с.184. 
 -52 -  
İnsan ömrü 
      bu boşluqdan, 
             soyuq çəkər.
1
 
 
Bu anın sehridir ki, ona bənd olan gənc bir daha ondan 
aralanmaq istəmir, onun arzusu ilə yaşayır. Bu anın 
qüdrətidir ki, gəncdə bəşəriyyət qarşısında bir cavabdehlik 
yaradır – gənc özündə bəşəriyyəti xilas edə biləcək bir güc, 
yenilik gətirə biləcək bir əzm hiss edir. 
İki hiss qarışır bir-birinə: güclü enerji və sonsuzluqla 
əlaqə imkanı. Ziddiyyətin dialektikasının tələbi, hökmü ilə 
gənc axtarışa çıxır – bu ikisini birləşdirən, hər ikisini tam 
əhatə edə bilən bir şeyin axtarışına. Bu, naməlum, sonu 
görünməyən bir axtarışdır və ilk addımını atan gənc əvvəlcə 
qarşıda duran bu yolun uzunluğundan qorxur. Ülvi yazır: 
   
Yollara baxıram gözüm qaralır, 
Görəsən hayana gedir bu yollar? 
Vallah, qınamayın, sona çatınca 
Ayağı demirəm, ürək yorular. 
Hayanadı bu yollar?
2
   
 
Lakin axtarış toxumu gəncin qəlbinə düşəndən cücər-
məyə başlayır və onun rahatlığını əlindən alır. Bu səbəb-
dəndir ki, Şihabəddin Sührəvərdi 37 yaşına kimi yazdığı 52 
əsərində dövrünün az qala bütün fəlsəfi cərəyanlarına 
toxunur, hər biri haqqında öz fikrini bildirməyə çalışıb. 
Şellinq 37 yaşına kimi yaradıcılığında artıq üç mərhələ keçir. 
                                                 
1
 Бцнйадзадя Ц. Ады чяк. ясяр, с. 42. 
2
 Йеня орада, с. 61. 
 - 53 -  
Bu axtarışlar idi ki, Bayronu, Müşfiqi rahat yatmağa 
qoymur, Lermontovu bu sözləri deməyə məcbur edir:  
 
Vaxtdır, qoy şəfəqlər rişxənd edərək 
Sükut dumanını qovsun, zamandır. 
Dərdsiz şair ömrü, de, nəyə gərək? 
Tufansız okean nə okeandır?
1
 
 
Müşfiq də içindəki sakitlikdə dənizdə tufandan öncəki 
əlaməti hiss edir: 
 
Fikrim qasırğalı dəryalar kimi 
İstənilən qədər dalğalanmamış, 
Könlüm uzaq gedən xülyalar kimi 
İncə buludlarla çulğalanmamış.
2
 
 
Bu elə bir axtarış odudur ki, gəncin bütün anlarını dol-
durur. Ülvi də öləziyən közün sakit həyatını istəmir: 
 
Bilirəm: qığılcım, alov tək deyil, 
Alovun peşəsi şəfəq saçmaqdır. 
Düz yolda çarpışmaq igidlik deyil, 
İgidlik balaca cığır açmaqdır.
3
  
 
Bu axtarışın, «alovlanmağın» tələbi ilə gənc hər sahə-
yə, hər məkana, …hər zamana baş vurur və bir çox hallarda 
axtardığını keçmişdə tapır – onu indi kimi incitməyən, 
gələcək kimi məchul olmayan keçmişdə. Təbii ki, onların 
tapdıqları doğma ruhlardır. Məsələn, Eynəlqüzat Miyanəci, 
Şihabəddin Sührəvərdi, Nəsimi kimi neçə gənc öz həyat 
                                                 
1
 Лермонтов М.Й. Ады чяк. ясяр, 2006, с. 37.  
2
 Мцшфиг М. Ады чяк. ясяр, с. 27.  
3
 Бцнйадзадя Ц. Ады чяк. ясяр, с. 61. 
 -54 -  
yolunda – həm düşüncələrində, həm talelərində Mənsur 
Həllaca üz tutur, onun qismətini bölüşürlər. Lermontov 
özünü Bayrona bənzədərək yazır: 
 
Onun kimi boş yerə sakitlik arayıram, 
Bir düşüncə qovur məni hər yerə, 
Geriyə baxıram – keçmiş dəhşətdir, 
İrəli boylanıram – doğma ruh yoxdur.
1
 
 
XIX əsrdə dekabristləri ruhlandıran Puşkindən XX 
əsrin sonlarında Ülvi də «dərs alır»: 
 
«Həyat quran nə yorular, nə durar», 
Budur mənə öyrətdiyin ilk şüar. 
Budur mənim idealım, inamım: 
«Qığılcım alışar alov doğurar».
2
   
 
Bəli, onlar keçmişdə kimə isə baxırlar, ancaq öz yolla-
rını gedirlər. Gənc keçmişdən cəmiyyətin qorxunc hədə-
lərindən qorxmamağı, min bir yol arasında öz cığırını açmaq 
istəyini, bu arzuların yanında ölümun nə qədər aciz olduğunu 
və …ölümdən qorxmamağı öyrənir. Düşüncələrinə görə cid-
di təqiblərə məruz qalan Miyanəci öz dostuna yazdığı məktu-
bunda belə bir «xahiş edir»: «Şəhərdə deyirlər ki, Eynəlqüzat 
Allahlıq iddiası edir. Mənim qətlimə fitva veriblər. Ey dost, 
əgər səndən fitva istəsələr, sən də fitva ver».
3
 Bu gənclər 
üçün öz düşüncələrinin nəticəsini görmək, missiyalarını başa 
çatdırmaq duyğusu yanında ölüm qorxusu çox kiçik görünür.  
                                                 
1
 Лермонтов М.Й. Ады чяк. ясяр, 1984, с. 14. 
2
 Бцнйадзадя Ц. Ады чяк. ясяр, с.61. 
3
 Мяммядов З. Азярбайжан фялсяфяси тарихи. Бакы, Шярг-Гярб, 
2006, с. 117. 
 - 55 -  
Burada bir şeyi xüsusilə vurğulayaq. Allahdan bəşərə 
bir nur zolağı uzanır. Özündə bu nurun ucunu, mənbəyini 
kəşf edən şəxslər sanki vahid bir məkana düşmüş olurlar. 
Əlbəttə, ola bilsin ki, ora gedən yolda kimsə kimə isə 
bələdçilik etmiş olur. Lakin həmin məkana çatandan sonra 
yeganə bir Bələdçini – Allahı tanımaqla yanaşı, öz fər-
diyyətini, məhz onun üçün nəzərdə tutulmuş missiyanı ay-
dınca dərk etmiş olur.  
Tarixə baxanda belə gənclərin həqiqətən də izsiz ke-
çib-getmədiyinin, nəinki «balaca cığır», bəzilərinin hətta bö-
yük yollar da saldığının şahidi olarıq. Şihabəddin Sührəvərdi 
XIII əsrdə məşşailik fəlsəfəsinin və təsəvvüfün birləşdiyi 
zirvə nöqtəsində bu gün belə aktuallığını itirməmiş işraqilik 
fəlsəfəsini yaratdı. Eynəlqüzat Miyanəci yazır: «Təqlidin 
ətəyindən bəsirət zirvəsinə yüksəlmək axtarışı ilə kəlam 
kitablarını mütaliə etdim. Məqsədimə çatmadım. 
Məzhəblərin yalnışlığını gördüm».
1
 Gördü və təsəvvüf fəl-
səfəsinin özək xətti olan vəhdət əl-vücud nəzəriyyəsini 
sistemləşdirməyə cəhd göstərdi. Kyerkeqor öz fəlsəfəsində 
dövrünün ən tanınmış və nüfuzlu filosoflarını inkar etdi və 
özü sonralar böyük bir fəlsəfi cərəyana çevriləcək 
ekzistensializmin əsas ideyalarını irəli sürdü.  
Təsadüfi deyil ki, belə gənclər öz cəmiyyətlərində 
məhz cəsarətli addımları, qorxmazlıqları, ən şiddətli təqib-
lərin, hətta edam təhlükəsinin qarşısında belə geri çəkil-
məməkləri ilə diqqəti cəlb ediblər. Onlar olduqları cəmiy-
yətdən o dərəcədə yuxarı qalxa bilirlər ki, reallığı, onun hələ 
işıq düşməyən səhifələrini belə görə bilirlər və həmin 
                                                 
1
 Йеня орада, с. 117. 
 -56 -  
qaranlığı işıqlandıracaq sözü demək iddiasına düşürlər. Və 
yəqin ki, onların hər birinin ürəyindən Ülvinin dediyi bu arzu 
keçir: 
 
… 
Bilin, deyilməyənləri 
Demək üçün yaşayıram.
1
  
 
Burada bir daha vurğulamaq lazımdır ki, əslində üzə-
rində ali missiyanı hiss edən hər bir insana bu duyğu yad 
deyil. Gəncin bu duyğusunda isə bir az tələskənliyin, bir az 
hisslərin, pərakəndə enerjinin çoxluğunun, bir az tənhalığın, 
bir az qorxunun, bir az üsyankarlığın, bir az da fədakarlığın, 
cəngavərliyin izlərini sezmək olar. Bu qədər qarışıq, dolaşıq 
hisslərin arasında öz məqsədini itirməyib yalnız ona doğru 
getməyin özü də bir hünər istəyir! Bu, obrazlı desək, fikri 
dağınıq, gözləri xəyalpərvərliklə göylərə dikilən bir adamın 
çəkici barmağına deyil, düz mismarın üstünə vurub bir zərbə 
ilə onu dibinə qədər taxtaya çalmağına bənzəyir.       
Öz mülkündə – mən-ində bütün aləmi kəşf edən gənc 
öz ətrafını – maddi aləmi tanısa da, özünün bu aləmdə yerini 
görə bilmir, öz artıqlığını, lazımsızlığını hiss edir və düşünür 
ki, heç kəsin ondan xəbəri yoxdur. Və bu səbəbdən oradan 
gələn təhlükəni, hiyləni də görmür. Bu səbəbdən belə 
gəncləri aldatmaq, tora salmaq, onlara xata toxumaq çox 
asandır. Kyerkeqor yazır: «Dahi hər şey etməyi bacarır. 
Bununla belə, o, heç kimin görmədiyi bir boş şeydən asılıdır. 
Elə boş şey ki, dahi yalnız özünün qüdrəti sayəsində ona 
                                                 
1
 Бцнйадзадя Ц. Ады чяк. ясяр, с. 90. 
 - 57 -  
ümumi əhəmiyyət verir».
1
 Əslində, gənc hər şeyi görür, lakin 
bütün bu təhlükələrin onun ruhundan çox-çox uzaq olduğunu 
düşünür. Şellinq yazır: «Zahiri qüvvə yalnız zahiri nemətləri 
oğurlaya bilər, ruha dəyə bilməz; o, zaman daxilindəki 
əlaqəni kəsə bilər, əbədi, həqiqi ilahi eşqin əlaqəsini deyil. 
Ruh sərt və hissiz və ya sevgidən imtina edən kimi çıxış 
etmir, ancaq göstərir ki, məhz iztirablarda sevgi hissi 
varlıqdan daha uzun sürən bir hissdir və o, ilahi halədə zahiri 
həyatın və ya xoşbəxtliyin xarabalıqları üzərində yüksəlir».
2
 
Bəli, ruhunu düşünən gənc üçün maddi həyatın heç bir 
əhəmiyyəti qalmır. Miyanəci öz taleyi ilə Mənsur Həllaca 
bənzəyəcəyini hiss edərək bildirir ki, «biz Allahdan ölüm və 
şəhadəti özümüz istəmişik. Özü də onu üç qiymətsiz şeylə 
istəmişik. Haqq necə tələb etmişsə, o sayaq istəmişik».
3
 
Bəlkə də ruhunu, dolayısı ilə bütün bəşəriyyəti düşünərək 
maddi tələbatlar hüdudundan kənara çıxa bilməyən qanunları 
heçə saymasıdır (daha doğrusu, onların fövqünə qalxmasıdır) 
ki, hər kəsi ona düşmən kəsir.     
Öz kiçik dünyasında nəinki bütün aləmi, Mütləq Həqi-
qətin özünü də axtarıb tapan gənc gördüklərini, yaşadıqlarını 
öz içində saxlamaq qüdrətində olmur. Bildiklərini, dərk et-
diklərini bacarıqlarına müvafiq olaraq bəşəriyyətə 
çatdırmağa başlayır. Lermontov dediyi kimi,  
 
Şair də belədir: fikir gəldimi 
Ruhunu boşaldıb – deyir qələmə. 
Oynaq rübabının söz sehri kimi 
                                                 
1
 Кйегкегор С. Ады чяк. ясяр, с. 193-194. 
2
 Шеллинг Ф.В. Ады чяк. ясяр, с. 919. 
3
 Ейнялгцзат Мийаняжи. Тямщидат, Бакы, Адилоьлу, 2006, с. 5 
 -58 -  
Nəğmə deyə-deyə dünya-aləmə, 
Cənnət yuxusunda bayılar gedər.
1
 
 
O, Yaradanın lütfü ilə yaratmaq ehtiyacı hiss edir. O, 
bunu öz alın yazısı, yaradılışının səbəbi, ətrafı üçün nəzərdə 
tutulan missiyası kimi qəbul edir, onunla doğmalaşır. Yarat-
maq qüdrəti, yaradıcılıq eşqi bütün digər hissləri üstələyir. 
Məhz o, gəncə bütün çətinliklərə sinə gərmək, maddi zərbə-
lərdən sınmamaq əzmi verir. O, gəncin qarışıq hissləri, dü-
şüncələri arasında yeganə aydınlıqdır. O, min bir qorxunun, 
təhlükənin arasındakı sabitlikdir, etibardır. O, 
məhdudiyyətlər arasında azadlıqdır. Ən əsası isə, o, 
özünüifadə və özünütəsdiqdir. O, dilbilməz cəmiyyətlə 
yeganə ünsiyyət vasitəsidir. Çünki Kyerkoqor dediyi kimi, 
«…saf bəşərilikdə qapanıb qalmaqla, yaxud ümumi tarixə 
heyran qalanın rolunu oynamaqla öz-özünü aldatmağa 
dəyərmi?».
2
 Yaradıcılıq artıq bir ürəyə sığmayıb aşıb-daşan 
hisslərin, düşüncələrin ətrafa saçılmasıdır ki, Şellinq də onu 
«hadisə deyil, əməl»
3
 adlandırır. 
Dediyimiz kimi, gənclər yalnız öz mən-lərindən çıxış 
etsələr də, yazdıqları, çatdırmaq istədikləri bütün bəşəriyyəti 
ehtiva edir. Özünü «zəmanənin qəhrəmanı» kimi təsvir edən 
Lermontov bunu belə əsaslandırır: «İnsan ruhunun, hətta ən 
xırda bir insan ruhunun tarixi, bütün bir xalqın tarixindən çə-
tin ki, az maraqlı və xeyirli olsun, bu tarix bilavasitə yetkin 
bir zəkanın özü üzərində apardığı müşahidələrin nəticəsi 
olduqda, həm də başqalarında riqqət və təəccüb oyatmamaq 
                                                 
1
 Лермонтов М.Й. Ады чяк. ясяр, 2006, с. 15. 
2
 Кйеркегор С. Ады чяк. ясяр, с. 251. 
3
 Шеллинг Ф.В. Ады чяк. ясяр, с.1009. 
 - 59 -  
arzusu ilə yazılmadığı zaman daha maraqlı və xeyirlidir».
1
 
Lakin bu, sıradan adi bir insanın həyatı, düşündükləri deyil. 
Söhbət ruhu ilahi aləmlə vəhdətdə olan, düşündükləri 
əsrlərdən bəri öz varlığını qoruyub saxlayan ideyalar 
dünyasından qaynaqlanan, ta-a qədimdən bu günə uzanıb 
gələn insanlıq zəncirinin bir halqası olan insandan gedir. 
Əlbəttə, danılmaz faktdır ki, hər şəxsi hisslərin ifadəsi 
olan əsər nəinki bəşəriyyət, heç cəmiyyət üçün də yararlı ol-
maya bilər. Bu gün o qədər yaradıcılığa baş vurmaq 
həvəsində olan gənc var ki, nəinki şəxsiyyətin forma-
laşmasına, insanda ilahi zərrənin daşıyıcısı olan mən-in 
potensialının düzgün reallaşmasına xidmət etmir, üstəlik 
mən-in dağılmasına gətirir. Bəli, hər yaratdığı ilə gəncin 
«Mən» adlı sarayının kərpicləri də qurulur. Lakin məqsədin-
dən, mahiyyətindən asılı olaraq bu saray bir nur mənbəyi də 
ola bilər, gectəsirli partlayıcı da. Bəs söhbət hansı mən-dən, 
hansı düşüncədən gedir?  
Əvvəla, yalnız öz məhdud maddi çərçivəsində qalma-
yan və özünün ilahi mənbəyinə yolu açıq olan, məhz oradan 
qidalanan mən-in yaratdıqları bəşəriyyət üçün ola bilər, yəni 
söhbət qəlbi, ruhu Yaradanın verdikləri üçün bir məkana 
çevrilən gəncdən gedir. Şellinq deyir: «Rəssam yaradıcı 
qüvvəyə ucalmaq və mənən ona malik olmaq üçün gərək 
təbiətin məhsulundan və ya yaratdığından uzaqlaşsın. 
Bununla o, saf anlamlar səltənətinə ucalır; o, məxluqu tərk 
edir ki, onu yenidən min qat ölçüdə mənimsəsin və bu 
mənada həqiqətən yenidən təbiətə qayıtsın».
2
 Başqa sözlə 
                                                 
1
 Лермонтов М.Й. Ады чяк. ясяр, 2006, с.342. 
2
 Шеллинг Ф.В. Ады чяк. ясяр, с. 904-905. 
 -60 -  
desək, gəncin özünün ilahi başlanğıcını kəşf etməsi heç də 
onun öz maddi keyfiyyətlərindən imtina demək deyil. 
Əksinə, hər ikisini vəhdətdə görə bilmək bacarığıdır.    
İkincisi, yalnız cəmiyyətin içindən onun fövqünə qal-
xan, yəni düşüncəsi zahirdən batinə istiqamətlənən bir mən 
maddi və mənəvini düzgün müqayisə etmək iqtidarındadır. 
Bu, maddi dünyada oturub ilahi aləmdən dəm vurmaq, ya da 
əksinə, xəyal dünyasından boylanıb maddi dünya üçün 
utopik planlar quran bir mən deyil. Bu, qaranı da, nuru da 
olduğu kimi tanıyan, yaşayan bir mən-dir. Kyerkeqor yazır: 
«… şüur, daxili şüur həlledici faktordur. Mən-dən söz 
gedəndə, həmişə həlledicidir. O mən-ə ölçü verir. Şüur nə 
qədər böyükdürsə, mən də bir o qədər böyükdür. Belə ki, 
şüur nə qədər böyüyürsə, iradə də bir o qədər böyüyür. İradə 
nə qədər çoxdursa, mən də bir o qədər böyükdür. İnsanın 
iradəsiz mən-i də yoxdur. Lakin iradə nə qədər çox olarsa, o 
daha çox özünü dərk edər».
1
 Deməli, maddi postament nə 
qədər möhkəm, uca olarsa, onun üzərində ucalan ideya – 
abidənin də bir o qədər möhtəşəm olmaq imkanı var.  
Bir sözlə desək, söhbət fəlsəfi təfəkkürə malik olan və 
bunu öz yaradıcılığında əks etdirən bir mən-dən gedir. Şel-
linq deyir: «Yalnız azadlığın dadına baxan ehtiyac duya bilər 
ki, hər şeyi ona oxşatsın, onu bütün kainata yaysın. Fəlsəfəyə 
bu yolla gəlməyənlər yalnız başqalarının arxasınca gedir, 
əməllərində onları təqlid edir və heç bilmir ki, bu əməllər 
nədən irəli gəlib».
2
 Yada salaq ki, Şellinq mən-i «azadlıq» 
adlandırır. Belə məlum olur ki, məhz fəlsəfi təfəkkürə, yəni 
                                                 
1
 Кйеркегор С. Ады чяк. ясяр, с. 267.  
2
 Шеллинг Ф.В. Ады чяк. ясяр, с. 959. 
 - 61 -  
düşüncənin zirvəsinə qalxmaq da, eyni zamanda, min bir yol 
arasından özünəməxsus yolu tapmaq da mən-dən keçir.      
Əbu Turxanın bildirdiyinə görə, Mütləq Həqiqəti dərk 
etməsi üçün Allah insana üç kitab verib: ilahi kitab, təbiət və 
insan özü (əql). Öz mən-inin, eyni zamanda, ruhunun əlaqəli 
olduğu ilahi bir sonsuzluğun kəşfi təbii olaraq gənc üçün 
üçüncü mənbənin – təbiətin də qapılarını açır. Onu da əlavə 
edək ki, biz gəncin ruhunun axtarış əzmini, yaradıcılıq eşqini 
və artıq kifayət qədər bir yolu qət edə bilməyini nəzərə 
alaraq üçüncü mənbəyin qapılarının açılmasını təbii hesab 
edirik.  
Gənc öz ruhunun hələ tam maddiyyata qapılmaması, 
ilahi aləmə açıq olması sayəsində rahatca hər üç kitabın oxu-
cusuna çevrilə bilir. Fərqli «dillərdə» yazılmasına, hər 
birinin özünəməxsus «sahəsi» olmasına baxmayaraq, hər üçü 
eyni mənbədən «xəbər verir». Güman ki, bu səbəbdən gənc 
özü ilə təbiət arasında bir bənzərlik, doğmalıq görür və 
yalnız Yaradandan deyil, həm də Onun yaratdığından 
ruhlanır. Axı Əbu Turxanın da bildirdiyi kimi, «Yaradana 
sevgi Onun yaratdıqlarına sevgidən keçir». Təbiət daha 
səmimidir. Məhz təbiətlə təkbətək qalanda insan rahatca özü 
ola bilir. Əlbəttə, gənc yenə də hər şeyə məhz öz mən-inin 
pəncərəsindən baxır və çatdırmaq istədikləri də bu 
bənzərliklər olur. Bayron yazır: 
 
İnsanları sevirəm – təbiət daha yaxındır. 
Mənim nə olduğumu, nə olacağımı 
Onunla təklikdə unuduram mən. 
Öz ruhumda bütün nəhəng dünyanı hiss edərkən 
 -62 -  
Bu hissimi nə deyə, nə gizləyə bilirəm.
1
 
 
Ülvi də belə hesab edir ki,  
 
İnsanlar dən kimidir, 
Torpağa düşmüş bir dən. 
Hər ikisi can alır 
Bu ulu təbiətdən.
2
 
 
Bu, təbiətə bir seyrçi baxış deyil. Bu, məzmundan çıxış 
edib, formanı dəyərləndirməkdir, fərqləri deyil, oxşarlıqları 
görmək, yalnız görmək deyil, bu bənzərliklər arasındakı qa-
nunauyğunluğu, onun içindəki təsadüfü deyil, zərurəti ortaya 
çıxarmaqdır. Şellinq dediyi kimi, «Təbiətin hər şeyi canlan-
dıran, hər şeyə nüfuz edən qüvvələrinin təsiri ilə yalnız 
hisslərin əzəmətli yüksəlişi, yalnız təxəyyülün dərin 
sarsıntısı incəsənətə həmin keçilməz gücü verə bilərdi. 
Həmin güc ki, o, həmişə – erkən illərin donuq, qapalı, ciddi 
əsərlərindən tutmuş, hissi zərifliklə dolu əsərlərə qədər 
həqiqətə sadiq qalmış və ölərilərə sezmək üçün verilən o ali 
reallığı mənən yaradırdı».
3
   
Düzdür, təbiətin «oxunmasında» gənc özünün yaşlı 
həmfikirləri və ya mütəxəssis alimlər kimi çox dərinə gedə 
bilmir

 – bunu onun yaşı və təcrübəsi rəva görmür – bununla 
                                                 
1
 Байрон Ж.Г. Ады чяк. ясяр, с. 104. 
2
 Бцнйадзадя Ц. Ады чяк. ясяр, с. 52. 
3
 Шеллинг Ф.В. Ады чяк. ясяр, с. 911. 

 Мящз эянж йашында ад-сан газанан, цчцнжц китабын – 
тябиятин «охунушу»нда бюйцк мцвяффягиййятляр ялдя едян 
тябиятшцнас алимляр дя вардыр ки, онларын да щяйат вя 
йарадыжылыьындан бизим мювзу цчцн мараглы мялуматлар тапмаг 
мцмкцндцр. Лакин биз буну эяляжяк тядгигатчылара бурахараг, 
 - 63 -  
belə, o, nəinki çatdığı, hətta əminliklə məskunlaşdığı ümumi 
harmoniya daxilində Mütləq Həqiqətin saysız təzahürləri ilə 
üzləşir, dərk edir. Təbii ki, bu dərketmə onun yaradıcılığında 
da özünü göstərir.  
Qeyd etdiyimiz kimi, gənci fərqləndirən məhz hissiy-
yatın üstünlük təşkil etməsidir. Bunun nəticəsidir ki, o, gör-
düyü, dərk etdiyi hər hansı bir biliyi tez-tələsik üzə çıxar-
mağa can atır. Bu, həm həmin yükdən azad olmaq, quş kimi 
yüngüllüyünü, azadlığını qaytarmaq istəyi, həm içindəki 
gənc təbiətlə qədim müdrikliyin ziddiyyətinə son qoymaq 
üçün özünütəsdiq, özünüifadə forması, həm də açmaq 
istədiyi yolun daha bir pilləsini qurmaq, digərləri (əsasən, 
özündən yaşlılar) arasında öz varlığını çatdırmaq arzusudur. 
Bunun nəticəsidir ki, gənc yaşlarında yaradıcılıq daha 
məhsuldar olur, nəinki sonrakı illər və ya Şellinqdə olduğu 
kimi, sonrakı illər gənclikdə qəbul etdiklərinin «həzmi», saf-
çürük etməsi ilə məşğul olurlar.  
Bəli, gənc böyük bir yaradıcılıq od-alovu, çoşqusu ya-
şayır, özünü qüdrətli, xilaskar kimi hiss edir. Lakin hər dəfə 
o, cəmiyyətin soyuq sifəti ilə üzləşəndə içini bir qorxu bü-
rüyür: izsiz getmək, etdiklərinin böyük okeanın damlaları 
arasında əriyib itmək, özü kimi, yaratdıqlarının da bir kənara 
atılmaq qorxusu. Eynəlqüzat Miyanəci bu gün də olmasa, nə 
                                                                                                   
йалныз фялсяфя, ядябиййат вя гисмян, мусиги сащяси иля кифайят-
лянмишик. Бундан башга, зяннимизжя, биринжилярдян фяргли 
олараг бу шяхслярин дцшцнжяляри, фикирляри даща субйектив ол-
дуьундан инсанын мян-ини даща айдын ифадя едир.   
 -64 -  
vaxtsa eşidilmək arzusundadır: «Günlər keçəcək, bir səhər 
görəcəksən ki, Eynəlqüzat bu müvəffəqiyyətə nail olubdur».
1
  
Öz çağında redaksiyaların bürokratik sədlərini sındıra 
bilməyən Ülvinin bu istəyi qorxu qarışıq bir ümidin ifadəsi 
deyilmi: 
 
Arzum budur həyatda, 
Nə dərd, nə qəm olaydı, 
Məndən sonra dünyada  
Bircə şeirim qalaydı.
2
 
   
Düzdür, gəncin içindəki qorxu, narahatlıq əsasən öz 
şəxsi taleyi ilə bağlıdır. Çünki Kyerkeqorun da dediyi kimi, 
«narahatlıq – həyata, bizim şəxsi gerçəkliyimizə həqiqi mün-
asibətdir».
3
 Lakin bununla yanaşı, o, ümumiyyətlə, öz dövrü-
nün faciəsini anlayır, onun həlli yollarını arayır, heç olmasa, 
öz yaşıdlarına təsir göstərmək istəyir. Lermontov yazır: 
  
Mən bizim nəslə məyus bir nəzərlə baxıram, 
Onun sabahı ya boş, ya qaranlıq olacaq. 
O idrak və şübhələr ağırlığı altında 
Hərəkətsiz qalaraq süstləşib qocalacaq.
4
 
 
Ülvi də gələcəyə xoş bir xəbər aparmaq üçün 
yaşıdlarını bu gün mübarizə aparmağa çağırır: 
   
Döyüşlərdə yoğrulmuşuq 
                                                 
1
 Мяммядов З. Азярбайжан фялсяфяси тарихи. Бакы, Шярг-Гярб, 
2006, с. 117. 
2
 Бцнйадзадя Ц. Ады чяк. ясяр, с. 62. 
3
 Кйеркегор С. Ады чяк. ясяр, с. 251. 
4
 Лермонтов М.Й. Ады чяк. ясяр, 2006, с.52. 
 - 65 -  
Gələcəyə qaranquşuq. 
Həyat üçün doğulmuşuq, 
Vətən üçün ölməliyik.
1
  
 
Yeri gəlmişkən, qeyd edək ki, ümumiyyətlə, bir çox 
gənc ömrünün «odlu-alovlu», böyük ideyalarla aşıb-daşan 
mərhələsini «başa vuranda» ağır depressiya yaşayır. Hətta bu 
həyata bir nifrət yaranır. Onlar keşməkeşli həyatdan, bu dün-
yanın pozulmayan çərxindən, fərq qoymadan hər şeyi 
üyüdən «dəyirmanından» şikayətçi olur, bir vaxtlar tutuşub 
alışdıqları ideyaların puçluğunun günahını həyatda axtarırlar. 
Bayron yazır: 
 
Keçdi ümidlərin, həyəcanların, hökmlərin dəmi 
Eşqin odu – hər şey artıq kənardadır.
2
 
 
Onlar öz zamanında deyilməli olan sözü deyə bilməyə-
cəklərinin, həyəcanını, hikkəsini həzm edə bilmirlər. Öz-
lərini aldanmış, günahsız yerə incidilmiş hiss edirlər. Hər 
halda, bu qoca dünyada özünün tək deyil, milyonlardan biri 
olduğunu, bu həqiqətlərin səndən əvvəl, hətta daha gözəl 
şəkildə deyildiyini qəbul etmək o qədər də asan deyil. 
Özünü, öz mahiyyətini, bu həyata gəlişinin səbəbini an-
lamağa çalışan və bunun üçün «varlıq badəsini gözyaşları ilə 
isladaraq gözüyumulu içib» yalnız ölüm ayağında gözlərini 
açan Lermontov böyük bir çaşqınlıqla deyir:  
 
Görürük ki, o qızıl badə 
Boşuymuş elə əzəldən. 
                                                 
1
 Бцнйадзадя Ц. Ады чяк. ясяр, с. 9. 
2
 Байрон Ж.Г. Ады чяк. ясяр, с. 57.  
 -66 -  
Onun içindəki mey – arzularıymış, 
Sən demə, heç o da bizim deyilmiş.
1
  
 
Düzdür, özünün adi, sıradan biri olduğunu qəbul edən-
dən sonra həyat daha sakit, daha rəvan bir axara düşür. An-
caq… hər adam bu axara düşə bilmir, axara düşəndən sonra 
əvvəlki coşqunun olmamasına alışa bilmir. Yəqin bu səbəb-
dəndir ki, Ülvinin dalğaları «at kimi minib çapan», dalğala-
rın bağrını yaran qəhrəmanı: 
 
…görür ki, fırtına 
Suda o açan izi, 
Asanlıqla yox edir, 
Asanlıqla gizlədir.    
Bundan sonra insanın 
Qol-qanadı süst olur –  
Açdığı izlər kimi, 
Kədərli gözlər kimi, 
Fırtınada boğulur.
2
  
 
Bəli, qəribədir ki, illərnən gəlməli olan bu ruh düşkün-
lüyünü, «depressiyanı» bizim gənclər enerjili, coşqulu vaxt-
larında yaşayırlar. Lakin onların digər gənclərdən üstünlüyü 
ondadır ki, söykənə biləcəkləri bir arxaları – Allah və həyat-
larını mənasızlaşmaya qoymayan bir missiyaları var. 
Yaradıcılığı gəncin həm qorxu yeri, həm xilasıdır, həm 
əbədiyyətə, həm də ölümə aparan yoludur. Yaradıcılığı 
gəncin özüdür – qaçıb qurtarmaq, onu qəbul etmək 
istəməyən insanlar arasında təsdiqləmək istədiyi mən-i. 
                                                 
1
 Лермонтов М.Й. Ады чяк. ясяр, 1984, с. 37. 
2
 Бцнйадзадя Ц. Ады чяк. ясяр, с. 41-42. 
 - 67 -  
Puşkin təsadüfən öz yaradıcılığı ilə özünə bir abidə 
ucaltdığını demir: 
 
Yox, mən ölməyəcəyəm, cismim torpaq olsa da, 
Rübabımın səsində ürəyim döyünəcək. 
Bircə şair qalsa da qədim, ulu dünyada, 
Əbədi şöhrətimlə mənəm yaşayan demək.
1
   
 
Məşh ruhunun yaradıcılıq eşqidir ki, Ülvini 15 yaşında 
öz cığırını ulu sələflərinin yollarına qatmağa həvəsləndirir: 
 
Mübarizə aparır, 
Milyon-milyon «şairlər» 
Bu yola çatmaq üçün. 
Öz açdığı cığırı 
Bu yola qatmaq üçün.
2
 
 
Bütün deyilənlərlə yanaşı, gəncin ilham aldığı daha bir 
mənbə də var, daha doğrusu, onun bütün mənbələrinə, ümu-
miyyətlə yaradıcılığına parlaq bir nur çiləyən: sevgi, eşq. Bu 
o qədər nəhəng bir mənbədir ki, başqa mənbələrə ehtiyac 
qoymur. Bu, o qədər cazibəli bir nöqtədir ki, sonla başlanğıcı 
birləşdirir. Bu, o qədər zəngin bir dünyadır ki, özünə ayrıca 
bir başlıq tələb edir.   
                                                 
1
 Пушкин А.С. Шеирляр, поемалар, повестляр, Бакы, Йазычы, 
1987, с. 12. 
2
 Бцнйадзадя Ц. Ады чяк. ясяр, с. 46. 
 -68 -  
 
 
 
 
 
EĢq və müqəddəslik duyğusu 
 
 
Gənclik hisslərin aşıb-daşması, sevginin, arzuların par-
daxlanıb çiçəklənməsi ilə səciyyələnir. Bizim gənclərin yara-
dıcılığına baxanda, ilk baxışda hər şeyin başında məhz sevgi-
nin durduğunu zənn etmək olar. Bu baxımdan, bəlkə də, 
gəncliyin fəlsəfəsini məhz sevgi ilə başlamağın daha 
məntiqli olduğunu düşünmək olardı. Bizim sevgini sona sax-
lamağımızın öz səbəbi var. Belə ki, bu gənclərin sevgisinin 
kökü yuxarıda nəzərdən keçirdiyimiz hisslərlə – qorxu, 
cəngavərlik, tənhalıq və s.-lə – sıx bağlıdır. Yəni içində bu 
qədər ziddiyyətlər daşıyan, bu qədər mürəkkəb düşüncələr 
içində vurnuxan bir insanın sevgisini təcrid olunmuş, ayrıca 
gözəl bir hiss kimi nəzərdən keçirmək düzgün olmaz. Digər 
tərəfdən, həyat adlanan qısa bir zaman kəsiyində yalnız ilk 
məhəbbətin aldadıcı parıltısından gözləri qamaşmağa imkan 
tapan bir gəncdən dərin bir məhəbbət ummaq və onu digər 
hisslərin başına qoymaq da doğru bir nəticəyə gətirib 
çıxartmaz. Bununla belə, deyilənlər heç də bu gənclərin 
gözəl bir məhəbbətə qadir olmadıqları demək deyil. Sadəcə, 
onların sevgisi bir sıra özünəməxsus keyfiyyətlərə malikdir 
ki, gəncliyin fəlsəfəsinin tamamlanması üçün mütləq nəzərə 
alınmalıdır. Elə isə gənclik fəlsəfəsində sevgi, eşq nədir? 
 - 69 -  
Bəli, doğurdan da, bu gənclərin yaradıcılığında ilk nə-
zərə çarpan sevgidir. Ancaq bu sevgi özünün uşaqlığı, saflığı 
ilə seçilir. Bu, hələ dünyanın çirkablarına batmamış, 
ikiüzlülükdən uzaq, maddiyyatın «ləl-cəvahiratına» bü-
rünməmiş bir sevgidir. Məsələn, istər Bayronun, istər Ler-
montovun, istər Müşfiqin, istərsə də Ülvinin sevgi şeirlərinin 
ünvanı onlarla gözəllərdir. Lermontov yazır: 
 
Gedir – bütün hərəkətləri, 
Dinir – hər cizgiləri, 
Hisslərlə, ədayla doludur, 
Bir ilahi sadəliklə doludur.
1
 
 
Müşfiq: 
 
Sənin mərhəmətli, dolğun gözlərin 
Mənim hisslərimi məndən də dərin  
Necə anlatmada bilməm, şirin qız?
2
 
 
Ülvi:  
 
Baxışları sirli nağıl 
Gözlərindən alov yağır. 
Tez-tez sağa-sola baxır, 
Bu qız görən hara gedir?
3
  
  
Bu gənclərin şeirlərində hər şey hiss etmək mümkün-
dür: görüşmək sevinci, ayrılıq qüssəsi, gözəlin təsviri, bu-
sənin şirinliyi, sərt baxışın acılığı və s. Hamısı hisslər 
                                                 
1
 Лермонтов М.Й. Ады чяк. ясяр, 1984, с. 77. 
2
 Мцшфиг М. Сечилмиш ясярляри, Бакы, Чашыоьлу, 2005, с. 115. 
3
 Бцнйадзадя Ц. Ады чяк. ясяр, с. 73. 
 -70 -  
səviyyəsində! Heç bir məsuliyyət, heç bir cavabdehlik, heç 
bir sabah arzuları, heç bir düşüncə, heç bir dərinlik! Əslində, 
bunu qəlbin, könülün gözəlliyə təbii meyli və ya uşağın 
sevimli, qeyri-adi bir şeyə qarşı ilk sövq-təbii reaksiyası, 
yəni əlini uzadıb götürmək, onu dadmaq istəyi adlandırsaq 
daha doğru olar. Məhz uşağın. Burada heç bir hiylənin, heç 
bir vəhşi ehtirasın, qara niyyətin, xəbis planlamanın izini 
tapmaq olmaz.  
Hisslər oynaqdır. Gənc eyni səmimiyyətlə müxtəlif gö-
zəllərin sehrinə düşür, vurulur, aşiq olur, ancaq bir yerdə qə-
rar tuta bilmir. Maraqlı bir haldır ki, istedadlı uşaqlar daha 
nadinc olurlar. İçlərində qaynayan enerji, ətrafla harmoniya-
ya can atma meyli, eyni zamanda, sabit olmayan emosiyalar, 
ətrafındakı hadisələrə qeyri-ciddi münasibət. Bu nədir? 
Dayaz düşüncə? Kyerkeqorun fikrinə görə, «günah – inkar 
deyil, nə isə müsbət bir şeydir»
1
 və «günahın pozitivliyi 
məhz Allahın qarşısında olmaqdır».
2
 Məlum olduğu kimi, 
uşaq diqqət tələb edəndə, öz varlığını ətrafındakılara 
çatdırmaq istəyəndə nadinclik edir. Kyerkeqor da bu 
nadincliyin daha böyük miqyasda edilməsinin daha böyük 
səbəbinin olduğuna işarə edir. Lakin nadinclik yalnız öz 
varlığını eşitdirmək ehtiyacından yox, həm də içindəki 
yükdən azad olmaq istəyindən ola bilər. Yenə Kyerkeqor 
bildirir ki, «mütəəssir olan Allah qarşısında özü olmaq 
istəyəndə və ya olmaq istəməyəndə günah işlədir».
3
 Deməli, 
                                                 
1
 Кйеркегор С. Ады чяк. ясяр, с. 320. 
2
 Йеня орада, с. 323. 
3
 Йеня орада, с. 308. 
 - 71 -  
gənci nadinclik etdirən həm də çiyinlərindəki ağır yükdən 
azad olmaq və ya bir az da olsa onu unutmaq istəyidir.  
O gəncdir. Təbiət öz gücünü göstərir, hisslər qaynayır, 
coşur, sevib sevilmək arzusu oyanır. Lakin maraqlı, eyni za-
manda, qəmli bir şey müşahidə edilir: bir belə sevgi 
şeirlərinin müəllifini sevgi sevindirə bilmir. Həyat ta-
rixçəsindən məlum olduğu kimi, həmişə gözəl qadınların 
əhatəsində olan Lermontov nədən yazır ki,  
 
Nə olsun ki, kimi isə sevirəm, 
Sevgi mənim həyatımı bəzəmir.
1
 
 
Nədən yaşının sevib sevilən vaxtında Ülvi deyir ki, 
 
Hər həvəs, hər həyəcan məgər sevgimi? 
Aldatma özünü, nə də ki, məni.
2
  
 
Bəli, ilk baxışda həyatlarındakı hisslərin güclü olma-
sına baxan, bu yaradıcı gənclərin eşq haqqında çoxlu şeir 
yazdığını güman edir. Əslində isə bu şeirlər ayrı-ayrı ha-
disələrin, ötəri həyəcanların qısa təsvirlərindən başqa bir şey 
deyil. Əsl sevgini – ruhun mahiyyətini təşkil edən, bütün 
varlığın, yaradılışın səbəbi olan, insanı adi canlı səviy-
yəsindən ucaldıb İnsan edən qüvvəni isə hələ tanımırlar. 
Bunu onların yaşı, təcrübəsi rəva görmür. Hər varlıq 
özündən daha kamilə meyl edir. Sührəvərdinin də qeyd 
etdiyi kimi, «hər naqis nurun kökündə özündən yüksək nura 
qarşı eşq, hər ali nurun kökündə isə özündən aşağıdakına 
                                                 
1
 Лермонтов М.Й. Ады чяк. ясяр, 1984, с. 42. 
2
 Бцнйадзадя Ц. Ады чяк. ясяр, с. 63. 
 -72 -  
qarşı qaliblik (idarəçilik) var».
1
 Gənc də bütün ruhu ilə 
özündən yüksəkdəkinə böyük bir sevgi, eşq duyur. Yəni 
onun ruhu sevgi ilə dolub-daşır. Onun hər gün rastlaşdığı və 
müvafiq olaraq təsvir etdiyi sevgilər isə hiss səviyyəsindən o 
yana keçmir. … Və bu isə onları qane etmir. Gənclərin duy-
duqları ilahi harmoniyanın, gözəlliyin yanında bu keçici his-
slər o qədər kiçik, əhəmiyyətsiz, zəif görünür ki, 
düşünmədən ondan uzaqlaşırlar. Bu səbəbdən onlar mad-
diyyatın hüdudları boyda olan bu sevgidən bir ruh düşgünlü-
yü ilə, bədbinliklə yazırlar. Lermontov mələyin qucağında 
bu dünyadan köç edən bir gənci belə təsvir edir: 
 
Bu dünyada o çox əziyyət çəkdi, 
Ürəyi min bir arzuyla doluydu. 
Səmanın möhtəşəm səslərini 
Yerin sıxıcı nəğməsi əvəz edəmmədi.
2
 
 
Həmin qəmli notlar Müşfiqdə də hiss olunur: 
 
Olmadan aşikar doğduğu yerdən, 
Böyük tanrı kimi düşmüş nəzərdən, 
Çöhrəsi gülməyən xarabalardan 
Daha qəmli, izsizdir eşqim!   
 
Ülvi isə sevginin sevinc gətirməməsinin səbəbini onun 
«qocalmasında» axtarır: 
 
Qocalmaz, sevgi qocalmaz, 
Ürək, ümid qocalmasa, 
                                                 
1
 Сцщрявярди Шищабяддин Йящйа. Щикмят ял-Ишраг // 
Ясярляри 2 жилддя, ж. 1, Тещран, 1952, с. 136, (яряб дилиндя). 
2
 Лермонтов М.Й. Ады чяк. ясяр, 1984,  с. 41. 
 - 73 -  
Qocalmaz, sevgi qocalmaz, 
Onu qocaldan olmasa.
1
  
 
Gəncin ehtiyacı hissə deyil. Onların özündə bu, kifayət 
qədərdir. Əslində, onun ehtiyacı, bütün digər yaşıdları kimi, 
tamamlanmayadır. Şellinq yazır: «Yalnız insanda bir söz de-
yilir ki, o, başqa şeylərdə də var və tam deyilmir. Söylənmiş 
sözdə isə ruh özünü açıqlayır, yəni actu kimi var olan 
Allah».
2
 Gəncin məhz bu sözə ehtiyacı var. Bunu isə ilahi 
aləmdən bixəbər, yalnız zahiri gözəlliyi ilə alışıb yanan 
həmyaşıdında tapa bilmir. Bayron yazır: 
 
Bəs qadın? Mən səni ümid, 
Təsəllim, hər şeyim sanardım. 
Mən necə cansız bir daşa döndüm, 
Sənin siman qəlbimin səsinə kar olanda.
3
 
 
Və gənc yalnız zahiri zövqü oxşayıb mənəvi aləmə isə 
kiçicik bir nur belə verməyən bu yalançı hissə nifrət edir, 
onu puç sayır. Lermontov şikayətlənir: 
 
Sevgini, nifrəti dərk etmək 
Bir dəfə ondan çərənləmək üçündür…
4
  
 
Ülvi isə qarşısındakına ümumiyyətlə onu unutmağı 
tövsiyə edir:    
 
Ürəyim deməyir gözüm deyəni, 
Baxma ki, eşqini gözündən alıb. 
                                                 
1
 Бцнйадзадя Ц. Ады чяк. ясяр, с. 74.  
2
 Шеллинг Ф.В. Ады чяк. ясяр, с. 973. 
3
 Байрон Ж.Г. Ады чяк. ясяр, с. 35. 
4
 Лермонтов М.Й. Ады чяк. ясяр, 1984,  с. 55. 
 -74 -  
Bəlkə də sevərdim, ay gözəl, səni, 
Heyif ki, ürəyim erkən ovlanıb.
1
 
 
Bütün bu ruh düşkünlükləri gənci öz dünyasına qapıl-
mağa sövq edir. Məsələn, Ülvi qarşısındakından bir dünya, 
bir sonsuzluq umur, amma … öz dünyasından ayrılmadan: 
 
Bircə anlıq baxışında, 
Bu dünyanı umuram mən. 
Səni görmək istəyəndə, 
Gözlərimi yumuram mən.
 2
 
 
Gənclərə xas sevgini «özündə qapanma», hər şeyə öz 
könül evindən dəyər verib, özü kimi zənn etmə kimi keyfiy-
yətlərlə təsvir edən S.Xəlilov onu qısa qapanma adlandırır – 
alimlərin uzaq qaçdığı, şairlərin isə böyük şövqlə tərənnüm 
etdiyi qısa qapanma.
3
 Filosofun dedikləri əksər gənclərin 
«sevgisinin» çox dəqiq şərhidir. Doğurdan da, sevgisi hisslər 
səviyyəsində boğulub qalan gənclər öz dünyalarında 
yaratdıqları xəyalın gücündən, sehrindən heç cür azad ola 
bilmirlər. Hər şey onun təsiri altına düşür və gənc həqiqi 
sevginin nə olduğunu  bilmədən özünün qaladığı yalançı 
odda yanıb kül olur.  
Bizim gənclər isə bu qısa qapanmaya düşmürlər, düşə 
bilmirlər. Əvvəla, onların könül dünyası elə dərin, elə zən-
gindir ki, oradan verilən dəyər də çox yüksək olur. Məhz bu 
dəyərin nəticəsidir ki, ruh özünə bir həmdəm tapa bilmir, 
                                                 
1
 Бцнйадзадя Ц. Ады чяк. ясяр, с. 81. 
2
 Йеня орада, с. 62. 
3
 Хялилов С. Мящяббят вя интеллект. Фялсяфи есселяр, Бакы, 
Нурлан, 2006, с. 25 
 - 75 -  
gözəl qaş-göz iki gündən sonra onu bezdirir. İkincisi, onlar 
öz «sevgisinin» təsvirində nə qədər hissə qapılıb, onların 
gözəlliyini tərənnüm etsələr də, onların həyatında aparıcı rol 
ağılın olur, hissin deyil. Ümumilikdə götürəndə gənc sanki 
bir dəryadır və bu sevgi təlatümləri yalnız onun səthində, üst 
qatında baş verir. Dərinliklərində isə başqa bir həyat, başqa 
bir aləm var və okeanın – gəncin əsl mahiyyəti həmin aləm-
dədir. Bəli, hisslər güclüdür, lakin üzdədir. Düşüncə isə 
dərindir və sahibini bütünlüklə hisslərin itaətinə düşməyə 
qoymur. Bundan başqa, əvvəlki başlıqlardan da məlum 
olduğu kimi, bu gənclər nə qədər romantik, xəyalpərvər 
olsalar da, öz cəmiyyətlərinin əyrisini-düzünü daha yaxşı 
hiss edirlər, onun bütün çətinliklərini öz üzərlərində 
«sınaqdan keçirməklə» onlara reaksiya verirlər. Başqa sözlə 
desək, öz zirvəsindən cəmiyyəti seyr edən gəncin 
düşüncələri əks tərəfin gərginliyini duyduğuna görə, «normal 
elektrik cərəyanı» da yaranır. 
Nəhayət, üçüncüsü, bu gənclərin daşıdıqları müqəddəs 
missiya onlara yalnız öz könül dünyalarına qapanıb qalmağa 
imkan vermir. Gəncin başqa bir qüvvə qarşısında duyduğu 
məsuliyyət, cavabdehlik hisslərin çağırışından daha ağırdır, 
daha tələbkardır. Bu səbəbdən də onun şəxsiyyətində bir 
ikilik sezilir, sevgisinin ən səmimi anında belə öz sevgilisinə 
tamam yad bir insan təsiri bağışlaya bilir. Əlbəttə, bu, onun 
istəyi ilə baş verən bir proses deyil. Bu, onun daim axtarışda 
olan mən-inin dar çərçivədən genişliyə çıxmaq istəyidir. 
Dediklərimizdə sanki bir ziddiyyət var. Həm sevginin yalnız 
hisslər səviyyəsində olduğunu və hisslərin dərinliyə enmək 
qüdrətində olmadığını deyirik, həm də gəncin öz sevgisi 
üçün geniş üfüqlər axtardığını iddia edirik. Əslində isə bu, 
 -76 -  
maddi dünyadan başlayan hisslərin ruh səviyyəsində bir son-
suzluğa qovuşmaq ehtiyacıdır. Ülvi bu duyğuları necə gözəl 
çatdırır: 
 
İlki varsa, sonu yoxdu sevginin, 
Sevgi böyük bir dəryadı, səmadı. 
«İlk»im daşa dəydi, «son»um…! – deyənin, 
Ürəyi də «ilk-son» arasındadı.
1
 
 
Sonsuzluğun ənginliyini hiss edən gənc bir sonlu varlı-
ğı, o nə qədər dünya gözəli olsa da, sevə bilmir, sevgisini bu 
dar hüdudlara sığdıra bilmir. S.Xəlilov yazır: «Sonsuz hissin 
sonlu varlığa yönəldilməsi sözün müstəqim mənasında məc-
nunluqdur».
2
 «Məcnunluq» öz mən-indən keçməyi tələb 
edir. Bu gənclərin mən-i isə onsuz da onların ixtiyarında 
deyil.  
Maraqlıdır, gənc bütün bunları yaşayırsa, yalançı hiss-
lərin, həyəcanların sevgi olmadığını bilirsə, nədən yeni «sev-
gilər» axtarışına çıxır? Yuxarıda da qeyd etdiyimiz kimi, 
axtarış gəncin həyatını stimullaşdıran, onu sınmağa qoy-
mayan bir duyğudur. Gəncin axtardığı sevgidir, sonsuzluq-
dur, əbədiyyətdir, ülviyyətdir. Şellinq yazır: «Sevginin sirri 
ondadır ki, o, elə əkslikləri birləşdirir ki, onların hər biri özü 
üçün ola bilərdi, ancaq yenə də olmur və ola da bilmir».
3
 Bir 
daha təkrar edirik: gəncin bir insan kimi tamamlanmağa, 
kamilləşməyə ehtiyacı var. Lakin S.Xəlilovun da dediyi kimi, 
«insan təkcə tərəf-müqabillə deyil, onun simasında dünya 
                                                 
1
 Бцнйадзадя Ц. Ады чяк. ясяр, с. 82. 
2
 Хялилов С. Ады чяк. ясяр, с. 46. 
3
 Шеллинг Ф.В. Ады чяк. ясяр, с. 1023. 
 - 77 -  
harmoniyası ilə vüsal tapmağa çalışır…».
1
 Bu baxımdan, 
bizim gənc bədbəxtdir. Onun cismani tərəf-müqabilləri 
çoxdur, əsl könül yoldaşı isə yoxdur. O, içindəki böyük 
sevginin ünvanını tapa bilmədiyi üçün əzab çəkir. Deyilən-
lərdən sonra Lermontovun nə demək istədiyi də aydın olur:  
 
Gələcəyə qorxu ilə baxıram 
Keçmişə qüssə ilə boylanıram. 
Edama yollanan cinayətkartək, 
Ətrafda doğma bir ruh arayıram.
2
 
 
Yaxud Müşfiq: 
 
Fəqət yabançıdır coşqun ruhuma, 
Elimə, ölkəmə, təbi-şuxuma 
Mənasız gözəllik, mənasız gözəllik!
3
 
 
Ülvi də öz ruh həmdəmini insanların deyil, ulduzların 
arasından «tapır»: 
 
Heç bilmirəm yenə mənə nə olub, 
Görürəm gözümdə özümü yalnız. 
… 
Ah, necə də alicənab ulduzdur, 
İstəmir ki, bu tufanda tək qalam.
4
   
 
Amma gənc həm də əzab çəkdirir – onu sevənlərə. O, 
gözlə görülən, amma əllə tutulmayan günəş şüasına oxşayır. 
Başdan başa sevgilə yoğrulmuş bu gəncin sevgisini qazana 
                                                 
1
 Хялилов С. Ады чяк. ясяр, с. 85. 
2
 Лермонтов М.Й. Ады чяк. ясяр, 1984, с. 76.  
3
 Мцшфиг М. Ады чяк. ясяр, 2005, с. 102. 
4
 Бцнйадзадя Ц. Ады чяк. ясяр, с. 54. 
 -78 -  
bilməmək, bu aşıb-daşan sevgidən bir pay ala bilməmək bö-
yük əzabdır.  
Yeri gəlmişkən, onu da qeyd edək ki, tarixdə bəzi 
gənclərin «bəxti gətirib» – onlar özlərini tamamlaya bilən bir 
dost, həmfikir tapa biliblər və bu fakt onların həyatında 
əvəzsiz rol oynayıb. Gənc nə qədər təbiətcə gənc olsa da, 
onun təfəkkürünü, dünyaya baxışını gənc adlandırmaq 
olmur. Məhz bu səbəbdən onları tamamlaya bilən tərəf-
müqabil də yaşca onlardan çox böyük, artıq həyatın 
müdrikləşdirdiyi insanlar olur. Onu da əlavə edək ki, gəncin 
düşüncələrini cilalayan tərəf-müqabilin «dəst-xətti» mütləq 
gəncin yaradıcılığında özünü göstərir. Məsələn, Puşkinin 
sevgi məkanında Yevgeni Oneginlə yanaşı, Tatyana Larina 
da var. Bu, təsadüf deyil. Bu, Puşkinin sirli ünvanlara 
yazdığı şeirlərindəki hər hansı bir xanımın təsiri, daha 
doğrusu, Puşkinin onun vasitəsilə tanıya bildiyi ali sevgidir, 
ülviyyətdir. Tarixdən başqa bir misal. Şellinqin həyatında və 
yaradıcılığında ondan yaşca çox böyük, ümumiyyətlə alman 
romantizmi və fəlsəfi ədəbiyyatında xüsusi rola malik Ka-
rolina Şleqelin müstəsna yeri var. Onunla evli olduğu müd-
dətdə (1799-1809) yaradıcılığının ən məhsuldar dövrünü ya-
şayan və fəlsəfəsinin zirvəsinə qalxan Şellinqin Karolinanın 
vəfatından sonra (1809) «bədii yaradıcılığı, demək olar ki, 
tamamilə dayandı və yalnız kafedradakı çıxışları Almaniya-
ya təfəkkürlərin keçmiş hökmdarını xatırladırdı».
1
 Əlbəttə, 
bu xoşbəxtlik hər gəncə qismət olmur. Bunun üçün həmin 
cəmiyyətdə hər şeydən əvvəl yüksək təfəkkürlü, onu mənən 
tamamlaya, ucalda biləcək insanın olması, bu dünyanın 
                                                 
1
 Шеллинг Ф.В. Философия искусства, М., Мысль, 1999, с. 6. 
 - 79 -  
xaosunda onların rastlaşması və cəmiyyətin bütün 
qınaqlarına və maneələrinə sinə gərmələri lazımdır.  
Reallaşmamış sevgi gəncin «ünvan axtarışını» başqa 
səmtə yönəldir – ona Mütləq həqiqətdən daha kamil xəbər 
verə bilən bir «ünvana» – Allaha. Sührəvərdi yazır: «Şövq 
bacarıqlı zatları Nurlar Nuruna aparır. Ən tam şövq ali nura 
cəzb və ucalmaqla tamamlanır» .
1
 Bəli, məhz bacarıqlı, yəni 
həyatın yalançı parıltılarından gözü qamaşmayan, dünya 
xaosunnda öz yolunu itirməyən, öz Sevgisini min bir sevgi 
arasında qoruyub saxlaya bilən insan eşqin ali zirvəsinə 
qalxa bilər. Gənci bütün varlığı ilə ehtiva edən, öz nurlu 
sonsuzluğunda əridib yox edən, çiyinlərindəki yükü yüngül-
ləşdirən, gözəlləşdirən, içini müqəddəslik duyğusu ilə işıq-
landıran İlahi eşq. Şellinqin dediyi kimi, «…ilahi sevginin 
şüaları düşür və mənəvi həyatın zərifliyə, ilahi gözəlliyə ülvi 
çevrilməsi baş verir».
2
 
Bu ali sevgi onların bütün varlığına elə hakim kəsilir 
ki, müraciət etdikləri hər bir obyektə, istər mürəkkəb olsun, 
istərsə də adi şeylərə məhz bu gözlə baxırlar. Maraqlıdır ki, 
bu işıqla baxanda, əslində insanların mürəkkəbləşdirdiyi bu 
hissi dünyanın bütün sadəliyi, adiliyi üzə çıxır. Və belə aydın 
olur ki, lap Ülvi deyən kimi, «bu «adilər» içərisində bircə 
şey mürəkkəbmiş: hər şeyin adi olması. Bəli, adi kənddə iki 
cür adamlar – adi yaxşılar və adi pislər yaşayarmış. Adi 
yaxşılar adi işlər görürmüşlər, tikib qururlarmış. Adi pislər 
də adi işlərlə məşğul olurmuş, söküb dağıdırmış».
3
  
                                                 
1
 Сцщрявярди Ш. Ады чяк. ясяр, с. 224. 
2
 Шеллинг Ф.В. Ады чяк. ясяр, с. 1007. 
3
 Бцнйадзадя Ц. Ады чяк. ясяр, с. 139. 
 -80 -  
Belə güman etmək olar ki, öz ətrafında özünə həmdəm 
tapa bilməyən gənc məcbur olub ilahi aləmə üz tutur. Bir 
növ həyatdan küskün olan rahiblər, dərvişlər kimi. Lakin bu 
belə deyil. Kyerkoqor yazır: «İnsan nəfs və bədənin sintezi 
idi, eyni zamanda həm də müvəqətti və əbədinin də 
sintezidir».
1
 Məhz özündə əbədiyyətin bir zərrəsini daşıması, 
ilahi aləmlə sıx əlaqədə olması və həmin aləmin işığında 
maddi dünyanın nöqsanlarını, yalan pərdələrini sezməsidir 
ki, gəncə imkan vermir bu cismani, hissi aləmdə özünə 
həmdəm tapsın. Yəni əsl Gözəlliyi görəni bu dünyanın keçici 
gözəllikləri ovutmur, tamamlaya bilmir. Axtardığını bu məh-
dud dünyada tapa bilməyən üz tutur Allahın onun üçün 
açdığı aləmə: ya səslərin, ya sözlərin, ya da rənglərin 
harmoniyasına. Ən əsası isə bu aləmə keçid gəncə həm də 
fəlsəfənin, müdrikliyin qatlarını açır. Təsadüfi deyil ki, 
Şellinq fəlsəfəni «azad sevgi»
2
 adlandırır və bildirir ki, 
«fəlsəfə qətiyyət tələb edir – qətiyyət isə həmişə hər hansı bir 
istiqamətdə son həddir, – fəlsəfənin təbiəti budur ki, 
təfəkkürün zirvəsinə yüksəlsin. Onun uçuşuna bilavasitə və 
ya dolayısı ilə mane olanda isə o, doğma vətəni, qayanın ucu 
əlçatmaz olan qəfəsdəki qartala dönür».
3
 Belə məlum olur ki, 
gözəl hisslərdən doğan bu duyğu – sevgi təfəkkürün dərin 
qatlarına qədər aparır. Zahirdən batinə, bədəndən mən-ə qə-
dər uzanan bu yolun əslində özü sevgi üzərində mövcuddur.      
Gəncin qarşısında açılan üfüqün genişliyinə bax! İlahi 
eşq və Fəlsəfənin ənginliyi! İdrakı və təfəkkürü ilə müqəd-
                                                 
1
 Кйеркегор С. Ады чяк. ясяр, с. 181. 
2
 Шеллинг Ф.В. Ады чяк. ясяр, с. 1316. 
3
 Йеня орада, с. 1317. 
 - 81 -  
dəsliyin zirvəsinə yüksəlmək imkanı! Bu üfüqlərin fəthinin 
nəticəsidir ki, Motsartın musiqisi sadəcə bir not yığnağı 
deyil, illərdir, əsrlərdir insanı ilahi harmoniyaya qovuşduran 
bir sehrdir; Bethovenin doqquzuncu simfoniyası yalnız 
könülləri oxşamır, həm də düşündürür. Bu üfüqlərin fəthinin 
verdiyi qüdrətdir ki, Sührəvərdi Aristotelin fəlsəfəsini öz 
işraqilik fəlsəfəsi üçün bir postamentə döndərib üzərində 
möhtəşəm bir hikmət ucaltdı. Bu üfüqlərin fəthinin sirridir 
ki, Bayronun, Puşkinin, Lermontovun, Müşfiqin, Ülvinin 
qələmindən qopan zərrələr çirkab dolu, keşməkeşli illərin, 
ədəbi çiçəklənmələrin, tənəzzüllərin arasında öz parıltısını 
saxlayıb bərq vurmaqda davam edir.    
Qurani Kərimin ayələrindən birində deyildiyinə görə, 
«…Rəbbimin kəlamları üçün dənizlər mürəkkəb olsa və bir o 
qədər də üstünə gəlsə Rəbbimin kəlamları bitmədən onlar tü-
kənər (Quran 18/109). Bir qüdsi hədisdə isə deyilir ki, 
«Mən gizli bir xəzinə idim, tanınmaq istədim və xəlqi 
yaratdım». Həllac onu Allahlıq iddiasına düşməkdə gü-
nahlandıranlara deyir: «Xeyr, Rəblik iddia etmirəm. …Ya-
zan Allahdır, Allahdan başqa yazanmı var? Mən və əl sadəcə 
alətik, başqa bir şey deyilik».
1
 Əsrlər sonra bənzər bir 
«etirafı» Şellinq də edir: «Şəxsini yalnız şəxsi müalicə edə 
bilər və Allah insan olmalıdır ki, insan Allaha qayıtsın».
2
 
Bethoven də yazdıqlarının ona Allah tərəfindən diqtə 
edildiyini bildirir… Yaradan Özünü bütün gözəl vasitələrlə, 
bütün ülvi, müqəddəs üsullarla tanıdır və bunun üçün saf, 
                                                 
1
 Хятиб Баьдади. Тарих, 14 жилддя, ж. 8, с. 127-128 (яряб 
дилиндя). 
2
 Шеллинг Ф.В. Ады чяк. ясяр, с. 991. 
 -82 -  
təmiz ruhlar seçir və bəxş etdiyi dərin hikməti, ülviyyəti 
çatdırmaq üçün o ruhlara YARATMAQ qüdrəti verir. 
Şellinq deyir: «Məxluqda ilk başlanğıc vahidin öz-özünü 
yaratmaq cəhdidir və ya əsasın (təməlin) iradəsidir. İkinci 
başlanğıc sevginin iradəsidir ki, onun vasitəsilə təbiətə söz 
deyilir və onun vasitəsilə Allah özünü şəxsiyyət edir».
1
 Bəli, 
məhz bu yaradanların yaratdıqları ilə insanlar Yaradanı tanı-
yır, Onun gözəlliyinin, möhtəşəmliyinin şahidi olur.  
Beləliklə, həm bizim gənclərin eşqi, sevgisi haqqında 
düşüncələrimiz, həm də ümumiyyətlə gənclik fəlsəfəsi bitdi. 
Hər halda bizim qələmimizdən qopan kəlmələr bitdi. Yuxarı-
da qeyd etmişdik ki, sevgini sona saxlamaqda bir məq-
sədimiz var. Məqsədimiz hər şeyin ucunu sevgiyə, yəni 
gözəl ülvi bir sonsuzluğa bağlamaq idi. Sevgi bizim 
gənclərin əmanətini – missiyyasını nurlandırır, cazibəsini 
artırır, onun …ağırlığını azaldır, qara notlarının çoxluğunu 
gizlədir. Axı bütün dərin təfəkkürlərinə, müdrikliklərinə 
baxmayaraq, onlar gəncdir, buna ehtiyacları var!  
 
                                                 
1
 Йеня орада, с.1008. 
 - 83 -  
 
 
 
 
 
Nəticə 
 
Fəlsəfə elə bir zirvədir ki, hər təfəkkürü, hər yaradıcı-
lığı, hər dünyagörüşü ora aid etmək düz olmazdı. O baxım-
dan, bəzilərinə də «gəncliyin fəlsəfəsi» ifadəsi ilk baxışda 
bir-birilə uyuşmayan iki fərqli sözün eklektik birləşməsi 
kimi görünə bilər. Bəs əslində necədir?  
İnsan ömrünü fəlsəfə tarixinə bənzətsək gəncliyi onun 
orta əsrləri hesab etmək olar. İdeyaların çoxusunun doğulub 
inkişaf etdiyi, bəzilərinin isə rüşeymlərinin yarandığı orta 
əsrlər. Hələ coğrafi məkanın Şərq və Qərb deyə iki qütbə bö-
lünüb bir-birinə düşmən kəsilmədiyi, qədim hikmətlərin yeni 
hikmətlərlə üzvi şəkildə çulğalaşıb bir-birini ən kamil 
şəkildə tamamladığı orta əsrlər. İrrasional idrakın, mistik 
təfəkkürün rasional təfəkkürlə sıx əlaqəli olduğu, ilahi 
duyğuların çox vaxt maddi tələbatları öz təsiri altına aldığı, 
hətta onun inkişafına maneçilik yaratdığı orta əsrlər.  
Hər kəsin qəbul etdiyi bir fakt da var ki, fəlsəfə tarixin-
də ən zəngin, ən mürəkkəb, ən ziddiyyətli dövr də orta əsr-
lərdir. Tədqiqat obyekti kimi ən çox müraciət edilən bu dövr 
olsa da, hələ də qaranlıq səhifələri, hələ də orijinallığını 
qoruyan qatlar qalan orta əsrlər. Nəhayət, onu da əlavə edim 
ki, orta əsrlərin bütöv mənzərəsini yaratmaq üçün bütün bu 
 -84 -  
deyilən cəhətlər paralel, eyni zamanda, bir-birilə əlaqəli 
şəkildə tədqiq edilməlidir. 
Əlbəttə, orta əsrlər haqqında çox fikir söyləmək müm-
kündür, lakin bu, sadəcə, gəlişi gözəl sözlər, yaxud təsadüfi 
bir bənzətmə deyil. Bunlar həm də reallığın bütün ziddiyyət-
lərini öz nurlu mənəviyyatlarında əridib öz əzabı, qüssələri 
ilə saf, tər-təmiz ideyalar bitirən gəncliyin təsviridir. Yəni 
biz məhz orta əsrləri gəncliklə «yaxınlaşdıran» 
xüsusiyyətlərdən danışdıq.  
Dediklərimizlə bir faktın aktuallığını vurğulamağa ça-
lışırıq: gəncliyin məhz fəlsəfi aspektdən öyrənilməsi həm 
gənclərin özü, həm də fəlsəfə üçün xüsusi əhəmiyyət daşıyır.   
Təqdim edilən əsərdə biz gəncliyin fəlsəfəsini bütün-
lüklə əhatə etməsək də, bir neçə məsələni paralel və qarşılıqlı 
əlaqəli şəkildə araşdırmışıq. Əvvəla, gəncliyə xas bir sıra 
xüsusiyyətlər vardır ki, məsələn, üsyankarlıq, nadinclik, qısa 
müddətdə bir neçə sahə dəyişmək həvəsi və s., onların əsl 
mahiyyətini aydınlaşdırmaqla, onlara münasibət də və təbii 
ki, onlara göstərilən reaksiyalar da fərqli ola bilər. Digər 
tərəfdən, bir faktın üzərində dönə-dönə dayanmalı olduq ki, 
əhəmiyyətinin böyüklüyünü göstərə bilək. Bu, cəmiyyətin 
gəncin həyatında oynadığı roldur. Cəmiyyət istər istedadların 
öz vaxtında, zamanında parlaması, reallaşması üçün uyğun 
şərait yaradan, istər yaradıcılıq axtarışlarında olanlara 
düzgün, xeyirli istiqamət verən, istər sevgilərin, təfəkkürlərin 
tamamlanması üçün nümunə ola biləcək yüksək təfəkkürlü 
şəxsiyyətlər yetişdirən, istərsə də kimliyindən, yaşından, cin-
sindən asılı olmayaraq İnsana, müqəddəslik duyğusuna dəyər 
verən bir faktor olmalıdır. Əks halda gəncin bizim təhlil et-
 - 85 -  
dimiz xüsusiyyətlərində bir çat, naqislik yaranır və şəxsiyyət 
şikəst qalır.  
Üzərində dayanmaq istədiyimiz cəhətlərdən biri də 
gəncin ruhunun ilahi aləmlə bilavasitə əlaqəli olmasının 
vacibliyidir. Xüsusilə qeyd edək ki, bu, həm gəncin mənəvi 
aləminin təmizliyi, həm düşüncəsi ilə ruhunun bir-birini ta-
mamlaması, həm də ruhunun nəbati, heyvani mərtəbədən 
insani mərtəbəyə yüksəlməsi üçün ən birinci şərtdir. Ən əsası 
isə, bu, gəncin ən primitiv hisslərdən ən ali duyğulara, 
müqəddəslik zirvəsinə, fəlsəfi təfəkkür səviyyəsinə yüksələ 
bilmək imkanıdır.    
İkinci cəhətin vacibliyini vurğulamaq üçün yalnız onu 
əlavə edək ki, məhz ruhunun Allahla bilavasitə əlaqəli olma-
sıdır ki, insanı cəmiyyətin çirkabından qurtara bilir, onu 
məhv olmaqdan qoruyur. Bu olmayanda isə gənc olmayanda 
isə özü təmiz cəmiyyəti korlaya bilər və cəmiyyət üçün bir 
nöqsana çevrilər. 
Nəhayət, biz bu əsərdə insana məxsus hər bir duyğu-
nun məhz gənclik mərhələsinin olmasını vurğulamağa. Əs-
lində dediyimiz yeni bir şey deyil. Lakin yenilik onun özü-
nəməxsus qanunauyğunluqlara malik olmasını göstərməyə 
çalışmaqdır. Məsələ burasındadır ki, əvvəla, hər hiss 
müxtəlif yaşlarda fərqli nəticələrə gətirə bilər. Təsadüfi deyil 
ki, psixologiyada hər yaşın özünə xas hisslərini öyrənməyə 
xüsusi diqqət yetirilir. Bu baxımdan, onların fəlsəfi 
aspektdən də öyrənilməsi az əhəmiyyətli deyil.  
Digər tərəfdən, elə düşüncələr var ki, onlar məhz gənc 
yaşa məxsusdur və onları öz zamanında demək vacibdir. Heç 
kəsə gizli deyil ki, bir çox hallarda məhz gəncliyə xas olduğu 
üçün bəzi fikirləri, ideyaları «boş şeydir, keçib gedər», – 
 -86 -  
deyə kənara atırlar. Əlbəttə, bu yaşda deyilənlə nisbətən 
kamil yaşda deyilənlər eyni tərəziyə qoyulmaz. Lakin bu, 
heç də onun dəyərsizliyinə dəlalət etmir. Gəncliyin insan 
həyatında öz yeri olduğu kimi, gəncliyin fəlsəfəsinin də 
insan təfəkküründə öz yeri və əhəmiyyəti var.  
 - 87 -  
 
 
 
 
 
Son söz əvəzi 
   
Mən heç vaxt Ülvi haqqında bir sətir belə yazmamış-
dım. Düşünürdüm ki, heç yazmayacam da. Duyduqlarıma, 
düşündüklərimə qələmin gücü çatmaz deyirdim. Əslində 
qələm güclüdür, ancaq güclü əldə və güclü ürəklə. Mən nə 
ürəyimdə həmin təpəri, nə də öz əlimdə həmin gücü hiss 
edirdim.  
Bu gün də o gücü hiss etmirəm. Düzdür, «Gəncliyin 
fəlsəfəsini» Ülvini nəzərdə tutaraq, onu düşünərək başlamış-
dım. Yazdım da. Ancaq tək Ülvidən yox. Buna yenə ürək 
eləmədim. Amma Ülvi bütün yazının fonunda, kökündə, bu-
dağında, çiçəyindədir. Mozaika kimi bütün yazılarıma 
səpələnib. Ancaq bütöv yazıya baxanda onun gəncliyinin 
fəlsəfəsini, müdrikliyinin gəncliyini görəcəklər. Mən bu 
kitabda Ülvini və ülvi gəncləri addım-addım, sətir-sətir tanıt-
mağa çalışdım. Sonda bir Ülvi dastanının – ülviyyət 
dastanının alınacağına ümid edərək.  
 
Ülvi!  
Bu, sənin məndən gözlədiyin kitabdır. Bu kitabı sən 
istəmişdin, ona görə mən də sənin sevdiyin şairlərə, 
filosoflara, sənin seçdiyin mövzulara müraciət etdim. Sən 
illər idi gözləyirdin məni. Mənim bu yaşıma və düşüncə 
 -88 -  
səviyyəmə gəlməyimi gözləyirdin. Gəldim və yazdım. Bir 
vaxtlar evimizə pianino alınanda sənin gözəl ifana baxıb: 
«məni də öyrət», – deyə xahiş elədim. «Əlimə bax, özün 
öyrən», – dedin. Elə də elədim. İndi də elə oldu. Mən yalnız 
sənin «əlinə baxdım». Sən isə yalnız kənardan baxıb, yerinə 
düşən düzgün «notları» axtarmağıma baxıb yüngülcə 
gülümsədin, qımışdın. Sonralar pianinoda ifamdan razı 
qalırdın. Yəqin burda da səni razı salan «notlar» vura 
bilmişəm. 
 
 
 - 89 -  
 
 
 
II  hissə 
 
 
 
 
       MƏQALƏLƏR 
 
                 ESSELƏR 
 
                                  HEKAYƏTLƏR 
 
 
 
 
 
 -90 -  
 
 
 
MƏQALƏLƏR 
 
 
 
Natamamlıq sindromu  
və ya  
Ruhumuzu dinləməyi bacarırıqmı? 
 
 
İnsan gözəl sənət əsərləri, bənzərsiz tablolar, böyük şə-
hərlər və s. yaratmaqla bir yaradıcıdır. Allahın yaratdığı təbi-
ətə alternativ olan, hətta onu əvəz etməyə iddialanan ikinci 
təbiətin yaradıcısı. Gündən günə inkişaf edən elmlər, texnika 
bu yaradıcılığın sonsuz olduğuna bir dəlildir. Allah 
tərəfindən ən gözəl biçimdə yaradılan, ağıl, iradə və dərrakə 
sahibi olan, bütün yaradılmışların əşrəfi, hətta mələklərin 
belə qarşısında səcdə etdiyi kamil bir məxluq.  
Bununla yanaşı, insan bir yaradılmışdır. Öz mövcudlu-
ğuna görə Allaha möhtac və yalnız Onun verdiyi imkan və 
bacarıqlar çərçivəsində nə isə yaratmağa qadir olan, öz 
varlığına belə hakim olmayıb, özünü sona qədər dərk edə 
bilməyən aciz bir məxluq.  
Deyilənlərdə iki fikir istiqaməti seçmək mümkündür: 
birincisi, insana yaradılışdan kamillik verilib və o, öz ağlı sa-
yəsində bu kamilliyə qovuşa bilən yeganə varlıqdır. Digər tə-
 - 91 -  
rəfdən, insan bir yaradılmış kimi naqisdir və kamilləşməyə 
bu səbəbdən meyllidir. 
İnsanın kamilliyi və ya kamil insan geniş və maraqlı 
bir mövzudur. Bu barədə müxtəlif əsərlər yazılıb və yazıl-
maqdadır. Bizim yazımız ikinci istiqamətə, yəni insanın na-
tamamlıq sindromuna və kamilləşmə meylinə həsr 
edilmişdir. 
Naqislik hissi insanla bərabər doğulur desək yanılma-
rıq. Daim öyrənmək, bilmək, yoxlamaq, öz həyatında tətbiq 
etmək istəyi buna nümunədir. Deyə bilərlər ki, heyvan 
balaları da öyrənir, təcrübə toplayır. Lakin o da məlumdur ki, 
heyvanlar yaşamaq və təbii seçimdə sağ qalmaq üçün 
instinktiv olaraq qidalanmaq və mübarizə aparmaq 
bacarıqlarına yiyələnirlər. Gözəlliyə tamaşa etmək və 
onlardan duyğulanmaq, bəzən nəinki qazanc gətirməyən, onu 
ac saxlayan, hətta xəstəliyə düçar edən işlərlə yalnız ruhuna 
xoş gəldiyinə məşğul olmaq isə yalnız insana xasdır. Belə 
olmasa, nə görkəmli sənətkarlar, şairlər, filosoflar yetişər, nə 
də əzəmətli kəşflər edilərdi.  
İnsan böyüdükcə bilik sahəsi də genişlənir, təfəkkürü 
dərinləşir. Orta və ali məktəblərdə oxuduğu ədəbiyyatları, 
eşitdiyi informasiyaları, yaşadığı cəmiyyəti araşdırıb anla-
dıqca, ilk baxışda xaotik görünən bu nəhəng tabloda özünü 
görüb seçdikcə öz naqisliyinin xarakterini və xüsusiyyət-
lərini daha aydın görüb dərk etməyə və bu naqisliyini aradan 
götürmək, natamamlığını tamamlamaq üçün yollar 
axtarmağa başlayır. Bu mərhələdə insanın yolunu müəy-
yələşdirən və gələcəkdə onu bir şəxsiyyət kimi formalaşdıran 
faktor onun indiyə qədər aldığı tərbiyə və təhsil, qazandığı 
 -92 -  
dünyagörüşü olur. İnsan özünə daha yaxın və uyğun olan bir 
sahəyə, peşəyə, məşğuliyyətə və s.-ə üz tutur. 
Bəziləri öz tamlıqlarını maddiyyatda axtarmağa başla-
yır: hər vasitə ilə var-dövlət toplayır, mənsəb sahibi olmaq 
üçün hər üsula baş vururlar. Bununla belə, yuxarıda dediyim 
kimi, insanların naqisliyi heyvanların bioloji instinktindən 
fərqlidir. Yəqin bu səbəbdəndir ki, var-dövlət toplayan kəs 
heç cür doya bilmir, …çünki naqisliyi heç cür ortadan qalx-
mır, içindəki yarımçıqlıq hissi onu rahat buraxmır, o da nə 
toplamaqdan əl çəkə, nə də naqisliyinin əsl mahiyyətini dərk 
edə bilir.   
Elm aləmində öz tamamlıqlarını axtaran kəslərdə də 
eyni halı müşahidə etmək mümkündür: elmi dərəcənin ən 
yüksək pilləsində duran alimin bir şəxsiyyət kimi yarımçıq 
olması faktı heç kəs üçün yenilik deyil. Çatdıqları elmi zir-
vənin son olmadığını, şəxsiyyətinin daha ali bir qüvvəyə 
ehtiyac hiss etdiyini dərk edən alimlər də az deyil. Məsələn, 
R.Dilts yazır: «Nikola Tesla özünün vizuallaşdırma 
bacarıqlarını inkişaf etdirirdi ki, artıq biliklərinə malik oldu-
ğu «kiçik aləmin hüdudlarından kənara ekskursiya etsin». 
Fizikanı öyrənməsinin səbəbi haqqında Eynşteyn yazır: 
«Mən Allahın düşüncələrini bilmək istəyirəm, qalan şeylər 
xırdalıqdır».  
Öz naqisliyini tamamlamaq yolunda insanlığın ən bö-
yük kəşfi eşqdir!  Ta-a qədimdən insanın mütləqləşdirdiyi, 
gözüyumulu yolunda canını verdiyi, həyatının mənası hesab 
etdiyi eşqdir. Burada bir-birinə zidd olan məqamlar çox 
olduğundan, zənnimizcə, nisbətən geniş bir izaha ehtiyac 
var. 
 - 93 -  
Platonun yazdığına görə, insan əvvəlcə vahid bir varlıq 
olmuş, sonra Allahın qəzəbinə gəlib iki yerə bölünmüşdür. O 
vaxtdan yarıya bölünmüşlər bir-birini axtarır və yalnız tək 
canın tərkib hissələri bir-birinə qovuşanda əsl səadətə 
çatırlar, tamamlanırlar. Maraqlıdır və bizim dediklərimizə 
uyğundur. Lakin nəzərdən qaçan bir məsələyə diqqət 
yönəldək: vahid varlığa çevrilmiş iki insan, yəni öz yarısını 
tapmış insanlar kamil bir varlıq sayılmalıdırlarsa, 
…evlilikdən sonra davam edən axtarışların mahiyyəti nədir? 
Həm də bu axtarışlar istisna hallarda bərabər olsa da, əksər 
hallarda yalnızlıqda, fərdi qaydada aparılan axtarışlar olur. 
Və ya yarına olan məhəbbəti (deməli, yarın özünü də) başqa 
bir kamilliyə çatmaq üçün vasitə olaraq görür. Fərqi yoxdur, 
istər arxa-dəstək olaraq fiziki baxımdan, istərsə də ilham 
pərisi olaraq ruhi baxımdan olsun. Vasitə vasitədir.  
Məsələyə bir də fərqli prizmadan baxaq. Şərq fəlsəfə-
sinə, xüsusilə təsəvvüfə nəzər salsaq, aydın bir mənzərənin 
şahidi olarıq: fərdi eşq daha uca həqiqətləri açıqlayan böyük 
bir aləmə aparır. Bu o deməkdir ki, eşq yalnız ürəkləri 
çırpındıran, ruhları bir-birinə cəzb edən bir hiss deyil, o, 
daha mürəkkəb və dərin bir mənaya malikdir. Eşq – maddi 
aləmdən çıxıb mənəvi dünyaya üz tutmağın ilk səbəbidir, 
könül gözünü açan, ruhu düşündürən bir hissdir. Eşq – 
həqiqətdir, deməli, idrakın sonudur. Eşq – yaradılışın səbəbi 
kimi Mütləqdən nisbiyə enən bir nur zolağı olduğu kimi, 
nisbidən də Mütləqə uzanan bir yoldur. İnsan ona doğru 
uzanan həmin nur zolağını kəşf etməklə eşqi və bununla da 
həqiqəti dərk etmiş olur. S.Xəlilov yazır: «Eşq səviyyəsində 
idrak bütün insanlara aid olan hissi və məntiqi idrakdan 
yüksəkdə durur – idrakın ali məqamına aparır. Bu pillə daha 
 -94 -  
çox dərəcədə idrakın sezgi və vəhy məqamlarına uyğundur». 
Müxtəlif səviyyədə olsa da, hər kəsin bir sevgiyə qadir 
olduğu məlumdur və təbii ki, bunların hamısının «idrakın ali 
məqamına» apardığını demək düz olmazdı. Müəllif buna 
belə açıqlıq gətirir: «Yüksək mənəviyyatlı, incə ruhlu, parlaq 
qəlbli insanları heyrətləndirmək, məftun etmək üçün daha 
böyük gözəllik, daha həssas və daha mürəkkəb tərəf-müqabil 
lazımdır. Ən böyük aşiq isə, heç şübhəsiz, ancaq İşıqlar 
işığına (Allaha – K.B.) səcdə edə bilər. Bu isə artıq ilahi eşq-
dir». Deməli, məhz ilahi eşq, bütün maddiyyata baxış priz-
masını dəyişə, həqiqətin üzərindən pərdəni götürə, könül, ruh 
gözünü aça bilən ilahi eşqdir. 
Deyilənlərə əhəmiyyətli bir əlavə də etmək lazımdır: 
biz tamamlanma hissinin insanın təfəkkür səviyyəsi ilə bila-
vasitə əlaqəli olduğunu bildirmişdik. Deməli, ilahi eşqə ge-
dən yol da məhz fərdi eşqdən keçməlidir. Əbu Turxan bunu 
belə təsvir edir: «Fərdi məhəbbətin ilahi məhəbbətə qo-
vuşması iki damlanın əvvəlcə bir damlada birləşməsi və dər-
yaya birlikdə qatılması kimidir». Başqa cür desək, insan 
əvvəlcə daxili dünyasında əzəmətli bir harmoniyanın ol-
duğunu kəşf edir, sonra da özünün bu əzəmətli harmoniyanın 
bir tərkib hissəsi olduğunun şahidi olur.  
Xüsusilə onu da qeyd edək ki, məhz hər «iki damla» 
eyni duyğuları keçirmiş olarlarsa, onların qovuşması böyük 
dəryaya – ilahi eşqə apara bilər.    
Hər varlıq özündən daha üstün olana bənzəməyə çalışır. 
Yuxarıda qeyd etdik ki, insan yaradılmışlar arasında ən kamili 
və Allahın gözəl sifətlərini özündə ehtiva edən, eyni zamanda, 
onları dərk etmək qabiliyyəti olan yeganə varlıqdır. Bu o de-
məkdir ki, insanın bənzəməyə çalışdığı və ya sifətlərini dərk 
 - 95 -  
etmək istədiyi varlıq Allahdır. Məsələn, Şihabəddin 
Sührəvərdiyə görə, nur iyerarxiyasında «hər naqis nurun 
kökündə özündən yüksək nura qarşı eşq, hər ali nurun 
kökündə özündən aşağıdakına qarşı isə qaliblik (idarəçilik) 
var». Hər nur özündən yüksəkdəki nura duyduğu və heç bir 
söz və hisslə təsvir olunmayacaq eşq və şövqlə ucalmağa 
çalışır: «Şövq müvəffəq zatları Nurlar Nuruna aparır. Ən tam 
şövq ali nura cəzb və ucalmaqla tamamlanır». Aşağı nurları 
yüksəldən, ucalmağa sövq edən hisslərin, halların hər biri 
nurlanma dərəcəsindən asılıdır. Bu hisslər hər nura – varlığa 
xasdır.   
Bəs tamamlanma hissini insana dərk etdirən irrasional 
təfəkkür nədir? 
Hər şeydən əvvəl bir faktı vurğulayaq: irrasional təfək-
kürün səviyyəsi bilavasitə rasional təfəkkür səviyyəsindən, 
insanın dünyagörüşündən asılıdır. Ən müxtəlif məzmunlu və 
məqsədli təcrübə formaları – şamanizm, satanizm, kabbala, 
təsəvvüf və s. Dediklərimizə bariz nümunə ola bilər. Onların 
hamısı eyni hissin izharıdır: fövqəladə qüvvələrin köməyi ilə 
qüvvətlənmək, ali bir ağlın yardımı ilə öz təfəkküründə hansı 
isə gizli bir qapını açıb həm ümumiyyətlə varlıq aləminin, 
həm də öz varlığının qaranlıq guşələrini işıqlandırmaq, dərk 
etmək.  
Rasional ağılla, məntiqli düşüncə ilə ən yüksək zirvəyə 
qalxa bilmiş alimlər, filosoflar, sənətkarlar çatdıqlarının son 
olmadığını, hətta bəlkə də yolun yarısı belə olmadığını gö-
rəndə fərqli vasitəyə – irrasional təfəkkürə müraciət edirlər. 
Əslində irrasional vasitə və təfəkkürün imkanları insanlar 
üçün yəqin elə insanın yaradılışı ilə bərabər açılmışdır. Buna 
 -96 -  
misal olaraq qədim dövrdən günümüzə qədər çatmış əsərləri, 
ayrı-ayrı mətnləri göstərmək olar.  
İnsan maddi varlıq olmaqla yanaşı, həm də ruhi varlıq-
dır və onun maddiyyat fövqündə yardım axtarması, oradakı 
hikmətləri dərk etməyə cəhd etməsi əslində təəccüblü deyil. 
Onun öz natamamlığının səbəbini maddiyyat dünyasından 
keçərək ruhi aləmdə axtarması da anlaşılan və həqiqətə yaxın 
bir addımdır. Qeyri-adi görünən məsələnin başqa bir 
tərəfidir. Birincisi, insanların müraciət etdiyi obyektlər 
fərqlidir: kimisi yalnız özünün tanıdığı bir ruha, kimisi 
şeytana, kimisi də Allaha. Onların müraciət forması da 
fərqlidir: kimisi gizli, kimisi aşkar, kimisi ətrafdakılara zərər 
vurmaqla, kimisi əksinə xeyir verməklə, kimisi öz daxili 
dünyasına çəkilməklə, kimisi ətraf aləmlə harmoniya 
axtarmaqla. Oxşar təfəkkür vasitəsilə kamilliklərinin 
zirvəsinə çatmış şəxsiyyətlərin təcrübələrindən çıxış edərək 
qətiyyətlə demək olar ki, məhz Allaha yönəlmiş təfəkkür 
həqiqi anlamda tamamlana və kamilləşə bilir. Məsələn, öz 
axtarışını təsvir edən Müqəddəs Avqustin deyir: «Mən ar-
xam işığa və üzüm işıqlanan tərəfə dayanırdım. Mənim işıq-
lanan şeylərə yönəlmiş üzüm işıqlanmırdı». Mövcud müxtə-
lifliyin səbəblərini açıqlayaq. 
İnsanları bir-birindən fərqləndirən əsas amillərdən biri 
onların təfəkkürüdür. Məhz təfəkkürünün səviyyəsinə uyğun 
olaraq insan istər öz mənəvi aləminə, istərsə də xarici mühitə 
münasibət göstərir, onu dərk etmək üçün uyğun vasitələr se-
çir. Qısa şəkildə desək, primitiv düşüncənin seçdiyi obyekt 
də, ona çatdıran vasitəsi də primitiv olur. Təfəkkür səviyyəsi 
yüksəldikcə obyekt də yüksəlir, aliləşir, vasitələr də. İnsanın 
gördüyü təhsil, oxuduğu ədəbiyyat, ədəb-əxlaqı, eyni 
 - 97 -  
zamanda, ətraf mühit, cəmiyyət onun təfəkkürünü 
formalaşdıran maddi və mənəvi amillərdir. Bununla belə, hər 
bir amildən yüksəkdə duran, onlara güclü təsir göstərə bilən 
aparıcı bir faktor da var: ilahi qüvvə. Burada əhəmiyyətli bir 
cəhət xüsusilə vurğulanmalıdır: ilahi qüvvənin təsiri də 
insanın təfəkkür səviyyəsindən asılıdır. Yəni əslində ilahi 
qüvvə eynidir, onu qəbul edən obyekt isə fərqlidir. Günəş 
eyni şəkildə işıq saçır, ancaq fərqli məkanlar bu şüalardan 
eyni qidalana bilmir, təbii ki, fərqli də nəticələr ortaya çıxır: 
bir məkanın qarı-buzu heç cür ərimək bilmir, bəzi yerlər isə 
yanıb kül olur, hətta eyni məkanda bir yerdə gül bitir, başqa 
yerdə qanqal, üçüncü bir yerdə isə ümumiyyətlə həyat 
yoxdur. Qurani Kərimin ayələrindən birində deyilir: 
«Göydən su endirdi və çaylar öz arxlarına görə çağlayıb 
axdı» (Quran 13/17). Hər arx öz ölçüsünə görə su qəbul et-
diyi kimi, hər insan da öz təfəkkürünə görə ilahi qüvvə ilə 
ünsiyyətdə olmaq bacarığına malikdir.  
Dediklərimizdə maraqlı və əhəmiyyətli bir məqama 
çatdıq. İnsanın maddiyyat, zaman-məkan çərçivəsindən çıxıb 
ilahi aləmə keçişində və oraya məxsus biliklərə sahib olub 
yüksəlməsində tənzimləyici və istiqamətverici qüvvə kimi Ali 
Varlığın rolu birinci olduğuna görə, ağlın irrasional istiqamətə 
yönəlməsində iman xüsusi əhəmiyyət kəsb edir. Bu baxımdan, 
ağlın rasional və irrasional tərəflərini, zənnimizcə, imanda 
axtarmaq daha doğru olardı. Məsələn, sufi mütəfəkkir Cüneyd 
Bağdadi insanları iman dərəcələrinə görə bölməklə, onların 
dərk etdikləri həqiqətləri və öyrəndikləri bilikləri də 
təyinləşdirir: «Bil ki, insanlar üç cürdür: axtarıb yönələn; çatıb 
dayanan; daxil olub duran. Allahı axtaran zahiri elmin dəlilləri 
ilə istiqamətlənib Allahın zahiri işarələrinə uyar. Qapının 
 -98 -  
önünə çatıb dayanan şəxs batinini paklaşdırar, ürəyinə gələn 
ilhamlarla öz yolunu tutar, Allaha ürəkdən itaət edər. Bütün 
varlığı ilə Allahın hüzuruna gəlib Onun qarşısında duran isə, 
Allahdan başqasını görməz, Allahın verəcəyi əmri gözləyər və 
dərhal yerinə yetirər. Allahı əsl tövhid edənin sifəti budur». 
Deməli, ilk mərhələdə maddiyyatın dərki ilə kifayətlənən 
insan müəyyən inkişaf yolu keçməklə və bu proses boyu 
Allahdan aldığı ilhamla (ilahi biliklərlə – K.B.) maddiyyat 
fövqünə qalxa bilir, yəni artıq ağlın üst qatı ilə idrak prosesini 
davam etdirmək imkanı qazanır. Onu da əlavə edək ki, ağıl və 
iman məhz qarşılıqlı əlaqədə olub bir-birini tənzimlədikdə 
idrak prosesini kamil dərəcəyə qədər inkişaf etdirə bilirlər. 
Belə ki, imansız ağıl yalnız maddiyyat çərçivəsilə ki-
fayətləndiyi kimi, ağılsız iman da fanatizmə aparıb çıxara 
bilər. 
Deməli, insan irrasional təfəkkürə öz mənəvi nata-
mamlığını, naqisliyini kamilləşdirmək üçün müraciət edir, 
bunu ondan ilahi aləmlə bağlı olan ruhu tələb edir və bunu 
öz ruhunu dinləyə bilən şəxslər dərk edir. İnsan ikili (maddi 
və mənəvi) xüsusiyyətə malik olduğuna görə, müxtəlif səbəb 
və şəraitlər onun iç və zahiri aləmlərini zidd qoya bilir. 
Özünün bir tərəfini üstün bilərək onun qayğısına qalmaq, 
digərini onun köləsinə çevirmək insanın yaradılışdan malik 
olduğu natamamlıq sindromunu daha da gücləndirir. Onun 
hər iki tərəfi arasında harmoniyanın yaranması, onların bir-
birini tamamlaması isə insanın kamilləşməsidir. Bu, 
təfəkkürün rasional və irrasional formalarının paralel inkişaf 
etməsinin və bir-birini tamamlamasının zərurətini 
vurğulamış olur. Qurani Kərimdə bu dünyanın imtahan, 
sınaq meydanı olması, insanların etdikləri yaxşılıqların da, 
 - 99 -  
pisliklərin də özlərindən gəlib, yenə də özlərinə yönəldiyinə 
dəlalət edən bir çox ayə görmək mümkündür (məs.: Quran 
6/16; 7/17; 45/15 və s.). Deməli, mənəvi yolu tutmaq üçün 
maddiyyat vasitədir. Seçim biz insanlarındır. Odu da biz 
seçirik, nuru da. Hər kəs öz natamamlığını özünə məxsus 
dərk edir və fərqli şeylərlə tamamlanmaq istəyir. Bu, maddi 
şeylər də ola bilər, yüksək eşq də, elm də. Həqiqətin hansı 
olduğunu isə ruhumuz təyin edir, əgər ruhumuzu dinləməyi 
bacarırıqsa. 
 
 -100 -  
 
 
 
 
 
Qorxu, ölüm və ilahi zərrə  
 
 
Bir rəvayət oxudum: «Ana bətnində bəslənən əkiz öv-
ladlardan biri doğulmaq saatı gələndə qorxmağa başlayır, 
alışdığı bu isti, təhlükəsiz, qayğısız məkandan ayrılmaq 
istəmir, bərk-bərk anasından yapışır. Qardaşı ona izah edir 
ki, onlar artıq o qədər böyüyüblər ki, bura onlar üçün dardır, 
onlar daha geniş məkana çıxmalıdırlar. Bir də, onların son 
saydığı bu addım, bəlkə elə başlanğıcdır, bəlkə getdikləri o 
biri dünya daha gözəldir?» 
 
Elə mövzular var ki, insan ondan yan qaçır, o barədə 
söhbət düşəndə araya başqa sözlər qatır. Məsələn, qorxu, 
ölüm və ilahi zərrə kimi. Bəli, çox az adam tapılar ki, bütün 
içini bürüyən, hakim kəsilən qorxu hissini səmimiyyətlə 
etiraf etsin; çox az adam tapılar ki, ölümdən danışanda qara 
bir ağırlıq hiss etməsin; çox az adam tapılar ki, insan mənə-
viyyatının özü olan ilahi zərrəni müzakirə mövzusu etməyə 
layiq görsün. 
Hər insan ayaq üstə dayanmaq üçün bir dayağa arxala-
nır: pula, övlada, vəzifəyə, ad-sana, ağıla və ya Allaha. Al-
lahdan başqa bu dayaqlardan hər biri yıxıla bilər və yıxılır 
da. Buna görə də, insan daim öz dayağı üçün qorxu, həyəcan 
 - 101 -  
keçirir. Dayaqlar müxtəlif xarakterli, yəni insanlar fərqli 
təfəkkürlərə sahib olduqlarına görə, onlar üçün yaşanan 
qorxular da müxtəlifdir. Ən sadə, primitiv dayaq sahibinin 
qorxusu heyvani qorxudur və insanda heyvani reaksiyalar 
oyadır. Yaşamaq və yemək, hakimiyyət və ərazi, mövqe və 
mənafe üçün keçirilən qorxular insanı öz-özünə düşmən 
kəsir, ona ikiüzlülük, alcaqlıq, yaltaqlıq, qəddarlıq, yalan 
öyrədir. Bu qorxuda rəzillik də tapmaq mümkündür, nifrət 
də.  
İnsanın təfəkkür səviyyəsi qalxdıqca, özünü kənardan 
müşahidə etməyi bacardıqca onun qorxusunun xarakteri də 
dəyişir. Bu qorxu insanı kiçik, ötəri amallardan uzaqlaşdırıb 
uca, saf əməllərə, məqsədlərə aparır, insanı ucaldır, ülviləş-
dirir, İnsan eləyir. Allah qorxusu kimi. Bu səviyyədəki 
qorxuya təqva (Allah qorxusu) da deyirlər. Bu, kor, alçaldıcı 
və dağıdıcı qorxu deyil. Qurani Kərimdə deyilir: «Doğruluq 
(təqva, hörmət) üzünüzü məşriq və ya məğribə çevirmək 
deyil. Doğruluq Allaha, Axirət gününə, mələklərə, kitaba, 
peyğəmbərlərə inanmaq, malını sevgi ilə yaxınlarına, 
yetimlərə, kasıblara, yolçulara, dilənənlərə, əsirləri azad 
edənlərə vermək, namazını qılıb, zəkat vermək, əhdinə sadiq 
qalmaq, xəstəlik, ehtiyac və zərər zamanı səbr etməkdir. 
Bunlar sadiqlərdir və təqva sahibləridir» (Quran 2/177). 
Allahdan qorxmağın da iki (bəlkə də daha artıq) nö-
vünü göstərmək mümkündür. Bəziləri Allahdan qorxur ki, 
onun maddi dayağını (!) yıxar. Bəziləri də Allahdan Ona 
olan imanını alacağından, Allahın sonsuz mərhəmətinə, 
nuruna layiq ola bilməyəcəyindən qorxur. Bu qorxu iman və 
sevgi ilə qarışıq olur. Yalnız sonuncu qorxunu insani qorxu 
adlandırmaq olar. 
 -102 -  
İnsanın hansı təfəkkür səviyyəsində olması və hansı 
növ qorxunu yaşaması onun ölümə münasibətini təyinləşdi-
rir. Məsələn, özünəqəsd hadisələrini araşdıran alimlər belə 
bir maraqlı fakt kəşf ediblər ki, insanın özünü öldürmək üçün 
seçdiyi vasitə onun təfəkkür səviyyəsi ilə sıx bağlıdır, yəni 
ölümü dəhşətli, hər şeyi məhv edən bir qaranlıq və ya onu 
sakitliyə çatdıran bir xilas kimi görənlər qeyri-şüuri olaraq 
ona aparan üsulun da müvafiq olmasından əmindir: kimisi 
özünə od vurur, kəndirdən asır, qazla boğur, kimisi də 
rahatca yüksək dozada yuxu dərmanı içir. 
Həyatla paralel olan, onun ziddi hesab edilən və buna 
görə də qorxu və vahimə yaradan bir məfhum kimi ölüm hə-
mişə bilə-bilə kölgədə saxlanılır. Tədqiqatçılar, alimlər onu 
fizioloji, ruhi və b. aspektlərdə araşdırıb onun bir qanunauy-
ğunluq olduğuna dəlil-sübutlar gətirsələr də, adi insanlar onu 
ömür zəncirinin sonuncu, bəlkə də birinci halqası kimi qəbul 
etməyə çətinlik çəkirlər.  
Ölümləri biz də növlərə ayırırıq: fizioloji, diri ikən 
ölmək və «mən»in ölümü. Hər birinə qısa şərh verək.  
Fizioloji ölüm təbiətin pozulmayan qanunu, qarşısı-
alınmaz bir prosesdir və əsasən maddi bədənə aid edilən 
fiziki məhvdir. Hər kəs fiziki ölümlə gec və ya tez qarşı-
laşmalı olur. Qurani Kərimdə buyrulduğu kimi: «Hər nəfs 
ölümü dadacaq» (Quran 29/57). Dini nöqteyi nəzərdən 
desək, yoxdan yaranan yoxa çevrilir. Elmi baxımdan isə 
ölümü substansiyanın məhvi və ya enerjinin bir haldan baş-
qasına keçməsi kimi təsvir edirlər.   
Fizioloji ölümü iki növə ayırmaq olar: qəfil və asta 
ölüm. Qəfil ölüm. İnsan nə baş verdiyini anlamağa macal 
tapmamış pis-yaxşı sürdüyü ömrü ilə vidalaşmalı olur. 
 - 103 -  
Ağrısız, əziyyətsiz, eyni zamanda ölümqabağı düşüncələrdən 
məhrum edən ölüm. Qəribədir, qəfil ölüm zamanı insanın 
üzündə məhz son məqamdakı ifadə donub qalır. 
Asta ölüm. Bütün həyatını ən kiçik anlarına qədər gö-
zünün qabağından kino lenti kimi keçirən ölüm. Yaşadığı 
acı-xoş günləri bir-bir yenidən yaşadan, lakin artıq başqa bir 
işıqda göstərən, başqa bir səslə duyduran ölüm. 
Sufi mütəfəkkirlər öz həyatındakı missiyasını daha 
yaxşı dərk etməsi üçün insana tez-tez ölümü xatırlamağı, bu 
dünyada heç nəyə bağlanmamağı, hər an ölümə hazır olmağı 
tövsiyə edirlər. Fizioloji ölümün varlığı hər kəs tərəfindən 
birmənalı qarşılanmır. Kimisi ona sevinir, kimisi ondan 
qorxur, kimisi də səbr və təmkinlə qəbul edir. Bəziləri 
ölməklə itir, yox olur, bəziləri isə tapır. Məncə, bunu ölüm 
ayağında olan hər kəs hiss edir və buna uyğun olaraq hərəkət 
edir: itirəm əzab çəkir, tapan sevinir. Bu dünyanın bal dadan 
zəhərinin dadı ağzından getdikcə, xatırlamağa dəyən bir 
xatirənin olmamasından əzab çəkir. Ölümün vüsala, daha 
ülvi bir aləmə aparan vasitə olduğunu anlayan isə sevinir. 
Ölümün ikinci növü diri ikən ölməkdir və nisbətən 
yüksək təfəkkürlü şəxslərə məxsusdur. Düşünməyi bacaran, 
öz insanlığını dərk edə bilən hər kəs öz həyatında heç olmasa 
bir dəfə diri-diri ölməli olur. Çünki Əbu Turxan dediyi kimi,  
«həyatın nə olduğunu dərk etmək üçün ölmək lazım gəlir». 
Lakin yalnız həyatı deyil, ölümün özünü də tanımaq üçün 
ölmək vacibdir. Burada əhəmiyyətli bir amili vurğulamaq 
lazımdır: müxtəlif qorxu sahiblərinin ölümdən sonrakı 
dirilişi də fərqlidir. Üzü rəzilliyə doğru olanlar daha da 
rəzilləşir, üzü kamilliyə tərəf olanlar kamilliyə bir addım da 
yaxınlaşmış olur.  
 -104 -  
Bununla belə, nəzərə alınsa ki, bu ölüm növü məhz 
müəyyən təfəkkür səviyyəsinə çatmış şəxslərə xasdır, onda 
ikincinin, yəni diri-diri ölməyin kamilliyə aparmasına daha 
çox rast gəlindiyini demək olar. Başqa sözlə desək, diri ikən 
ölmək kamillik prosesinin keçid mərhələsidir. İnsanın idrak 
prosesi dairə xarakterlidir, daha doğrusu, əvvəlkini də əhatə 
edən və get-gedə genişlənən dairələr şəklində. Hər dəfə çıxış 
nöqtəsinə çatan insan öz sonunu – ölümünü və yenidən 
doğuluşunu – başlanğıcını yaşamalı olur: . Yəqin 
buna görədir ki, kamilləşmək istəyən şəxs ölümü dadmaq 
istəyir. Belə bir nəticəyə gəlmək olar ki, fizioloji ölüm bu 
ölümlərin xitamvericisi olduğu kimi, təfəkkür prosesində də 
böyük bir keçid olmalıdır. Yuxarıdakı rəvayətdə olduğu 
kimi. Bilən Allahdır.  
Nəhayət, ölümün sonuncu növü: «Mən»in ölümü. Bu, 
yalnız təfəkkür və əxlaqına, iradə və imanına görə yüksək 
mənada seçilən şəxslərə xas bir ölümdür. Bunu nəzərə 
alaraq, «Mən»in ölümünün izahına keçməzdən əvvəl ilahi 
zərrə və seçilmiş şəxslər haqqında qısa bir şərh verək. 
Bir qüdsi hədisdə Allah təala buyurur: «Mən gizli bir 
xəzinə idim, tanınmaq istədim və xəlqi yaratdım». Təsadüfi 
deyil ki, təsəvvüfdə kamilləşmə prosesinin sonunda insan o 
dərəcədə cilalanmalı, maddi istək və arzulardan 
təmizlənməli, mənən saflaşmalıdır ki, Allah təala orada 
güzgü kimi Özünü görə bilsin.  
Allahın əksər sifətlərinin daşıyıcısı olan insanın da kəşf 
edilməyə, dərk olunmağa ehtiyacı var. Hər insanda onu «o» 
 - 105 -  
edən bir zərrə var, tanınmağa, dərk olunmağa, sevilməyə eh-
tiyacı olan bir zərrə. O tanınmayana qədər həmin insan əzab-
əziyyət çəkir, özünü görə bilmək üçün «güzgü» axtarır, 
özünə müvafiq güzgü tələb edir. Həmin zərrə hər kəsin öz 
təfəkkür səviyyəsinə uyğun olaraq kəşf olunur: kimisində bu 
zərrə maddi çərçivədən o tərəfə keçmir, kimisində də o, 
yüksək iman və sevgi ilə cilalanmış bir dürr halındadır. 
Xüsusilə qeyd edilməlidir ki, yalnız «güzgüdə» əks olunmuĢ 
zərrə kəĢf olunmuĢ sayılır və yalnız kəĢf olunmuĢ zərrədən 
cəmiyyətə bir xeyir dəyə bilir. 
Öz zərrəsinin mahiyyətini dərk edən insanlar onu bu 
maddi dünyanın yazılmış-yazılmamış qanunlarından qoru-
mağa çalışır, onu çirklənməyə, zədələnməyə, kiçilməyə, yad 
təsirlər altına düşməyə qoymur və həmin zərrənin üzərinə 
qabıq üstündən qabıq gəlməyə başlayır: insanın iradəsi 
möhkəmlənir, sərtləşir, məqsədi aydınlaşır, təfəkkürü itiləşir. 
Əvəzində nüvə neçə qalın qatın altına düşür. Təsadüfi deyil 
ki, polad qılınc ancaq min bir əziyyətdən, istidən, soyuqdan, 
zərbələrdən sonra tükü qırx bölə bilir. Ekxart yazır: «İnsanın 
özündə onun qəlbinin dərinliklərini gizlədən çoxlu pərdələri 
var. İnsan çox şey bilir, bir özünü bilmir. Bəli, ruhu örtən 
otuz ya da qırx pərdə, öküz və ya ayınınkı kimi qalın və 
möhkəm dəri var. Öz mülkünə daxil ol və orada özünü dərk 
etməyi öyrən».
1
  
Qabıqların çoxalması həm də kəşf olunmaq imkanının 
azalması, hətta heçə enməsi deməkdir. Əbu Turxan yazır: 
«Yüksək mənəviyyatlı, incə ruhlu, parlaq qəlbli insanları 
heyrətləndirmək, məftun etmək üçün (məhz bu heyranlıq, 
                                                 
1
 Хаксли О. Вечная философия. М., Эксмо, 2004, с.  248. 
 -106 -  
aşiqlik ilahi zərrəni kəşf edir! – K.B.) daha böyük gözəllik, 
daha həssas və daha mürəkkəb tərəf-müqabil lazımdır».
1
 
Sokrat tələbələrinin təfəkkür aynasını cilalayıb özünə 
«baxmaqla» Sokrat oldu. Cəlaləddin Rumi Şəms Təbriziyə 
rast gələndən, özünü kəşf edəndən, Şəmsin könül aynasında 
özünü görəndən sonra Mövlana oldu. Həllac isə insanlar 
arasında özünü görə biləcəyi bir könül görmədi və …ölüm 
arzuladı. 
Öz zərrəsini kəşf etmiş və bununla kifayətlənməyib 
başqalarının zərrələrinin kəşf olunmasına köməklik etməyə 
çalışan, onlara ayna olmağa çalışan insanlar seçilmişlərdir və 
ya Kamil İnsanlardır.  
Onu da bildirək ki, Kamil İnsan İslam fəlsəfəsində, xü-
susilə təsəvvüfdə geniş, mürəkkəb və ayrıca tədqiqat möv-
zusu ola biləcək bir fenomendir. Biz isə onun yalnız kon-
tekstimizə uyğun gələn bir tərəfinə aydınlıq gətirməyə 
çalışırıq.  
Zamana və şəraitə uyğun olaraq Kamil İnsanlar adam-
lara müxtəlif həqiqətləri anlatmağa can atırlar: azadlıq, mü-
barizə, ülviyyət, yüksək iman və s. Lakin bunların hamısı bir 
həqiqətə dayanır – İnsan həqiqəti, yəni onlar hər şeyə məhz 
İnsan zirvəsindən baxmağı öyrədir. Bioloji quruluşundan 
çıxış edib insanın heyvan olduğunu iddia edənlərdən fərqli 
olaraq Kamil İnsan heyvan olmaq istəməyəndir. O, özünün 
insani sifətlərini dərk edən, insanlara da onların özlərini 
tanıtmağa çalışan şəxsdir. Rabindranat Taqorun bildirdiyi 
                                                 
1
 Хялилов С. Мящяббят вя интеллект. Фялсяфи есселяр. Б., 
Нурлан, 2006, с.  37. 
 - 107 -  
kimi: «Güclü və qüdrətli olmaq qüvvəyə görə üstün olmaq 
deyil, zəifi öz zirvənə qaldıra bilməkdir».
1
 
İlk baxışda gözəl bir missiya, ali bir niyyət, xeyirli bir 
addımdır. Bəs elədiklərinə görə aldıqları cavab nə olur? Ağrı 
və əzab dolu bir həyat, yaxşı halda nifrət, cəmiyyətdən təcrid 
edilmə, pis halda edam. Qəribədir, cəmiyyət nadir halda 
onun qayğısına qalanı sağ ikən sevir.  
Kamil şəxslərin dönə-dönə ölüb doğulmaqları və ka-
milləşməkləri mənəvi bir prosesdir və əksəriyyətin diqqə-
tindən kənarda qalır. Bundan fərqli olaraq, tarixdən belə 
məlum olur ki, əksər hallarda onların fizioloji ölümü böyük 
səs-küyə səbəb olmuşdur. O da məlumdur ki, bəzən onların 
fiziki məhvi cəmiyyət üçün (və ya kimlər üçünsə) o dərəcədə 
zərurətə çevrilmişdir ki, onu hətta edam vasitəsilə həyata 
keçirməli olmuşlar: Sokrat, Həllac, Bruno, Sührəvərdi və 
daha kimlər.   
Kamil İnsanların fiziki məhvi üç hiss doğurur (bu hal 
bütün dövrlər üçün xarakterik olduğuna görə, onun haqqında 
keçmiş zamanda yazmağın bir əhəmiyyəti yoxdur): onlar öz-
ləri sevinir, onların tələbələri kədərlənir, xalq isə laqeyd 
qalır.  
Onlar özləri ruhlarının qanadlarını kəsən fiziki bə-
dəndən qurtulmaqlarına, müvəqqəti yolu bitirib əbədi yola 
başlamaqlarına, həqiqət aləminə qovuşmaqlarına, ölümün 
növlərini yaşamaqdan və tutqun könül güzgülərinə baxmaq-
dan qurtulmaqlarına sevinirlər. Ancaq onlarda bir narahatlıq 
da qalır: onları duymayan, anlamayan cəmiyyətin oyan-
                                                 
1
Лазарев С.Н. Диагностика кармы. Книга 1. Система полевой 
саморегуляции, С.-П.,  2002, с. 45. 
 -108 -  
mamasından, su kimi lal qalmasından, daha artıq könüllərin 
güzgüsünü cilalaya bilməməklərindən doğan narahatlıq. Ka-
mil şəxsin ölümünə ağlayan onların fiziki məhvinə ağlayır. 
Kamil İnsan isə bu an, bu saniyə üçün öz missiyasının 
bitməməsinə və ya lazımi şəkildə bitməməsinə, bəlkə də 
ondan sonra insanların yenə də ölüm yuxusuna gedəcək-
lərindən əmin olduğuna, güc və qüdrətini bütünlüklə realizə 
edə bilməməsinə görə ağlayır.  
Ən dərin kədəri duyan və ən ağır zərbəni alan onların 
tələbələri olur. Tələbələr yollarına düşən işığın söndüyünü, 
qalxdıqları dağda bələdçisiz qaldıqlarını, onların şəx-
siyyətlərinin formalaşmasının yarıda qırıldığını dərk edir, 
bundan təşvişə düşür və öz hallarına (!) göz yaşı tökürlər.  
Xalq maraqla onların halına onlardan çox yanan insa-
nın ölümünə, hətta edamına baxır, bir insanın məhvinə 
baxır, eşafotda baş verən faciəni böyük maraqla izləyir, ən 
yaxşı halda öz ölümünü gözünün qabağına gətirib ağlayır, 
daha böyük faciəyə – bu insanın ölümü ilə daha bir nurun 
sönməsinə isə tamamilə laqeyd qalır, çünki bu faciənin 
mahiyyətini dərk etmir. Bəli, xalq onun qayğısına qalanı 
sağlığında sevə bilmir, çünki o, onları incidir, adət etdiyi 
düşüncələrdən, həyat tərzindən (rəzil bir həyat olsa belə!) 
uzaq salmağa çalışır. Tarixin uzaq illərində qalmış bir dahi, 
qəhrəman isə ümid, qürur və güvənc yerinə çevrilir. 
Qəribədir, xalq uzaq keçmişdəki qəhrəman oğlu ilə qürur 
duya-duya müasiri olan qəhrəmanının məhvinə, edamına 
maraqla, laqeydliklə tamaşa edir. Qəbul etmək istəmirlər ki, 
uzaq keçmişdə qalan qəhrəman da bir vaxtlar oxşar 
laqeydliyin qurbanı olub. Yəqin bu, dağın yüksəkliyinin 
ondan uzaqlaşdıqca daha aydın görünməsinin nəticəsidir. 
 - 109 -  
Bəlkə də, korluq pərdəsinin çürüyüb yırtılması üçün zaman 
lazımdır. Yadıma quyuya yıxılıb ölən qədim yunan filosofu 
Fales düşdü: gözləri göylərdə həqiqət axtaran filosofu aya-
ğının altında görmədiyi bir quyu məhv edib. 
İnsan ilahi zərrəsini saflaşdırdıqca, qoruduqca və ka-
milləşdikcə cəmiyyətdən, kütlədən aralanır (və ya cəmiyyət 
ondan aralanır?!) və o, üzünü ən Kamilə – Allaha tutmalı 
olur. İlahi aləmlə vəhdətə çatan, öz ilahi zərrəsinin 
mahiyyətini anlayan, «Mən»ini kəşf edən (eyni zamanda onu 
ilahi həqiqətdə əridən, məhv edən) insanın ilk baxışda heç 
nəyə ehtiyacı yoxdur. Yaşanan fəna-bəqa halları, nirvanalar 
buna gözəl nümunədir. Bu, «Mən»in ali mənada ölümüdür 
və nadir şəxslərə qismət olur. 
Bununla belə, ortaya başqa bir məsələ çıxır: vəhdət ta-
pan ruhdur. Lakin müəyyən bir maddi bədəndə var olduğuna 
görə bu ruh yenə maddi dünyaya qayıtmalıdır. Ġlahi aləmdən 
qoparılıb bir maddi bədəndə fərdiləĢdirilmiĢ ilahi zərrə 
müəyyən bir cəmiyyət üçündür və burada kəĢf olun-
malıdır.

  Dəryaya qatılmış bir damla yenidən damla halına 
gətirilir, üstəlik bu dəfə susuz bir qumluğa düşür. Eşidən, 
amma dinləməyən qulaqlar, baxan, amma görməyən gözlərə, 
danışan, amma həqiqət söyləməyən dillərə, döyünən, amma  
duymayan ürəklərə sahib olan bir cəmiyyəti öz «Mən»ini 
                                                 

 Мараглы бир суал йараныр: юз вятянини тярк едиб эедян 
йарадыжы шяхслярин зярряси щансы жямиййят цчцн нязярдя 
тутулуб? Бялкя бу сябябдяндир ки, онлардан бязиляри 
йарадыжылыг цчцн даща эениш имканлар арзусу иля башга юл-
кяляря кючсяляр дя мянян итирдикляри тапдыгларындан чох олур?! 
Бязян ися яксиня, онлар мящз башга бир юлкядя юз мягсядляриня 
чатыб, жямиййятя бир хейир веря билирляр.  
 -110 -  
dərk etmiş bir insan üçün susuz səhradan başqa nə 
adlandırmaq olar? Damla qurumamaq üçün, eyni zamanda, 
başqa damlaları qurumaqdan xilas etmək üçün özünə bənzər 
damlalar aramağa başlayır. Hər damlanın quruması bir 
«Mən»in ölümüdür, hər kəşf olunmamış ilahi zərrə bir 
«Mən»in ölümüdür. Damla böyük bir dəryanın damlası 
olduğunu bilə-bilə quruyur. Bəlkə də bu həqiqəti bütün 
çılpaqlığı ilə çatdırmaq çətin və dəhşət doğuran bir hiss 
olduğuna görə biz təşbihlərə üz tutmalı oluruq… Bəli, 
«Mən»in ölümü «Mən»ini tanıyan adamlara xasdır və ilk iki 
ölümdən daha dəhşətlidir: bu, öz ölümünü, öz məhvini qana-
qana yaşamaqdır.   
Təsəvvüf fəlsəfəsinə görə, maddi dünya bir insanın – 
qütbün üzərində və ya çiyinlərində durur. Bunu başqa cür 
belə ifadə edə bilərik: dünya məhz həmin şəxsə səbəb möv-
cuddur. Bir az böyüdülmüş kimi səslənsə də, bunda müəyyən 
həqiqət də sezmək mümkündür. Şərq fəlsəfəsindən gələn bu 
fikir əslində bir bəşəriyyət üçün keçərlidir. Tarixə nəzər 
salsaq görərik ki, dünyanın gah bu başında, gah tamam digər 
tərəfində ayrı-ayrı şəxsiyyətlər olmuşdur ki, onların nəinki 
hər hansı düşüncələri, ideyaları bəşəriyyətin taleyində 
həlledici rol oynamışdır, hətta onların sadəcə mövcudluğu 
belə böyük əhəmiyyətə malik olmuşdur. 
Yeri gəlmişkən, bu gün də (mövcudluğun zəruri bir qa-
nunu olaraq!) yaşayıb-yaradan Kamil İnsanlar mövcuddur, 
lap yaxında, hər kəsin gözü qarşısında…, ancaq adlarını çək-
mək cəmiyyətin nifrətini onlara qarşı yönəltmək demək 
olardı. Onsuz da çiyinlərinə düşən missiya, cəmiyyətin 
yatmış təfəkkürünü oyatmaq yükü onları kifayət qədər 
incidir. Suda boğulan adamı xilas edəndə birinci təhlükə elə 
 - 111 -  
həmin adamın özündən gəlir, çünki o, boğulmaq təşvişi, 
panikası ilə sənin özünü suyun altına basa bilər.   
İlahi zərrə təsadüfən ölüm və qorxu kontekstində işlə-
dilmir. Məsələ burasındadır ki, onun əsl mahiyyətinin dərki 
həm ölümə, həm də qorxuya fərqli bir rəng verir. Nədir ilahi 
zərrə? Səni SƏN edən nədir?  
İlahi zərrə – yaradılışdan insanın mahiyyətinə qatılmış 
və ya yaradılışının əsli olan sevgidir. Müdriklərdən biri Xuan 
de la Krus yazır: «Ruh daha çox canlandırdığı bədənlə deyil, 
sevməklə canlıdır. Onun canı bədəndə deyil. Əslində bədənə 
həyatı o verir, onun həyatı isə sevməsindədir».
1
 Eyni zaman-
da, insanın iman və iradə gücü məhz sevgidə gizlidir. N.Ku-
zanlının bildirdiyi kimi, o, «imanın ülvi qəsrinin rəmzidir».
2
 
İlahi zərrə – hər ölümü dadmağa ürəkləndirən, hər 
ölümdən sonra dirildən, hər ölümdən sonra adamın üzünü 
kamilliyə yönəldən bir duyğu, ölümdən ölümə yaşamaq ira-
dəsidir.  
İlahi zərrə – primitiv qorxulardan sıyrılıb qorxunun ali 
səviyyəsinə – ilahi nurun sönməsindən və bundan təfəkkürü-
nün, könül gözünün kor olmasından qorxmağa yüksəlişdir.  
İlahi  zərrə – düşünmək, varlığındakı sevgini dərk et-
mək, əllərini, könlünü İlahi nur üçün açıq saxlayıb daxilində 
sevgi işığını yandırmaq bacarığıdır. Təfəkkürlər müxtəlifdir, 
ilahi zərrə isə məhz sevgi işığında insanı düşündürən və ilahi 
aləmə könüldən açılan qapını göstərən yaddaşdır.  
                                                 
1
 Хаксли О. Ады чяк. ясяр, с. 147. 
2
 Кузанский Н.Сочинения в двух томах, т. 1, Москва, Мысль, 
1979, с. 177. 
 -112 -  
 
 
 
 
 
BəĢər tarixində soyqırım hadisəsi 
 
 
Allah Təala insanları eyni yaratsa da, onları müxtəlif 
xalqlara bölmüş, onları fərqli dillərdə danışdırmışdır. Fərq 
yalnız zahirə aid olsa da, bu fərqin törətdiyi fəsadlar çox 
güclü olmuş, hətta mənəviyyatı idarə edən və formalaşdıran 
amilə çevrilmişdir. 
Məqsədlərini, istifadə etdikləri taktikalarını nəzərə ala-
raq müharibələri bir neçə yerə bölmək olar: qoşun vasitəsi ilə 
aparılan və qurbanları, qanlı nəticələri olan silahlı 
qarşıdurmalar; öz mədəniyyətini məcburi şəkildə qəbul et-
dirməklə yerli mədəniyyəti sıxışdırıb aradan çıxardan, qan-
sız, qurbansız, lakin daha ağır nəticə ilə bitən istilalar. Bi-
rincilərə məlum tarixi müharibələri, ikincilərə isə nümunə 
olaraq Böyük Britaniyanın «üçüncü dünya dövlətlərində» 
apardığı məqsədyönlü «ingilisləşmə», Sovet İmperiyasının 
«ruslaşma» və s. bu kimi oxşar siyasətlərini aid etmək olar. 
Müharibələr çərçivəsində aparılan, lakin müharibə qa-
nunlarından kənara çıxan və tarixə soyqırım adı ilə daxil 
olan hər hansı bir «xalqı məhvetmə» prosesi də mövcuddur 
ki, insanlıq baxımından heç bir çərçivəyə sığmır, nə heyvan, 
nə bitki, nə də minerallar arasında müşahidə edilmir. 
 - 113 -  
Ensiklopedik məlumatlara görə, soyqırım (genosid) – 
(yunanca genos – tayfa, nəsil və latınca caedo – öldürürəm) 
əvvəla, «əhalinin ayrı-ayrı qruplarının irqi, milli və dini 
zəmində məhv edilməsi», ikincisi, «insanlıq əleyhinə ən 
dəhşətli cinayət» deməkdir.
1
 
İlk dəfə 1945-ci ildə Nürnberq məhkəmə prosesində 
«müəyyən irq və onun təbəqələrinin, xalqların məhv edilmə-
si məqsədi ilə işğal edilmiş bölgədə irqi və dini qrupların 
əvvəlcədən düşünülmüş və sistematik şəkildə məhv edil-
məsi»
2
 kimi təqdim edilmişdir. 
1948-ci ilin 9 dekabr tarixində BMT-nin Baş Assam-
bleyası tərəfindən «Soyqırım cinayətinin qarşısının alınması 
və ona görə cəzanın verilməsi haqqında»
3
 konvensiyanın 
qəbul edilməsinə baxmayaraq, belə hadisələr bu gün də 
etnik, dini və irqi qrupların məhv edilməsi şəklində rast 
gəlinməkdədir.  
Soyqırım bir termin olaraq XX əsrin ortalarında yaran-
sa da, bir cinayət kimi yalnız faşizmin İkinci Dünya mü-
haribəsi zamanı törətdiyi vəhşiliyin mühakiməsindən sonra 
qəbul edilsə də, onun tarixi daha dərindir. Onu da əlavə edək 
ki, soyqırımlar müharibələrə nisbətdə daha az sayda baş 
versə də, qurbanlarının sayına və törətdikləri qəddarlığın 
miqyasına görə müharibədən daha böyük və daha 
dəhşətlidirlər.  
                                                 
1
 Электронная еврейская энциклопедияwww.eleven.co.il/letter/202 
2
 Геноцид. 
www.naiau.kiev.ua/tslc/pages/humanrigth/glossary/index_r_3.htm 
3
 Большая Советская Энциклопедия. 
www.dazzle.ru/antifascizm/genocide.shtml 
 -114 -  
Soyqırım hadisəsi elmin müxtəlif sahələrində kifayət 
qədər öyrənilmiş və öyrənilməkdədir. Faktla bağlı biz də öz 
mülahizələrimizi bölüşmək qərarına gəldik.  
Soyqırımların törənmə səbəblərini nəzərə alsaq, onları 
aşağıdakı şəkildə təsnifləşdirmək olar: 
1. Müharibə əməliyyatları nəticəsində vəhşiləşmiş əs-
gərlərin qarşısıalınmaz hərəkətlərinin «məntiqi davamı» 
olan soyqırım. Məsələn, Birləşmiş Ştatların Uzaq Şərqdəki 
hərbi əməliyyatlarını bu qəbildən olan soyqırımlardan hesab 
etmək olar (1965-75-ci illərdəki Vyetnam və ya İkinci Hind-
Çin müharibələri). Onu da qeyd etmək lazımdır ki, belə 
soyqırımlar bəzən müharibənin bir hissəsi kimi qəbul edilir. 
Təbii ki, belə olan halda, bu, həm hadisənin bir soyqırım 
kimi düzgün qiymət almamasının, həm də müəyyən xalqların 
haqlarının pozulmasının cəzasız qalmasına gətirib çıxarır. 
2. Müəyyən əraziləri ələ keçirmək və bu məqsədlə hə-
min ərazidə yaşayan xalqların kütləvi şəkildə qırılmasının 
nəticəsi olan soyqırım. Buna misal olaraq, Amerika ma-
terikində avropalıların (əsasən də ispanların) yerli əhali olan 
hinduları məvh etmələri faktını göstərmək olar. «Müasir 
məlumatlara əsasən, 12 oktyabr 1492-ci ildə Xristofor 
Kolumb tezliklə «Yeni dünya» adlandırılacaq qitənin 
adalarından birinə düşəndə onun əhalisi 100-145 mln. nəfər 
idi.
1
 İki əsr sonra əhalinin sayı 90% azalmışdı. Bu gün hər 
iki Amerikanın sağ qalmış «ən xoşbəxt» xalqları 5%-dən çox 
təşkil etmir. Özünün miqyasına və bu günə qədər 
davamiyyətinə görə Qərb yarımkürəsinin yerli əhalisinin 
                                                 
1
 Станнард Д. Американ Щоложауст: Тще Жонгуест оф тще 
Неw  Wорлд. Охфорд Университй Пресс, 1993. 
 - 115 -  
soyqırımının dünya tarixində paraleli yoxdur. Belə ki, 1492-
ci ilə qədər 8 mln. məntəqə çiçəklənməkdə idi. 1570-ci ildən 
isə yerli əhalinin ancaq iki bərbad kəndi qalmışdı. 80 il əvvəl 
Kolumb onlar haqqında «dünyada onlardan daha yaxşı və 
mülayim adamlar yoxdur», – deyə yazmışdı».
1
 
3. Müəyyən xalqın digər xalqa nifrəti nəticəsində olan 
soyqırım. Bu, soyqırımın daha çox rast gəlinən halıdır. 
Nifrətin səbəblərini də müxtəlif şəkildə qruplaşdırmaq olar: 
a) dini barışmazlıq. Bu qəbildən olan soyqırımlara əsa-
sən «1096-1291-ci illər ərzində (1096-1097 – I, 1147-1149-
cu illər – II, 1189-1192-ci illər – III, 1201-1204-cü illər – IV 
Xaç yürüşləri) müqəddəs xristian məbədlərinin və Fələstinin 
müsəlmanların (və yəhudilərin – K.B.) hakimiyyətindən azad 
edilməsini özlərinə şüar götürmüş Avropa katolik 
qüvvələrinin hərbi ekspedisiyaları»
2
 şəklində aparılan Xaç 
yürüşlərini aid etmək olar. Məlumatlara görə, I Xaç 
yürüşündə Metsada 23 yəhudi öldürülür, Şpeyerdə xaçlılar 
bir hissə yerli əhalinin köməkliyi ilə «xaç suyuna çəkilmək 
istəməyən hər yəhudini öldürürdülər», «məcburən xaç 
suyuna çəkilməmələri üçün anaları öz övladlarını 
öldürürdülər», «Trirdə yəhudilər çayda batırılırdılar». 
Ümumiyyətlə, yalnız «1096-cı ildə (I Xaç yürüşündə) 
Almaniya və Çexiyada 5 min yəhudi öldürülmüşdü».
3
 
b) şəxsiyyətə pərəstiş kimi təyin edilə bilən, özünün bir 
xalq olaraq digərlərindən yüksək dəyərləndirilməsi. Buna 
                                                 
1
 Баумгартен А. Американский Геноцид. 
http://usatruth.by.ru/index.html 
2
 Электронная еврейская энциклопедия. 
http://www.eleven.co.il/letter/202 
3
 Йеня орада. 
 -116 -  
misal olaraq alman faşizmini göstərmək olar. Məlumatlara 
görə, «Böyük Vətən müharibəsi illərində SSRİ-dən 
Almaniyaya 5.269.513 insan aparılmışdı. Onların taleyi 
amansız olmuşdur. Ərazi azad ediləndən sonra düşərgə 
yerləşən yerdə böyük bir çalada 3000 qızıl əsgər və sovet 
vətəndaşının meyiti tapılmışdır. Meyitlərə baxış zamanı 
işgəncələrin nə dərəcədə vəhşicəsinə olması aydın oldu: ço-
xunun əlləri, ayaqları sındırılmış, kəllə sümükləri əzilmiş, 
qulaqları kəsilmiş, gözləri çıxarılmışdı».
1
 
c) özünün başqa xalqdan əskikliyini gizlətməkdən do-
ğan hərəkət. Bunun ən bariz nümunəsini ermənilərin türklərə 
qarşı törətdiyi vəhşilikdə görmək mümkündür. 
Məlum olduğu kimi, türklər ermənilərlə uzun illərdir 
qonşudurlar. Və ermənilər əsrlər boyu türklərə qarşı həm 
müharibənin hər iki növündən istifadə etmiş, həm də mü-
əyyən vaxtlarda soyqırımlar törətmişlər: 1905, 1918-1920, 
1988-1993-cü illərdə baş vermiş hadisələr buna misaldır.  
«XX əsrin birinci yarısında Zaqafqaziyada baş vermiş 
iki qırğın zamanı (1905-1907-ci illər, 1918-1920-ci illər) 2 
milyona yaxın azərbaycanlı ermənilər tərəfindən qətlə 
yetirilmiş, öz ev-eşiyindən zorla qovulmuşdur. 
Mart qırğını zamanı Bakı şəhərinin təkcə bir yerində 
qulaqları, burunları kəsilmiş, qarınları yırtılmış 57 azər-
baycanlı qadınının meyidi tapılmışdır. Gənc qadınların diri-
diri divara mıxlanması, ermənilərin hücumundan sığınmağa 
çalışan iki min nəfərin yerləşdiyi şəhər xəstəxanasının 
                                                 
1
 Против лжи. http://www.kolumbus.fi/yevgeni.korolev/index.html 
 - 117 -  
yandırıldığı da bu dəhşətli faktların sırasındadır.
1
 Onu da 
qeyd edək ki, istinad etdiyimiz məqalədə yalnız Bakıda 
deyil, ümumiyyətlə, İrəvan quberniyasından tutmuş 
Naxçıvan qəzasına qədər ermənilər tərəfindən minlərlə dinc 
əhali qətlə yetirilmiş, qadın, uşaq və qocalara işgəncələr 
verilmiş, mədəni abidələr dağıdılmışdır.  
1992-ci ilin 25-26 fevralında Azərbaycanın Xocalı şə-
hərinin əhalisi üçün dəhşətli faciə baş verdi. Erməni və on-
ların muzdlularının törətdiyi soyqırım nəticəsində 613 insan 
öldürüldü, 487 nəfər şikəst edildi, 1275 nəfər Əsir götürüldü. 
Ölənlərdən 106 nəfəri qadın, 83-ü uşaq olmuşdur».
2
 
Göründüyü kimi, soyqırım bəşər tarixində zaman-za-
man baş verən, əksər hallarda öz hüquqi qiymətini ala bil-
məyən hadisədir. Qısa xronologiyadan aydın oldu ki, soy-
qırımların dəhşəti sivilizasiyanın inkişafı ilə heç də azal-
mamış, əksinə, hətta artmışdır. Məhz son əsrlər ərzində er-
mənilərin türklərə, xüsusilə azəri türklərinə qarşı törətdikləri 
soyqırım hadisələrinin bir neçə dəfə təkrarlanması və belə 
hadisələrin dünya ictimaiyyətində əks-sədasız qalması, öz 
cəzasını almaması, əvəzində uydurulmuş tarixi faktlara rəvac 
verilməsi soyqırımların gələcəkdə də bəşəriyyəti dəhşətə 
gətirəcəyi faktından xəbər verir. 
 
 
 
 
                                                 
1
 1918-1920-жи ил щадисяляри, март сойгырымы. 
www.kesanhaber.net/kategory.asp 
2
 Ходжалинская трагедия. www.azerbaicanfoundation.org/cgi-
bin/e-cms 
 -118 -  
 
 
 
«Mən» və cəmiyyət  
 
 
İnsan və cəmiyyət problemi müxtəlif aspektlərdə təd-
qiq edilmiş və edilməkdədir. Tarixi faktların, gələcək proq-
nozların tədqiqinə istinadən cəmiyyətin yeni modelləri 
hazırlanıb təqdim edilir və bütün bu cəhdlər insan və cə-
miyyət arasındakı qarşılıqlı anlaşmanı artırmağa, araların-
dakı mümkün ziddiyyətləri həll etməyə, hər birinin həm 
ayrılıqda, həm də bərabər şəkildə yüksələn xətt boyunca 
inkişafına xidmət edir. Onu da xüsusilə vurğulamaq lazımdır 
ki, bir çox hallarda insan və cəmiyyət arasındakı sıx əlaqəyə 
baxmayaraq, onlar iki ayrı, müstəqil obyekt kimi nəzərdən 
keçirilir ki, bu da hər ikisinin daha dərindən araşdırılmasına 
imkan yaradır.  
İnsan və cəmiyyət bir sıra məsələni ehtiva edən mürək-
kəb bir problemdir. Bu məsələlərdən biri də «mən» və cə-
miyyətdir, yəni insanı bütün xüsusiyyətləri ilə deyil, yalnız 
«mən» olaraq cəmiyyətlə qarşılaşdırmaq, üz-üzə qoymaqdır. 
Onu da əlavə edək ki, burada müxtəlif münasibətlərdən 
danışmaq mümkündür və bu fərqli baxış prizması məsələnin 
ayrı-ayrı tərəflərinin işıqlanması deməkdir. Belə ki, bir var 
cəmiyyətdən fərdə, zahirdən batinə doğru istiqamətlənən təd-
qiqat, bir də var fərddən cəmiyyətə, batindən zahirə doğru. 
Məqalənin mövzusunu nəzərə alaraq, yəni ön planda insanın 
«mən»i, mənəviyyatı, iç dünyası durduğuna görə, biz 
 - 119 -  
məsələnin həllini ikinci istiqamət boyu aparmağa üstünlük 
veririk. Başqa sözlə desək, məqalənin məqsədi «mən»in 
cəmiyyətlə əlaqəsini araşdırmaq, bu «məkandan» cəmiyyəti 
dəyərləndirərək subyektin obyektivləşməsi prosesində gedən 
dəyişiklikləri təhlil etməkdir. 
«Mən» kimdir və şəxsiyyətin hansı tərəflərini özündə 
ehtiva edir?  
İnsan öz zahiri və batini xüsusiyyətlərinə görə fərqli 
varlıqlarla – canlı və ya cansız – müqayisə edilir, onlarla 
bənzəyişləri araşdırılır. Deyilənlərdə haqlı cəhətlər yox deyil 
və bu müqayisələr əslində həmin obyektlərdən daha çox, 
insan fenomeninin tam şəkildə açılmasına xidmət edir.  
Ta-a qədimdən insanın bir müqayisə obyekti də olmuş-
dur – Mütləq Varlıq – fərqli dövrlərdə, fərqli dünyagö-
rüşlərdə necə adlandırılmasından asılı olmayaraq. Bu mü-
qayisələr müxtəlif xarakterli olmuş və təbii ki, fərqli məq-
sədlərə xidmət etmişdir. Məsələn, tanrıları qəzəbli, insanları 
isə məsum təqdim etməklə insanları gözəl əməllərlə, yüksək 
əxlaqla bu qəzəbdən uzaq olmağa, bu qəzəbi soyutmağa 
çağırıblar, yaxud tanrılar ölümsüz, əbədi, müdrik, insanlar 
isə ölümlü və cahil göstərilməklə insanlar yüksək biliyə, 
mənəvi saflığa, müdrikliyə sahiblənməyə və bu müdrikliklə 
əbədiyyəti qazanmağa dəvət olunublar. Bu müqayisələrdə 
insanları belə addımlara meyl etdirən, ürəkləndirən, hətta 
iddialandıran əhəmiyyətli bir faktor da mövcuddur: 
insanların tanrılara məxsus əksər keyfiyyətlərə malik 
olmaqları.  
Səmavi dinlərdə Tanrı-insan müqayisələri daha aydın 
və dəqiq şəkildə aparılır: müqəddəs kitablarda insan Allahın 
əksər sifətlərinin (hətta bəzi zati sifətlərinin) daşıyıcısı olaraq 
 -120 -  
təsvir edilir. Burada əhəmiyyətli bir məqamı da vurğulayaq 
ki, istər qədim miflərdə, istərsə də səmavi dinlərdə hər nə 
qədər insan günahkar, aciz, zəif təqdim edilsə də, məhz ali 
sifətlərin daşıyıcı kimi yaradılmışlar arasında yalnız ona 
kamilləşmə və yüksəlmə imkanı verilir. Məsələn, Qurani 
Kərimin «Əsr» surəsində deyilir: «Həqiqətən insan həmişə 
ziyan içindədir, o kəslərdən başqa ki, onlar iman gətirib 
əməlisaleh olublar, bir-birlərinə haqqı tövsiyyə ediblər, səbri 
tövsiyyə ediblər» (Quran 103/2-3). Maraqlıdır ki, 
əfsanələrdə, bəzi dini-mistik təlimlərdə özünün ilahi 
sifətlərini üzə çıxardan, inkişaf etdirən insan nəinki yer 
üzünün əşrəfinə, mütləq qüdrət sahibinə çevrilir, hətta 
tanrının özü ilə də rəqabətə iddialanır.   
Söylənənlər müəyyən mənada yenilik deyil, eyni za-
manda, məhz bu cəhət bizim təqdim etdiyimiz mövzunun tə-
məl nöqtəsi olacaq, yəni «mən»in təhlilində insanın ilahi 
keyfiyyətlərin daşıyıcısı olması ön planda tutulmaqla yanaşı, 
onun cəmiyyətlə əlaqəsi də bu aspektdən araşdırılacaqdır.  
Onu da əlavə edək ki, öz təhlillərimizdə biz də eyni 
mövqedən çıxış etməyə çalışmışıq, yəni «mən»in təhlilini 
insanın Ali Varlıqla müqayisəsi vasitəsilə vermişik.  
Orta əsrlərin islam mənbələrində Allah Təalanın təkli-
yini, yeganəliyini ifadə edən bir söz kimi «ənəniyyə» («mən-
lik») və onun sinonimi kimi «əhədiyyət» («təklik») söz-
lərindən istifadə edilir. Allahın bu sifəti Onun bütün digər 
varlıqlardan kənarda, onların fövqündə, hətta düşüncə və 
kəlamlardan belə ucada dayanmış bir varlıq olduğunun 
dəlilidir. Məsələn, Mühyiddin ibn Ərəbi yazır: «İlahi 
 - 121 -  
əhədiyyətə bir kimsə üçün yol yoxdur»
1
 və ya «Əgər sən 
Ona səninlə baxsan, əhədiyyət olmaz, Onunla və səninlə 
baxsan, yenə əhədiyyət olmaz».
2
 Əhədiyyət və ənəniyyə ilə 
bağlı deyilən kəlamları digər bir sufi mütəfəkkiri Sədrəddin 
Konəvi belə təhlil edir: «Əhədiyyət Mütləqin deyil, təyin 
olunmağın bir xüsusiyyətidir, çünki Mütləqin hər hansı bir 
ismi və vəsfi yoxdur».
3
 Eyni mövqeyi Qərb 
mütəfəkkirlərində də müşahidə etmək mümkündür. Məsələn, 
Dionisiy Areopaqit bildirir ki, «heç bir nur Onu (Allahı) ifa-
də edə bilməz; hər ağıl və kəlam Ona bənzəməkdən sonsuz 
qədər uzaqdır».
4
 Ekxart da onunla eyni fikirdədir: «Allah bü-
tün surətlərdən, sifətlərdən yüksəkdədir. Onun barəsində da-
nışma, çünki O bundan ucadadır. Ən yaxşısı susmaqdır»
5
 və 
ya «Bilirsinizmi, Allah niyə Allahdır? Çünki O, məxluqatdan 
kənardır».
6
  
«Mən» – insanın əhədiyyət mərhələsidir, yəni hər 
«mən» insanın fərdi, təkrarolunmaz tərəfinin ifadəsidir, var 
oluşunun özəyi, zatıdır. 
«Mən»in təhlilinə dair bir neçə fikirlə tanış olaq. 
                                                 
1
 Ибн Яряби Мцщйиддин. Фусус ял-Щикям, Истанбул, 1946, с. 
90. 
2
 Йеня орада. 
3
 Коневи С. Ващдет-и вцжуд ве есаслары. Ен-Нусус фи тащкики 
таври„л-мащсус / Терж.: Е.Демирли. Истанбул: Из йайынжылыг, 
2002, с. 75. 
4
 Ареопагит Дионисий. О небесной иерархии / Пер.: с греч. 
www.magister.msk.ru/library/bible/comment/areopag, с. 2/3. 
5
  Экхарт М. Духовные проповеди и рассуждения / Перев. с нем. 
М.В. Сабашникова. С-Пб., Азбука, 2000, с. 152. 
6
 Йеня орада, с. 26. 
 -122 -  
Upanişadların fəlsəfəsində (e.ə. VI əsr) deyilir: «…At-
man… insan ruhunda olmaq etibarı ilə əsasdır, ancaq ruhun 
bütün şəxsi funksiyalarından azad olan «saf mən»dir. …Kim 
bu «mən»i tanısa bütün kainatı tanımış olur.
1
 Ağacın varlığı 
kökündən, binanın quruluşu bünövrəsindən asılı olduğu 
kimi, «mən» də insanın mahiyyətinin, var oluşunun 
təməlidir. Lakin o, təməldədir, üzdə hər zaman görünmür. 
Şteynerin yazdığına görə, «“Mən” nəfs və bədəndə yaşayır; 
ruh isə «mən»də yaşayır. «Mən»də ruhdan olan şey əbədidir. 
Çünki «mən» öz varlığını və əhəmiyyətini əlaqəli olduğu 
şeydən alır».
2
 Berdyayev isə bildirir ki, «ağıl ruhun 
məkanıdır və Allah orada təzahür edir. Ruhun ali idrakı eyni 
zamanda həm də özünüdərkdir».
3
 «Mən»lə ruhun əlaqəsini 
nəzərə alsaq, onda Berdyayevin fikrindən belə nəticə 
çıxartmaq olar ki, «mən»in məkanı ağıldır. Dekart «mən»i 
daha geniş anlamda götürür: «Deməli, «mən», ciddi qəbul 
etsək, yalnız düşünən şeydir, yəni ruh və ya nəfs və ya ağıl 
(intendement) və ya əql (raison)… «Mən» heç də insan bə-
dəni adlanan orqanlar birləşməsi deyil».
4
  
Əslində, ilk baxışda deyilənlərdə kəskin fərq yoxdur. 
Lakin biz diqqəti başqa bir məsələyə yönəltmək istərdik: 
«mən»in daşıdığı funksiyaya. Şteynerə görə, «mən» insanı 
Allahla əlaqələndirməklə yanaşı, bir ruh daşıyıcısı kimi həm 
                                                 
1
 Джнанакришна. Виджнанапада. Философия сосредоточения. 
http://yogami.narod.ru/pada9.html, с. 3. 
2
 Штейнер Р. Теософия. Введение в сверхчувственное познание 
мира и назначение человека. М., Амрита-Русь, 2004, с. 37. 
3
 Бердяев Н.А. Дух и реальность. М., ООО «Издательство АСТ»; 
Харьков: «Фолио», 2003, с. 247. 
4
  Декарт Р. Избранные сочинения. М., Наука, 1950, с. 344. 
 - 123 -  
də bədən və nəfsi əlaqələndirir. Berdyayev insan bədənini bu 
əlaqədən kənarlaşdırır, yəni «mən» və bədəni bir-birindən 
ayırmaqla «mən»i cəmiyyətdən də ayırmış olur. Dekart da 
nəinki insan bədənini bu əlaqədən kənar qoyur, üstəlik 
«mən»i bütün düşünən şeylərin məskəni olaraq qəbul edir. 
Hər mütəfəkkirin öz prinsipindən irəli gələn bu fikirlərdə bir 
şey məlumdur: «mən» insanın insanlıq xüsusiyyətinin ən 
başlıcası, Allahın insanda təzahür meydanıdır. Bu təzahürü 
ruhda, təfəkkürdə, ağılda və s. görən mütəfəkkirlər müvafiq 
olaraq «mən»i də ruh, təfəkkür, ağıl və s. olaraq qəbul 
edirlər. 
Beləliklə, «Mən» – insanda Allahdan olan ilahi zərrə-
dir və ya insanı Allahla vasitəsiz olaraq bağlayan ilahi 
bağdır. 
Yenə qayıdaq insanın Ali Varlıqla müqayisəsinə. Yara-
dılış iyerarxiyasında Allahın əhədiyyət mərtəbəsindən sonra 
Onun vəhdaniyyət mərtəbəsi gəlir. İbn Ərəbinin yazdığına 
görə, «Allah zatına görə əhəd (bir), adlarına görə külldür 
(çoxdur)».
1
 Onu da bildirir ki, «ilahi adlar sonsuzdur, çünki o 
adlar onlardan vaqe olan şeylə tanınır və onlardan vaqe olan 
şeylər də sonsuzdur».
2
 Nikolay Kuzanlı isə bütün mövcudatı 
özündə ehtiva edən Allahı nöqtəyə bənzədir: «Yalnız bir tək 
nöqtə mövcuddur; o, xəttin bükülüsü və kamilliyidir».
3
 
İnsan müəyyən keyfiyyətlərə, qabiliyyətlərə, istedada 
malikdir ki, onu tanıdır, haqqında təsəvvür yaradır və digər-
lərindən fərqləndirir. Onlardan bəziləri insanla zəruri olaraq 
                                                 
1
 Ибн Яряби Мцщйиддин. Фусус ял-Щикям, Истанбул, 1946, с. 
90.  
2
 Йеня орада, с. 65. 
3
 Кузанский Н. Сочинения: В 2-х т. т. 1, М., Мысль, 1979, с  419. 
 -124 -  
əlaqəli və ayrılmazdır, onun bəşəriliyinin təyinidir, digərləri 
müəyyən şəraitlə bağlı yarana, dəyişə və itə bilər. Bu, Allah 
Təalanın bütün ad və sifətlərinin, o cümlədən bir-birinə zidd 
olanların tək zat ətrafında birləşdiyi vəhdət aləminə bənzəyir. 
«Mən» – insanın bütün keyfiyyət və qabiliyyətlərini 
birləşdirən vəhdət aləmidir. İnsanın təfəkkürünün, 
hisslərinin obyekti kənar aləm olsa da, onların «süzgəci», 
forma qazandıranı «mən»dir.  
Belə məlum olur ki, «mən» həm Allahın təzahür mey-
danıdır, həm də kənar təsirlərin. Lakin burada əhəmiyyətli 
bir məqam var: «mən» əhədiyyət məqamında Allahın 
adlarının təzahür meydanı olduğu halda, kənar təsirlərə 
ikinci mərtəbədə – vəhdət aləmində reaksiya verir və bu 
reaksiya bilavasitə birinci məqamın işığından asılıdır.  
Deyilənlərdən çıxış edərək «mən» və cəmiyyətin əla-
qəsi barədə qısa bir təhlil aparaq. 
Qurani Kərimdə deyildiyinə görə, Allah Təala istəsəy-
di «insanları bir tək ümmət edərdi. Ancaq onları imtahan 
etmək üçün bir tək ümmət etmədi» (Quran 5/48). Ən zidd 
sifətlərə malik Allah Təalanın müxtəlif şəraitlərdə fərqli 
sifətləri təzahür edir: rəhimlilərin ən rəhimlisi də Allahdır, 
günah içində batmış şəhərləri yerlə yeksan edən də. Başqa 
sözlə desək, cəmiyyət öz xarakterinə uyğun olaraq Allah 
Təalanın sifətlərinin şahidi olur. Təbii ki, bu, Allahın hər 
hansı bir şəraitdən asılı olması anlamına gəlmir. Yenə 
Qurani Kərimdə bildirilir ki, insanlar məhz seçdikləri yolla 
aparılır və bu yola uyğun rəhbərə layiq görülürlər. Yəni 
dəyişən nə Allahdır, nə Onun sifətləri. Dəyişən insanlar, 
onların təfəkkürləri, dünyagörüşləri, mənəvi dəyərləri və 
buna müvafiq aldıqları cavablardır.  
 - 125 -  
İnsanın «mən»inin təzahürləri də bilavasitə mühitdən, 
cəmiyyətdən asılıdır, çünki «cəmiyyət – «sosial instinkt-
lərini» təmin etmək (Aristotel), öz hərəkətlərini idarə etmək 
(Hobbs, Russo) və s. üçün birləşən insan fərdlərinin 
birliyidir». Və ya «ictimai münasibətlər toplusudur».
1
 Belə 
məlum olur ki, cəmiyyət müəyyən ənənələrin, siyasi və 
ideoloji məqamların şərtləndirdiyi bir qurumdur. Deyilənlərə 
onu da əlavə etmək olar ki, cəmiyyət həm də ayrı-ayrı 
«mən»lərin təzahürlərinin toplusudur. Lakin burada bir neçə 
məqama açıqlıq gətirmək lazımdır.  
Əvvəla, söhbət oxşar təzahürlərdən gedir. Bunu bir növ 
oxşar, eyni daşların üst-üstə hörülərək binanın tikilməsinə 
bənzətmək olar. Təbii ki, sağlam daşlar üstünlük təşkil edən-
də, bina da sağlam olur və təsadüfi əyri daşlar onlara uyğun-
laşmağa məcbur olurlar, əks təqdirdə isə kənarda qalırlar. 
Əyri, yonulmamış daşlardan qurulmuş cəmiyyətlər isə gec-
tez dağılmağa məhkumdur və yenidən tikilməlidir. Bu 
tikiliyə əlavə edilmiş hər yeni daş – «mən» – nə dərəcədə 
sağlam olmasından asılı olmayaraq eyni taleyi bölüşməli, 
istər-istəməz mövcud olduğu şəraitə uyğunlaşmaq üçün 
müvafiq sifətlərini üzə çıxartmalıdır. Yeri gəlmişkən, burada 
bir vacib anı da qeyd edək. Uçmuş binanın dağıntılarının özü 
də bir «tikili»dir. Belə olan halda cəmiyyət binanı yox, məhz 
belə uçuntuları xatırladır və bu uçuntunun daşları da, təbii ki, 
buranın qanunlarına tabe olmalıdırlar.  
İkinci tərəfdən, tikilidə «daşlar» üst-üstə təsadüfən yı-
ğılmır. Burada bir neçə amilin əhəmiyyətli rolu vardır: qə-
                                                 
1
 Философский энциклопедический словарь Москва: Советская 
энциклопедия, 1983, с. 451. 
 -126 -  
dim ənənənin, mentalitetin və …aparıcı qüvvələrin yaratdığı 
ab-havanın. Bu ab-hava məqsədyönlü şəkildə yaradıla bilər 
(ki, əksər hallarda məhz belə olur), baş verən iqtisadi, 
mədəni inkişafın zəruri nəticəsi kimi də yarana bilər və 
tədricən ilk ikisini sıxışdırmaq iqtidarındadır. Cəmiyyətin 
aparıcı qüvvələri deyəndə kimlər nəzərdə tutulur? Semenkin 
yazır: «Hər söz mədəniyyətin inkişafı üçün bəhrə sayılmaz. 
… Ölü sözlərin qəbirstanlığı var».
1
 Yəni aparıcı qüvvə 
deyəndə söhbət məhz mədəniyyətin, iqtisadiyyatın 
inkişafında söz sahibi olanlardan gedir. Söz sahibi deyəndə 
isə heç də «mən» nəzərdə tutulmur. «Mən» cəmiyyətdə söz 
sahibi olmaya da bilər və əksinə söz sahibi «mən»indən 
bixəbər də ola bilər. Hər ikisi üst-üstə düşəndə isə sağlam bir 
binanın tikilisindən söz gedə bilər.  
Maraqlı bir məqama gəldik: həm cəmiyyətin «mən»lə-
rin təzahürü olmasından danışırıq, həm də cəmiyyətin qurul-
masında və inkişafında «mən»in arxa planda qala bi-
ləcəyindən.  
Yenə müqayisə vasitəsilə öz fikirlərimizi izah edək.  
Allah bir yaradan olaraq bütün varlıq aləmində möv-
cuddur – ən kiçik zərrədən tutmuş bütöv kainata qədər. Bu, 
mütləq həqiqətdir. Lakin bu həqiqəti nəinki görməyən, hətta 
onu təhrif edən, inkar edən varlıqların olması da məlumdur. 
Həmin varlıqlar da mövcuddurlar, sadəcə öz varlıqlarının hə-
qiqətindən uzaqdırlar və bu, onların varoluşunda, inkişafında 
öz mənfi rolunu müxtəlif şəkillərdə oynayır.  
                                                 
1
 Семенкин Н.С. Философия богоискательства. Критика религи-
озно-философских идей софиологов. М., Политиздат, 1986, с. 137. 
 - 127 -  
Eyni halı cəmiyyətdə də müşahidə etmək mümkündür. 
Cəmiyyət «mən»lərin təzahürlərinin toplusudur. Ən əsası isə, 
«mən»lərin təzahürləri məhz onun tələblərinə uyğun 
olmalıdır. Yəni hər cəmiyyət nəinki «mən»lərin həqiqi 
təzahürü üçün şərait yaratmır, əksinə onlara mənfi təsir 
göstərib, onları fərqli şəkildə özünü ifadə etməyə məcbur edə 
bilir. İdeal dövlətdən (cəmiyyətdən) yazan Platonun fikrinə 
görə, «… dövlətin inkişafı və əmin-amanlığı üçün bütün 
təbəqələrə imkan vermək lazımdır ki, öz təbii imkanlarına 
müvafiq olaraq ümumi çiçəklənmədə öz paylarını 
versinlər».
1
 Platon ideal cəmiyyətdən – «mən»ləri öz 
mahiyyətlərini ifadə etməyə imkan verən cəmiyyətdən 
danışır və belə cəmiyyətin həyatında təyinedici hədd olaraq 
«rəhbərlərin kəmiyyətini – azdır və ya çoxdur – deyil, zo-
rakılığı və ya könüllülüyü, həmçinin kasıblıq və ya zənginli-
yi deyil, hər hansı bir biliyi»
2
 nəzərdə tutur. Yəni cəmiyyət 
zahiri keyfiyyətlərə deyil, mənəvi keyfiyyətlərə 
əsaslanmalıdır ki, bu da «mən»lərin təzahürü, reallaşması 
üçün əlverişli şəraitin yaradılması deməkdir. Bu, şəxsiyyətin 
formalaşmasında  «mən»in aparıcı rol oynaya bilməsi, yaxud 
«mən» və şəxsiyyətin bir çox cəhətdən bir-birinə uyğun 
gəlməsi, bir-birini tamamlaya bilməsi deməkdir. Məsələ 
burasındadır ki, «mən»dən fərqli olaraq şəxsiyyət 
cəmiyyətdən ayrı mövcud ola bilmir. Berdyayev yazır ki, 
«şəxsiyyət hər şeydən əvvəl məna kateqoriyasıdır və 
mövcudluğun mənasını görməkdir. …Şəxsiyyət heç də 
                                                 
1
 Платон. Государство. Законы. Политика. М., Мысль, 1998, 
с.169. 
2
 Йеня орада, с.  758. 
 -128 -  
substansiya deyil».
1
 Mütəfəkkir onu da bildirir ki, «əgər 
şəxsiyyətdən uca bir şey yoxdursa, şəxsiyyət yoxdur. Belə 
olan halda şəxsiyyət fövqəlşəxsiyyətlə əlaqəli olan öz dəyərli 
məzmunundan məhrum olar».
2
 Məlum olur ki, substansiya 
şəxsiyyət deyil, «mən»dir. Başqa sözlə desək, şəxsiyyət 
«mən»in cəmiyyətin tələblərinə müvafiq təzahürüdür və bir 
«mən»in müxtəlif şərait və zamandakı təzahürləri bir-birin-
dən kəskin şəkildə fərqlənə bilər, bunlardan hər biri mütləq 
vahid substansiyanı – «mən»i müəyyən dərəcədə ifadə edir. 
Məhz cəmiyyətdən asılıdır ki, şəxsiyyət öz «mən»ini az və 
ya çox dərəcədə əks etdirsin. Burada söhbət şəxsiyyətin əsl 
məzmununun açılması və hər «mən»in təhrif olunmadan 
reallaşması üçün şərait yaradan bir cəmiyyətdən gedir. 
İkinci tərəfdən o da məlum olur ki, cəmiyyət təzahür-
ləri üçün şərait yaratdığı «mən»lərin məcmusudur. Deməli, 
cəmiyyətin xarakteri «mən»lərdən asılıdır: öz yetişdirdiyi 
«mən»lərin, yəni bu, dairəvi və kəsilməz bir prosesdir.   
Deyilənlərdən daha bir nəticədə də alırıq: «mən» və 
cəmiyyət bir-biri üçün zəruri faktorlardır – yaradan və yara-
dılmış, atom və cisim, tum və meyvə kimi. Burada bir ana 
xüsusi diqqət yetirək: birinci tərəfin ikincidən asılı olması 
faktına, yəni meyvə tumdan bitsə də, meyvə çürük olanda 
ondan tum almaq mümkün deyil və bu hal hətta həmin 
bitkinin kökünün kəsilməsinə belə gətirə bilər. Bununla 
yanaşı, istisna hal olsa da, bu da məlum həqiqətdir ki, çürük 
meyvələr içərisindən çıxan bir toxumla həmin bitkinin 
                                                 
1
 Бердяев Н.А. Дух и реальность. М., ООО «Издательство АСТ»; 
Харьков: «Фолио», 2003, с. 127. 
2
 Йеня орада. 
 - 129 -  
kökünü davam etdirmək, yaxud məhv olmuş cismin bir 
zərrəsindən həmin cismi yenidən almaq (klonlaşdırma 
cəhdləri) və ya həmin cisim haqqında mükəmməl məlumat 
(DNT təhlilləri) əldə etmək mümkündür.  
Gəldik «mən» və cəmiyyət arasındakı ziddiyyət məsə-
ləsinə. Yuxarıda da qeyd etdiyimiz kimi, cəmiyyət «mən»-
lərin yalnız müəyyən hissələrinin və ya tərəflərinin tə-
zahürünə şərait yaradır. Cəmiyyət – bütöv bir strukturdur və 
«mən» onun daxilindədir. Cəmiyyətlə «doğmalaşmış», 
«qaynaşa» bilmiş «mən»lər və ya bu «mən»lərin şəx-
siyyətləri əziyyət çəkmirlər, çünki qazandıqları müəyyən yer 
– bu yer mükəmməl bir tikili, bir qalaq uçuntu da olsa – 
onların təzahür edən məzmunlarına kifayət edir. Təbii ki, bu 
razılıq hissi bilavasitə təfəkkür səviyyəsi ilə əlaqəlidir. Yəni 
şəxsiyyətin təfəkkürü onun var olduğu cəmiyyətin çərçivəsi 
daxilində formalaşırsa, onun fövqəlşəxsiyyəti bu mükəmməl 
tikili və ya bu uçuntu həddindədirsə, malik olduğu məkan 
onu qane edir. Maraqlıdır ki, bir tikilinin gözəl eyvanındakı 
naxışlı kərpiclə, uçuntular altında qalan və bunu özünün ən 
yüksək qisməti hesab edən kərpicin düşüncəsi fərqli 
səviyyələrdə olsalar da, eyni dərəcədə məhduddurlar – tam 
təzahür olunmuş məzmun, tam ifadə olunmuş mahiyyət, tam 
uyğunlaşmış «mən» – şəxsiyyət – cəmiyyət. Lakin burada 
başqa bir maraqlı tərəf də mövcuddur: tikili daxilindəki kər-
picdən fərqli olaraq uçuntular altında qalmış kərpic öz məh-
dudiyyətini daha tez anlaya və onu keçməyə daha artıq cəhd 
göstərə bilər. Bunu, ən azı, onun olduğu vəziyyət tələb edir.   
Əslində, hazır tikili uçuntudan daha üstün sayıla bilər. 
Lakin məsələyə başqa prizmadan baxaq. Mükəmməl bir kər-
pic mənsub olduğu tikilinin bir hissəsi kimi artıq öz missiya-
 -130 -  
sını bitirib, o artıq bu sistemdən kənarda, yaxud onun 
fövqündə nə isə edə bilməz. Nə isə etmək ona lazım da deyil: 
yeri məlum və rahat. Bundan kənarda nə isə istəmək 
absurddur. S.Xəlilov yazır: «Cəmiyyətin yüksək dərəcədə 
təşkilatlanmış olduğu bir şəraitdə hər bir insanın fərdi həyatı 
özündən daha çox kənar amillərdən asılı olur. İnsan hələ 
dünyaya gəlməmiş, onun yaşamalı olduğu təbii, sosial-
iqtisadi və mədəni-mənəvi mühit formalaşmış olur və bu 
mühit fərdlə müqayisədə qat-qat böyük miqyaslı proseslərlə 
bağlı olduğundan xeyli dərəcədə ətalətli və konservativ olur. 
Onun azacıq da olsa dəyişdirilməsi böyük daxili enerji tələb 
edir».
1
 
Uçuntular altındakı kərpic isə hər şeydən əvvəl uçuntu-
nun nə olduğunu bilir, yəni iki kəskin fərq arasında müqayisə 
aparmaq imkanına malikdir. Digər tərəfdən o, olduğu vəziy-
yətdən daha yaxşısına keçmək üçün yollar axtarır, düşünür, 
planlar qurur. Deyilənlərə nümunə olaraq, bu gün yüksək si-
vilizasiyalı ölkələrdə yaşanan təfəkkür böhranlarını və hələ 
inkişafına yeni başlamış xalqlarda yaranmaqda olan təfəkkür 
oyanışını göstərmək olar. 
Ziddiyyətli bir məqama gəldik: yəni doğurdanmı, 
«mən»in inkişafı, yüksəlməsi üçün naqis cəmiyyətə ehtiyac 
vardır?! Əlbəttə, xeyr. Başqa sözlə fikrimizi belə ifadə edək, 
«mən» öz potensialını reallaşdırmaq üçün öz mühitini özünü 
yaratmalıdır, hazır və müvafiq mühit ona ziyandır, onu tez 
kasadlaşdırır. Berdyayevin də dediyinə görə, «ziddiyyət 
                                                 
1
 Хялилов С. Мянявиййат фялсяфяси. Бакы, Азярбайжан 
Университети няшриййаты, 2007, с.  9-10. 
 - 131 -  
eyniyyətdən zəngindir».
1
 Bunu qaranlıqdan işığın daha yaxşı 
seçilməsinə də bənzətmək olar. Əslində, görkəmli 
şəxsiyyətlərin, mütəfəkkirlərin, parlaq istedadların həyat 
tarixinə baxsaq, deyilənlərin dönə-dönə sübut edildiyinin 
şahidi olarıq.  
Lakin naqis cəmiyyət inkişafda olan, kamilləşməyə can 
atan «mən»ə fərqli bir zərbə vurur: insan bir «mən» kimi 
inkişaf edir, yüksəlir, mənəviyyatının ən yüksək pilləsinə 
çatır, zahirdə, yəni naqis cəmiyyət arasında isə o, bədbəxt, 
tənha, ən pis hallarda hətta dəli olaraq qəbul edilir. Əbu 
Turxan yazır: «Böyük insanın faciəsi əslində onun ali 
xoşbəxtlik məqamına yüksəliş cəhdindən doğur. Bu məqam 
isə özünü yaradıcılıqda və xilaskarlıq missiyasında büruzə 
verir».  
Yeri gəlmişkən onu da vurğulayaq ki, bu məsələdə iki 
mühüm amil daim diqqət mərkəzində tutulmalıdır: hər kəsin 
həqiqəti özü üçün mütləqdir və cəmiyyətin meyarları bu hə-
qiqətdən bir çox hallarda fərqli olur. Xəlilov da bildirir ki, 
«…nur mənbəyi kimi baxılan bir mərkəzin insanın özü üçün 
aydın və işıqlı olduğunu iddia edə bilmərik. Ən qaranlıq və 
məchul nöqtə bəlkə də elə mərkəzin özüdür. Mərkəzin işıq-
lanması, Fəzilətin aydınlaşması heç də hamıya yox, ancaq 
seçilmişlərə məxsus vergidir. İnsanı nurani edən də əslində 
Fəzilət nurunun təzahürüdür».
2
   
Cəmiyyətlə ziddiyyətdə olan hansı «mən»dir və ya bu 
ziddiyyətin kökü haradadır?  
                                                 
1
 Бердйайев Н.А. Ады чяк. ясяр,  с. 57. 
2
 Хялилов С. Ады чяк. ясяр, с. 11. 
 -132 -  
Tarixdən məlum olduğu kimi, cəmiyyətdə narazılıqla-
rın təməli əsasən sosial problemlərlə əlaqələndirilir. Əksər 
fəlsəfi və dini, hətta mistik cərəyanların yaranmasının kök-
lərinin və ya onların ictimai fikir arenasında öz yerlərini 
möhkəmləndirmək üçün atdıqları addımların sosial sə-
bəblərlə əlaqəli olması, yaxud onların sonrakı inkişaflarında 
bu amilin aparıcı faktora çevrilməsi dediklərimizə sübutdur. 
Buna istər Şərq, istərsə də Qərb fəlsəfə tarixində yetərincə 
nümunə göstərmək olar: kiniklərlərdən, protestantlıqdan, 
vəhhabilikdən və s. tutmuş, dominiklərə, hürufiliyə və s. 
qədər.  
Deyilənlər danılmaz həqiqətdir, lakin məsələyə bir də 
fərqli prizmadan baxaq. Qeyd etdiyimiz fəlsəfi, dini cərəyan-
ların təşəkkül və inkişaf tarixində ümumi cəhətləri nəzərdən 
keçirtsək məlum olur ki, sosial vəziyyət yalnız məsələnin 
görünən tərəfidir. Məlum olduğu kimi, oxşar proseslərin 
başında ayrı-ayrı «mən»lər durur, başqa sözlə desək, bu 
proseslər ayrı-ayrı «mən»lərin müəyyən ziddiyyətdən 
qurtulmaq, onu aradan götürmək və çoxluq arasında öz 
həqiqətini səsləndirməyin nəticəsidir, öz «virtual cə-
miyyət»lərini (Əbu Turxan) reallaşdırmasıdır. 
Əhəmiyyətli faktdır ki, «əvvəlki nəslin ideyaları onun 
yaratdıqlarının timsalında sonrakı nəsil üçün mühitə, bazisə 
çevrilir. Bu bazis mürəkkəb, sinkretik sistem olmaqla həm 
ictimai mühiti, həm sosial-təbii mühiti, həm də mədəni-
mənəvi mühiti ehtiva edir».
1
 Bu məsələdə nəzəri cəlb edən 
digər bir maraqlı tərəf də mövcuddur ki, tarixdə daha çox 
məhz bu tərəf qalır. «Mən»in ətrafına toplaşmış qrup və ya 
                                                 
1
 Йеня орада, с. 18.  
 - 133 -  
«kiçik cəmiyyət» böyük cəmiyyətlə ziddiyyətə girir, yalnız 
həmin «mən»in ideyaları ilə kifayətlənməyib şəraitə və 
zamana uyğun olan əlavə qüvvə toplayır, tədricən ilk 
«mən»in həqiqətləri bu ziddiyyətin tələblərinə 
«uyğunlaşdırılır», əridilir. Bu proses çox uzunmüddətli 
olduğundan ilk zərrə olan «mən» bu aşınmadan xəbərsiz qa-
lır, əsl həqiqət, məqsəd isə unudulur. Bunun gözəl nümunəsi-
ni təsəvvüfdə görmək olar. Mahiyyəti Allaha eşqdən, səmimi 
ibadətdən, kamilliyə can atmaqdan və bunun üçün insanın tə-
fəkkürünü ucaltmaqdan, kamilləşdirməkdən, insanın İnsan 
adının təsdiq edilməsindən ibarət olub və yalnız bundan 
sonra cəmiyyətə xidmət etməklə onu da ucaltmaq istəyən 
təsəvvüf yaranışından artıq 5 əsr sonra fərqli bir məna 
daşımaqda idi: hər biri ayrıca sistemə malik olan bir qurum 
kimi formalaşmış təriqətlər cəmiyyətin, demək olar ki, bütün 
sahələrinə təsir göstərməkdə idi. Təsəvvüfün yuxarıda qeyd 
olunan mahiyyətinin, məqsədinin yerini təriqətin başında 
duranın – mürşidin – daha çox zamana və şəraitə uyğun 
gələn siyasəti və taktikası tutdu, təriqətin üzvlərinin 
təfəkkürü isə yalnız mürşidə gözübağlı itaət, təriqətin adının 
və məqsədinin reallaşmasına xidmət etmək üçün inkişaf 
etdirildi. Eyni tədrici təhrifi başqa cərəyanlarda da müşahidə 
etmək mümkündür. Bu səbəbdən «mən» hətta özünün belə 
yaratdığı «kiçik cəmiyyətlərlə» də ziddiyyətdə ola bilir, öz 
ifadəsi üçün fərqli şəraitlər axtarır.  
Belə məlum olur ki, «mən»in cəmiyyətlə ziddiyyəti ilk 
anlar sosial problemlərlə bağlı olmaya da bilər və yalnız son-
radan sosial faktorlarla əsaslandırılıb fərqli istiqamətə yönəl-
dilə bilər.  
 -134 -  
Bundan başqa, cəmiyyətlə ümumi dil tapa bilməyən, 
yəni «mən»i daim cəmiyyətlə ziddiyyətdə olan şəxslər heç 
də həmişə cəmiyyətin «incidilən» təbəqəsindən olmamışdır, 
əksinə belələrinə məhz maddi baxımdan təminatlı, bəzi 
hallarda hətta yüksək mənsəbli şəxslər arasında daha çox rast 
gəlmək mümkündür.  
«Mən»in cəmiyyətlə ziddiyyəti zahirən, hiss olunacaq 
dərəcədə görünməyə də bilər. Bu hal görünərsə, bu artıq şəx-
siyyətin cəmiyyətlə ziddiyyətinə çevrilir. Cəmiyyətin 
tələbləri ilə stabilləşən şəxsiyyət öz «mən»indən uzaqlaşır. 
Əbu Turxanın dediyi kimi, «"Mən"dən uzaqlaşdıqca dünya 
genişlənir. Və genişləndikcə seyrəlir və yadlaşır». Lakin 
ayrılıqda şəxsiyyətin cəmiyyətlə var olan hər ziddiyyəti heç 
də «mən»in ziddiyyəti olmur. Bu səbəbdən bir insanın 
«mən»i və şəxsiyyəti arasında da ziddiyyət mümkündür. Bu 
da qəribə bir faktdır ki, belə şəxslər hətta təminatlı həyatdan, 
yüksək mənsəbdən uzaqlaşaraq öz «mən»lərini dinləməyə 
üstünlük vermişlər, yəni cəmiyyətin qəbul etdiyi 
şəxsiyyətlərindən imtina etmişlər. Burada sosial faktor arxa 
planda qalır, çünki ziddiyyət mənəvi artıq mənəvi müstəviyə 
keçir və bu ziddiyyət əsasən yaradıcı şəxslərdə rast gəlinən 
bir haldır. 
Deməli, «mən»in cəmiyyətlə ziddiyyəti heç də həmişə 
sosial bazalı deyil və ya yalnız bu səbəbdən deyil. Yeri gəl-
mişkən, maraqlı bir faktı da qeyd edək ki, bəzən öz zid-
diyyətli cəmiyyətində əzabla yetişməkdə olan böyük bir 
istedadın inkişafı əlverişli bir şəraitdə, daha yaxşı bir sosial 
vəziyyətdə dayanır, «mən»in özünü ifadə etmək istəyi 
qalmır. Belə nəticə çıxartmaq olar ki, sosial problemlərə 
 - 135 -  
əsaslanan ziddiyyət elə həmin sosial problemin həlli ilə də 
aradan qalxır. 
Mənəvi səbəblərlə bağlı ziddiyyətlər sosial bazalı zid-
diyyətlərdən daha dərin olur və «mən»in inkişafında daha 
əsaslı rol oynayır və bu ziddiyyətin aradan qalxması ikinciyə 
nisbətən daha ağır və uzun zaman müddətində baş verir. Belə 
ki, əgər sosial ziddiyyətlər inqilablar, çevrilişlər vasitəsilə 
aradan qalxırsa (bu, «mən»in də istəyi ilə ola bilər, 
şəxsiyyətin də), mənəvi müstəvidə bu, asanlıqla baş vermir. 
Məsələnin ağrılı tərəfi də budur ki, bu mübarizədə «mən»in 
qalibiyyəti onun dövründən çox sonra, hətta bir neçə əsr 
sonra qəbul edilir. Zamanında isə əksər hallarda «mən»in 
təzahürü cəmiyyətdə görünməz qalır.     
Deməli, təfəkkürdə, mənəvi müstəvidə yaranmış zid-
diyyət sosial bazaya əsaslanan ziddiyyətdən fərqlidir. Əvvəla 
o, əsasən cəmiyyətin deyil, insanın özünün dəyişməsinə, 
daha doğrusu, inkişafına gətirir. İkincisi, bu ziddiyyət 
yaradıcı xarakterlidir.   
Qeyd etdiyimiz kimi, cəmiyyət müəyyən struktura ma-
lik, stabilləşmiş qaydaları, ənənələri olan bir «qurumdur». 
Bu, təfəkkürlərin, dünyagörüşlərin yonulub, rəndələnib 
həmin tələblərə uyğunlaşması deməkdir. Onu da əlavə edək 
ki, bu qismət həm yüksək inkişaflı, həm də yarımçıq, hələ 
formalaşmaqda olan cəmiyyətin üzvlərinə aiddir. Hazır 
tikilinin kərpiclərini «sarayın» divarında qərarlaşıb 
sabitləşmək, yarımçıq tikilinin və ya uçuntunun kərpiclərini 
isə mamırın altında itib-batmaq qisməti gözlədiyi kimi. 
«Mən» – bu ənənədən kənaraçıxmadır, ümumi qaydaya tabe 
olmamaq və ya böyük bir potensialın dar çərçivəyə 
sığmamasıdır. Biz dar deyəndə ümumiyyətlə qaydaların 
 -136 -  
stabilləşməsini, strukturun müəyyənləşməsini nəzərdə 
tuturuq. Əlbəttə, bu, heç də o demək deyil ki, «mən»lərin 
özünüifadəsi üçün xaos və anarxiya olmalıdır. Xeyr, söhbət 
«mən»in mövcud olduğu cəmiyyətdən nisbətən daha yüksə-
yinə can atmasından, dar çərçivədən nisbətən genişliyə çıx-
maq arzusundan gedir. Əbu Turxanın dediyi kimi, «dünyanı 
dərk etmək üçün dünyadan kənara çıxmaq lazımdır». Təbii 
ki, xaos və yüksək cəmiyyət kəskin fərqləndiyi kimi, 
onlardan «nisbətən daha yüksəyin» mahiyyəti də fərqlidir.  
 - 137 -  
 
 
 
 
 
          «…Qəlbin dərrakəsi ilə  
                                    danıĢan filosof…» 
 
prof. Səlahəddin Xəlilovun  
«Məhəbbət və intellekt. Fəlsəfi esselər»  
kitabı haqqında düşüncələr 
 
 
Tanınmış Azərbaycan filosofu, professor Səlahəddin 
Xəlilovun «Məhəbbət və intellekt. Fəlsəfi esselər» adlı yeni 
kitabı işıq üzü görüb. «Elmdən texnikaya və mənəviyyata», 
«Elmi-texniki tərəqqi və onun sosial-iqtisadi nəticələri», 
«Fəlsəfədən siyasətə», «Lider. Dövlət. Cəmiyyət», «Təhsil, 
təlim, tərbiyə», «Şərq və Qərb. Ümumbəşəri ideala doğru» 
və s. kitablarında qlobal məsələləri, cəmiyyətin inkişafı 
problemlərinin  həllini, elmin, mədəniyyətin qanunauyğun-
luqlarını araşdıran bir alimin daha çox bədii ədəbiyyatın 
müzakirə obyekti olan, hətta bəzən şairlərin təxəyyülünün 
meyvəsi hesab edilən məhəbbət mövzusuna (bu, intellekt 
kontekstində olsa belə!) müraciət etməsi məndə müəyyən 
dərəcədə heyrət və maraq doğurdu.  
Müəllif etiraf edir ki, o, hələ 30 il qabaq məhəbbət və 
intellekt haqqında yazmaq istəmiş, lakin müəyyən səbəblər-
dən fikrindən daşınmışdır. Maraqlıdır ki, söhbət «əqllə sərin-
 -138 -  
ləşdirilən yanar məhəbbətdən» (s. 109) gedir, yəni intellektin 
məhəbbətindən və ya məhəbbətin intellektindən! Filosofun 
öz sözləri ilə desək, o, «sosial müstəvidə məhəbbətin 
duyğusal komponenti ilə yanaşı, əqli komponentinin də 
inkişafı» olan şəxsiyyət azadlığının yüksək təzahüründən (s. 
106-107) yazır. 
Kitabın məzmunu ilə tanışlıqdan belə məlum olur ki, 
məhəbbət bu gün elm və mədəniyyətin ən aktual və həlli 
vacib problemləri qədər əhəmiyyətli, hətta onlardan bir pillə 
yuxarıda dayanan bir fenomendir. Onun haqqında məhz bu 
səviyyədə və bu kontekstdə danışmaq məhəbbətin əsl 
mahiyyətini açıqlaya, onu bu gün düçar olduğu bayağılıqdan, 
səviyyəsizlikdən, çürüntülərdən təmizləyə bilər. Hələ neçə il 
əvvəl S.Xəlilov məqalələrinin birində yazırdı: «Gözümüzün 
qabağında zəmanə eşqi ehtirasın ayağına verir. Yeni 
«aşiqlər» peyda olur və dinə, millətə, adət-ənənəyə meydan 
oxuyur. Həyat bayağılaşır. Böyük ideallar qərbləşmək 
pərdəsi altında qurban Verilir. Amma Qərb heç biz 
sandığımız deyil. Daha çox bayağılaşan əslində çağdaş 
Şərqdir» (s. 102).
1
 Görünür, illər sonra problemin nəinki həll 
edilmədiyini, əksinə, get-gedə böyüdüyünü, uçurumun daha 
da dərinləşdiyini görən filosof bu məsələyə ayrıca bir kitab 
həsr etməyi qərara almışdır və o, özünün bu addımını 
C.Cübranın bir fikri ilə əsaslandırır: «Həyat onun qəlbini 
oxumağı bacaran müğənni tapa bilməyəndə, onun dərrakəsi 
ilə danışan filosof yaradır» (s. 7).   
                                                 
1
 Хялилов С. Тящсил, тялим, тярбийя. Бакы, «Азярбайжан 
Университети» няшриййаты, 2005, с. 472. 
 - 139 -  
Müəllifin bildirdiyinə görə, «bu kitab öz məhəbbətini 
dərk etməyə çalışmayanlar, yaxud məntiq çərçivəsində mə-
həbbəti imitasiya etməyə çalışanlar haqqında, formaları, 
tərkib hissələri və digər mənəvi hadisələrlə əlaqəsi haqqında 
esselər toplusudur» (s. 5). Belə bir incə mövzu haqqında dü-
şüncələrini təqdim etmək üçün filosofun məhz bu üslubu 
seçməsi, zənnimcə, kitabın məzmununa müvafiqdir. Belə ki, 
yüz ölçülüb bir biçilən, mürəkkəb fəlsəfi sistemləri, 
konsepsiyaları ehtiva edən monoqrafiyalardan fərqli olaraq 
esse daha kiçik həcmli olsa da, bir hissin, bir duyğunun 
nəticəsi kimi daha konkret, daha sadə və daha  səmimi olur.  
«Məhəbbət və intellekt» kitabında altı esse var və mü-
əllif məhəbbəti idrak prosesi işığında, dinlə müqayisədə və s. 
kontekstlərdə şərh etsə də, onun mahiyyətini elə birinci 
essenin ikinci cümləsində açır və onu ünsiyyətin ən ali 
forması olan «qəlblərin təması» (s. 11) adlandırır.  
«Məhəbbət duyğusu» adlı ilk esse sıraca birinci gəlsə 
də, güman etmək olar ki, yazılma tarixinə görə o, digər-
lərindən sonradır. Belə deməyə mənə əsas verən, burada mü-
əllifin məhəbbət haqqında fikirlərinin bir növ yekunlarını, 
gəldiyi nəticələrini təqdim etməsidir: «Məhəbbət digər 
duyğularla yanaşı, müstəqil mövcud olan sadə duyğu kimi. 
Altıncı duyğu! Kimdə isə var, kimdə isə yox. Məhəbbət – 
qəlb yarımçıqlığından doğan bir hiss – tamamlanmaya 
ehtiyac… Məhəbbət – yarımçığın bütövləşmək əzmi! 
Məhəbbət – hissənin tama, yarımçığın bütövə doğru 
hərəkəti! Məhəbbət – vahidin əzəmətinə, bütövün gö-
zəlliyinə, tamın harmoniyasına heyranlıq!» (s. 21). Yuxarıda 
da bildirdiyimiz kimi, kitabda məhəbbətlə bağlı ən ali və ən 
 -140 -  
aşağı məsələlər müzakirə və təhlil edilir, birinci esse isə 
özündə ümumiyyətlə kitabın ruhunu ehtiva edir. 
Kitabda vurğulamaq istədiyimiz ilk əhəmiyyətli xüsu-
siyyətlərindən biri müəllifin məhəbbət fenomenini Şərq və 
Qərb kontekstində şərh etməsidir. Düzdür, bu problem so-
nuncu essedə ayrıca təhlil edilir, lakin Şərq və Qərb təfək-
kürlərinin (burada həm klassik, həm də müasir dövr əhatə 
edilir) məsələ ilə bağlı qarşılaşdırılması və müqayisəsi bütün 
kitab boyu davam edir.  
Hər şeydən əvvəl bildirim ki, S.Xəlilovun mövqeyi bir 
şərqli mövqeyidir. Bu, apardığı müqayisəli təhlillərdən düz-
gün nəticə çıxardan, məsələni vəziyyətə, şəraitə, dövrə, sə-
bəblərə müvafiq olaraq araşdırıb dəyərləndirən bir mövqedir. 
Ola bilsin ki, S.Xəlilovun məhəbbət haqqında düşüncələri 
şərqli təfəkkürünün məhsuludur deməyim bəzi oxucular 
(hətta müəllifin özü belə!) tərəfindən birmənalı 
qarşılanmasın. Fikrimi və ehtimal olunan mənfi münasibət-
lərin yersizliyini əsaslandırım.  
S.Xəlilovun mövqeyi klassik Şərqə yeni baxışdır, yəni 
o, öz düşüncələrini hazırda dəbdə olan avropalaşmaya deyil, 
müdrik Şərqə üz tutaraq əsaslandırır. Eyni zamanda, o, müa-
sir dövrdə bir çox məsələlərdə Şərqdən daha aktiv olub onu 
arxada qoyan Qərb təcrübəsini milli-mənəvi invariantlarda 
təqdim etməyə çalışır, Qərbin müsbət cəhətlərini «şərqləşdi-
rir». Bəli, məhz Qərbi təqlid etməkdən çəkindirirək, orada 
mövcud olan xeyirli xüsusiyyətləri Şərqə gətirmək niy-
yətindədir.  
Bundan başqa, məhəbbətin öz mahiyyətinə layiq yük-
sək qiymətini məhz Şərqdə aldığını, həqiqi eşqdən yazmaq 
istəyəndə Qərbin bu gün də Şərq mütəfəkkirlərinə üz 
 - 141 -  
tutduğunu nəzərə alsaq, dediyim sözləri palçığa batmış bir 
dürrdən çoxları kimi S.Xəlilovun da üz döndərmək əvəzinə, 
onun dəyərini anlayıb, onu təmizləyib yenidən parlatmaq 
istəyi kimi də yozmaq olar.  
Bunu belə desək yəqin daha doğru olar: müəllif Qərb-
də aşkar, Şərqdə isə hələ də sirli pərdə arxasında saxlanılan 
və bu səbəbdən də acınacaqlı şəkildə təhrif edilən ülvi 
hisslərin üzərindən «pərdəni» qaldırmağa çalışır. Ancaq o 
bunu Qərbdəki kimi ifrata varmadan edir. Məsələn, şərqli 
qadınların da qərbli həmcinsləri kimi öz hüquqlarını bilib 
alçalmamaqlarının tərəfdarı olmaqla yanaşı, filosof onu da 
vurğulayır ki, «bakirəlik də, mənəvi saflıq, təmizlik də 
gözübağlı saxlanmaqla yox, hissləri şüurlu surətdə idarə 
edəcək bir səviyyəyə yüksəliş sayəsində qorunub 
saxlanmalıdır. Lakin yüksəliş özünü açmaqla, açıq-saçıq 
olmaqla qarışıq salınmamalıdır. Çadranın atılması müstəqim 
mənada başa düşülməməli, üzlərin yox, gözlərin açılması ön 
plana çəkilməlidir» (s. 121). 
S.Xəlilov məhəbbət (iki şəxsin münasibətindən tutmuş, 
vətəndaş sevgisinə qədər), ailə məsələləri ilə bağlı Qərbdə 
görülən işləri, atılan addımları bəyənsə də, oradakı kimi mə-
həbbəti yerə endirmir, klassik Şərq şairləri kimi insanı 
yüksəyə qaldırır: «Sevgini sevgidən başqa cür duymaq 
mümkün deyil… Məhəbbətin duyulması yenə məhəbbətdir. 
Bütün qalan hallarda tərəf-müqabil sənin həqiqi böyük 
sevgindən, hisslərinin dərinliyindən xəbərsizdir. O, sənin 
münasibətini ancaq bir fakt kimi, hadisə kimi dərk edir, 
amma hiss etmir. Çünki qəlbdən qəlbə hələ yol yoxdur. 
Yolun olması isə qarşılıqlı məhəbbət adlanır» (s. 24).  
 -142 -  
Müəllif Qərbin «planlaşdırılmış ailələrindən» fərqli 
olaraq ailənin bir harmoniya, kamilliyə aparan yolun bir 
mərhələsi olduğuna əmindir: «Bütövlük ancaq insan təbiə-
tinin fərqli təzahürlərinin birləşməsi sayəsində əldə edilmiş 
olur. Birliyə, vəhdətə, harmoniyaya meylin əsasında isə, bir 
tərəfdən, genetik-bioloji yaradıclıq instinkti dayanırsa, digər 
tərəfdən, bu, insanın təbiətə, daha doğrusu, təbiətdəki 
ahəngə, harmoniyaya məftunluğunun xüsusi halıdır. İnsan 
təkcə tərəf-müqabillə deyil, onun simasında dünya 
harmoniyası ilə vüsal tapmağa çalışır…» (s. 85). 
S.Xəlilov Qərb və Şərq ailələri arasında kiçik, ancaq 
məsələni kifayət qədər açan bir müqayisə də aparır: «Qərbdə 
evlənənlərin istifadəsində real ictimai mühitdən, hakim 
mənəvi dəyərlər sistemindən, üstün ictimai rəydən, ailə 
iqtisadiyyatından, hətta psixoloji və fizioloji bilgilərdən çıxış 
edən, əməli həyatda yararlı, mükəmməl bir ailə-məhəbbət 
təlimi vardır» (s. 98). «Şərqdə isə «normal məhəbbət» 
konsepsiyası yaradılmayıb; görünür, bir əskiklik sayılıb. Ona 
görə, ailə quran gənclərin zehnində və əməli istifadəsində 
onlara yardımçı ola biləcək heç bir örnək, təlimat yoxdur» (s. 
99).  
Doğurdan da, Şərqdə yazılmayan, ancaq daha böyük 
ciddiyyətlə riayət edilən «daşa yazılı» bir ənənə var və bu-
nun yanında «kağız üzərindəki» qanuna ehtiyac hiss edilmir. 
Eyni zamanda, Şərqdə iki şəxs arasındakı münasibət (hələ 
ailə!) elə sirli, pak bir məqam hesab edilir ki, onun geniş 
müzakirə obyekti olmasının, qanuniləşməsinin, 
sosiallaşmasının onun üzərinə kölgə salacağından ehtiyat 
edirlər.  
 - 143 -  
Qərbdə məsələyə daha rasional və real mövqedən ya-
naşmanın üstünlüyünü bildirən müəllif yazır: «Bəli, Qərb 
sevgisi rasionallaşmış və görünür bunun sayəsində dif-
ferensiallaşmış sevgidir. Yəni ancaq sevginin obyekti də-
yişmir, onun xarakteri də, məzmunu da dəyişir. Məsələn, 
vətən sevgisi daha «ay işığından» deyil, dövlətçilik 
şüurundan, vətəndaşlıq qürurundan qidalanır» (s. 112). 
«Şərqdə də ictimai şüur, mövcud əxlaq normaları, adət-
ənənə məhəbbət hissinə təsir edən amillər sırasındadır, lakin 
burada məhəbbətin fərdilik dərəcəsi, məhrəmliyi yüksək 
olduğundan daha çox iç dünyasına aid olmuş, sosiallaş-
mamışdır» (s. 112-113).  
Burada müəllif heç cür fərdilikdən uzaqlaşıb icti-
mailəşə bilməyən insanın müvafiq olaraq öz şəxsi problem-
ləri, mənafeyi çərçivəsindən kənara çıxıb vətəndaş ola bil-
məməsi fəlakətindən danışır. Eyni zamanda, S.Xəlilov ra-
sional mövqenin hazırda Qərbdə necə müsbət nəticələr ver-
diyini faktlarla göstərsə də, bu mövqenin heç də Qərb tə-
fəkkürünün məhsulu, spesifikliyi hesab etmir: «Belə düşün-
mək ki, Şərq həmişə duyğusal olmuş və əqlin rolunu də-
yərləndirməmişdir, – səhv olardı. Əksinə, rasionalizm ilk 
dəfə Şərqdə təşəkkül tapmışdır» (s. 109).  
Bunu bilən və şərqlilərə də çatdırmaq, onların yadda-
şını «təzələmək» istəyən filosof bu gün Qərb təfəkkürünün 
məhsulu hesab edilən «insanın hüquq və azadlıqları», «gen-
der» problemlərini H.Cavidin, C.Cabbarlının hələ keçən 
əsrin əvvəllərində qaldırdıqlarını və məhz milli ruha müvafiq 
həll etdiklərini bildirir: «Böyük ədiblərimiz hələ o vaxt bir 
addım qabağa getmiş və cəmiyyətin yaratdığı çəpərləri 
uçurmaq tələbi ilə kifayətlənməyərək istəklərin özünü 
 -144 -  
yüksək mənəvi pilləyə qaldırmaq, qadağaları könüllülüklə, 
könlün ucalığı ilə əvəz etmək mövqeyindən çıxış etmişlər» 
(s. 121).  
Göründüyü kimi, S.Xəlilov istər məhəbbət anlayışına, 
istərsə də ailə münasibətlərinə olsun, hər iki bölgəyə xas fi-
kirləri, ən əsası isə real həyati təcrübənin müsbət və mənfi 
cəhətlərini açıq şəkildə ortaya qoyur və bununla bir növ 
oxucuya düşünmək üçün material verir. Əlbəttə, ilk baxışda 
bir çox hallarda üstünlüyün daha çox Qərbə verildiyini 
düşünmək olar. Lakin bu üstünlük daha sabit bir cəmiyyət 
quruluşuna və bu sabitlikdə məhəbbətə də yer ayrılmasına 
aiddir. Yəni müəllif bir növ məhəbbətin lirik, romantik 
simvoldan daha çox, real həyatın ülvi və gözəl bir parçası 
olduğunu xatırladır və onu quru simvolluqdan, dolayısı ilə 
ikiüzlülükdən xilas olunmasının vacibliyini vurğulayır.  
Kitabda vurğulanmalı olan ikinci cəhət məhəbbətin 
«təsnifatının» aparılmasıdır. Yeri gəlmişkən, yuxarıdakı dü-
şüncələrimizin də davamı olaraq bildirək ki, Şərqdə sevgini, 
məhəbbəti həmişə ən gözəl, yüksək ifadələrlə tərənnüm edib, 
soyuq mühakimələri ona «yaraşdırmayıblar». Bu baxımdan, 
S.Xəlilovun «təsnifatını» Qərbə məxsus bir addım kimi də 
dəyərləndirmək olar. 
Müəllif ilk məhəbbət, eyniyyət məhəbbəti, tamamlama 
məhəbbəti kimi növləri göstərməklə yanaşı, hər birinin həm 
müsbət, həm də mənfi tərəflərini göstərir. Məsələn, ilk 
məhəbbət zamanı «duyğuların qapanmasını, elektrik-
lənməsini, canlanmasını, …əslində özündə qapanmasını» (s. 
25) nəzərə alaraq, onu «qısa qapanma» adlandırır. 
Maraqlıdır, çoxlarının ülvi hisslər kimi göylərə qaldırdığı, 
paklığını, ülviliyini ön plana çəkdiyi bir məhəbbətdə müəllif 
 - 145 -  
məhz onun qısa müddətliyini, faydasızlığını, hətta təh-
lükəsini vurğulayır!  
Valideyn məhəbbətini isə «yaradıcılıq məhəbbətinə» – 
«yaradanın öz yaratdığına sevgisi»nə  bənzədir və onun «ge-
netik eyniyyət duyğusundan yaranmaqla yanaşı, həm də nar-
sisizm» (s. 74) olması qənaətinə gəlir.  
Digərlərindən öz dərinliyi, insanın «mən»inin kamil-
ləşməsində oynadığı rolun əhəmiyyətinə görə fərqlənən «ta-
mamlama məhəbbətini» müəllif daha ali bir hiss kimi təqdim 
edir, çünki o, «ümumdünya cazibəsinin də, bəşər nəslinin 
davam etməsinin də əsasında durur. Və bu hiss mənəvi 
dünyanın qeyri-şüuri fəzasına aiddir. Onun yaranması da, 
uğurla sonuclanması da taleyin, qədərin işidir» (s. 80).   
İlk baxışda ziddiyyətli görünə biləcək daha bir məqam 
– əksər Şərq mütəfəkkirlərinin ciddi tənqidə məruz 
qoyduqları, ona qarşı mübarizəyə çağırdıqları şəhvət hissinə 
S.Xəlilov «yuxarıdan aşağı baxmağın, onu ancaq hey-
vaniliyin təzahürü hesab etməyin tərəfdarı deyil… Bu hissi 
anlamağın, dərk etməyin» (s. 85) zəruriliyini iddia edir. Bu 
«dərkin» nəticəsi kimi də şəhvəti heyvani və insani 
mərhələlərə ayırır. «Mahiyyət etibarı ilə iradənin daxili 
nəzarəti itirməsi, beyinin dumanlanması» (s. 83) olan hey-
vani instinkt və «ülvi hisslərlə təmasda incələşən, nəcibləşən, 
gözəlləşən; bir utancaqlıq, bir xəfiflik, hətta bir həya ilə 
tamamlanan» şəfqət və ülfət məqamı (s. 83) olan insani 
şəhvət. 
Məhəbbətin bütün növlərində eyni olan iki məqamı 
vurğulamaq, zənnimcə, onların həqiqi mahiyyətinin açılma-
sına kömək edir. Məhəbbətin dəyəri məhz onun ağılla nis-
bətindən asılıdır. Söhbətin mövzusu ənənəvi «kor məhəbbət» 
 -146 -  
deyil, ağıllı, gözüaçıq məhəbbətdir, çünki «mənəviyyatsız 
adamın ağıllı olması ziyan verdiyi kimi, ağılsız adamın da 
hissiyyatının güclü olması ziyanlıdır» (s. 108).  
Nəhayət, «Məhəbbət və intellekt»in vurğulanmalı olan 
ən əhəmiyyətli tərəfi burada ilahi eşqə xüsusi yerin ay-
rılmasıdır. S.Xəlilov yalnız ilahi eşqdən yazmır! Bu eşq bü-
tün kitab boyu bütün məhəbbət növlərinin, ona rasional və 
irrasional münasibətin kökündə durur, gah açıq-aşkar, gah da 
sətiraltı. 
Yeri gəlmişkən, kitabın ən əhəmiyyətli tərəfi deməklə, 
biz heç də digər cəhətlərin əhəmiyyətsizliyini vurğulamaq 
istəmirik. Məsələ burasındadır ki, ilahi eşq bütün sevgilərin 
zirvəsi, kamillik nöqtəsi, onların tükənməyən mənbəyidir. 
Eyni zamanda, onların saflığını, ülviliyini qoruyan, nə qədər 
qəribə səslənsə də, aydın təfəkkürlə əlaqələndirən mövkəm, 
qırılmaz bir bağdır. Qloballaşmanın, elmin, texnikanın 
yüksək templə inkişaf etdiyi, iqtisadi, siyasi hökmranlığın 
artdığı bir dövrdə ilahi eşqi gündəmə gətirmək, nəinki 
gətirmək, həm də onu soyuq qərbli məntiqilə təhlil etmək, 
bir növ məhəbbətin əsl mahiyyətini, məqsədini 
göstərməkdir: «eşq səviyyəsində idrak bütün insanlara aid 
olan hissi və məntiqi idrakdan yüksəkdə durur – idrakın ali 
məqamına aparır. Bu pillə daha çox dərəcədə idrakın sezgi 
və vəhy məqamlarına uyğundur» (s. 31-32). Eşqi ucaldan 
ağıl və ağılı kamilləşdirən eşq! Eşqin ömrünü insan ömrü 
qədər uzadan ağıl, ağıla yeni idrak qapıları açan eşq! Gözəl 
harmoniyadır! S.Xəlilov bu ali harmoniyadan danışır!    
Hər hansı bir fikir söyləməzdən əvvəl onu da mütləq 
qeyd edim ki, söhbət, müəllifin öz sözləri ilə desək, «ruhların 
transformasiyasından, psevdoməhəbbətdən, ruh oğur-
 - 147 -  
luğundan» (s. 27), yəni özündən əvvəlki mütəfəkkirlərin 
sözlərini mexaniki (nə qədər yüksək bacarıqla olsa da) 
ötürülməsindən getmir, S.Xəlilovun özünün «bütövə daxil 
olaraq bütövləşmək, vahiddə itərək vahidləşmək! Tamın 
harmoniyasına daxil olmaq, harmonik aləmin sakini olmaq!» 
(s. 21) istəyindən və buna can atmasından gedir.   
Məhəbbətin öz ayaqlarını yerə bərk basmasını (Qərbdə 
olduğu kimi) istəyən müəllif onun ruhunun idealını başqa, 
uca bir məkanda axtarır: «Ən böyük ideal Allahı ehtiva 
etmək deyil, Allah duyğusu ilə ehtiva olunmaq, ona 
tapınmaq, Ona  sığınmaqdır. …Nəfs pillələri ilə qalxaraq 
(«nəfs üzərində qələbə çalaraq») ruh aləminə qovuşmaq, 
vəhy məqamına çatmaq, özünün Haqq olduğunu deyil, 
Haqqa qovuşduğunu, onun bir parçasına çevrildiyini 
anlamaq duymaq – budur böyük səadət, budur kam almaq və 
budur kamala çatmaq!» (s. 69).  
Göründüyü kimi, S.Xəlilovun düşüncələri bir növ ənə-
nəvi müdrik Şərqin, təsəvvüfün eşq konsepsiyasının davamı 
kimi səslənir: «Bizim əsl saf məhəbbət hesab etdiyimiz 
duyğu ənənəvi olaraq «platonik məhəbbət» adlandırılsa da, 
nə Platon, nə də digər qədim filosoflar (elə sonrakılar da – 
K.B.) sufilərin eşq konsepsiyası ilə müqayisə edilə biləcək 
hər hansı monumental təlim yaratmamışlar» (s. 7). Lakin 
müəllif yalnız qədim ənənənin kor-korana davamçısı kimi 
çıxış etmir. O, burada sufilərin əsas prinsiplərindən birinə 
nisbətən fərqli və özünəməxsus şərh verir: sufilər bir damla-
nın dəryaya qovuşmasından danışdıqları halda, S. Xəlilov 
bildirir ki, «fərdi məhəbbətin ilahi məhhəbətə qovuşması iki 
damlanın əvvəlcə bir damlada birləşməsi və dəryaya birlikdə 
qatılması kimidir… Ruhun ruha qovuşması daxili mənəvi 
 -148 -  
yüksəliş gətirir» (s. 51-52). Başqa sözlə desək, müəllif təcrid 
olunmaqdan, zahidlikdən yazmır. Onun sevgisi cəmiyyətin 
bir üzvünün, eyni zamanda, ülvi bir mahiyyətə malik İnsanın 
sevgisidir.   
Bu, nə Qərbdəki kimi insanı yalnız maddiyyat çərçivə-
sində saxlamaqdır, nə də Şərqdəki kimi onu ancaq göylərdə, 
xəyallarda yaşatmaq! Bu, insanı göylərə qaldıran ilahi eşqin 
yerdə başladığına məntiqli şəkildə inandırmaqdır! Doğurdan 
da, kamilliyə yol zahirdən batinə, rasionaldan irrasionala 
istiqamətlidirsə, eşq niyə fərqli yol keçməlidir ki?! 
«Qovuşma təcrübəsini» (idrak prosesini) mərhələ-mərhələ 
yaşaması damlaya qovuşmanı daha dərindən dərk 
etdirməzmi?! 
Beləliklə, «Məhəbbət və intellekt» haqqında düşüncə-
lərimizə xitam verərək bildirək ki, S.Xəlilovun kitabında 
həm insana ilahi eşqi yaşadan ruh, həm də bu ruhla qoşa 
inkişaf edən və mənəviyyatı zənginləşdirən bir təfəkkür 
təhlil edilir. Müəllif Qərbdə yerlə sürünən, Şərqdə isə xə-
yallardan heç cür real həyata keçə bilməyən məhəbbətin 
əslində maddi bədəni ilə bu dünyanın, ruhu ilə ilahi aləmin 
sakini olan insanın əsl mahiyyətini təşkil etdiyini göstərir; 
cəmiyyətin inkişafına xidmət etməyin, öz hüquqlarını 
tanımağın, məhəbbəti dərk etməyin ilahi eşqi yaşamağa 
nəinki maneçilik törətmədiyini, hətta bu rasional addımların 
kamilləşməyə aparan yolda zəruri bir mərhələ olduğunu 
təsdiqləyir. 
Bundan başqa, S.Xəlilovun kitabı bir növ Şərqə yeni 
ruh vermək cəhdidir. Son zamanlar Qərb müasirləşmənin, 
yüksək inkişafın, Şərq isə geriliyin, fanatlığın, durğunluğun 
az qala simvoluna çevrilməkdə və bu rəy get-gedə 
 - 149 -  
sabitləşməkdədir. Müəllif həm Qərbə, həm Şərqə məxsus 
yüksək keyfiyyətləri göstərməklə yanaşı gənclərə – sevib-
sevilmək çağında olanlara yeni bir yol da göstərir. Başqa 
sözlə desək, filosof inkişaf üçün müasir Qərbə deyil, klassik 
Şərqə də deyil, müdrik Şərqin ülvi ruhu ilə sabit Qərb 
təfəkkürünün vəhdətini yaratmağı tövsiyə edir.     
 
 
 
 -150 -  
 
 
 
ESSELƏR 
 
 
 
EĢq 
 
Sən bilirsən eşq nədir?  
Bilmək lazım deyil! Onu yaşamaq lazımdır! Heç bir 
sözlə alovun necə yandırdığını təsvir etmək mümkün deyil! 
Yanmaq lazımdır! 
Sən bilirsən necə yanırlar?   
Özünü odun hökmünə vermək lazımdır! İradəsiz ol-
maq, müqavimət göstərməmək, özün üçün nə isə axtarma-
maq lazımdır! Cavab gözləmə! Mükafat gözləmə! Tapmaz-
san peşman olarsan… Təslim olmazsan acı çəkərsən. …Axı 
orda sən yoxsan, ancaq od var. Oda çevril! Bütünlüklə onun 
hökmünə düş, yan, vəssalam! 
Sən bilirsən aşiq kimdir?  
Gözü, dili, ürəyi olmayan… O, hər şeyini sevgilisinə 
verib… İndi onun əvəzinə o, görür, danışır, hiss edir… Əgər 
o, bir anlığa da olsa özünə aid bir şeyi düşünsə, deməli, 
….onu uzun müddətə itirir, deməli, özünü itirir…  
Deyirlər bir adam var imiş, həmişə ulduzlara qalxmaq, 
onların işığını yaxından görmək istəyirmiş. O, gecə- gündüz 
bunu düşünüb, Allahdan həmişə bunu istəyirmiş. Bir gün 
 - 151 -  
adam hiss edir ki, ayaqları yerdən üzülüb ulduzlara tərəf 
uçur. Sevincindən dünyada hər şeyi, hətta dünyanın özünü də 
unudur. Ulduzlara lap az qalmış ani olaraq düşünür: «Bu 
mənim nəyimə lazımdır ki?» Bu, bir an, anın milyondan bir 
hissəsi müddətdə şimşək kimi çaxdı… O, ulduza çatmadan 
yerə yıxıldı… Və bir də heç vaxt ora qalxa bilmədi, gecə-
gündüz gözlərini ulduzlardan çəkməyib, yenə Allaha 
yalvarsa da… O, hətta ürəyində əvvəlki istəyi, təşnəni də 
yarada bilmirdi… Yalvaran, istəyən ancaq dili idi, könlü isə 
susurdu. 
Sən bilirsən sevgi nədir?  
Sevgi könüldə bir dəfə yandırılan və heç vaxt sönmə-
yən işıqdır. O işıq hər tərəfini nura qərq edir, hər kəsi cəlb 
edir, ancaq hər kəs cürət edib o nurlu otağa girmək istəmir, 
yanmaqdan qorxur, işıqdan gözlərinin kor olmasından 
qorxur…, qayıdıb çıxa bilməyəcəyindən qorxur… 
Sən bildinmi eşq nədir, sevgi nə?!  
Eşq oddur! Sevgi nurdur! 
Odsuz-ocaqsız yandıran eşq odu həm bədəni bürüyür, 
həm ruhu. Bədən ruhsuz yananda od hər şeyi yandırıb kül 
eləyir. Bu, sondur!  
Ruh yananda nur artır. Bədən bu ocağın istisində isinir, 
yalnız könül gözünün gördüyü bu nurla o da duyur, baxır. 
Bu, başlanğıcdır…! 
Sən bilirsən könül nədir?  
Könül sevgi dolu bir varlıqdır… Könül maddi bədəni 
ruhi cazibənin hökmünə verən iradədir… Könül heyvani 
instinkləri ilahi vəhdətlə əvəz edən qüvvədir… Könül insana 
insanlığını xatırladan yaddaşdır… 
 -152 -  
Aşiq olan nədir? Ürəkmi? Könülmü? Eşqə düşmən, 
hədd olaraq ağıl götürülür… Sevənin soyuq düşüncəsi olmur 
deyirlər… Su od tutub yananda onu nə söndürə bilər? Ağıl 
aşiq olanda onu nə ilə susdurmaq, sakitləşdirmək olar? Ağıl 
dönüb könül olanda nə etməli?   
 
 
Mən 
 
«Mən» ilahi aləmlə əlaqə, insanın ilahi, saf bir başlan-
ğıcının mövcudluğuna dəlildir. Yaradanın bütün ilahi si-
fətlərinə sahib olan insan həm də Ondan yaradıcılıq key-
fiyyəti alıb: Allahın təyin etdiyi bir çərçivə daxilində, verdiyi  
istedad, bacarıq vasitəsilə yaratmaq, var etmək. Nələr 
yaratmayıb bəşər?! Allahın yaratdığına öz təfəkkürünün də 
məhsulunu qatmaqla bənzərsiz sənət şedevrləri, Allahın 
verdiyi təbiətə paralel ikinci təbiət! 
Bir «mən» yüksək ideyalarla yaşayır, digəri sadə bir 
insan, milyonlardan biri olmaq istəyir. Biri ruhunun ən yük-
sək məqamında oturub, İnsan olmağın bütün mahiyyətini 
duyur, digəri bir ot, bir ağac kimi qayğısız, varlığından 
bixəbər olmağa üstünlük verir.     
İki «mən»in müharibə zolağı! Biri azadlığa, digəri mə-
suliyyətə çağırır. Biri İnsanlığı, digəri vətəndaşlığı xatırladır. 
Biri ülviyyəti, gözəlliyi, digəri sərt qanunları, cəmiyyətin 
tələblərini öyrədir. Biri sadəcə «mən»dir, digərinin vəzifəsi 
çoxdur: valideyn, övlad, tələbə və s.   
Ürəyin daha böyük hissəsi ürəyin istəmədiyi şeylərə 
ayrılır. Kiçik, gizlin hissəsi də ürəyin öz istəklərinə. Ürəyin 
 - 153 -  
istəmədiyini edəndə daha böyük ürəklə girişirik – ürəksizliyi 
gizlətmək üçün. Ürəyin istəyini isə çəkinə-çəkinə, gizlincə 
edirik – ürəyin böyük həvəsini ört-basdır etmək üçün. Elə isə 
bu ürək kimə, nə üçün xidmət edir?            
 
 
Yol 
 
Xatirəsi mənim üçün daim 
əziz olan, həyatın xaosundan 
mənə ilk yol göstərən müəllimim 
– Seyfullah SEVĠMƏ. 
 
Həyat bir yoldur. Doğulandan düzəlirsən bu yola və 
Aşıq Veysəl demiş, gecə-gündüz gedirsən. Başlanğıc bəlli, 
son bəlli. Amma bu iki bəlli nöqtənin arası fərqli, müəmmalı, 
enişli-yoxuşlu olur.   
Ustadlarımdan birindən kiçik bir hekayə dinləmişdim 
və yol haqqında bu həqiqət açılmışdı mənə.  
Hər kəs dağın zirvəsinə qalxmağa çalışır. Bu yolda 
başlıca şərt bələdçidir. Bələdçisiz qalxanda çox çətin, hətta 
qorxulu olur. Adam aza bilər, qayadan uça bilər, vəhşi hey-
vanlara tuş gələ bilər. Bəlkə də sən özbaşına, hansı isə 
üsullar tapıb məqsədə çata bilərsən, lakin bu, o qədər əzablı 
və çətin olur ki, yolun sonuna çatanda sənin nə öz 
məqsədindən faydalanmağa gücün çatır, nə də bir başqasına 
özündən sonra bələdçilik etməyə həvəsin. Halbuki bu yolu 
sona vurmağın əsas ləzzəti də məhz bu ikisidir.  
O boyda dağa qalxmaq üçün kifayət qədər savadlanan, 
özündə əzm, iradə toplayan bir insanın dinməz-söyləməz bir 
 -154 -  
başqasına tabe olması, onun dediyi ilə oturub-durması, 
tənbehlərinə dözməsi çox ağırdır. Bu səbəbdən yolu sona 
vurmaq üçün digər şərt sənin fərasətin, təvazökarlığın, 
iradən, söz dinləmək, gördüklərindən, yaşadıqlarından ibrət 
götürə bilmək bacarığındır. Yolun sağ-salamat keçilməsi və 
sona varılması üçün bunlar çox əhəmiyyətlidir.   
Bələdçinin vicdanlı, dinli-imanlı, təcrübəli olması da 
bu yolun keçilməsində əsas şərtdir. Bələdçilər çoxdur. Niy-
yətlər müxtəlifdir. Sənə lazım olan niyyəti sənin (!) niy-
yətinlə üst-üstə düşən, zamanında sənin gücünü düzgün 
dəyərləndirib sənin keçə biləcəyin yolu seçə bilən bir 
bələdçidir.  
Ən qorxulu hal bələdçinin səni mənzil başına çatdıran-
dan sonra səni buraxmamasıdır! Hər bələdçi yalnız öz sahə-
sini tanıyır. Əlbəttə, bütün yolu tanıyan bələdçi də tapmaq 
mümkündür. Lakin bu, Allahın elə bir nadir lütfüdür ki, hər 
adama qismət olmur. Öz sahəsinin sonuna gələndən sonra 
bələdçi özü kimi səni də inandırmağa çalışır ki, bu, bütöv 
yolun sonudur. Burdan o tərəfə keçsən qayadan uçacan, 
məhv olacan və s. İndiyə qədər inandığın bir bələdçiyə 
inanmamaq çox çətindir, hətta mümkün deyil. 
Hər üç şərti tamamlayan isə səni bütün yol boyu iz-
ləyən içindəki Bələdçindir – Allah. Ona olan imanın və 
inamın sənin yanında olan müddətdə sən həm düzgün bə-
lədçi seçə bilərsən, həm missiyan naminə Ustadın hörməti 
qarşısında qürurunu sındıra bilərsən, həm yolun hər əziy-
yətinə dözərsən, onu başa vura bilərsən, həm də gücün qalar 
ki, başqalarına bələdçilik edəsən.    
Bunları mənə öyrədən Ustadım vaxtı çatanda məni ra-
hatca, sevə-sevə buraxdı, yolumun qalanında uğur dilədi. 
 - 155 -  
Başqalarını da bu yerə gətirmək üçün özü geri qayıtdı. İndən 
sonra onunla qala bilməyəcəyimi bilirdi, çətin də olsa 
bununla barışdı. Çünki Ustad idi. Öz işini gözəl bilən, qəlbi 
Allahın nuru və lütfü ilə güzgü qədər cilalandığına görə 
İnsanı, onun istedadını, həyatdakı missiyasını aydınca əks 
etdirən və anladan Ustad.  
 
 
Dağ və daĢ 
 
Uca bir dağ ətəyindəki yamaclara, düzənlərə, dərələrə 
baxıb öz ucalığını daha yaxşı dərk edir. Öz varlığını, ma-
hiyyətini, məqsədini anlaması ona var olmaqda kömək edir, 
varlığının mənasını artırır. Hər halda bu uca dağlar Allahın 
«beşik kimi yaratdığı Yerin dayaqları olduqlarını» (Quran 
78/6-7) bilir və bu məsuliyyətlə dayanırlar. 
Bu uca dağın başında kiçik bir daş nə hiss edir? O da 
dərələrə-düzlərə yuxarıdan aşağı baxır, özünü onlardan 
ucada görür. O, hətta dağın özündən belə üstdədir. O, bu 
dağın «balasıdır». Bu, onun varlığının yeganə mənasıdır. 
Yeganəmi? 
O, nə bir divara hörülmür, nə bir hasara. Onun üzərin-
də nə ot bitmir, nə çiçək. O, hətta üzərinə yağan yağış dam-
lalarını belə uda bilmir. O, gözünü bu yüksək dağın başında 
açıb, aşağıdan xəbəri də yoxdur. Aşağıdan xəbəri olmadığına 
görə, …oturduğu ucalıqdan da xəbərsizdir. Xəbərsiz 
olduğuna görə, öz mahiyyətində də yanılır. Özünü hamıdan, 
dağdan da uca bilir. Amma ucalmağın nə əziyyətindən, nə də 
 -156 -  
ləzzətindən xəbərdardır. Deməli, bu ucalığın məsuliyyətini 
də bilmir. 
Dağa çıxmış bir adam qalxdığı yüksəkliyi hiss etmək 
üçün aşağılara bir «xəbər» göndərmək  həvəsinə düşür: 
yerdən daşı götürür və uzaqlara atır. Haralarasa aşağılara. Bir 
anın içində daş bir məchulluqdan digər məchulluğa düşür.   
Yüksəklikdən düşmək nə asanmış, nə mənasızmış… 
Nə əziyyəti varmış, nə ləzzəti. Sadəcə, düşdüyü dibdən yük-
səklikləri seyr etməyin həsrəti və əzabı varmış.  
Özü ucalığa qalxmayan və ucalığın mahiyyətini dərk 
etməyən düşdüyü aşağıların necə, mənasını anlaya bilərmi? 
Bunun yeni bir başlanğıc ola biləcəyini güman edirmi? 
Yoxsa bu dəfə də içindəki hikkə, həsrət gözünü kor edər? 
 
 
Zirvə 
 
Uşaq doğulur və onun kiçik dünyasından hər şey elə 
böyük, elə nəhəng görünür ki! Uşaq böyüyür və o, əvvəlcə 
özündən böyük uşaqlar boyda, sonra da hamıdan «böyük» 
atası boyda olmaq istəyir. Beləcə həvəslə böyüyür. Gün gəlir 
onun fiziki boyartımı dayanır, ancaq onun böyümək arzusu 
hələ təzə-təzə başlayır. Bu dəfə o, mənən böyüməyə başlayır. 
Təhsilini artırır, dünyagörüşü böyüyür. 
Ancaq bu «böyümə»ni gözlə görmək çətindir, ona görə 
də… Bəziləri öz «yekə» boy-buxununa baxıb özünü hamı-
dan yekə, hamıdan nəhəng bilir və bundan artıq böyüməyə 
lüzum görmür. Belə olanda onun böyüməyi də dayanır. 
 - 157 -  
Zirvəyə qalxmaq istəyən geri boylananda keçdiyi 
yolun böyüklüyündən qürurlanıb daha artığına ehtiyac hiss 
etmir. Amma zirvəyə və ora qalxanlara baxan özünün kiçik-
liyini dərk edir, görür və «böyüməyə» cəhd  edir. 
 
 
Kamillik 
 
Kamillik bütöv və sadə bir fenomendir. Yəni o, elə bir 
tamamlanmış, bitkin, müəyyən keyfiyyətlərə malik bir məf-
humdur ki, onun kiçik və əhəmiyyətsiz görünə bilən bir 
xüsusiyyətinin olmaması artıq bütöv kamilliyin pozulması 
deməkdir.  
Kamillik – vəhdətdir, ayrı-ayrı xüsusiyyətlərin üzvi şə-
kildə birləşdiyi bir vəhdət. O bölünməzdir. Onu hissələrə 
bölmək və hissələr vasitəsilə dərk etməyə çalışmaq ka-
milliyin dərki yox, ayrıca keyfiyyətlərin dərki sayıla bilər ki, 
bu xüsusiyyətlər də fərqli bir şəraitdə və fərqli bir şeyin 
tərkibində kamillikdən çox uzaq ola bilər. Və ya eyni xü-
susiyyətlər fərqli şəraitlərdə kamilliyə apardığı kimi, na-
qisliyə də apara bilər.  
Kamillik – harmoniyadır, vəhdətdə olan hissələrin ara-
sında harmoniyadır. Bir daş bacarıqlı ustanın əlində gözəl bir 
sarayın bir hissəsi, naşı ustanın əlində evi təhlükə qarşısında 
qoya bilən artıq bir detal ola bildiyi kimi. Kamillik nə daş 
deyil, nə usta, nə də sarayın layihəsi. Kamillik hazır evdir. 
Burada hər şey vacibdir: həm düzgün seçilmiş sağlam daşlar, 
həm bacarıqlı usta əli, həm gözəl layihə, həm bu layihəyə 
uyğun məkan, …həm də onun sakinləri.  
 -158 -  
Kamilliyin hissələri onun tamının daşıdığı mahiyyəti 
daşımadığına görə, onun ayrı-ayrı hissələrinə malik olmaq 
kamil olmaq deyil. Hər hissənin öz mahiyyəti var, lakin bu 
mahiyyət bütövün tərkibində dəyişir. Başqa sözlə desək, 
təklərin mahiyyəti tamın mahiyyətində əriyir.   
 
 
Üzündə göz izi var… 
 
Məlum bir mahnıda deyildiyi kimi… Kiminsə baxışları 
doğurdanmı iz qoyur? Kiminsə surəti gözlərdə qalırmı?  İz 
qoyan hansı baxışlardır? Qalan hansı surətdir?  
 
Sən bir dənizsən… Gah sakit, müəmmalı, gah dalğalı, 
coşqun. Gah könül gəmilərini oyuncağa çevirib atıb-tutan, 
sonra da qırıqlarını bəyənməyib sahilə atan, gah də-
rinliklərində min bir ağrı və nəvazişlə inci yetişdirən.  
Sən bir dənizsən… İnsan sənə yaxınlaşmaqdan qorxur. 
Bilir ki, sənin hökmünə düşsə, Sənə təslim olmalı, özündən 
imtina etməlidir. İnsan Səndən aralana da bilmir. Sənin 
cazibən ahənrüba kimi adamı özünə çəkir. Beləcə dayanıb 
sahilində tərəddüdlər içində quruyursan, … gizlin-gizlin arzu 
edirsən ki, güclü bir dalğa səni bu tərəddüddən qurtaraydı.  
Sən bir dənizsən… Sahilindəkilərə sığal verib aparan, 
…sonra da onu sahilin uzaq bir küncünə atan.  
Sən bir dənizsən… Sal qayaları oxşaya-oxşaya qoynu-
na alan və onları əbədi unudan, başqa qaya axtaran.  
Sən bir dənizsən… Haralardasa sahilin var. Ancaq Sə-
nin sərhədlərini nə göz görür, nə ağıl kəsir… Sənin böyük-
 - 159 -  
lüyünü hiss etmək üçün ancaq özünü Sənin hökmünə vermək 
lazımdır ki, Sənin dünyana tam bələd olmasa da, Sənin 
aləmində ərisin, qarışsın…  
Sən bir dənizsən… Hər kəsi möhtəşəmliyi ilə heyrətə 
salan, hər kəsi müəmması ilə tilsimləyən bir sirli dünyasan.  
Sən bir dənizsən… Sənə hər yaxından baxana onun öz 
əksini göstərən. Yəqin buna görə Sənin üzündə göz izini 
görmək olmur. Yəqin buna görədir ki, kimsə Səndə iz qoya 
bilmir.   
 
 
Sevgiyə fatihə 
 
Sevgi – gözəldir. Sevgi – müqəddəsdir. Sevgi – ülviy-
yətə aparan yoldur. Sevgi – ruhun dilidir. Sevgi – ruhun özü-
nü reallaşdırma yoludur. Sevgi haqqında necə gözəl sözlər 
deyilib, nəğmələr oxunub. Heç kimin də ağlına gəlməyib ki, 
sevginin bir …fatihəyə də ehtiyacı ola bilər. 
Ruhların məkanı göylər, bədənlərinki yerdir. Ruhlar 
yerdə darıxır, sıxılır, bədənlər göyə qalxa bilmir, orada 
onların ağırlığı daha artıq nəzərə çarpır. Hər ikisini bir-
ləşdirən sevgidir.  
Bədən ruhun tərcümanıdır. Yoxsa sevgini kimsə duy-
maz, anlamaz. Bədən öz işinin öhdəsindən gəlmirsə – dili 
bilmirsə, bu səsə qarşı laqeyddirsə, kardırsa, sevgi aciz qalır: 
eşidən, duyan, amma danışa, anlada bilməyən bir bədbəxtə 
çevrilir.    
Bədən pərvazlanan ruhun dincəlmək məkanıdır. Bədən 
ruha gen gələndə ruh bir də təkan verib uça bilmir, dar 
 -160 -  
olanda, ruhun qanadları əzilir, yenə uçmaqdan məhrum qalır. 
Sevgi qalır dörd divar arasında: səmaların sonsuzluğunun 
dadını bilən, iki qanadı olan, amma oralara bir də qalxa 
bilməyən bir bədbəxtə çevrilir. 
Bədən ruhun yerdə bələdçisidir. O olmazsa, göylərdə 
maneə tanımayan ruh yerdəki ilk yolayrıcında qəzaya düşər. 
Nur dolu bir harmoniyadan yerin xaosuna düşəndə sevgi itib-
batır, toqquşan bədənlər arasında əzilir. Sevginin gözü ancaq 
nurun rənginə alışdığından qırmızı və yaşıl işıqların 
hökmünə düşəndə tez-tez cəzalanır və bundan çılızlaşır, 
solğunlaşır. Zəngin bir dünyanın sultanı ola-ola kasıb bir 
məkanda qolu bağlı bir bədbəxtə çevrilir.    
Bu bədbəxt sevgiyə ən böyük yaxşılığımız ona Fatihə 
oxumaq olar. 
Fatihə! 
 
 
Bədən, ruh və eĢq 
 
Dəli sevgi – bütöv bir həyat, 
 ağıllı sevgi – həyatın bir hissəsidir. 
 
Əbu Turxan 
 
Ruh özünə uyğun gələn, onu öz könül güzgüsündə ay-
dınca əks etdirən başqa bir ruhu görən kimi tanıyır, duyur, 
onunla vəhdətdə olmağa çalışır. 
Bədən də özünə uyğun, öz zövqünü oxşayan başqa bir 
bədəni görən kimi ona can atır, ona qovuşmağa çalışır. 
 - 161 -  
Ruh tapdığı ruhun bədənini ilk anlar seçmir… bu, heç 
onun üçün maraqlı da olmur. 
Bədən də tapdığı bədənin ruhunu ilk anlar görmür… 
bu, ona heç maraqlı da deyil. 
Ruh öz bədənini unudaraq yad bir bədəndəki ruhla 
doğmalaşır. 
Hər ikisi öz zövqünə can atır, bütün vasitələrlə öz var-
lığını qarşısındakına çatdırmaq istəyir, ən kiçik imkanları 
belə qaçırmaq istəmir, harmoniya axtarır. Ruhun silahı 
yalnız baxışlar, atəş dolu nəfəsdir, bədənin silahı isə çoxdur 
– insanın bütün imkan və bacarıqları: bütün hiss orqanları 
üstəgəl söz.   
Ruh daha sərbəst, daha azaddır. Onlar tez qovuşur, tez 
dil tapırlar. 
Bədənlər isə maneə tapmaqda sanki bir-birilə yarışa gi-
rirlər. Bunun adı gah naz olur, gah qürur, gah küsü, gah abır-
həya, gah ictimai rəy, gah da romantika. 
Ruhlar heç cür bir ahəngə gələ bilməyən bədənləri gör-
mədən belə öz vəhdətlərinin zirvəsinə çatırlar. 
Hər addım başı maneələri dəf etməklə məşğul olan bə-
dənlər üçün heç bir sərhəd tanımayan ruhların ardınca ye-
tişmək çox çətindir, hətta mümkünsüzdür. 
Ruhlar bərabər ola bilməyəndə bədənlər ünsiyyətdə ol-
salar da, bir-birilə müəyyən şərtlərlə bağlı qalsalar da, özləri 
də bilmədən ayrı yaşayan, haralardasa öz həmdəmini axtaran 
ruhlarının ayrılığını yaşamalı olurlar, bərabər olsalar da elə 
hey bir ayrılıq mehindən üşüyürlər.  
Bədənlər dil tapa bilməyib ayrılsalar da, ruhlar bərabər 
qalırlar. Hərəsi öz bədənində təklikdən üşüsə də, bir-birinin 
 -162 -  
hənirinə qızına bilirlər, bu atəş onları donub heç olmağa 
imkan vermir. 
Ruhlar və bədənlər arasındakı təmaslar böyüdükcə, 
hisslər dolub-daşdıqca, zövq oxşamaqdan sevgiyə, sevgidən 
eşqə yüksəldikcə bir an gəlir ki, ruhun bədənə, bədənin də 
ruha möhtaclığı ortaya çıxır. Yaşanan duyğuların tam olması 
üçün ruh və bədənin təklikdə yox, bir-birilə vəhdət halında 
olması bir zərurətə çevrilir. Ya bədən ruhu öz dalınca 
sürüməyə çalışır, ya da ruh bədənə öz qanadlarını taxmağa 
cəhd göstərir. Bəlkə buna görə Əbu Turxan deyir ki, 
«məhəbbət ruhla bədənin ittifaqından yaranır»? Bəlkə bu 
ittifaq olmayanda yaranan duyğular qırıq və yarımçıq qalır? 
Bəlkə ruh və bədəni bir ittifaqa gətirən elə məhəbbətdir?  
Bəs ittifaqa gələ bilmiş ruh və bədən nə əldə edir? 
Ruh bədənə ağırlığını, nisbiliyini, qara torpaqdan ya-
randığını unutdurur. Bədən ruhun aşıb-daşan işıq selini za-
hirə çıxardır. Ruh bədənin qaranlıqda azmış, vurnuxan hiss-
lərinə nur verir, bədənin özünün də xəbərsiz olduğu cə-
hətlərini işıqlandırır. Bədən ruhun duyduqlarını, təsəvvür-
lərini reallaşdırır, onlara maddiyyat qatmaqla ruhun tə-
səvvürünə belə gəlməyən həqiqətlər anladır ona. 
Bir-birini kəşf edə-edə ruh və bədən bir varlıq kimi ka-
milləşir, bir-birini tamamlaya-tamamlaya bir varlıq kimi 
bütövləşirlər. 
İlk vaxtlar kənar bir qüvvə kimi təsir göstərən eşq hər 
ikisinin tərkib hissəsinə çevrilir: nur olub ruhun işığına 
qarışır, qan olub bədənin damarlarında axır, … mahiyyət 
olub İnsanı var edir.   
 
 
 - 163 -  
 
Ġnsan 
 
Ruhunla ülvi, kamil bir dünyaya bağlısan. Bu bağlılığı 
dərk etdiyinə görə həmin ülvilikdən, kamillikdən öz payını 
ala bilirsən. Böyük qara bir pəncərədə iynə boyda görünən 
işıq get-gedə böyüyür, qaranlıq azalır və bir bədən 
çərçivəsinə sığmayıb ətrafa da saçılmağa başlayır. İçində 
qaynayan, dolub-daşan bu duyğular, düşüncələr yazıya, 
tabloya, notlara köçür. Qara dünya sənə yadlaşdıqca, nurlu 
aləm sənə doğmalaşır. Bu işıqla hansı qaranlığa baxsan, 
orada basırılmış, çirklənmiş nuru görə bilirsən… və onun da 
parlamasına çalışırsan. 
Bu SƏNƏ baxanda necə də DOĞMAsan! 
Adam əlindən tutub nurlanmaq istəyir! 
Bədənin dünya adlı bir binanın gəlib-gedən qonaqla-
rından biridir. Həm bu binada öz yerini tutmağa, yerini rahat, 
isti etməyə, həm də bu binanın özünü daha işıqlı, daha sakit 
bir vəziyyətə gətirməyə çalışırsan. İstəyirsən dörd 
yanındakılar da bu gözəllikdən doyunca bəhrələnsin. Yenə 
istəklər, arzular, planlar köçür yazıya, tabloya, nota. 
Nə qədər çalışsan da bu binanın dörd divarını aşa bil-
mirsən, elektrik olmayan otağı işıqlandıra bilmirsən, bir 
otağın sakinini o biri otağın sakini ilə barışdıra bilmirsən. 
Çalışa-çalışa, yarada-yarada… bu binadan kənarda da bir 
həyatın olduğunu unudursan, ya da xatırlamağa vaxtın 
qalmır. 
Bu SƏNƏ baxanda necə də YADsan! 
 -164 -  
Adam SƏNdən üz döndərib bu binanı tərk etmək 
istəyir! 
«Bədənlə çəpərlənən», «aşağıdan bədənə, yuxarıdan 
ruha bağlı» (Əbu Turxan) bir nəfsinin olduğunu bilirsən. Ru-
hunun verdiyi nurun cazibəsini bilsən də, nəfsini ruhunun 
itaətinə vermirsən. Bədəninin qaranlıqdan kənara çıxa 
bilmədiyini dərk etdiyinə görə, nəfsini ondan da uzaqda 
saxlayırsan. Nəfsin varlığı belə yaddan çıxır! Sən: «bu bi-
nanın sakiniyəm», – deyib çiyinlərindəki yükü daşıyırsan, 
ruhunu dinləməyə vaxtın qalmır. Bir də bu binada ruhun de-
dikləri keçərli deyil ki! Bu binaya lazımlı olmaq istəyirsənsə, 
ruhunun gözünü bağlayıb, dilini lal eləməlisən. 
Bu SƏNƏ baxanda necə də MƏNsən! 
Adam lal-kor bir ruhun başqa bir lal-kor ruhu 
görməyinə təəccüb edir! 
 
 
Bir udum nəfəs 
 
Görəsən hər an rahatlıqla nəfəs alan və bunun heç fər-
qində olmayanlar bilirlərmi ki, bir udum nəfəsin nə böyük 
hikməti var? Yəqin ki, yox. Bunu yalnız o bir uduma həsrət 
qalanlar bilər. 
Bir udum nəfəsi ciyərinə tam çəkə bilmirsən, yarımçıq 
qalır, …ancaq sənə bir ömür bəxş edir. Onun dadını ağzında 
doya-doya hiss etmirsən, çox azdır, …ancaq bütün dadları 
unutdurur. 
Bir ömür yaşayırsan və o bir udumun varlığından belə 
xəbərsiz olursan… Bir gün o nəfəs səni tapır: bir çiçəyin 
 - 165 -  
ləçəyindənmi, bir pıçıltının hənirindənmi, bir təbəssümün 
cazibəsindənmi, bir çatılmış qaşın düyünündənmi… Tapır, 
üsuluna, şəraitinə baxmadan. Sən təəccübdən, heyrətdən 
içini çəkəndə o nəfəs ciyərinə dolur və qanınla bütün 
bədəninə yayılır. Hər şeyə bir yeni rəng verir, hər şey sanki 
təzələnir. Baxışların, eşitməyin, hissiyyatın dəyişir, itiləşir, 
həssaslaşır. Göydə uçan quşun qanadlarının xışıltısını 
eşidirsən, suda üzən balığın qovaqcığının hava ilə dolub onu 
günəş işığına qaldırdığını hiss edirsən, bir udum nəfəsə 
həsrət qalan könüllərin susuz torpaq kimi çatladığını 
görürsən…  
O bir udum nəfəs üçün indiyə qədər necə yaşadığına 
təəccüb edirsən, onun səni tapmasına sevinirsən, onun yalnız 
bir udum olmasına təəssüf edirsən. Bircə anın içində hisslər 
qarışır bir-birinə. Çalışırsan vaxtı dayandırasan ki, o nəfəs 
sənin içində qalsın, onu itirməkdən qorxursan. Amma o bir 
udum nəfəs çox kiçikdir, nə əllə tutulmaz, nə zamanla.  
Bircə udumluq nəfəs içinə girir, çıxanda isə bütün ca-
nını çıxardır. Bəlkə də canın özü ondan qopa bilmir, onunla 
bərabər getmək istəyir.  
O bir udum uçur… ancaq hikməti qanında qalır, ömrü 
boyu dolanır. Əvvəllər varlığından xəbərsiz olanda heç nəfəs 
aldığının fərqində belə deyildin. İndi o bir udumun həsrətini 
çəkə-çəkə geniş dünyada boğulursan, hey o bir udumu 
axtarırsan. Bu, başqa nəfəslərə qarşı insafsızlıq deyilmi? Bu, 
bir an, bir udum naminə ömrünü qurban vermək deyilmi? 
Bəlkə də belədir… yəqin elədir. Ancaq o bir udum nəfəsi 
ciyərinə çəkən üçün bunların heç bir fərqi yoxdur. 
Boğulmağın dadını bilən üçün o bir udumun qiyməti yoxdur.  
 
 -166 -  
 
Filosof portreti 
 
Elə bil nə isə demək istəyirsən, amma demirsən, … de-
yə bilmirsən. İçini dolduran bir hiss, açılmaq həvəsi səni 
həyəcanlandırır, qanını qaynadır. Bundan rəngin qaçır, ba-
xışların narahat-narahat ətrafı dolanır… dinləyici axtarır, 
ancaq tapa bilmir. Narahatlıq ümidsizliyə qarışır, həyəcan – 
təəssüfə. 
Elə bil nə isə demək istəyirsən, amma demirsən, … de-
yə bilmirsən. Gərginləşmiş üz cizgilərin danışır, həyəcan 
dolu baxışların danışır, hətta saçlarını qarışdıran narahat 
barmaqların da danışır. Bircə dilin dinmir. Bərk-bərk sıxılan 
dodaqların açılmır ki, dilinin də tilsimi sına. 
Sən çox şey deyirsən, bircə demək istədiyini demirsən. 
Sən çox simalarla rastlaşırsan, bircə sənin ruhunu əks et-
dirəcək sima sənə rast gəlmir; çox baxışlar tutursan, bircə 
sənin baxışının davamı olan baxışları görə bilmirsən.  
Elə bil nə isə demək istəyirsən, amma demirsən, … de-
yə bilmirsən. Anlamayacaqlarından, gözəl bir şeyi ləkələ-
yəcəklərindən, qanından-canından gələn sözlərinin hədər 
gedəcəyindən qorxursan. Onun nə qədər pak olduğundan 
əminsən, çıxdığı məkan kimi saf bir məkana düşəcəyindən 
isə əmin deyilsən. 
Elə bil nə isə demək istəyirsən, amma demirsən, … 
deyə bilmirsən. İçində alışıb-yanan, səni kül eləyən bu sözün 
kimi isə yandırmasından, kiminsə ürəyində özünə yer eləyib 
oranı didib parçalamasından ehtiyat edirsən. Bu sözün nə 
qədər ağır bir yük olduğunu bilirsən, ona görə hansısa başqa 
 - 167 -  
bir ürəyə də bu ağırlığı verməyə qıymırsan. Onu səndən tam 
alacaq birini yox, onun ağırlığını səninlə bölüşə biləcək 
birini axtarırsan.  
Elə bil nə isə demək istəyirsən, amma demirsən, … de-
yə bilmirsən. Səni anladacaq, səni təsvir edəcək, sənin bütün 
varlığını əks etdirəcək bir söz. Bütün ümidin bu sözədir. Gah 
hələ vaxtının çatmadığını, gah da artıq çox gec olduğunu 
düşünürsən. Onu eşidəcək qulaq, duyacaq ürək olmayıb daşa 
çırpılmağındansa, öz içini parçalamasını üstün tutursan. 
Elə bil nə isə demək istəyirsən, amma demirsən, … 
deyə bilmirsən.  
 
 
XoĢbəxtlik 
 
Hər kəsin xoşbəxtliyi onun könlü qədərdir.  
Bir körpənin təbəssümü niyə bu qədər işıqlı, sirayət-
edici, səmimi, ürəkdolusu olur? Niyə körpələr ən kiçik şey-
dən xoşbəxt olmağı bacarırlar? Əslində onları xoşbəxt edən 
onların könüllərindəki nurdur – hələ çirklənməmiş, kobud 
qabıqlar altında gizlənməmiş. Bu nur nəyin üzərinə düşürsə 
onu da nurlandırır. Yəqin buna görədir ki, körpənin 
təbəssümündən hər kəsin üzü də açılır, könlü də.  
İnsan böyüdükcə, qayğıları artdıqca … könlü yaddan 
çıxır. Hər şey yadında olur: məişət qayğıları, vəzifə, mal-
dövlət, övlad. Hər şeyin yanında könülə elə az yer qalır ki… 
Onun nurunu görmək, sevinmək, sevindirmək elə çətinləşir 
ki… Hələ bu nur bütün gün düşüncəni məşğul edənləri, 
gündəlik həyatını, cəmiyyətin özünü sənin ruhuna, könlünə 
 -168 -  
yad bir rəngdə olduğunu göstərirsə sevinmək, xoşbəxt olmaq 
lap çətinləşir.  
Könüllə sevinmək çətinləşdikcə, «uşaq böyüdükçə», 
insan məcbur olur «böyüklər» kimi sevinsin – diplom alan-
da, övladı olanda, çoxlu pul qazananda, yüksək vəzifəyə 
qoyulanda, kitabı işıq üzü görəndə. Sevinir və … xoşbəxt 
olur. Olurmu? Olur, amma xoşbəxtliyinin ipi onu xoşbəxt 
edən şeyin əlində olur. O da istədiyi vaxt çəkib boğur sənin 
xoşbəxtliyini. İynə olub xoşbəxtliyini şar kimi partladır. Sən 
də bu anın qorxusunu çəkə-çəkə «xoşbəxt» olursan.  
Sabun köpüyü kimi yox olan «xoşbəxtliklərə» baxanlar 
bəzən deyirlər: bu dünyada sevinc, xoşbəxtlik elə azdır ki!  
Əslində bu dünyada xoşbəxtlik o qədərdir ki! Amma 
onu könül gözü ilə baxsanız görərsiniz! Könlünüzün nuru 
nəyə düşsə onu işığa qərq edər! Lap körpələr kimi.  
 
Allah öz nurundan bir nur payı ayırıb sevə-sevə insana 
verdi, adını ruh qoydu. Bu nurun gözəlliyini duymaq, doya-
doya yaşamaq üçün bir könül verdi. Könülün yaşadıqlarını, 
Allahdan aldığı hikməti dərk edib, başqaları ilə bölüşmək 
üçün bir ağıl verdi. Hər üçü bir-birini tamamlayanda, bir-biri 
ilə dil tapanda möhtəşəm bir harmoniya, gözəllik yarandı. 
İnsan bu gözəlliyin adını xoşbəxtlik qoyub. Bu üçündən ən 
xoşbəxt olanı yəqin ki, könüldür. Onun xoşbəxtliyini artıran 
hər ikisi ilə bölüşməsi, harmoniyanın yaranmasına səbəbkar 
olmasıdır.  
 
 
Var-dövlət 
 - 169 -  
 
Bu dünya çox zəngindir. Rəngarəng təbiəti, çeşidli bit-
kiləri, heyvanları, al-əlvan çiçəkləri. Bu dünyada zəngin-
liklər həm çoxdur, həm də müxtəlifdir. Kiminin pulu-parası, 
kiminin oğul-uşağı, kiminin evi-tarlası, kiminin də elmi-
savabı. Bu dünyanın zənginləri də çoxdur. Əslində  zən-
ginliklərin növlərinə baxsaq, bu dünyada çox az adamın 
kasıb olduğunu görərik. Ancaq bunu dərk edənlər azdır, yəni 
əsl var-dövlətini tanıyıb, onun dəyərini bilənlər azdır.  
Maraqlıdır, var-dövlətin mahiyyəti, meyarı kim tərə-
findən təyin edilib? O da maraqlıdır ki, nə zamandan bəri 
var-dövlət tərəzi və rəqəmlərlə ölçülməyə başlayıb? Bunu 
kəşf edən kəs tərəzi ilə ölçülə bilməyən, rəqəmlərə sığmayan 
var-dövlətə nə üçün bir ölçü vahidi düşünməyib?  Əbu 
Turxan deyir: 
 
……. 
Böyük kəşf olardı, amma nə yaxşı, 
Mənəvi sərvətin ölçüsü yoxdur. 
 
Kimin tərəfindən kəşf edildiyini bilməsəm də, bu tərə-
zinin çox əhəmiyyətli rolu olduğunu bilirəm. Bilirəm ki, tə-
rəzinin bir gözünə qoyulmuş var-dövlət nə qədər ağır gəlirsə, 
digər gözündə oturmuş sahibini bir o qədər yuxarı qaldırır. 
Amma bu işdəki paradoksu izah edə bilmirəm: var-dövlət 
ağırlaşdıqca, sahibi yüngülləşir?! Var-dövlət artdıqca insan 
öz çəkisini itirir?! İnsanlıqdan çıxır?! Amma onu da bilirəm 
ki, doğurdan da son nəticədə var-dövlət öz sahibindən daha 
ağır və «hörmətli» olur? Yəqin bu «ucalmaya» düçar 
olmamaq üçün var-dövlət tərəzisinin o biri gözündən uzaq 
 -170 -  
qaçmağı bacarmaq lazımdır. Yəni, bu mümkündürmü? Yenə 
Əbu Turxan yazır: 
 
Həyatda saxlanma qanunu varmı, 
Pak admı üstündür, dövlətmi, varmı? 
Biri azalanda o biri artsa,  
Məcmuyu bunların sabit qalarmı? 
 
Bəli, təəssüf ki, ancaq tərəziyə gələn, rəqəmlə hesabla-
nan şeylərə var-dövlət deyilir. Başqa şeyləri eyni adla ad-
landıranda mütləq yanına bir «məcazi məna» ifadəsi də ar-
tırırlar. Yoxsa sənə gülərlər ki, bir çiçək balaya da var-dövlət 
deyirsən. Sənə ağılsız deyib məsxərəyə qoyarlar… malik 
olduğun dərin təfəkkürünə, sonsuz ideyalarına var-dövlət 
desən! Sən də ağıllı olmaq üçün bir tərəzi almalısan. Sənin 
də səsini eşitsinlər deyə «ucalmalısan», malik olduğun dərin 
təfəkkürünü rəqəmlərə sığdırmalısan.  
Yox, əslində bu dünyanın sayıla bilən, rəqəmlərə sığan 
zənginliyi heç də çox deyil. Bir şey ki, nəyə isə sığa! Əslində 
o, sadəcə bir ovucdur. Dünya əlindəki bu bir ovuc var-
dövləti hər gedəndən alıb təzə gələnlərin başını qatır. Yunus 
Əmrə demiş: 
  
Mal sahibi, mülk sahibi 
Hanı bunun ilk sahibi? 
Mal da yalan, mülk də yalan, 
Al, bir az da sən oyalan. 
 
Bu dünyanın daha böyük bir xəzinəsi var. Düşünməyi 
bacaran, içində ilahi hiss, böyük eşq gəzdirən kəslər tapır o 
xəzinəni. Könlünün səsini qızılın cingiltisi ilə səhv sal-
mayan, onu dinləməyi bacaran tapır o xəzinəni. Bu dünyaya 
 - 171 -  
məxsus olanla insanın öz könlü üçün nəzərdə tutulmuş var-
dövləti fərqləndirə bilənlər faydalana bilir o xəzinədən. 
Bu xəzinənin adını bilmirəm, onu təsvir etsəm də an-
laşıqlı olmaz. Axı hər kəsin öz xəzinəsi var! Ancaq bu xə-
zinənin açarının adını bilirəm: eşq. Ən qəliz qıfılları aça bi-
lən sadə və gözəl bir açar. Bilənlər onunla qapılar açırlar, 
bilməyənlər tərəzinin gözünə qoyurlar ki, ağır gəlsin, bir az 
da «ucalsınlar». 
 
 
Birinci və ikinci təbiət 
 
İnsanın birinci təbiəti ona yaranışından verilir. Bu, Al-
lah tərəfindən ona bəxş edilmiş «mən», məhz bu bədəndə var 
olan ruhun həqiqəti, məhz bu ruhla bu bədənin vəhdətinin 
mahiyyətidir. 
İkinci təbiət isə insan öz «mən»ini görəndən, onun ba-
rəsində düşünüb onu dərk etməyə başlayandan sonra for-
malaşmağa başlayır. İnsan birinci təbiətə fitrən malikdir, 
ikinci təbiəti isə təcrübə ilə qazanır və bu təbiətin xarakteri 
həmin təcrübədən bilavasitə asılı olur. Əbu Turxan da yazır: 
«Hər insanda iki insan var. Birincisi, öz təbiətinə, genlərinə, 
proqramına uyğun olan insan, ikincisi, bu fani dünyada, 
təsadüfi hadisələr sistemində formalaşmış sosial insan».   
Birinci təbiət nüvə, əsas, mahiyyət, ikinci təbiət bu nü-
və üzərinə gələn qabıqdır. Birinci təbiət batin, ikinci təbiət 
zahirdir.  
Hər iki təbiət bir-biri ilə sıx bağlıdır, bir-birini tamam-
layırlar, daha doğrusu, insanın kamilləşməsi, düzgün inkişaf 
 -172 -  
etməsi üçün tamamlamalıdırlar. Bununla belə, birinci və 
ikinci təbiət bir-birlərinə uyğun gəldikləri kimi, gəlməyə də 
bilirlər. S.Xəlilov yazır: «Uşaq taxta parçası deyil ki, onu 
yonub nə isə düzəldəsən. O hələ ilk yaranışdan 
proqramlaşdırılmış bir sistemdir. Gələcəkdə nə olacağı, necə 
olacağı təkcə düşdüyü mühitdən və tərbiyədən yox, həm də 
onun fitri payından asılıdır». Deyilənlərdən belə bir nəticə də 
çıxartmaq olar ki, ikinci təbiət birincinin reallaşması, eyni 
zamanda, tamamlanması üçün bir vasitə, «məkandır».   
İlk baxışda deyilənlərdə nə böyük bir ziddiyyət, nə də 
bir təhlükə var, hər kəsə bəlli həqiqətdir. Lakin məsələyə bir 
də fərqli prizmadan baxaq: insanın ikinci təbiəti öz «mən»ini 
dərk etməyə və ya şüurlu şəkildə ətraf mühiti öyrənməyə və 
özünə də bir obyekt kimi kənardan baxmağa başlayanda 
formalaşmağa başlayır. Yəni insan «gözünü açıb» bu təbiətini 
görür, birinci təbiətinin varlığından isə bixəbər qalır və ya 
anadan belə ağıllı doğulduğunu zənn edir. Hər iki təbiət 
arasında bir uyğunluq olanda, onlar bir-birini tamamlayanda 
isə bu zənn əminliyə çevrilir.  
Əslində isə, ikinci təbiətini özünün birinci təbiəti hesab 
etməklə, yəni birincini unutmaqla insanın itirdikləri qa-
zandıqlarından çox olur.  
Nə qazanır? Yeni düşüncələr, ideyalar və bunlara mü-
vafiq olaraq daha geniş imkanlar və yollar – yeni şəxsiyyət. 
Nə itirir? Birinci təbiətini, deməli, orijinallığını. İkinci 
nə qədər güclü olsa da, surət, qabıq olaraq qalır.  
İnsan ikinci təbiətinin əsl dəyərini dərk etməkdən məh-
rum qalır, çünki onu birinci sanır, yeniliyi, inkişafı sezmir. 
Öz-özünə sual vermir: mən «anadangəlmə» beləyəmsə, bəs 
mənim inkişafım nədədir? Fərqli bir mühitdə də mən bu 
 - 173 -  
«mən» olardımmı? Deməli, eyni zamanda ikinci təbiətin 
verdiyi üstünlüklər də qaranlıq, açılmamış qalır və insanı 
yüksəltməkdənsə, ona yük olur.  
Müvafiq olaraq insan özünün birinci təbiətini də dərk 
edə bilmir, çünki onun mövcudluğunu qəbul etmək istəmir, 
...ancaq qabıqdan ibarət qoz kimi. Deməli, o, ikinci təbiətin 
məhz nəyi tamamladığını, nəyi qidalandırdığını, öz 
«mən»inin haradan gəlib, hara getdiyini görmür.  
Nəhayət, sonuncu təhlükə: insan ikiüzlülüyə, yəni ri-
yakarlığa, nankorluğa meyllənir, çünki hər kəsi həqiqət ol-
mayan bir şeyə inandırmağa çalışır.    
 
 
Heyvan 
 
Allahın yaratdıqları arasında tez-tez müqayisələr aparı-
lır, bənzərliklər tapılır. İnsanı da gah gülə-çiçəyə, qoca 
çinara, düz qamətli sərv ağacına, gah da məğrur qartala, 
hiyləgər tülküyə və s.-ə oxşadırlar. Bu bənzətmələr əsasən 
zahirə aid olsa da, bəzən daxili keyfiyyətlərdə də paralellər 
aparırlar. Bizim dediklərimizlə Çarlz Darvinin insanın 
əcdadlarının meymun olması haqqında çoxdan iflasa uğramış 
düşüncələri arasında heç bir əlaqə yoxdur.  
Məlum olduğu kimi, hələ orta əsrlərdə insan ruhunu 
nəbati, heyvani, insani növlərə yaxud müvafiq mərtəbələrə 
bölmüşlər. Bu, dərin və əsası olan bir hikmətdir. Lakin bizim 
dediklərimizin onunla da bir əlaqəsi yoxdur. 
 Bir filosof Darvinin düşüncələrinin puçluğunu göstər-
mək üçün belə bir fikir söyləmişdi ki, meymun qədər digər 
 -174 -  
heyvanların insanların da əcdad olmaq hüququ var. Məsələn, 
ola bilsin ki, bəzilərinin əcdadı meymun, bir başqasınınkı 
ayı, birininki də ceyrandır. Bu zarafatda bir həqiqət var. İn-
sanların öz heyvani ruhlarının səviyyəsində doğurdan da, 
fərqli-fərqli heyvanları xatırlatmaqları heç kəsə gizli deyil.  
Mən də iki heyvan haqqında bir-iki kəlmə demək istə-
yirəm: tarakan (ona bənzəyən adamların xatirinə onun hə-
şərat olduğunu unudun) və qoyun. 
Tarakanlar. Mətbəxlərin ən üzlü, ən iyrənc, ən tez artan 
«sakinləri». Bəlkə də onlar başqa yerlərdə də məskunlaşırlar, 
lakin nədənsə tarakan deyəndə birinci yada düşən mətbəx və 
qida olur. Tarakanları öldürmək üçün onlara bir kimyəvi 
maddə verirlər. Maraqlıdır, bəzi tarakanlar ölür, ancaq 
bəzilərində bu dərmana qarşı nəinki immunitet yaranır, hətta 
onlar bu dərmanı yeyib kökəlməyə, daha sürətlə artmağa, 
böyüməyə başlayırlar. Buna elmi dildə mutasiya deyirlər.  
Belə insanlar da var. İlk dəfə başına dərd gələn insan 
sonralar bu dərdlərə, problemlərə elə alışır ki, bu həyat onlar 
üçün normal hala çevrilir. Hətta onları bu haldan çıxardana 
belə nifrətlə, acıqla baxırlar, onların «rahatlığını» pozduğuna 
görə ondan uzaqlaşır, ona düşmən kəsilirlər. 
Qoyun. Təmizliyi sevən, sahibinə ən az problem yara-
dan, ən çox xeyir verən, Allah yolunda qurbanlıq üçün se-
çilən ev heyvanı. Eyni zamanda. Heyvanlar arasında, mənim 
bildiyim qədər, yalnız qoyun öz ölümünə rahat-rahat tamaşa 
edir, hətta altdan yuxarı bayaq yanında otlayan tayının 
soyulmağını müşahidə edir. Mən bilmirəm o qoyun nə 
hisslər keçirir, ancaq onun gözlərində nə qorxu görmək 
mümkündür, nə təlaş.  
 - 175 -  
Bəzi insanlar yoldaşlarının başına gələnləri məhz yol-
daşı üçün nəzərdə tutulduğunu zənn edir və heç cür eyni şeyi 
özünün də yaşayacağını qəbul edə bilmir. Rahat-rahat onun 
«edam olunmağına» tamaşa edir və özünün də xəbəri 
olmadan … öz qurbanlıq vaxtını gözləyir.        
İnsan bir bioloji varlıqdır və onda heyvani xüsusiyyət-
lərin olması təbii görünə bilər. Qeyri-təbii, daha doğrusu, 
dəhşətli olan heyvaniliyin insaniliyi üstələməsi, hətta 
unutdurmasıdır.   
 
 
Simurq quĢu 
 
Uşaqlıqda oxuduğum nağıllarda ən çox xoşuma gələn 
Simurq quşu olurdu. Qəhrəmanları bəlalardan xilas edən, 
uzaq yolları yorulmadan qət edən. Ən maraqlısı isə onun 
yanıb kül olması və sonra öz külündən doğulması idi. Alışıb 
öz oduna yanmaq, sonra yenə öz külündən yaranmaq! 
Nağıllar həyatda baş verənlərmiş, sən demə! Amma bir 
fərqlə: nağılları qoşanlar həyatın acığına sonluğu öz ürəkləri 
istədikləri kimi verirdilər. Yazıq uşaq bunu hardan bilsin! 
Elə bilir o da dara düşəndə qara qoçla ağ qoç gələcək. Elə 
bilir, qaranlığa düşsə belə Simurq quşu özünü yetirəcək, o da 
40 tuluq su, 40 tikə ətlə uçub qonacaq şahlıq taxtına.  
Bəli, nağıllar həyatın bir anı, bir məqamıdır. İnsan do-
ğulur, böyüyür, arzular yaranır, planlar qurulur… Nə isə 
alınmayanda, məhv olanda, insan əvvəl bir ruh düşkün-
lüyünə düşür, həyatdan küsür. Sonra yavaş-yavaş içində bir 
enerji, qüvvə tapır, yeni arzular, yeni planlar… yeni bir insan 
 -176 -  
doğulur. Lap Simurq kimi. Amma gün gəlir insanın ruhu 
yorulur – məhv olub doğulmaqdan, yarımçıq arzuları dəfn 
eləməkdən. Ruh elə yorulur ki, artıq nə sönmüş ocağın 
kənarından çəkilə bilir, nə də yenidən qalanmağa, alışıb 
yanmağa içində bir həvəs, bir güc tapır. Məcbur olur külün 
soyuğunu dünyanın ən isti, ən gur yanan ocağı sansın. 
 
 
Seçim 
 
Allah insana seçim verdi. Allah insana düzgün seçim 
etmək üçün ağıl verdi. Allah ağılın seçdiyini həyata ke-
çirtmək üçün iradə verdi. 
Bunlar insanın varlığında, mahiyyətindədir. 
Seçim xeyir və şər, yalan və doğru, əyri və düz ara-
sında olmalı, haramdan qurtarıb halala aparmalıdır.  
Dünya get-gedə cırlaşır. Bəlkə də dünya elə həmin 
dünyadır, cırlaşan insanlardır. İnsanın seçim meyarları də-
yişib.  
Əvvəllər gözlər gözəl və kifir arasında müqayisə apara 
bilir, gözəli dəyərləndirə bilirdi. İndi gözəllik çoxalmış 
çirkinliklərin kölgəsində itib-batıb. İnsanlar artıq gözəlliyi 
görə bilmirlər. Məcburdurlar kifirlərin gözəlini seçsinlər. 
İnsanlar artıq o qədər şər görüblər ki, xeyirin ölçülərini 
unudublar. Məcburdurlar şərin xeyirlisini seçsinlər.  
Haram o qədər doğmalaşıb ki, halal insanlara yadlaşıb. 
Məcburdurlar haramın halalını tapsınlar.  
 - 177 -  
Sevgi o qədər maddiləşib ki, mənəvi tərəfi mənasızla-
şıb. İnsanlar məcburdurlar ki, qısa zaman kəsiklərinin ötəri 
maddi həzzlərini eşq adlandırsınlar.  
İradə ağıla çətin şərtlər qoyanda, ağıl da seçimi sərtləş-
dirir. 
İradə zəifləyəndə ağlın dərin qatlarının aktivləşməsinə 
ehtiyac qalmır. Səthi ağlın seçimi isə hisslərin həddindən o 
yana keçmir. Belə olanda ruh da mürgüləyir, könül də.   
 
 
Sükut 
 
Sən susmağı bacırırsan? 
Ürəyin min bir sözlə dolu olduğu, haray saldığı bir 
vaxtda dilin susmağı bacırır? Ürəyin hər yoldan ötəndə, daş-
divarda özünə həmsöhbət axtaranda sən susa bilirsən?  
Dinləyənin yoxdursa, susmağa məcbursan! Səsinin 
səslər xaosunda itməsindən qorxursansa, susmalısan! Səsini 
səhv salırlarsa, susmalısan! 
Bax, onda sən hər şey danışırsan. Sükutunu gizlətmək 
üçün. Hamı ilə həmsöhbət olursan, əsl həmsöhbətinlə 
susmaq üçün. Bütün sözlərini deyirsən, sükutla dediyindən 
başqa.  
Sən sükutla söhbət etməyi bacarırsan? 
Sözlər ürəyindəkiləri çatdırmağa aciz qalanda sükut 
köməyə çatır. Dilin demədiyini gözlər deyəndə, sükutdan 
yaxşı yardımçı olmur. Sözlərin aça bilmədiyi qıfılları sükut 
açır.    
Sən heç sükutun harayını eşidibsən? 
 -178 -  
Ürəyin dedikləri içində həbs olunanda, dillə düşmən 
kəsiləndə sükut haray salır. Qulaqların o harayı eşitməsin de-
yə daha çox, daha bərkdən danışırsan. Bilirsən ki, sussan 
sükutun harayını eşidəcən. Bu haraydan bütün bildiklərini 
unudacan, bütün etdiklərini yadırğayacan. 
Sən bilirsən sükut nə rəngdədir? 
Sükut ürəyin dilidir, deməli, ürəyin də rəngindədir. Qa-
ranlıq ürəyin sükutu nə qədər qorxunc, dəhşətlidirsə, nurlu 
ürəyin sükutu da bir o qədər məsum, həzin, ecazkardır. 
Qaranlıq ürəklərlə sükuta dalmaq insanı nə qədər qaraldırsa, 
nurlu ürəklərin sükutu bir o qədər nurlandırır. Qaranlıq sükut 
vəhşətlə doludur, nurlu sükut sevgi ilə. Yəqin buna görə 
sevdiyinlə susmaq da gözəldir. 
Bunlar dilin sükutudur. Bəs ürəyin sükutu necə olur? 
Ürək susanda dil susmağı bacarmır. Elə hey boş söz 
yığnağı ilə danışır.  
Ürək susanda ruh susur, ruh susanda nur kəsilir, nur 
kəsiləndə İNSAN ölür, bioloji varlıq olan, ancaq heyvanla 
müqayisə oluna bilən insan qalır.   
 
 
Ġnsan və Ģeytan   
 
Allah insanı yaratdı, ona bütün adları öyrətdi və bu-
nunla onu Özündən sonra ən qüdrətli varlıq etdi. Allah bütün 
digər yaradılmışlara, hətta mələklərə belə bu qüdrət 
qarşısında səcdə etməyi buyurdu. Bu səcdə əslində bu qüd-
rəti yaratmış Qüdrətə səcdə idi. Bunu qəbul edə bilməyən 
yalnız şeytan oldu. O, qüdrət Sahibinin özünə səcdə etməyi 
 - 179 -  
üstün tutdu, maddi bir şeyə boyun əymək istəmədi, 
yaradılmış, ötəri olan bir varlıq qarşısında öz zəifliyini qəbul 
etmək istəmədi. Maddi pərdə şeytanın gözünü örtdü, 
gördüyü ancaq qara torpaq oldu. Allahın insana öyrət-
diklərini əhəmiyyətli saymadı, Allahdan insana üflənən, bəxş 
edilən ruhu görmədi. O dərəcədə kor oldu ki, lənətlənməyi 
belə qəbul etdi. Şeytan maddiyyata nifrət etdi və bu nifrət 
ona ruhun gücünü görməyə mane oldu. Lənətlənmiş şeytan 
insanları yoldan çıxaracağına və nankorluqlarını – 
maddiyyata uyub öz mahiyyətlərini unudacaqlarını sübut 
edəcəyinə and içdi. Və o, Allahdan Axirətə qədər möhlət 
istədi – maddiyyatın yenə bir heç olduğu, bir əhəmiyyət 
daşımadığı, hər şeyin əsl mahiyyətinin üzə çıxacağı zamana 
qədər.  
Deyilənə görə, şeytanın vasitələri çoxdur və o, insana 
hər yerdən təsir göstərə bilir, hər yerdə ola bilir: insanın göz-
lərində, qulaqlarında, dilində, əllərində, ayaqlarında, hətta 
duruşunda, oturuşunda, gülüşündə, hər şeydə və hər yerdə. 
Maddi olan hər şeydə! İnsanı maddi dünya ilə əlaqələndirən 
hər orqanında!  
Şeytan Allahı sevir – öz Yaradanı kimi. Mənsur Həl-
lacın dediyi kimi, bu sevgi yolunda hətta cəhənnəm odunda 
belə yanmağa razı oldu. Şeytan Allahı sevsə də, bu sevginin 
əvəzini cəhənnəmə döndərən insanı sevmir, insanın 
ürəyindəki Allah sevgisini qısqanır, onu da cəhənnəm odu ilə 
mükafatlandırmaq istəyir. Bunu yenə də maddiyyatla edir – 
insana insan adını qazandıran maddiyyatla. İnsanın Allaha 
olan sevgisinə, xoş niyyətinə bir damcı maddi istək qatmaqla 
bütöv bir sevgini məhv edə bilir. Ekxart dediyi kimi, «öz 
 -180 -  
içində yaratdığın ən kiçik məxluqun surəti Allah qədər 
böyükdür… Çünki o, səndən bütün Allahı alır». 
Amma şeytan Allahdan həm də qorxur – Mütləq Qüd-
rət sahibi kimi. Artıq bütünlüklə onun hökmünə düşmüş, 
Allahdan üz döndərmiş bir insandan şeytan da üz döndərir: 
«mən aləmlərin Rəbbi olan Allahdan qorxuram» (Quran 
59/16), – deyir. İnsanı onun bütün orqanlarını bürümüş 
şeytanları ilə baş-başa qoyur. Şeytan insanı edəcəyi günaha 
qədər müşayiət edir, onu ürəkləndirir. Günaha isə insan tək, 
yalnız girir. Şeytan isə günahın kandarında dayanıb 
maddiyyatın çirkabından görünməz olan ruhun əzablarına, 
bilikləri, elmi əl-qolunun zəncirinə çevrilmiş əqlin zavalı-
zavallı vurnuxmasına tamaşa edir. Tamaşa edir, onlarla 
bərabər əzab çəkmir, o günahın içinə girmir. Şeytan 
maddiyyata nifrət edir axı! Onun sevgisini cəhənnəmə 
çevirən maddiyyata! 
Yerə göyə sığmayan Allah mömin bəndəsinin qəlbinə 
sığıb. İnsanın ruhu Allahın bütün gözəl adlarının təzahür 
məkanıdır. İnsanın ruhu Allahdan aldığı eşqin məkanıdır. 
İnsanın ruhu Allaha pak imanın məkanıdır. Mövlana deyir: 
«Şeytan belə aşiq olsa…Cəbrailə çevrilər, şeytanlığı ölər». 
Şeytan insanın eşqi, sevmək qüdrəti qarşısında acizdi. Bu 
deyilənlər şeytandan çox uca, çox uzaqdır. Bunu şeytan da 
bilir və… bu məkana yaxın belə gəlmir. Şeytan insanın 
Allahdan bəxş edilən ruhundan, onun sevgisindən qorxur.  
Şeytan Allahın himayəsində olan şeyə yaxın gəlmir, 
gələ bilmir, çünki ora yüksələ bilmir. Şeytanın davası mad-
diyyat çərçivəsindən kənara çıxmır. İnsanın ruhu pak olanda 
Allahın himayəsindədir. Bədən pak olanda ruhun hi-
mayəsindədir. Bunun əksini də demək mümkündür – bədən 
 - 181 -  
paklaşdıqca ruhun himayəsi, əslində isə Allahın himayəsi 
artır. Təbii ki, bu halda nə şeytanın təhlükəsi qalır, nə də 
onun hiylələri.  
 
 
Doğum günü 
 
Doğulma bir əzabdır. Bunu insan ilk anda hiss edir və 
…ağrıdan haray çəkir, qışqırır. 
Doğulma bir sevincdir. Yeniliyin, təzəliyin verdiyi 
sevinc. 
Birinci hiss doğulma anından qabaq, ikinci isə doğul-
ma anından sonra yaşanır. Doğulma bir yaradılışdır …və bu 
hissin mahiyyətini yaradıcı [insan] daha yaxşı duyar, 
yaşayar.   
Uşaqlar bu hissləri tərsinə yaşayır, yəni doğum günlə-
rini sevinclə qarşılayar, qüssə ilə yola salırlar – hədiyyələrə 
sevinir, bayramın bitməsinə isə kədərlənirlər. Maddi dün-
yanın nemətlərindən başqa gözü bir şey seçməyənlər də 
belədirlər – veriləcək hədiyyələrə, sürprizlərə səbəb doğum 
günlərini həsrətlə gözləyir və bu təntənənin heç bitməməsini 
arzu edirlər. Sonra da böyük bir qüssə ilə yaşadığı sevincin 
xatirələri ilə oturub durur. Beləcə əsl mahiyyət – doğulma və 
yenilənmə – heç yada düşməz. Belə insanları doğum 
günündən sonra bir də artan illər qüssələndirir, ona görə də 
hər növbəti ildə özünü daha gənc təqdim edər, illərin ona 
təsir etmədiyini sübut etməyə çalışar. Xüsusilə qadınlar. 
İllərin verdiyi hədiyyə – kamillik isə heç yada düşməz. 
Olmayandan sonra nə yada düşsün? 
 -182 -  
Yaradıcı insan öz doğumunu fərqli qarşılayır – ya-
ranışın, yaratmanın ağırlığını yaşaya-yaşaya, yaradılışın ma-
hiyyətini duya-duya, yaranmanın səbəbini və məqsədini dərk 
edə-edə, yaradılmanın məsuliyyətini çəkə-çəkə. Bu hiss ildən 
ilə artır, ağırlaşır.  
Ġnsan olmağın yükü budur!  
Çəkdiyi əzabla insan yalnız yaranmır, həm də yaradır. 
Bu yaradıcılıq qüdrətini ona yaşadığı əzab verir.      
İnsan yaranır və …yaradır. İlk hiss etdiyi şey yün-
güllük, yenilik, təzəlik olur. Deməli, insanın əsl doğuluşu 
onun bu maddi dünyaya gəlişi deyil, öz yaradılması ilə həm 
də yaratdığı gündür. 
İnsan yaranır və yaradır. Yaradıcı insan yaradır və ya-
ranır və…hər yaratdığı ilə yenidən doğulur.  
 
 
 
Çiçəyin doğuluĢ səadəti 
 
Maneənin götürülməsi «qısa qapanma»  
yaradır və son başlanğıcla birləşir. 
 
Əbu Turxan 
  
İncə bir çiçək torpağın bağrını yara-yara günə tərəf 
uzanır. Onun əzablarını yüngülləşdirmək üçün üzərindəki 
torpaq qatını təmizləmək istəyirsən… Çiçək açmadan, gün 
üzü görmədən solur…  
 - 183 -  
Çiçəyi elə gözəl, elə incə edən onun çəkdiyi əzabdır. 
Onun məqsədi o əzablara qalib gəlib, qara torpağın sərt 
üzünü görəndən sonra zərif gün şüalarının ləzzətini daha 
yaxşı hiss etməkdir.  
Bəlkə də elə qara torpaqdan, elə zərifliklə çıxmağıdır 
çiçəyi sevdirən… 
 
 
Allahın yardım əli 
 
Allah insanı bütün varlıqlardan üstün yaratdı: Özünə 
məxsus sifətlər verdi, Özünün bildiyi adları öyrətdi, Özün-
dən ruh üfürdü, yer üzündə Özünün xəlifəsi etdi, Öz əma-
nətini ona etibar etdi, Ona səcdə edən mələkləri insana səcdə 
etdirdi. Yaratdı və daim onun yanında, hətta şah damarından 
daha yaxın oldu. Əslində Allahın insana verdiyi bütün bu 
şeylər insanla Onun arasındakı qırılmayan tellərdir, bunlar 
hamısı insana insan adını qazandıran keyfiyyətlərdir.  
İnsan fiziki baxımdan varlıqlar arasında ən zəifidir. Bu 
zəifliyinə baxmayaraq Allah bütün yaradılmışları onun 
qulluğuna verib: geyim, qida, rahatlıq, təhlükəsizliyin 
təminatı, estetik zövq və s. İnsan bu dünyada hər şeydən 
yararlanmaq iqtidarındadır.  
İnsan mənəvi baxımdan varlıqlar arasında ən zəngini-
dir, çünki Allahdan bir ruh alıb. Bu səbəbdən maddi dünya 
ilə bərabər ruhi dünyanın da qapıları onun üçün açıqdır. Öz 
varlığında hər iki dünyanı birləşdirən insana mələklər də 
heyran qala bilir, şeytan da. 
 -184 -  
İnsan ağıl sahibi kimi arasında yeganədir. Yalnız 
insanın qarşısında ən aşağı pillədən ən ali pilləyə qalxan bir 
yol – kamillik yolu mövcuddur. Hər yaradılmış yalnız öz 
varlığı çərçivəsində nəyə isə qadirdirsə, insan bütün 
yaradılmışların varlığının sirrinə hakim ola bilir, onların 
sahəsində onlardan daha böyük qüvvə sahibi olur. Bu qüdrəti 
ona verən Allahdan öyrəndiyi adlardır.  
Allah insanı sevərək, sevgi ilə yaratdı. O, mayasına bü-
tün ali keyfiyyətlər qatdığı məxluqunun ən ali məqama ye-
tişməsi üçün bütün imkanlar yaradır: ona maddi və mənəvi 
bələdçilər göndərir ki, həqiqət aləminin qapılarını açsın, 
Özünün «üç kitabını – müqəddəs kitabı, təbiəti və insanın 
özünü» (Əbu Turxan) oxumaq üçün ona yollar göstərsin. 
İnsan öz varlığına uyğun olaraq həm maddi, həm də 
ruhi bələdçilərlə «ünsiyyətdə» olmağa qadirdir. Ta qədimdən 
bəşəriyyətə peyğəmbərlər göndərilmiş, Allahın həqiqət-
lərindən insanları agah etmiş, onları yalnış yoldan qoru-
muşlar. Bu yardım yalnız peyğəmbərlərin varlığı ilə deyil, 
həm də onlara nazil olmuş müqəddəs kəlamlarla olmuş və 
olmaqdadır. İnsan unutqan varlıqdır və Allah sevdiyi 
bəndəsinə hər kəlməbaşı öz ağlından istifadə etməyi 
xatırladır.   
Kamilliyə gedən yol daha ağır, daha mürəkkəbdir. Bu, 
insanın onun əl-qolunu bağlayan bütün tellərdən azad olub 
bir tək teldən – onu Allaha bağlayan teldən yapışmasıdır. Bu, 
uca dağa qalxanda yapışdığın, bağlandığın bütün kəndirləri 
kəsmək, heç bir yerdən tutmadan ümidini bir tək kəndirə 
bağlamağa bənzəyir. Bu, etibardır! Bu, ümiddir! Bu, 
sınaqdır!  
 - 185 -  
Bu kəndirin iki ucu var – biri səndə, biri Allahda. Və 
bu etibar, ümid, sınaq yalnız Allaha deyil, həm də sənə aid-
dir. Sən bilirsən ki, bu kəndirin möhkəmliyi həm də səndən 
asılıdır: sənin imanından, ağlından, bacarığından.  
İnsan zəif məxluqdur və bu zəifliyi onun kəndirində də 
özünü göstərəndə …Allah əlini uzadır. Bu əl müxtəlif for-
mada sənə uzanır: bu, bir xoş kəlmə də ola bilər, acı bir 
tənqid də, bir nəvazişli baxış da ola bilər, sərt bir sillə də, 
səmimi bir söhbət də ola bilər, tozlanmış kitabdakı bir ifadə 
də, bu, bir yuxu da ola bilər, bir körpə təbəssümü də, bu, bir 
sənət əsəri də ola bilər, dənizin möhtəşəm dalğası da…  
Allah hər yerdədir, Onun tükənməz işarətlərinə və de-
diklərinə hər yerdə, hər zaman rast gəlmək mümkündür. 
Yetər ki, onları görməyə gözün, eşitməyə qulağın, duymağa 
könlün olsun. Yetər ki, uzanmış həmin Əldən tuta biləsən. 
 
   
Hikmət 
 
Bu dünyada hər şeyin öz hikməti var. Bunu həm Alla-
hın yaratdığı birinci təbiət, həm də insanın yaratdığı ikinci 
təbiətə aid etmək olar. Şeylərlə tanışlıq zamanı (istər təbiətdə 
olan, istərsə də insan yaradıcılığının məhsulu olan sənət 
əsərləri, elmi kəşflər, sistemlər və s.) onun əsl hikmətini dərk 
edəndə, o, bütün gözəlliyi ilə qarşında açılır. Bu, hikmətin 
yüksək ustalıqla çatdırılan ifadəsi haqqındadır. İkinci 
təbiətdə vəziyyət nisbətən fərqlidir. Bəzən insan özü hikməti 
tam dərk etmədən onu çatdırmağa çalışır. Yüz cür söz 
 -186 -  
oynadır, min üsula əl atır, amma heç cür lazım olanı çatdıra 
bilmir. Olur hikmətsiz boş söz yığnağı. 
Dünyada hər şeyin yaradılışının əsasında bir ideya du-
rur. Onu var etmək üçün Yaradan başqa ideyaları onun 
ətrafında cəmləşdirir. Bir kitab neçə ideyanın birləşməsidir – 
kağız, mürəkkəb, rəng və s. Ancaq o kitabı var edən bir tək 
ideyadır – kitab ideyası. Ola bilər ki, situasiyaya görə, 
köməkçi bir ideya əsas ideyaya dönsün. Çernışevski ilhamla 
yazdığı yazılarını sonra yandırıb qızınırmış. Qısa müddətdə 
situasiyanın tələbi ilə əsas ideya köməkçiyə, köməkçi ideya 
əsasa çevrilirmiş. Bu ideyaların hamısının «kökü», varlığı 
Vahid ideyaya bağlıdır, ondan qaynaqlanır. Şüalar günəşdən 
qaynaqlandığı kimi.  
Hikmət də ideyadır. Bəzən ideyalar insanlara reallaş-
mış, maddiləşmiş şəkildə (birinci təbiət) verilir, bəzən də saf 
şəkildə. Hələ təzahür etməmiş ideya. Hikmət kimi. Yaradan 
hikmətin təzahürünü, yaradılışını Özünün yerdəki xəlifəsinə, 
Özündən sonrakı yaradana həvalə edir – insana. Hikməti 
verən Allahdır, onun təzahürü isə insandan asılıdır. Yəni 
hikmət tək, saf, əsas bir ideyadır. Onun təzahürü üçün 
köməkçi ideyaların seçimi, bu əsas ideyanın olduğu kimi 
ifadə olunması insanın bacarığından asılıdır. Bu baxımdan 
insan Yaradanın qoyduğu çərçivə daxilində (bu çərçivə 
məhdud olsa da, onun sərhədləri olduqca genişdir və insanın 
təfəkkürünün gücü ilə daha da genişlənə bilər) bir 
yaradandır. Heç kəs Allahın yaratdığı bir şeyi olduğu kimi, 
olduğu mükəmməlikdə yarada bilməz. İnsanın mükəmməl  
şəkildə  çatdıra bildiyi, təzahür etdirdiyi hikmətlər də 
bənzərsiz, təkrarolunmazdır. Bunu həm sənət əsərləri 
haqqında demək olar, həm görkəmli kəşflər haqqında.  
 - 187 -  
Allahın yaratdıqları hər kəs üçündür. Bu dünya insanın 
xidmətindədir. İnsan Allahın yaratdıqlarını öyrənir, tətbiq 
edir, yararlanır və s. Bu, böyük bir xəzinədir. Bu, Allahın hər 
kəs üçün nəzərdə tutduğu hikmətidir.  
Allah insanlara bir də sözlərlə Öz hikmətini anladır. 
Səmavi kitablar. İlahi ayələr. İnsanlar onları öyrənməklə nə-
inki bütün kainatın, varlıq aləminin, hətta öz iç dünyasının, 
qeyri-maddi aləmlərin də sirrindən agah olmaq imkanı 
qazanır. Bu da Allahın digər bir xəzinəsidir. Bu da Allahın 
Öz mömin bəndələri üçün nəzərdə tutduğu hikmətidir.  
Bu ikisi artıq bu və ya digər şəkildə təzahür etmiş hazır 
hikmətlərdir, «kitab»lardır. Qalır onları «oxuyub», öy-
rənmək, dərk etmək. Lakin bu artıq reallaşmış hikmətlər, 
Əbu Turxanın ifadəsi ilə desək, ideyaların özləri deyil, ko-
piyalarıdır.  
Bu kitablardan birincisi hər kəs üçündür. Ağlı, dərra-
kəsi, düşünmə qabiliyyəti olan hər kəs üçün. 
Bu kitablardan ikincisi imanı, əxlaqı ilə fərqlənən, tə-
fəkkürü ilahi nurla işıqlanan seçilmiş bəndələr üçündür.  
Amma üçüncü kitab da var – hikməti olduğu kimi qə-
bul edən, nəinki adi gözlə görülməyən saf ideyanı «görüb», 
dərk edən, hətta onu reallaşdırmaq, hər kəs üçün edə bilmək 
qüdrətində olan insan. Seçilmişlərin seçilmişi – Kamil İnsan. 
Əbu Turxan üçüncü kitabı daha konkret, obrazlı desək, 
köməkçi ideyalardan arınmış şəkildə, əql dünyası adlandırır. 
Burada artıq ideyaların kopiyaları ilə deyil, özləri ilə 
ünsiyyətdə olan insan özü kopiya yaratmaq imkanı qazanır.  
Doğurdan da, insan bir neçə ideyadan ibarət bir var-
lıqdır. Onun əql dünyası isə saf və sözlə ifadəsi çətin olan bir 
 -188 -  
ideyadır. İnsanın əsas ideyasımı? Hikməti saf ideya kimi 
qəbul etməyə qadir olan yaradan insan əqlidir.   
 
 
Həyat 
(Yırğancağ kəndindən təəssüratlar) 
 
Allah yaratdıqlarını sadə və gözəl yaradıb. Tərkibi, 
strukturu nə qədər mürəkkəb olsa da, varoluşu elə sadə, 
harmonikdir ki! 
Allah insanı da sadə və gözəl yaradıb. Onun düzgün 
yaşaması və düşünməsi üçün nümunələr də verib. Bu nümu-
nənin ən kamili təbiətdir. 
Ən kamil nümunə ilə harmoniyada olan insanlar sadə-
ləşir, sadələşdikcə gözəlləşirlər. Onlar üçün hər şey sadə 
olur: olum da, ölüm də, qəhrəmanlıq da, acizlik də. Tərəzinin 
gözündə onların çəkisi eynidir: hər situasiyanın özünün 
seçdiyi hərəkəti qəbul edib onu zəruri bir addım kimi atırlar. 
Hər şeyi öz adı ilə çağırırlar, adı ilə çağırdıqlarını da adına 
uyğun qəbul edirlər. 
Belə insanlar sənin hər şeyi mürəkkəbləşdirməyinə ba-
xır, təəccüblənirlər, ən bəsit şeyi anlamamağına çaşırlar, 
anlamamağından bir fəlsəfə düzəltməyinə gülürlər. 
Sənin gördüyünü onlar da görür, ancaq həllini elə sadə 
verirlər ki! Təbiətdən götürdükləri nümunəyə uyğun! Allah 
verdiyini onlar da dərk edir və sadəcə ürəkdən şükr edirlər! 
Təbiət kimi!  
Yox, bu sadəlik primitivlik deyil. Heyvani səviyyədə 
yaşamaq da deyil! Bu, Allahın verdiyini olduğu kimi, acını 
 - 189 -  
acı, şirini şirin kimi qəbul etmək və şükr etməyi bacar-
maqdır. 
Hər şeyin həqiqətinə belə asan çatmaqlarında onlara 
vəsilə təbiətdir. Onlar sivilizasiyanı, şəhəri sevmirlər. Əs-
lində, sevmədikləri həqiqətlərin üzərinə qabıqların gəlmə-
sidir, ən sadə şeyin mürəkkəbliyinin ön plana keçməsidir, 
təbiətlə aralarına qat-qat divarların çəkilməsidir, Allahın 
yaratdığı təbiətin yanında başqa bir təbiətin yaradılması və 
bu naqis təbiətin birincidən üstün tutulmasıdır, naqisə görə 
kamilin dağılmasıdır.  
Əsl gözəlliyi görən, əsl həqiqəti dərk edən, əsl harmo-
niyanın iştirakçısı üçün bu normal bir hal deyilmi?     
Əbu Turxan deyir ki, Allah insana oxumaq üçün üç ki-
tab verib: səmavi kitab, təbiət, insan. Bu üç kitab bir-birilə o 
qədər sıx bağlıdır ki, birinin oxunuşundakı naqislik di-
gərlərində də özünü göstərir. Təbiətlə yaşadığı harmoniya 
özü ilə harmoniyaya çevrilir, bu harmoniya isə oxuduğu hər 
ilahi kəlamın batini mənası ilə həmahəng olur. Möhtəşəm bir 
ahəng! Varlığının mahiyyətini, səbəbini pıçıldayan ahəng! 
Varlığının ucalığını, ülviyyətini nəğmə kimi züm-zümə edən 
ahəng!   
 
 
Ġlham, vəcd və vəhy 
 
İnsan böyük və həqiqi bir harmoniyanın şahidi olanda 
ilk anda onu qələmə ala bilmir və ya qələmə aldığı özünə 
çox cılız və süni görünür. Təbiətin qoynunda nə qədər 
ilhama gəlsə də, gözəllikdən nə qədər vəcdə gəlsə də, içində 
 -190 -  
hisslər aşıb-daşsa da, bu barədə ən gözəl sözü orada deyə 
bilmir. Gərək bu möhtəşəmlikdən ayrıla, təkliyə çəkilə. Özü 
ilə baş-başa qala. O harmoniya fonunda insan da, insanın 
sözü də bir toz dənəciyi qədər olur. Təklikdə isə insan 
İnsandır, söz demək qüdrətində olan, Yaradanın yardımı ilə 
yarada bilən bir könüldür.   
Bəlkə buna görə təbiət qoynunda böyümüş şəxsin de-
məyə sözü də çoxdur, təbi də. Uzun illər təbiət «danışıb», o 
susub, susmağa məcbur olub. İndi də özü danışmaq, 
təəccübləndirmək, heyrətləndirmək istəyir, kimləri isə 
«dinləməyə» məcbur etmək istəyir. Yalnız özünün gördük-
ləri, yalnız ona açılan həqiqətləri hər kəsə mütləq həqiqət 
kimi çatdırmaq ehtiyacı hiss edir içində. Bu, ilhamdır.   
Qəribədir, insanlar öz təfəkkürlərinin, düşüncələrinin 
həcminə uyğun da harmoniya tapırlar: kimi sonsuz dəniz, 
uca dağlar, geniş düzənlər, kimi də gecə klubları, barlar, 
rəqqasələr, içki şüşələri. Onların ruhlarının dərk etdikləri də 
elə tapdıqları, uyğunlaşdıqları «harmoniya» boydadır.  
Elə insanlar da var ki, ruhları nəinki dağa, dənizə, heç 
bu maddi dünyaya da sığmır. Belələri üçün isə Allah ülvi bir 
aləmin «qapılarını» açır, bu aləmə aparan yolları, vasitələri 
ona tanıdır. Bu, artıq ilham deyil, vəcddir. 
Belə insanların çatdırmaq istədikləri sonsuz bir aləm-
dən gəlir və bir-iki nəfər üçün nəzərdə tutulmur. Musiqi, 
rəsm, heykəl, elmi kəşf, bədii və ya fəlsəfi əsər şəklini alan 
bu «ilahi xəbərlər» ruhu oyaq, könül gözü açıq, mənəvi 
dünyası işıqlı olan hər kəs üçündür. 
Bunlar yaradılış iyerarxiyasında alt-yuxarı, yəni insan-
dan Allaha uzanan kamillik yolunun vasitələridir. Bir də var 
Allahdan insana doğru uzanan bir yol. Allah insanı sevə-sevə 
 - 191 -  
yaradıb və bunu xatırlaması, öz insanlığını qoruması üçün 
onun qayğısına qalır. Belə olan hallarda, yəni insanlıq üçün 
bir təhlükə yarananda Allah özü seçim edir: Onun sözünü 
insanlara çatdıracaq şəxsi də, deyiləcək xəbəri də. Bu, 
vəhydir və ya missiyadır. Sonuncu peyğəmbərimizlə (s.) 
vəhy kəsilsə də, insan öz unutqanlığını unutmayıb. Və 
Allahın seçimini bu gün sözün ən ülvi mənasında missiya 
adlandırmaq olar.  
Vəhy – Allahın insana vacib sözüdür, nəsihətidir. Bunu 
əsrlər boyu peyğəmbərlər insanlara çatdırıb. Lakin Allahın 
sözləri bitməyib. Bunun üçün Allah yenə də təmiz ruhları 
seçir, bəndələrinə həmin ruhlar vasitəsilə müraciət edir. 
Missiya –Allahın insanları qəflət yuxusundan ayıldan söz-
lərinin seçilmiş ruhlar vasitəsilə səslənməsidir. 
 
 
 
ġeir 
 
Şeir yazmaq qüdrəti Allahdan verilən bir nemətdir. Bu, 
aşıb-daşan hisslərin yığcam, lakonik ifadəsidir. Üstəlik 
burada bir ritm, ahəng, sözlərin bir-biri ilə səsləşib, bir-birini 
tamamlaması da vacibdir. Şeirin bir gözəl funksiyası da var. 
Şeirdə sanki sözlər adilikdən çıxır, sirli-tilsimli bir məzmun 
alır. Nəsrlə deyə bilmədiklərini hətta qafiyəsiz belə «şeirlə» 
deyəndə, sanki daha rahat olursan. Sanki həm hisslərini gizli 
saxlayırsan, həm də onları aləmə car çəkirsən, həm susursan, 
həm də danışırsan. Sanki adi cümlə quruluşunu dəyişməklə, 
 -192 -  
cümləni daha pafosla deməklə çatdırmaq istədiyin hisslərin 
möhtəşəmliyini, gözəlliyini, ülviliyini də saxlamış olursan.  
Bu deyilənlər əsl şeir haqqındadır – ruhdan qopan, səni 
səndən alıb, səni ilahi aləmə aparıb yenidən özünə qaytaran 
və «bacarırsan yenə əvvəlki adam ol görüm, necə olursan», – 
deyə meydan oxuyan duyğuların tərənnümçüsü olan şeir 
haqqında. Elə şeir yazmaq, ruhunla yerlə göy arasında 
çarpışmaq hər ruha qismət olan xoşbəxtlik deyil. İllər boyu 
qazandığın bir adətlə sözləri, ifadələri qafiyələrə salıb «şeir 
düzəltmək» də şairlik deyil. 
Bəzən də olur ki, ruh oxumaq istəyir, amma nə şair de-
yil, nə bəstəkar. Ən əsası da, istəyir ki, oxuduqları öz kön-
lündən qopsun. Onda başlayır bildiyi bütün gözəl ifadələri, 
sözləri yan-yana düzməyə və öz aləmində bundan gözəl 
şedevr tanımır. Həqiqətən də belədir. Çünki bu, onun ən ülvi 
bir duyğusu haqqında öz könlünün nəğməsidir! Lap bizim bu 
«şeirimiz» kimi: 
  
Çıxar ürəyindən ağrını ver mənə,  
Yerinə könül dolu bir sevgi verim. 
 
Çıxar içindəki sıxıntıları, 
Üfüqlərə uzanan bir ümman verim. 
 
Ver nə varsa ürəyini incidən, 
Hər döyüntüsünə bir inci – nur verim. 
 
Ürəyin o dar qəfəsdə darıxır, 
Ürəyimdən ürəyinə gen yollar verim. 
 
Əlbəttə, bu «şairlik» bir anlıqdır və ona «bu, şeir de-
yil», – demək artıqdır.  
 - 193 -  
 
 
Zəhər 
 
Zəhər deyəndə ilk yada düşən həyatın, şirinliyin ziddi 
olan bir şey yada düşür. Bəzən acıya da zəhər deyilir, ağrılı-
problemli bir həyat da zəhərə bənzədilir; hər kəlməsində 
ürək qıranların dili də zəhərlə müqayisə edilir. Maraqlıdır, 
sözün düzünü çəkinmədən söyləyən də acıdil, zəhərdil ad-
lanır. Yəqin günah həqiqətin acı olmasındadır. Amma hə-
yatda elə zəhərlər də var ki, onlar barədə danışmağa dəyər. 
Zəhər var dərmandır. Onun adı zəhərdir, özü «şəkər»-
dir. Arı zəhəri, ilan zəhəri, əqrəb zəhəri, …insan zəhəri. Bu 
zəhərlər həm ağrıkəsici olur, həm zəhər zərərləşdirici. 
Həqiqəti söyləyən dillərin zəhəri də belədir. Hamı arıdan, 
ilandan, əqrəbdən, …həqiqəti deyəndən qorxur. Amma bu 
zəhərə ehtiyacı olan «xəstələr» var. Əslində, missiyasına 
uyğun olaraq bu dərmanların qiyməti də baha olmalıdır. 
Bəzən olur da. Amma necə də ağırdır: həm «zəhər» 
daşıyıcısı kimi qorxu mənbəyi olmaq, həm də səndən 
qorxub, səni məhv etməyə çalışanların dərdinə qalmaq, 
xilasına çalışmaq.  
Zəhər var onu könüllü qəbul edirlər. Bunun adı «şə-
kər»dir, özü zəhər. Əslində, o da bir növ «dərman»dır – dər-
di, problemi unutduran bir vasitə. Nikotin, narkotik, alkoqol, 
…yalan kimi. Özünü cəmiyyətdə tapa bilməyən bu zəhərdə 
tapır. Özünü bir insan kimi təsdiq edə bilməyən bu zəhərlə 
təsdiqləyir. Özünün varlığını unutmaq istəyən bu zəhərlə 
unudur. Necə böyük bir yardım, necə «ali» missiya! Amma 
 -194 -  
necə də ağırdır: sənə inanıb, sənə pənah gətirənləri boş tüstü 
dumanları ilə, qarabasmalarla aldatmaq, onu yavaş-yavaş 
məhvə sürükləmək!   
Zəhər var hamı onu tanıyır. Bir damcısı belə dəhşət 
gətirir. Onların müxtəlif kimyəvi adları var, amma yadda 
qalan bir addır – zəhər. Siçan zəhəri, həşərat zəhəri, Onlar 
vasitəsilə xoşagəlməz «ünsürlərdən» qurtulurlar. İnsafsızca 
yeməyə qatıb verirlər, o da yeyib məhv olur. Amma yeməyə 
qatmaq da şərt deyil, heç bir dəfəyə öldürmək də vacib deyil. 
Bu zəhəri oxuduğu kitaba da qatmaq olar, dinlədiyi musiqiyə 
də, aldığı təhsilə də, yaşadığı mühitə də. Onu damcı-damcı 
verəndə tədricən məhv olur. …Bəzən də məhv olmur, bu 
zəhərə o qədər alışır ki, ondan yeyib kökəlməyə başlayır. 
Mutant deyilən bir varlıq alınır. Onun özü artıq bir zəhərə 
çevrilir. Necə də dəhşətdir: Allahın yaratdığı bir varlığın 
fitrətini pozub ona fərqli, özünü belə dəhşətə gətirəcək bir 
həyat vermək, fərqli bir missiya üçün doğulmuşu özünə – 
zəhərə oxşatmaq.  
Zəhər var bircə onu qəbul edəni zəhərləyir. Bir tək ca-
nı məhv edir. Zəhər də var ətrafında hərlənən hər kəsi, hətta 
bir neçə nəsli zəhərləyir. Radiasiya kimi, virus kimi, …rüş-
vət kimi. Bu zəhərin mənbəyini tapmaq, tapanda təcrid 
etmək, təcrid edəndə isə məhv etmək çətindir. Bəzən, bəlkə 
də əksər hallarda, bu zəhər bədənə o qədər hopur ki, ondan 
qurtarmaq üçün vücudun özünü məhv etmək gərəkir … 
qalanlarını xilas etmək naminə. Böyük bir ağac təsəvvür 
edin. Zəhərlə suvarılan bu ağacın alıb-verdiyi hava belə 
zəhərə dönür. Qollu-budaqlı, geniş kölgəli, bol meyvəli bu 
ağac ancaq zəhərə xidmət edir. Onun ətrafında güllər əksən 
ya solar, ya zəhər ətri verər, dibinə bulaq çəksən ya quruyar, 
 - 195 -  
ya zəhər qaynadar, dibində dincələnlər ya boğular, ya 
ciyərləri bu zəhərlə qidalanmağa başlayar, təmiz havada 
boğulmağa başlayar. Lap Puşkinin «Ançar»ı kimi. Necə də 
təəssüfləndirici haldır: böyük bir varlıq, orqanizm bir damcı, 
bir zərrə zəhərin güdazına gedir.   
Dəhşətdir, zəhərlə bağlı hər sözümüz ya təəssüflə bitdi, 
ya qorxu ilə. Xoş sözümüz belə! Deyirlər alışqanlıq ikinci 
xasiyyətdir. Alışdığından ayrılmaq ağrı verir. Zəhər bu 
ayrılığı gətirən, ağrıdan şeydir. Fərqi yoxdur, səni nədən 
ayırır: şirin həyatdanmı, problemdənmi, xəstəlikdənmi, 
sağlamlıqdanmı. Hətta «rüşvət» adlı zəhəri qəbul edən belə 
nədənsə ayrılır… və bu ayrılıq ona ağrı verir. Fərq ağrını 
çəkəndədir: birinin bədəni ağrıyır, birinin vicdanı, birinin 
könlü. Bu asılıdır zəhərin tipindən, növündən.  
 
 
        ĠtirilmiĢ məsumluq  
                    və ya sönmüĢ nur 
 
Ərlərin eşqi gözəlliyin meyarıdır. 
Gözəlliyin üzərindəki pərdəni parçalayan 
bu eşq eyni zamanda onu pərdələyər.  
 
Məhəmməd Ġqbal 
 
Zərif bir kəpənəyi görəndə qeyri-ixtiyari ona toxun-
maq, bu zərifliyi hiss etmək istəyirsən. Ona toxunanda sanki 
özün də zərifləşirsən, içindən, qəlbinin dərinliyindən elə incə 
hisslər baş qaldırır ki, sonra özün də təəccüb edirsən. Eynən 
bir körpə də görəndə, hələ bu körpə məsum-məsum sənin 
 -196 -  
üzünə gülümsəyəndə elə bil içində bir işıq yanır, bu 
məsumluqdan pay almaq istəyirsən, körpəni qucaqlamaq, 
oxşamaq istəyirsən, amma nə qədər incəliklə, zərifliklə əlini 
uzatsan da… körpə səndən qorxub qaçır, sən israr edəndə isə 
ağlayır. Qanadlarına toxunulan kəpənək də daha uça bilmir, 
ölür. 
Deyilənlərdə ilk nəzərə çarpan iki əksliyin – işıq və 
qaranlığın qarşılaşmasıdır.  
İşıq iki cürdür. Bir var insanın daxilində, ruhunda, kön-
lündə, bir də var insandan kənarda yanan elektrik işığı, atəş. 
Hər ikisi Allahın hökmü ilə yanır, lakin birincini Yaradan 
özü nurlandırır, ikincini isə yaratdığının əli ilə. «…Bəziləri 
ocaq yandırdı. O, ətrafını aydınladan kimi, Allah onların nur-
larını aldı və onları zülmət içində qoydu, onlar görə bilmədi» 
(Quran 2/17), – deyə buyurmaqla Allah insanları xəbərdar 
etdi ki, ruhlarının nuru ətrafdakı işıqdan daha vacibdir, daha 
xeyirlidir. Bunu xatırlayan da var, lazımsız sözlər kimi 
unudan da.  
Ruhundakı nurdur ki, insanın könül gözünü açır, Al-
lahın verdiyi maddi nemətlərlə yanaşı, dünya gözü üçün 
qaranlıq qalan mənəvi nemətləri də görür, yararlanır.  
Dünyada hər şey qoşa olduğu kimi, işıq da qaranlıqla 
qoşadır. Axı hər şey öz əksi ilə daha tez tanınır. Ancaq hər 
biri öz yerində, yaxud öz əksinin yanında yaxşıdır. Onun 
yerini tutmaq istəyəndə, yalnız öz hakimiyyətini bərqərar 
etmək istəyəndə isə, tərəzinin gözü pozulur. Tamam qaranlıq 
kimi, tamam işıq da gözləri kor edir. 
Zəriflik kəpənəyin təbiətindədir. Ona uzanan əl bir 
maddi istəklə – bu zəriflikdən bir pay almaq üçün uzanır. 
…Bu kiçik zəriflik yalnız gözləri, könüləri sevindirəcək qə-
 - 197 -  
dərdir. Ona görə də dözmür, insanın «mənimsəməsindən» 
özünə bir şey qalmır və …daha uça bilmir. 
Məsumluq, paklıq, təbəssümündəki nur körpənin hələ 
çirkaba batmağa macal tapmamış ruhundan gəlir. Bir-birini 
tanımayan iki körpə necə tez qaynayıb-qarışır, necə xoşbəxt 
olur. Yaxud nəvazişlə ona əllərini uzadan böyüklərə körpə 
necə təəccüblə baxır. Bəlkə də qarşıdakının da könlündə 
ilahi nur aşıb-daşır. Amma körpə hələ qabıqlar altında 
mahiyyəti görmək qüdrətində deyil axı. O, hələ ancaq bu 
kobud «mənimsəmə» niyyətini görür.  
Kəpənək uçur, körpə qaçır, ən acizi çiçəklərdir. Gö-
zəlliklərinə görə həmən qoparılan, ətrini alandan sonra 
ayaqlar altına atılan çiçəklər.      
 
Zəriflik də, nur da, xoş ətir də hər insanın ruhuna məx-
sus bir keyfiyyətdir. Bu səbəbdən insan onları görəndə qeyri-
ixtiyari onlara meyllənir. Sonra da illər boyu qazandığı 
təcrübə ilə onu «mənimsəmək» istəyir. Ruha məxsus bir şeyi 
maddiyyata «yedirdir». Əslində isə bu keyfiyyətlər insan 
üçün bir «yaddaş kitabçasıdır»: ona öz ruhuna boylanmağı, 
könlünü Allah nuru üçün açıq tutmağı xatırladır.  
Bir var mənimsəmək, bir də var paylaşmaq, bölüşmək. 
Mənimsəyəndə bir tərəf boşalır, tükənir, digər tərəf dolur. Bu 
da ifrat, o da. Birinin yenidən dolmaq imkanı qalmır, 
digərinin isə, Əbu Turxan dediyi kimi, «qabının divarları 
ərpləşir və qabın tutumu getdikcə azalır…», mənimsədikləri 
qarışır bir-birinə, «bu da calaq ruha keçid deməkdir. Yəni 
ruhun müəyyənliyinin pozulması, insanın simasının itməsi 
deməkdir».        
 -198 -  
İşıq zəif olanda qarşısındakını nurlandırmağa gücü çat-
mır, özü də solur, xoş ətir səni də ətirləndirə bilmir, özü də 
yox olur. Əslində onlar yox olmur, qaranlıq, kobudluq onu 
görünməz edir. Rabindranat Taqor yazır: «Güclü və qüdrətli 
olmaq qüvvəyə görə üstün olmaq deyil, zəifi öz zirvənə qal-
dıra bilməkdir». Bəli, güclü olmaq kiminsə nurunu 
söndürmək deyil, daha çox könüllərdə işıq yandırmaqdır, 
zərifliyi – gözəlliyi özününküləşdirmək, ömrünü bir anlıq, 
bir saatlıq etmək deyil, o gözəlliyin daha üst qatlarını kəşf 
etmək, kobudluq yanında öz varlığını qorumasında ona 
yardım etməkdir.  
 
 
EĢq və dəyiĢən tarix 
 
İnsan yarandığından bu günə kimi çoxmu dəyişib? 
Gözəlliyin meyarları, ona münasibət, onu duymaq bacarığı 
dəyişib. Bəs gözəllik özü necə, dəyişibmi? Sevgiyə, eşqə 
müasibət dəyişib. Bəs sevgi necə, dəyişibmi? Yəqin çoxları 
deyər ki, bəli, dəyişib, çünki insan inkişaf edib. İnkişaf edən 
insandırmı, yoxsa yaratdığı ikinci təbiət? Dəyişən ikinci 
təbiətdir. Birinci təbiətin dəyişməyən harmoniyası, gözəlliyi, 
ecazkarlığı isə insanları eyni qüvvə ilə sehrləməkdə, ilhama 
gətirməkdədir. Yox, söhbət nə birinci, nə də ikinci təbiətdən 
getməyəcək. Söhbət heç bir-birini əvəz edən ictimai 
formasiyalardan, cəmiyyətlərdən, texnikanın, elmin 
inkişafından da getməyəcək.  
 - 199 -  
Mövzu eşqdir. Hər zaman varlığına şübhə edilən, buna 
baxmayaraq, axtarılan, tapıldığı yeri viran qoyan, viranəsi 
üzərində yüksək sənət əsərləri yaradılan eşq! 
Deyilənə görə, böyük fırça ustası Rafael sevdiyi qadı-
nın rəsmini yarada bilməyib. Onun şedevrlərində həmin qa-
dının dodaqlarını, əllərini, baxışlarını, saçlarını görmək 
mümkündür, ancaq qadının bütöv portreti uğursuz rəsm kimi 
haradasa itib-batıb.  
Gözəllərə əvəzsiz təriflər deyən, bir sözündə min bir 
məna çatdıran Aşıq Ələsgərin sevdiyi qıza yazdığı şeir zəif 
şeirlərdən sayılır, nə yadda qalıb, nə də sevilib.  
Eşq nə rəngə sığır, nə sözə. Onu nə fırça ilə çatdırmaq 
mümkündür, nə qələmlə. Eşqin bir məkanı var – könül, bir 
dilmancı var – baxışlar. 
Maraqlıdır, könülün və baxışların meyarı necə, tarixlə 
bərabər dəyişibmi? Kleopatraya baxan Antoninin göz-
lərindəki eşqlə, Leylaya baxan Məcnunun gözlərindəki eşq 
nə ilə fərqlənib? Müasir insanların sevgisi nə ilə fərqlənir? 
Texnikanın, elmi biliklərin sevgiyə təsiri hansıdır? Əbu 
Turxan deyir: «Müasirlik – mənəviyyatın zamana 
uyğunlaşmış üst qatılır». Bəli, dəyişən mənəviyyatın üst 
qatıdır, binasıdır, alt qat isə təməl, bünövrə kimi dəyişməz 
olaraq qalır. Könül mənəviyyatın alt qatına aid bir məkandır 
və eşqin baxışları üst qatdan asılı olmayaraq könülün əmr 
etdiyi kimi baxır. 
Heç kim inkar etmir ki, gözə görülən binadır, bünövrə 
deyil. Böyük bir təməl üzərində möhtəşəm bir saray da, cılız 
bir bina da tikmək mümkündür. Ən düzgün və möhkəm tikili 
öz bünövrəsinə uyğun olandır. 
 -200 -  
Maraqdır, əvvəllər möhkəm özüllər üzərində böyük, 
min bir naxışlı, hər daşında bir xatirə, hər divarında bir sirr 
daşıyan tək bir saray tikirdilər. İndi ondan da dərin özüllər 
qazırlar və üzərində… standart göydələnlər ucaldırlar. 
Görəsən, bunda eşqə aid bir hikmət varmı?    
 
 
Rəqslər 
 
Rəqslər müxtəlifdir. Fərqli hisslərdən doğur və fərqli 
hisslər doğurur. Əbu Turxan: «Rəqs etmək sevdiyinə xə-
yanətdir, çünki hər şeyi unudub bütün hisslərinlə, vücudunla 
musiqinin hökmündə olursan», – deyir. Mən deyirəm: «Rəqs 
var səni ruhunun mənsub olduğu harmoniyadan çıxardır, 
bədəninin hökmünə düşürsən. Sən xəyanətkara çevrilirsən. 
Rəqs var mənsub olduğun harmoniyanı artırır, gözəlləşdirir. 
Sənə xəyanəti unutdurub, vəhdətə sədaqətini öyrədir». 
Rəqslərin əksəriyyəti bədənə xidmət edir, onun əzala-
rını, quruluşunu təqdim və təklif edir. Bunun ən bariz nü-
munəsini Latın Amerikası rəqslərində görmək olar.  
Rəqs var ehtirasları oyadır. Daha dəqiq desək, rəqs 
edən ehtiraslar da. Tanqo kimi.  
Rəqs var təfəkkürü oyadır. Hər hərəkət (pa) dəqiq öl-
çülür ki, gözəllik və harmoniya itməsin. Balet və yallı kimi.  
Rəqs var sevgidən doğur. İki vücud deyil, iki ruh bir-
birini duyur, qoruyur, incə-incə toxunur. Vals kimi. 
 
 
Hiss və təfəkkür 
 - 201 -  
yaxud 
inam və Ģübhə 
 
Hisslər (istər nifrət olsun, istər sevgi) – yüngüldür, tə-
fəkkür – ağır. Hisslər – qanaddır, təfəkkür – bu qanadlara 
taxılan qurğuşun.  
İnam əvvəlcə hisslər üzərində qurulur. Bu zaman o, bir 
növ xammalı xatırladır. Güclü təfəkkürlə istiqamətləndirilən 
inam isə qüvvədir.  
Hər insanın bir zəif anı var. Bu zəif an hər hansı bir 
fikri yalnış anlamaqdan başlayır, sonra inciklik gəlir, son-
ra… kiçik bir şübhə onun inamında, etibarında yaranmış ki-
çik çatdan içəri daxil olur. Əvvəli kiçik olan bu şübhənin 
nəticəsi böyük olur: səhv yollar sənə yeganə çıxış yolu kimi 
görünür, inandığın bir şeydən üz döndərirsən, o olmadan da 
yaşaya biləcəyinə özünü inandırırsan. Ondan daha böyük bir 
qüvvə axtarırsan və sənə elə gəlir ki, tapırsan (axtaran tapır). 
Onu itirməyinlə ürəyinin bir hissəsinin öldüyünü hiss edə-
edə indiyə qədər ölü olduğuna və indi yaşamağa başladığına 
əmin olmağa çalışırsan. Amma Əbu Turxanın da yazdığına 
görə, «müqəddəslik duyğusu bitən yerdə şər ağacı bitər». 
Müqəddəslik insandakı iman və sevginin vəhdəti, insanı 
ayaqda saxlayan iki sütunun bərabər gücüdür. Bizim 
dediklərimiz hələ hisslər səviyyəsində yaranmış çatdan, 
xaosdan gedir. Bu çat dərinləşib insanın mahiyyətinə 
yetişəndə, onu bərpa etmək çox çətin olur, sütunlar yıxılır, 
insan məhv olur.  
Bəzi insanlar hisslərinin yüngüllüyündən məmnun qa-
lır və bütünlüklə onların hökmündə ömürlərini başa vururlar. 
Onların sevgisi də, nifrəti də, sevinci də, kədəri də, 
 -202 -  
həyatlarının mənası da hisslər səviyyəsindən o tərəfə keçmir. 
Hisslər əsən külək kimidir, gah tez-tez istiqamətini dəyişə, 
gah sərin meh kimi həzz verə, gah da tufana dönüb qarşısına 
çıxanları dağıda bilir…     
Bəzi insanlar isə külək yox, insan olduqlarını dərk 
edirlər və yardım axtarırlar. Belə anlarda isə yeganə köməkçi 
təfəkkürdür – fikirlərin, ideyaların, ifadələrin xaosunda itib-
batmış hissləri istiqamətləndirən yeganə qüvvə.  
Təfəkkür əvvəlcə bu hisslər xaosunda bir nizam yara-
dır. Sonra onun mahiyyətindəki həqiqəti axtarır. Bu çətin 
olur, çünki bəzən həqiqət şübhə bataqlığında tamam gö-
rünməz olur. Nəhayət, sonuncu mərhələ inamın çat his-
səsinin bərpasıdır. Elə zənn olunmasın ki, bütün bu pro-
seslərdə hisslər sakitcə dayanır, əksinə, sıxılmış hava və ya 
su daha güclü təzyiq göstərdiyi kimi, onlar da get-gedə daha 
çox müqavimət göstərirlər. Təfəkkürə isə qüvvə verən iman 
və sevgidir – insanın ruhunda var olan və Mütləq Varlıqdan 
alınan qüvvə, etibar, dayaq. 
Deyilənlərdə əhəmiyyətli bir an var: şübhəyə düşmüş 
insanın hisslərini idarə edən və istiqamətləndirən, yenidən 
ayağa qaldıran təfəkkür insanın özünə məxsus ola bildiyi 
kimi, kənar bir şəxsə də məxsus ola bilər.        
Öz hisslərini idarə edə bilən, ən zəif anında da, şübhə-
lərin içində itib-batanda da, hətta yalnış yolla bir neçə addım 
atsa da, öz təfəkkürünün gücünə arxalanan, öz təfəkkürünün 
işığı ilə aydınlanan şəxslər! Məşhur baron Münhauzenin 
bataqlığa düşəndə öz hörüyündən tutub özünü çıxartdığı 
kimi. Gülməlidir, inandırıcı görünmür, …amma bu, bir 
həqiqətdir. Bir çox filosofun, mütəfəkkirin həyat tarixçəsinə 
baxsaq eyni halın şahidi olarıq: Müqəddəs Avqustin, Əbu 
 - 203 -  
Hamid Qəzali və daha kimlər. Dante yazır ki, «şübhə mənə 
heç də bilikdən az həzz vermir». Və ya Hüseyn Cavid 
bildirir ki, «mərifət nuru şübhədən parlar». Belə şəxslər üçün 
şübhə – içindəki bütün ali hisslərin səfərbər olduğu an – 
həqiqətə aparan bir üslub, kateqoriyaya çevrilir.  
Belə məlum olur ki, həmin şəxslərin güc mənbəyi on-
ların imanı olub, yəni onların təfəkkürləri xaosda itib-batmış 
hisslərdən, hər yeni səbəblərdə yeni nəticələr verən mən-
tiqdən deyil, ruhlarından qidalanıb – dəyişməyən, sabit, Uca 
Varlıqla daim əlaqəli olan, qidalandırıcı nurunu itirməyən, 
hərarətini günəşdən yox, Allahdan alan ruhlarından. Əbu 
Turxanın deyir kimi, «ruhun işıqlanması sahəsində hər bir 
addım ölməzliyə aparır». Bu, o deməkdir ki, belə şəxslərin 
təfəkkürləri ilə ruhları arasında vəhdət yaranır və onlar öz 
insanlıq mahiyyətlərini anlayırlar.  
İkinci tip insanların hisslərini öz təfəkkürləri idarə et-
mək qüdrətində deyil: hisslər güclü, təfəkkür zəifdir. Ta-
rixən, həmçinin bu gün də, elə güclü təfəkkürlər vardır ki, 
nəinki öz hisslərini idarə etməklə kifayətlənir, həm də yüz-
lərlə, minlərlə insanların hisslərini də öz itaəti altına alırlar, 
öz qüdrətlərini artırırlar, bu təfəkkürsüz hissləri öz mə-
nafelərinə yönəldirlər. Bunun mükəmməl nümunələrini 
təriqətlərin, sektaların, fanatlıq üzərində qurulan terror-
çuluğun misalında aydın görmək mümkündür.  Yeri gəl-
mişkən, belə həyat tərzi seçmiş şəxslərin həyat tarixçəsinə 
baxsaq, hər şeyin kökündə hansı isə bir şübhənin, narazılığın 
(bu, kiçik, ilk baxışda əhəmiyyətsiz görünən bir məqam da 
ola bilər) durduğunu görərik: dövlət quruluşundan, 
cəmiyyətdən, ailədən narazılıqdan tutmuş, sevgililərin, 
 -204 -  
dostların, doğmaların arasında baş vermiş kiçik an-
laşılmazlıqlara qədər.   
İlk baxışda ikinci tipə dinlərin yaranmasını və ya-
yılmasını da aid etmək olar: bir insan (peyğəmbər) bir ide-
yanı milyonlarla insanlara təlqin edir. Lakin burada bir neçə 
əhəmiyyətli amil nəzərə alınmalıdır. Əvvəla, peyğəmbərlər 
öz ideyalarını deyil, Allahın buyurduqlarını insanlara 
çatdırırlar. Təbii ki, bu hal ancaq peyğəmbərlərə aiddir və bu 
dindən öz mənafeyi üçün istifadə edən ikinci bir şəxsə şamil 
edilə bilməz. İkincisi, bu ideyaların əksəriyyəti bilavasitə 
ruhlar üçün nəzərdə tutulur, yəni bir növ ruhlardakı imanın 
oyadılmasına xidmət edir. Üçüncüsü, onlar İNSANın düzgün 
formalaşmasına, onun öz azadlığını, ucalığını dərk etməsinə 
yönəldilirlər.    
Cəmiyyətdə xoşbəxt hesab edilən şəxslər hisslərinin 
hökmündə olub, təfəkkürlərinə «əziyyət verməyənlərdir»; 
qüdrətlilər minlərlə hissi öz təfəkkürləri ilə idarə edənlərdir; 
müəyyən məqsədlərə aparan yolların «xammalları» bu 
qüdrətə tabe olanlardır; ən çox əzab çəkənlər isə – təfəkkür 
və ruhları ilə vəhdət tapanlardır, amma həqiqi İNSANlığın 
ucalığını, kamilliyini yaşayan da onlardır.   
 
 
Əlcəzair – hisslər şəhəri 
(Əlcəzair səfərindən təəssüratlar) 
 
Bəzi şəhərlər öz tarixləri, ümumi auraları ilə nəyin isə 
rəmzinə çevriliblər: şəhərlər şəhəri, çaylar şəhəri, sirli şəhər, 
körpülər şəhəri, sevgi şəhəri. Yeri gəlmişkən, mən həmişə 
 - 205 -  
Venesiyanı sevgilər şəhəri bilirdim, amma Əbu Turxanın 
yazılarından birində İstanbul sevgilər şəhəri adlanır. 
Müəlliflə qiyabi də olsa bir şeydə razılaşdım: insanın eşqi 
harada bədəni ilə ruhunu barışdıra bilirsə ora sevgi 
məkanıdır.  
Əlcəzairə nərdivanlar şəhəri deyirlər. Şəhər uca bir da-
ğın üzərində inşa edildiyindən hər tərəf müxtəlif çeşidli pil-
ləkanlarla doludur. Sanki pilləkanlar evləri, küçələri bir-
ləşdirmir, əksinə, evlər pilləkanların üzərindəki məqamlardır. 
Bu bənzətmə təsadüfi deyil. Deyilənə görə, Əlcəzair 
təsəvvüfün paytaxtı elan olunub. Əslində mən təsəvvüf adlı 
sərhədsiz bir diyarın paytaxtını insanların qəlbləri bilirdim. 
Ancaq Əlcəzair şəhərini daha yaxından tanıyanda bu sözlərin 
səbəbini anladım.   
Əlcəzair köhnəlmiş, saralmış, amma xoş xatirəsi olan 
fotoşəkilə oxşayır – Parisin fotoşəklinə. Tarixdən məlum 
olduğu kimi, ölkə uzun müddət Fransanın müstəmləkəsi 
olub. Qəribədir, şəhərin zahiri də, ruhu da neçə əsrlik 
düşməninin surətidir sanki. Hətta sakinləri belə zahirən ərəb 
olsalar da, ruhən artıq fransızdırlar. 
Bu deyilənlər Əlcəzairin görünən tərəfidir. Amma mə-
ni, sözün əsl mənasında, heyran edən onun görünməyən 
tərəfi, batini oldu: bura hisslər şəhəridir: sevgi, nifrət, sevinc, 
qüssə, laqeydlik, daha hansı isə uca və ya alçaq hisslər, 
ancaq hisslər.  
Nə demək istədiyimi izah edim. 
Əlcəzair əhalisinin əksər hissəsi İslam dininə etiqad 
edir. Son illər bütün islam ölkələrində olduğu kimi, burada 
da sələfilərin və ya fundamentalistlərin sayı get-gedə art-
maqdadır. Ölkədəki müsəlmanlar arasında dərin bir uçurum 
 -206 -  
yaranıb və o, gündən-günə böyüməkdədir. Müsəlman 
müsəlmana düşmən kəsilib və bu nifrət hissi elə açıq şəkildə 
büruzə verilir ki, insan dəhşətə gəlir: fərq qoyulmadan 
istənilən yerdə partlayışlar törədilir, qətllər baş verir, dinc 
əhali qırılır və …hansı isə üçüncü və gözə görünməz bir 
qüvvə bundan faydalanır. Bu üçüncü qüvvəni görmək və 
ondan müdafiə olunmaq üçün hisslər dünyasından ağıl, 
təfəkkür müstəvisinə keçmək lazımdır. Hisslər (istər nifrət 
olsun, istər sevgi) – yüngüldür, təfəkkür – ağır. Hisslər – 
qanaddır, təfəkkür – bu qanadlara taxılan qurğuşun. 
Əlcəzairlilər səhra küləyi kimi yüngül olmağa üstünlük 
verirlər. 
Əlcəzairlilər fransızlara da nifrət edirlər. Əsrlər boyu 
onları əsatirdə saxlayan bir xalq başqa hansı hissə layiqdir 
ki? Ancaq bu nifrət gizli bir nifrətdir. Hələ də yüksək sə-
viyyənin, mədəniyyətin rəmzi hesab edilən fransızlıq əlcə-
zairlilərin qanına, canına hopub. Küçədəki dilənçi belə fran-
sızca dilənir! Fransızların əlcəzairlilərə qarşı törətdikləri 
soyqırımı belə fransızca nəql edirlər. Buna görə də fran-
sızlara dərindən nifrət edəndə əlcəzairlilərin özlərinə də pay 
düşür bu nifrətdən. Bəlkə də bu özünənifrət hissidir ki, hələ 
də sıravi bir fransızın yanında özlərini əksik, naqis bilirlər, 
hələ də onları təlqin etməyə çalışırlar, …məhz belə 
olduqlarına görə də nə siyasi, nə iqtisadi inkişafa nail ola 
bilirlər, elə surət olaraq qalırlar.  
Əlcəzairlilər nifrətlə yanaşı bir də yüksək sevgi hissinə 
malikdirlər və öz sevgilərini elə ürəkdən, elə candan ya-
şayırlar ki!  
Bir statistik məlumata görə, Əlcəzairdə 40-dan çox sufi 
təriqət var. Yerli sakinlər sufiliyi hava-su kimi mənim-
 - 207 -  
səyirlər. Bunu böyüklü kiçikli onların hamısının sufi 
musiqisini dinlədiklərində müşahidə etmək mümkündür: 
mistik musiqinin ritmləri ilə yüksəkliyə, bütün materiyadan 
ucalara qalxır, gözəl, sirli hisslər yaşayırlar. Bu mühitin elə 
ecazkar, elə saf, elə ülvi bir havası var ki, ixtiyarsız olaraq 
gözlərini yumub bu ümumi harmoniyaya qoşulursan, böyük 
bir sevgi dünyasına daxil olursan. Belə anda ilk dəfə gör-
düyün bu insanlar sənə elə doğma, elə səmimi görünürlər ki! 
Yerli əlcəzairlilərə qədimdə azad ruhlu insan (səhv elə-
mirəmsə, «amazey») deyiblər. Onların ruhunun azadlığı 
musiqilərindən də hiss olunur – sonsuz səhralıqda qum də-
nələrini qabağına qatıb qovan, sərhəd, maneə tanımayan 
külək kimidirlər. Onların ruhunun azad olmasıdır ki, bir belə 
zülümlərə, əsatirə, soyqırıma baxmayaraq, xoş sifətlərini, 
mehribanlıqlarını, səmimiyyətlərini qoruyub saxlaya biliblər. 
Yəqin ruhları hələ də sonsuz çöllərdə uçur ki, xarici sivil 
cəmiyyətlərin hiylələrinə, siyasi oyunlarına asanlıqla 
düşürlər və …maddi baxımdan uduzduqlarının fərqinə belə 
varmırlar. 
Dediklərim yalnız üç gündə gördüklərimdir, daha doğ-
rusu, hiss etdiklərimdir. Bu günlər ərzində sürətlə bir-birini 
əvəz edən, bəzən bir-birinə qarışan, insanı bütünlüklə öz 
hökmü altına alan hisslər çox güclü idi. Bütün yaşanan 
ecazkarlığın, uca hisslərin arasında bir şeyi dərk etdim: 
bütün bunlar yalnız hisslərdir! Əbu Turxan yazır ki, «hisslər 
dərk edilməmiş düşüncələrdir». Əlcəzair ən müxtəlif, zidd 
hissləri ən yüksək səviyyədə yaşayır və heç birinin 
mahiyyətinə varmır. O, ruhunda baş verənləri ağlının 
süzgəcindən keçirmir. O, sonsuz çöllərdə əsən azad ruhunun 
göydələnlərin arasında əsə bilmədiyini hiss edir, ancaq 
 -208 -  
bunun səbəbini anlamaq istəmir. O, nifrət edir, bu nifrətlə 
yaşayır, ancaq bu nifrətin kökünü, nəticələrinin kimə xidmət 
etdiyini, kimlərin alətinə çevrildiyini anlamaq istəmir. O, 
sevir, yüksəlir, ancaq bu sevgidən faydalanmaq istəmir. 
İstəmir, yoxsa bacarmır?  
Əlcəzair – təsəvvüfün paytaxtıdır. Bəlkə onun hisslər 
şəhəri olmağının əsas səbəbi budur? Bəlkə təsəvvüf əlcə-
zairliləri ruhlarının qayğısına qalıb, maddiyyatı unutmağa 
sövq edir? Və ya bəlkə əslində saf bir düşüncə tərzi olan 
təsəvvüf yalnız hisslər çərçivəsinə salınmaqla özü təhrif 
edilir? 
Əslində, həqiqət çox aydındır. Təsəvvüf İslam üzərin-
də təşəkkül tapmış bir təfəkkür tərzidir. Buna görə də onun 
mərkəz nöqtəsində bütöv cəmiyyət yox, ayrı-ayrı fərdlərin 
ruhları və təfəkkürləri durur. Söhbət sadəcə ruhdan deyil, 
ruhu maddi bədəni ilə vəhdət təşkil edərək bütöv bir 
cəmiyyəti irəli apara bilən İNSANdan gedir.  
Əlcəzair – hisslər şəhəri olduğuna görədir ki, bu qədər 
təbii, mehriban, səmimi və… sadəlövhdür. Bu, məndə ya-
ranmış təəssüratdır. Bəlkə də bir azərbaycanlı olaraq hər şeyi 
öz arşınımla ölçmüşəm?! 
 
 
Əbu Turxanın «qısa qapanma» prinsipi 
haqqında qeydlər 
 
İdeyanın doğum məkanı insanın daxilində, onun real-
laşma, təzahür məkanı isə insandan kənardadır. Yəni ide-
yanın müəyyən maddiyyat qazanması üçün onun insandan 
 - 209 -  
kənarlaşması zəruridir. İstər söz şəklində olsun, istər 
emosiya, istərsə də maddi bir cisim kimi. Berdyayev yazır ki, 
«idrak yadlaşmadır» və «idrak bizim cəmiyyətimizin 
genişlənməsidir». Xəlilov isə bildirir ki, «Mən»i «bölüşmək 
üçün əvvəlcə maddiləşdirmək – ifadə etmək lazımdır. Bu isə 
xüsusi bir prosesdir ki, ona yaradıcılıq deyilir».  
Yaradıcılıq – içində doğulmuş ideyanın dərki və onu 
reallaşdırmaq cəhdidir. İdrak – öz ideyanın kənar obyektdə 
«tanınması» və bu «tanışlığın» öz şüurunda inikasıdır. «Ta-
nıma»nı həmçinin öz ideyanla kənardakı obyektin ideyasının 
harmoniyası, uyğunlaşması da adlandırmaq olar. Məsələn, 
heykəltaraşın ideyası ilə qranitin «ideyasının» üst-üstə 
düşməsi nəticəsində gözəl bir heykəl yaranır. Yəni bu, 
müəyyən başlanğıcı (ideyanın doğulması), kulminasiya anı 
(ideyanın «tanınması») və sonu (inikası) olan bir sikldir. Bu 
mərhələlərdən biri olmazsa, ideya dərk olunmamış və ya 
reallaşmamış qalar.        
İnsan doğulandan şüurlu-şüursuz şəkildə qarşısına 
məqsədlər qoyur, ona can atır. Körpə yıxıla-dura ilk addımı-
nı atır, uşaq şirin uşaqlığından ayrılıb həyatın çətin dön-
gələrinin «dolaşıq xəritəsini» oxuya bilmək üçün elm öy-
rənir, təcrübə toplayır, gənc qarşısında qaldığı seçimlər üzə-
rində baş sındırır, tədbirlər tökür və s. və i.a. İnsan məqsədi 
qoyur və ona doğru addımlayır. Can atdığı ideyanı bəzən öz 
beynində o qədər aydın canlandırır ki, arada keçəcəyi 
vasitələr ona kiçik, əhəmiyyətsiz gəlir. Rəssamlar, 
heykəltaraşlar, yaradıcı insanlar kimi. Onlar yalnız atacaqları 
sonuncu addımı görür, onu atacaqlarını düşünürlər və onu 
atmaq üçün hər şeyə hazır olurlar. Əslində, onlar öz 
məqsədləri fonunda bu «hər şeyi» heç nə bilirlər. 
 -210 -  
Cəmiyyətdə belə adamlara Məcnun və buna bənzər adlar 
qoyurlar. Yəni insan və ideyası o qədər bir-birlərinə 
yaxınlaşırlar ki, aradakı vasitələr yoxa çıxır. Əbu Turxan 
yazır ki, «aradan maneənin götürülməsi «qısa qapanmaya» 
səbəb olur, son başlanğıcla birləşir». Belə məlum olur ki, 
maneə ideyaya kənardan baxmağa, onu soyuq təfəkkürlə 
dərk etməyə, onunla birləşməyin nəticəsini qiy-
mətləndirməyə imkan yaradır. Qısa qapanma – partlayışdır, 
məhvdir, başlanğıcın bir nöqtədə qalıb inkişaf etməməsi və 
sonla bərabərləşməsidir. Əbu Turxan dediklərini ilk 
məhəbbətlə əsaslandırır və zənnimizcə, inandırıcıdır. Lakin 
diqqəti başqa bir şeyə yönəldək: bunu yaşayan insanın 
təfəkkür səviyyəsinə. 
İlk məhəbbət dönəmi əsasən insanın hisslərinin təfək-
kür üzərində hegemon olduğu bir vaxtda – yetkinlik, ilk 
gənclik illərində baş verir. Yəni insan və ideyanı (sevgisini) 
hisslər əlaqələndirir. O, öz ideyasını görür, eşidir, duyur, 
onun doğmalığını, harmoniyasını hələ hissi səviyyədə tanıyır 
və bu hisslər o dərəcədə canlı olur ki, ideyanın – sevgisinin 
obyektinin ondan kənarda olduğunu unudur. Əbu Turxanın 
da etiraf etdiyi kimi, insan «özünə qapanır» və «qarşı tərəf 
sənin üçün qaranlıq qalır». Başqa sözlə desək, insanın 
yaşadığı iki ruhun harmoniyası olmur, yalnız öz hisslərinin 
təkbaşına «oynaması» olur.  
Hisslər yüngüldür və hakim olduqları hər şeyi yüngül-
ləşdirirlər. İnsan ideyasını dərk etməyə can atmır, maneələri 
dəf etmir. O, öz ideyasının ideyasını (özünü deyil!) yaşayır, 
onu həqiqət zənn edir, buna qəti əmin olur. Belə hallarda 
təfəkkürün mövcudluğu arzuolunmazdır, çünki o, hisslərin 
ayaqlarından tutub yerə endirir, ideyanın ideyasının sadəcə 
 - 211 -  
bir kölgə olduğunu göstərir, qarşı tərəfin bəlkə də nə qədər 
yad olduğunu anladır və …insan əzab çəkir. Yəqin bu 
səbəbdən, məhəbbət məcnunları yana-yana sevgi və ağılın 
bir-birinə düşmən olduğuna, sevginin ağlı kor etdiyinə 
inanmağa və inandırmağa, soyuq təfəkkürlə dəli eşqin 
bərabər olmaqlarının mümkünsüzlüyünü sübut etməyə 
çalışırlar.  
Hisslər bədənə məxsusdur. Sevginin, o cümlədən, baş-
qa bir həqiqətin yuxarıda dediyimiz bütün mərhələləri ya-
şaması – əsl mahiyyətinin reallaşması və dərk olunması, yəni 
qısa qapanmadan qorunması üçün bu prosesdə ruhun iş-
tirakı zəruridir.  
Hər insan bir ruha malikdir və bu ruh ancaq öz ideya-
sını daşıya bilər! (Onu da əlavə edim ki, bir ideyaya malik 
olması yalnız ruha aiddir, bədənə deyil. Əbu Turxan 
fəlsəfəsində bədən bir neçə ideyanın daşıyıcısıdır.) Yaşanan 
harmoniya, doğmalıq isə ancaq iki ruh arasında mümkündür. 
Əbu Turxan demiş, bu, «ruhun canlanmasıdır», yəni ruh tək 
olmadığını dərk edir, daşıdığı ideyanın mahiyyətinə varır, 
çünki müqayisə üçün əks tərəf var, öz əksini görmək üçün 
«güzgü» var. Onu da əlavə edək ki, bu «canlanma» 
bütünlüklə əks tərəfdən asılı olur və bu proses qarşılıqlı 
şəkildə olduğu halda «canlanma» get-gedə kamilləşir, 
ruhların daha dərin qatları işıqlanır. Filosof bunu «iki 
damlanın əvvəlcə bir damlada birləşməsi və dəryaya birlikdə 
qatılması»na bənzədir və məhəbbəti «hissənin tama, 
yarımçığın bütövə doğru hərəkəti» adlandırır. İnsan həm 
malik olduğu ideyanın, həm də sevdiyinin ideyasının 
mahiyyətini, onların məhz hansı cəhətlərlə bir-birini 
tamamladıqlarını, təmas nöqtələrini və bu nöqtələrin hər iki 
 -212 -  
ruh üçün hansı əhəmiyyət daşımasını dərk edir və bununla da 
öz sevgisini dərk etmiş olur. Bayaq xatırlatdığımız 
heykəltaraş kimi. Əbu Turxan yazır ki, «ruhun ruha 
qovuşması daxili mənəvi yüksəliş gətirir». Bu, qana-qana 
sevməkdir! Bu, sevginin insana verdiyi neməti dərk edib 
dəyərləndirməkdir! Bu, iki könülün işığını birləşdirmək, 
artırmaqdır! Yəqin buna görə Şihabəddin Sührəvərdi deyir 
ki, «kamal sahibi olmayan qafil həzz ala bilməz. Hər bir 
həzzin qədəri kamillik dərəcəsindən asılıdır».    
Biz sevginin iki halından danışdıq: hissi səviyyədə ya-
şanan, yəni məcnunluqdan və ruhun iştirakı ilə hisslə tə-
fəkkürün bir-birini tamamladığı sevgidən. Lakin sevginin 
üçüncü, daha mürəkkəb və əzablı bir halı da mövcuddur: 
təfəkkürün hisslər üzərində hegemon olduğu zaman yaşanan 
sevgi.  
Onu da qeyd etməliyik ki, söhbət maddi hisslərin, niy-
yətlərin üstünlüyündən getmir. Belə olan halda yüksək sevgi, 
saf məhəbbət olmadığına görə, onu ümumiyyətlə müzakirə 
mövzusundan kənarda saxlayırıq.  
Diqqətə çatdırılmalı olan məsələ Əbu Turxanın öz mə-
həbbət konsepsiyasında ilk iki haldan danışdığı halda, hətta 
bizim mövzudan kənarda qoyduğumuz məsələyə də geniş bir 
açıqlama gətirdiyi halda, qeyd etdiyimiz üçüncü haldan 
danışmır.  
Bildirdiyimiz kimi, sevgi əsasən hisslərin «məkanı» sa-
yıldığına görə, təfəkkür ora yaxın buraxılmır. Əbu Turxanın 
düşüncələrinin köməyi ilə sevginin mahiyyətinə bir də 
baxaq: «tamamlanmaya ehtiyac», «vahidin əzəmətinə, bü-
tövün gözəlliyinə, tamın harmoniyasına heyranlıq», «ruhlar 
arasında körpü», «mənəvi kamilliyin təməlinin əsas şərti», 
 - 213 -  
«kamilliyə aparan yolun məqamı» və s. Deyilənlər hamısı 
insanın mahiyyətinə xas olan və açılmağa ehtiyac hiss edən 
zəruri hallardır. Maraqlıdır, insanın zahirində də özünü 
müsbət tərəfdən büruzə verən belə bir mənəvi kamilləşmə 
yalnız hisslər səviyyəsində mümkündürmü? Yuxarıda qeyd 
etdik ki, mümkün deyil və ruhun iştirakının vacibliyini 
vurğuladıq. Elə isə alternativ sual verək? Bəs yalnız 
təfəkkürlə belə bir yüksəliş, kamilləşmə mümkündürmü?  
Əbu Turxanın bildirdiyinə görə, «alimlər qısa qapan-
madan qaçır, şairlər isə onu vəsf edir». Yalnız alimlər deyil, 
ağlına güvənən, həyatında təfəkkürü hegemon olaraq qəbul 
edən hər kəs «qısa qapanmadan qaçır», təfəkkürün qurduğu 
möhtəşəm sarayı bir anlıq partlayışın yerlə yeksan 
etməsindən qorxur. Əbu Turxan qısa qapanmaya alternativ 
olaraq normal elektrik cərəyanının yaranması üçün 
tənzimləyici müqavimətin zəruriliyini vurğulayır. İdeyanın 
normal inkişaf etməsi üçün haqlı və xeyirli bir iraddır. Lakin 
digər bir tərəfdən, maneənin çoxluğu cərəyana hansı təsiri 
göstərir? Mən fizik deyiləm, amma güman etmək olar ki, 
cərəyanın şiddətini azaldır, yəni işığı zəiflədir. Düzdür, Əbu 
Turxan «güclü enerjinin tədricən işlətməyi» də xatırladır. Bu 
nədir? Hissin enerjisinin təfəkkürə xidmətimi? Ruhu bədənin 
xidmətçisinə çevirməkmi? Yaxud təfəkkürün dərk etdiyi 
böyük bir sevgini qırıq-qırıq, səpələnmiş halda yaşamasımı?    
Diqqəti cəlb edən daha bir məsələ: sevgi iki ideyanın 
birləşməsidir. Təfəkkürün qoyduğu süni maneələr, «qısa qa-
panma» qorxusu hisslərin çərçivəsini həddindən artıq da-
raldır və bu naqislik ümumi vəhdətə mane olur. Başqa sözlə 
desək, hiss və təfəkkür, ruh və bədən bir-birindən təcrid 
olunur və ruh öz əksini başqa bir ruhda görə bilmir, deməli 
 -214 -  
tamamlanmaqdan da məhrum olur. Rəssam, heykəltaraş və 
ya başqa bir yaradıcı insan can atdığı ideyaya yalnız 
təfəkkürü ilə çata bilərmi? Yaxud onun çatmaq istədiyi 
ideyanı mahiyyətdən uzaq səpələnmiş ideyalar əvəz edə 
bilərmi?  
Maraqlıdır, təfəkkürün öz hakimiyyətini bölüşmək is-
təməməsini, özünə qapanmasını, hissi heç bir vəchlə yaxına 
buraxmamasını, Əbu Turxanın təbirincə, «təfəkkürün qısa 
qapanması» adlandırmaq olarmı?  
 
 
Ruhların mərtəbələri 
 
Qurani Kərimdə buyrulduğuna görə, ruh haqqında bilgi 
çox azdır və məlum olan yalnız onun Allah qatından 
olmasıdır. Əslində, bu iki kiçik ifadədə çox şey deyilir. Əv-
vəla, onun haqqında bilginin az olması çox bilginin əldə 
edilməsinin qadağan olunması anlamına gəlmir və bu, ruhun 
spesifik bir məzmuna malik olması deməkdir. İkinci 
tərəfdən, ruhun Allah qatından olması həm də insanın Allah 
qatı ilə əlaqəli olması deməkdir. Hər iki fikirdən alınan 
nəticəyə görə, insan özünün Allah qatı ilə bu əlaqəsi 
haqqında çox az şey bilir və bu bilik çevrəsini geniş-
ləndirməyə çalışır, çünki bu əlaqə onun mahiyyətini, in-
sanlığını ehtiva edir.    
Ruh haqqında bilginin az olması alimlərə daha çox şey 
deməyə imkan yaradıb və yaratmaqdadır. Ta-a qədimdən bu 
günə kimi bəzən bir-birinə zidd, bəzən də bir-birini 
tamamlayan düşüncələr deyilir, yazılır, yazılanlardan 
 - 215 -  
nəticələr çıxarılır, bu günün mütləq hesab edilən həqiqəti 
sabahın nisbi həqiqətlər zəncirinə qoşulur. Beləcə bu zəncir 
elə hey uzanmaqdadır.  
Bəzi alimlər ruhu işığa, bəzisi efirə, bir başqası havaya 
bənzədib. Biri onu maddi bədənin mahiyyəti, mənası hesab 
edib, bir başqası isə onu maddi bədənlə paralel şəkildə, hər 
biri müstəqil olaraq mövcud olduğunu bildirib. Biri iddia 
edib ki, bədən öləndə ruh da ölür, digəri isə sübut etməyə 
çalışıb ki, ruh da bədənlə bərabər ölümü dadır, üçüncü biri 
isə bədən öləndən sonra ruhun başqa bir bədənə köçməsi 
haqqında bütöv bir fəlsəfi təlim yaradıb. Onu da əlavə edim 
ki, bu düşüncələrdən hər birinə dair çoxlu əsərlər yazılıb, bu 
ideyalar illər səddini keçərək bu günümüzə çatıb.   
Ruhun sayları da mübahisələr mövzusu olmuşdur. Bir 
sıra alimlərin fikrinə görə, hər bədəndə yalnız bir ruh olur. 
Bir bədən – bir ruh. Bəzi mütəfəkkirlər isə bir insanın bioloji 
və sosioloji xüsusiyyətlərini nəzərə alaraq onun üç ruha – 
nəbati, heyvani və insani (natiq) ruha malik olduğunu 
bildirmişlər. İnsanın yalnız maddi deyil, həm də emosional 
dəyişkənliyini, mənəvi baxımdan müxtəlif səviyyələrin 
sakini ola bilmək imkanını nəzərə alaraq, onun bədəninə bir 
gündə, hətta bir saatda ayrı-ayrı ruhların daxil ola bilməsi 
ideyasını irəli sürmüşlər. Məsələn, Əbu Turxanın fəlsəfəsinə 
görə, «ruh sanki alternativ ruhlar sistemidir. İnsan bir 
matrisadır».   
Maraqlıdır ki, ruh haqqında danışanlar onun varlığına, 
eyni zamanda ruhun insanın passiv bir tərəfi deyil, məhz 
aktiv və aparıcı bir hissəsi olduğuna inananlardır. Bu da 
təbiidir:  inanmadığın bir şeyə başqasını da inandıra 
bilməzsən. 
 -216 -  
Məncə, hər insan yalnız bir ruha malikdir. Bu bir ruh 
mahiyyətcə sadə olsa da, daşıdığı yükə və keçdiyi proseslərə 
görə çox mürəkkəbdir. 
Ruh bədənin daşıdığı məna, mahiyyətdir. Ruhla bədə-
nin arasında iki cür əlaqə mövcuddur: hiss və təfəkkürlə – 
istər ayrı-ayrılıqda olsun, istərsə də bərabər şəkildə.  
Hiss təfəkkürə nisbətdə daha primitiv və sadədir. Kör-
pə uşağı və ya bir dəlini sevindirmək, həyatdan məmnun 
etmək çox da çətin deyil. Yaxud cəngəllikdə təbiətlə har-
moniyada yaşayan bir apaçinin istər mənəvi, istərsə də mad-
di tələbatını ödəmək bir taxta və ya daş bütə sitayiş, bütün 
canlılara xas hisslərinin yerinə yetirilməsi, qarşılanması 
çərçivəsi daxilindədir. Bu əlaqə forması ruhun nəbati və 
heyvani keyfiyyətlərinin təzahür etməsinə şərait yaradır. 
Deyilənlərdən hətta belə bir nəticə də çıxartmaq olar ki, 
bitkilərin və heyvanların da ruhları vardır və onlar öz maddi 
formaları ilə yalnız hisslər vasitəsilə əlaqəlidirlər. Buna 
nümunə olaraq bitkilərin torpaqdan, havadan, günəşdən 
qidalanmaqlarını, mühitə uyğunlaşmaqlarını, bəzilərində 
hətta özünümüdafiə instinktlərini, kobud münasibətə və ya 
nəvazişə reaksiya verməklərini göstərmək olar. Heyvanlar 
bitkilərə xas bu keyfiyyətlərin daha mürəkkəbinə malik 
olmaqla yanaşı, əlavə xüsusiyyətlərə də sahibdirlər: onlar öz 
taylarını axtarır, nəsil artırırlar – hisslər səviyyəsində.   
Təsadüfi deyil ki, uşaqları güllərə və ya bəzi heyvanla-
ra bənzədirlər. Lakin bu müəyyən müddətə qədər davam edir 
– uşağın təfəkkürü inkişaf edib müstəqil fikir söyləyənə, 
müstəqil yolunu axtarmağa başlayana qədər. Yəqin çoxları 
mənimlə razılaşar ki, belələrini nə qönçəyə bənzətmək olar, 
nə dovşana. Çünki belələri artıq insan olduqlarını göstərirlər. 
 - 217 -  
Maraqlıdır ki, bir «vəhşi»
1
 və ya bir dəli ilə ünsiyyət 
qurmağa çalışanda məhz onun hisslərinə müraciət edir, onun 
hisslərini məmnun edirlər.   
Şüur formalaşmağa, inkişaf etməyə başladıqca ruh və 
bədənin digər əlaqəsi də özünü göstərməyə başlayır və bu 
əlaqə sayəsində ruhun növbəti – insani qatı açılır. İnsan 
yalnız hiss etdiklərini deyil, düşündüklərini də büruzə ver-
məyə, ifadə etməyə çalışır, həm də bu, yalnız hisslər va-
sitəsilə və hisslər səviyyəsində yox, daha mürəkkəb üsullarla 
– sözlə, rənglə, musiqi ilə, rəsmlə və s. və daha yüksək 
formada baş verir.  
Nəbati və heyvani ruh bədənə daha yaxındır, nəinki in-
sani. Başqa sözlə desək, bu mərtəbələrdə ruh bədənə tabedir, 
sonuncuda isə bədən ruha. Dediklərimizi kiçik bir sxemlə 
təsvir edək:  – maddi bədən qara bir dairədir. 
Nəbati ruh onunla tamamilə üst-üstə düşür. Əvvəla ruhun ən 
aşağı mərtəbəsi, ikincisi, əsasən bədənin imkanlarından asılı 
olduğu üçün, yəni burada bədənin tələbatı ruhu idarə edir. 
Heyvani ruh da maddi bədənlə daha çox «təmasda» olmasına 
rəğmən, bədəndən kənar tərəfləri də vardır. Buna 
heyvanlardan delfinin, atın, canavarın, maralın, bülbülün və 
s. qeyri-adi, «qeyri-heyvani» hərəkətlərini, səslərini nümunə 
göstərmək olar. İnsani ruh hər ikisini öz daxilində ehtiva 
                                                 
1
 Йери эялмишкян, о да там щцгугла юз гаршысындакына вящши  
дейя биляр. 
 -218 -  
etməklə yanaşı onlardan fərqli, daha geniş və yüksək 
tərəflərə də malikdir. Kyerkeqorun da dediyinə görə, 
«mütəfəkkir … çox qəribə bir məxluqdur. O, gün ərzində 
yalnız bir neçə saat ağıllı olur, qalan vaxtlar isə insanla 
əlaqəli heç bir şeyi qalmır». 
Bu, ruhun mərtəbələri və məqamlarıdır. Lakin sxem-
dən də göründüyü kimi, mərkəzdə maddi bədən durur. 
Bunun bir neçə anlamı var. Əvvəla, bu ruh (!) bu  bədənə (!) 
verilib, yəni onlar vəhdətdədir və bu şəkildə insan adlanır. 
Təklikdə onların adı ruh və ya bədəndir, bərabər isə – insan. 
İkincisi, ruhun insani məqamı digər ilk iki mərtəbəsindən 
imtina demək deyil. Hər üç ruh təklikdə yalnız bir hissədir, 
birlikdə isə ruh tamamlanmış şəkildədir. Burada daha bir 
incə məqamı da vurğulamaq lazımdır: nəbati ruh sonrakı 
ruhlara ehtiyac duymur, ilk mərhələ bütöv inkişafdan 
xəbərsiz olduğu kimi. Heyvani ruh nəbati ruha ehtiyacı ol-
duğu halda insani ruhdan xəbərsizdir və onsuz da mövcud 
ola bilir. Nəhayət, insani ruhun hər ikisinə ehtiyacı var: son 
mərhələnin ilk mərhələlərə ehtiyacı olduğu kimi. Bu, həm də 
o deməkdir ki, hisslərdə təfəkkür olmadığı halda, təfəkkür 
hisslərdən qidalana bilir.  
Gün ərzində ruhun mərhələləri bir neçə dəfə bir-birini 
əvəz edir… Lakin burada əhəmiyyətli bir məqam vurğu-
lanmalıdır: ruhun mərhələləri arasında «gəzişmə» məhz so-
nuncu mərhələsi kəşf olunan insan üçün mümkündür, yəni 
maddi məkandan, hisslər aləmindən kənara çıxıb ruhun daha 
geniş imkanlarından istifadə edənlər və ən əhəmiyyətlisi, ruh 
və bədəni arasındakı təfəkkür əlaqəsini dərk edənlər üçün.     
Vurğulanması vacib olan digər məqam insanın gündə-
lik yaşantısında onun ruhunun mərhələlərinin təzahürü mə-
 - 219 -  
sələsidir, yəni insanın hazırda hansı ruh daşıması onun gün-
dəlik həyatında açıq-aşkar bəlli olur.  
İnsan eyni bir hadisə ilə bağlı ruhunun müxtəlif mər-
hələlərində verdiyi qərarlar, təbii ki, bir-birindən kəskin 
fərqlənə bilər. Hətta bu qərar heyvani və ya nəbati mərhələyə 
aid olsa belə, onun məhz heyvani, yaxud insani ruhda olan 
şəxsin verməsi böyük əhəmiyyət daşıyır.  
İnsan daim insani məqamında qala bilmir. Nə qədər 
yüksək səviyyə olsa da, o, ruhun yalnız bir məqamıdır. Bir 
bioloji, eyni zamanda, sosial varlıq olaraq insan öz ruhunun 
müxtəlif vəziyyətlərə uyğun gələn halından çıxış etməlidir. 
Bununla yanaşı, insanın öz ruhunun bütün məqamlarından 
xəbərdar olması da əhəmiyyətli şərtdir. Başqa sözlə desək, 
verilən qərarda ruhun tam şəkildə və ya naqis olaraq iştirak 
etməsi qərarın nəticəsinə bilavasitə təsir göstərir. Bunu adi 
su içməkdən tutmuş, eşq və ya Allaha iman məsələsinə qədər 
olan hallarda müşahidə etmək mümkündür. 
  
 
  
 
 
 -220 -  
 
 
 
FƏLSƏFI HEKAYƏTLƏR 
 
 
 
Vətən 
 
Bir gözəl saray vardı. Sakinləri bu gözəllikdən zövq 
alıb, onun divarları arasında təhlükədən qorunurdular. Onlar 
öz gözəl saraylarına nəğmələr qoşur, şeirlər yazırdılar.  
Bir gün sakinlərdən biri bu gözəlliyi başqaları ilə bö-
lüşməkdən bezdi, onu ancaq özününkü eləmək istədi. Ha-
mını qova bilməzdi, sarayı bütünlüklə oğurlaya, ya da mə-
nimsəyə də bilməzdi. Onda o, bu gözəllikdən kiçik bir daşı 
qoparıb götürdü. Gözəllik o qədər möhtəşəm, o qədər 
mükəmməl, o qədər böyük idi ki, bu kiçik daşın yoxluğunu 
heç kim nə hiss etmədi, nə də görmədi. Bunu görən digər 
sakin də həvəsləndi… o da bir taxta oğurladı. Yenə gözəlliyə 
xələl gəlmədi. Bir daş, ya bir taxta nə idi ki, bu əzəməti 
pozaydı!  
Artıq əksər sakinlər bu saraydan kiçik ya böyük bir 
hissəni qoparıb aparıb kənarda özlərinə bir ev qurmuşdular. 
Saraydan qopardıqları hissələr onların evlərinin bəzəyi, 
dəyəri idi. Ancaq bu, onların evlərinin yeganə dəyəri idi, 
qalan hissələr heç bir dəyər daşımırdı, çünki başqa-başqa 
yerlərdən toplanıb üst-üstə toplanmış şeylərdən başqa bir şey 
 - 221 -  
deyildi. Saraydan götürdüyü hissə isə doğma idi, onunla eyni 
tarix yaşamışdı, içində öz sakinlərinin mahiyyətini qoruyub 
saxlayırdı.  
…Gözəl saray dəlik deşik bir xarabaya çevrilmişdi. Sa-
kinləri artıq onu bəyənmirdilər, əslində bəyəniləsi bir halı da 
qalmamışdı. Oxunan nəğmələr də ancaq onun keçmiş halı 
haqqında idi. Hər kəs ordan köçüb-qaçmaq istəyirdi. Bir 
vaxtlar bu saraydan qopardıqları həmin dəyərli şeyi götürüb 
başqa bir saraya köçməyə yol axtardılar. Bu dəyərli şey 
başqa saraya köçmək üçün yeganə vasitə idi. Heç kimin 
ağlına da gəlmirdi ki, oturduğu bu sarayı təmir etsin, heç 
olmasa ondan götürdüyü hissəni geri qaytarsın. Hər kəs 
fikirləşirdi ki, ondakı hissə bu yekəlikdə xarabanı düzəltmək 
iqtidarında deyil. Haqsız da deyildilər. 
 
 
Bir çiçəyin nağılı 
 
Müdriklərdən biri deyib ki, «Bir çiçək bir aləmdi». Bu 
çiçəyin də bir dünyası, bir tarixi var.  
Allah yaratdıqlarının hamısı gözəldir! O, bir çiçəyə 
məxsus ola bilən bütün keyfiyyətlərə malik idi: məsum, 
ecazkar, incə, zərif, rənglərində gözəl bir harmoniya, tam 
açılanda belə sirli-sehirli, min bir ləçəkli, hər ləçəyində min 
bir yaraşıq. Bu çiçək yaranmasına necə sevinirdi, sevənlərin 
əlində oxşandıqca necə nazlanırdı! Bəs necə! Sevən sevənə 
ilk olaraq onu bağışlayırdı, sevgi rəngində idi axı – 
qıpqırmızı, eşq dolu, sevgi ilə döyünən ürək kimi. 
 
Qərənfiləm mən, 
 -222 -  
Gözəl güləm mən, 
Yaşıl yarpaqlı, 
Bir sünbüləm mən. 
 
Bir gün göy guruldadı, şimşək çaxdı. Lap nağıllardakı 
kimi göy yerlə qovuşdu… hər yer qara boyandı. Çiçək öz 
kiçik dünyasından nə qədər boylansa da qaradan başqa rəng 
görmədi. Sanki bütün rənglər silinmişdi yer üzündən. Sonra 
kimsə onu götürüb qapqara asfaltın üzərindəki qıpqırmızı 
qanın üzərinə qoydu, onu dörd tərəfə düzdü, onunla bütün 
küçələri bəzədi. Hər yer qərənfilləşdi… Çiçək anlayırdı ki, 
bu, kimə isə yenə də sevgi payıdır. Amma onu da anlayırdı 
ki, bu bəzəmə adi bəzəmə deyil… O yenə sevgi rəmzi idi, 
…amma bura kədər, göz yaşı da qarışmışdı. Çiçək qürur 
duydu ki, xalq öz qara günündə öz sevdiklərini yenə onunla 
son mənzilə yola salır. Başqa heç bir çiçəyə yox, məhz ona 
üz tutur. Bir vaxtlar o, sevənlərlə sevirdi, indi də onu 
dərdlərinə şərik olmağa, ağlamağa çağırırdılar, «ağla, 
qərənfil, ağla» deyirdilər, onun sınıq, boynu bükük, gözü 
yaşlı, qara yarpaqlı rəsmlərini çəkirdilər, ona bayatılar 
qoşurdular… 
Zaman ən yaxşı əlacdır, – deyirlər. Bir nəğmədə deyil-
diyi kimi: «Dünya köhnə dünyadır, sevgiləri təzədir». Yenə 
sevənlər yarandı. Yenə gənclər sevib-sevildi, bir-birinə 
çiçəklər bağışladı. Xalq qara günlərin qaralığından çıxırdı 
yavaş-yavaş, …ancaq nədənsə çiçəyin qara ləçəyini açmaq 
istəyən yox idi. Artıq sevənlər onu bir-birlərinə ba-
ğışlamırdılar, onu yalnız kədərli günlərdə xatırlayırdılar, 
onun al rəngini yalnız qan rəngi ilə müqayisə edirdilər, onu 
bir xoş gündə, saatda görəndə təəccüblənirdilər, tez giz-
 - 223 -  
lədirdilər. Kimlərinsə ona ürəyi yanıb ona fərqli rənglər 
verdi: ağ, bənövşəyi, daha nə bilim nə rəng. Ancaq yenə əllər 
ona doğru qorxa-qorxa, titrəyə-titrəyə uzandı. Yenə də onu 
göz yaşlarına şərik olmağa çağırdılar. Sevginin yolları 
bağlanmışdı onun üzünə. Sanki o, elə bu kədərlə, göz yaşı ilə 
qoşa doğulubmuş. İçindən bağırıb hər kəsin yadına salmaq 
istədi ki, axı onun da sevən bir qəlbi var, o, matəm çiçəyi 
deyil, o, daha ağlamaq istəmir, o, əvvəlki rəngli günlərinin 
qayıtmasını istəyir! Ancaq onu eşidən bir kimsə görmədi – 
onun satış yerlərini belə qəbirstanlıqların girişlərində 
yerləşdirdilər.  
Beləcə çiçəyin çiçəkli günləri bitdi. O, qayğılı, hər kə-
sin dərdinə qalan bir …ürəyə çevrildi, içindən qara qanlar 
axan, öz dərdinə şərik tapmayan bir ürəyə.    
Çiçəyin yadına o qara günlərin ani bir mənzərəsi düş-
dü. Kiminsə kiçik barmaqları onu qara asfaltın üzərindən 
götürüb bir şəkil albomunun vərəqləri arasında gizlətmişdi. 
Uşaqlıq şəkilləri idi. Albomun vərəqləri bir də açılmadı… və 
o, qaranlıqda qaldı. O vaxtlar çiçək bir şey anlamamışdı. İndi 
anlayırdı. O qurumuş çiçək zamanı dayandırmışdı, ya da bir 
nöqtə qoymuşdu… uşaqlığa, sevgiyə, rəngli dünyaya.  
«Bir çiçək bir aləm imiş». Gözəl deyib Əbu Turxan. 
Amma maraqlıdır, öz qəmli tarixini qana-qana yaşayan çi-
çəkdə çiçəyə məxsus keyfiyyətlər qalırmı? Ya da bu keyfiy-
yətləri solmuş çiçəyə yenə çiçək deyilirmi?    
 
 
 
 
 
 -224 -  
 
Kiçik tonqalın nağılı 
 
Ağıllı sevgi – çaya girirsən, o biri sahil görünür, 
çıxmaq imkanı sənə ümid verir. 
Dəli sevgi – dənizə girirsən, o biri tərəf görünmür və 
səni cəlb edən məhz bu ənginlik, sonsuzluq,  
səni cəlb edən – çıxa bilməmək əndişəsidir. 
 
Əbu Turxan 
 
Qarlı bir gecə. Meşənin içi ilə uzanan bir yol. Yolun 
kənarında xarab olmuş bir maşın və yarı yolda qalmış bir 
adam. O, kiçik bir tonqal qalayıb oturub kənarında: bu so-
yuqda azacıq da olsa bir hərarət versin, gecənin zülmətində 
bir işıq salsın, kimsəsiz vəhşi meşədə bir həmdəm olsun, 
ürpərdici səssizlikdə tənhalığını bölüşsün deyə. Sönməsin 
deyə yolçu ara-sıra xırda çırpılar atır bu kiçik tonqala… 
yanması üçün ümid verir. Bu an bu ocaq ona hər şeydən çox 
doğmadır, yaxındır, onu dünyalara dəyişməz… bu an o qədər 
xoş, o qədər sakitdir ki, onun bitməyini heç istəmir.  
Amma sabah açılacaq, yolçu maşınını təmir etdirib 
yoluna davam edəcək, evinə – ocağının başına tələsəcək… 
Düşünməyəcək ki, arxada məhəbbətlə, ümidlə qaladığı kiçik 
bir tonqal balaca bir çırpının həsrəti ilə soyuqdan sönüb-
donacaq. Bu onu narahat etmir: o, tonqala özündən heç nə 
verməmişdi, verdikləri ətrafda atılıb qalmış çır-çırpı idi.… 
O, ürəyinin hərarətini evdəki ocağı üçün saxlayırdı, ora 
lazım idi. 
 - 225 -  
…Görəsən mənim bildiklərimi o kiçik tonqal bilsəydi, 
o yolçuya öz hərarətini verərdimi, onun tənhalığını bölü-
şərdimi, onunla o qədər doğmalaşardımı, özünü onun bar-
maq boyda quru çırpısına möhtac edərdimi?! 
 
 
Açıq qapı 
 
Mövlananın bir hekayəti var: 
«Aşiq – gəlib sevgilisinin qapısını döyür. Sevgili 
soruşur: 
– Kimdir? 
– Mənəm. 
– Get, vaxtsız gəlibsən, bura xam adamın yeri       
   deyil.  
Aşiq gedir, bir müddət ayrılıq, həsrət odunda yanıb-
qovrulur. Yenidən qayıdıb qapını döyür. 
– Kimdir? – deyə sevgili soruşur. 
–  Sənsən. 
–  Mənsənsə, gir içəri, məkan dardır, iki adam  
   sığmaz».     
Burada düşündürücü çox məqam var. Mənim diqqətimi 
isə açılmayan qapı cəlb etdi. 
Bəzən bağlı qapı qırıq qanadların, qarşısı alınan arzu-
ların rəmzi kimi təsvir edilir. Maraqlıdır, Mövlananın dediyi 
qapı birinci dəfədən açılsaydı nə olardı? Yəqin hələ bər-
kiməmiş, sınaqdan çıxmamış kövrək bir hiss reallığın ilk 
təkanından yıxılardı. Hələ hisslər səviyyəsində olan bir duy-
 -226 -  
ğu başqa bir hisslə sıxışdırılıb çıxarılardı. Eşq doğulmazdı. 
Bağlı qapı eşq yaratdı?! Qəribə bir paradoks! 
  
Mən səni tanıyanda mənim bütün qapılarım bağlı idi. 
Amma heç bir eşq yox idi. Heç açarım da yox idi. Əvvəl 
mənə açarın yerini göstərdin. Tapanda necə sevinmişdim. 
Qapını açıb içəri girəndə... səni gördüm. Təəccübləndim, 
sonra da təəccüblənməyimə təəccübləndim – orada səndən 
başqası ola bilməzdi axı, oranı səndən başqa tanıyan da yox 
idi axı.  
Səni gördüm, sevindim, ancaq qapının kandarından ke-
çə bilmədim. Qorxdum. Yarana biləcək eşqdən qorxdum. Elə 
bildim qapı açıq qalsa eşq də qorxub yaxın gəlməz.  
Məni yaxına çağırdın, «Sənin ruhunun məkanı bura-
dır», – dedin, mən ürək eləmədim, amma çevrilib getmədim 
də, ...ruhum qoymadı. Elə kandarda dayanıb durdum. 
Zaman keçdi. Buranın doğmalığını, əzizliyini gördüm, 
duydum, yaşadım və... yavaş-yavaş otağın içinə girdim. Sənə 
addım-addım yaxınlaşdım. Necə böyük səbrin varmış! Nə 
mənim addımlarımı tələsdirdin, nə qalxıb qapıya 
yaxınlaşdın. Könül otağımın tən ortasında oturub mənim 
ruhumun məni sənə, daha doğrusu, məni mənə yaxın-
laşdırmağına tamaşa eləyirdin. Gözü arxadakı açıq qapıda 
qalan bədənimin necə böyük tərəddüdlərlə ruhuma təslim 
olmağının müşahidəçisi idi. Yalnız hərdən arxamca qapını 
örtməyi xahiş edirdin: gözümü arxadan çəkmək, yad 
gözlərdən qorunmaq, daha ürəklə irəli yeriməyim üçün. Hər 
xahişdə mən bir addım geri dururdum, çünki deyilənləri bir 
an sonra öhdəsindən gələ bilməyəcəyim bir təhlükənin 
 - 227 -  
xəbərdarlığı kimi yozurdum. Sən daha onu da tərgitdin, 
yalnız sevgi dolu baxışlarınla mənim gəlişimi izlədin. 
Artıq sənə lap yaxınlaşmışdım. Artıq nəfəsini hiss edir-
dim, ürəyinin döyüntüsünü duyurdum. Əlini uzatsan mənə 
çatardı. Ancaq nə sən əlini uzadırdın, nə mən... İkimizin də 
gözü açıq qapıda idi.  
Onu örtmək üçün bir-birimizdən yenə aralanmalı idik. 
Bu daha neçə müddət ayrılıq deməkdi!  
Onu örtmək üçün dəhlizdəkilərlə üzləşməli idik. Bu, 
neçə qınağ dolu baxışların altında əzilmək deməkdi!  
Onu örtmək üçün yenə bədənin hökmünə düşməli idik. 
Bu, artıq nə qədər yol keçib yorulmuş, əldən düşmüş bir 
ruhun yenidən yaşanacaq tərəddüdlərdən, həyəcanlardan geri 
dönməmək təhlükəsi deməkdi! 
Allah ruhu bağlı bir məkana salmaqla ona özünüdərk, 
dünyanın ən gözəl hissini – eşqi yaşamaq  imkanı verib. 
Yəqin hələ bədən qazanmamış ruhlar yerdəki ruhlara həsəd 
aparırlar. Bəlkə də eşq kimi bir oda düşdükləri üçün onlara 
yazıqları gəlir...    
 
 
Əqlin könülə etirafı 
 
Gəzdin-dolandın, yenə mənim yanıma qayıtdın. Yara-
landın, məğlub oldun, yenə sığınacağı mənim yanımda 
tapdın. 
Məni sevmirsən. Səni incidirəm, aramızda barışıq yox-
dur… ancaq səni məndən yaxşı kim başa düşər? Sənin ağ-
rılarını məndən yaxşı kim duyar? Bunu sən də bilirsən, dö-
 -228 -  
nürsən yanıma, ancaq sevmirsən məni. Bəlkə də səni bu qə-
dər yaxından tanıdığıma görə sevmirsən məni… Bəlkə də 
səni əzablardan qurtarmaq üçün incitdiyimə görə sevmirsən 
məni… Bəlkə də ən romantik anında reallığı belə çılpaqlığı 
ilə yadına saldığım üçün sevmirsən məni… 
Mən də səni sevmirəm. Bütün maneələri keçə bildiyim 
halda, sənin qoyduğun həddi keçə bilmirəm. Bütün ruhların 
qapısı üzümə açıq olduğu halda, sən qıfıl üstdən qıfıl asırsan. 
Hər kəsin dilini bildiyim halda, sən hər gün mənim 
bilmədiyim yeni dildə danışırsan. Özümü hər kəsə sev-
dirdiyim halda, sənə heç cür sevdirə bilmirəm.  
Sevmirəm səni. Sən mənim zəifliyimin dəlilisən.  
Sevmirəm səni. Sən mənim acizliyimin heç cür pozul-
mayan möhürüsən.  
Sevmirəm səni, heç sevmirəm… Sən məni sevmədiyin 
qədər – nə az, nə çox. 
Amma sənə ehtiyacım var. Bu ehtiyacdan qurtarmaq 
üçün qaçıram səndən. Ancaq heç kim bu ehtiyacı ödəyə 
bilmir. Axtarıram, tapmıram, yenə sənin yanına qayıdıram. 
Bilirəm, sən də mənə olan ehtiyacından qaçırsan.  
Bir-birimizə olan ehtiyacdan yenə bir-birimizə dönü-
rük. Sevgi dolu bir dünyadan qopub bir-birimizin peşman 
gözlərinə baxmaq üçün, sonsuz üfüqlərdən enib bir-birimizin 
sınmış qol-qanadını seyr etmək üçün, işıq dolu aləmdən 
çıxıb sönmüş alovumuzun külündə eşələnib qığılcım 
axtarmaq üçün, bir-birimizin yarasını sarımaq üçün dönürük. 
Biz çoxdan buna alışmışıq. O qədər alışmışıq ki, hər yeni 
addımımızı atanda da, hər yeni ruhla rastlaşanda da, hər yeni 
işıqla nurlananda da… gözümüz arxada, gec ya tez 
dönəcəyimiz yerdə qalır – acizliyimizin, məğlubiyyətimizin 
 - 229 -  
açıq-aşkar etiraf olunduğu, ümidlərin, arzuların amansızca 
gömüldüyü həmin məkanda. 
Mən yoruldum. Sən də yorğunsan. Bağışla. Sən sonun-
cu dəfə öz rahatlığını tapmışdın, özünü diri-diri ölümə 
məhkum eləmişdin və …sakitləşmişdin. Mən də artıq sən-
sizliklə barışmışdım. Olduğum nöqtədən tərpənmirdim – nə 
irəli getməyin sevincini duymurdum, nə geri çəkilməyin 
acısını çəkmirdim… sakitləşmişdim. Durğunlaşmışdıq, 
amma sakitləşmişdik. 
Bağışla. Aldatdım səni. Yenə rahatlığını pozdum. Yenə 
incitdim səni. Sevmirəm səni, ancaq bunu sevmədiyinə belə 
etmək olmazdı. …Mən elədim. 
Məni sevmədiyini nə deməkdən, nə də göstərməkdən 
çəkinmirsən, ancaq indi o qədər yorulmusan ki, hətta nif-
rətini belə büruzə verə bilmirsən. O qədər yorulmusan ki, 
yüngül bir mehdən yıxıldın. Bəlkə də yüngül deyildi, tufan 
idi, hər halda sən yıxıldın. Sənin sakitliyini mən poz-
muşdum, mən də tutmalıydım səni. Tutmadım, tuta bil-
mədim. Mən də yorulmuşam axı – həm özümü ayaqda sax-
lamaqdan, həm də səni tutmaqdan.  
İndi sakitcə sənin yanında diz çöküb sənin ağrıdan qıv-
rılmağına tamaşa edirəm… Dilim gödəkdi, sözüm yoxdu. 
Sənə ümid verib qaldıran, sonra da yıxılmağına kənardan 
baxan birinin nə sözü ola bilər ki!  
Səni sevmirəm ki, ürəkdən səni oxşayım, halına yanım, 
dərdini bölüm. Sən də məni sevmirsən ki, nəvazişlərim sənə 
məlhəm olsun, dərdini mənimlə bölüşmək istəyəsən. Amma 
mənim səndən, sənin də məndən başqa bir həmdəmimiz 
yoxdur.  
 -230 -  
Bir-birini sevməyən iki həmdəm! Bir-birinin yarasını 
sarıya bilməyən, acısına tamaşa edən iki həmdəm. Bir-birin-
dən qaçıb xilas olmaq istəyən iki həmdəm. Sevməyə-sev-
məyə həmdəmliyə məhkum olunmuş iki həmdəm… 
 
 
Qırıq qanad 
 
Bir mələk yarandı nurdan, işıqdan. Bir mələk yarandı 
ən gözəl hikmətdən. Bir mələk yarandı ən ali bir niyyətdən.  
Mələk nur payını ala-ala nurlandı, böyüdü, qanadlanıb 
pərvazlandı, göyün qatlarını gəzdi dolaşdı, özü kimilərindən 
başqalarını görmədi. Bir gün Yaradana yaxın bir məqamda 
bir qapı görüb ora girdi. Nə maraqlı yerdi bura! Bura dolu idi 
ideyalarla, həqiqətlərlə! İlahi bir qüvvə ilə Vahid həqiqətin 
bu zərrələri min bir çeşidə salınıb hara isə göndərilirdi. Ara-
sıra geri dönən həqiqətlər də olurdu. Vətən həsrətindən 
alışıb-yanan bu həqiqətlər fərəhdən başqa həqiqətlərlə 
qucaqlaşır, uçuşurdular.  
– Hara gedir bu həqiqətlər? 
– Aşağı, maddi dünyaya. 
– Maddi dünyada nə var ki? 
– İnsan. 
– Nə səbəbə onlara göndərilir? 
– Sən bilmirsənmi, Uca Yaradan hər şeyi onların 
xidmətinə verib? 
– Bəs bunlar niyə rənglənir, çeşidlənir? 
– Bu rənglər, çeşidlər gözlər üçündür. Həqiqətlər hər 
insana verilsə də, heç də hamısı onları dərk edib tanımır, 
 - 231 -  
rənglər aldadır onları. Allah insanlara könül deyilən bir şey 
də verib, onlar ancaq onunla baxanda bu rənglərin, çeşidlərin 
altındakını görə bilirlər. Görəndə bura yolları açılır. Bura 
qalxanda isə öz insanlıqlarının mənasını dərk edirlər.  
– Bunlar nəyin həqiqətidir? 
– Bilmirəm. Onu ancaq Allah, bir də Onun yerdəki 
xəlifəsi – İnsan bilir. 
Mələk bu uçuşan sonsuz həqiqətləri tanımaq istədi, bu 
istəkdən qanadları nur saçdı: 
– Mən də insan olmaq istəyirəm. 
– Olmaz, Allah səni mələk yaradıb. 
– Allah üçün imkansız bir şey yoxdur. O, bir şeyə «Ol» 
desə, olar. 
Dua o qədər səmimi edildi ki, Allah eşitdi və «Ol», – 
dedi. Amma onun mələkliyi də əlindən alınmadı, kiçik şəffaf 
qanadları, nurdan olan ürəyi yerində qaldı. Allah ona sadəcə 
…ağıl verdi, bildiyi bütün adları ona da öyrətdi, bütün 
mələkləri, yaradılmışları ona səcdə etdirdi. Göylərdə heç kim 
bilmədi ki, bu, lütfdür, yoxsa sınaq. 
Yerə enən mələyin gözləri əvvəlcə qamaşdı: burada nə 
çox rəng vardı, hər şey nə gözəldi, ilahi. Bir anlıq əvvəl gör-
düklərini, eşitdiklərini – hər şeyi unutdu. Hər şeyi qucaq-
lamaq istədi, mənimdir deyə qışqırmaq keçdi ürəyindən… 
Amma bu istək ürəyindəki nura toxunan kimi əriyib yox 
oldu. Mələk hər şeyi xatırladı. Rənglərin altındakı işığı sezdi, 
səs-küyün arasından harmoniyanı duydu… Ürəyinin nuru 
daha da artdı, bu nurun işığında ta göylərdəki həmin qapını 
gördü… Kimsə onu itələdi: 
– Yolumu kəsmə. 
 -232 -  
Yoldan ötən bir insan idi, işə tələsirdi, bir tikə çörək 
qazanmağa. Çəkildi, ancaq indi də başqasının rahatlığını 
pozdu. Ətrafa boylandı. İnsanlar qaynaşırdı. Hamı rənglərlə 
əlləşirdi, amma onların altındakına fikir verən yox idi. İstədi 
onlara gördüyü həqiqət aləmindən danışsın.  
– Boş-boş dayanmaqdansa, bir işə yara, – deyə əlinə 
bir bel verdilər. 
«Mən güllər əkəcəm, insanlara həqiqətləri xatırladan 
güllər. Mən ağaclar əkəcəm, malik olduqları hikməti 
yadlarına salmaq üçün», – deyə sevincək düşündü. 
– Burada bir quyu qaz, keçən olmasın, – əmr etdilər. 
– Mən, mən…, – deyə kəkələdi. Kimsə ona əhəmiyyət 
vermədi.  
Qaza bilmədi, ürəyindəki nur qoymadı. Quyu qaza bil-
mədiyini görüb: 
– Hə, sən alimsən, – deyib əlinə qələm verdilər. 
«Mən gördüklərimi, eşitdiklərimi yazacam, hər kəsin 
könül gözünü açacam», – deyə sevincək qələmi götürdü. 
İlk hərfindəcə onu saxladılar: 
– Sənin yazdığın bizə maraqlı deyil, insanlar üçün ak-
tual olan, cəmiyyətə xidmət edən şeylərdən yaz, – deyə əmr 
etdilər. 
– Mən fikirləşdim ki… 
– Sən fikirləşmə, bu sənə çörək verməz, sənə nə əmr 
edirlər, onu yaz. 
Yazmaq istəmədi, amma… Mələk ac idi, susamışdı, 
üşüyürdü… və yazdı. Nə dedilər onu yazdı. Nur dolu ürəyi 
qana boyandı, şəffaf qanadları narahat-narahat xışıldaşdı. O, 
hər şeydən yazırdı, amma bu yazdıqlarında əvvəllər görüb-
eşitdiklərinin heç izi-tozu da yox idi. Ürəyindəki nur 
 - 233 -  
solğunlaşır, qolları daim məşğul olduğundan qanadları 
sızıldaşırdı.     
– Bir az qanadlarımı açmaq üçün uçsam nə olar? 
– Sən dəlisən. Bu kimə lazımdır? Qanadların çox in-
cədir, günəş yandırar, – deyib qanadlarına qurğuşun 
bağladılar.  
Əvvəllər qurğuşunun ağırlığını hiss etmirdi. İçində və-
təninin həsrəti alışıb-yandıqca qanadları gərilir, ancaq heç 
cür bu ağır qurğuşundan qurtula bilmirdi. Bir gün son 
gücünü yığıb qanadlarını qaldırmaq istədi və …qurğuşunun 
ağırlığından qanadları sındı, iki yanına düşdü. 
İllər keçdi, mələk tanınmış bir alim oldu. Hamı onu 
sevdi, hörmət etdi, onu həqiqi alim, insan adlandırdı. Bircə o 
bilirdi ki, ora, yuxarı qalxmasa, o qapıdan girməsə insan 
olmayacaq. Ancaq bilmirdi bu necə olur. Əllərini açıb 
Allahdan kömək dilədi. 
Göydən onun yardımına gəldilər:  
– Niyə sındırdın qanadlarını?   
– Uçmaq istəyirdim.  
– Sən insan olduğunu niyə unutdun? İnsanlar mələklər 
kimi uçmurlar, uçmaq istəyənlərin sənin kimi qanadlarına 
qurğuşun bağlayırlar. İnsanlar fərqli uçurlar. Axı Allah sənə 
bizə vermədiklərini verdi. Onlardan niyə istifadə etmədin? 
– Bura fərqli bir yerdir. Orada yuxarıda hər şey gözəl-
dir, ucadır, burada hər şey toza-torpağa bulanıb. Burada 
MƏN yoxdur, müdir və işçi var. Burada harmoniya yoxdur, 
əmr və itaət var. Allahın əmri unudulub, insanlar əmr edir, 
Allaha deyil, insanlara itaət edilir. Hamı kardır, kordur, 
rənglərlə oynayırlar, həqiqətə baxan yoxdur.   
 -234 -  
– Gözəl yerdə oturub gözəl qalmaq asandır. Bu toz-
torpaqdan o ucalığa yüksəlmək ancaq insanın hünəridir.   
Mələyin ürəyi sızıldadı, torpağa bulaşmış sınıq qa-
nadları titrəşdi.  
– Mən daha insan olmaq istəmirəm, yenə mələk olmaq 
istəyirəm.  
– Gecdir. Səndə ağıl deyilən ağır bir yük var. Ondan 
düzgün istifadə etməyəndə sənin kimi qanadları sınır, nə 
insan olur, nə mələk. 
– Bəs mən neyləyim? 
- Bilmirəm, bunu ancaq insanlar bilir. 
Mələk sınmış qanadlarına, onu ayrı düşdüyü vətəninə 
geri götürə biləcək yeganə vasitəsinə baxdıqca içindəki 
ümidlərin telləri bir-bir sınırdı. Ürəyində bir nur zorla közər-
di: «Allah heç kəsə daşıya bildiyindən artıq yük vermir». 
– Deməli, Allah mənə güc verib, mənim xəbərim 
yoxdur… hanı, hardadır? – ətrafa boylandı. 
– Mən burdayam – içindən zəif bir səs gəldi. Ürəyi idi, 
ürəyinin içindəki könlünün səsi idi.  
– Artıq gec deyilmi? 
– Allah üçün zaman yoxdur. Bir şeyə «Ol» dedisə, 
olar. 
– Mən neyniyim? 
– Qoy ürəyindəki nur ağlına qarışsın, ağlının dedikləri 
bu nurla yoğrulsun, ağır yükün sənin zinətinə çevrilsin. Sən 
insansan, mələk qanadlarına ehtiyacın yoxdur, könlün ağlına 
elə bir qanad ola bilər ki, ona heç bir qurğuşun bağlanmaz.  
Mələk ilk dəfə idi könlünün səsini eşidirdi və bu səs-
dən yenidən doğulurdu, …yeni qanadlarla, yeni arzularla və 
…insan kimi. 
 - 235 -  
 
 
Mələk 
 
Bu dünya qocalıb əldən düş-
müş bərli-bəzəkli bir qarıya bənzə-
yir. O, günü-gündən ənlik-kirşanını 
artırır, bu isə onu daha da eybəcər-
ləşdirir, acizliyini qabardır. 
 
Güclü leysan, dəhşətli şimşəklərin şaqqıltısı, insanların 
vahimə dolu qışqırıqları bir-birinə qarışmışdı. Sanki dün-
yanın axırı gəlmişdi. Dirilər ölülərə həsəd aparırdı. Yox! Bu 
insanların günahını nə sel, nə yağış yuya bilərdi. Onlar özləri 
özlərini belə əzablı ölümə düçar eləmiş, Allahın qəzəbinə 
gəlmişdilər. 
Dəhşətli gurultu, qışqırıqlar arasında bir səs də var idi. 
Bu, ağlamaqdan səsi tutulmuş, küçük zingiltisini xatırladan 
bir səs idi. Ancaq bu səsdə nə qorxu, nə də vahimə var idi. 
Allah Təala təəccüblə qarışqa kimi qaynaşan adamlara baxdı, 
bu səsin yiyəsini axtardı. O, uçuq divarın dibində atılıb 
qalmış bir insan övladı idi. Balaca, kimsəsiz, dünyaya təzəcə 
gəlmiş bir körpə idi. O, ətrafında baş verən dəhşətlərdən 
bixəbər süd üçün, isti ana qucağı üçün ağlayırdı.  
Ulu Tanrının əmri ilə göydən yerə bir mələk endi. O, 
bu kiçik insanı qucağına alıb göyə qayıtdı. Allah Təala gü-
nah, zülüm dolu bir ölkədə dünyaya gəlmiş bu günahsız 
körpəyə baxdı. Onun mübarək baxışlarından körpə nura 
boyandı. İndi onun özü balaca bir mələyə bənzəyirdi. Ulu 
Tanrı buyurdu: 
 -236 -  
– O, özü özünə qalib gəlsə, xoşbəxtliyini tapacaq! 
Allah Təalanın əmri ilə mələk körpəni yerə qaytardı, 
özü də onunla bir yerdə – onu böyütmək üçün. 
İllər boyu insanlardan uzaqda, ucqar bir yerdə, kiçik 
bir daxmada qızcığaz böyüdü. Ceyranlar ona süd verdi, şirlər 
təhlükədən qorudu, qartallar zirvələrdə uçmağı, çiçəklər 
xəyala dalmağı öyrətdi. 
Mələk insanı ucaldan, kamilləşdirən, gözəlləşdirən 
elmlər barədə kitablar tapıb gətirir, qız da onları bir-bir oxu-
yur, öyrənirdi. O, artıq gənclik çağına qədəm qoymuşdu. 
Nəhayət, Ulu Tanrının əmri ilə onun insanların yanına 
qayıdacağı gün yetişdi.  
– Sən sınaq dünyasına qədəm qoyursan. Öyrəndiklərin, 
hiss etdiklərin sənin yardımçın olacaq. Unutma ki, çətin 
anlarında da ürəyinə qulaq assan, düzgün yolu, cavabı 
eşidərsən. Ancaq sənə bircə tövsiyəm var… İnsanlarla 
ehtiyatlı ol, onlar bəzən çox insafsız olurlar. 
Qız başını qaldırıb təəccüblə, sual dolu baxışlarla ona 
nəsihət edən mələyə baxdı. Bu baxışlar məsum körpə ba-
xışları idi: dumduru, tərtəmiz, sonsuz, saf körpə baxışları. 
Mələk məhəbbətlə, nəvazişlə bu insan övladına baxır və heç 
cür anlaya bilmirdi ki, Böyük Allah niyə onu insanların 
yanına, günah dolu dünyaya qaytarır. Axı o, insandan çox, 
mələk idi.  
Tənha, naməlum bir qızın şəhərə gəlişi və onun şəhərin 
kənarındakı kiçik daxmada yerləşməsi hamıya həm maraqlı, 
həm də şübhəli göründü. Hamı ancaq ondan danışır, onun 
hərəkətlərini addım-addım izləyirdi. Gecələr, bütün şəhər 
yatandan sonra mələk qızın yanına enirdi. İnsanlar tərəfindən 
 - 237 -  
açıq qucaqla qarşılanacığını gözləyən qızın halı çox pərişan 
idi.  
– Onlar niyə məndən şübhələnirlər? 
– Şübhə insanın qanındadır. 
– Axı mən onlara pislik etmək istəmirəm. Görmür-
lərmi? 
– Yox. Görmürlər. Onlar ancaq öz istədiklərini görür-
lər. Sən səbrli ol. Hər şey yoluna düşər. 
Mələk qızın çox həyəcan keçirdiyini görüb, ona özünü 
səyahət edən alim kimi təqdim etməyi məsləhət gördü. Qız 
elə də elədi. Xeyri oldu. Əvvəl onu şəhər meydanında bilik 
sınağına çəkdilər. Alimlər ondan çox razı qaldılar. Bundan 
sonra ona münasibət büsbütün dəyişdi, hətta yanına şagirdlər 
də qoydular. Onun gözəlliyi, sadəliyi hamını valeh eləmişdi. 
Qızın uçmağa bircə qanadı çatmırdı.  
– İnsanlar nə yaxşıdır. Doğurdan da, Allahın sevgisinə 
layiqdirlər. 
Mələyin istehza ilə gülməyi onu özündən çıxartdı: 
– Niyə gülürsən? Düz demirəm? 
– Mən insanları Allah onları sevir deyə sevirəm.  
– Yaxşı deyillərsə, niyə dünyanın əşrəfi sayılırlar? 
Cavab xeyli uzandı. 
– Sən insanları yaxşı tanımırsan. Bir müddət sonra nə 
dediyimi anlayacaqsan. 
Şəhərdə qızın dost-tanışı çoxaldıqca onun mələklə mü-
bahisələri də artırdı. 
– Sənin ki, insanlardan zəhlən gedir, mənim qayğıma 
niyə qalırsan? Məgər mən insan deyiləm? 
– Əmr Allah əmridir! 
– Deməli, məni sevmirsən? 
 -238 -  
– Sən başqasan. Şeytan əməllərindən uzaq, Rəbbimin 
istədiyi kimisən. 
Qız heç nə anlamasa da, susdu. 
 Zaman ötür, o, insanlarla daha çox yaxınlaşırdı. Mələk 
bu yaxınlıqdan çox narahat olurdu. Şeytan hər yerdə ona 
xətər toxuya bilərdi. O, çalışırdı qızı tək qoymasın. Onu hər 
şeydən qoruyurdu. Təcrid olunmuş qız yavaş-yavaş 
müşahidəçiyə çevrilirdi. O, kənardan insanları olduğu kimi 
görür, tanıyırdı. Tanıdıqca, onda qəribə bir hal yaranırdı. Bu 
hal mələyi qane edirdi, çünki qız get-gedə insanlardan 
aralanmağa başlamışdı, hətta ürəyində onlara qarşı nifrət də 
cücərmişdi. Bir dəfə ondan insanlar haqqında təzə nə 
öyrəndiyini soruşanda o, başını aşağı salladı: 
– İnsan yalan danışmağı çox xoşlayır. Bəzən də buna 
müqəddəs yalan deyir, – yavaşıyan səsi pıçıltıya keçdi. 
Mələk acı-acı güldü: 
– Daşdan, taxtadan keçib, indi də yalanı müqəddəs-
ləşdiriblər. 
– Bilirsənmi, onlar dünya nemətlərinə çox bağlıdırlar, 
ona görə də çox şeyə, – səsini bir az da alçaltdı, – çox şeyə 
məcbur olurlar. 
Hiss olunurdu ki, o, insanlara haqq qazandırmağa 
çalışır, ancaq bacarmır.  
– Sən yüzdən birini heç görmürsən, mən isə bunu insan 
yaranandan bəri görə-görə gəlmişəm. 
Qız imdad dolu baxışlarla mələyə baxdı. Bu baxışlar-
dan indi peşmanlıq, təəssüf oxunurdu. 
– Onlar deyir, həyat mübarizədir. 
Mələyin qıza yazığı gəlsə də, susmadı: 
– Kiminlə? Öz-özləri ilə? Nə uğrunda?  
 - 239 -  
Qız susdu. Bu susqunluq uzun sürdü, get-gedə dərin-
ləşdi. Daha mələklə söhbətləri də kəsdi. O, şəhərə çıxmır, 
şagirdlərindən imtina etmişdi və özünü tamam tənhalığa 
qapamışdı. 
Mələk qızın günü-gündən səssizcə solub-saraldığını 
görür, ancaq heç bir kömək edə bilmirdi. Qız onunla kəlmə 
belə kəsmirdi, elə bütün günü gözlərini boşluğa dikib dü-
şünürdü. Nəhayət, bir gecə o, yerindən sıçrayıb mələyin 
önündə diz çökdü: 
– Mənə kömək elə, mələk! Mən insan olmaq 
istəmirəm! 
Mələk dəhşətlə geri çəkildi: 
– Sən dəlisən? Nə danışırsan? 
Qız altdan-yuxarı yalvarış dolu baxışlarla ona baxıb 
zülüm-zülüm ağladı: 
– Mən insan ola bilmirəm, heç istəmirəm də. 
O, əllərini göyə açıb yalvardı: 
– İlahi, məni quru daşa döndər, qanadı qırıq quş elə, 
tapdanmış ota çevir. İlahi, məni insanlıqdan azad elə, – qız əl 
atıb saçlarını yolub üzünə dağıtdı, – Tanrım, məni bu sifətdə 
saxlama. Mənim günahım nə idi ki, mənə belə bir cəza 
verirsən? 
Mələk irəli yeriyib qızın çiyinlərindən tutdu, lakin qız 
silkinib onun əlindən çıxdı və ayağa qalxdı. İndi onun göz-
lərində ikrah, dəhşət dolu bir üsyan var idi. O, dala-dala 
çəkilib birdən sürətlə qaçıb içəridən çıxdı. Mələyin də 
ardınca gəldiyini görüb özünü qoruyurmuş kimi əlini irəli 
uzatdı: 
– Gəlmə, sən gəlmə! Mən özüm! Özüm baş açmalıyam 
özümdən! Öz kimliyimi özüm tanımalıyam! 
 -240 -  
Mələk nə isə demək istəsə də ilahi bir iradə ilə susdu. 
Qız qaçıb gecənin qaranlığında əriyib yox oldu. Birdən 
mələk arxasında xısın-xısın gülüş eşitdi və cəld çevrildi. 
Qarşısında onu – şeytanı gördü. Şeytan bic-bic göz vurdu: 
– Kömək lazımdır? 
Mələk nifrətlə üzünü çevirdi: 
– Rədd ol. Sənin köməyin heç kimə lazım deyil. 
– Belə sərt danışma. Mən neynəmişəm ki? Öz aramız-
dı, sən onu elə bir hala qoymusan ki, bunu heç mən də 
bacarmazdım. 
Mələk peşman-peşman susdu. Şeytan onun arxasına 
keçib qulağına pıçıldadı: 
– İnsan onsuz da naşükürdü, üzüdönükdü, – sonra 
bərkdən qəhqəhə çəkdi, – əsl mənim malımdı. 
– İtil cəhənnəmə. Dəymə ona. 
Şeytan artıq yox olmuşdu, ancaq qəhqəhələri hələ də 
mələyin qulaqlarında şaqqıldayırdı. 
Uzun müddət ölkə-ölkə gəzən qız artıq bir neçə ay idi 
ki, dağlardakı mağaraya çəkilib həmin ölkələrdən gətirdiyi 
kitabları oxuyur, öyrənir, yazır, gecələr isə durmadan Allaha 
dua edir, Ondan yardım diləyirdi. Mələk bir an belə onu tək 
qoymurdu, ancaq yaxınlaşmağa cürət də eləmirdi, elə 
qıraqdan-qırağa onun ətrafında dolaşırdı. 
Gecənin səssizliyini qızın dua oxuyan pıçıltısı pozurdu. 
Sanki ətrafda hər şey susub onu dinləyirdi. Birdən qız dua 
oxumağını kəsib gözləri ilə kimi isə axtardı.  
– Mələk? Burdasan? 
Mələk oturduğu küncdən qalxdı: 
– Burdayam. 
 - 241 -  
O, ilk dəfə idi ki, qızın gözlərində dərya qədər sevinc 
görürdü, həyəcandan səsi titrəyirdi: 
– Mən anladım. 
– Nəyi? 
– Haqqın həqiqətini. Haqq mənim içimi bürüyüb. 
Mənim ruhum azad oldu. Rəbbimə yolum açıldı. O nurlu 
yolu görürəm. 
Mələk təəccüblə ona baxır, heç nə anlamırdı. Ancaq 
çox istəyirdi ki, qızın sevincini başa düşüb onu bölüşə bilsin. 
O gündən qız şəhər-şəhər gəzir, meydanlarda nitqlər 
söyləyirdi. Onun hörməti günbəgün artırdı, təəssübkeşləri 
çoxalırdı. 
Yorğun, uzun gündən sonra yatmış qızın başının üstün-
də dayanmış mələk birdən onun ayaq tərəfində onu – lə-
nətullahı gördü: 
– Nə lazımdır sənə? – mələyin gözü nifrətlə parıldadı.  
– Qorxma, buna dəymərəm. Doğrusu, dəyə bilmədim. 
– Şeytan qımışdı: – Ancaq buna əntiqə bir hədiyyəm var. 
Mələk qəzəblə onun üstünə cumdu: 
– Lənətə gələsiniz sən də, sənin hədiyyən də. 
Havada ancaq qəhqəhələr qalmışdı. 
Sübh tezdən oyanmış qız səs-küyə mağaradan çıxdı və 
…gözlərinə inanmadı. Dağın ətəyi izdihamla dolu idi. Onu 
görəndə hamı bir adam kimi diz çökdü. Əvvəl bir şey 
anlamayan qız sonra işin nə yerdə olduğunu anladı – onu 
müqəddəs qəbul edib, ona səcdə etməyə gəlmişdilər. Onu 
xüsusi imarətə köçürtmək, qulluğuna kənizlər vermək istə-
yirdilər. Bütün şəhər, bəlkə də bütün ölkə onun ayaqları al-
tında idi. Qız onları başa salıb, özünün ancaq azad bir alim 
olduğunu sübut eləməyə çalışsa da, heç kim onu dinləmirdi. 
 -242 -  
Onlar onun ayaqları dəyən yeri öpür, göz yaşları axıdır, 
qədəmlərinə qızıl-gümüş tökürdülər. Qız mağaraya çəkilib 
gözləməyi qərara aldı. O, ümid edirdi ki, camaat bezib çıxıb 
gedər. Lakin onlar günü-gündən artırdı, dağın ətəyində 
qurbanlar kəsirdilər. Qızın hansı isə sehrli bir qüvvəyə malik 
olması barədə söz-söhbətlər çoxalır, hər yerə yayılırdı. Gecə-
gündüz Allah Təalaya dua edən qız çıxış yolu aradı, axtardı. 
Sübh şəfəqləri doğanda qız mağaradan çıxdı və sıldı-
rım bir qayanın üstünə qalxdı. O, dağın ətəyində mütiliklə 
diz çökmüş insanlara deyil, uzaqlara, qızaran üfüqə baxırdı. 
– Mən sizə Haqdan danışacam, – deyə qız bərkdən sö-
zə başladı. Hər kəs susub onu dinləməyə başladı: – Bu hə-
qiqət mənə ən gözəl neməti tanıtdı – eşqi. Həqiqi ülvi eşq, 
əzabı ilə könüllərə cənnət bəxş edən eşq! İnsanı ucaldan, 
saflaşdıran eşq! Yalnız Haqq yolunda olub, öz insanlığını 
duyub onu ucaltmağa çalışanlara nəsib olan eşq! Mən 
deməsəm də, hamınız bilirsiniz ki, belə eşq sahibi olanlar 
var. Az olsalar da, mövcuddurlar. Öz ucalıqları, ülvilikləri ilə 
qarşısındakının içində yuxuya getmiş insanı oyadan kəslər 
mövcuddurlar. Mən inanıram, sizi də inandırıram ki, bu eşq 
girdiyi könülləri gülüstan eləyir. Siz ancaq könlünüzü o eşq 
üçün, o ülvi, haqq olan hiss üçün açıq saxlayın. Mən bu eşqi 
tanıdım və xoşbəxtəm, çünki o, mənim Rəbbimə olan 
yolumu açdı, onu nurlandırdı. Mən Rəbbimin 
hüzurundayam. 
Artıq gözü heç nəyi seçməyən qız get-gedə daha böyük 
şövqlə, ilhamla danışırdı. Camaat çaşqınlıq içində pıçıldaşır, 
key-key baxışırdı. 
– Mən özümü sevdim Rəbbimi gördüm! Rəbbimi 
sevdim özümü gördüm… 
 - 243 -  
– Bu, küfrdür, – camaat qəzəblə kükrədi: – O, şeytana 
uyub, daşqalaq edin. O, dəlidi. 
Hərə əlinə bir daş aldı. Qız susub yenə uzaqlara baxır-
dı, sanki artan səs-küyü eşitmirdi, atılan daşları görmürdü. 
Birdən qarşısında mələyi gördü: 
– Sözüm aciz oldu, mələk. Mən gedirəm. 
Mələk təşvişlə onun ətrafında hərləndi: 
– Hara? Düş burdan. Bura təhlükəlidi. Bu cahillərə baş 
qoşma. Bunlar hamısı o lənətullahın işidi. Gedək başqa 
ellərə.  
Qız başını buladı: 
– Onlar heç nə anlamaq istəmədilər. Mən zərrə-zərrə 
parçalanıb insanların içinə dolmaq istəyirəm. Qoy, o nur par-
çaları onların qaranlıq könüllərini işıqlandırsın, kor gözlərini 
açsın. Qoy, içimdəki eşq onların soyuq ürəklərini isindirsin, 
onları insanlığa qaytarsın. 
Mələk həyəcanla onun əllərindən yapışdı: 
– Eləmə, burda durma. Səni öldürəcəklər. Axı sən 
gəncsən, hələ sevməlisən, sevilməlisən. Axı sən başqa yol da 
seçə bilərsən. Bu, özünəqəsddir, günahdır. Sən bununla heç 
nə sübut edə bilməyəcəksən.  
Qız qollarını geniş açdı, sanki uçmaq istəyirdi. 
–  Mənim içimdə elə bir məhəbbət var ki, onu heç bir 
insan qəbul edə bilməz. Qorxudar onu belə güclü hiss, 
yandırıb kül eləyər onu.    
O, qarşısında vurnuxan mələyə baxıb gülümsədi. Onun 
gözlərində ilahi bir eşq odu yanırdı. Bu oddan onun vücudu 
da nurlanıb işıq saçırdı. 
– Mənim ruhum azadlıq istəyir. Bu dar bədən onu 
sıxır, incidir. O, Haqqa qovuşub, nura bələnib, bədənim isə 
 -244 -  
onun ayaqlarını cilovlayıb buraxmır. Ruhum azad olsa, daha 
çox şey bacarar. 
Mələk də gülümsədi: 
– Bilirsənmi, mən yaranandan gizli-gizli insanların pa-
xıllığını çəkmişəm. Onlar şeytana uyanda onlara nifrət elə-
mişəm. Mən heç cür anlaya bilmirdim ki, niyə Rəbbim sizi 
bizdən çox istəyir. Niyə Öz zərrəsini bizə verməyib, sizə, 
məhz siz insanlara verib. İndi anlayıram. Bu illər ərzində 
mən sənin yox, sən mənim bələdçim oldun. Mənə Haqqın 
həqiqətini sən göstərdin. 
Qəfil bir daş zərblə qızın dizlərinə dəyib onun müvazi-
nətini pozdu. Ağ göyərçin sayağı qız qayadan qopdu. Torpaq 
öz övladına qucağını açdı. Al qan çılpaq qayaları xınaladı, 
onları nura boyadı. 
Mələk əllərini irəli uzadıb işıq saçan ruhu qucaqladı. 
İndi o, onu yenidən Ulu Tanrının hüzuruna aparmalı idi.  
 
              
 - 245 -  
 -246 -  
 
 
 
M Ü N D Ə R I C A T 
 
 
 
Müəllifdən ............................................................................. 3 
 
 
I HİSSƏ 
 
 
GƏNCLĠYĠN FƏLSƏFƏSI 
 
Ön söz .................................................................................... 6 
GiriĢ ..................................................................................... 13 
Ġstedad, missiya və cəmiyyət............................................ 19 
Qorxu, üsyan və cəngavərlik .......................................... 32 
AxtarıĢ və yaradıcılıq ...................................................... 47 
EĢq və müqəddəslik duyğusu .......................................... 68 
Nəticə ................................................................................... 83 
Son söz əvəzi ........................................................................ 87 
 
 
II HİSSƏ 
 
MƏQALƏLƏR 
 
Natamamlıq sindromu və ya ruhumuzu dinləməyi       
 bacarırıqmı? ................................................................... 90 
Qorxu, ölüm və ilahi zərrə ............................................ 100 
 - 247 -  
BəĢər tarixində soyqırım hadisəsi ................................ 112 
«Mən» və cəmiyyət ........................................................ 118 
«…Qəlbin dərrakəsi ilə danıĢan filosof…» ................. 137 
 
 
ESSELƏR 
 
EĢq ................................................................................. 150 
Mən ................................................................................ 152 
Yol .................................................................................. 153 
Dağ və daĢ ..................................................................... 155 
Zirvə ............................................................................... 156 
Kamillik ......................................................................... 157 
Üzündə göz izi var… ..................................................... 158 
Sevgiyə fatihə ................................................................ 159 
Bədən, ruh və eĢq .......................................................... 160 
Ġnsan .............................................................................. 163 
Bir udum nəfəs .............................................................. 164 
Filosof portreti .............................................................. 166 
XoĢbəxtlik ...................................................................... 167 
Var-dövlət ...................................................................... 168 
Birinci və ikinci təbiət ................................................... 171 
Heyvan ........................................................................... 173 
Simurq quĢu .................................................................. 175 
Seçim ............................................................................. 176 
Sükut ............................................................................. 177 
Ġnsan və Ģeytan .............................................................. 178 
Doğum günü ................................................................. 181 
Çiçəyin doğuluĢ səadəti ................................................ 182 
Allahın yardım əli ......................................................... 183 
Hikmət ........................................................................... 185 
Həyat ............................................................................. 188 
Ġlham, vəcd və vəhy ....................................................... 189 
 -248 -  
ġeir ................................................................................. 191 
Zəhər .............................................................................. 193 
ĠtirilmiĢ məsumluq və ya sönmüĢ nur .......................... 195 
EĢq və dəyiĢən tarix ....................................................... 198 
Rəqslər ........................................................................... 200 
Hiss və təfəkkür yaxud inam və Ģübhə ......................... 201 
Əlcəzair – hisslər şəhəri ............................................... 204 
Əbu Turxanın «qısa qapanma» prinsipi haqqında   
qeydlər ........................................................................... 208 
Ruhların mərtəbələri ..................................................... 214 
 
 
FƏLSƏFI HEKAYƏTLƏR 
 
Vətən .............................................................................. 220 
Bir çiçəyin nağılı ........................................................... 221 
Kiçik tonqalın nağılı...................................................... 224 
Açıq qapı ........................................................................ 225 
Əqlin könülə etirafı ....................................................... 227 
Qırıq qanad .................................................................... 230 
Mələk ............................................................................. 235 
 
 
 
 
 - 249 -  
 
 
 
 
bkonul885@hotmail.com 
kenul555@mail.ru 
 
 
 
Korrektorlar:  Fidan Bünyadzadə 
                    Könül Yaqubova  
