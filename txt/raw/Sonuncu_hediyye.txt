Sonuncu hədiyyə 
______________________________________________________________ 
3 
 
Müşfiq XAN 
SONUNCU HƏDİYYƏ 
Detektiv roman 
 
Proloq 
 
– Sato, gəlmirsən? Hamı yığışıb səni gözləyir axı – sakitcə 
yuxarı qalxan Selina bunu deyib baxışlarını onun üzündə gəzdirdi. 
Bu baxışlar çox şey ifadə edirdi. Başqa vaxt olsaydı Saday bəlkə onun 
könlünü almaq istəyərdi. Amma indi fikirləri tamam uzaqlarda – 
Bakıda idi. Bir illik istirahət ona çox yaxşı təsir bağışlamışdı. Ötən 
günlər ərzində hərdən darıxdığı anlar da olmuşdu. İndi isə buradakı 
tanışlarından ayrılaraq yenidən öz doğma vətəninə qayıtmaq onun 
daxilində getdikcə güclənən qəribə duyğular yaratmağa başlamışdı. 
Bəlkə də bunun səbəbkarı Selina idi. Axı o son bir ili nəzərə almasaq 
heç bir qızla dostluq etməmiş, münasibət qurmaq marağında 
olmamışdı. Bunu düşünərək xəyallar dünyasına yeni qərq olmuşdu 
ki, qapının kandarında dayanan qız boynunu büküb yenidən 
dilləndi: 
– Nə fikirləşirsən? 
Müşfiq XAN 
______________________________________________________________ 
4 
 
– Heç, bir az yorğunam. Selina, sən get, mən də indicə aşağı 
düşürəm. 
Selina “gəl birlikdə düşək” demək istəyirdi ki, Saday onu qabaqladı: 
– Mənim üçün çaxır süzmə, bu gün içməyəcəyəm. 
Qız otaqdan çıxandan sonra Sato bir istədi ki, oturduğu 
çarpayından ayağa qalxıb özü də onun arxasınca düşsün, ancaq 
nədənsə fikrindən daşınıb yenə də arxasıüstə yerinə uzandı. Əllərini 
boynunun arxasında çarpazlayıb Selina haqqında fikirləşmək istədi. 
Nədənsə indi ona elə gəlirdi ki, öz doğma vətənindən kənarda – bu 
böyük paytaxt şəhərində hələ daha bir müddət qalması üçün vacib 
bir səbəb var. Bayaqkı fikirləri də getdikcə qətiləşirdi. “Bəlkə sabahkı 
uçuşu təxirə salım” – deyə öz-özünə düşündü. İstənilən halda Bakıya 
qayıdandan sonra yenə də yorğun və əsəb dolu günlər onu gözləyir. 
Hələ rəisi, yəqin ki, indi onu hər yerdə axtarır. 
Buraya gələndən sonra yaşının üstünə daha bir il gəlmişdi. 
İndi onun otuz yaşı var idi. Buna baxmayaraq yenə də özünü 
qayğısız və həmişə olduğu kimi tək hiss etmək istəyirdi. Sanki aşiq 
olmaq onun həyat planında yox idi. Bircə Selinaya olan münasibəti 
fərqli idi. Buna baxmayaraq bir il müddətində bir neçə dəfə sınaqdan 
keçirmişdi ki, onu sevmir, Selinaya qarşı olan hissləri ötəridir. 
İstədiyi vaxt telefonunu söndürə, onu günlərlə görməyə və kefini 
xəbər almadan bütün vaxtını tamamilə özünə həsr edə bilirdi. Bakıda 
da belə olmaq istəyirdi. İstəyirdi ki, heç kim onu axtarmasın. Heç 
olmasa iş vaxtından sonra rahat buraxsınlar. Amma bu heç vaxt 
alınmırdı. O açılmayan qətl işləri üzrə mütəxəssis idi. Bəzən illərlə 
müəmmalı qalan qətl hadisələrini yorğun beyinlə o qədər düşünürdü 
ki, gecə yuxusunda da ələkeçməz qatilləri təqib edir, öz qışqırıq 
Sonuncu hədiyyə 
______________________________________________________________ 
5 
 
səsinə özü yuxudan ayılırdı. Buna görə də bütün iş-gücünü atıb uzun 
müddət, bəlkə də həmişəlik istirahət etmək və sevimli məşğuliyyəti – 
karate ilə daha çox məşğul olmağı düşünürdü. 
İndi-indi hiss edirdi ki, istədiyi qədər istirahət edib. Əslində 
özünün əvvəldən düşündüyü kimi çox yox, təxminən bir il işdən 
uzaqlaşmışdı. İşdə məsuliyyətsizliyi qəbul etmirdi. Buna görə də gün 
ərzində digər əməkdaşlarla müqayisədə daha gərgin olurdu. 
İndi fikirləri daha uzaqlarda idi. Selina haqqında biz az 
əvvəlki qədər düşünə bilmirdi. Bəlkə də istəmirdi. Qəbul edirdi ki, 
cavan olmasına, hətta tam evlənisi bir yaşa çatmasına baxmayaraq 
kimisə sevmək, onunla ailə qurmaq məsələlərində hələ də qərarlı 
deyil. 
Yəqin ki, indi aşağıdakı tanışları da onun gəlmədiyini görüb 
məclislərinə başlamışdılar. Necə olsa hərgünki yeyib-içmək məclisi 
idi. Fərqli olan bu dəfəki ziyafətin sabah onun öz vətəninə qayıtması 
şərəfinə olması idi. Əlbəttə, Sato bunun bir bəhanə olduğunu gözəl 
başa düşürdü. Odur ki, getdikcə yerini daha çox rahatlayıb bu dəfə 
uzandığı çarpayıda üzqoylu dönüb kiçik yastığı çənəsinin altına 
dayadı. Kövrəlmişdimi, darıxmışdımı, buna özü də ad verə bilmirdi. 
Amma nədənsə tamam başqa şey haqqında – özü, öz uşaqlığı, öz 
həyatı haqqında düşünmək istəyirdi. Bundan sonra necə olacağı, necə 
yaşayacağı, Bakıya – yenidən öz ağır peşəsinə qayıtdıqdan çoxmu 
sonra gərgin və stresli iş rejimindən yorulub yenidən hamıdan 
uzaqlaşmağa, dünyanın ağlına gəldiyi ölkəsinə, şəhərinə getməyi 
arzulayacaqdı? Bu sualların cavabı özünə də maraqlı idi. Uşaq vaxtı 
hərdən özü haqqında, düşüncələri ilə bağlı şeirlər, kitablar da 
yazmaq istəmişdi. Axı niyə yazmadı? İndi bu suala cavab vermək 
Müşfiq XAN 
______________________________________________________________ 
6 
 
yəqin ki, çox çətin idi. Kimsəsiz böyüməsi, uşaq evindən ayrılandan 
ta bu günə qədər yaşadığı bütün illər onun üçün çətin tapşırıqlarla 
dolu olmuşdu. Uşaq evində keçirdiyi illər isə həyatının ən xoş anları 
kimi yadında qalmışdı. Sonu da nakam. Hərbi xidmətdən 
qayıdandan sonra sevdiyi Aynur adlı qızın ölüm xəbərini eşitdikdən 
sonra hər kəsdən uzaqlaşmış, susmaq, susduqca həyatın bir insanın 
tənha yaşaması üçün ağır olduğunu dəfələrlə hiss etmişdi. 
Saday uşaqlıq illərinə qayıtdıqca daha da kövrəlirdi. Uzandığı 
yerdə bunu düşünür, özü ilə baş-başa qalıb uşaq məsumluğu ilə 
kövrəlirdi. Qalxıb özünə həmişə içdiyi qırmızı çaxırdan süzmək 
istədi. Fikirlər onu o qədər çulğalamışdı ki, elə bil yerindən qalxsaydı 
hər şeyi – bütün keçmişini saniyəsinə qədər unudacaq, xatırlaya 
bilməyəcəkdi. Özünə söz vermişdi ki, bu gün içməyəcək. Yenidən 
yerinə uzandı... 
Gözlərini yumar-yummaz günlərin yorğunu kimi dərin 
yuxuya getdi. İndi onun ağrı-acılı saatlarla dolu olan illərini 
gözlərinin ətrafındakı yenicə iz salmış qırışlardan aydınca müşahidə 
etmək olurdu. Və bu yuxu onun bu şəhərdə keçirdiyi bir ilin sonuncu 
yuxusu idi. 
Sabah isə onu – prokurorluğun açılmayan qətl cinayətləri üzrə 
baş müstəntiqi Sato ləqəbli Saday Oğuzu iş yoldaşları Bakıda 
səbirsizliklə gözləyəcəkdilər... 
 
 
 
I hissə 
 
Sonuncu hədiyyə 
______________________________________________________________ 
7 
 
 
 Günəşin şüaları yavaş-yavaş yerini dəyişirdi. Getdikcə 
səngiməsinə baxmayaraq hələ də öz hərarəti ilə ətfada canlı olan nə 
varsa hamısını yandırıb-yaxmaqda davam edirdi. Həyətdəki iri ailəvi 
masanın küncündə günün altında büzüşüb oturan Afaq xanım səhər 
tezdəndən bəri bir neçə dəfə ağlayıb ovunmuşdu. Sanki indi 
gözlərindəki yaş da qurumuş qadın bayaqdan bəri üzünü qoluna 
kipləyib baxışlarını günahkarcasına yerə zilləmişdi. Yaşadığı əzablı 
saatlarda ailə üzvləri də ona təsəlli verməkdə çətinlik çəkirdi. İki gün 
əvvəl müəmmalı şəkildə yoxa çıxan qızı Xəyalədən hələ də xəbər-ətər 
yox idi. Həyat yoldaşı İbrahim müəllim bütün nüfuzundan istifadə 
edərək qızının tapılması üçün əlləşib-vuruşmuşdusa da hələlik bir 
nəticəsi olmamışdı. Hamı – bütün ailə üzvləri, İbrahimi və onun 
ailəsini yaxşı tanıyan bütün qonşular, məhəllə camaatı bu ailənin 
dərdinə şərik olmağa, gəlinlik qızı birdən-birə yoxa çıxmış Afaq 
xanıma ürək-dirək verməyə çalışırdılar. 
 Dünən Xəyalənin universitetdən tələbə yoldaşları da bu 
qapıya gəlmişdilər. Hamısı onun haqqında xatirələrindən danışmış, 
öldüsü-qaldısı bilinməyən Xəyalənin istiqanlı və mehriban qız 
olduğundan dəfələrlə ağızdolusu bəhs etmişdilər. 
– Mama, bəlkə evə qalxıb bir az uzanasan. Özünə zülm verirsən, 
bayaqdan günün altında oturmusan. Axı həkim sənə deyib, ürəyin 
xəstədir, olmaz – böyük oğlu Mahir anasının boynunu qucaqladı. 
Masaya yaxınlaşan Mahirin dostu Oqtay da işarə etdi ki, bir təhər 
Afaq xanımı razı salıb heç olmazsa günün qabağından evə aparmaq 
lazımdır. Qadın başını iri dairəvi masanın küncünə elə dayamışdı ki, 
elə bil saatlardır ölmüş, heç nəyi duymurdu. İki oğlu olsa da yeganə 
Müşfiq XAN 
______________________________________________________________ 
8 
 
qız övladına daha çox bağlanmış ana indi heç kəsin duya bilmədiyi 
özünəməxsuz əzab və iztirabla içdən ağlayırdı. İki günün içərisində 
xeyli sınıxmış, sanki birdən-birə yaşlaşmışdı. 
Nə idi bu qadına belə əzab verən?! Şəhid balasını öz əli ilə 
torpağa verən anadan çoxmu yanırdı o? Yoxsa bir-birinin ardınca 
itkin düşən, girovluqda amansızlıqla qətlə yetirilən analardanmı çox 
əzab çəkirdi bu ana?! Yox, fərqi yoxdur, ana ürəyi başqadır. Hansı 
yaşda olur-olsun, necə olmasından asılı olmayaraq analar həmişə 
içdən ağlayır öz övladının acı taleyinə... Həm də bu miskin talenin 
sonunda ölüm varsa... 
Afaqa sanki getdikcə daha çox əyan olurdu ki, qızı artıq 
yaşamır. Onu öldürüb harasa atıblar. Amma hara?! Çarəsiz ananın 
son iki gündə gördüyü yuxuların hamısı bununla bağlı idi. Elə hey 
görürdü ki, qızı Xəyalə hansısa qaranlıq yerdən qışqırır, imdad üçün 
yalvararaq əllərini ona uzadır. Ana da qışqırır, amma qızı onu 
duymur. Bu çox tükürpədici yuxular idi. Yaxşı ki, həm Mahir, həm 
də Afaqın kiçik oğlu Elman bu son iki gündə – İbrahim müəllimin 
ailəsindəki ən ağır gündə növbə ilə ürəyi xəstə analarının keşiyini 
çəkmiş, gecələri növbə ilə oyaq qalıb onun başının üstündən 
ayrılmamışdılar. 
– Mama, qurban olum, belə eləmə, bax atamgil də indi xoş xəbərlə 
qayıdarlar – Mahir stulu çəkib anasının yanında oturaraq təskinlik 
verməyə çalışdı. Hiss edirdi ki, anası yenə də ağlayır. Amma bu dəfə 
daha səssiz və içdən ağlıyırdı qadın. 
– Afaq xala, xahiş edirəm Mahirə qulaq as. Belə etməklə nə dəyişəcək 
ki?! Bilirəm çətindir, amma bir az möhkəm olmaq lazımdır, xahiş 
edirəm qalx evə keçək – bu dəfə Oqtay onu razı salmağa çalışdı. 
Sonuncu hədiyyə 
______________________________________________________________ 
9 
 
– Əl çəkin məndən, əl çəkin! – qadın bunu deyib dəli kimi oturduğu 
yerdən qalxaraq darvazaya tərəf cumdu. Sanki qızının vay xəbərini 
lap yaxınlıqda duydu. Mahir və Oqtay da onun ardınca darvazaya 
tərəf qaçdılar... 
 
  
Müşfiq XAN 
______________________________________________________________ 
10 
 
II hissə 
 
 
 Qısa vaxt ərzində bütün küçə adamla doluşdu. Bir az əvvəl 
səs-küylə qəsəbənin İbrahimgil yaşayan məhəlləsinə gələn 
ambulansın çevrəsində indi insan əlindən yer yox idi. Hamı 
canıyananlıqla ailəyə dəstək olmağa, əlindən gələn köməkliyi etməyə 
çalışırdı. Amma bundan daha çox nəzərə çarpan gələn adamların 
maraqla məsələni dəqiqləşdirmək, nə və necə baş verdiyini 
aydınlaşdırması idi. Hələ ki, nə baş verdiyini heç kəs tam anlamırdı. 
Ən dramatik səhnələr isə İbrahim öz qızının meyidini ambulansdan 
düşürməyə cəhd edəndə başladı. İbrahim qışqıraraq bir əli 
prokurorun yaxasından yapışmış, o biri əli ilə qızının meyidi qoyulan 
torbanı özünə tərəf çəkirdi. Bağırıb için-için ağlamaqdan bir saatın 
içində səsi də dəyişmiş, indi daha anlaşıqsız olmuşdu. Əsəb xəstəsi 
olan atanın ürəkağrıdıcı fəryadı ətrafdakıların hamısını şoka 
salmışdı. 
Ailə üzvlərindən yalnız Mahir hələ də nə baş verdiyini tam 
anlamırdı. Onu bilirdi ki, evin ən sevimlisi, ailədə hamının ərköyün 
kimi qəbul etdiyi bacısı Xəyalə artıq bu dünyada yoxdur. Təbiətcə 
soyuqqanlı insan olan Mahir bacısının meyidinin yandırılaraq 
tanınmaz hala gəlməsindən xəbərsiz idi. Atasının qoluna girib onu 
bir kənara çəkməyə, onu az da olsa sakitləşdirməyə çalışırdı. Amma 
özü də içdən yanırdı. Bir tərəfdən bacısının faciəvi ölümü, digər 
tərəfdən ürək xəstəsi olan anasının bir az əvvəl özündən getməsi, bu 
yandan da atasının pis vəziyyətə düşməsi onu da çıxılmaz vəziyyətə 
salmışdı. Yaxşı ki, dostu Oqtay və kiçik qardaşı Elman anasının 
Sonuncu hədiyyə 
______________________________________________________________ 
11 
 
yanında idilər. Qadının belə ürək tutmalarında yalnız həkimin onun 
üçün yazdığı dərmanı vermək olardı. Başqa dərmandan istifadə pis 
nəticələnə bilərdi. Anasının dərmanını həmişə üstündə gəzdirən 
Elman elə ilk anda özünü yetirmiş və dostunun köməkliyi ilə onu 
həyətə apara bilmişdilər. 
İbrahim isə sakitləşmək bilmirdi. Prokuror Mahirə işarə etdi 
ki, atasına mane olsun: 
– Mahir, tibbi ekspert mütləq müayinə etməlidir. İbrahim müəllimi 
evə aparmağa kömək et, bizim başqa yolumuz yoxdur! – prokuror 
bunu deyib əməkdaşlarına Mahirə kömək etməyi tapşırdı. 
Məcbur həyətə sürüklənən İbrahimin nə dediyini isə indilərdə 
ümumiyyətlə başa düşmək çətin idi, anlaşılan dayanmadan dediyi 
yalnız bu sözlər idi: 
– Qızımın sümüklərini də yandırıblar, onu sizə vermərəm, 
verrrrməəəərəəəəm, veeeeerrrrməəəəəəəəəəə... 
Kişinin səsi getdikcə həyətin daha kənar tərəfinə doğru yayılırdı. 
Yəqin ki az da olsa sakitləşməsi üçün onu arxa bağçaya aparırdılar. 
– Sirenaları söndür, birbaşa morqa sür, həm də bir az cəld! – 
prokurorun sürücüyə ünvanlanan amiranə tapşırığı eşidildi. 
Prokuror bilirdi ki, İbrahimin yüksək vəzifələrdə tanışları çoxdur. 
Özünə gələn kimi xahiş etdirib qızının morqdan çıxarılmasına nail 
olacaq. Rayon prokuroru özü də İbrahimi yaxşı tanıyırdı, 
münasibətləri də var idi. Keçmiş məmur yoldaşının ailəsinin başına 
gətirilmiş faciəyə o da yanırdı. Elə buna görə də meyidi yardırmalı 
idi. Baş verən qətlin müəmmalı tərəfləri mərhumla birlikdə məzara 
girməməli idi. İyirmi ildir bu rayonda prokuror işləmişdisə də, xüsusi 
amansızlıqla törədilmiş belə bir qətlə ilk dəfə idi ki  rast gəlirdi. Həm 
Müşfiq XAN 
______________________________________________________________ 
12 
 
də rayonda ad-sanı ilə tanınan bir insanın – İbrahim müəllimin 
ailəsinə qarşı... 
 
 
III hissə 
 
 
Hadisədən otuz səkkiz gün sonra... 
 
 Zaman sakitcə ötüşür, dünyanın bütün çarəsiz və bədbəxt 
insanları üçün nəzərdə tutduğu paydan İbrahimgilin ailəsinə də 
ayırırdı. Ailədə hamıdan əvvəl ovunan İbrahim ötən günlərdə 
sakitləşsə də, əslində daxilində ölçüyəgəlməz qisas hissi ilə alışıb-
yanırdı. Heç kimə danışıb-dinmir, beş ildir tərgitdiyi siqaretə yenidən 
başlamışdı. Əvvəlkindən də çox çəkirdi. Quru nəfəsi gedib gələn 
atanın dərdi evdəkilərin övlad dərdini üstələyib keçmişdi. Afaq 
xanım da dədr çəkirdi. Amma gündə bəlkə də yüz dəfə ağlayıb, 
kövləlib, Xəyaladən, onun arzularından danışmaqla ovunmağa 
çalışırdı. Qəmini, qüssəsini ailəsi ilə paylaşıb bir az yüngülləşirdi. 
İbrahim isə ötən günlərdə özünü otağına dustaq edib qızının şəkilləri 
ilə səssizcə dərdləşir, yalvar-yaxarla bir tikə çörəyi acından ölməmək 
üçün könülsüzcə boğazından keçirirdi. O da ki, evin sonbeşiyi olan 
Elmanın yalvarışlarından sonra. Atası belə edəndə evdən birdəfəlik 
qaçıb gedəcəyini deyən, sonra isə bu sözü dediyinə görə atasının zır-
zır ağlayaraq onun boynunu qucaqlayan Elmanın ürəyi xarab olurdu. 
Atasını evdən acıq edib gedəcəyi ilə qorxutduğuna görə it peşmanı 
Sonuncu hədiyyə 
______________________________________________________________ 
13 
 
olurdu. Hə, ötən günlərdə bu bir neçə dəfə təkrar olunmuşdu. Başqa 
çarəsi də yox idi... 
 İki gündən sonra Xəyalənin torpağa tapşırılmasının qırxıncı 
günü tamam olacaqdı. Mahir və dostu Oqtay bütün məclis 
məsələlərini təşkil edib yoluna qoya bilmişdilər. Başsağlığı üçün 
rayonlardan gələnlər də həddən artıq olacaqdı. Elə adamların 
çoxluğunu nəzərə alıb bir neçə gün əvvəl hazırlıq işlərinə 
başlamışdılar. İki gün sonra keçiriləcək məclis üçün bütün tədarüklər 
demək olar ki, hazır idi. Bəlkə də bu günlər ərzində ən az fikir çəkən 
də elə Mahir olmuşdu. Yazıq bütün günü ora-bura qaçıb evin 
camaatının, gəlib-gedənin qulluğunda durmuş, evdə olanda da 
valideynlərinin yanından ayrılmamışdı. Bacısının qətli ilə bağlı tez-
tez ailəyə baş çəkən rayon prokurorunu və işin istintaqını aparan 
müstəntiqi də tələb olunan adamlarla o görüşdürür, bir gün bacısının 
qatili ilə üz-üzə gələcəyi anın həsrəti ilə yaşayırdı. Hələ də düşünə 
bilmirdi ki, o zaman nə baş verəcək. Yerindəcə öldürəcəkmi, yoxsa 
əvvəlcə bacısını niyə öldürdüyünün səbəbini soruşacaq həmin 
qaniçəndən?! Bəlkə ədalətə təhvil verəcək? Axı atası İbrahim müəllim 
uzun illər ölkənin bir çox rayonlarında baş cinayət axtarış müvəkkili 
işləmiş, övladlarına da qanundan kənar işlərdən uzaq olmağı 
öyrətmişdi. Hər belə olanda da “yox, mən o alçağı görməyəcəyəm, 
görə bilməyəcəyəm, yoxsa, yoxsa...” – deyə düşünür, naməlum və 
xaotik suallar, gərginliklər dünyasında itib-batırdı. İndi də həyətdəki 
tut ağacının altında oturub bu barədə düşünürdü ki, kimsə arxadən 
əlini onun çiyninə qoydu: 
– Mahir, samovar çayı dəmləmişəm. Dur gedək içək, yorğunluqdan 
canın çıxır, bəlkə bir az rahatladın – bu, bibisioğlu Tural idi. 
Müşfiq XAN 
______________________________________________________________ 
14 
 
Səksənib ayağa qalxanda bibisi oğlu ilə göz-gözə gəldidə. Sanki 
nəyisə xatırladı. Bir neçə il əvvəl baş vermiş həmin hadisədə Turalın 
üzündəki ifadə gözlərinin önündə canlandı, onun ayaqlarına düşüb 
yalvarması bir anlıq yadına düşdü. Bəlkə də buna görə özündən aslı 
olmayaraq bibisi oğluna tərs-tərs baxıb, sinəsindən kənara itələdi. 
Amma elə o anda da doğru hərəkət etmədiyini anlayıb geri döndü və 
yanına qayıdıb: 
– Siqaret ver mənə – deyərək onunla yenidən müsahib oldu. Hər ikisi 
siqaret yandırıb dərdləşmək üçün həyətin arxasına – böyüklərin 
görmədiyi yerə tərəf getdilər. 
IV hissə 
 
Hadisədən əlli dörd gün sonra... 
 
Geridə qalan günlər tələsənlər üçün həmişəki kimi gec, həmin 
günü dolduran saatların şirinliyindən doymayanlar üçünsə çox 
sürətlə ötüşürdü. Dörd ildir universitin fizika fakültəsinə ayaq döyən 
tələbələr də bir vaxtlar Enşteynin irəli sürdüyü zamanın nisbiliyi 
prinsipini qəbul edə bilməmiş, iki ay əvvəl öz cərgələrindən 
itirdikləri Xəyalənin ölümünü bir an olsun unutmamışdılar. Bütün 
qrup sevimli yoldaşlarının faciəvi ölüm xəbəri gələndən bəri hər gün 
onun auditoriyadakı yerinə tər gül-çiçəklər gətirir, hər səhər bu 
bəxtsiz qızı yad edirdilər. Təkcə onu yox, Sabiri də... Xəyalənin bu 
dünyada qəlbini verəcək, qadınlıq həyatını paylaşa biləcək, ömrünün 
sonuna qədər sevə biləcəyi tək kimsə... Onun sevdiyi oğlan. Faciəvi 
hadisədən sonra geridə qalan bütün günlərdə elə ilk sırada 
Sonuncu hədiyyə 
______________________________________________________________ 
15 
 
oturduqları yanaşı yerlər də onların ürəklərinin bir döyündüyünün 
simvoluna çevrilmiş, çox vaxt al-qırmızı qərənfillərə boyanırdı. 
Dörd ilin qayğılı, sevincli, kədərli dəqiqələri geridə qalırdı. 
Artıq son günlər idi. Bir neçə gündən sonra Xəyaləgilin qrupu üçün 
buraxılış işinin yekun müdafiəsi günü olacaqdı. Gözlənilən tədbirə 
hamı hazır olsa da, qrup nümayəndəsi Xəyalənin və Sabirin yoxluğu 
hamını ruhdan salmışdı. Amma olacağa çarə olmadığı kimi, 
olmayacağın da çarəsi yox idi. Bu dəfə olmayacaq ən çətin məsələ – 
ölüm idi. Və Xəyaləni, Sabiri məzun olacaqları, onsuz da ayrılacaqları 
qrup yoldaşlarından əbədi, heç bir gözləntisiz, ümidsiz ayıran da 
məhz bu olmayacaq idi. Heç vaxt da olmayacaqdı. Çarəsiz insanların 
qondarma təfəkkürünün uydurması olan təsadüf sözünü bu gün 
Xəyalənin qrup yoldaşları qismət adlandıraraq acı-acı beyinlərinə 
hopdururdular. Bu qismət yəqin ki, onların yaddaşlarını hələ çox 
üşüdəcəkdi. Onlar – Xəyalə və Sabir necə?! Görəsən onlar da 
yatdıqları qara torpaqda üşüyürdülərmi indilərdə? Axı onların 
ölümündən sonra Günəşin də üzü əvvəlki kimi gülməmişdi. Hətta 
yerini qara buludlara verib uzaqlara dalmışdı. Deyəsən bu dəfə payız 
həmişəkindən daha vədəsiz gəlirdi... 
 
 
*** *** *** 
 
Seminar otağının qapısı açıldı. Nurəddin müəllim idi – dekan 
müavini. Həm də Xəyalə və Sabirin yoxa çıxdığı sonuncu praktikanın 
rəhbəri də o idi. Adəti üzrə qapının kandarında dayanıb içəriyə 
boylandı. Bu müəllimin nə gələn kimi gələnə, nə gedən kimi gedənə 
Müşfiq XAN 
______________________________________________________________ 
16 
 
oxşamayan duruş mövqeyi həmişə Xəyaləgilin qrupundakı qızların 
gülüş obyektinə çevrilirdi. Qapının bağlı tayına söykənib qrupa qız 
dalınca gələn cavan oğlanlar kimi içəridəkiləri süzdü. Faciəvi 
hadisədən sonra heç kəs onunla danışmaqda maraqlı deyildi. 
– Oğlanlarınız hanı? – Nurəddin müəllim otaqda ancaq qızları görüb 
dilləndi. 
– Onlar həyətdə çay içməyə getdilər – qızlardan hansısa könülsüz 
dilləndi. 
Deyəsən oğlanlarsız qalan qrupun belə bir tərkibi Nurəddin 
müəllimin ürəyincə olmuşdu. Adəti üzrə qapını əli ilə irəli-geri 
yırğalayıb qızlara növbəti dəfə nəzər saldı. Diqqət və yaddaşının 
yüksək səviyyədə olması ilə kafedra ad çıxarmış Nurəddin müəllimi 
digər fakültələrdə də yaxşı tanıyırdılar. Yaşı əllini keçmiş bu insanın 
əsas xobbisi qızlara kompliment demək, geyindiklərinə, 
sürdüklərinə, gəzdiklərini fikir verməkdən, onları qeyri-adi 
yaddaşına yazmaqdan ibarət idi. Hansı qızın sevgilisi kimdir, hansı 
bekardır, hansına nə geyinsə daha çox yaraşar və bu kimi bütün 
lazımsız məsələləri yadda saxlamaqda “Seyv-əz” Nurəddin ala-itdən 
məşhur idi. Elə fakültənin özündən deyən qızları da ona “Seyv-əz” 
(Save as) ləqəbini vermişdilər. İş o yerə çatmışdı ki, hərdən dekan da 
əsəbiləşəndə onu belə çağırırdı. 
 
  
Sonuncu hədiyyə 
______________________________________________________________ 
17 
 
V hissə 
 
 
 Həyətin iri darvazası xarakterik cırıltı səsi çıxararaq açıldı. 
Ardınca İbrahimin sürücüsü Xanlar maşını həyətə salıb, alıb gətirdiyi 
ərzaqları boşaltmaq üçün həyətdəki cavanları səslədi: 
– Əl yetirin bunları daşıyaq. 
Sabah Ramazan bayramı olduğu üçün elə həyətdə ehsan məclisinə 
hazırlıq gedirdi. Qızını itirən ailənin evindən iki ay boyunca qohum-
əqrəba uzaq olmamışdı. Biri gedib, biri gəlirdi. Həm İbrahimin 
nüfuzu, həm də baş verən faciəvi hadisə elə bil hamını əvvəlkindən 
daha mehribanlaşdırmışdı. Hələ qonşular – onların bütün boş 
vaxtları demək olar ki, bu qapıda keçirdi. 
 Sabahkı məclis üçün hazırlıqlarla məşğul olan gənclər əldə-
ayaqda dolanır, Aydının göstərişi ilə hərəsi bir işə nəzarət edirdilər. 
Tez-tez gəlib məclis adamı olan bu orta yaşlı insanın məsləhətlərini 
almağı da unutmurdular. Aydın ailəyə kənar adam deyildi – 
İbrahimin bacısı Mədinənin əri idi. İbrahimin yeganə kürəkəni olan 
Aydınla bir neçə ildir aralarında soyuq münasibət olmasına 
baxmayaraq, baş vermiş hadisədən sonra demək olar ki, hər şey 
unudulmuşdu. Əslində qayın-kürəkən arasında olan soyuqluğun 
səbəbkarı İbrahimin bacısıoğlu Turalla bağlı idi – Aydının oğlu ilə. 
 Arxa həyətdə bir az əvvəl sabahkı məclis üçün kəsdiyi 
dananın ətini yerbəyer edən Aydın Xanlara səsləndi: 
– Əmioğlu, bəlkə uşaqlara deyək bizə bir çay gətirsinlər, nə deyirsən? 
– Pis olmaz, mənim də boğazım quruyub – Xanlar da ötəri təklifə 
cavab verib iri kötüyün üstündə ət doğrayan Aydına yaxınlaşdı. 
Müşfiq XAN 
______________________________________________________________ 
18 
 
Onlar bir-birini iyirmi ildən çox idi ki, tanıyırdılar. Hələ onda Xanlar 
İbrahimin sürücüsü işləyirdi. Sonralar da İbrahim özünün gəzdiyi 
maşının sükanını ondan başqasına həvalə etməzdi, amma illər 
keçdikcə Xanlar həm də İbrahimin ən yaxın dostuna, sirdaşına 
çevrilmişdi. 
– Aydın, sən Allah, bu tikələri bir az xırdala, belə olmaz axı. Mən 
səndən aş üçün tikələr istəmişdim – ərinə məzəmmətedici tərzdə 
dillənən Mədinənin səsi eşidildi. 
– Əşi, bu işi mənə öyrətmə də ay Mədinə, demişdin, yadımdadır, bir 
çay içək sonra sənin aşlıq tikələrin hazırdır – Aydın da yarı 
narazılıqla cavab verdi. 
 
*** *** *** 
 
 Həyətdə hamı öz işində idi. Ora-bura vurnuxanların çoxu 
demək olar ki, konkret bir işin sahibi deyildilər. Hətta kənardan 
onların ələ-ayağa dolaşdığı daha aydın hiss olunurdu. Həmişə belə 
məclislərin hazılığına özü nəzarət edən Afaq xanım bu dəfə nəsə 
etmək istəmişdisə də, qətiyyən əli işə yatmamışdı. Əlini hara 
uzadırdısa qızının sözləri, həyətin hansı tərəfinə gedirdisə yenə onun 
əksi gah qulaqlarından, gah da gözlərinin önündən çəkilmirdi. 
Xəyaləsiz keçən günlərin hər saatı qara pərdə olub ananın gözlərinin 
önünə çəkilmişdi. Hərdən qızının əksini görməklə yanaşı, səsini də 
tam yanında duyurdu Afaq. Belə olanda əli-ayağı yerdən üzülür, 
özündən gedirdi yazıq qadın. Elə indi də öz stulunu ərinin dizinin 
dibinə qoyub yetim uşaq kimi ona sığınmışdı. Qınayan olmasaydı 
bəlkə də hamının içində bağrına basıb ürəyi boşlana qədər ağlayardı. 
Sonuncu hədiyyə 
______________________________________________________________ 
19 
 
Amma ərinin çox fikir çəkdiyini, elə hey nə barəsindəsə 
düşündüyünü görüb dilini dişinə sıxıb susurdu. Qulaqlarında isə lap 
yaxınlarda küy kimi duyulan qızı Xəyalənin səsini eşidirdi: “mama, 
de ki, xörəyin duzunu keçən dəfəki kimi etməsinlər, tapşır ki, plovun 
yağını çox etməsinlər, salatı hələ indi hazırlamasınlar...” Qızı da 
anasına çəkmişdi. Ləziz yeməklər bişirməkdə əldən pərgar idi. 
Dərslərdən başı aylanan ya internetdən, ya anasından yeni nə isə 
öyrənib axşam süfrəsində onu atasına və qardaşlarına xüsusi 
formada nümayiş etdirmək bəlkə də ən çox sevdiyi məşğuliyyət idi. 
İnsafla danışanda dadlı yeməklər hazırlamaq işini çox yaxşı bacarırdı. 
Anası da həmişə tərifləyib “qızımın əlinin duzu var, lap rəhmətlik 
nənəsinə çəkib” – deyərdi. İndi deməsin... 
 İbrahimin xəyalları özünün də güman edə bilməyəcəyi 
naməlum yerlərdə hərlənib-tovlanırdı. Getdikcə daha qaranlıqlara 
qərq olur və çıxış yolu görünməyən bu əngəlliklərdən daha çox 
bezirdi. Qızı üçün sabah veriləcək ehsan da yəqin bir təsəlli idi. Belə 
məclislərdə çox olmayan İbrahim iştirak etdiyi yas məclislərini nəzərə 
almasaydı, yəqin ki, getdiyi içkisiz məclisləri çətin xatırlayardı. Bu o 
qədər az idi ki, yoxa bərabər saymaq olardı. Amma indi ev sahibinin 
dünyası əvvəlki həmin işıqlı, təmtəraqlı, eyş-işrətli ziyafətlərdən çox-
çox uzaqda idi. Və getdikcə də uzalaşırdı... 
 Ayağa qalxıb siqaret yandırdı və nədənsə heç kim eşitməsin 
deyə edəcəyi telefon zəngi üçün həyətin ön tərəfindəki bağçaya getdi. 
Gözəl güllər əkilmiş bu bağça İbrahimin sənət əsəri idi. Çox vaxt 
bitkilərə özü qulluq edir, vaxtı-vaxtında diblərinə yanmış kənd 
peyini verməsini unutmazdı. Əksəriyyəti yerli olmayan müxtəlif 
növdə gül kollarına qulluq etməyi maraqla öyrənirdi. Hansısa bitkidə 
Müşfiq XAN 
______________________________________________________________ 
20 
 
zəifləmə, xəstəlik olanda İbrahim nə yolla olur olsun çarəsini 
tapmağa çalışırdı. Ancaq indi bağçaya girərkən səndələyib ayağını 
üstünə qoyduğu xarıbülbül kollarının fərqinə də varmadı. Çoxdandır 
böyütdüyü gülü – güllərin ən gözəli xarıbülbülü tapdalayıb 
sındırmışdı. Solsa da, rəngini itirməmiş qaramtıl-bənövşəyi 
xarıbülbül çiçəkləri də bu dərdli atanın halına yanır, qan ağlayırdılar. 
 Təxminən yarımsaatlıq telefon danışığını bitirib ayağa qalxdı. 
Dili-dodağı təpimişdi, sanki ürəyinin də suyu çəkilmişdi. İnamla 
bayaq oturduğu yerə – həyətdəki masanın yanına addımladı. Son iki 
ayda bəlkə də birinci dəfə idi ki, öz arzusu ilə nə isə istəyəcəkdi – çay. 
Əri ona yaxınlaşanda bunu Afaq da hiss etdi. Bir neçə dəqiqədə nə 
baş verdiyini bilməsə də, özlüyündə bunu ərinin kiməsə etdiyi 
telefon zəngi ilə əlaqələndirdi. 
 Afaq haqlı idi, İbrahimin içində qisas ümidi yenidən 
parlamışdı. Amma hələ xəbərdar deyildi ki, uzun-uzadı telefon 
danışığından sonra ərinin xahişi ilə işin araşdırılmasını açılmayan 
qətl işləri üzrə mütəxəssis olan Saday Oğuza həvalə olunacağına söz 
vermişdilər. Söz verən şəxs isə Sato ləqəbli həmin xəfiyyənin işlədiyi 
idarənin rəhbəri – Respublika İstintaq İdarəsinin rəisi idi... 
 
 
VI hissə 
 
 
Rəis öz kreslosunda yenicə yerini rahatlamışdı ki, kabinetin 
qapısı növbəti dəfə döyüldü. Bayadan tanış olmaq istədiyi 
materialları bu dəfə də acıqla iş masasının üstünə çırpıb yüksək səslə 
Sonuncu hədiyyə 
______________________________________________________________ 
21 
 
“gəl” dedi. Gələn adam idarənin əsas əməkdaşlarından biri – Gündüz 
Əkbərov idi. Rəis onu görən kimi verdiyi tapşırığı xəbər aldı: 
– Tapa bildin hardadır? 
– Xeyr, telefonuna zəng çatmır. Qaldığı yerə getdim, amma oradan 
bir neçə gün əvvəl başqa evə köçüb – Gündüz məlumat verdi. 
– Ay tapdın ha! Mən başa düşmürəm ki, siz necə yoldaşlıq edirsiz?! O 
iki aydır Bakıya qayıdıb, hələ də harda qaldığını bilmirsən. 
– Rəis, axşama kimi... 
– Nə isə, get, onu tapan kimi ilk işin mənimlə calaşdırmaq olsun – 
istintaq idarəsinin rəisi onun sözünü yarımçıq kəsdi. 
Gələn əməkdaş kabinetdən çıxandan sonra rəis yenidən yarımçıq 
materialları qarşısına çəkdi. Xəyalənin qətl hadisəsinin istintaq 
materialları idi. Bu gün vacib dostlarından biri zəng edib ondan bu 
işin araşdırılması və qatilin üzə çıxması üçün əlindən gələni etməyi 
istəmişdi. Qətl hadisəsi ilk başlanğıcda sadə görünsə də, yandırılaraq 
qətlə yetirilən qızın sevgilisi – Sabir adlı gəncin də öldürülməsi 
əslində bu cinayətin daha qarışıq olduğundan xəbər verirdi. Hadisə 
haqqında heç bir şahid ifadəsinə rast gəlməyən rəis belə bir 
açılmayan qətli araşdıracaqlarını dostuna söz verdiyinə görə daha da 
narahat oldu. Bir yandan da Satonun ortalarda görünməməsi onu 
təşvişə sala bilərdi. “Bəlkə yenə xaricə çıxıb gedib?! Ona nə var?! Yox, 
o bir də bunu etməz. Amma yox, istənilən halda o on günlük 
məzuniyyətə çıxıb və bu da istirahət etmək üçün pis müddət deyil. 
Əgər gedibsə onda vəziyyət heç yaxşı olmayacaq”... 
 Bu barədə getdikcə daha dərindən düşünməyə, bu işə əncam 
çəkməyə çalışırdı. İş masasının üstündəki meyvə şirəsindən süzmək 
istəyirdi ki, nədənsə fikrindən daşındı. Siyirməsinin gözündəki kiçik 
Müşfiq XAN 
______________________________________________________________ 
22 
 
şüşəli viskini çıxarıb boğazını yaşlamaq üçün çay stəkanının dibinə 
bir az süzdü. Bu otuz qram ancaq olardı. Yenicə boğazını yaşlamışdı 
ki, mobil telefonuna tanımadığı nömrədən zəng gəldi: 
– Rəis, məni axtarırdın? – Sato idi. 
– Hə, hardasan? 
– Yatmışdım, indi idman zalına gəldim. Köhnə qaldığım evdən 
dedilər ki, Gündüz məni axtarırmış. 
– Nə isə. Dur gəl idarəyə, vacib bir iş var – istintaq idarəsinin rəisi 
söhbətin məğzinə keçdi. 
– Mənim məzuniyyətdə olduğumu unutmayıbsan rəis? – Sato onun 
ağzını aradı. 
– Yox. Amma əsl sənə layiq işdir. Həm də dostuma kömək 
edəcəyimiz haqqında söz vermişəm – rəis işin vacibliyini bir daha 
bildirdi. 
 
 
