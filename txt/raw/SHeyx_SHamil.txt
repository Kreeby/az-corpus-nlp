ŞEYX ŞAMİL
Məhəmməd Tahir
9 789952 210415
ISBN 995221041-5
Məhəmməd Tahir
ŞEYX ŞAMİL
М. Ф. Ахундов адына Азярбайъан Милли Китабханасы
Azərbaycan Dövlət Nəşriyyatı
Bakı-1992
В. Бящмянли
Я. Ясядзадя
Н. Мащмудов
А. Аллащвердийев
С. Сямядова
Мящяммяд Тащир
Шейх Шамил
“Хатун Плйус“
Бакы
2010
Бурахылыша мясул:
Редактор:
Дизайн:
Компцтер сящифяляйиъиси:
Корректор: 
М. Ф. Ахундов адына 
Азярбайъан Милли Китабханасы 
Ясяр чапа щазырланаркян илк няшрин китаб эюстяриъиляри сахланылmышдыр
ISBN  995221041-5
 
 
3 
Birinci fəsil 
Öz dinini təmizləyib, təzələyib ucaltmaq allaha xoş gəlir. Öz 
iradəsinin icraçısı kimi o, alim və müdrik bir əri, həm də kiçik, 
amma nüfuzlu bir nəsildən Gimri kəndindən Qazi Məhəmmədi 
seçdi. Seyalim, xalqı öz ətrafına yığıb onları allahın xoşladığı 
işləri görməyə çağırdı. O, adamlardan adətlərdən əl çəkib şəriət 
qanunlarına əməl etməyi tələb etdi. 
Qazi Gimridə şəriət qanunlarını bərpa edib Çərkəz aullarına 
yola düşdü. Çərkəzlər bir aylıq təbliğatdan sonra onun təliminin 
qızğın tərəfdarı oldular. 
Yavaş-yavaş şəriət xalq arasında yayılmağa başladı. Qazi 
Məhəmməd təkbaşına ovalığa, Mexşi Şamxalın hüzuruna gəlib 
hökmlə ondan tələb etdi ki, təbəələri arasında şəriət qanunlarını 
yaysın. Şamxal qorxub çaş-baş oldu. 
– Mən sənin istədiyini yerinə yatirərəm, tezliklə, mütləq 
yerinə yetirərəm, – dedi. 
Deyirlər allahın adamını yola salandan sonra Şamxal öz 
yaxın adamlarının birinə belə demişdi: 
– Bu adam mənə çox güclü təsir bağışladı, onda nə isə 
səmavi, ali, ilahi bir şey var. 
Bundan sonra Qazi Məhəmməd bütün cəmiyyətlərə belə bir 
bəyanatla müraciət elədi. “Biz allahın müti bəndələriyik. Gücü-
müz işimizin haqq işi olması və gec-tez onun təntənəsinə inamı-
mızdan doğur. Biz haqq sevən dostlarımızın dostu, allahsız kafir-
lərin isə amansız düşməniyik. Allah öz sadiq bəndələrinə rəhm 
eləsin. Sonra sizi xəbərdar edirəm ki, biz dinimizi qətiyyətlə 
müdafiə etmək və həyatımızı bu alicənab işə həsr etmək niyyə-
tindəyik. Qoy bizim tələblərimiz sizi narahat etməsin. Əgər siz öz 
günahlarınızı ürəkdən tövbə etsəniz, sizin həyatınız, eviniz, oca-
ğınız, təsərrüfatınız heç bir təhlükəyə məruz qalmaycaq. Yox, 
əgər günah iş tutmaqda, şər əməllər törətməkdə inadkarlıq 
etsəniz, onda biz şərait yaxşılaşan kimi saysız qüvvəylə üstünüzə 
 
 
4
gəlib sizi yer üzündən siləcəyik. Biz sizi darmadağın edib aulla-
rınızdan, isti yuvalarınızdan didərgin salarıq. Nə olur-olsun sizi 
əzib amansızcasına cəzalandırarıq. Bir daha təkrar edirik, biz mö-
min bəndələri xilas etmək və kafirləri məhv etmək üçün ayağa 
qalxmışıq. Möminlik nümayiş etdirin. Biz ruslara qalib gəlmək 
ümidindəyik. Biz ümid edirik ki, kafirlərin bəd niyyətləri ürəklə-
rində qalacaq. Çünki allah onların tərəfində deyil. Bir daha xə-
bərdar edirik, kim islamın əsas duaları ilə tanış deyilsə, onları 
cəzalandıracayıq”. 
Bundan sonra bu mömin insan, öz muridlərinə car çəkib 
ətrafına çoxlu adam topladı. Cəza vermək zərurəti meydana çıxdı. 
Çünki bəziləri islama elə-belə əməl edir, bəziləri onu büsbütün 
unutmuş, əksəriyyəti isə axirət dünyası barədə qətiyyən fikirləş-
mirdilər. Hətta elələri tapılırdı ki, allahsız kafirlərə rəğbət bəs-
ləyirdilər. Bir sözlə, əsl mömin çox az idi. Allah adamı əvvəlcə 
qonşu aullara baş çəkdi. Kim onu düşməncəsinə qarşılayırdısa, o, 
həmin adamı cismani cəza, evini yandırmaq, var-yoxunu almaqla 
cəzalandırırdı. Əksinə, onu ürəkdən qarşılayanları öz lütfkarlığı 
ilə mükafatlandırırdı. 
Ətraf yerlərin əhalisini itaətə gətirib o, Qaraçay və Erpeli 
mahallarına üz tutdu. Həmin yerlərin əhalisini heç bir əziyyət 
çəkmədən hər cür dinə zidd adətləri tərk edib şəriət yoluna gə-
tirdi. Onun çağırışlarını rəğbətlə qarşılamayan molla və bir neçə 
başqa naqqalı isə həbs edib Gimriyə əsir göndərdi. 
Sonra qəfildən Arakan auluna gəldi. Arakanlılar da onu se-
vinclə qəbul elədilər. Yalnız onların böyük alimi Səid ona tabe 
olmayıb rusların hakimiyyəti altında olan Kumuk torpağına qaçdı.  
Arakandan sonra allah elçisi Unsukul auluna gəlib heç bir 
əziyyət çəkmədən şəriətə itaət etdirdi. Unsukulluları meydana 
toplayıb Qazi Məhəmməd onlara belə dedi: 
 
 
5 
− Mən bilirəm ki, sizin çoxunuzun qəlbində bizə rəğbət 
yoxdur. Sizdən çoxunuz yenə əvvəlki kimi rus çobusu1 içməyi üs-
tün tutursuz. Bu çirkin niyyətdən əl çəkin, yoxsa peşiman olarsız. 
Oradan hümbət və andi cəmiyyətlərinə getdi. Hümbətlilər 
müqavimətsiz itaət etdilər. Andililər isə itaət etməyib Qoqatl 
aulunda toplaşıb müqavimət göstərməyi qərara aldılar. 
Döyüş oldu. Döyüşdə şəriət carçılarından çoxları öldü, 
andililərdən də qırılan az olmadı. Axır ki, düşmən məğlub edilib 
şəriətə boyun əyməli oldu. 
İkinci fəsil 
Qazi Məhəmməd bilirdi ki, Avar xanları islamın qarı düş-
mənləri və xalqın əxlaqının pozulmasının başlıca səbəbkarlarıdır. 
Qazinin Xunzaxa hücumunun da səbəbi bu idi. Öz tərəfdarla-
rından böyük qüvvə toplayıb o, Nitkan iqamətgahını mühasirəyə 
aldı. Özü kaysubulinlilərə, sevimli şagirdi Şamil isə hümbətlilərə 
başçı oldu. Aula qəbristanlıq tərəfdən hücum olundu. Cəsurların 
üstünə güllə dolu kimi yağdı. Yerli əhali inadla müqavimət 
göstərirdi. Xan arvadı sarayın damına çıxıb öz adamlarını döyüşə 
ruhlandırırdı. Müridlər aula daxil olmağa nail oldular. Şamil 60 
igidlə saraya girdi. Lakin müdafiəçilər içəridən darvazanı bağla-
yıb onlarla atışmağa başladılar. Bu zaman Qazi Məhəmmədin 
dəstəsində çaxnaşma başladı. Belə şayiə yayılmışdı ki, guya 
hümbətlilər şəriətə xəyanət edib xunzaxlılara qoşulublar. Bir 
hümbətli bunu Şamili mühasirəyə almış xunzaxlılara xəbər verdi. 
Onlar da xəbəri mühasirədə olanlara çatdırıb könüllü silahı yerə 
qoymağı təklif etdilər. Şamil buna inanmadı. Fikirləşdi ki, xunzax-
lılar onu saraydan çıxarmaq üçün kələk işlədirdilər. Buna görə də 
o, gün batana kimi orada oturub Qazi Məhəmmədin başına 
gələnlərdən xəbərsiz halda ondan kömək gözlədi. Nəhayət, 
                                                 
1 Şərab 
 
 
6
ümidlərinin səmərəsiz olduğunu görüb saraydan çıxdılar. Satqın 
hümbətlilər onu əhatə edib, tənə, töhmət və söyüşə başladılar: 
“Bütün bu dava-dalaşın baisi sənsən, bədbəxtliyimizin səbəbkarı 
sənsən”. Qışqırıb onun yaraqlarını aldılar, başından çalmasını 
açıb hətta özünü də öldürmək istədilər. Lakin inxolu Dərviş Mə-
həmmədin və mexelatlı Xadisin himayədarlığı nəticəsində Şamil 
xilas oldu. Bu hadisə 1245-ci ilin Ramazan ayının ilk günlərində 
baş verdi. 
Bu məğlubiyyətdən sonra kafirlər qürrələndilər. Möminlər 
isə ruhdan düşdülər. Amma Qazi Məhəmməd hələ uzun zaman 
Xunzaxı qorxu və vahimə içində saxladı. 
Üçüncü fəsil 
Qazi Məhəmməddən icazə alıb Həmzət çoxlu atlı ilə dağları 
aşıb Zaqatala əyalətinə gəldi. Əhali onu sevinclə qəbul edib, 
dəstəsinə qoşuldu. Həmzət rusların üstünə hücum çəkib onları 
pərən-pərən saldı. Kafirlərdən xeyli adam öldü. Qalanları topları, 
güllələri atıb qalaya qaçdılar. Həmzət qalanı mühasirə elədi, 
ancaq ala bilmədi. Bu zaman o yanıyca bir nəfər götürüb sülh 
bağlamaq üçün qalaya girdi. Lakin namərdcəsinə tutub Həmzəti 
əsir kimi Tiflisə göndərdilər. O, əsirlikdə çox qaldı. Axırda iki 
nəfər zamin alıb onu buraxdılar. Evinə qayıdıb o, ilahiyyatla məş-
ğul olmağa başladı, amma onun yerində oturan zaminlərdən 
birinin öldüyünü eşidəndə o, Qazi Məhəmmədin yanına gəldi.  
Dördüncü fəsil 
1246-cı ilin yazında Qazi Məhəmməd 148 sadiq müridlə 
Samxalın vilayətinə gəlib N. Kazaniş kəndindən bir az aralıdakı 
meşəlikdə dayandı. Əvvəl Şamxal öz milisləriylə ona hücum 
elədi, Qazi Məhəmməd onları darmadağın elədi və bundan 
sonra kumıklardan çoxları qaliblərin tərəfinə keçdi. Bu zaman 
ruslar Şamxalın köməyinə gəldilər və müridlərin düşərgəsini sıx 
 
 
7 
mühasirəyə aldılar. Unsukullu Əli Sultanın başçılğı ilə kiçik bir 
dəstə mühasirəçilərin üstünə həmlə elədi, ruslar çoxlu meyit 
qoyub başıpozuq halda qaçmağa başladılar. 
Kafirlər Kafir-Kumux kəndinə tərəf çəkilib onların köməyinə 
gələn qüvvə ilə birləşdilər. Qazi Məhəmməd də Ağac-Qala 
müdafiə yerinə gəlib düşmənləri Atlıboyun yüksəkliyinə kimi 
təqib elədi. Burada ruslar yenidən iki tərəfdən ona hücüm elə-
dilər və yenə ağır məğlubiyyətə uğradılar. Qazi Məhəmməd bur-
dan Paraul kəndinə hücum edib Şamxalı varlı qohumları ilə bir-
likdə onun var-dövlətini ələ keçirib Ağac-Qalaya gəldi. 
Beşinci fəsil 
Qazi Məhəmməd Tarki istehkamını mühasirəyə aldı. Onun 
müridlərinin bir çoxu mühasirəyə alınan qalaya daxil oldu. Bu 
xoş xəbəri Mürşidə çatdırıb vaxtından əvvəl sevinərək qalanın 
alındığını bildirdilər. Qazi Məhəmməd – Qalanı hələ almamışıq, 
amma allahın köməyi ilə tezliklə alarıq, dedi. 
Həmin sözlər gurultu sədaları altında eşidilməz oldu. Bu 
barıt anbarının partlayışı idi. Partlayış nəticəsində Qazi Məhəm-
mədin 200 adamı, rəqiblərin isə 1000 nəfəri həlak oldu. Partla-
yışdan sonra içəridə döyüş daha qızğın şəkil aldı. Qazi Məhəm-
məd üç dəfə əlində qəmə kafirlərin içinə atıldı, bir dəfə bir 
soldat az qala süngüylə onu dəlmişdi, amma qobotlu Nurmə-
həmməd qaba kafiri qəməylə doğramışdı. 
Altıncı fəsil 
Aşiltıllı Abdulla salavatlılarla birlikdə Andreyevski qalasını 
mühasirəyə aldı. Qazi Məhəmməd onun köməyinə gəlib rusları 
ay yarım mühasirədə saxladı. Az sonra güclü qüvvə mühasirə-
dəkilərin köməyinə gəldi. Onda Qazi Məhəmməd arzu edənlərə 
evinə getməyə icazə verdi. Qorxaq və yaramazlar bu icazədən 
istifadə etdilər.Yanında qalan cəsurlarla Qazi, Andreyevski və 
 
 
8
dağıdılmış Ağdaş kəndləri arasında güclü mövqe seçdi. Deyirlər 
ki, həmin aulun müdafiəsində iki qardaş şəhid oldu, onların doğ-
ma anası isə buna görə öz sevincini bərkdən ifadə edərək hamı-
ya bildirmişdi. Ruslar məğlub edilib geri çəkilməyə məcbur oldu-
lar. Qazi Məhəmməd onları təqib etdi. Geri çəkilənlər başıpozuq 
halda qaçmağa başladılar. Onların çox hissəsi öldürüldü. Müsəl-
manlar hətta bir top ələ keçirib Çergey auluna göndərdilər. Bu 
müddət ərzində vuruşan andreyevlilər pulla aldıqları başqa bir 
məntəqəyə köçdülər. Müridlərə kömək edən ətraf yerlərin 
adamları öz evlərinə döndülər. Qazi Məhəmmədin özü isə sadiq 
dostları ilə birlikdə Dərbəndə gəlib onu 15 gün mühasirədə sax-
ladı. Burada böyük döyüş oldu. 
Yeddinci fəsil 
Bu zaman ruslar Gəlbax aulunu tutdular. Qazi Məhəmməd 
Çeçenistandan keçib Gizlyara gəldi və elə böyük çətinlik çəkmə-
dən şəhəri aldı. O, çoxlu əsir alıb, mal-qara və qənimətlə yoluna 
davam etməyə hazırlaşdı2. Bu zaman rus ordusunun baş koman-
danı böyük qoşunla Çirkəy auluna gəldi3. Əhali məşhur Şeyx 
Məhəmmədin icazəsiylə ruslarla sülh imzalayıb Qazi Məhəm-
mədin göndərdiyi topu onlara qaytardılar. Şeyxin özü isə həmin 
aulda qalmayıb Aqami auluna gəldi. Bu vaxt andreyevlilər də öz 
köhnə yerlərinə döndülər. 
Qazi Məhəmməd isə Bura Qalaya yürüş etdi, amma yolda 
mərmi qəlpələrindən kontuziya alıb evə qayıtmalı oldu. 
                                                 
2 Qazi Məhəmməd  “Vnezapnaya” qalasını mühasirəyə almış, lakin general 
Emmanuel müridləri arxasınca aparıb qaladakıları xilas etmişdi. 
3 General Pankratovun başçılığı ilə 2500 piyada, 500 atlı və 22 topla. 
 
 
9 
Səkkizinci fəsil 
Ruslar Şamxalla birgə Ağac-Qalanı ikinci dəfə mühasirəyə 
aldılar. Bu zaman Qazi Məhəmməd4 Həmzətlə qalada idilər. 
Şamil və Səid dostları ilə birlikdə qaladan çıxıb həmlə etdilər. 
Amma müridlər öz başçılarını üç yoldaşla allahın ümidinə qoyub 
getdilər. Bütün bu xəyanətə baxmayaraq, qəhrəmanlar rusları 
qovdular. Lakin kafirlər yenidən hücuma keçdilər. Şamillə Həm-
zət bir daha onların qabağına çıxıb qaçmağa məcbur etdilər. 
Bundan sonra düşmənlər Qalanı mühasirəyə alsalar da, onun 
müdafiəçilərinə hücum etməyə cəsarətləri çatmadı. Qaranlıq 
düşdü. Ruslar geri çəkildilər. Qazi Məhəmməd də öldürülənlərin 
geyim və silahlarını götürüb Qalanı tərk elədi. 
Doqquzuncu fəsil 
Sonrakı ilin yazında Qazi Məhəmməd Çeçenistana yürüşə 
çıxdı. Yaraqlı obasından olan məşhur Şeyx də bu yürüşdə iştirak 
elədi. Qaydur adlanan yerdə 500 atlı çeçen onların qabağına 
çıxdı. Allah onları elə bir məğlubiyyətə düçar elədi ki,onlardan 
yalnız üç atlı qaçıb canını qurtara bildi. Öldürülənlərin silahını 
götürdülər. Müridlər Çeçenistanın içərilərinə girib çoxlu aulları 
yandırmalı oldular, çoxunu da talan elədilər. Bu zaman ruslar 
köməyə gəlib müsəlmanları məğlub etdilər. Kafirlərin Gimriyə 
yürüş etdiyini eşidib Qazi Məhəmməd doğma aulunda rahat 
ölmək üçün evə qayıtmağı qərara aldı. 
                                                 
4 Kür vilayətinin Yaraqlı kəndindən olan şeyx molla Məhəmməd Qazi 
Məhəmmədin müəllimi və Dağıstanda qazavatın ilk carçısıdır. 
 
 
10
Onuncu fəsil 
Qazi Məhəmməd İrqan dərəsini möhkəmlətməyə başladı. 
Yazın axırları idi. Qohumları və Gimrinin başqa qadınları onun 
başına toplaşdılar. Qazi Məhəmməd onlara dedi: 
− Hiss edirəm ki, mən sizinlə vidalaşmalıyam. 
Qadınlar bu kədərli xəbərdən bərk həyəcana düşüb şivən 
qopardılar. 
− Səndən sonra başçımız və rəhbərimiz kim olacaq? 
Qazi Məhəmməd sakit və qətiyyətli bir tərzdə dedi: – Şamil. 
O məndən çox yaşayacaq və müsəlmanlar üçün məndən çox 
xeyir verəcək. Buna şübhəniz olmasın. Yuxuda gördüm ki, Şamil-
lə birgə Koysu çayının sahilində dayanmışıq. Çayın iti suları iki 
dirək aparırdı. Onların biri mənim, biri də Şamilin idi. Biz ikimiz 
də dirəkləri tutmaq üçün özümüzü çaya atdıq. Mənim dirəyimi 
su apardı. Şamil isə özününkünü çəkib çıxartdı. Bax, buna görə 
də onun uzun illər yaşayıb xeyirli işlər görəcəyinə inanıram. 
Çeçenistandan və Qumuk vadisindən İrqana onun ardıcılları 
gəldi. Birinin dediyinə görə o, ruslara satılmış Həsən-Hüseyni 
öldürmüşdü. Həsən-Hüseyn qumuk üləmalarından idi və Qazi 
Məhəmməd tərəfindən Çeçenistana vali təyin olunmuşdu. Qazi 
onu sevirdi. Şeyx Məhəmməd ona hörmət, ehtiram bəsləyirdi. 
Bu qəmli xəbərdən Qazi Məhəmməd çox mütəəssir oldu. O 
ağladı və Şamilə müraciətlə dedi: 
- Dostum mənim. Səni and verirəm, haçansa öz müqəddəs 
borcuma xəyanət elədiyimi görsən, sən də məni eləcə öldü-
rərsən. 
 
 
11
On birinci fəsil 
Qazi Məhəmməd İrqanda çox qalmadı. O, rusların Gimriyə 
gəldiyindən xəbər tutanda tez ora tələsdi. Müridlər Gimri dərə-
sinin ən dar yerində qala düzəldib orda möhkəmləndilər. Döyüş 
qabağı Şamil yuxuda gördü ki, ruslar yaxındadırlar, müdafiə-
çilərin tüfəng və tapançaları sıradan çıxıb. Ruslar qalanın damına 
çıxıb oradan qaladakıları süngüylə hədələyirlər. O isə atılıb ka-
firlərdən sağ-salamat xilas olur. 
Şənbə günü ruslar gəldi. Gün doğandan günbatana kimi 
atışma oldu. Müsəlmanlar məğlub oldular. Qazi Məhəmmədlə 
Şamil 13 müridlə qalada qaldılar. Ruslar onları hər tərəfdən 
mühasirə eləmişdilər. Bu zaman Qazi Məhəmməd Şamilə müra-
ciət elədi. 
– Sən hələ nəyi isə gözləyirsən? 
Şamil susurdu. Düşmənlər dama çıxıb oradakıları süngüylə 
vurmağa çalışırdılar. Müridlər onları odla yandırmaq istədilər. Az 
sonra Şamilin tüfəngi və tapançası sıradan çıxdı. Yuxu çin çıxırdı. 
Qala isti və boğanaq idi. Qazi Məhəmməd arzu edənləri 
həmləyə çağırdı. Ancaq heç kim ona qoşulmadı. Hamı sükutla 
bir-birinə baxdı. Bunu görən Qazi namaz qılıb ləyaqətli ölümə 
hazırlaşdı. Bir zərbə ilə tüfəngini, tapançasını, qəməsinin qınını 
divara vurub sındırdı. Sonra çalmasını, beşmetini, çərkəzkəsini 
tikə-tikə doğradı. Qollarını dirsəyə kimi çırmalayıb qəməsini 
əlinə aldı. 
– Deyəsən, hələ gücüm var, – dedi. 
Müridlər lal-dinməz bu dəhşətli səhnəyə baxırdılar. Allahın 
sevimlisi öz ardıcıllarına vida nəzəriylə baxıb dedi: 
– Hə, dostlar, xudahafiz, qiyamət günündə görüşənədək. – 
Və özünü düşmənlərin içinə atdı. Ara qarışdı, amma az sonra 
allahın sevimlisi süngülərin ağzında göyə qalxdı və onun mü-
qəddəs ömür çırağı süngülərdə söndü. Müdafiəçilərin fəryadı və 
mühasirəçilərin təntənəli uğultusu bir-birinə qarışmışdı. Qazi 
 
 
12
Məhəmmədin dalınca onun qohumu Məhəmməd Sultan atıldı. 
Kafirlər onunla da eyni cür rəftar etdilər. 
Şamil qalanlara atılmağı təklif elədi. Ancaq bu dəfə heç kim 
hay vermədi. Onda Şamil özü həmləyə hazırlaşmağa başladı. O 
da qollarını çırmayıb, çərkəzini qurşağının altına basıb qəməsi 
əlində, qaladan elə qüvvətlə və bərk atıldı ki, süngü hasarının o 
tayına düşdü. Göydə uçanda onun papağını vurub başından 
salmışdılar. Çılpaq baş, sol əlində qəmə islamın şiri onu əhatə 
edən düşmənlərin sıx cərgəsi arasında. O, qəmə ilə ilk rastına 
çıxanı başından vurdu. Kafir yıxıldı. Sonra ikincisini, o da eləcə 
yerə sərildi. Dairə yarıldı və Şamil dar Gimri dərəsinin o tay və bu 
tayında üz-üzə dayanmış iki əsgər cərgəsinin arasında qaldı. O, 
geri baxmadan karıxmış düşmənlərin arası ilə bütün sürətiylə 
qaçmağa başladı. Xeyli müddət heç kim onun qabağını kəsmədi, 
özününkülərə dəyməkdən ehtiyat edərək arxadan da ona atəş 
açmadılar. Nəhayət, yapıncı və papaq geymiş bir qoçaq irəli 
sıçrayıb onun yolunu kəsdi və üz-üzə atəş açdı. Amma gülləsi 
yan keçdi. Şamil qəmə ilə ona zərbə vurdu, amma əsgər yapın-
cısını zərbə altına verib sağ qaldı. Zərbələr təkrar olundu və 
yapıncı hər dəfə kafiri xilas elədi. Nəhayət, Şamil onun diqqətini 
həqiqi zərbədən yayındırıb kafirin başını yardı və qaçmağına 
davam elədi. Amma bu çox uzun çəkmədi. Tezliklə bir əsgər irəli 
çıxıb süngünü Şamilin böyrünə soxdu. Şamil tüfəngin lüləsindən 
tutub süngünü yarasından çıxartdı və allahın düşməninin başın-
dan zərbə ilə yerə sərdi. Lakin bu dəfə kafirlərin arxadan atdıq-
ları bir daş onun çiyninə dəydi. O, kəskin ağrı hiss etdi. Nəfəsi 
təngişir, gücü azalır, lakin xilas olacağı ümidi ona yenidən ruh və 
güc verirdi. Son qüvvəsini toplayıb qorxunc təhlükə yuvasından 
çıxdı, düşmənlər onu güllə yağışına tutdular, ancaq heç biri ona 
dəymədi. Nəhayət, bu cəhənnəmdən çıxıb Şamil sinə dolusu 
nəfəs aldı. O geri boylananda düşmən əvəzinə öz aullarının 
müəzzinini dalınca təngnəfəs qaçdığını gördü. Sən demə, müəz-
 
 
13
zin də onun dalınca atılıb arxasında qoruna-qoruna gəlirmiş. 
Özü də bu vurhavurda nə bir yeri əzilmiş, nə də cızılmışdı. 
Azadlığa çıxandan sonra Şamil birdən-birə özünü taqətsiz 
hiss etdi. O, qaya kölgəsində, kol dibində uzandı. Müəzzin də 
yaxınlıqda gizləndi. Şamil xahiş etdi ki, ondan ötrü narahat 
olmasın. 
– Ölünü rahat burax, - dedi. − Mən artıq bu fani dünyanın 
sakini deyiləm. Sənin qayğı və əlləşməyin məni allahın qismə-
tindən qurtara bilməz, nə qədər imkan var, qaç, xilas ol. Kafirlər 
bizim dəyərmizi bilirlər. Onlar bizi beləcə dinc buraxmazlar. 
Onun səsi qırıldı və huşunu itirdi. Tərpənməz və bənizi 
ağarmış, özünün və düşmənlərin qanına bulaşmış Şamil beləcə 
xeyli vaxt heç bir həyat əlaməti göstərmədən düşüb qaldı. 
Müəzzin onun üstünə əyilib yasin oxuyurdu. Yaralı bir də batan 
günəşin şüaları şiş zirvələri işıqlandıranda özünə gəldi. 
– Mən axşam namazını ötürməmişəm ki, - deyə sakit səslə 
müəzzinə müraciət elədi. O qalxıb oturdu, quru torpaq ovuntusu 
ilə dəstəmaz almağa başladı, ancaq axıra çatdıra bilmədi. Əlləri 
taqətsiz halda yanına düşdü, başı hərləndi, gözləri qaraldı. Onu 
öyümə tutdu və o, laxtalanmış qan qusdu. Bundan sonra əhvalı 
bir qədər yaxşılaşdı və namazını başa çatdırdı. 
Qaranlıq düşdü. Qaçqınlar yerlərindən qalxıb səssizcə dərə 
ilə üzü yuxarı dırmaşmağa başladılar. Xəstə yenidən zəiflədi. 
Onu titrəmə tutmuşdu... uzandı və daha səhərə kimi qalxmadı. 
Papaqsız, qanlı paltarda, böyrü dəlikli, aclıqdan və susuzluqdan 
əldən düşmüş halda, yoldaşı ilə uzun payız gecəsini qaya üstə, 
ulduzlar altında keçirdilər. 
Gecənin soyuğu yaradan keçib isti bədənə yayıldı. 
Şamil müəzzinə dedi: 
– Ah, mənim yaram mənimçin bu gecə ilahinin mərhəməti 
oldu. O mənim qızdırmamı soyudur, od tutub yanan bədənimi 
sərinlədir. 
 
 
14
Sübh tezdən dostlar bir-birindən yapışıb Unsukul auluna 
tərəf getməyə başladılar. Gimriyə gedə bilməzdilər. Ruslar orada 
idi. Amma usukullular da Şamili qəbul etmədilər. Aul hakimləri-
nin tələbi ilə ev yiyəsi qonağı auldan kənarda kimsəsiz bağların 
içindəki dindarların dəstəmaz yeri olan kulyaya apardı. 
Əgər tezliklə öləcəyinə arxayın olmasaydılar, unsukullular 
heç orada da onu rahat buraxmazdılar. 
Şamil burada 20 gün oturmuş vəziyyətdə qaldı. Çünki yara-
sına görə uzana bilmirdi. Nəhayət, həkim çağırdılar. Yara bağ-
lanan kimi yaralı səhər yatıb bir də ertəsi gün oyandı. Onun ya-
rası 2 aydan sonra sağaldı. O qalxıb İrqanay auluna, orada mü-
vəqqəti yaşayan Şeyx Məhəmmədin yanına yola düşdü. 
Gimrili alçaqların köməyi ilə ruslar Qazi Məhəmmədin meyi-
tini tanıdılar. Səid Arakanlının məsləhəti ilə əvvəlcədən gündə 
qurudaraq meyiti aparıb Tarkada dəfn etdilər. Kafirlər əbəs yerə 
güman etmirdilər ki, allah mömini Gimridə basdırılsa, onun 
tərəfdarlarını daim qazavata çağıracaq. Ancaq meyit allahın 
hökmü ilə qürbətdə çox qalmadı. Şamilin qüdrətli günlərində 
onu gətirib doğma aulda dəfn etdilər. 
On ikinci fəsil 
Ramazanın ilk günündə Şamil Gimriyə gəldi. Bir dəfə o, na-
maz qılmağa gedirdi. Küçədə bir neçə arvadın işlədiyini gördü. 
Üzləri, ayaqları açıq, gündə qızına-qızına yun əyirirdilər. Şamil 
ötəri olaraq onları həyasızlıqda danlayıb dedi: 
– Siz elə güman edirsiz ki, Qazi Məhəmmədlə birlikdə şəriət 
də öldü? 
Kulyadan qayıdanda həmin qadınlar yenə eyni vəziyyətdə 
idilər, onların yanında isə bir qoca şalvarını çıxarlb oturmuşdu. 
Şamil qocanı belə biabırçı vəziyyətə görə söydü, arvadları isə 
abırsızlıqlarına görə kötəklədi. Bir nəfərdən başqa arvadların 
hamısı qaçdı. Şamil həmin qadını bir də vurdu. Arvad ağlayıb 
 
 
15
kimisə köməyə çağırdı. Əri gəldi. Məsələnin nə yerdə olduğunu 
bilib, mollaya şikayətə getdi. O, aul qazisindən Şamilin cəzalan-
dırılmasını, Şamil isə arvadının başını buraxan kişinin cəzalan-
dırılmasını tələb etdi. Molla tərəddüd etmədən Şamilin tələbinə 
əməl edib həmin qadının ərinə 20 çubuq vurdurdu. 
Divan qurtarandan sonra məhkum ayağa qalxdı. Bu zaman 
Şamil onun sinəsində qan yeri gördü. O, əliylə yoxladıqdan 
sonra məlum oldu ki, yara qaysaq bağlayıb. Yaralı ər üzünü 
qırmanc vurana tutub dedi: 
– Sən mənim yaramı qopartdın. Adətə görə, mənə cavab 
verməlisən. 
Çovuş: – Mən ki sənin yaralı olduğunu bilməmişəm, - dedi. 
Molla söhbətə qarışıb, çovuşa müraciətlə: 
– Sən ona qorxaq kimi cavab vermə, mömin bəndə kimi 
danış, - dedi. 
Belə olduqda çovuş divan tutduğu adama dedi: 
– Biz müqəddəs dinimizin müdafiəçiləri və pasibanlarıyıq. 
Onun yolunda yüzlərlə igid ərlər qurban gedib ki, sən heç 
onların ayağının tozuna da dəyməzsən. Sən də din yolunda ölə 
bilərsən. Bil və dostlarına başa sal ki, biz şəriətdən heç vaxt üz 
döndərməyəcəyik. 
Şamil mollanın qərarından razı halda evə döndü. Bütün 
müridlər də işin belə həllinə sevindilər. 
Bayramqabağı sübh çağı Şamil qalxıb dəstəmaz almağa 
getdi. Kulyaya yaxınlaşanda qəhqəhə səsləri eşitdi. O saat bildi 
ki, içəri şəriət düşmənləri ilə ağzınacan doludur. Onlar böyük 
tonqal ətrafında dövrə vurub müridlərin dalınca danışırdılar. 
– Sabah müridləri o ki, var içirdib, doyunca ələ salarıq, – 
deyirdilər. 
Şamil əvvəl istədi evə qayıtsın, amma sonra fikirini dəyişdi. 
Onda mən islamın necə müdafiəçisiyəm ki, onun düşmənlərinin 
qabağından qaçıram. 
O, xəncərini çəkib içəridəkilərin üstünə qışqırdı: 
 
 
16
– Kafir köpəklər, gəlin görüm, kim-kimi ələ salır. Müridlər 
sizi, ya siz onları, - və onların üstünə atıldı. 
Dəstə o saat dağıldı. Şamil onların canına elə qorxu salmışdı 
ki, hətta şənlik edənlərin çoxu qaçanda su ilə dolu hovuza düş-
dülər. Şamil şənlik yerində qalan dəfi cırıb dağıtdı və qaçanların 
dalınca atıb çığırdı. 
– Alın öz eşşək dərinizi də götürün, burdan rədd olun. 
Ertəsi gün əxlaqsızlar rusların gedərkən təyin etdikləri kət-
daya Şamildən şikayət elədilər. Kətda hörmətli ağsaqqalları həm 
xahiş, həm də tələblə Şamilin yanına göndərib mollanın sifarişi 
ilə camaatın hesabına alınan dəfin pulunu istədi. Üstəlik xəbər 
göndərdi ki,o, aulun camaatını sakit buraxsın. 
Şamil gələnlərə belə cavab verdi: 
– Mən mürtədləri dinə zidd işlərlə məşğul olanda görüb 
onlarla şəriət qaydasında rəftar eləmişəm. Qoy hamı bilsin ki, 
bizim müqəddəs dinimizi alçaltmağa və təhqir etməyə heç kimə 
imkan vermərəm. Qoy sizə məlum olsun ki, allahın mənə həvalə 
etdiyi vəzifələri yerinə yetirəcəyəm. Özü də heç yandan və heç 
kimdən kömək gözləmədən, yalnız özümə ümid edirəm. Kim 
istəyir, qoy haqq yoluna gəlsin. Kim istəmirsə, qoy üz döndərsin. 
Siz məni yolumdan döndərəcəyinizə ümid etməklə möhkəm 
yanılırsınız. 
Bu məğrur və cürətli cavab olduğu kimi kətdaya çatdırıldı 
və Şamil cəzalandırılmamış qaldı. Əhvalatdan sonra rus höku-
məti nümayəndəsi camaatın gözündə hörmət və nüfuzdan düş-
dü. Ona qorxaq bir adam kimi baxmağa başladılar. 
Bayram günü Şamil xalqa belə bir hədələyici nitqlə müraciət 
elədi: 
– Gimrililər, siz elə güman etməyin ki, Qazi Məhəmmədin 
ölümü ilə inad və çılğınlıqla uğrunda mübarizə apardığımız 
işimiz də ölübdür. Mən sizə sübut edərəm ki, yanılırsınız. Bu 
məscidə and içirəm, buradakı bütün allah kitablarına and içirəm 
ki, mən müqəddəs imanımızı layiq olduğu yüksəkliyə qaldıraca-
 
 
17
ğam. Siz yaxşı bilirsiniz ki, mən ağlıma, elmimə və gücümə görə 
Qazi Məhəmməddən üstünəm. Şəriətə xəyanət edənlər qoy 
qabağa çıxıb özlərini nişan versinlər. Mən bu “qoçaq”lara baxıb 
onların mərdliyinə və igidliyinə tamaşa etmək istəyirəm. 
Həmin gün həqiqi allah adamlarının təntənə günü idi. 
Mürtədlər başlarını aşağı dikdilər. Rus ağalarının əlaltısı Gim-
ridən qaçdı. Şəriət yenidən adamların ürəyində bərqərar oldu. 
On üçüncü fəsil 
Xalqın yığıncağında və üləmalar şurasında Həmzət Qazi 
Məhəmmədin varisi seçildi. Yeni imam ilk növbədə itaətdə olan 
aulları gəzib xeyirxah, allaha xoş gələn işləri təbliğ edir, şər və 
dinsizliyi lənətləyirdi. Sözün kifayət etmədiyini gördükdə İrqanda 
iki dinsizi öldürdü və bununla da orada şəriəti bərpa etdi. 
Bu zaman eşitdi ki, Unsukulda şəriətə əməl olunmur. İmam 
tərəfdarları ilə birlikdə tezliklə ora yollandı. Yaxınlıqdakl bağa 
düşüb Şamili on iki müridlə aula göndərdi ki, girov və şəriətə 
sədaqətinə sübut olaraq 600 manatdan az olmayaraq pul tələb 
etsinlər. Unsukullular elçini yaxşı qəbul edib bildirdilər ki, yalnız 
Həmzətin özünə itaət etmək istəyirlər. Kebet Hacıyev adlı nüfuz-
lu sakinlərdən biri işarə ilə Şamilə bildirdi ki, onun həmkəndliləri 
namərdlik etmək fikrindədirlər. Buna görə Şamil unsukulluların 
sözlərinə əhəmiyyət verməyib qəti şəkildə tələb olunan girovu 
və pulu istədi və aldı. 
Tapşırığı yerinə yetirib imamın razılığı ilə evinə qayıtdı. 
Amma doğma aulda çox qala bilmədi. Həmzət Şamilə xəbər 
göndərdi ki, İqalinli Səidin üzünə ağ olan dinsizləri itaətə 
gətirmək üçün öz naibləri ilə dayanmadan Muşul auluna yola 
düşsün. Şamil igidləri yığıb yürüşə çıxdı. Orod auluna gəlib 
öyrəndi ki, xunzaxlıların bir dəstəsi Qaradirix kəndini alıb, oranın 
əhalisi ilə birgə onun üstünə hücum etmək istəyirlər. Orod 
aulunun cavanları hesabına dəstəsi xeyli güclənən Şamil özü 
 
 
18
onların üstünə yeridi. Düşmənlər müridlərin başına iri daşlar 
diyirlətdilər, amma igidlərin qabağını saxlaya bilmədilər. Qaradi-
rix ağzında axır ki, üz-üzə gəldiər. Xunzaxlılar duruş gətirə 
bilməyib qaçdılar. Müridlər onları xeyli təqib edib bəzilərini 
öldürdülər, bəzilərini isə əsir aldılar. 
Şamil şəriət düşmənlərini ram edib orada nizam-intizam 
yaratdı və geri döndü. Ancaq vəziyyət Həmzəti yenidən Koysu-
bul icmasında işlərə qarışıb allah yolundan dönənlərə qarşı sərt 
tədbirlər görməyə məcbur elədi. Şəriətdən üz döndərdiklərinə 
görə unsukullu Şaban Dibir və onun dostları mühasirə olunub 
tövbə etməyə məcbur edildilər. Gergebilin çox mənəm-mənəm 
deyənləri həbs olunub Qosatla göndərildi. 
Bundan başqa, Qaradağa da yürüş oldu. Qaradağ dərəsində 
müridlər xəndəklərlə əhatələnmiş möhkəm qalaya rast gəldilər. 
Müridlərin aula girməməsi şərtilə qaradağlılar Həmzətin haki-
miyyətini qəbul etdiklərini söylədilər. Müridlər aula hücum 
etmək istədikdə, Həmzət buna icazə vermədi. 
Qaradağlıları dinc buraxıb imam Qoqotl kəndinə yollandı. 
Qoqotllular tlitllilərlə birləşib onu düşmən kimi qarşıladılar. Mü-
ridlər hücum edib maneələri dağıtdı və Tlitli aldılar. İcma rəhbəri 
Çupan və onun dikbaş yoldaşları həbs olunub Gimri auluna gön-
dərildi. 
Qaradağ cəmiyyətindən Həmzətin yanına elçilər gəlib 
şəriətə sadiq olduqlarını elan etdilər. 
On dördüncü fəsil 
Həmzət böyük qüvvə ilə andolyallıların torpağına üz tutdu. 
Andolyallılar onu Ruqci dağında qarşıladılar. Mürdilərin kiçik bir 
dəstəsi hücumla onları pərən-pərən saldı. Qaliblər məğlubları 
təqib edib çoxlarını qırdılar. Onların başçısı Sultanilav qalaya 
girib təslim olmayacağını bildirdi. Şamil kələklə onu qaladan 
çıxarıb güclü mühafizə altında Gimriyə göndərdi. Sultanilavın 
 
 
19
var-dövləti cəmiyyətin xəzinəsinə verildi. Ruqci, Suqratl və başqa 
aullardan girov və şəriətə and alındı. Qidatl icmasından da belə 
bir təlimat tələb olundu. Sonra müridlərin bir hissəsi Şamilin 
başçılığı ilə Karax cəmiyyətinə, bir hissəsi də Həmzətin özünün 
rəhbərliyi ilə Baqolauya qarşı yürüş etdi. 
On beşinci fəsil 
Şamil Həmzətdən göstəriş aldı ki, onunla birgə xunzaxlılara 
qarşı vuruşmaq üçün koysubullularla yürüşə çıxsın. Dostlar 
danışılan vaxtda Xunzax aulunun yanında birləşdilər. Müridlər 
burda 15 gün qalıb bütün vasitələrlə yerli əhalinin şəriətə itaət 
etməsinə çalışdılar. Müridlər ac qalıb Həmzətin dalınca deyinir, 
hətta həyəcanlanırdılar. Düşərgədən özbaşına gedənlər də oldu. 
Şamil müridləri toplayıb ciddi şəkildə məzəmmət elədi. 
– Əsl müsəlmanlar, – dedi – dözüm və iradə sahibləri 
olmalıdırlar. Əgər biz evlərimizə dağılışsaq, düşmənlərimizi kim 
sizə itaətə gətirəcək? Allaha and içirəm ki, kim özbaşına burdan 
getsə, ölümünü evində tapacaq. 
Müridlər susub itaət etdilər. Xunzaxlılar da istər-istəməz 
onların tələblərinə boyun əyməli oldular. Xunzaxlıların əmanət 
kimi göndərdikləri xan arvadının kiçik oğlu Bulaç Həmzət tərə-
findən Xaraçi auluna göndərildi. İmamın tələbiylə onun iki böyük 
qardaşı – Nusal xan və Uma xan 200 nökərlə birgə itaət etdik-
lərini bildirmək üçün müridlərin düşərgəsinə gəldilər. Amma bu 
itaətkarlığın içində bir riyakarlıq gizlənibmiş. Xan adamlarından 
biri Şamilə xəlvəti xan arvadının belə bir sifarişini çatdırdı. 
–  Sənin Həmzətin yanında böyük nüfuzun var. O sənə 
hədsiz dərəcədə inanır. Sənin məsləhətinə qulaq asıb heç vaxt 
xahişini yerə salmaz. Onu Xunzaxdan uzaqlaşdırıb Qumuk 
vadisinə Şamxalın üstünə apar. Əvəzində 2000 manat mükafat 
alarsan. 
Şamil dərhal bunu Həmzətə çatdırdı. 
 
 
20
–  Deməli ikiüzlülük edirlər, – Həmzət dedi.– Biz bunu əsaslı 
yoxlayarıq. Sən Uma və Nusal xanın yanında xunzaxlılara əmr et 
ki, auldakı bütün müdafiə qalalarını dağıtsınlar. Əgər onlar həqi-
qətən itaətə gəliblərsə, razı olacaqlar. Əgər yoxsa, bizim tələ-
bimiz onların narazılığına səbəb olacaq. 
Şamil imamın tapşırığını yerinə yetirdi. Xunzax həyəcana 
gəldi. Elçilər səslərini kəsərək yığışıb getməyə hazırlaşdılar. 
Müridlər Həmzətin tapşırığı yerinə yetirilənə qədər onları düşər-
gədə saxlamaq istədilər. Toqquşma oldu. Birinci xunzaxlılar baş-
ladı. Nusal, Uma və onların məiyyəti öz xəyanətlərinin qurbanı 
oldular. Müridlərdən bir çoxu din yolunda fəda oldu. 
Bu qanlı toqquşmadan sonra Həmzət on müridlə xan sara-
yına gəldi. Ancaq orada heç nə qoymamışdılar. Saray xəzinəsi və 
var-dövlət gizlədilmişdi. Xan arvadının özü isə bu zaman Gene-
çut aulunda idi. İmam saray qulluqçularından və aul əhalisindən 
xan sarayının bütün sərvətini tələb elədi. Əks təqdirdə amansız 
edam və dağıntı ilə hədələdi. Hədə öz təsirini göstərdi. Bütün 
sərvət qaliblərə qaytarılıb 8 arabada Qosatl auluna göndərildi. 
Bundan sonra Şamil Həmzətə doğma auluna qayıdıb namaz 
və dua ilə məşğul olmağı məsləhət gördü. O bununla bərabər 
özünün və naiblərinin adından itaət və tam sədaqət vəd elədi. 
İmam əvvəlcə bu təklifə razı olmaq istədi, lakin alimlər şurası 
ona köçüb xan sarayında yaşamağı məsləhət gördü. Buna görə 
Qosatla göndərilən var-dövlət geriyə, Xunzaxa qaytarıldı. Banu-
bikə (xan arvadı) öz sarayı qabağında edam edildi. Burada eyni 
vaxtda onun sevimli ögey oğlu Surxay xan da asıldı.  
Uzun yürüşlər nəticəsində müridlərin geyim və ayaqqabıları 
tamam sıradan çıxmışdı. Şamil heç olmasa, onlara şalvar almaq 
üçün maddi yardım edilməsi haqqında müridlərin xahişini 
imama çatdırdı. Həmzət xahişi qəbul etmədi. Geriyə qayıdarkən 
yoda Şamil yoldaşlarına dedi. 
–  Daha Həmzəti uzun müddətə dinc buraxırıq. Qoy xun-
zaxlılar da bir az dərdlərini unutsunlar. 
 
 
21
Amma az sonra Şamil Şamxal Tarkovskinin qohumu olan 
Şamxanovdan xəbərdarlıq aldı ki, edam olunan xanların qohum 
və dostları Həmzətin və Səid İqalinlinin həyatlarına sui-qəsd 
hazırlayırlar. 
On altıncı fəsil 
Həmzət Şamilə xəbər göndərdi ki, koysubullularla bir yerdə 
Kuppa tərəfindən Saltı auluna yürüşə başlasın. İmamın özü isə 
Sudaxar tərəfdən hücum etmək niyyətində idi. Həmzət xunzax-
lılar və onlara qonşu olan cəmiyyətlərin adamları ilə bərabər 
Gergebil düzənliyində düşərgə salıb unsukulluların və arakan-
lıların köməyini gözləyirdi. Amma onlar üç gün sonra gəldilər. 
Kuppaya gedərkən Şamilə xəbər çatdı ki, Həmzət məğlub olub 
geri dönmüşdür. Arakanlılar və unsukullular qorxaq və məğlu-
buyyətin səbəbkarı elan edildilər. Həmzət Qosatlda gecələyib 
geri qayıtdı. Buna baxmayaraq, imam xunzaxlıları başına toplayıb 
onları əsl müsəlman olmağa çağırdı. Amma moizələri fayda 
vermədi. Əhali ürəklərində müridlərə qarşı düşmənçilik hissləri 
gizlətmişdi. 
Az sonra şayiə yayıldı ki, Həmzət məsciddə namaz qılarkən 
öldürüləcək. Xunzax hacı Yasul Məhəmməd onu bu təhlükədən 
xəbərdar edib ehtiyat tədbirləri görməsini xahiş elədi. Sədaqətli 
mürid Qurana and içdi ki, sui-qəsd, həqiqətən, hazırlanır və 
cümə günü həyata keçirilməsi nəzərdə tutulub. Həmzət xəbər-
darlıqlara əhəmiyyət vermədi. O, xunzaxlılara cümə günü məsci-
də silahla gəlməyi qadağan edib namaz qılmağa gəldi. Silahlan-
mış hacı Yasul Məhəmməd də imamın dalınca gəldi. 
Məscidə girəndə canilərdən biri qalxıb tapança ilə Həmzəti 
öldürdü. Amma hacı Yasul Məhəmməd də canini elə oradaca 
doğradı. Beləliklə, Həmzətin imamlığı cəmi il yarım çəkdi. 
 
 
22
On yeddinci fəsil 
Həmzətdən sonra imamlığa Şamil seçildi. O, buna uzun 
zaman razı olmadı. Lakin alimlərin xahişi və camaatın yalvarışı 
onu, nəhayət, güzəştə getməyə məcbur elədi. 
Yeni imamın fəaliyyəti Gimridə həbsdə olan Ruqjili knyaz 
Sultanın edamı ilə başladı. Bundan sonra Şamil unsukulluları öz 
tərəfinə çəkmək üçün fəaliyyətə başladı. İmam onlara belə bir 
vəzlə müraciət elədi. 
–  Sizin aul bütün Koysubul cəmiyyətinə rəhbərlik edir. 
Sizin aranızda elmli və ağıllı adamlar çoxdur. Buna görə də 
islamın tərəfində olmalısınız. 
Unsukullular yekdilliklə onun hakimiyyətini qəbul etdilər. 
Şamil Koysubul cəmiyyətinin bütün aullarında olmaq istədi, am-
ma xəbər aldı ki, ruslar Gimriyə tərəf gəlir. O bütün aul kəndxu-
dalarına xəbər göndərdi ki, düşmənin qabağına çıxsınlar. Özü də 
15 müridlə ora tələsdi. Kaysu çayında körpü olmadığından Şamil 
çayı üzüb keçdi. Döyüş qabağı müridlər iki hissəyə ayrıldılar. Bir 
hissəyə Şamil, o biri hissəyə də çərkəz Rəcəbil Mahmud başçılıq 
elədi. 
Şərtləşdikləri yerdə müsəlmanlar yekdilliklə düşmən üzərinə 
həmləyə keçdilər. Onların rəisini öldürüb özlərini də dağıtdılar. 
Lakin düşmənlər yenidən toplaşa bildilər. Onlar aulu mühasirəyə 
aldılar. Gimrililər, sonra isə unsukullular da onlara qoşuldu. Bir 
ovuc mürid kafirlər və onların müttəfiqləri ilə qəhrəmancasına 
vuruşdular. Şamil top atəşinə tutuldu, amma salamat qaldı. Düş-
mənlər tərəfindən sıxışdırılan imam 13 arxadaşıyla köhnə körpü 
yanındakı qalada mövqe seçib öz qarı düşmənlərinə meydan 
oxudu. 
– İndi nə istəryirsinizsə, edin. Rəhminizə və mərhəmətinizə 
görə sizə sağ ol deməyəcəyəm. 
Gecə unsukullu Kebet Hacıyev və Tahir xəlvəti Şamilin yanı-
na gəlib xahiş etdilər ki, özü üçün təhlükəsiz olan bir yerə getsin. 
 
 
23
Ruslar və onların dostlarının əlbir olub Şamilin üstünə hücum 
etmək qərarına gəldiklərini söylədilər. Ruslar çıxıb gedənə kimi 
bir yerdə gizlənməyi məsləhət bildilər. 
Amma Şamil bu məsləhətə əməl eləmədi. O, yoldaşlarına 
təklif etdi ki, gecə xəlvəti aula girib bir neçə ev tutsunlar, orada 
ölüm-dirim mübarizəsinə girsinlər.Yoldaşları razı olmadı. Onda 
Şamil xahiş etdi ki, meşəyə çəkilsinlər, amma yenə onun xahişinə 
əməl edilmədi. Belə olduqda imam istər-istəməz ruslar çıxıb 
gedənə kimi Koysu üstündəki mağarada gizlənməli oldu. 
Ruslar gedəndən sonra Şamil Gimriyə qayıdıb onun sakinlə-
rini təzədən özünə tabe etdirdi. Bu zaman unsukullularla gimri-
lilər arasında az qala açıq toqquşmaya keçən anlaşılmazlıq baş 
verdi. Vəziyyətin dəyişgən və qeyri-sabit olduğunu görən gimri-
lilər rusların əlinə keçməsin deyə özlərinin mal-qaralarını Unsu-
kula göndərdilər. Unsukullular isə sonra heyvanları qaytarmaq-
dan imtina etdilər. Bunu onunla əsaslandırdılar ki, Şamilin və 
Həmzətin zorakılığı ilə onlardan daha qiymətli girov alınıb. Bu 
əhvalat gimrililəri bərk həyəcana gətirdi. Onlar da öz növbəsində 
etiraz etdilər ki, əvvələn, imamların işləri üçün cavabdeh deyillər, 
ikincisi, sürülərin qiyməti onların girovlarının dəyərindən çox-çox 
artıqdır. Bu münasibətlə Şamil gimrililərə müraciət edib onlara 
unsukulluların qəsb etmək istədiyi mal-qaradan daha artıq 
qənimət vəd elədi. Lakin gimrililər bir nəfər kimi öz mallarını geri 
alacaqlarına and içdilər. Bunu bilən unsukullular gec-tez onsuz 
da qaytaracaqlar deyə, mal-qaranı sahiblərinə verdilər. 
On səkkizinci fəsil 
General Klyuki azuqə ilə dolu 60 qutu ilə üç dəfə Gimriyə 
gəldi. Bu gəlişlərin birində o, molla və ağsaqqalları yanına çağır-
dı. Onlar ruslarla dostluq və sülh şəraitində yaşamaq təklifi ilə 
razı olub müxtəlif bəxşişlərlə geri qayıtdılar. 
 
 
24
Şamilə xəbər gətirdilər ki, nəinki şəriət düşmənləri, hətta 
özlərini mürid adlandıranlar da rusların düşərgəsində sərxoş-
luqla məşğul olur, molla isə bu kafirlərə laqeydliklə tamaşa edir. 
Belə oduqda Şamil o saat məscidə gəlib molladan öz hərə-
kəti üçün izahat istədi. Molla özünə haqq qazandırıb sübut et-
məyə çalışırdı ki, guya möminlər çabu içə bilərlər və sübut üçün 
o, imam Hənəfinin imam Şapinin çabu içməyə etiraz eləmədiyi 
sözlərini misal gətirdi. Şamil də öz növbəsində ayrı bir kitabdan 
misal gətirib əyani surətdə subuta yetirdi ki, çabu içmək çubuqla 
cəzalandırılmalıdır. Buna görə rus düşərgəsində sərxoşluq edən-
lərin cəzalandırılmasını tələb elədi. 
Aulun qazisi öz səhvini boynuna alıb qanuna əməl edəcəyi-
nə söz verdi, amma ertəsi gün Gimridən öz auluna qaçdı. 
On doqqunzuncu fəsil 
Mehdi Şamxal oğlu Əbu Müslimi Şamili öz yanına dəvət 
eləmək üçün göndərdi... Əbu Müslim atlı dəstəsiylə aulun kəna-
rına düşüb imamı yanına çağırtdırdı. Şamil getməkdən imtina 
elədi. Gimrililər isə onun Əbu Müslimlə görüşməsini istəyirdilər. 
Müridlərdən biri ona çatdırdı ki, onun getməkdən imtina etməsi-
ni qorxaqlıq əlaməti kimi yozurlar. Bu, Şamilin heysiyyətinə to-
xundu. O, yapıncısını çiyninə atıb gecə, silahsız, yaraqsız evdən 
çıxdı. Qəbristanlığa çatanda yapıncını atıb şamxallıların düşərgə-
sinə gəldi. Onu xəlvəti izləyən bir neçə gimrili onunla birgə get-
mək istədi. Amma Şamil onları xəbərdar etdi ki, əgər geri dön-
məsələr, onun özü qayıdacaq. Gimrililər əlacsız qalıb geri qayıt-
dılar. Şamil isə təkbaşına Şamxalın oğlunun yanına gəldi. 
İmamı görüb Əbu Müslimlə ayağa qalxdı, ona yanında yer 
verdi. Şamil soruşdu: 
− Məni niyə çağırmısan? 
− Atam arzu edir ki, sən yanına gedib haqq yolunu ona gös-
tərəsən. O öz təbəələri ilə şəriətin qanunlarına riayət etmək istəyir. 
 
 
25
– Yaxşı mən razıyam. Qoy Şamxal mənə sözlərinin doğru-
luğuna zəmanət versin. Xahiş edirəm ki, mən onun arzularını 
yerinə yetirdiyim müddətdə o, arvadlarından birini Kebet Mə-
həmmədin yanına göndərsin. 
− Bu mümkün deyil, - xan oğlu dilləndi. 
Şamil də cavab verdi. 
– Mən də atanızın arzusunu yerinə yetirə bilmərəm. O qal-
xıb sakit addımlarla evinə qayıtdı. Aulun yanında gimrililər onu 
gözləyirdilər. Onlar imamı yaraqsız görüb mat qaldılar. O isə: - 
Mən sizin acığınıza silah götürmədim, - dedi. Amma əgər şam-
xallıların mənə qarşı pis niyyətdə olduqlarını hiss etsəydim, onda 
mən onların hər hansı birinin xəncərini alıb onlarla birgə qaza-
vatda ölərdim. 
İyirminci fəsil 
General Klyuki gimrililərdən xahiş etdi ki, ona üzüm tənək-
ləri və meyvə tingləri göndərsinlər. Aul əhli bu barədə qərara 
gəlmək üçün Şamilin əmisi Bartixanın evinə yığışdılar. Şamil 
əhvalatı eşidib ora tələsdi. Məsələni ona danışdılar və dedilər ki, 
rus rəisinin istədiyini yerinə yetirməyi qərara almışlar. 
Şamil: – İcazə verin, sizə iki sual verim,- dedi. 
– Ver,- dedilər. 
– Əgər yığıncaq generalın tələb və ya xahiş etdiklərini gön-
dərməyi qərara alsa, bu qərar aulda kiminsə ürəyindən olarmı? 
– Yox,- dedilər. 
– Ya əgər, əksinə, siz rus generalının tələbini yerinə yetir-
məsəniz, aranızda elə bir qoçaq tapılarmı, sizin qərarınızın əksinə 
olaraq, Şuraya tənək və ağacları aparmış olsun? 
Yenə - yox, cavabı alındı. 
– Belə olanda, - Şamil yekun vurdu, - mən general Klyu-
kinin əmrinin yerinə yetirilməsini ağır günah hesab edirəm. Biz 
kafirə birbaşa rədd cavabı verməyəcəyik, amma deyəcəyik: bizdə 
 
 
26
bu il nə tənək, nə də ağac bitdi: Siz ruslar bir il qabaq bağları-
mızı kəsdiniz, qalanlarını da unsukullular doğradılar. Gələn il 
inşallah, təzə pöhrələrdən kəsib sizə göndərərik. Gələn il də nə 
olacaq, onu allah bilir. 
Gimrililər onun təklifini bəyənmədilər. Şamil yığıncaqdan 
evə narazı qayıtdı. Qohumu İbrahim yolda ona dedi: 
–  Gimrililər səndən narazılıq edirlər. Deyirlər, indiyəcən heç 
kimin məğlub edə bilmədiyi rusları sən təklikdə məğlub etmək 
istəyirsən? 
O gündən Şamil kafirlərin əlində oyuncaq olub müqəddəs 
imanımızı zəiflədən və alçaladan adamlara nifrət bəslədi. Lakin 
allah adil allahdır. İslamın düşmənləri və dostları hərəsi öz payını 
aldı. Rusların tərəfdarları dərdə və bədbəxtliyə düçar oldular. 
Onların çoxu qırıldı, qalanları da müflisləşdi. Bağları, əkin sahə-
ləri boşaldı, evləri yanıb kül oldu. Əksinə, Şamili və köməkçilərini 
isə xoşbəxtlik heç vaxt tərk etmədi. Yaradan onlara uzun ömür 
bəxş elədi. Onların heç nəyə ehtiyacları olmadı. Onların arzuları 
daim yerinə yetdi. Gimri iki dəfə bünövrəsinə qədər yandı. Hər 
dəfə allah yalnız Şamilin evinə toxunmadı. Aşilta aulu da dönə-
dönə yandı, amma islamın himayədarının yaşadığı ev külə dö-
nən evlərin arasında sağ-salamat qaldı. Axulqo qalası da külə 
döndü, amma hansı bir qüvvənin təsiriyləsə alov imamın yeraltı 
mənzilindən yan keçdi. 
Öz müqəddəs məramlarına həmyerlilərinin rəğbət bəsləmə-
diyini görüb Şamil aşiltalılara xəbər göndərdi ki, Gimridən ora 
köçmək istəyir. Gecə onun dalınca 18 mürid gəldi. Arvadından 
başqa imam heç kimə öz niyyəti barədə söz açmadı. Səhər açı-
lana kimi qaçqınlar auldan çıxmağa nail oldular. Şamilin kiçik 
oğlanları Qazi Məhəmmədlə Cəmaləddini aşiltalılar növbə ilə öz 
çiyinlərində apardılar. 
Şamil ayrılarkən üzünü doğma auluna tutub dedi: 
– Bağışla məni, əziz yurdum. Bağışla məni ki, səni tərk edi-
rəm. Mən sənin qoynunda öz müqəddəs qanunlarımızla yaşaya 
 
 
27
bilmirəm. Bağışla və anla ki, peyğəmbərimiz də eyni səbəblər 
ucundan Məkkəni tərk etməli olmuşdu. Hiss edirəm ki, səni bö-
yük təhqirlər və haqsızlıqlar gözləyir. Allahsızlar öz çirkin əməl-
ləriylə, yəqin ki, səni hələ çox təhqir edəcəklər. 
Bu zaman hardansa Şamilin anası gəlib çıxdı. O, oğlunun 
boynunu qucaqladı, başını onun köksünə qoyub şikayətlə dedi: 
– Mənim sevimli oğlum, doğma ananı taleyin ixtiyarına atıb 
hara gedirsən? 
–  Əzizim, öz doğma auluna qayıt. Yox, əgər müsəlmanlığın 
müqəddəs qanunlarına əməl etməyin bəla və müsibətlərini 
mənimlə bölüşmək istəyirsənsə, mənimlə gedək. 
Aşiltada Şamil şəriətin qanunlarını həyata keçirməkdə öz 
doğma aulunda olduğundan az maneəyə rast gəldi. Bununla 
belə ilk vaxtlar burada da qüvvə işlətməli oldu. Bir dəfə bir oğlan 
gecə onun yanına gəlib xəbər verdi ki, kişilər və qadınlar bir dul 
arvadın evinə yığışıb qarğıdalı döyürlər. Şamil əlində dəyənək 
oğlanın dalınca yığıncaq yerinə gəldi. O, evin qapısını itəldi. Qapı 
bağlı idi. İçəridəkilərin şən hay-küyü və öz qohumu əhlikef 
Yunusun səsi eşidilirdi. 
Şamil ona müraciətlə sərt və bərkdən əmr verdi ki, qapını 
açsın. Yunus qorxub tez qapını açdı. Şamil kişiləri ağacla 
kötəklədi, qadınları isə məzəmmətlədi. Hamı bir göz qırpımında 
qaçıb dağılışdı. Şamil ev yiyəsini də şəriəti pozduğuna görə töh-
mətləndirdi. Amma o, bununla kifayətlənmədi. Ertəsi gün molla-
dan tələb etdi ki, ibrət üçün şəriəti pozanları cəzalandırsın. 
İki aşiltalı mollanın bu tələbə əməl etməsinə qarşı çıxdı. 
Onlar Şamili özbaşınalıqda ittiham edib öz növbələrində haqsız 
incidilənlərin müdafiə edilməsini tələb etdilər. Əhalinin əksəriy-
yəti onları müdafiə etdi. Şamilə bu barədə məlumat verildi. O, 
əlində kitab meydana toplaşmış kütlənin yanına gəldi və onlara 
bu sözlərlə müraciət etdi: 
– Aşiltalılar, biz bu gün burada şəriətin dostlarını və 
düşmənlərini tanıyırıq. Mən dünən allah qanunlarını pozanların 
 
 
28
və boşboğazların cəzalandırılmasını tələb edirəm. Əks təqdirdə 
mən özüm həm onları, həm də bunları cəzalandıracağam. Əgər 
mənə müqavimət göstərsəniz, mən sizi itaətə gətirmək üçün 
ətraf aulların bütün əhalisini köməyə çağıracam. Siz elə güman 
edirsiniz ki, şəriətin heç yerdən köməyi yoxdur. Yanılırsınız, mü-
qəddəs imanımızın hər yerdə və hər zaman müdafiəçiləri tapılır. 
Hədə öz təsirini göstərdi. Qiyamçıları və araqarışdıranların 
bir neçəsini əvvəlcə torpaq dolu kisələri daşımağa, sonra da 
cismani cəzaya məhkum elədilər. Bundan sonra Aşiltada şəriət 
möhkəmləndi. 
İyirmi birinci fəsil 
Unsukullular üç dəfə Aşiltaya basqın etdilər və hər dəfə də 
rüsvayçı şəkildə məğlub oldular. Hətta bir dəfə bütün cəmiyyət-
ləriylə gəlib Şamilin ordan təxirəsalınmadan qovulmasını tələb 
etdilər. Aşiltalılar cavab verdilər ki, onlar bir nəfər kimi qırılar, 
amma belə rüsvayçı tələbə razı olmazlar. 
Şamil də öz növbəsində sifariş göndərdi ki, o unsukulluların 
tələbilə nəinki Aşiltadan gedər, heç ayağını da tərpətməz. Sonra 
o yaraqlanıb on nəfər aşiltalı ilə düşmənlərə tərəf yönəldi. O, 
düşmənlərin göründüyü təpələrin birindəın çığırdı ki, onlara nə 
lazımdır. 
Bunu görüb islamın düşmənləri onun yanına tanışlarından 
birini göndərib xahiş etdilər ki, müvəqqəti Aşiltanı tərk edib 
sonra yenə qayıtsın. 
– Biz istər-istəməz Əhməd xanın əmrini yerinə yetirib, səni 
oradan qovmalıyıq. Buna görə ümid edirik ki, sən bizi zor 
işlətməyə məcbur etməyib, özün çıxıb gedəcəksən. 
Şamil onların təklifini qəti rədd edib, əvvəl dediklərini təkrar 
elədi. 
–  Kim ürək və cəsarət edirsə, qoy gəlsin bura və məni zor 
gücünə auldan qovsun. Sən isə, dostum, əgər başına heyfin gə-
lirsə, bir də belə təkliflərlə gəlməməyi məsləhət görürəm,- dedi. 
 
 
29
Bu xəbəri göndərəndən sonra Şamil öz müridləri ilə bərabər 
sürətlə təpədən enib düşmənlərin üzərinə yeridi. 
Düşmən dəstələri bu həmləyə dözməyib qaçmağa məcbur 
oldular. Müridlər onları xeyli təqib edib, bir çoxunu əsir tutdular. 
 Bir dəfə isə usnukullular yenə aşiltalılara basqın etdilər, 
onların xutorlarını dağıtdıar, bağlarını qırıb tökdülər. Bu isə zərər 
çəkənləri qonşularına qarşı bərk qəzəbləndirdi, amma elələri də 
oldu ki, basqından başqa nəticə çıxartdılar. Onlar bir az cəsarət-
siz şəkildə olsa da, bu xoşagəlməz hadisələrin qabağının 
alınması üçün Şamilin auldan getməsini tələb etməyə başladılar. 
Belə adamlardan biri də kənd mollası idi. Şamilə xəbər verdilər 
ki, molla onun getməsi üçün təbliğat aparır. Şamil onu yanına 
çağırtdırıb soruşdu. 
– Bu doğrudurmu? 
– Bəli, – deyə qoçaq cavab verdi. 
– Nəyə görə? 
– Ona görə ki, bizim bütün bəla və müsibətlərimizin əsas 
və yeganə baisi sənsən. Son vaxtlar bir yandan hümbətlilər bizi 
narahat edir, bir yandan koysobullular talan edir, üçüncü tərəf-
dən də xunzaxlılar bizə tərs-tərs baxır. Bütün bunlar yalnız bir 
nəfərdən–səndən ötrüdür. İndiyə qədər sənin şıltaqlıqlarına 
birtəhər dözmüşük. İndi isə daha dözmək mümkün deyil. 
– Deməli, ruslar İstambulu mühasirə edib xotkarın oradan 
qovulmasını tələb etsələr, dindarlar onu allahın düşmənlərinin 
xətrinə qovmalıdırlar. 
– Yox, mən belə fikir etmirəm, o, xotkardır, bu isə Gimridən 
gəlmədir. 
– Ağılsız naqqal, bunu bil ki, Aşilta Dağıstanın İstambulu 
deməkdir, mən də onun xotkarıyam. Əgər sən müsəlmanların 
arasında yenə də belə küfr sözlər danışsan, mən islamın şərəfi və 
müdafiəsi naminə sənin başını üzərəm. 
Qorxudan tir-tir əsən molla rəngi ağarmış halda çölə çıxdı. 
 
 
30
İyirmi ikinci fəsil 
Aşiltada məğlubiyyətə uğrayan unsukullular gimrililərin 
üstünə getdilər. Onlar aul ətrafındakı bağlarda düşüb əhalini 
danışığa çağırdılar. Gimrililiər sayca çoxluğunu görüb məsələni 
dinc yolla qurtarmaq üçün onların yanına gəldilər. Danışıq za-
manı molla gündüz əzanını verməyə başladı. Unsukulluların bir 
hissəsi öz mütəllimləri ilə yerdə namaz qılmaqda, o biri hissəsi 
isə gimrililərlə danışığı davam etdirməkdə oldular. Onlardan bir 
neçəsi hətta aula öz kunaklarıgilə getdilər. Danışıq axır-axırda 
mübahisəyə, hətta savaşmaya keçdi. Araya çaxnaşma düşdü. Bir 
gimrili öldürüldü. Şamilin qohumu Bartu xan adlı bir başqası isə 
əsir tutuldu. Bir unsukullu bərkdən haylayıb öz kəndlilərini baş 
vermiş əhvalatdan xəbərdar elədi ki, qaçıb aradan çıxsınlar. 
Mütəllim namazı yarıda qoyub körpüyə tərəf qaçmağa başladı. 
Qalanları da onun dalınca götürüldü. Gimrililər onları təqib et-
məyə başladı. Onlardan biri hiyləyə əl atdı. Özününkülərə bərk-
dən qışqırıb dedi: 
–  Çatın, döyün! Rusların dostları xilas ola bilməyəcək! 
Şamil öz müridləriylə körpünü tutub! Unsukullular yemək dolu 
torbalarını ata-ata dörd tərəfə səpələndilər. Çox adam qaçıb 
ölüm və rüsvayçılıqdan canını qurtardı. Onlar da kiçik dəstələrlə 
düçar olduqları bədbəxtlikdən xəcalət çəkə-çəkə aullarına 
döndülər. 
Çöl işinə gedən bir unsukullu arvad belə dəstələrin birindən 
soruşdu: 
– Hə, necə oldu, yolunuz uğurlu oldumu? Gələnlər dinmə-
dən ötüb keçdilər. O, ikinci dəstədən soruşanda onlar da cavab 
vermədilər. Üçüncü dəstə də arvadın sualını məzar sükutu ilə 
qarşıladı. Belə olduqda arvad dözə bilməyib qışqırdı: 
– Ey, siz, pəhlivanlar. Düşmənlərlə vuruşdan gələn igidlər. 
Siz ancaq yorğanda arvadlarınızla vuruşmaqda zirəksiz. Bir halda 
ki, onu ata-babalarınız kimi gəzdirə bilmirsiniz, görəsən, bu bığ 
və papaq nəyə lazımdır? 
 
 
31
İyirmi üçüncü fəsil 
Nəhayət, Aşiltada molla Şamilin tərəfinə keçdi. Bir dəfə 
Şamil aulda olmayanda o, aşiltalılara dedi. 
–  Şamil barədə mən indiyə kimi yanılmışam. İndi onun 
müqəddəs məramına inanıram. Elə bilməyin ki, məndə dəyişiklik 
qorxudan və ya hər hansı alçaq hiss təsiriylə yaranıb. Mən bunu 
sizə ürəkdən, dərin inamla deyirəm. Bu adam müqəddəs qazavat 
və islamı yüksəltmək və şərəfləndirmək üçün yaranıb. Mən bu 
barədəki günahlarıma görə allahın qabağında tövbə edir, onun 
əleyhinə deyilən sözlərimə görə sizdən günahlarımı bağışlama-
nızı istəyirəm. Bu gündən sizin mollanız deyiləm, çünki özümü 
buna layiq bilmirəm. Özünüzə məndən uzaqgörən və müdrik 
ruhani axtarın. Mənsə öz auluma gedirəm. 
Aşiltalılar bir nəfər kimi ondan qalmasını xahiş etdilər. 
Amma o öz qərarından dönmədi. Bu əhvalatdan sonra aşiltalılar 
Şamilin hakimiyyətini qəbul etdilər. 
Şamil qonşu aullarda şəriəti həmişəlik bərqərar etmək üçün 
Səid İqalinlini Çeçenistana könüllülər toplamağa göndərdi. Lakin 
Səid tapşırığı yerinə yetirərkən öldü. Deyildiyinə görə, onu 
islamın düşmənləri zəhərləmişdilər. Buna baxmayaraq, Çeçenis-
tanda, Taum qırx çeçen müridi ilə Şamilin qulluğuna gəldi. 
Belə olduqda Şamil aşiltalılar və çeçenlərin birləşmiş qüv-
vəsi ilə gözlənilmədən Çirkəli auluna gəldi və onun sakinlərini 
tam itaətə gətirdi. Sonra İnxo aulunu da əziyyət çəkmədən 
özünə tabe elədi. Həmin aulların müridləriylə xeyli güclənib Orat 
auluna yürüş etdi. Aul sakinləri qəti müqavimət göstərməyi qə-
rara aldılar. Bu müqaviməti qırmaq üçün imam, Əli Kaçi Hüseynin 
başçılğı ilə öz qüvvəsindən bir dəstə göndərdi. Düşmənlərə də 
Dibir Hacıyev başçılıq edirdi. Şiddətli vuruşma oldu. Oratlıların 
12-si öldürüldü, bir xeylisi yaralanıb aula çəkildi. Aulda daha 
kəskin müqavimətə rast gələcəyini düşünüb Şamil özü 120 seç-
mə igidlə ora yeridi. Amma yolda itaət bildirmək üçün göndərilən 
 
 
32
dostu Nur Məhəmmədlə rastlaşdı. Şamil gələnləri də götürüb və 
hər cür ehtiyat tədbirləri görərək aula girdi. Oratlılar, doğrudan 
da, onu səmimiyyətlə qarşılayıb hakimiyyətini qəbul etdilər. 
Yalnız Dibir Hacıyev bir neçə tərəfdarı ilə birlikdə qalada 
gizlənib öz dinsizliklərində israr etdilər. Gözlənilmədən xunzax-
lılar kafirin köməyinə gəlmək istədilər, lakin müridlər əlbir hü-
cumla onları qovdular. 
Şamil Orat aulunu özünə tabe edib Xarax auluna tərəf üz 
tutdu. Burada onları xaraxlılar, xunzaxlılar, andalyalılar və unkrat-
lıların birləşmiş qüvvəsi qarşıladı. 
Şamil Tauşu çeçenlərlə andalyalıların üstünə göndərib özü 
müridlərlə qalanlarına həmlə elədi. Allahsızlar yığnağı vaxtında 
dağılışıb aradan çıxdılar, Xarax aulu isə qan tökülmədən imama 
təslim oldu. 
Bu xoşbəxt yürüş Unsukul aulunun itaətə gətirilməsi ilə 
başa çatdı. Qəfildən Xaraçi tərəfindən görünən müridlər Unsukul 
bağlarını tutub aula xəbər göndərdilər ki, könüllü itaət etməsələr, 
bağları qıracaqlar. Onlar itaətə gəldilər və Kalo kəndindən olan 
Surxay ora molla və Koysubula naib təyin olundu. 
İyirmi dördüncü fəsil 
 Koysubullulardan sonra Şamil xunzaxlıları və andallıları 
şəriətə itaət etdirməyi qərara aldı. O, Butsru kəndi üstünə yeridi, 
amma əhali şiddətlə müqavimət göstərdi. Şamil bu cahillərlə 
qüvvəsini zəiflətmək istəməyib, Orkaçi və Qotsatl kəndlərindən 
Qaradağ körpüsünə endi. Onların mal-qarasını tutub aula xəbər 
göndərdi ki, şəriəti qəbul etməsələr, sürüləri məhv olunacaq. 
Qaradağlılar onun təklifini rədd etdilər. Onda Şamil xəbər gön-
dərdi ki, gəlib yetimlərin heyvanlarını aparsınlar. Onlar bu təklifi 
də rədd etdilər. Bu cür inadkarlıqdan sonra əlacsız qalan mürid-
lər sahiblərinin gözü qabağında onların bütün heyvanlarını qırdılar. 
 
 
33
Müridlər Qaradağdan Suqratla getdilər. Andallılar, xunzax-
lar və şamxallar onları bu aulun qabağında qarşıladılar. Onlardan 
bir az aralıda general Klyuki öz qoşunuyla dayanmışdı. Müridlər 
elliklə andallıların üstünə gedib onları pərən-pərən saldılar, bu 
zaman bir atlı çapa-çapa imamın yanına gəlib rus generalından 
məktub gətirdi. 
Məktubda general imamı dinc həyatı pozmaqda günahlan-
dırıb soruşurdu: 
– Sən nə istəyirsən? Məqsədin nədir? 
Şamil cavab verdi. 
–  General, öz müsəlman qardaşlarımın arasında şəriəti 
yaymaqdan başqa heç nə istəmirəm və heç bir niyyətim yoxdur. 
Kim ki, könüllü onu qəbul edir, mən onu dinc buraxıram. Qəbul 
etməyənlərə isə mən zorla qəbul etdirirəm. Ümid edirəm ki, 
general, sən də mənim bu səyimə tərəfdarsan və mənim bu 
xeyirxah işimi təqdir edirsən. Yox, əgər mən sənə olan ümidlə-
rimdə yanılıramsa, səninlə bəhsə girib vuruşmağa məcburam. 
 Deyirlər ki, bu məktub generalı özündən elə çıxarıbmış ki, o, 
məktubu cırıq-cırıq edib ayaqları altına atmış, təpikləyibmiş. 
Lakin imam generalın qəzəblənməyinə əhəmiyyət vermədi. 
Andallılarla haqq-hesabı bitirib xunzaxlılara üz tutdu və onları 
ağır məğlubiyyətə uğratdı. Müridlər öz yağı düşmənlərinə mər-
həmət etməyib, onları rəhmsizcəsinə qırdılar. Onlar Həmzətin 
qisasını alıb ürəklərini soyutdular. Təkcə Qaziyavi öz yoldaşları 
ilə onların 30-dan çoxunu öldürdü. Səkkiz hörmətli axalçinli elə 
oradaca edam edildi. Onların mollası Ömər Dibir əsir alındı. 
Şamil ona bərk bir şillə vurub dedi: 
– Doğurdanmı sən bilmirsən ki, hər bir müsəlman şəriətə 
canla-başla əməl etməlidir? 
Belə uğursuzluqdan sonra Klyuki Suqratlı tərk etməyə 
məcbur odu. 
 
 
34
İyirmi beşinci fəsil 
Xunzax qorxu və vahiməylə müridlərin günü-gündən artan 
qüvvəsinə baxırdı. İmamın hökmü altında düşmənlərindən 
qorxaraq əhali rusları Xunzaxa dəvət edib, aulda möhkəm isteh-
kam tikmələrini xahiş etdilər. Kafirlərin, doğrudan da, Xunzaxda 
məskən salmaq istədiyini gördükdən sonra Şamil ailəsini Aşilta-
da qoyub yürüşə çıxdı. O əvvəlcə qidatlılar və unsukullular hesa-
bına öz müridlərinin sayını artırıb düşmənlərin yolunu kəsməyi 
və onları dəf etməyi qərara aldı. 
Ancaq imamın arzusu həyata keçmədi. Asa kəndinin əhalisi 
şəriətə boyun əymədiyinə görə Şamil aulu silah gücünə almalı 
oldu. Sonra Zono kəndində müridlər azuqə toplamaq üçün 20 
günə qədər yubandılar. Bu müddətdə ruslar maneəsiz halda 
Xunzaxa gəlib orada möhkəmləndilər. 
Şamil bunu bilib, Qodatla tərəf yönəldi. Tseva aulunun 
qabağında qodatllılar müridləri düşməncəsinə qarşıladılar. Onlar 
körpünü tutub gələnləri Koysudan keçməyə qoymadılar. Mürid-
lər geri qayıdıb Telitl aulu qabağındakı dərədə möhkəmləndilər. 
Eyni vaxtda Qazikumux xanı Məhəmməd Mirzə şəriət düşmən-
lərinin başında müridlərdən bir az aralıdakı Çırax aulunu tutdu. 
Xan əvvəlcə Şamilin yanına elçi göndərib sülh təklif elədi, sonra 
isə rusların peyda olduğunu eşidib öz təklifindən imtina elədi. 
İyirmi altıncı fəsil 
Şamil öz sadiq köməkçiləri ilə Telitl auluna daxil olub orada 
möhkəmləndi. Müridlərin əksəriyyəti isə uzunmüddətli yürüş 
çətinliklərinə dözə bilməyib, evlərinə dağıldılar. Ruslar aulu hər 
tərəfdən mühasirəyə aldılar. Kuyadinli və andalyalı dinsizlər 
onlara can-başla kömək edirdilər. Qazikumuxlu Məhəmməd xan, 
Mehdimuşlu Əhməd xan da öz atlı milisləriylə rusların dəstələ-
rinə daxil olmuşdular. Ruslar Qotsatl aulu tərəfdən mühasirə 
həmləsinə başlayıb tam uğursuzluqla qurtardılar. Hücum edən-
lərin əksəriyyəti qırılıb, cüzi bir hissəsi qaçmaqla canını qurtardı. 
 
 
35
Bu müvəffəqiyyətsizlik düşməni qəzəbləndirdi. Topların güclü 
atəşi ilə onlar müdafiə qalasını dağıtdılar. Sonra da hücum dalın-
ca hücuma keçdilər. Müdafiəçilər ruhdan düşdülər. Əgər imam-
dan qorxmasaydılar, çoxdan qaçıb dağılışmışdılar. 
Çovuş Hacı, andili Qaziyavini göndərdi, soruşsun ki, imam nə 
vaxt aulu tərk etmək istəyir və müridləri evlərinə buraxmaq olarmı? 
İmam cavab verdi ki, mən aulu tərk etməmişəm və heç 
kimə də buna icazə verməmişəm. Kim özbaşınalıq eləsə, onu 
xəyanətkar kimi öz əllərimlə öldürərəm. 
 Sonra Şamil müdafiəçilərə bir-bir baş çəkib onlara ruh 
verdi. Hər birini mərdliyə və fədakarlığa çağırdı. 
Ruslar bütün qüvvələriylə hücuma keçib aulu tutmaq istədi-
lər. Onların səyi qismən baş tutdu. Aulun yarısı artıq kafirlərin 
əlində idi. O biri yarısını müridlər möhkəm saxlamışdılar. Lakin 
sülh təklifləriylə razılaşıb onlar aulu tərk etdilər. Şamil onlara öz 
qohumu telitlli Mirzəni və karaxlı Əbdülrəhmanın oğlunu girov 
kimi göndərdi. 
Müridlər evlərinə dağıldılar. Aşiltanı ruslar tutduğuna görə 
Şamil də Çirkətə, öz ailəsinin yanına qayıtdı. 
İyirmi yeddinci fəsil 
Ruslar Aşiltaya yaxınlaşanda əhali Axulqo auluna çəkildi. 
Ruslar oranı da almaq istəyəndə aşiltalılar Çirkətə qaçdılar. Aşilta 
və Axulqo yandırıldı. 
Hər iki aulda yalnız Şamilin ailəsinin yaşadığı sakllar salamat 
qaldı. 
Allahın düşmənlərinin ağalıqları çox uzun sürmədi. Xunzaxlı 
Xiriyasul Əlibəy ukratlı dəstələriylə onları daim narahat edirdi. 
Buna görə ruslar əkilib getməyə məcbur oldular. Şamil Telitldə 
Aşiltanın ağır vəziyyətini eşitdi, amma aulun müdafiəsi ilə məş-
ğul olduğundan onlara heç bir köməklik edə bilmədi. 
 
 
36
İyirmi səkkizinci fəsil 
Hər tərəfdən müridlər Şamilin yanına axışmağa başladı. Bu 
hadisə çirkətli dinsizlərin narazılğına səbəb oldu. Onların 23 nə-
fəri öz aralarında sözləşib körpünü dağıdıb bununla da mürid-
lərin Şamilin yanına axının qabağını almaqla aulu rusların hücu-
mundan qorumağa çalışdılar. 
Bunu eşidib Şamil məscidə gəldi və qapı ağzında dayanıb 
aulun mollasını yanına çağırdı. 
Molla əsə-əsə çıxdı. Şamil məsələni ona açıb aul qəsdçiləri-
nin həbs edilib kötəklə cəzalandırılmasını tələb etdi. 
– Əgər bunu eləməsən, mən işə qarışıb hamını arvad-
uşaqlarıyla bərabər rəhmsizcəsinə cəzalandıraram. 
Molla ondan sakitləşməsini xahiş edib, cəzalandırılacaq şəriət 
düşmənlərinin adlarını söyləmək üçün onu içəriyə dəvət elədi. 
Şamil elə burada hamının eşitməsi üçün bədxahların 
adlarını sadaladı və öz tələbində israr elədi. Yalnız bundan sonra 
məscidə daxil olub şəriətin bütün tələblərinə müsəlmanların 
əməl etməsi barədə alovlu xütbə oxudu. Sözünün axırında isə 
and içdi ki, kim həmin bəd niyyətlə körpüyə toxunarsa, onu öz 
əlləriylə öldürəcək. 
Çirkətdən Şamilin görüşünə general Klyukinin Mixail adlı 
elçisi gəldi. O, generalın Gimri çəmənliyində çox vacib bir iş ba-
rədə Şamillə görüşmək istədiyini bildirdi. Vaxtilə ruslara əsir 
düşən Mixail sonralar öz ağalarının coşğun pərəstişkarına və 
sadiq nökərinə çevrilmişdi. Təklifə görə hər iki tərəf görüş yerinə 
15 nəfər məiyyət ilə gəlməliydi. Gimrililər də vasitəçi kimi iştirak 
edirdilər. İmam generalın təklifinə razı oldu. 
Öz sadiq köməkçiləri ilə o, Gimri enişinə gəldi. Klyukin də 
eyni qədər müşayiətçi ilə ora gəldilər. Rəqiblər əl verib görüş-
dülər. Rus generalı Şamildən düşməncəsinə münasibətlərə son 
qoyub dostluq şəraitində yaşamağı təklif etdi. Sonra da bacarıqlı 
bir adam kimi Mixaili qulluğa götürməyi məsləhət gördü. Şamil 
 
 
37
generalın birinci təklifini sükutla qarşıladı. İkincini isə qəti şəkildə 
rədd elədi. Müşavirənin axırında öz yoldaşlarıyla Haqverdi 
Məhəmməd gəlib çıxdı. Rus generalı bir az narahat oldu. 
– Siz yəqin unutmamısınız ki, mən sizin qonağınızam, - dedi. 
Bartixan həyəcanlanmış qonağı sakit elədi. 
Generalla faydasız danışıqlardan sonra Şamil geri qayıtdı. 
Ayrılanda general əlini ona uzatdı. Amma Haqverdi Məhəmməd 
onun əlini kobudcasına itələyib dedi: 
– Dağıstanın imamı kafirə əl verə bilməz. 
Klyuki bozarıb kəskin etiraz elədi. Şamil də qəzəbləndi. 
Ətrafındakılara: 
– Allah xatirinə, bu donuzu rədd eləyin, - dedi. 
İyirmi doqquzucu fəsil 
Xunzaxda yerini möhkəmlədəndən sonra ruslar Axalçi, 
Moksok, Qotsatl, Zirin, Balaxanı və Gimri aullarını da tutdular. 
Şəriətin düşmənləri sevinir, dostalarının isə başı köksünə əyilmiş-
di. Şamnil də iztirab çəkirdi. Nəhayət, o yaranmış şəraiti müza-
kirə etmək üçün bütün alim və hörmətli adamları məşvərətə 
topladı. Əksəriyyəti hamılıqla Çeçenistana köçüb oradan əlbir 
halda Allahın düşmənləriylə mübarizə aparmağa səs verdi. Şamil 
isə öz tərəfdarlarıyla buna razı olmayıb doğma diyarda möh-
kəmlənərək kafirlərə qarşı qazavat elan etməyi məqsədəuyğun 
saydı. Şura islamın dayağının fikri ilə razı olmağa məcbur oldu. 
Kafirlərə öldürcü zərbə endirmək üçün Axulqo dayaq mən-
təqəsi seçildi. Aulu hasar, uçqun, barrikada, müdafiə bəndləri və 
xəndəklərlə möhkəmləndirdilər. Sonra düşərgə yaratdılar. Mü-
dafiəçilər və onların ailələri üçün yeraltı yaşayış məntəqələri 
düzəldib, aralarında gizli yollar çəkdilər. 
Bütün bu işlər başa çatandan sonra müridlər öz ailələri ilə 
bura köçüb, onlar üçün ayrılmış yerləri tutdular. Axulqonun 
möhkəmləndirildiyini və müsəlmanların son imkana qədər mü-
 
 
38
dafiə olunmaq niyyətini bilən ruslar onların üstünə yeridilər. 
Yolda qar və çovğunla rastlaşaraq müvəqqəti olaraq yürüşdən 
imtina edib, geriyə dönmək məcburiyyətində qaldılar. 
Şəriət tərəfdarlarının vəziyyəti pisləşir, düşmənlərin lovğalığı 
və həyasızlığı həddini aşırdı. Hər yandan aul icmalarının islam 
qaydalarını pozması haqqında Şamilə dalbadal xəbərlər gəlirdi. 
Xüsusilə İqali mollasının və onun məşvərətçilərinin əməlləri 
barədə hamı danışırdı. Bu qorxulu epidemiyanın kökünü kəsmək 
lazım idi. Gecə yarısı Şamil 40 nəfər arxadaşı ilə İqali auluna 
gəldi. Müridlərin bir hissəsini şimaldan, bir hissəsini də cənub-
dan aula göndərib özü isə birbaşa məscidə yollandı. 
Molla öz əyyaş dostları ilə kef zamanı tutulub güllələndi. 
Otuzuncu fəsil 
Şamil xəbər aldı ki, ruslar Xunzaxdan İqali auluna tərəf 
hərəkət edirlər. O da ruslara qarşı getdi. Zora çayında Baksagil 
Məhəmmədin başçılğı altında unkartlılar müridlərə qoşuldular. 
Onlar hey vuruşa can atır, Şamil isə onları vaxtı çatmamış döyüş-
dən güclə saxlayırdı. Amma unkartlılar ona qulaq asmayıb düş-
mən üzərinə atıldılar, çünki öz vaizlərindən birinin qazavat ça-
ğırışından bərk vəcdə gəlmişdilər. Şamil həmin alimdən soruşdu 
ki, hansı vəzlə öz dinləyicilərini belə həyəcana gətirib? Alim öz 
əməlini boynuna almadı. Öz müttəfiqlərini, arxadaşlarını tək 
qoymamaq üçün Şamil də istər-istəməz döyüşə girməyə məcbur 
oldu. 
Az sonra unkartlılar Şamili və onun müridlərini döyüş mey-
danında köməksiz qoyub rüsvaycasına qaçdılar. Ruslar öz say 
çoxluqlarından istifadə edib İqali auluna daxil oldular. Şamil 
unkartlılara təklif etdi ki, ona qoşulub əlbir qüvvə ilə kafirləri 
auldan qovub çıxarsınlar. Amma onlar qəti boyun qaçırdılar. 
Onların qazavat həvəsi tamam soyumuşdu. 
 
 
39
Günorta namazını qılıb Şamil müridləri ilə İqaliyə hücum 
elədi. Sağ böyründən asılmış qılıncından ruslar Şamili tapdılar5. 
Üzərinə yaylım atəşi açıldı. Lakin, o hansı möcüzəyləsə sağ qaldı. 
İkinci yaylım atəşi yağanda isə o, artıq qoz ağacının yoğun 
gövdəsinin dalında gizlənməyə imkan tapmışdı. Düşmənlərin 
tüfənglərini doldurmaqla məşğul olmasından istifadə edib mü-
ridlər aulda sığınacaq tapdılar. Ruslar o dəqiqə geri çəkilməyə 
başladılar, müridlər düşmənləri təqib edib, onlardan xeyli kafir 
qırdılar. 
Otuz birinci fəsil 
Axulqonun möhkəmlənməsinin ikinci ilində Şamil öyrəndi 
ki, ruslar Salavat dağları silsiləsini aşıb onun üzərinə gəlmək 
niyyətindədirlər. Buna görə o, Arakan auluna gəlib, bütün aulla-
rın icmalarına kafirlərlə qazavata çağıran müraciət göndərdi. Bu 
çağırışa gələn müridlərlə o, rusların qabağına yeridi, lakin Bartu-
nay ağzında məğlubiyyətə uğrayıb, Arakana qayıtmağa məcbur 
oldu. O bütün yolları dağıdıb aulun özünü də səngər və bənd-
lərlə əhatə elədi. Ruslar onu daban-dabana təqib edib, qətiyyət-
lə aula hücum etdilər. 
Müridlər səhərdən günbatanacan son qüvvələrinə qədər 
düşmən həmlələrini dəf edib, onları dəhşətli itkiyə məruz qoy-
dular. Ertəsi gün həmlə təkrar olundu. Amma ruslar üçün yenə 
eyni uğursuzluqla başa çatdı. 
 Deyirlər ki, ruslar öz uğursuzluqlarını əvvəlcədən görüblər-
miş. Bu barədə ruslara xidmət edən çərkəz yüzbaşısı Camalın 
oğlu İsmayıl nəql edir ki, guya rus ordusunun rəisi general 
Pantuleni6 dostu İsmayıla döyüş qabağı yuxusunu danışıbmış. 
– Yuxuda gördüm ki, bütün dəstəmiz məhv edilib və sinəm 
isə güllələrdən dəlik-deşik olub. 
                                                 
5 Şamil solaxay idi. 
6 Panteleyev. 
 
 
40
Elə həmin gün axşamı İsmayıl soldatları öz generalını xərək-
də apardıqlarını görür. Alayın yarısı isə demək olar ki, məhv edil-
mişdi7. 
Ruslar bu yolla aulu ala biməyəcəklərini görüb Qulu adlı bir 
mexiltiyalının məsləhəti ilə aulun ətrafındakı yüksəklikdə qərar 
tutub gəzməyə başladılar. Şamil düşmənlərin mövqeyinin əhə-
miyyətini nəzərə alıb müridlərə rusları təcili şəkildə oradan vurub 
çıxarmağı təklif etdi. Amma müridlər ona qulaq asmadılar. Onda 
imam tənə ilə dedi: 
− Uhud davası müsəlmanlar üçün ona görə ağır nəticələndi 
ki, onlar müdrik məsləhətə və peyğəmbərin göstərişinə qulaq 
asmadılar. İndi də siz mənim tələblərimə əməl etmək istəmir-
siniz. Görək sizin bu cinayətkar itaətsizliyiniz nəylə qurtaracaq və 
nəyin hesabına başa gələcək. 
Yeni mövqedən yeni həmlələr başlandı. Üç dəfə ruslar hü-
cuma keçib aulu basmaq istədilər, amma hər dəfə ağır məğlu-
biyyətə uğradılar. Ətrafa sükut çökdü. Şamil düşünürdü ki, daha 
asudə olmaq olar. O hətta bu qələbə üçün Allaha dua eləmək is-
təyirdi. Amma sən demə bu, tufandan qabaqkı sakitlik imiş. 
Ruslar güclü top atəşiylə əvvəlcə aulu dağıtdılar, sonra isə bütün 
qalan qüvvələri ilə hücuma keçdilər. Müdafiəçilər hücuma ke-
çənləri yaylım atəşinə tutdular. Ancaq bu, hücumun qabağını 
saxlaya bilmədi. Arxadan gələnlər qabaqdakıların meyidlərinin 
üstündən cəsarətlə irəli gedib, daha arxadan gələnlərə yol açdı-
lar. Müridlər duruş gətirə bilmədilər, aralarına çaxnaşma düşdü. 
Bəziləri güllə və süngülərə hədəf oldu, bəziləri də özünü uçu-
ruma atdı. Bu zaman müsəlmanlardan çoxlu alim və igid ərənlər 
həlak oldu. Lakin Şamilin özü bircə zədə və sıyrıntı da almadı. 
Hərçənd ki, paltarı güllə və top mərmilərinin qəlpələrindən də-
lik-deşik olmuşdu. 
                                                 
7 Bu döyüşdə general Panteleyev yox, qraf Qrabbe iştirak etmiş, rusların 
1000-ə qədər əsgər və zabiti öldürülmüşdür. 
 
 
41
Otuz ikinci fəsil 
Arakan aulunun alınmasından sonra Şamil sağ qalmış mü-
ridlərlə vəziyyəti müzakirə etmək üçün Ağaçali və Çirkət ara-
sındakı Suden çəmənliyində toplaşdılar. Burada geriyə çəkilmək 
lazım gələrsə, heç bir münasib müdafiə mövqeyi olmadığına gö-
rə Axulqonu möhkəmləndərib son imkana qədər müdafiə etmək 
qərarına gəldi. 
Qazavatın sınanmış döyüşçüləri arasında bir neçə ağciyər 
də vardı. Onlar bu qərarı müqəddəs amal üçün faydasız, özləri 
üçünsə fəlakətli hesab edirdilər. Arakan uğursuzluğu onların bü-
tün mərdliyini və qələbə inamını yox etmişdi. Onlar isti ocaq-
larına və dinc ailə həyatlarına qayıtmaq istəyirdilər. 
Şamil bu barədə heç eşitmək istəmirdi. O həmin adamlarla 
amiranə tərzdə danışıb dedi: 
– Siz yəqin ki, bizi Allahın düşmənlərinə satmaq istəyirsiniz. 
Bizim onları vətənimizdən qovmağın yolları barədə plan və 
sirlərimizi onlara verməklə düşmənin bizimlə mübarizəsinə kö-
mək etmək istəyirsiniz. Buna nail ola bilməyəcəksiniz. Biz dinsiz-
lərlə mübarizədə ölməyə and içmişik. Gizli, ya aşkar öz andımızı 
yerinə yetirəcəyik. Bu yolda heç bir çətinlik və əngəl bizə mane 
ola biməz. 
Bu nitqdən sonra daha Axulqonun müdafiəsindən qaçmaq 
həvəsinə düşən olmadı və 500 nəfərdən ibarət müridlər öz 
ailələriylə və cüzi sursatlarıyla Axulqoya yığışıb düşmənlərlə son 
nəfəsə qədər vuruşmağı qət etdilər. 
Ruslar iki tərəfdən – Xunzax və Çirkət tərəfdən gəldilər. 
Şamxallar və unsukullular onları müşayiət edirdilər. Şamil yüz 
igidi Axulqo üstündə yüksələn sıldırmlı Şulatluqox qalasında 
mövqe tutmağa göndərdi. 
Şəriət tərəfdarları bir həftəyə qədər Axulqonun ətraf aullarla 
əlaqə saxlamasına imkan yaradan bu vacib məntəqəni əllərində 
saxlayıb aulu müdafiə edən müridlərin və onların ailələrinin 
 
 
42
ərzaq və döyüş ləvazimatı ilə təmin olunmasına imkan yaratdılar 
(Kömək, əsasən, Çirkət aulundan gəlirdi). 
Ruslar Şalatluqoxun mühasirədəkilər üçün nə dərəcə vacib-
liyini başa düşüb bütün diqqət və qüvvələrini ora yönəltdilər. 
Onları hər tərəfdən top atəşinə tutdular və axırda dağım-dağım 
etdilər. Yüz mömin igiddən cəmi 7 nəfəri salamat qaldı. Qalanla-
rı qala divarlarının daş torpağı və qaya parçaları altında dəfn 
olundular. 
Ertəsi gün artıq məhv edilmiş və heç kim tərəfindən müda-
fiə olunmayan qala hücumla alındı. 
Qalanın alınmasından sonra Axulqoda vəziyyət xeyli pisləş-
di. Artıq heç kim tərəfindən narahat olunmayan düşmənlər Axul-
qo ətrafındakı bütün vacib məntəqələri maneəsiz ələ keçirib aul 
müdafiəçilərini aramsız top atəşinə tutdular. Onlar müridlərə bir 
anlıq da olsun rahatlıq vermirdilər. Mühasirə edənlər gündüzlər 
hasar və maenələri dağıdır, mühasirədəkilər isə gecə təzədən 
onları bərpa edirdilər. 
Körpə uşaqlarla dolu olan qazmalara bir-birinin dalınca 
düşən top mərmiləri uşaqları vahiməyə salırdı. 
Ruslar Axulqonu get-gedə məngənəyə salıb hər dəfə öz 
iblis ağıllarıyla yeni-yeni fəndlər fikirləşirdilər. Onlar kiçik taxta 
evlər düzəldir, onları dəmir zəncirlə aşağı sallayır, səbətlərdən 
keçid düzəldirdilər. Kafirlərin belə qəribə qalxanla aula yaxınlaş-
ması müdafiəçiləri tam ruhdan salırdı. Hamı başını əyib ümid-
siziyə qapanmışdı. 
Şamil müridləri düşmənin bu qurğularını məhv etməyə 
çağırırdı. Heç kim hay vermədi. Belə olduqda o and içib dedi ki, 
bu gecə ya mən olmayacam, ya da o qurğular. And öz təsirini 
göstərdi. Bir neçə igid gecə gizlənənlərə hücum edib onları 
məhv elədilər, qurğuları isə dərəyə diyirlətdilər. 
Özlərinin hər uğursuzluğundan və bizimkilərin hər müvəffə-
qiyyətindən sonra ruslar müdafiəçiləri və onların müdafiə mən-
təqələrini 24 top atəşinə tutdular. Bunun da dəhşətli nəticələri 
 
 
43
olurdu. Qayalarda əks olunan qulaqbatırıcı gurultu, qəlpələrin 
vıyıltısı yaralananların fəryad və qışqırtılarını batırırdı. Yayın dö-
zülməz istisi, barıt qoxusuyla dolu hava, qurquşun güllələrin qor-
xunc uğultusu, ətrafa sıçrayan mərmi və qaya parçaları – bütün 
bunlar zəlzələ təsiri bağışlayıb dağı-daşı lərzəyə gətirirdi. Hər 
yanda həlak olan mərd igidlərin meyidləri qalanıb çürüyür, sağ 
qalanlar isə aclıqdan və susuzluqdan əldən düşüb kölgə kimi 
ora-bura vurnuxurdular. 
Şamil Axulqonun uzun müddət tab gətirəcəyinə ümid 
etmirdi. O, həmməzhəb və həmtayfaların köməyinə bel bağla-
yırdı. Şamil onların rəğbətinə və rəhminə ümid edir, kömək və 
müdafiə gözləyirdi. Lakin mömin həmyerlilər din uğrunda əzab 
çəkənlərə qarşı kar və kor idilər. 
Heç yandan kömək gəlmədi, heç kim yardım etmədi. Din 
müdafiəçilərinin sıraları getdikcə seyrəlir, qalanlar isə fiziki və 
mənəvi cəhətdən tam üzülmüşdülər. 
Otuz üçüncü fəsil 
Axulqonu hücumla ala bilməyəcəklərini görüb rus sərdarı və 
baş komandanı özgə tədbirə əl atdılar. Şamilə oğlunu amanat 
vermək müqabilində sülh təklif etdilər. İmam yaxşı bilirdi ki, 
dinsizlər vədlərinə əməl etməyəcəklər və onu dinc buraxmaya-
caqlar. Buna görə təklifi rədd etmək istəyirdi. Lakin haldan düş-
müş, hər yerdə və hər şeydə nicat axtaran müdafiəçilər inadla 
ümumin xeyri üçün öz oğlunu qurban verməsini xahiş etdilər. 
Şamil onlara yox deyə bilmədi. Rusların təklifi qəbul olundu və 
Cəmaləddin düşmənlərə verildi. 
Oğlu ilə vidalaşarkən Şamil əllərini göyə açıb göz yaşları 
içində dedi: 
– İlahi, onu təkcə sənə tapşırıram. 
Bundan sonra sərdar general Pullo vasitəsilə Şamillə danışıq 
aparmaq istədiyini bildirdi. Bundan bir şey çıxmayacağına əmin 
 
 
44
olan Şamil uzun zaman bu görüşdən boyun qaçırdı, lakin bu 
görüşlə sonsuz əzab və işgəncələrinə son qoyulacağına və sülh 
danışıqlarının baş tutacağına ümid edən müridlər rus baş 
komandanının təklifini qəbul etməsini Şamildən xahiş elədilər. 
Bir yandan buna görə, bir yandan da etirazının qorxaqlıq kimi 
yozula biləcəyindən ehtiyat edərək Şamil, nəhayət, razılıq verdi. 
Şamil bütün qadınlara kişi paltarı geyindirib və onları həlak 
olmuş müridlərin tüfəngləri ilə silahlandırıb yaşından və cinsin-
dən asılı olmayaraq, bütün sağ qalan adamlarıyla görüş yerinə 
gəldi. Bununla ruslara göstərmək istəyirdi ki, hələ düşündüyü 
qədər də gücsüz deyil. Lazım gəlsə, hələ onlar üçün çox qayğı və 
əngəllər yarada bilər. Düşmən, görünür, bu hiyləni başa düşdü. 
Hər halda düşmənlərin tərəfindən olan çərkəz dinsizi Çalandar 
öz həmkəndlisi, Şamilin dostu və əməkdaşı Yunusdan kinayə ilə 
soruşdu: 
– Sizdə bu qədər saçsız kişilər hardandır, bir də onlar niyə 
öz saqqallı yoldaşları kimi çalma qoymayıblar? 
–  Biz öz qardaşlarımızın ürəyinə diqqət veririk, zahirinə 
yox. Müqəddəs adətlərimizin yerinə yetiriməsinə baxırıq, 
mərasimlərə yox, - Yunus cavab verdi. 
Pullo görüş yerinə min silahlı əsgərlə gəldi. O, Şamilə yanın-
da yer təklif etdi. Şamil guya özü də bilmədən onun şinelinin bir 
qırağını altına qoyub oturdu. O, fikirləşdi ki, ruslar xəyanət 
etsələr, bu yolla generalı öldürüb sonra o birilərlə əlbəyaxa 
döyüşünə girə bilər. 
Pullo uzun bir söhbətə başladı. Şamil ona güclü və təmkinli 
rəqib ahəngində qısa və aydın cavablar verirdi. 
– Siz azad uzdenlərsiz, - general sözə başladı. Sizin hər 
biriniz azaddır və könlü nə istəsə edə bilər. Bizdə isə belə adət 
yoxdur. Biz öz çarımızın kölələriyik və o bizim sahibimizdir. Biz 
onun iradəsinin danışıqsız icraçılarıyıq və xəbərləri sadiq nökər-
lərin vasitəsi ilə ona çatdırırıq. Burada belə nökər sərdardır. Buna 
 
 
45
görə biz sazişə gəlsək, onu imzalamaq üçün sənə bizimlə 
getmək lazım gələcək. 
–  Eşidin, ey qardaşlarım, dindaşlarım, eşidin! Şamil özü-
nünkülərə üz tutdu. – Bizə könüllü olaraq boyunumuzu rus bo-
yunduruğuna keçirməyi və onların çarına itaət etməyi təklif edir-
lər. Mən sizə dedim ki, bu danışıqlardan heç nə çıxmayacaq, siz 
mənə inanmadınız. İndi öz gözlərinizlə görüb, qulaqlarınızla eşidin. 
Sonra isə üzünü generala tutub dedi: 
– Yaxşı, mən sərdarla görüşməyə razıyam. Qoy o, min nəfər 
mühafizəşiləri ilə görüş yerinə gəlsin, mən isə cəmi yüz nəfərlə 
gələrəm. 
– Sərdar kim olursa, olsun görüşünə gələ bilməz. Sənə və 
ya əmin Bartixana bizim düşərgəyə getmək lazım gələcək. Barti-
xan söhbətə qoşulub vəziyyətdən çıxış yolu tapdı. 
– General, siz çox doğru dediniz ki, biz azad uzdenlərik və 
bir nəfərin iradəsinə tabe olmarıq. Biz çoxluğun səsinə qulaq 
asıb hökmünə itaət edirik. Belə çoxluq isə dünyagörmüş hör-
mətli ağsaqqallarımızdır. Həmin qocalar burda bizimlə deyil, on-
lar aulda qalıblar. Biz onlarla məsləhətləşərik, əgər lazım bilsələr, 
ya mən, ya da Şamil sizin düşərgəyə gəlib sərdarın tələblərini 
dinləyərik. 
Bu zaman molla İbrahimin vaxtından əvvəl günorta namazına 
çağıran azan səsi eşidildi. Şamil ayağa qalxıb bildirdi ki, namaz 
vaxtıdır. Hər iki tərəf ayrılıb heç bir sazişə gəlmədən uzaqlaşdılar. 
Otuz dördüncü fəsil 
Şamil öz müridləri arasında oğlunu rusların düşərgəsinə 
aparacaq həvəskarı axtarmağa başladı. Yalnız bir nəfər, Şamilin 
şəxsi dostu və döyüş yoldaşı çərkəz Yunus çağrıldı. O, yaraqlı, 
yasaqlı rus düşərgəsinə gəlib hörmətlə qarşılandı və çərkəz 
həmyerlisinin çadırına göndərildi. Az sonra onu sərdarın hüzu-
 
 
46
runa çağırdılar. Rus baş komandanı əvvəlcə qonaq haqqında bir 
neçə tərifli söz dedi, sonra ona bu cür müraciət elədi: 
– Mən eşitmişəm ki, Şamil sənin məsləhətlərinə qulaq asır. 
Onu dilə tut, razı sal, şəxsən özü mənim hüzuruma gəlsin. Bu 
gəliş ona ömrü boyu xoşbəxtlik gətirər. 
Sonra general Şamilin onun istədiyini yerinə yetirərsə, əldə 
edəcəyi qazancları sadalamağa başladı. 
Yunus cavab verdi. 
– Safürəkli Şamil heç vaxt sizin təklifinizə razı olmaz,əgər 
razı olsa belə, xalq onun sizin yanınıza gəlməyinə imkan verməz. 
– Sən yenə dediklərimi ona çatdır, - general israr elədi. 
Yunus Axulqoya qayıdıb rus düşərgəsində gördüklərini və 
eşitdiklərini Şamilə danışdı. 
– Qoy nə istəyirlər eləsinlər, amma qılınclarımızın siyril-
məsindən başqa daha bizdən heç nəyə nail ola bilməzlər. 
Bu qəti, təsirli cavab uzun müdafiədən əldən düşmüş 
müridlərin ürəyindən olmadı. Onlar Şamildən qüdrətli düşmənlə 
yumşaq və güzəştli olmağı xahiş etdilər. Şamil onların sözlərini 
kəskin bir halda kəsib dedi: 
– Zəiflik və qorxaqlıq hələ heç kimi xilas etməyib. 
– Bəs mən rus sərdarına nə cavab verim? – Yunus soruşdu. 
– İndicə nə dedimsə, onu, - Şamil də qısa cavab verdi. 
Mürid rusların düşərgəsinə qayıtdı. 
Ertəsi gün sübh çağı onu Cəmaləddinlə birgə sərdarın 
hüzuruna çağırdılar. 
Günəş üfüqdən xeyli qalxmışdı ki, onları musiqi sədaları 
altında cərgə ilə düzülmüş silahlı əsgərlərin arasından keçirdilər. 
Uzaqdan gələnləri görüb general qalxıb tələsmədən onlara tərəf 
addımladı. 
– Şamil mənim təklifimə nə cavab verdi? – general həyə-
canla soruşdu. 
– Şamil sizinlə son nəfəsinə kimi vuruşmağı qərara alıb, - 
Yunus düzgün və təmiz ürəklə cavab verdi. – O daha sizə 
 
 
47
inanmır. Oğlunu əmanət verərsə, siz sülh bağlamağı söz 
vermişdiniz. Sizin tələbiniz icra olundu, amma siz vədinizə əməl 
etmirsiniz. Şamil siz ruslara artıq inanmır. O sizi etibarsız, riyakar 
bir xalq hesab edir. 
General özünü zorla saxlayıb hirslə dedi: 
– Mən Şamil-zad tanımıram... Mənə onu tutmaq əmr 
olunub, mən də tutacağam. Amma qoy sonra bizim mərhəmə-
timizə ümid edib rəhm və güzəşt gözləməsin. O dara çəkiləcək, 
ya da Sibirə sürgün olunacaq. 
 Yunusun rəngi kətan kimi ağarıb, alnı gərildi. Gözlərindən 
qorxunc qığılcım saçıldı. İntiqam hissi, görünür, onu üzürdü. 
Amma az sonra özünə gəlib sakitləşdi. O, Cəmaləddini xatırladı. 
Uşağa yazığı gəlməyi atasının xatirinə ölümə getmək həvəsinə 
üstün gəldi. Rus sərkərdəsi görünür müridin qəlbindəki tufanları 
hiss elədi. Dərhal tərcümçiyə əmr etdi ki, Yunusu Kələntərin 
çadırına aparsınlar. 
Onlar Cəmaləddinlə çadıra gələndə Kələntərin uzun qəlyan 
çəkdiyini gördülər. O, qonaqları görüb hörmət əlaməti olaraq 
qəlyanı söndürdü. Sonra Yunusu çox qayğılı görüb ona təsəlli 
verməyə başladı. 
– Qardaşım və həmyerlim, səni qüssələndirən nədir? Sən 
allahın sadiq və etibarlı bəndəsisən. Sən özünü bütünlüklə ona 
həsr eləmisən. Səni və sənin kimiləri Yaradan bəla və məşəqqət-
lərdən qoruyur. 
– Hə, Kələntər, doğru deyirsən. – Yunus həmkəndlisinə ca-
vab verdi. – Mən allahın yazdığına möhkəm inanıram. Kitabları-
mızda yazılıb ki, onun hökmü olmadan bircə yarpaq da ağacdan 
qopa bilməz. Bu gün başımıza nə gəlirsə, nəyə düçar oluruqsa, 
Allahın alnımıza yazdıqlarıdır. Sənin dostlarının nə gücü, nə də 
hiyləsi Yaradanın yazısını poza bilməz. 
 Bir dəfə səhər namazdan sonra Kələntər Yunusa yanaşıb 
ordan-burdan söz salandan sonra söhbəti məharətlə mühasirə-
dəkilərin ümidsiz vəziyyəti üstə gətirdi. 
 
 
48
– Mən sənə hörmət edir, səni sevirəm, - dedi. - Buna görə 
sənə məsləhət görürəm ki, arvad-uşağını, bir də kəndçimiz Mur-
tuzəlinin və öz dost-tanışlarının ailəsini Axulqodan götürüb gə-
ləsən. Bununla, əvvələn onları labüd ölümdən xilas edər, ikinci 
də onlar rus padşahından yaxşı pay-püşk alarlar. Axulqo bu 
günlərdə alınmalıdır. Sən, kimi mümkündür, xilas etməlisən. 
Dilinin topuq çalmasından və sözlərinin mənasından Yunus 
rusların niyyətini başa düşdü. Onlar dost və arxadaşlarından 
ayırıb Şamili arxasız qoymaq istəyirdilər. 
– Cəmaləddini burada tək qoyub imamın yanına qayıda bil-
mərəm. Mənə əmr olunub ki, ondan bircə addım da aralanmayım. 
– Sən olmayanda kəndçimiz Murtuzəli onun yanında qalacaq. 
– Mənim imamın yanına getməyimin faydası olmaycaq. 
Şamil yəqin ki, bir də məni geri buraxmayacaq. 
– Elçini tutub saxlamırlar, - Kələntər israr edib axırda 
Yunusu həmin tapşırıqla Axulqoya göndərməyə nail oldu. 
Rus müşayiətçisini istehkamın o tərəfinə qoyub o, Şamilin 
yanına gəldi. Amma kafirlərin onu hansı niyyətlə göndərildikləri-
ni danışmağa qüdrəti çatmadı. Buna görə Şamil sadiq dostunun 
hansı bir fikrin təsiriyləsə, əzab içində qovrulduğunu hiss elədi. 
Az sonra xəbər verdilər ki, Kələntər onu ön istehkamında göz-
ləyir. Yunus gəlib Bartixanın Kələntərlə söhbətinin üstünə çıxdı. 
Kələntər deyirdi ki, Şamil şəxsi danışıq üçün sərdarın yanına 
getməlidir. O, Yunusun da rusların düşərgəsinə gəlməsini təklif 
etdi. Yunus dedi ki, hava qaralanda gələr. 
– Ailənin dalınca sabah qayıdarsan, indi isə sərdar səni 
görüb danışmaq istəyir. 
– Onda qoy gedib silahımı götürüm. 
Kələntər öz həmyerlisini çox gözlədi, amma gəlmədiyini 
görüb kor-peşiman geri qayıtdı. 
Yunus daimilik Şamilin yanında qalmaq üçün axır ki, imamı 
yola gətirdi. 
 
 
49
Otuz beşinci fəsil 
Son günlər müdafiəçilərin vəziyyəti lap dözülməz olmuşdu. 
Ruslar üç gün dalbadal Axulqonu bombardman etdilər. Qalalar 
uçulub dağıldı, istehkamlar məhv oldu, yaşayış yerləri isə külə 
döndü. Müdafiəçilərin əksəriyyəti həlak oldu. Qalanları isə aclıq, 
susuzluq, yorğunluqdan taqətdən düşüb tamamilə üzülmüş-
dülər. Artıq ölümdən qaçmırdılar. Çünki həyat daha mənasını 
itirmişdi. Əksinə, hamı allaha yalvarırdı ki, onu tezliklə öldürüb 
əzab-əziyyətdən xilas eləsin. 
Şamil də bu canlı ölülərdən, bu səfil insan kölgələrindən biri 
kimiydi. O işləyir, düşünür, hamıdan artıq canı üzülürdü. O 
özündən ötrü, öz adamlarından ötrü deyil, ümumi məqsəd üçün 
əzab və iztirab çəkirdi. Buna görə də o tamam haldan və ruhdan 
düşmşdü. O tezliklə ölümə tuş gəlib bu cəza və əziyyətdən 
qurtarmaq, qazavatla taybatay açıq olan behişt qapılarından 
tezliklə keçmək istəyirdi. Öz kiçik oğlu Qazi Məhəmmədlə o 
dəfələrlə açıq meydana çıxmışdı, güllə, top mərmilərinin 
qəlpələri altında xeyli qalmışdılar ki, ikisi bir yerdə ölsünlər. O, 
əllərini göyə açıb allaha yalvarırdı: 
− Ulu tanrı, mənə elə gəlirdi ki, sən məni müqəddəs 
dinimizi ucaltmaq və şərəfləndirmək üçün yaratmısan. Sən məni 
çox yerdə xilas edib bir daha bu fikrimi möhkəmləndirmisən. 
İndi isə özümə güvənib öhdəmə götürdüyümə görə yanıldığımı 
görürəm. Görürəm ki, mən belə bir amal üçün doğulmayan aciz , 
köməksiz bir məxluqam. İlahi, canımı bu dəyərsiz bədəndən, bu 
fani dünyadan xilas və azad elə! Qazavatın müqəddəs işini isə 
özünün daha güclü, daha layiqli quluna həvalə elə! 
Şamil iztirablı həyatın ən gərgin anında bu cür xitab edib 
Allaha yalvarırdı. Lakin Allah öz sadiq bəndəsinə güzəştə 
getmədi. Onun həyatını əlindən almadı. O, Şamili islamın şöhrəti 
və əzəməti üçün saxladı. 
 
 
50
O, Şamili öz iradəsini həyata keçirmək, islamı yüksəklərə 
qaldırıb, onun tərəfdarları arasında sülh və əmin-amanlıq yarat-
maq üçün seçdi. 
Otuz altıncı fəsil 
Allahın insanların tale kitabında yazdıqlarının həyata 
keçməsi üçün böyük, qanlı bir döyüş oldu. Ona qədər olmuş və 
bir daha olmayacaq amansız bir döyüş. Bu dəhşətli vuruşmadan 
sonra hamı tamam ruhdan düşdü. Daha heç kim atəş zərbələrin-
dən dağılan xəndək və istehkamları təmir etmirdi. 
Şamil daha öz həmkarlarını ruhlandırıb müharibəyə həvəs-
ləndirmir, onlara başçılıq etmirdi. Bəzən o, düşmənlə əlbəyaxa 
olub şərəflə ölmək həvəsiylə eşqə gəlir, amma hər dəfə yaxın 
adamları güc-bəlayla onu bu dəlilikdən saxlayırdılar. 
Onu və ailəsini zor ilə aşağıya, Koysu çayının ağzındakı 
mağaraya apardılar. Ancaq ölmək həvəsi onu burada da rahat 
buraxmadı. O, uçurum qayadan özünü çayın coşğun dalğalarına 
atmaq istədi. Amma Şamili bir an da olsun gözdən qoymayan 
dostları onu sərsəm hərəkətdən saxladılar. 
Axulqonu tərk edəndə Şamil özüylə yaraq-yasaqını və 
kitablarını da götürdü. Sevimli boz atının kafirlərin əlinə keçmə-
məsi üçün öldürülməsini qərara aldı. O, nökəri Salehi atı öldür-
məyə göndərdi. Saleh tapşırığı yerinə yetirmək üçün tövləyə 
gəldi. At onu görüb kişnədi, yaxına gəlib burnunu ona sürtməyə 
başladı. Nökərin ağıllı heyvanı belə qəddarcasına öldürməyə əli 
gəlmədi. 
Koysunun sahilində mağarada Şamil çox qala bilməzdi. O, 
on köməkçini özüylə götürüb yaxındakı düşmən istehkamlarına 
tərəf getdi. 
Unsukullu Tahir ondan soruşdu: 
– Burada neyləmək fikrindəsən? Biz burda neyləyəcəyik? 
– Ölərik, burdan heç yerə getmərik. 
 
 
51
– Sən öz ölümünlə düşmənləri və dinsizləri yalnız sevindirə 
bilərsən. İslam və şəriət isə bundan heç nə qazanmayacaq. Alla-
ha xoş gedən işlər üçün özünü qorumağın daha yaxşı olmazmı? 
Bartixan və başqaları da Tahirin sözlərini təsdiq edib imamı 
zorla qayalı Axulqo dağlarının altındakı mağaraya apardılar. 
İmam üç günü burda öz ailəsi və arxadaşları ilə keçirdi. 
Həm aşağıda Koysunun kənarında, həm də yuxarıda, başları 
üstündə, ruslar dayanıb keşik çəkirdilər. Mağaradakıların yeməyə 
heç nəyi yoxdu. Həm aclıqdan, həm də susuzluqdan əzab çəkir-
dilər. 
Gərginlikdən və üzgünlükdən əldən düşmüş imam yüngül-
cə mürgülədi və yuxu gördü. Gördü ki, arvadı Cavarat büdrəyib 
yıxıldı və oğlu Səid anasının yanında yeri qazır... Şamil o dəqiqə 
yuxusunu şərh edib bildirdi ki, ana ilə oğlu mütləq öləcəklər. 
Onun dedikləri düz çıxdı. Başından yaralanmış Cavarat onların 
ardınca gələ bilmədi. Üçgünlük amansız susuzluq, aclıq və yara-
lardan sonra o dözə bilməyib mağarada öldü. Uşaq anasız cəmi 
bir neçə gün yaşadı. O, mağaranın dərin sükutunu qışqırıqlarıyla 
pozurdu. 
– Ana, ata! 
Bir il sonra Şamil sevimli arvadının vəfat etdiyi yerə baş çək-
di, onun meyitini Koysunun ağ köpüklü dalğalarının çiləndiyi daş 
kəsək altından çıxarıb layiq olduğu hörmətlə torpağa tapşırdı. 
Mağaradan çıxıb düşmənlərlə dolu olan çay axarı gedərkən 
Şamil arxadaşlarına son nəfəsə kimi vuruşub qətiyyən əsir düş-
məməyi tapşırdı. Yaralıları və tərpənməyə halı olmayanları 
Koysuya və uçuruma atırdılar. 
Gecənin yarısı idi. Şamil yuxarıdakı cığırla çıxmaq üçün 
mağaranın yuxarısına tir söykədi. Düşmənlər və onların gözət-
çiləri arasından keçən nicat yolu bu keçi cığırından ibarətdi. Xilas 
olmağa heç kimin ümidi yox idi. Amma hamı acından ölməkdən-
sə güllə ilə ölməyi üstün tuturdu. Şamil oğlu Qazi Məhəmmədi 
belinə bağlayıb birinci yuxarı çıxdı. Orada tirin yuxarı başından 
 
 
52
tutub qalanları növbə ilə yuxarı qalxınca gözlədi. Burada aşiltalı 
yeniyetmə Əhməd, Qazi Məhəmmədi çiyninə götürdü. Və 
beləliklə, son müdafiəçilər Axulqonu tərk etdilər. Onlar bütün 
səyləriylə gecənin dərin sükutunu pozmamaq və düşməni oyat-
mamağa çalışaraq sakit və ehtiyatla addımlayırdılar. Şamil çiy-
nində tüfəng, əlində qılınc öndə gedirdi. 
Qabaqda nə isə qaralırdı. Yolçular dayanıb gözlərini qara 
ləkəyə zillədilər. Bu düşmən gözətçiləri idi. Başda imam, mürid-
lər onların üstünə getdilər. 
Beş atəş açıldı. Heç biri imama dəymədi. Gözətçilər dağılış-
dı, amma səs-küy həyəcan salıb düşmənləri oyatdılar. Bu zaman 
qabaqdakı məntəqələrdə məşəllər və tonqallar yandırıldı. Düş-
mənlər qabaqda dar bir yerdə yolu kəsdilər. Müridlər qaya 
parçaları arxasında gizlənib düşmənə sakit olmaq imkanı verdi-
lər. Məşəllər bir-birinin ardınca söndü. Yenə ətrafı zülmət bürü-
dü. Yalnız bir yerdə tonqal yavaş-yavaş yanırdı. Oradan yan keç-
mək olmazdı, yolçular elə oradan keçməliydilər. Belə ki, aşağı 
enmək üçün çıxış yolu ancaq oradan idi. Geri qayıtmaqdan isə 
heç danışmağa dəyməzdi. Belə ki, bayaqkı həyəcandan sonra 
arxada düşmənlər qarışqa kimi qaynaşırdılar. Qaçqınlar müşavirə 
edib belə qərara gəldilər ki, düşmənə mümkün olduqca yaxın 
gedib daşın dalında gizlənsinlər, sonra bir nəfər kimi hay-küy 
qaldırıb düşmənlər arasında çaxnaşma salsınlar, onları tüfəngin 
çaxmağına əl atmasından istifadə edib qılıncla özlərinə yol aç-
sınlar. 
Belə də elədilər. 
Qaçqınlar bir nəfər kimi qışqırıb o dəqiqə də daşların 
dalında gizləndilər. Təkcə Sədimli Sultan bəy Şamilin  qabağında 
dayanıb onu güllələrdən qoruyurdu. Atəş açıldı. Fədakar mürid 
tay kimi yerə sərildi. Müridlər düşmən üzərinə atılıb onu qaçma-
ğa məcbur etdilər. Şamil də onu təqib etmək istədi. Lakin Haq-
verdi Maqoma onun boynunu qucaqlayıb getməyə qoymadı. 
– Allaha and içirəm ki, sən bu gecə ölməyəcəksən. 
 
 
53
– Sən niyə belə arxayınsan? – Şamil soruşdu. 
– Mən bir neçə gün qabaq yuxu gördüm. Gördüm ki, 
Axulqo və onun müdafiəçilərini sel apardı, mənlə sən və bir neçə 
yodaşlarımız isə Cirkət tərəfə uçduq. Əminəm ki, bu bizim 
qarşıdakı xilasımıza xəbərdarlıqdır. 
Bir yerdə iri bir torpaq parçası Şamilin üstünə düşdü, amma 
o salamat qaldı, başını silkələyib irəli getdi. Daha bir neçə yerdə 
düşmənlərlə rastlaşdılar, amma onlardan da sağ-salamat uzaq-
laşdılar. 
 Bütün təhlükəli yerlərdən keçib, nəhayət, çayın qırağında 
dincəlmək üçün oturdular. Yalnız burda Şamil öz ailəsini xatır-
ladı. Gələnlərin arasında onları görmədilər. İmam onların başına 
nə gəldiyini bilmək üçün geri qayıtmağa hazırlaşdı. Amma həmi-
şə qulluğunda olan Yunus onu qaytarıb özü getdi. 
Az sonra o, şad xəbərlə geri qayıtdı. Qazi Məhəmmədlə 
anası düşmən əsirliyindən qurtarıb onların dalınca gəlirlər. 
Ancaq düşmən qarovulçularının içindən keçəndə bir rus soldatı 
süngü ilə Qazi Məhəmmədin dizini azca yaralayıbmış. 
– At məni çaya, tez ol, at, - oğlan yol boyu onu gətirən aşil-
talıya dönə-dönə deyirmiş. – Məgər sən atamın əmrini eşitmədin. 
Mağaradan çıxanda 30 nəfər idilər. İndi sayanda isə yalnız 
24 nəfər oldu. Deməli, yolla gələndə altısı həlak olmuşdu. 
Onların içində Şamilin böyük bacısı da vardı. Getməyə taqəti 
olmadığını görəndə qardaşının tapşırığını yada salıb üzünü 
yaylığı ilə örtərək o özünü Koysunun gur dalğalarına atıbmış. 
Bacısının faiciəli ölümü imamı hədsiz sarsıtdı və o hönkürdü. 
– Niyə vaxtında məni möminlər kimi ölməyə qoymadınız, - 
yoldaşlarına dedi. – İndi hara gedəcəyik, düşmənlərdən necə giz-
lənəcəyik? Axı onlar hər yeri tutublar, hara baxırsansa, onlardır. 
Dəstə Koysu ilə axar boyu getməyə başladı. Az sonra hava 
işıqlanmağa başladı. Onlar əl-üzlərini yudular, dua edib namaz 
qıldılar və yenidən yorğun, əzgin halda, az qala sürünə-sürünə 
hərəkət etdilər. Avar və Andi koysularının birləşdiyi yerdən bir az 
 
 
54
aralı çayın üzərindən atılmış qoşa şüvülün üstü ilə sol sahilə 
keçdilər. Burada onlar qayaların hörükləri ilə qalxıb gimrililərin 
körpünün qabağını kəsdiyini gördülər. Gözətçilər qaçqınları gül-
ləyə tutdular. Şamil qılıncını çəkib yelləyərək öz həmkəndlilərinə 
tərəf çığırdı: 
– İnşallah, Allahın köməkliyi ilə üç aydan sonra bu sol 
qolum, sizi, rus kölələrini bu qılıncla kəsib biçər. 
Gimrililər qorxdular. Onların arasında doğrudan da çoxlu 
şəriət düşməni və rusların dostu vardı. Onlar bilirdilər ki, Şamilin 
sözü ilə işi birdir. 
Qaçqınlar Salavat dağının ortasına kimi qalxıb oradan Atluq 
auluna tərəf döndülər. Birdən onlar yaxınlıqlarında milislərdən 
Əhmədxan və Hacı Muradı gördülər. 
Amma Allah təqibçilərin ağlına nur verdi və ürəklərini rəh-
mə gətirdi: onlar özlərini korluğa vurub qaçqınlara heç nə elə-
mədilər. 
Aclıq və susuzluq yolçuları tamam əldən salmışdı. Şamil 
dəstəni iki yerə bölüb və hərəsini bir tərəfə su dalınca göndərdi. 
Bir dəstəylə də özü getdi, o birinə də Qazi Məhəmmədi qoşdu. 
Onun dəstəsinin bəxti gətirdi. Onlar su tapdılar və Şamil kuzəni 
doldurub oğluna çatdırdı. 
– Hə oğlum, özünü necə hiss edirsən? 
– Ata, su istəyirəm, - oğlan zorla cavab verdi. 
– Al, əzizim, iç. Allah bir azdan yetirər, doyunca da yeyərsən. 
Şamil oğlunu doyunca içirdib sonra çiyninə aldı. Yenə sükut 
içində, addımbaşı büdrəyə-büdrəyə, yavaş-yavaş getməyə başla-
dılar. Oğlu başını onun başı üstünə qoymuşdu. 
– Əzizim, – Şamil öz sevimli oğluna üz tutdu, - boynum öz 
başımı güclə saxlayır, sən də üstəlik başını onun üstünə qoymusan. 
Qeyri-iradi addımlayıb bütün gecəni beləcə yeridlər. Hamı-
dan artıq əldən düşən Şamil idi. O hər yerindən yaralanmış, çox 
qan itirdiyindən tamam zəifləmişdi. 
 
 
55
Qazi Məhəmməd ağlayıb yemək istədi, Şamil gecənin 
zülmətinə bürünən dağ zirvəsinin qaraltısını göstərib dedi: 
– Oğlum, uzaqda o qaralan zirvədə mən səni yedirib 
içirərəm. 
– Ata, yemək istəyirəm, - Qazi Məhəmməd yenə atasının 
çiynində ağladı. 
Şamil diskinib öz vədini xatırladı... O, oğluna təsəlli vermək 
üçün nəsə demək istəyirdi, amma qəhər onu boğdu, danışmağa 
dili gəlmədi. O sanki acı və ağır fikirləri özündən kənar 
etməkçün əsəbiliklə başını yellədi. 
– Odur, kimsə gəlir, –yolçulardan biri qışqırdı. Hamı o 
göstərən tərəfə baxdı. Yəhər üstə dolu heybələr asılmış bir atlı 
gəlirdi. O, düz yolçulara tərəf gəlirdi, amma bir neçə addım 
qalmış onları görəndə atını kənara döndərib yan keçmək istədi. 
Şamil yoldaşlarına onu saxlamağı əmr etdi. Bu əmri eşidib atlı 
soruşdu: 
– Siz kimsiz? 
Yolçular cavab verdilər ki, Axulqodan gəlib rusların 
təqibindən qaçırlar. 
Naməlum adam atdan düşüb onlara yaxınlaşdı. Şamili və 
onun yoldaşlarının əlini bərk-bərk sıxdı, sonra heybələri yəhər-
dən açıb ehtiyatla içindən çörək, pendir və qovurma çıxarıb 
yolçulara verdi. 
Bu adam Çərkəz İsa Hacı idi və o, Çirkəydən gəlib Əhməd 
xan Mextuşinski üçün azuqə aparırdı. Yeyib-doyub müridlər yenə 
yola düzəldilər. 
İsa Hacı Haqverdi Məhəmmədi və daha bir ağır yaralını ata 
mindirib onları gecələmək üçün bir yerə apardı. Hacının alicə-
nablığı və şəriətə rəğbəti, əsl müsəlman cəsurluğu bununla qur-
tarmadı. O, yolçuların gecələdiyi yerə 4 qoyun və 1 kisə un 
gətirdi. 
Sonralar ruslar Hacının bu alicənab əməllərini eşidib onu 
həbs etdiər və Sibirə göndərdilər. 
 
 
56
Otuz yeddinci fəsil 
Biz yuxarıda Axulqoda baş verən hadisələr barədə yalnız 
qısa və yığcam məlumatlar verdik. Bu möhkəmlənmiş müdafiə 
barədə geniş təsvir bir neçə qalın cild təşkil edərdi. Axulqonun 
mühasirəsi ruslara saysız əsgər və zabit hesabına başa gəldi. 
Onların yanında xidmət eləyən Cavad xan və Darqo inandırırdılar 
ki, Qızlyarda alınan məlumata görə orada 33 min rus həlak 
olmuşdu8. 
Elə düşünürəm ki, bu şişirdilmiş rəqəm deyil, şahidlərin 
dediklərini nəzərə alsaq, rusların bir gündə 5 min adamı qırılmış 
və bir dəfə uğursuz bir həmlədən sonra general Pullo cəmi ikicə 
soldatla düşərgəyə qayıtmışdı. 
Eyni zamanda müridlərdən də az həlak olmadı. Onlardan üç 
yüz nəfəri din yolunda şəhid oldular. Onların içində çirkatlı 
Murtuzəli kimi çoxlu alim ərlər, xunzaxlı Əli bəy kimi igidlər igidi, 
imamın doğma əmisi gimrili Bartıxan, kalolu müdrik və cəsur 
Surxay, onun kimi mərd və qorxubilməz igid, bir gündə yüz rus 
öldürən iqnalı Babal Məhəmməd, onun həmkəndlisi, eyni dərə-
cədə hünərli döyüşçü Məhəmməd Sultan, arakanlı igidlər 
Hüseyn və Maqoma, hörmətli alim, birinci imamın qohumu ba-
laxanılı Osman, gimrili İbrahim Hüseyn, arçalı Əlixan, qaradarikli 
Otsa, ortalı Murtuzəli Məhəmməd, suqratlı Ömər Hacı, tağdılı 
Vasilya və başqa alim igidlər başlarını Vətənin azadlığı yolunda 
qoydular. 
Allah onların bütün günahlarını bağışlasın. Ruslar aulda 300 
nəfər qadın, uşaq və kişini əsir aldılar. 
Bu əsirlikdə tinuslu, çox hörmətli Teilyakumil öldü, mexeltılı 
İbrahim itkin düşdü, xaraçilli böyük və kiçik Əhmədlər və Xasgil 
qaçanda öldürüldülər. Ağkəndli Cəbrayıl Məhəmməd harasa 
gedib itdi. Butsralı Dalqat isə əsirlikdən qaytarıldı. 
                                                 
8 Rus rəsmi dairələrin məlumatına  görə Axulqonun 80 günlük mühasirəsində 
150 zabit və 2919 aşağı rütbəli olan və yaralanan olmuşdur. 
 
 
57
Qanlı Axulqonun qəhrəman müdafiəsi beləcə çox baha 
qiymətə başa gəldi, amma onun müsəlmanlar üçün çox xeyirli 
nəticəsi oldu. Axulqoda başlarına gələn bəla və müsibətlər 
gələcək qalibiyyətlər və imamın gələcək əzəməti üçün əsas oldu. 
Onun gücü və qüdrəti o gündən artmağa başladı. Allahın 
mərhəmətli nəzərləri onun üzərində oldu. Bəşəriyyətin xoşbəxt-
liyi möminlikdədir. Axulqo müdafiəçilərinin dini fədakarlığı 
Məkkə və Mədinədən Xivə və Buxaraya kimi bütün müsəlman 
aləminə yayıldı. Zaqatalalı Əli Hacı mənə danışırdı ki, o, Sibirdən 
qayıdanda Buxaraya gedərkən müqəddəs mərasimlərin şahidi 
oldu. Buxara xanı öz xalqının gözü qabağında Şamili və onun 
şöhrətli müridlərinin sağlığına və xoşbəxtliyinə dua oxudu. 
Yerli şeyx və mollalar da onun kimi dua elədilər. 
Otuz səkkizinci fəsil 
Solevtaux auluna yaxınlaşanda da müridlər cavan bir 
çobanla rastlaşdılar. O öz xutoru yanında qoyun kəsirdi. Məlum 
oldu ki, Axulqoda öldürülmüş müridin oğludur. İndi o, atasının 
vəsiyyətinə əməl edib qonaqlar üçün iri bir qoç kəsirdi. O, 
müridləri sevinclə qəbul elədi.. 
Elə burada Şamil gecə təzə doğulan ayı – (rəcəb 122)9 
gördü. 
Qonaqpərvər cavanın evində gecələyən müridlər yollarına 
davam etdilər. Şamilin gəlişini eşidib Atlux aulunun cavanları 
onun qabağına çıxdılar. Elə buradaca xutorların birində öz icma 
rəhbərlərindən xəlvəti onu və silahdaşlarını qonaq elədilər. 
Bu zaman bir nəfər Çirxəli dinsiz, yaxın təpələrin birinə çıxıb 
Atlux icmasına tərəf çığırdı. 
– Ey, siz, eşidin. Şamil Axulqodan rüsvaycasına qaçıb. Onun 
müridlərinin bir hissəsi qırılıb, bir hissəsi də əsir düşüb. Qalanları 
                                                 
9 24 avqust 1839. 
 
 
58
da birtəhər qaçıb, bir də geri qayıda bilməzlər. Əgər sizin hansı 
birinizdə onların heyvan və ya başqa malı varsa onu öz malı kimi 
özünə götürə bilər. Şamil qışqıranı səsindən tanıdı. Sonralar bu 
carçı naib danuklu Qitino tərəfindən tutulub edam edildi. 
Xutorda möhkəm yeyib dincələndən sonra müridlər Almaçı 
auluna tərəf üz qoydular. Aul əhlinə o qədər etibar eləməyib 
yaxınlıqdakı bulaq başında namaz qılmağa başladılar. Lakin 
onların gəlişini əvvəlcədən bilən almaçılılar molla və ağsaqqal-
larla qabaqlarına çıxdılar. Onlar din əzabkeşlərini sevinclə və 
ürəklə qucaqlayıb evlərinə dəvət etdilər. 
Əsl müsəlmanların bu mehribanlığından təsirlənən Şamil 
onlara təşəkkür edib bildirdi ki, o, almaçılıların ona və yoldaşlarına 
bu rəğbət hissini heç zaman unutmaycaq, amma aula getməyə 
şəraitin olmadığını bildirdi. Auldan onlar üçün hər cür çoxlu 
ərzaq gətirdilər. 
Burada yeyib-içib yatan evsiz sərgərdanlar Zindab auluna 
tərəf yol aldılar. 
Şamillə Yunus kəşfiyyatçı kimi xeyli qabaqda gedirdilər. On-
lar bir nəfər yatmış adama rast gəldilər. Oturub onun oyanmağı-
nı gözləməyə başladılar. Bu, ot biçən biçinçi idi. İmam onun vasi-
təsi ilə yerli əhalinin ovqatını və ona münasibətini öyrənmək 
istəyirdi. Zəhmətkeş az sonra oyanıb gözləmədiyi qonaqlarla 
salamlaşdı, hardan gəldiklərini öyrənib soruşdu ki, Axulqoda və-
ziyyət necədir? 
– Müridlər qırılıb və ya əsir düşüb. Axulqo da alınıb, - 
cavabını verdilər.  
– Bəs Şamil? - çeçen soruşdu 
– Öldürülüb, - dedilər. 
Biçinçi titrədi və rəngi qaçdı, sonra isə bir neçə addım 
kənara çəkilib üzü üstə yerə sərildi və zarımağa başladı. Həlim 
ürəkli biçinçinin diri mərhuma ağlamasına imkan verib yolçular 
irəli yeridilər. Arxadan gələn müridlər imamın ölümü haqqında 
acı qəmlər yeyən biçinçinin ağladığını gördülər. 
 
 
59
– Deməli bizim Şamilimiz artıq yoxdur, - biçinçi hönkürə-
hönkürə keçib gedənlərə müraciət elədi. 
– Yox, o yaşayır, sağ və salamatdır. – Ona cavab verdilər. 
– Bəs hanı o? 
– Sən yəqin ki, onu görmüsən. Axı indicə iki nəfər sənin 
yanından keçib. Səninlə danışırdılar. Onların biri Şamil idi. 
Çeçen bütün qüvvəsiylə “yalançıların” dalınca götürüldü. O 
hələ uzaqdan dostları ilə sərinlikdə oturub dincələn Şamili tanıdı. 
Onun dizlərini qucaqlayıb öpməyə başladı. Şamil də dözə bilmə-
yib ağladı və onu tanımadan sevən biçinçini bağrına basdı. 
Şər qarışanda yolçular Tatixupi auluna gəldilər və əhali 
tərəfindən çox mehribanlıqla qarşılandılar. Onlardan biri, sən 
demə, Şamilin Axulqodan sağ çıxmasına buğa nəzir edibmiş. 
Sonra ev yiyəsinin məsləhəti ilə Boyan auluna yollandılar. Onlar 
da qonağı sevinclə qəbul etdilər. 
Burada Şamilin Məhəmməd Şəfi adlı oğlu oldu. 
Boyandan onlar Oydana gəldilər. Ailəsini burada qoyub 
Şamil yoldaşları ilə daimi qalmaq üçün münasib yer axtarmağa 
yollandılar. Onlar bu yeri tapdılar. Bu, Şatoydan bir az aralı Şərait 
aulu idi. Şamil burada öz sadiq kunakının evinə düşdü. Ev yiyəsi 
Oydana gedib imamın ailəsini də gətirdi. 
Şamil burada öz dəstəsini buraxıb özüylə yalnız 8 adam 
saxladı. Bunlar Yunis, Səməd, Xudamnatil, qotsatlılı Məhəmməd, 
qaradarikli Balad və Hümbət, balaxanılı Murtuzəli və Musa idi. 
Oydan və Boyandan da iki mürid onlara qoşulmuşdu.Bunlar öz 
igidlikləri ilə bütün mahalda məşhur olan samutorlu Şuayib və 
darqolu Cavad xan idi. 
Cavad xan elə ilk görüşlərində Şamilə dedi: 
– Mən sənin öz igid arkadaşlarını itirməyinə çox kədər-
lənirəm. Amma sənə söz verirəm ki, onların əvəzində səninçin 
minlərlə fədakar igid döyüşçü tapacağam. Özümsə bu gündən 
sənin sadiq və itaətkar qulunam. 
 
 
60
 İmam elə oradaca onların birini Samutora, o birini də 
Darqoya təyin elədi. Özü də tapşırdı ki, Çeçenistana gələn hər 
hansı avarı nəyin hesabına olursa-olsun tutsunlar. Əgər gələn 
üləma əhli olarsa, dərhal öldürsünlər. Bir də Avarıstandan, Andi 
və Hümbətdən Çeçenistana qarğıdalı üçün gələnlərin at-
eşşəklərini və silahlarını alsınlar. 
Otuz doqquzuncu fəsil 
Bir dəfə Şamilin yanına Qaziz adlı bir çərkəz qadını gəldi. O, 
imama şikayət elədi ki, bir nəfər onu oğurlayıb qul kimi satmışdır 
və xahiş etdi ki, onu azad etsin. Şamil cavab verdi ki, təəssüf ki, 
ona heç cür kömək edə bilməz. 
 Ramazan ayının son günü idi. İmam məsciddə Quran 
oxuyurdu. Bu zaman oğlu Qazi Məhəmməd onun yanına qaçıb 
məscidin qapısı ağzında qışqırdı. 
– Ata, sənin yanına gələn arvadı harasa aparırlar. O ağlayıb 
getmək istəmir, amma güclə sürüyürlər. 
Şamil quranı yerə qoyub çölə çıxdı. Çərkəz qadınını, 
doğrudan da, harasa aparırdılar. O çırpınıb müqavimət göstərir, 
acı-acı şikayətlənirdi: 
– İlahi! Doğurdanmı, sizin aranızda məni müsibətdən 
qurtaracaq bir müsəlman yoxdur. 
Şamil tələsik evə qayıtdı. Yoldaşlarına silahlanmağı əmr 
edib özü də silahlanıb çıxdı. Sonra dəstənin dalınca gəlib onlara 
çatdı, qabaqlarını kəsib qadını dinc buraxmağı əmr elədi. Əks-
təqdirdə silah gücünə alıb buraxacaq. 
Onun qəti və hökmlü sözləri ətrafdakılara güclü təsir 
bağışladı. Zorakılar müəyyən tərəddüddən sonra qadını buraxıb 
dağılışdılar. Bundan sonra həmkəndlilər Şamilin bir sözündən də 
çıxmadılar. 
 
 
61
Qırxıncı fəsil 
Çərkəz qadınının zorakılıqdan azad edilməsi nəticəsində 
imamın nüfuzu qonşu aullara da sürətlə yayılmağa başladı. 
Çoxlu çeçen onun yanına gəlib qulluğunda durmaq istədiklərini 
bildirdilər. Həm tək-tək, həm də dəstəylə ruslarla vuruşmağa 
hazır olduqlarını bildirdilər. Şamil heç kimi yanına götürmək və 
ruslara qarşı düşmənçilik hərəkətinə həvəs göstərmirdi. O, 
adətən, belə adamlara deyirdi ki, dünyəvi işlər və insanların daşa 
dönmüş günahları ilə mübarizə aparmaq onda ikrah doğurur. 
Buna baxmayaraq, onun tərəfdarlarının sayı azalmır, əksinə, 
günü-gündən artır. Bunun səbəbi yerli əhalinin rusların göstəriş-
lərindən və rəftarlarından olan narazılığı idi. Ruslar hələ Şamil 
buralara gəlməmiş çeçenlərdən 1 manat can vergisi alır və hər 
10 nəfərdən 11-cinin silahlarını alırdılar. Belə söz gəzirdi ki, 
kafirlər hər 10 evdən 11-cinin qadınlarını darbalaqdan məhrum 
etmək niyyətindədirlər. 
Şamilin könüllülərin xidmətindən imtina etməsinə səbəb 
şatoluların belə adamlara və ümumiyyətlə, çeçenlərə inanma-
mağı məsləhət görməsi idi. Onlar inandırırdılar ki, bu cür təkliflə 
onun yanına gələnlər onu məhv etməkçin rusların satın aldığı 
satqınlar və casuslardır. 
Bir dəfə orta Çeçenistandan Şatoya bir çeçen gəldi. O, Şa-
milin yanına gəlməzdən əvvəl Qaziyavı kənara çəkib ona pıçıltı 
ilə nəsə danışmağa başladı. 
– Eşidirsənmi, çeçen nə deyir, - Qaziyavı onlardan bir az 
aralı dayanan imama müraciət elədi. 
– Nə var ki, - Şamil soruşdu. 
O, and içir ki, sənin kişilərin xahişini rədd eləməyinə görə 
onları ruslarla mübarizəyə aparmağınızı xahiş etmək üçün 
Çeçenistanın bütün qadın əhalisi bu günlərdə bura gələcək və 
səndən razılıq almamış geri qayıtmayacaqlar. 
Bu sözləri eşidib Şamilin gözləri yaşardı. 
 
 
62
– Allaha şükür, - dedi – onun peyğəmbərliyinə eşq olsun, - 
əlini üzünə və saqqalına çəkdi. 
Sonra o, çeçen elçisinə dedi ki, onun xalqının istəyini yerinə 
yetirəcək və onu məktubla Kexa auluna Haqverdil Məhəmmədin 
yanına göndərdi. 
İmam öz ürək dostuna və döyüş yoldaşına yazırdı ki, 
çeçenlərin həm kişiləri, həm də qadınları bizi evlərinə dəvət 
edirlər. Mən filan tarixdə özümüzünkülərlə orada olacağam. Sən 
də öz yodaşlarınla həmin vaxta kimi gəl. 
Şatodan getməzdən əvvəl imam xudafizləşmək üçün bütün 
əhalini məscidə yığdı. Müsəlmanlığın müqəddəs məramları 
barədə dualardan sonra o, camaata aşağıdakı sözlərlə müraciət 
elədi: 
–  Əziz dostlarım və qardaşlarım. Gələcək bəla, müsibətlər 
zamanı çətin və ağır günlərimdə mənə kömək və yardım üçün 
sizə müraciət edəcəyəm. Allah da, siz də şahidsiniz ki, mən bu 
çətin işə təzədən başlamaq istəmirdim. Allahın iradəsi və 
həmvətənlərimizin xahişi və arzusu ilə boynuma götürməyə 
məcbur oldum. Ürəkdən arzu edirəm ki, bu xeyirxah işdə hamı 
iştirak etməklə cənnət səfasını özünə təmin eləsin. Mən sizi 
bütün qəlbimlə sevirəm. Buna görə Allaha yalvarıram ki, mənə 
və əməllərimə qarşı sizi şeytanın çağırışlarından uzaq eləsin. Yox, 
əgər mənim amalıma həmrəy olmayıb iblisə qoşulsanız, onda 
mən sizi cəhənnəm əzablarından xilas etmək üçün gücə əl 
atmalı olacağam. 
– Biz sənin iradənə itaət etməyə həvəslə hazırıq, amma xa-
hiş edirik, yaz qabağı, şum vaxtı bizi bir müddət azad edəsən. – 
şatolular cavab verdilər. 
Haqverdil Məhəmməd 15 ardıcılı ilə gəldi və Şamil onlarla 
və şatolularla birgə yürüşə çıxdı. 
Şatolular Şamilin təhlükəsizliyini öz öhdələrinə götürdülər. 
Onlar hələ də öz həmtayfalarına inanmır və Şamilə məsləhət 
görürdülər ki, onlara çox da arxayın olmasın. 
 
 
63
 Şamil eninə və uzununa bütün Çeçenistandan keçdi. O hər 
yerdə və hər yanda şəriəti bərqərar edir, əhalini dini qayda-
qanunlarla tanış edirdi. Onlarda Allahın düşmənlərinə qarşı nifrət 
oyadırdı. Çeçenlər onu sevinclə qəbul edir və hər cür hörmət və 
ehtiram nümayiş etdirirdilər. Hətta kafirlərin əzizlədiyi adamlar 
da, zabitlər də gəlib oradaca paqonlarını və nişanlarını qoparıb 
yerə atır, keçmişlərinə son qoyduqlarını nümayiş etdirərək onları 
təpikləyib əzirdilər. 
Açıq və əlçatan yerlərdə böyük aulların əhalisinə imam əmr 
etdi ki, evlərini yandırıb, ailələri ilə bərabər meşələrə çəkilsinlər. 
Çeçenlər həvəssiz olsa da, əmri yerinə yetirdilər. Ruslarla 
sərhəddə yerləşən çeçenlərə isə əmr etdi ki, düşmənləri mərdlik 
və qətiyyətlə dəf etsinlər, onlara hər cür kömək və yardım etmək 
isə qonşularının birinci dərəcəli vəzifəsidir. 
Şamil çeçenlərdən üç dəstə təşkil elədi. Birinci dəstəyə 
Haqverdil Məhəmmədi təyin edib Kexi aulunu da onlara qərar-
gah seçdi. İkincisinə isə Şeyibi təyin edib Meşke auluna göndər-
di. Üçüncü dəstəni də Cavadxana tapşırıb Şalı Gərmənçik aulunu 
onunçun qərargah elədi. 
Az sonra imam Oydan kəndində onun hakimiyyətinə qarşı 
müqavimət göstərildiyi barədə həyəcanlı xəbərlər aldı. Yolda 
öyrəndilər ki, oydanlılar onlara qarşı vuruşmağa hazırlaşır. 
Öz az saylı tərəfdarlarını təhlükəyə məruz qoymamaq və 
qan tökülməməsi üçün imam Xarici kəndində dayandı. Orada da 
bir neçə dinsizin təbliğatıyla çaxnaşma əmələ gəlmişdi. 
Şamil 3 gün ərzində Cavadxana itaət etməyən 10 nəfəri 
edam etdi. 
Bura, imamın yanına unkartlıların elçiləri gəlib ona itaət və 
sədaqətlərini bəyan etdilər. 
Şamil Axulqonun müdafiəsi zamanı onların əzablarına kor 
və kar olmalarına görə onları çox sərt sözlərlə qarşıladı. 
– Artıq sizin boş və riyakar hisslərinizə ehtiyacımız yoxdur, 
hansı yolla gəlmisiniz, o yolla da qayıda bilərsiniz, - dedi. 
 
 
64
Onların ardınca eyni missiya ilə Andi və öz doğma aulunun 
elçiləri gəldi və eyni cür pərt edilib yola salındılar. 
– Sizi bura gətirən hisslərə inanmıram, - dedi, - Bizim onla-
ra ehtiyacımız olanda, sizdə o hisslər oyanmadı. Onları özünüz 
üçün saxlayın, bəlkə onlara inanan axmaq tapıldı. 
Yaz yaxınlaşırdı, şatolular imamdan məzuniyyət istədilər və 
aldılar. Getməzdən əvvəl onlar imamla qalanalara bu xəbərdar-
lıqla müraciət elədilər. 
– İmam Şamil bizim müqəddəs qonağımızdır. Biz onu göz 
bəbəyimiz kimi qoruyur və qorumalıyıq... İndi biz qısa müddətə 
gedərkən onu sizin şərəf və vicdanınıza, sizin igidlik və mərdliyi-
nizə tapşırırıq. Bu qonaqla bərabər sizin boynunuza namuslu və 
vicdanlı ev sahibi olmaq vəzifəsi düşür. Biz bura qayıdarkən onu 
bizə müqəddəslik və döyüş şöhrəti haləsində təhvil verməlisiniz. 
Əks təqdirdə, Allahın qabağında əsl uzdenliyin müqəddəs bor-
cunu pozmaq cavabını verməli olacaqsınız. 
Qırx birinci fəsil 
Az sonra imamım özü də Şatoya gəldi, amma ona çox da 
dincəlmək nəsib olmadı. Xəbər gəldi ki, ruslar Kergeri auluna tə-
rəf hərəkət edirlər. Şamil də düşməni pusquda qarşılamaq üçün 
onlara doğru yeridi. 
Bu səfər zamanı ona fikir verdilər ki, yaxınlıqda bir məscid 
var, orada Quran saxlanılır və hələ heç kim ora daxil olmayıb. 
Çakli–Kiləyə yaxınlaşanda Şamil yerli əhalini çağırtdırıb 
onlara xoş bir nitqlə müraciət elədi. 
− Biz sizin yanınıza heç bir pis niyyət və qənimət xatirinə 
gəlməmişik, əksinə düşmənə qarşı ümumi mübarizə üçün sizdən 
qardaş köməyi istəyirik. Sizin sərvətlərinizə toxunmayacayıq, 
sizin bir nökər nəfərinizə də dəyib-dolaşan olmayacaq. Ancaq 
xahiş edirik ki, rusların hökumündən və zülmündən qurtarmaqda 
bizimlə əlbir olasınız. 
 
 
65
Əhali dincliklə itaət elədi və söz verdilər ki, onların tələb-
lərinə əməl olunacaq. Müridlərilə yerli əhali arasında kiçik bir şey 
üstündə mübahisə düşdü, ancaq imamın səyi ilə hər şey yoluna 
qoyuldu. 
Aul icması Şamilə müraciət edib onlardan Qubaşin adlı biri-
sinin edam edilməsini xahiş etdilər. Belə ki, bu adam talançılıq və 
quldurluqla məşğul olub, bütün mahalı qorxu və vahimədə 
saxlayırmış. Şamil xahişi rədd edir, amma söz verir ki, qulduru 
nəsihətlə yola gətirər. O, Qubaşini çağırtdırıb xeyli danışdı, onu 
bəd və rüsvayçı əməllərdən əl çəkməyə dəvət elədi. Quldur 
sükut içində ona qulaq asıb, bircə kəlmə danışmadan çıxdı. 
İmamın yanından gedəndən iki və ya üç gün sonra o hansı 
bir səfərdənsə qayıdan yerli adamlardan birini öldürdü. 
Belə olduqda Şamil onu tutub gözlərinin ikisini də çıxarma-
ğı əmr etdi. Yeddi seçmə mürid bütün gecəni əlləşib böyük çə-
tinlikdən sonra əmri yerinə yetirdilər. İki gözündən məhrum olan 
və ayaqlarına kündə vurulan Qubaşin müridlərin otağı ilə yanaşı 
daxmaya atılıb, qapısında da gözətçi qoyuldu.. 
Şamil və müridlər bütün gecəni onunla əlləşdilər və yalnız 
sübh çağı namaz qılıb yatağa uzandılar. İmam hündür taxta çar-
payıda uzandı, yoldaşları da hərə bir yanda döşəmə üstə yat-
dılar. Bəziləri mürgüləyir, bəziləri yuxuya getmişdi. Yavaş-yavaş 
mürgüləyən Şamil birdən it zingiltisinə oxşar zarıltı səsləri eşitdi. 
İmam yoldaşlarına tərəf çığırdı ki, biri durub bayırda nə olduğu-
nu öyrənsin. Lakin elə bu anda əlində xəncər, nəhəng bir adam 
otağa girdi. O, otaqda fırlanır, güman ki, öz qanlı əməli üçün 
qurban axtarırdı. 
Şamil bir daha qışqırdı ki, bu naməlum yırtıcını tutsunlar. 
Vəhşiləşmiş nəhəng səs gələn tərəfə atılıb Şamilin taxta 
çarpayısını iti xəncərlə dəlik-deşik etməyə başladı. Qorxudan 
diskinən müridlər sıçrayıb daxmadan qaçdılar. İmam qorxunc bir 
vəziyyətdə idi. Yoldaşları onu tərk etmiş, özündə də heç bir silah 
yoxdu. Amma həmişə özünə sadiq olan imam özünü itirmədi. O, 
 
 
66
bu nəhəngin üstünə atılıb onun qolunu tutdu. Mübarizə baş-
landı, özü də ölüm-dirim mübarizəsi. Şamil düşməni divara sıxıb 
silahını almaq istəyirdi. Amma bunu eləmək o qədər də asan ol-
madı. Düşmən tərs və mahir idi. O, xəncəri əlindən buraxmayıb, 
əksinə bərk-bərk sıxaraq əllərinin, ayaqlarının və bədəninin hə-
rəkətiylə məharətlə rəqibinə zərbə dalınca zərbə endirirdi...Sanki 
bəxt imamı tərk eləmişdi. O, artıq 12 yara almışdı, bu yaralar 
təhlükəli olmasa da qan axır və imam getdikcə gücdən düşürdü. 
Onun kömək barədə çağırışlarına isə heç kim gəlmirdi. 
O: - tez olun, gücdən düşürəm, - qışqırırdı. - Heç nədən 
ötrü quduz bir itin caynaqlarında həlak oluram, heç olmasa, 
mənə bir silah verin. 
Az sonra çağırışa şatolu Şaqilan gəlib Şamilə sərsəmin 
əlindən bıçağı almaqda kömək eləməyə başladı. Amma qarnına 
endilirən ölümcül zərbədən elə oradaca canını tapşırdı. Bunu 
görüb Şamil zanodlu Maqomatı çağırdı, amma o da eyni cür 
öldürüldü. 
Sinəsinə oturub onun xəncər tutmuş qolunu dizi altına aldı. 
Pəhlivan, dişlərini Şamilin əlinə batırdı. İmam da dişlərini işə 
salıb onun üzündən yapışdı. 
Onlar bu vəziyyətdə ikən şaqaqllı Zirar daxmaya daxil oldu. 
Şamil çığırdı ki, rəqibin əlindən bıçağı alsın. Zirar nə qədər 
əlləşdisə, bərk sıxılmış barmaqları aralaya bilmədi. 
Şamil çığırdı: 
− Adə, barmaqlarını kəs, görürsən ki, onları açmaq sənin 
zəif gücünün işi deyil. 
Güclü zərbə vuruldu, barmaqlar dörd tərəfə səpələndi və 
xəncər cingiltiylə dəlinin qanlı əlindən yerə düşdü. 
Ümumi səylə nəhəngin əllərini və ayaqlarını bağlayıb evin 
küncünə atdılar. 
Şamil yalnız bundan sonra çağırılmamış bu qonağın gecə 
onun əmriylə kor edilən quldur olduğunu gördü. O, kündələri 
 
 
67
dağıdıb gözətçinin silahını almış, özünü də öldürmüş, sonra da 
içəri soxulub müridlərlə qanlı haqq-hesaba başlamaq istəmişdi. 
− Heyf ki, mən onu vaxtında tanımadım. Yoxsa taxtdan 
düşməmiş onun canını alardım. 
− Amma, dost, sən də boynuna al ki, məni necə gördün? – 
Qubaşin Şamilə müraciətlə dedi. 
− Əsil dəliqanlı, həqiqi cigit kimi, amma çox təəssüf ki, bu 
cigit mömin bəndə kimi deyil, murdar, natəmiz bir donuz kimi 
gəbərəcək. Amma sən də, ey allahsız adam yeyən, boynuna al ki, 
indicə aramızda baş verən əlbəyaxada öz layiqli rəqibini tapdın, 
- Şamil də ona cavab verdi. 
Qırx ikinci fəsil 
Şamil quldur Qubaşindən aldığı yaralardan düz 20 gün 
yataqdan qalxa bilmədi. Müridiər isə bekarçılıqdan darıxıb on-
dan tezliklə döyüşlərə başlamağı xahiş etdilər. 
− Əgər sənin ata minməyə halın yoxsa, biz səni çiyinləri-
mizdə apararıq, - dedilər. 
 Bunu görüb hələ yaraları əməlli-başlı sağalmasa da, Şamil 
ailəsini Dişmizə aulunda kunakıgildə qoyub yürüşə çıxdı. Mürid-
lər əvvəlcə Tsobot aulu üstünə getdilər. Andreyevski və başqa 
aulların dinsizləri ilə güclənən tsobotlular müqavimət göstərmə-
yi qərara aldılar. Müridlər aula üç tərəfdən hücum etdilər. Bir 
dəstənin əməliyyatına Şamilin özü, o birilərinə isə çirkeyli Əmir-
xan və andratlı Məmmədxan başçılıq edirdilər. Müqavimət sındı-
rıldı, tsobotlular pərən-pərən edildi. Aulun camaatı Şamilin hü-
zuruna gəlib şəriətə itaət etdiklərini bildirdilər. 
Oradan imam Çirkəy auluna üz tutdu, auldan bir az aralı-
dakı dağda düşüb aul icmasından şəriətə itaət etməyi tələb etdi. 
Aulun şəriət tərəfdarları ilə əleyhdarları arasında ixtilaf düşdü. 
Axırda birincilər qalib gəldilər. 
 
 
68
Çirkəyli cavanları ilə dəstəsi güclənən Şamil İşkartı auluna 
tərəf yeridi. Burada Şamili rusların, kumıkların və Şamxal Abu-
müslim və Əhmədxanın başçılığı ilə Möhtili milisinin birləşmiş 
dəstəsi qarşıladı. Şamil döyüşə başladı. Çirkəyli cavanlar həmlə 
ilə düşmən üzərinə atılıb bir hissəsini qırdılar, bir hissəsini də 
qaçmağa məcbur etdilər. 
Qaliblər buradan Erpisli üzərinə yönəldilər. Aul camaatı heç 
bir müqavimət göstərmədilər. Buna baxmayaraq, Şamil aulun 
bəyi Ullubinin evini yandırmağı əmr etdi. Bununla o, bəyin 
namərdliyinin və şəriətə düşmənçiliyinin əvəzini çıxırdı. Axulqo-
nu alandan sonra bəy rusların adından elan etmişdi ki, kim 
Şamili tutub gətirsə, çoxlu gümüş pulla mükafatlancaq. Əhalisi 
arasında belə bir dinsizi tapa bilməyəndə o öz alçaq niyyətini 
həyata keçirmək üçün bir dağ yəhudisini razı sala bilmişdi. 
Muzdla tutulmuş bu adam tapşırığı yerinə yetirmək üçün 
Çeçenistana gəlmiş, amma imamı görən kimi peşiman olmuşdu. 
O, Ullubinin Şamil üçün verdiyi zəhəri imama göstərib elə 
oradaca islamı qəbul etmişdi. 
Amma rüsvayçı niyyəti baş tutmayan Ullubi hər cür vasitəy-
lə Şamilə ziyan vurmağa çalışmaqdan əl çəkməmişdi. O, gimrili-
lərin üstünə xəbər göndərib demişdi ki, onlar əgər öz doğma 
kəndlərinə dönməsələr, var-yoxları alınacaq, Andi və Botlixədə 
ruslar qalalar tikəcək və Dağıstandan Sultana qarşı vuruşmaq 
üçün cavanları əsgərliyə aparacaqlar. 
Onun bu cür göstəriş, hədə və hərəkətləri qazavatın yayıl-
ması işinə çox zərər vururdu. Buna görə də imam Erpeli alınanda 
Ullubinin evinə od vurmağı əmr verdi. 
Erpelidən imam Karanaya qayıtdı...Burada taxıl və ot biçini 
mövsümü başlandığına görə o, çərkəyliləri evlərinə buraxdı. Özü 
isə andililərlə birgə Çeçenistana gəldi. 
Burada çeçenlərlə dəstəni gücləndirib Ansaltlı və Toxidi 
aullarından keçib Avar xanının Tlozmukdakı bağına və malikanə-
sinə gəldi. Bununla o, rusların yenicə Avar xanı təyin etdiyi 
 
 
69
Əhmədxan Mehduşinskini Xunzaxdan çıxmağa məcbur eləmək 
istəyirdi. 
Lakin xan öz yerindən tərpənmədi. İqalidə Matulu aulundan 
xan nökəri Teduril Maqomat Şamilin hüzuruna gəlib dedi: 
− Xan məni göndərdi, sənə deyim ki, sənin müridlərinin 
onun evindən götürdükləri atları və tüfəngləri sənə bağışlayır. 
Amma mən daha xanın yanına qayıtmaq istəmirəm. Sənin yanın-
da qalıb dinimizə qulluq etmək istəyirəm. 
− Yalan deyirsən, - Şamil dedi, - Müridlərimdən heç kim 
xanın nə bir atını, nə də tüfəngini görüb. Get, gəz, axtar, kimdə 
görsən, götür, rədd ol burdan. Səndən bizə yoldaş olmaz. Biz 
sənə inanmırıq. Sən xanın nökərisən, bura göndərilmisən ki, 
bizim nə elədiyimizi öyrənib xəbər aparasan. 
Teduril Maqomat and içib imamı inanadırmağa başladı ki, 
o, şəriətin müqəddəs məramına rəğbət bəsləyir və ürəkdən ona 
xidmət etmək istəyir. 
− Əgər belədirsə, - Şamil söylədi, - geri qayıdıb xanın ən 
sadiq nökərini öldür, onun sübutuyla qayıt. Onda sənə inanıb 
həvəslə öz cərgəmizə qəbul edərik. 
Teduril Maqomat getdi və bir daha qayıtmadı. Sonralar 
Hacı Murad Şamilin tərəfinə keçəndə bildirdi ki, Maqomat, həqi-
qətən, xan tərəfindən Şamili qətlə yetirmək üçün göndərilmişdi. 
İqalidə müridlər çox da istirahət etmədilər. Onlar oradan 
Kumık düzənliyinə tərəf yürüş etdilər. Müridlər Çirt Yurt və Yanqi 
Yurt aullarını tutub öz atlı dəstələrini Kutanaxdakı qoyun 
sürülərini tutmaq üçün göndərildilər. 
Atlı dəstələrinin uzaqda olmasından istifadə edərək ruslar 
aullardakı piyada dəstələrinə hücum edib Şamilin əmanət kimi 
götürdüyü adamları özləri ilə apardılar. Şamil pərən-pərən 
olmuş dəstələrini yenidən bir yerə topladı. Müridlər üç gün 
dincəlib özlərinə gəldilər. Sonra onlar Çirt Yurt və Yanqi Yurt 
aullarına yenidən həmlə etdilər. Hər iki aulu alıb bol qənimət ələ 
 
 
70
keçirdilər. Aulları yandırıb, əhalisini isə daha təhlükəsiz yerə 
köçürtdülər. 
Az keçməmiş Şamil karnalıları və çirkəliləri Gimriyə 
göndərib aul əhlinə könüllü olaraq mürdilərin tərəfinə keçməyi 
təklif elədi. Gedənlər tapşırığa şərəflə əməl etdilər. 
Gimrililər və başqa tərəfdarlarıyla Şamil Aşiltadan Axulqoya 
tərəf üz tutdu. Burada o, mərhum arvadı Cavaratın meyidini 
tapıb torpağa tapşırdı, sonra Gimriyə qayıtdı. 
Yolda unsukullular qəfildən onlara hücum edib müridləri 
ağır məğlubiyyətə uğratdılar. Bu allahsızları yoldan çıxaran molla 
Şaqman idi. Eyni vaxtda Kimrik dərəsində ruslar da peyda oldu-
lar. Şamili məscidə qoyub müridlər düşməni qarşılamağa getdilər. 
Döyüş oldu. Din fədailəri ətrafa səpələndilər. Kimsə 
əhvalatdan Şamili xəbərdar elədi. O, ayaqyalın məsciddən çıxıb 
vahimə içində çıxan müridləri gördü. O əbəs yerə çığırıb, 
müridləri ruslar gəlməmişkən qayıdıb aul ağzındakı dar dərədə 
möhkəmlənməyə çağırdı. Müridlər hara gəldi qaçdılar. Buna 
görə imam öz yaxın adamlarıyla aulu tərk edib Suqratla 
çəkilməyə məcbur oldu. 
Burada o, yenə özününküləri başına topladı. Cəzalandırmaq 
üçün ən qorxaq müridlərin bir neçəsinin silahını alıb Koysuya 
atdı. 
Bu uğursuz döyüşdə imamın ən sadiq və sınanmış dostu, 
döyüş yoldaşı unsukullu Tahir həlak oldu. Onun meyidi rusların 
vuruş yerində heç kim tərəfindən toxunulmadan və örtülmədən 
qalmışdı. Onu uzun axtarışdan sonra doğma anası tapdı. Ana 
oğlunun meyidi üstündə yana-yana dedi: 
− Oğulcuğum, yaxşı yol. Həmişə həsrətini çəkdiyin aləmə 
axır ki, qovuşdun. 
Ana bu sözləri ələmsiz, kədərsiz çox sakit halda söylədi. 
 
 
71
Qırx üçüncü fəsil 
Suqratlda imam rusların Saqit-Yurtda peyda olmaları 
barədə xəbər aldı. O, möminlərlə aulun köməyinə tələsdi. Gel-
dengində rus həbsxanasından qaçan Hacı Murad onun yanına 
gəldi, ruslar elə ilk toqquşmada qaçmağa başladılar. Müridlər 
onları təqib edib qırdılar. 
Qışın ortalarına qədər imam aulları gəzdi, hər yerdə şəriəti 
təbliğ edib kafirlərə qarşı qazavata çağırdı. Səfərini başa çatdırıb 
bir illik ayrılıqdan sonra öz ailəsinin yanına qayıtdı. 
İmam uzunmüddətli ağır döyüşlərdən sonra dincəlirkən igid 
və cəsur naib Haqverdil Məhəmməd rusların terekətrafı yerlər-
dəki əhalisi üzərinə basqın edərək şəhər və kəndləri alırdı. O, 
çoxlu əsir alıb bol qənimət ələ keçirirdi. 
Qırx dördüncü fəsil 
Çirt-yurtlular özbaşına köhnə yerlərinə qayıdıb aulu təzədən 
tikdilər. Dörd tərəfinə qala və mazğalları olan divar çəkdilər. 
İmam sözə baxmadıqlarına görə onları cəzalandırmaq üçün yü-
rüşə çıxdı. Aul hər tərəfdən mühasirə edilib itki və əziyyətsiz alın-
dı. İtaət etməyənlərin bir hissəsi qırıldı, bir hissəsi də qaçıb qur-
tardı. Bir hissəsi də imama könüllü itaət etdi. 
Bu minvalla çirt-yurdluları cəzalandırıb Şamil Tyer kazakları 
üstünə getdi. O, çoxlu kənd yandırıb bol heyvan və başqa qəni-
mətlər əldə elədi. Əvvəllər zəif müqavimət göstərən kazaklar 
ailələrini istehkama aparıb döyüşə girdilər. Müridlər duruş gətirə 
bilməyib, başıpozuq halda qaçıb dağıldılar. Döyüşün gedişini 
seyr edən imam hədə ilə qaçanları qorxaqlıqda günahlandırıb 
ciddi cəza ilə hədələdi və təzədən öz başçılığı ilə düşmən üzəri-
nə apardı. Ruslar qaçıb qalada gizlənməyə məcbur oldular. 
 
 
72
Qırx beşinci fəsil 
1256-cı10 ildə Şamilə xəbər çatdı ki, ruslar Çirkey auluna 
tərəf gəlir. Əmr olundu ki, naiblər öz dəstələriylə çirkeylilərin 
köməyinə gəlsinlər. İmam özü də yanındakı az-çox müridlərlə 
ora tələsdi. Ruslar Sulak çayı sahili boyunca aula hücum etdilər. 
Əhali mərdliklə müqavimət göstərib onları geriyə oturtdu. 
Belə olduqda düşmən aulu fırlanıb “Hüseyn dəyirmanı” 
deyilən yerdən göründülər. İmam onların qabağını möhkəm 
maneələrlə almaq istədi, amma naiblərin vaxtında köməyə gəlib 
çıxmadığından buna nail ola bilmədi. Şamil müridlərlə aulu tərk 
etdi və ruslar maneəsiz ona sahib oldular. Onlar elə o saat aulun 
qabağında Sulakın sağ sahilində istehkam tikməyə başladılar. 
Qırx altıncı fəsil 
Başqa bir rus alayı isə Auxa auluna tərəf yürüş etdi. 
Naiblərin başçılığı ilə müridlər onlara qarşı yeridi. İmamın özü 
çox da uca olmayan bir yüksəklikdən döyüşün gedişini seyr 
edirdi. Az sonra o gördü ki, müridlər qarışıq və dala baxmadan 
qaçırlar. Şamil soruşdu: Nə olub? Ona cavab verdilər ki, naiblər 
qaratinli Qalbatsın və andili Gexulun əmriylə geri çəkildilər. 
Amma ruslar, nədənsə, aulu tutmadılar və geri döndülər. Şamil 
də evə qayıtdı. Buna görə həmin naiblər öz vəzifələrindən 
çıxarıldı. Şamil başqalarına örnək olsun deyə, hətta cəsur Şuayba 
da güzəştə getmədi.  
Bir dəfə andili Labazan Şamilə xəbər verdi ki, öz qulağı ilə 
Basulun öz müridlərinə belə dediyini eşitmişdir: 
“Mən imamdan xahiş edirəm ki, Qalbats Dibiri naib təyin 
etsin və əgər o, bu xahişi rədd etsə, biz özümüz onu təyin 
edərik”. 
                                                 
10 1841-ci il 
 
 
73
Az sonra Basul Şamilin yanına gələndə, imam elə oradaca 
onu öldürdü. 
Şamil xəbər aldı ki, Andidə şəriətə düşmən olan dəstə əmə-
lə gəlir. Buna görə də o öz müridləriylə ora yollandı. Andililər 
onu aula buraxmaq istəmədilər. Sonra Labazanın oğlu öz 
tərəfdarlarıyla onun dalınca gəldi. Onların müşayiəti ilə müridlər 
aula daxil oldular və Labazan elə oradaca naib təyin olundu. 
Karat auluna naibliyin xəzinəsini və əmlakını təhvil almaq 
üçün çirkəyli Yəhya göndərildi. Amma Qalbats Dibir orada olma-
dı. İcma əmlakını götürüb qaçmışdı. Karatlılar Yəhyaya dedilər ki, 
Qalbats çoxdan Şamilə qarşı mübarizəyə hazırlaşıb Gidatl icma-
sını qiyama çağıran namələr yazırdı. Təzə naib bütün bunları 
imama çatdırdı. 
Bu zaman imam müridlərlə aula hücum edən ruslara qarşı 
yeridi. Onlar isə imamın yürüş sorağını eşidib geri döndülər. 
Qırx yeddinci fəsil 
Həmin ilin payızında imam bərk xəstələndi. Buna baxmaya-
raq, o, arakanlı Abakarı müridlərlə səssiz və hiss olunmadan aula 
daxil olub məscidin damına çıxdılar və bütün gecəni “la-ilahə-
illə-Allah” sədalarıyla doldurdular. Qorxudan vahiməyə düşən 
dinsizlərin bəziləri qaçdılar, bəziləri əsir alındı, bir dəstəsi də 
gəlib müridlərə könüllü təslim oldular. Alimlərdən biri aula naib 
təyin olundu. Çirkəyli Rəcəbəli Maqoma isə onun köməkçisi ol-
du. Xeyli adam, o cümlədən məşhur Kibit Hacıyev amanat götü-
rüldü. 
Az sonra təzə təyin olunmuş naib və onun köməkçisi qaçan 
unsukulluların sərvətini icma və dövlət xəzinəsinə qatdılar. Bu isə 
çoxunun xoşuna gəlmədi və onlar şəriətə nifrət etdilər. Şamilin 
azad etdiyi Kibit Hacıyev də xəlvəti alova yağ atırdı. Sonra isə o 
sui-qəsdə rəhbərlik eləməyə başladı. İmamın Qaziqumuxda 
olmasından istifadə edib car çəkdilər ki, hər ev yiyəsi öz kunakını 
 
 
74
həbs edib əl-qolunu bağlasın. Bu zaman naib məclisdə kunak 
müridlər isə evlərdə idilər. Hakim payi-piyada baş götürüb qaç-
dı, müridlər isə tutulub quyulara salındı. 
Unsukullular bu şər əməllə kifayətlənməyib rusları da aulla-
rına dəvət etdilər. Ruslar da gəlib özlərinə qala tikdilər və aulda 
məskən saldılar. 
Qırx səkkizinci fəsil 
Tletl aulunun naibi Kebet Məhəmməd imamın yanına gəlib 
Kuyadin və Qaradağ icmalarını şəriətə itaətə gətirməsini və onu 
həmin aullara naib təyin etməsini xahiş etdi. Şamil bu işi 
Cavadxanın başçılığı ilə andililərə həvalə elədi.  
Kuyandinlilər əvvəlcə ciddi müqavimət göstərdilər. Hər mə-
həlləni, hər xutoru güc hesabına almaq lazım gəlirdi. Cavadxan 
çox qətiyyətlə, cəsarət və güc hesabına məqsədinə çatdı. Belə 
olduqda qaradağlı Öməril-Məhəmməd kuyandinlilər adından 
danışmaq təklif elədi. Naib bu təklifə həvəslə razı oldu. Kuyan-
dinlilər amanat verib şəriətə itaət edəcəklərininə söz verdilər. 
Cavadxan bu ciddi münasibətin səbəbkarı olan inadkar 
rəqiblərdən birindən soruşdu ki, niyə o imama itaətsizlik edib bu 
qədər qan tökülməsinə bais oldu. Rəqib cavab verdi ki, bu qanla 
Kuyadin vadisini qızartmaq istəyirdi ki, daha qorxunc qırğınlara 
meydan olmasın. 
Cavadxan bu auldan sonra inxolu Nur Maqomu Qaradağ 
auluna göndərdi ki, girov götürüb icmanı şəriətə itaət etdirsin. 
Qaradağlılar bu göstərişə danışıqsız əməl elədilər və Çirkəy 
auluna amanat göndərdilər. 
Qırx doqquzuncu fəsil 
1258-ci ildə ruslar Çox aulunu tutub ətraf aulları da tabe 
etdirib Qaradin körpüsündə düşərgə saldılar. İmam müridlərini 
toplayıb onların üstünə yeridi. Düşmənlər təcili geri çəkildi. 
 
 
75
İmam onları təqib edib Çox auluna gəldi. Şəriətə sədaqət rəmzi 
kimi o, aul əhlinin silahlarını alıb Suqratla tərəf üz qoydu və aulu 
itaətə gətirdi. Yalnız bir molla şəriətə boyun əyməyib Qaziqumu-
xa, rusların yanına qaçdı. 
Suqratldan imam itaət etmiş Tletl auluna gəldi. Burada bir 
nəfər qaziqumuxlu onun yanına gəlib dedi: 
− Məni şeyx Cəmaləddin göndərib. O, məktubla birgə bu 
üç xurmanı da hədiyyə göndərib sənə çatdırmaq üçün bu sözləri 
dedi: “Əgər siz Qaziqumuxu şəriətin nuru ilə işıqlandırmaq istə-
yirsinizsə, bunun üçün bizim günlərdən münasib vaxt tapa bil-
məzsiniz.” 
İmam şeyxin məsləhətini qəbul edib Qaziqumuxa yeridi. 
Yolda müridlər andalyallı girovların azad edilməsini xahiş etdilər, 
lakin Şamildən rədd cavabı aldılar. 
− Biz Qaziqumuxa gedirik ki, şəriəti bərqərar edib şəhid 
olmaqla behiştə gedək. Andallıların günahı nədir ki, onları 
Allahın bu iltifatından məhrum edək. 
İmam Buxti aulunda müvəqqəti məskən saldı. Bu zaman 
Cəmaləddin onun yanına gəlib Qumuxa getməməyi xahiş elədi. 
– Necə? Şamil qəzəbləndi, adam göndərib məni dəvət 
edən sən deyilsən, indi də təcili olaraq buranı tərk etməyimizi 
istəyirsən. 
– Mən heç kimi sənin hüzuruna göndərməmişəm və heç 
vaxt belə bir xahiş də eləməmişəm, - Cəmaləddin cəsarətlə 
cavab verdi. Lakin Şamil yenə onun istədiyinin əleyhinə olaraq 
aulu vuruşla almaqdan imtina edib sülh yolu ilə məqsədinə çat-
maq istədi. Buna baxmayaraq, yenə vuruş oldu və Şamil mürid-
ləriylə üstün gəldi. Qonşularına köməyə gələn ətraf aulların 
adamları elə ilk həmlədə evlərinə qaçdılar. Xan ailəsi ilə qalada 
gizləndi. Müridlər zəngin şəhərin tam sahibi oldular. Ertəsi gün 
mühasirə olunmuş qala sakinləri də təslim oldular. Əsirlərin için-
də yüksək rütbəli bir rus sərkərdəsi, sunqutaylı Yəhya Buduy oğ-
lu və süqratinli molla da var idi. 
 
 
76
Şamil əsirlərdən 15 nəfərini edam etdirdi. Onların içində 
Yəhya da vardı. Rus əsiri Darqoya göndərildi. Qalanları isə Kür 
mahalına yola salındı. 
Suqratlı Əlini yeni fəth olunmuş ölkəyə naib təyin edib 
Qotsatl auluna tərəf yeridi. Xəbərlərə görə həmin aul ruslar 
tərəfindən yenicə tutulmuşdu. Güclü və yekdil həmlə ilə müridlər 
burada da Allahın düşmənlərini qaçmağa məcbur edib soldatlar-
dan çoxunu əsir aldılar. 
Əllinci fəsil 
İmam Qarax naibi Əbdürrəhmana yazdı ki, Qumuxda könül-
lü müridlərin tərəfinə keçən Yəhya Hacıya hərtərəfli yardım elə-
sin. Əbdürrəhman ona bir neçə atlı mühafizəçi göndərdi. Lakin 
Yəhya Hacı pis inzibatçı oldu. O heç bir qayda-qanun, nizam-
intizam yarada bilmədi. Ürəyində ruslara nifrət bəsləsə də, 
müridlərlə heç bir əlaqə yarada, onlarla birgə məqsədyönlü bir iş 
görə bilmədən hər şeyi özbaşına həll etməyə başladı. Ruslar gəl-
dilər və döyüşsüz Şuarlını tutudular. Yəhya Hacı qaçdı, tərəfdar-
ları ətrafa dağıldı. 
Bu xoşagəlməz əhvalatlar barədə İmama xəbər çatdı. O, 
Qumuxa tərəf yeridi. Unçuqatl aulu ağzında Koysu çayını keçən 
kimi müridlər top atəşilə dayandırıldılar. Daniel Sultanın öz 
süvari dəstəsi ilə rusların içində olduğunu biləndə imam ona 
belə bir xəbər göndərdi. 
“Sən orda qal, mən isə üç gündən sonra şəriətin bayrağını 
sənin evinin üstündə dalğalandıraram”. 
Bu düşmənin fikrini yayındırma üçün kələk idi. 
Müridlər Şamilin başçılğı ilə Küllü aulunu tutdular. Ruslar 
gəlib onlarla burun-buruna dayandılar. Müridlərin məğlubiyyəti 
ilə bitən çılğın bir döyüş oldu. Bu döyüşdə suqratlı gənclər 
xüsusilə çox ziyan çəkdilər. Müridlərdən bir çoxu, o cümlədən 
Əbdürrəhman Hacı əsir edilib Tiflisə göndərildi. İmam xəbər aldı 
 
 
77
ki, ruslar Şurakliyə çəkilirlər. O, gecə Qumuxa daxil oldu. Küllü-
lərdən birisi boğazı cırılana kimi qışqırıb haray salmağa başladı 
ki, bəs müridlər qaçır. Haqverdil Məhəmməd qışqıranı tapıb öz 
əliylə öldürdü. 
İmam yerli əhaliyə qaçmayıb, əksinə düşmən üzərinə hü-
cum etdiyini göstərmək üçün çayın o tayına keçib körpünü 
dağıtmaq istədi. Amma şərait buna imkan vermədi. 
Belə olduqda müridlər Qumux yanında dayandılar. Gecə 
düşmənlər onların üstünə həmlə etdilər, müridlər qaçdılar. 
İmam və Haqverdil Məhəmməd atlı və piyada dəstələrlə 
Duçi auluna gəldilər. Duçililər onları bir neçə güllə atəşi ilə qarşı-
ladılar. Bəşirxan adlı birisinin əl-ayağa düşməsi müridlər arasında 
çaxnaşma sala biləcəkdi, amma imam ona xəbər göndərdi ki, 
alnına güllə dəyməsini istəmirsə, həyəcana düşməsin. Eyni za-
manda Şamil qaziqmuxlulara xəbər göndərdi ki, mənasız atış-
maları kəssinlər. Bəşirxan Şamilin tapşırıqlarına sorğu-sualsız 
əməl elədi, qaziqumuxlular mənasız atışmanı kəsdilər. 
İmam yerli sakinlərdən yanına çağırtdırıb onlara dedi: 
– Mənə kömək etsəniz, burada qalaram. 
Bu zaman bir mürid ona yaxın gəlib Kuçumda baş verən xoş 
bir hadisə barədə ona xəbər verdi. 
İmam Darqoya qayıtdı. Amma ailəsini orada görmədi. Xəbər 
verdilər ki, onlar rusların yaxınlaşdığını görəndə Andiyə qaçdılar. 
Əlli birinci fəsil 
Şamili Qaziqumuxa tərəf getdiyini eşidəndə qraf11 Darqoya 
yürüş edib imamın ailəsini əsir etmək qərarına gəldi. 
Rusların saysız dəstələrini görüb Ullubi və Şuayb naibləriylə 
keçid dərəsinə tərəf hərəkət elədi. 
                                                 
11 Qrabbe. 
 
 
78
Delimli Şahmirzə iki naibin ruslarla yürüş qabağı əhval-
ruhiyyəsi barədə maraqlı məlumat verir. 
Ullubini şox pərişan və ailə qayğısına qərq olmuş halda, 
Şuaybı isə kafirlərin yolu üstündə maneələr düzəldən gördü. 
Şuayb özü isə gələn qənimət üstə atılmağa hazırlaşan aslana 
bənzəyirdi. 
– Hə, naib özünü necə hiss edirsən, nə eləmək fikrindəsən, 
- Şahmirzə ondan soruşdu. 
– İndiyə kimi özümü belə yaxşı hiss eləməmişəm. Canım 
bədənimdən çıxmayınca kürəyimi düşmənimə göstərməyəcəm, - 
Şuayb cavab verdi. 
– Bəs yoldaşların, müridlər nə fikirləşirlər? 
– Elə mənə cürət verən onlar deyilmi? Onlar deyirlər ki, sü-
mükləri bu meşədə sərilməyincə düşməni yalnız meyitlərin 
üstündən buraxacaqlar. 
Şahmirzə yenə Ullubinin yanına gəlib ona aulda gördükləri-
ni danışdı. Ullubi rahatlandı və çöhrəsi işıqlandı. Mənlik hissi və 
yarış həvəsi onu tamam dəyişdi. 
Şuayb isə imamın ailəsinə məsləhət gördü ki, vaxtında nə 
mümkünsə götürüb Andiyə köçsünlər. 
Camaatın hüzurunda isə belə bəyan elədi. 
– Nə qədər ki, mən sağam, ruslar Darqonu ala bilməyə-
cəklər. 
Deyirlər ki, ruslar yürüşə çıxmamışdan aksaylı Xasay Musa 
qrafı inandırırmış ki, hücumdan imtina eləsin. 
– Sən nə etmək istəyirsən, qraf? Sən bilmirsənmi keçilməz 
İçkəri meşəsində rus qanına yerikləyən şirlər məskən salıb. 
İmamın dəstəsində saysız cəsur igidlər var. Soldatlarını çılpaq 
qoyub müridləri geyindirmə. Onların itlərini tabeliyində olanların 
əti ilə doyuzdurma. 
Qraf bu müdrik xəbərdarlığa əhəmiyyət vermədi. O, məğrur 
və özünə arxayınlıqla yürüş əmrini verdi. Ruslar bütün günü 
 
 
79
gedib heç kimə rast gəlmədilər. Qraf Xasay Musadan istehza ilə 
soruşdu: 
– Hə, sənin İçkəri aslanların hanı? 
– Sabah onları görərsən, qraf. 
Ertəsi gün meşədə, doğrudan da, müridlər göründü. Tək-
tək atışma başladı və bütün günü beləcə davam elədi. 
– Sənin şirlərin həmişəmi belə vuruşur, - qraf Musaya 
gülməyə başladı. 
Üçüncü gün gərgin döyüş oldu. Qazavat ehtirasıyla alov-
lanan müridlər iki cəsur naibin başçılığı ilə düşməni hər tərəfdən 
əhatəyə aldılar. Müridlər fədakarlıqla vuruşurdular. Cavadxan 
ölümcül yaralandı. Can verərəkən o, barmaqlarını çeynəyirdi ki, 
rus qanıından doymadan dünyadan gedir. 
Düşmənlər zəif müdafiə olunurdular. Çünki aclıqdan və 
susuzluqdan əldən düşmüşdülər. İki gün onlar ot-ələflə qida-
landılar. Quldar yanında ruslar tamam çaxnaşmaya düşüb geri 
döndülər. Aralarına hürkü düşdü və qaçmağa başladılar. Özü də 
nizamsız-intizamsız, yorğun və yaralıları, silah və azuqə ehtiya-
tını, başqa çoxlu şeylərini müridlərin ixtiyarına atıb qaçırdılar. 
Bu vuruşda onlardan xeyli ölən oldu. Çoxlu döyüş sursatı və 
iki top da müridlərin əlinə keçdi12. 
Şamil Darqoya qayıdarkən Ullubinin bu heyratamiz cəsurlu-
ğuna, diribaşlığına və bacarğına mükafat olaraq əvvəllər qaziqu-
muxlu Aslanxana məxsus olan qızıl tikməli sevimli bayrağını ona 
bağışladı. 
Qraf qasid göndərib demişdi: 
– Sən, dostum, meşəyə odun qırmağa gedən iki soldatımı 
öldürdüyünə görə çox da lovğalanma. 
Ullubi ona belə cavab göndərdi: 
                                                 
12 Rəsmi məlumata görə rusların itkisi 66 zabit və 1469 əsgər və serjantdan 
ibarət olmuşdur. 
 
 
80
– Mən lovğalanmıram və lovğalanmağa da əsasım yoxdur. 
Sən, qraf, nahaq məni qabaqlamaq istəyirsən. Mən səndən qa-
baq eşitmişəm ki, rusları giləmeyvə yığımağa gedən iki çeçen 
uşağı öldürüb. 
Qraf qoşunun qalıqlarıyla Şuraya qayıtdı, amma bir ay sonra 
yenidən İqaliyə döndü və Şamillə üz-üzə gəlib yenidən məğlu-
biyyətə uğradı. 
Əlli ikinci fəsil 
Məsləkdaşları tez-tez imama məsləhət görürdülər ki, kömək 
üçün Hunkar13 müraciət eləsin. Şamil həmişə bu cür müraciət-
lərə əhəmiyyət verməyib deyirdi ki, Allahdan kömək istəyir. 
Bir dəfə imam sultanın yanında xidmət edən çərkəz Yusif 
Hacıdan məktub aldı.Məktubda Hacı imama yazırdı: 
– Əgər Hunkarla məktublaşmaq istəyirsənsə, bunu mənim 
vasitəmlə edə bilərsən. 
Şamil məktub göndərmək istədiyini öz şagirdi çərkəz 
Əmirxana bildirdi. Əmirxanı çağırdılar. Şamil üç müridi - çərkəz 
Şeyxi, balaxanılı Musanı və İsaxanı ona köməkçi təyin elədi. 
Dəstəyə Əmirxan başçı təyin olundu, o birilərə də hər şeydə 
ona qulaq asmaları tapşırıldı. Özü də onlar yalnız məktubu təq-
dim etməliydilər. Hunkarla danışıq aparmaq səlahiyyətləri isə 
yox idi. 
Elçilər Kexiyə gəlib abxaz Sultan bəyin evində düşdülər ki, 
imamın qaziqumuxdan qayıtmasını gözləsinlər. 
Onlar heç kimə görünməməyə çalışsalar da, kimsə rus ha-
kimlərinə çatdırdı ki, imam öz dörd köməkçisini İstanbula gön-
dərib. Bütün yollara güclü gözətçi dəstələri qoyuldu. Belə qaro-
vul dəstələrindən birinə rast gələn bir neçə çərkəz səhvən yerin-
                                                 
13  Xunkar və Xotkar – Türk Sultanı 
 
 
81
dəcə güllələndi. Bu bədbəxt hadisənin nəticəsi bu oldu ki, gö-
zətçi dəstələri yığışdırıldı. 
Buna baxmayaraq, nümayəndələr ciddi ehtiyat tədbirlərinə 
əməl edirdilər. Onlar gündüzlər gizlənir, gecələr yol gedirdilər. 
Onlar sağ-salamat Abxazıstana çatıb Şamilin məktubunu 
Yusif Hacıya çatdırdılar. Məktubda Şamil yazırdı ki, onun təklifi 
ilə dörd müridini göndərir və xahiş edir ki, onları lazımı yerə 
çatdırsın. 
Müridlər bir müddət Yusifin Hacı evində qaldılar. Ev sahibi 
qohum-qonşuya qonaqları haqqında hər şeyi olduğu kimi de-
yirdi. Əmirxan belə açıq söhbətin səbəbi barədə soruşanda Yusif 
onu inandırdı ki, o öz həmyerlilərinə inanır və onların içində 
satqın tapılmaz. 
Dəstə az sonra dənizin Anapa ilə Suxumi arasındakı yerinə 
gəldi. Rusların qalaları burada idi. Burada onlarla yerli əhali ara-
sında mübarizə gedirdi. 
Müridlər öz kunaklarının evində düşüb türk gəmisinin 
gəlişini gözləyirdilər. Bir gəmi gəldi, amma ona minmək müm-
kün olmadı, çünki ruslar hamını bir-bir yoxlayırdılar. İkincisi gəl-
di, o da rus toplarıyla dəlik-deşik olmuşdu. 
Nəhayət, üçüncü gəmi gəldi. Bundan az sonra dəhşətli 
şaqqıltı və gurultu eşidildi. 
Müridlər bu səs-küyün nə olduğunu soruşdular. Dedilər ki, 
ruslar türklərin gəmisini partlatdılar. Nümayəndələr dördüncü 
gəminin gəlməyini gözləməyə başladılar. 
Əmirxan öz yaxın tanışlarından birinə - Həsən bəyə müra-
ciət edib dedi ki, dostlarıyla Məkkəyə getmək istəyirlər, ancaq 
gəmi tapa bilmirlər. Həsən bəy onu dostlarıyla evinə dəvət edib 
bu barədə çalışacağına vəd verdi. Amma bu ümid verən 
xəbərdən sonra məlum oldu ki, rus rəisi onu yanına çağırıb 
soruşmuşdur ki, Şamilin İstanbula göndərdiyi elçilər sənin 
yanında deyil ki, əgər onları gizlədirsənsə, qoy burda yaşasınlar, 
amma İstanbula sağ-salamat getmək onlara qismət olmayacaq. 
 
 
82
Həsən bəy kunaklardan soruşdu: - Düzünü deyin, Şamilin 
elçiləri siz deyilmisiniz? 
Elçilər həqiqəti boyunlarına aldılar. 
– Belə olan yerdə mən sizə kömək edə bimərəm. Əgər 
ruslar bilsə ki, sizi gizlədib İstanbula ötürmək istəyirəm, dərimə 
saman təpib var-dövlətimi də talan eləyərlər. 
Elçilər rusların vaxtında bütün bəndi-bərəni bağladığını gö-
rüb öz aralarında xeyli götür-qoydan sonra belə qərara gəldilər 
ki, imkan düşən kimi məktubla birgə şeyxi göndərsinlər, özləri 
geri qayıtsınlar. 
Əmirxanla Musa bu uğursuzluqda Yusifi müqəssir bilib 
yolda onu öldürməyi qərara aldılar. Yusif Hacı onlarla birlikdə 
Dağıstana qayıtsa da, özlərindən asılı olmayan səbəblərə görə 
Əmirxanla gizli niyyətlərini həyata keçirə bilmədilər. 
Nümayəndələr min cür təhlükədən sovuşa-sovuşa rusların 
içindən keçib evə qayıda bildilər...Şeyx isə tək başına sağ-
salamat İstanbula gəlib Şamilin məktubunu Sultana çatdırdı. 
Hünkar elçiyə cavab dedi ki, o, Şamilin məktubuna 7 aydan 
sonra cavab verəcək. 
Əlli üçüncü fəsil 
Unsukulda bir dəmirçi vardı. İşini yaxşı bilirdi. Adı Cəbra-
yıldı, Cəbrayıl imamın icazəsiylə Məkkəyə getdi. Allah ona hökm 
etdi ki, Dağıstana qayıdıb şəriətin müqəddəs işinə kömək etsin. 
Qayıdan baş İstanbulda gecələdi. Yenə həmin yuxunu gördü. 
Vətənə qayıtdıqda Cəbrayıl tez Şamilin hüzuruna gəldi. 
Söhbət əsnasında imama dedi ki, Çeçenistanda ruslardan 
qənimət aldıqları çuqun linglərdən öz toplarımızı hazırlamaq pis 
olmazdı. İmamın ətrafındakılara bu fikir xoş gəldi. Şamil isə 
əvvəlcədən bu hoqqadan bir şey çıxacağına şübhə elədi. 
İnamsızlığın səbəbi də belə bir iş üçün materialın kifayət qədər 
olmaması idi. Buna baxmayaraq, belə bir təşəbbüs edildi. 
 
 
83
İlk top sınağa davam gətirmədi. Topun lüləsi elə ilk atəşdən 
yarıya bölündü. Bu uğursuzluq Şamilin işə münasibətinə çox 
təsir elədi. O, elə oradaca and içdi ki, öz atını və tüfəngini 
satmaq hesabına başa gəlsə də, məqsədinə çatmayınca bu işdən 
əl çəkməyəcək, təki dinin düşmənləri bu uğursuzluqdan sevin-
məyə əsas tapıb ona gülməsinlər. 
İkinci top sınaqdan yaxşı çıxdı və işə yararlı oldu. Bu işə qul-
luq eləmək üçün Allah rus soldatlarından dezertir də yetirdi. Ba-
rıtı da özləri istehsal etməyi öyrəndilər. Çuğun və qurğuşunu 
Aşiltada, Axulqonun ətraflarında və ruslarla döyüş olan yerlərdə 
əldə etdilər. 
Əlli dördüncü fəsil 
Qaziqumuxluların və unsukulluların dinsizliyindən nümunə 
götürən yuxarı Burtunayın əhalisi imamdan ayrılıb özbaşınalıq və 
əxlaqsızlıq girdabında yaşamaq istədilər. 
İmamı məsxərəyə qoyub ona xəbər göndərdilər ki, təzədən 
onların yanına gəlsin, çünki onun qoyub getdiyi şəriət hara isə 
uçub gedib. 
Şamil onları doğru yola gətirməkçin müridlərdən göndərdi, 
amma gələnlər üzüyanıq qayıtdılar. İmam təzədən adam göndə-
rib onları xəbərdar elədi ki, əgər öz pis əməllərindən əl çəkmə-
sələr, o bütün qüvvəsiylə kafirlərin üstünə gedəcək. Amma onlar 
bu müdrik xəbərdarlığa da istehza ilə cavab verdilər. 
– Gəl, şəriətini geri apar. Biz onu kisəyə qoyub ağzını 
möhkəm-möhkəm bağlamışıq. 
 İmam istər-istəməz bütün qoşunu və top-tüfəngi ilə 
allahsızların üzərinə yeridi. 
Çeçenlər hündür bir dağda toplaşıb onu gözləyirdilər. Şamil 
onlardan bir acza aralıda gecələmək üçün dayandı. Qiyamçılar 
gecə yarısı iki tərəfdən onun üstünə hücum etdilər. Müridlər 
hücumu mərdliklə dəf edib özləri əks hücuma keçdilər. Kafirlər 
 
 
84
qaçıb öz qüllələrində gizləndiər. Amma bu onları xilas etmədi. 
Allah onların ruhuna rəxnə saldı və ürəklərini qorxu və vahimə 
bürüdü. Onların qüllə və daxmaları dağıdıldı, var-yoxları ələ 
keçdi. Bu hadisə 1259-cu14 ilin yazında baş verdi. 
Əlli beşinci fəsil 
Gavurlarla mübarizədə Allahın onların tərəfində olduğunu 
görən müridlər yeni döyüşlərə can atırdılar. Onlar təkid və qız-
ğınlıqla imamdan yürüşə çıxmağı xahiş edirdilər. Şamil də onlara 
düşmən orduları ilə nisbətdə qoşunun azlığını və xüsusilə odlu 
silah və top mərmiləri çatışmadığını bildirdi. İşlərin belə olduğu 
bir vaxtda imam Hacı Muraddan xəbər aldı ki, bir bölgədən baş-
qa bütün yerlərdə körpüləri sel-su aparıb. Bu xəbər Şamili xeyli 
kədərləndirdi. O, bunu gələcək bədbəxtliklərin nişanəsi kimi qar-
şıladı.Buna görə daim tutqun və fikirli idi. Dostu və sevimli 
şagidri çirkəyli Əmirxan ona məsləhət gördü ki, şeytanın təsirinə 
düşüb, məyus və ümidsiz olmasın. O öz müəlliminə təklif elədi 
ki, qoy Allahdan yaxın gələcəyi göstərən yuxu diləsin. 
Şamil sevimli şagirdinin sözünə əməl elədi: dua eləyib 
yatağa uzandı. 
Ertəsi gün yaxın adamlarına yuxuda gördüklərini danışdı: 
– Gördüm ki, uca Elbrus dağında oturmuşam. Mən bu yu-
xunu yaxınlarda parlaq döyüş hünərlərinin müjdəsi hesab edi-
rəm. İndi arxayınam ki, tezliklə itaətsiz xunzaxlıları ram edib rus-
ların bu gavurlarla görüş yeri olan bir çox istehkamları alacağıq. 
İmam bütün naiblərə sərəncam göndərdi ki, sursatla 
bərabər üç günlük azuqələrini də götürüb tabeliklərində olan 
bütün hərbi qüvvələrə İqali düzənliyinə gəlsinlər. Bundan sonra 
özü də ora gəldi. Burada xunzaxlıların göndərdiyi casus ondan 
                                                 
14 1843-cü il 
 
 
85
xahiş etdi ki, Şamil aula gəlib şəriəti bərqərar eləsin. İmam ona 
cavab verib dedi: 
– Mən heç vaxt öz işimə ortadan kənarlara doğru başlamı-
ram. Mən həmişə bir ucdan başlayıb, o biri başa gedirəm. Özü 
də inadla, təklidlə, sona kimi, məqsədə çatanacan gedirəm. Sizə 
də növbə çatar. Sakit oturub gözləyin. 
Hümbətlilərin çirkəyli döyüşçülərlə əlbir şəkildə toplaşma 
məntəqəsinə gəlişindən sonra ümumi yığıncaqda görüləcək işlər 
müzakirə olundu. Şamil həmin qüvvələrlə Unsukul üzərinə yeridi. 
Unsukullular onun qabağına yüz atlı göndərdilər. Elə ilk qızğın 
döyüşdə onların çox hissəsi məhv edildi. Sağ qalanlar qaçıb 
yaxın aulda gizlənsələr də, tapılıb öldürüldülər. 
Unsukullularla bu qanlı döyüşdən sonra imama xəbər gəldi 
ki, rusların böyük bir dəstəsi öz müttəfiqlərinin köməyilə yola 
düşübdür. Şamil müridlərlə özü onların qabağına getmək istədi, 
amma ağsaqqallar şurası bu işi Tletl naibi Kebet Maqoma tapşı-
rılmasını məsləhət bildi. Kebet cəld tərpənib Makatl ətraflarında 
ilişib qalmış rusları darmadağın elədi. 600 döyüşçüdən cəmi 1 
nəfər qaçıb canını qurtardı. Şamil öldürülənlərin paltarlarını 
müxtəlif vaxtlarda öz hissələrindən qaçıb ona qoşulan rus 
soldatlarına geyindirdi. 
Bu böyük qələbəyə görə imam əllərini göyə qaldırıb titrək 
və həyəcanlı səslə dedi: 
– İlahi, mənə elə gəlir, inanıram ki, unsukullular düz yolda 
deyillər. Əgər belədirsə, mənə kömək et ki, onları haqq yoluna 
gətirim. Əgər mən yanılıramsa, məni öz müridlərimlə kənar elə. 
Duadan sonra imam uzanıb möhkəm yuxuya getdi. Yuxuda 
gördü ki, Qurani-kərimdən aşağıdakı surəni ona oxuyurlar. 
“Günahkar sakinlərinə görə neçə şəhər Allah tərəfindən yer 
üzündən silindi”. 
İmam diksinib oyandı. Ürəyi rahat və işıqlı idi. O, yaxın 
adamlarına yuxusunu danışıb bildirdi ki, bu, şəriət və onun 
müdafiəçiləri üçün xoş hadisələrin müjdəsidir.  
 
 
86
Unsukula hücumdan qabaq imam naiblərə əmr etdi ki, mü-
ridləri toplayıb qarşıdakı döyüşün və qələbənin vacibliyi barədə 
onlarla söhbət etsinlər. Öz coşğun çağırışları ilə müridləri ruh-
landırıb hər birinə ayrı-ayrılıqda bir vəzifə tapşırıb izah etdi ki, 
uğursuzluqda onların hər biri cavabdehdir. Bundan sonra aula 
həmlə işarəsini verdi. Hücum uzun çəkmədi. Aul onların bir 
həmləsi ilə alındı – müdafiəçilər hərə bir tərəfə qaçdı. Bir hissəsi 
də öz ailələri və sərvətləri ilə birlikdə istehkamdakı qarnizona 
sığındılar. İstehkam da mühasirəyə alındı və müridlərin bir az 
hissəsi tərəfindən hücum edildi. Oradan əvvəlcə top, sonra da 
güllə atəşi açıldı. Müridlər davam gətirməyib başıpozuq halda 
dağıldılar. 
Bu uğursuzluq mühasirə edənlərin arasına rəxnə saldı. Cər-
gələr qorxaqların təsiriylə seyrəlməyə başladı. Şamil atdan düş-
dü, qaçanların qabağını kəsib onları qorxaqlıqlda ittiham elədi 
və bəzilərini ölümlə hədələyib yenidən həmlə etməyə apardı. 
Özü də qabaqda gedib lap istehkama yaxınlaşdı. Bu da müridləri 
ruhlandırıb qaladakıları tamam ruhdan saldı. Döyüş yeni qüvvə 
ilə qızışdı, amma az sonra mühasirədəkilər təslim olub özlərini 
qaliblərin mərhəmətinə tapşırdılar. 
Kebet Hacıyev ilə qarnizon müdafiəçiləri Şamilin hüzuruna 
gəldilər. Çoxlu silah və sursat, bir neçə top və başqa ləvazimat 
müridlərin əlinə keçdi. Aul öz istehkamı ilə bərabər bünövrəsinə 
kimi yandırıldı. 
Bu döyüşdə 180 mürid öldürüldü, 1500-ə qədəri də yara-
landı. 
Əlli altıncı fəsil 
Unsukul aulunun dağıdılması əhalisini üçüncü dəfə şəriətə 
boyun əyməyə məcbur elədi. Şamil sonra Balaxanı auluna yeridi 
və asanlıqla onu aldı və istehkamı, qarnizonu, çoxlu odlu silah və 
sursatı ələ keçirdi. 
 
 
87
Yeni qələbəyə görə Allaha dua edib Şamil vaxt itirmədən 
Satanik auluna hücum elədi, hələ yolda kiçik Moksak istehkamını 
da aldı. 
Ruslar Satanikdə möhkəm istehkam tikmişdilər, amma qur-
tarmamışdılar, buna görə də çoxu daxmalarda yerləşmişdilər. 
Qarnizon mərd müdafiə olunurdu. Təslim olmaq təklifi rədd 
edildi. İstehkamı güclə almaq lazım gəldi. Müridlər elliklə topçu-
ların və soldatların üstünə getdilər. Müdafiəçilər son nəfərinə ki-
mi məhv edildilər. İstehkam yandırıldı. Şamilin bir qaydası vardı: 
müdafiə olunan zabit və əsgərləri öldürmək, müqavimətsiz təs-
lim olanlara isə rəhm etmək. Rus dəstəsinin rəisi çarın göndər-
diyi zabit idi. Soldatlar təslim olmaq istəyəndə zabit bildirdi ki, o, 
döyüşsüz çarın əmlakını heç kimə verməyəcək. Buna görə ruslar 
belə inad və çılğınlıqla müdafiə olunurdular. 
Müridlərin əlinə barıt anbarı, döyüş sursatı və başqa-başqa 
qənimət keçdi. Onların bir hissəsi satıldı, bir hissəsi də gələcək 
üçün ehtiyat saxlanıldı. 
Satanikdən müridlər Tanusa, ordan da bir hissəsi Axalçiyə, 
bir hissəsi də Qotsatla getdi. Axaliçdə ruslar bir neçə havayı atəş 
açsalar da, müqavimətsiz təslim oldular. 
Qotsatlda güclü müqavimət göstərsələr də, müridlər onla-
rın inadını qırdı. Rusların topları və 5 nəfər topçu dağlıların top 
atəşləriylə məhv edildi. Axır ki, istehkam alındı. Əsir soldatlar elə 
yerindəcə çox ucuz (biri 50 qəpiyə) satıldı. 
Bütün bunları imam Xunzaxda nəql elədi ki, bəlkə əhali qor-
xub ruslardan üz çevirdi. Eyni zamanda o, xunzaxlılara bildirdi ki, 
əgər onlar könüllü şəriətə itaət etsələr, hər cür imtiyazlara layiq 
görüləcəklər. Lakin bütün bu deyilənlərin bir faydası olmadı. 
Xunzaxlılar əvvəlki kimi bütün müsəlmanların görməli və eşitməli 
olduqları hər şeyə qarşı kor və kar idilər. Belə olduqda Allahın 
mərhəmətiylə Xunzax tifağı kafirlərdən təmizləndi. Bundan əvvəl 
imam üləmalarla əhalinin ayrı yerə köçürülməsi barədə söhbət 
elədi. 
 
 
88
Əvvəlcə bu barədə hamının hörmət etdiyi aqil qoca 
Zaqolovun fikrini bilmək istədi. 
– Oğlum, mən bilirəm ki, sənin, nə mənim, nə də başqa-
larının təqdirinə və öyrətməyə ehtiyacın yoxdur. Sən indi köçü-
rürsən və nə istəsən də, edə bilərsən. Lakin mən Quranın bir 
surəsini sənə xatırlatmaq istəyirəm. “Xoşbəxtlik yalnız o kəsləri 
heç vaxt tərk etmir ki, onlar daim xeyir iş görürlər”. 
İmam bu sözləri yadında saxladı, amma yenə öz xalqının 
müdriklərini və alimlərini toplayıb bu barədə onların rəyini so-
ruşdu. Şura qərara gəldi ki, şərin kökünü birdəfəlik kəsib xeyrin 
təntənəsi naminə xunzaxlıların köçürülməsi məsləhətdir. Bu 
qərarın həyata keçirilməsi müridlərə və xunzaxlıların özlərinə hə-
valə olundu. Aul da bünövrəsinə kimi dağıldı. Yalnız elədiyi gü-
nahların yadigarı kimi şeyx Abdulmüslimin qarovulxanası qaldı. 
Əlli yeddinci fəsil 
Ruslar Xunzaxda müridlər tərəfindən mühasirəyə alındı. 
Lakin bu zaman imam xəbər aldı ki, Arqut böyük qüvvə ilə 
Xunzaxda özününküləri xilas etməyə gəlir. Şamil onun qabağını 
almaq üçün müridlər göndərdi. Çaldda hər iki dəstə görüşdü. 
Müridlər məğlub edildi. Bu zaman imam bütün naibləri məslə-
hətə yığıb yeni şəraitdə nə tədbirlər görülməli olduğunu müza-
kirə etdilər. Yekdilliklə belə qərara gəlindi ki, adətə uyğun olaraq 
hərbi qənimətləri bölüşdürüb hərə evinə dağılsın. Şamil qəbul 
olunmuş bu qayda ilə razılaşmadı. 
O dedi: 
– Əvvələn düşmən fikirləşəcək ki, biz ondan qorxuruq. İkin-
cisi mübarizə aparmaqla biz iki şey qazanırıq: birincisi düşmən 
üzərində təsirimizi saxlamış oluruq, ikincisi qazavatın bütün 
nailiyyətləri əlimizdə qalır ki, əks təqdirdə itirmiş olarıq. Buna 
görə bir az da dözüb kafirlərlə son imkanına kimi döyüşək. 
 
 
89
İmamın bu qərarına əsasən müridlər düşmənin yolu üzərin-
də xəndəklər qazıb istehkam yaratmağa başladılar. Naiblər isə 
öz dəstələrini döyüşə hazır vəziyyətə gətirdilər. 
Az sonra Arqutun süvariləri göründü. Şuayb imamdan öz 
müridləri ilə onu qarşılamaq üçün icazə istədi və icazəni aldı. 
Lakin dəliqanlı çeçenin atlıları duruş gətirə bilməyib qaçmağa üz 
qoydu. 
Arqut öz qoşunuyla Xunzax yaylasına gəlib müharibədə 
olanları azad edib qələbə şənliyini bayram elədi. Bu qələbələr-
dən ruhlanıb o, Tanda aulunda imamın özünə hücum etmək fik-
rinə düşdü. Çünki arxayındı ki, müridlər tərəfindən heç bir mü-
qavimətə rast gəlməyəcəklər. Düşməni yaxın məsafəyə buraxıb 
müridlər onları top və tüfəng atəşinə tutudular. Düşmənlər çoxlu 
itki verib qaçmağa üz qoydular. 
Şamil Xunzaxın köçürülməsi barədə yenə qoca Zaqolovuun 
fikrini soruşdu və yenə də razılıq almadı. Və yenə bütün mürid 
və alimləri toplayıb rəylərini soruşdu. Şura belə rəy verdi: 
– Sən bizim başçımızsan. Necə lazım bilirsən, o cür də elə! 
Bu cavabdan razı qalan Şamil Hacı Muradı Xunzax aullarını 
məhv etmək qərarını yerinə yetirməyə göndərdi. Hacı Murad 
həmin aulların üstündən qasırğa kimi keçib hər şeyi külə dön-
dərdi. Həm də istehkamın lap ağzında ruslarla da bir balaca 
toqquşdu. 
Şamilə xəbər gəldi ki, rus ordularının bir hissəsi Qotsatldan 
Xunzaxa tərəf gedir. O, müridləri pusqu qurmağa göndərib özü 
də ora gəldi. Müridlər gecəni qaldılar və ruslar həmin gecəni 
səssiz və ehtiyatla Xunzaxı tərk etdilər. 
Şamil Ramazan ayının girməsiylə əlaqədar bütün qoşunlarını 
buraxdı. Hacı Muradı Siuxa naib təyin edib özü də bol qənimətlə 
evinə qayıtdı. 
 
 
90
Əlli səkkizinci fəsil 
Şamil Xunzaxda ikən Şuayb Qumıx yaylasına yürüş edib 
çoxlu miqdarda mal-qara və qoyun sürüləri gətirdi. Şahidlər da-
nışırdı ki, yalnız qoyunların sayı 15.000 olardı. Basqın zamanı 
müridlər bircə nəfər də itki vermədilər. Qumıklar müridlərin bu 
uğurundan çox pərt oldular. Buna, əlbəttə, dinsizlər də sevinmə-
dilər. 
Əlli doqquzuncu fəsil 
Xunzaxa qayıtdıqdan sonra imam yalnız bayrama kimi ora-
da qaldı. Təzə ayın ilk günlərində o Gergebil istehkamına qarşı 
yürüşə çıxdı. Gergebili hər tərəfdən mühasirə edib imam düz bir 
həftə onlarla vuruşdu. Allahın köməyi ilə axır ki, istehkam alındı, 
qarnizon məhv edildi, əmlakı götürüldü. Bu hadisədən sonra 
Sudaxar və Akuşi aullarının kadiləri Aslan və Məhəmməd itaətlə 
imamın hüzuruna gəldilər. Ruslarla akuşililərı birdəfəlik düşmən 
etmək üçün imam Məhəmməd oğlu Abakar Hacını həmkənd-
liləri ilə birlikdə rusların mal-qarasını gətirməyə göndərdi. Ge-
dənlərin çoxu gavurlardan qorxub yarı yoldan qayıtdılar. 18 igid 
tapşırığı yerinə yetirib dəniz qırağı yerlərdən 300 baş mal-qara 
qovub gətirdilər. Bu hadisədən sonra akuşililər, tarkilər və başqa 
sahil aullarının əhalisi ilə əlbir olaraq rusların gəmisini ələ keçirib 
onun bütün əmlakını öz aralarında bölüşdülər. 
Gergebildən imam Çenqutay aulundan keçib yolüstü 
Əhmədxan Mehtuqulinskinin sarayını yandırdı. Böyük Kazanişə 
gəlib Şamxalın sarayına düşdü. Müridlərin əsas hissələri Şuranın 
lap qabağındakı düzənlikdə yerləşdi. Qoşun üçün ərzaq gətir-
mək üçün ətraf yerlərə bir dəstə atlı göndərdilər. 
Şura əhatəyə alınıb mühasirə olundu. Ordan akuşili mürid-
lərdən bir dəstəsi Tarki istehkamının alınması üçün göndərildi. 
Bu zaman rusların böyük dəstəsi mühasirədəkilərin köməyinə 
 
 
91
gəldi. Onlar akuşililəri məğlub edib istehkama daxil oldular. Am-
ma gavurlar orda çox qala bilməyib, getməyə məcbur oldular. 
Bu əsnada şəriət tərəfdarları Baray Qala istehkamını aldılar. 
Altmışıncı fəsil 
Gergebilin alınması və Şamxallın zəbt olunması Dağıstanda 
kafirlərin hökmranlığına güclü zərbə vurdu. Ruslar hər yerdə 
müridlərin birgə təzyiqi qarşısında geri çəkilməyə başladılar. 
Onların Xunzaxdakı ordularının komandanı yerli əhalinin əhval-
ruhiyyəsini öyrənmək üçün sədaqət əlaməti olaraq amanat tələb 
elədi. Bu tələb yerinə yetirildi. Girovlar dərhal geri qaytarıldı. 
Gavurların başçısı belə itaətə görə təşəkkür elədi və ümid elə-
diyini bildirdi ki, ruslar Xunzaxdan gedəndən sonra da əhalinin 
onlara münasibəti dəyişməyəcəkdir. 
Sonra ruslar qalanı boşaltmağa və oradan çıxmağa hazırlaş-
dılar. Aparılması nə mümkünsə özləriylə götürdülər, nə mümkün 
deyilsə atdılar. Gedəndə xunzaxlılara məsləhət gördülər ki, göz-
lənilən partlayışa düçar olmamaqçün tərk edilmiş istehkama 
keçməsinlər. 
Kor Əlibəy xunzaxlıları inandırdı ki, nə qədər ki, ruslar Ta-
nus-Bala dağ silsiləsini aşmayıblar, onları təqib etməsinlər. Əks 
təqdirdə onlar geri qayıdıb əvəz çıxa bilərlər. Bununla bərabər o 
məsləhət gördü ki, rusların hərəkəti barədə siuxlara xəbər 
versinlər ki, onlar da qaçanları daban-dabana təqib etsinlər. 
Ruslar adı çəkilən silsilənin arxasında gözdən itən kimi 
xunzaxlılar elliklə çapıb arxadan gavuraları haqladılar və onlar-
dan bir xeylisini qırdılar. Rusların Xunzaxı tərk edib Zirə getməsi 
xəbərini alıb imam onları mühasirəyə almaq üçün güclü dəstə 
göndərdi. Düşmənlər dörd tərəfdən mühasirəyə alınıb ağır 
vəziyyətə düşdü. Onlar bütün ərzaqlarını yeyib at ətinə girişdilər. 
Şamilin əmriylə onların qaçması üçün yol açıldı, ruslar da topla-
rını, odlu silahlarını və başqa əmlakı Koysuya atıb getdilər. 
 
 
92
İmam Böyük Kazanişdə 13 gün qaldı. Burada onun yanına 
Çirkətidən nümayəndə gəlib ruslarla açıq döyüşə girmək üçün 
icazə istədilər və bu icazəni aldılar. Gavurların tikdiyi və tikmək-
də oduqları qala və qüllələr dağıdıldı. Qalaların arasında tikilmiş 
kilsə də uçuruldu. 
Gimrililər Şamilin yanına gəlib rusların istehkamlarını dağıt-
dıqlarını bildirdilər. 
Şamxallılar da gəlib şəriətə itaət etdiklərini və girov vermə-
yə hazır olduqarını söylədilər. 
Kazanişdə imam unsukullu Kebet Hacıyevi Tarkiyə imam 
Qazi Məhəmmədin cənazəsi ardınca göndərdi. Cənazə gətirilib 
doğma Gimridə təzədən dəfn edildi. 
Şamxallılar imamdan xahiş etdilər ki, mühasirədəkiləri azad 
etmək üçün rusların təzə dəstələri gəlincə onların yanında 
qalsın. Lakin Şamil boyun qaçırıb bildirdi ki, qabaqda soyuqlar 
gəlir, azuqələri də qurtarıb. Buna görə evinə qayıtdı. 
Altmış birinci fəsil 
Şamilin Şamxal torpaqlarında görünməsindən sonra çoxlu 
hərbi və təsərrüfat sursatını atıb ruslar Yanqi Yurt, Zubato, 
Miyatlo və Çir-Yurtu tərk etdilər. Onlar gedərkən əhaliyə həmin 
sursatlara toxunmayıb müridlər gələrsə, onlara təhvil vermələrini 
tapşırdılar. Bu barədə Salat naibi çirəkli Şahmərdan Hacıya məlu-
mat verilmişdi. Naib dərhal əmr verdi ki, bütün sursatı Yanqi-
Yurt arabalarında Delil auluna daşısınlar. Camaat arasında söz 
gəzirdi ki, rusların qoyub getdiyi əmlakın içində təkcə 18 araba 
mahud vardı. Silahları isə onlar Sulak çayına atmışdılar. 
Şahmərdan Hacı qürrələnib, Zubato aulundakı istehkama 
basqın etmək fikrinə düşdü. Zubatolular ondan xahiş etdilər ki, 
ona kömək etməyə hazırlıq üçün hücumu üç gün təxirə salsın. 
Üç gün keçəndən sonra birləşmiş qüvvələr istehkama hücum et-
dilər. Lakin istehkam müdafiəçilərinə kömək üçün Şuradan qo-
 
 
93
şun gəldi. Onlar qarnizon müdafiəçilərini özlərilə götürüb Sula-
kın sağ sahilinə keçdilər.Lakin gavurlar iki başqa auldakı isteh-
kamdakılara kömək edə bilmədilər. Çarəsiz qalan müdafiəçilər 
naibə təslim olmağa məcbur odular. Naib də dərhal onlara ima-
mın qayda-qanunlarını tətbiq etmək üçün göstəriş verdi. Bun-
dan sonra müridlər Miatli istehkamını mühasirəyə almağa başla-
dılar. Amma ruslar dərhal mühasirə olunanaların köməyinə gələ-
rək onları özləri ilə aparıb sursat və əmlakın qalanlarını isə mü-
ridlərin ixtiyarına qoydular. Müridlər də nə götürmək mümkün-
sə, götürüb Sudaka daşıdılar, mümkün olmayanı isə yandırdılar. 
Altmış ikinci fəsil 
Şamilin yanında Ömər adlı bir tabasaranlı vardı. İmam bö-
yük Kazinişdən qayıtdıqdan sonra məsləhət gördü ki, Şamil 
Tabasarana bir dəstə mürid göndərsin. 1260-cı ilin payızında15 
imam Mühacir və kor Əfəndinin komandanlığı ilə Tabasarana 
dörd naibdən ibarət heyət göndərdi. Əfəndi yolüstü öz dəstəsini 
Aslan və Məhəmmədin başçılğı ilə Sudaxar və Akuşi könüllülə-
rinin hesabına artırmalı idi. Yolda Əfəndi Məhəmməd kadinin 
məktubunu gətirən öz mütəllimi ilə rastlaşdı. O, imamın voyevo-
dasına xəbər göndərdi ki, akuşililər yürüşə öz xoşları ilə qoşul-
mayacaqlar. Müridlərin başçısı cavab verdi ki, o, imamın göstə-
rişini nə təxirə sala, nə də dəyişə bilər. Dəstəsini Aslan kadinin 
Sudaxar süvariləriylə gücləndirib o, Akuşiyə, Məhəmməd kadinin 
yanına gəldi və məsləhət gördü ki, onların dəstəsiylə birləşsinlər. 
Akuşililər istər-istəməz əmrə itaət edib müridlərə qoşumalı 
oldular. 
Qəni adlanan yerdə Əfəndi Öməri naib təyin edib Mədca-
lisə yollandı. Bu zaman mülkədar Cəmayü xan müridlərin yürüşü 
barədə xəbərdarlıq alıb rusların himayəsinə qaçdı. Müridlərin 
                                                 
15 1844. 
 
 
94
komandanı yerli əhalinin bütün nüfuzlularını hüzuruna çağırıb 
hamını danışıqsız itaət etməyə çağırdı. Amma əhalinin nüma-
yəndələri aullarına gəlməyə icazə vermədilər. Buna görə də 
onların aulları zor gücünə alındı. Həmin dəqiqə aullarda imama-
tın ümuminzibati qayda-qanunları – naiblər, yüzbaşı və molla-
ların hakimiyyət sistemi tətbiq edildi. 
Məclisdə bütün əhali tərəfindən seçilən 60 nəfərlik deputat 
heyəti toplandı. Bu deputatlar şəriətə itaət etdiklərini bildirib 
amma müridlərin gəlib onların ölkəsində yerləşməsinə razılaşa 
bilmədilər. Onda müridlər deputatların dalınca kəsə yolla gedib 
heç bir itki vermədən bütün Tabasaran torpağını ələ keçirdilər və 
orada imam Şamilin idarə sistemini tətbiq etdilər. 
Həmin günlərdə general Arqut ona tapşırılan mahalı 
müridlərdən qorumaq üçün hazırlığa başladı. 
Tabasaranda əməliyyat apararkən Əfəndi Akuşi kadisi 
Məhəmməddən kömək aldı ki, Dargi vilayətinə yürüş edib əha-
lisini şəriətə itaət etdirsin. Müridlərin başçısı hücuma hazırlaş-
maq istəyirdi ki, naiblərin bu yürüşündən qəti imtina etdiyini gö-
rüb fikrindən vaz keçdi. 
Tabasarandan müridlər Başlı auluna üz tutdular, ancaq yerli 
əhalinin xahişi ilə 600 araba, hər cür azuqə almaqla kifayət-
ləndilər. 
Başlıdan Utamışa yollandılar və burada 10 gün qalıb evləri-
nə döndülər. 
Altmış üçüncü fəsil 
Şamxal – Targaya daxil olan kimi Şamil Erpeli kəndinin əha-
lisinə kənddən köçüb dağlarda və rusların əli çatmadığı yerlərdə 
məskən salmağı əmr etdi. Qışın yaxınlaşması ilə əlaqədar erpe-
lilər xahiş etdilər ki, yazın gəlişinə kimi onlara köhnə yerlərində 
qalmağa icazə verilsin və bu icazəni aldılar. İmam gedəndən 
sonra isə onlar öz aullarını möhkəmlətməyə başlayıb bununla da 
 
 
95
imamın tələblərinə itaət etmədiklərini göstərdilər. Buna görə 
Şamil hicri 1260-cı ildə çirkəyli Əmirxanın ümumi rəhbərliyi ilə 
dörd naibi mürdiləriyə birgə aulu dağıdıb əhalini cəzaladırmağa 
göndərdi. Əmirxan sübh çağı qəfil hücum edib çətinlik çəkmə-
dən aulu aldı. Daxmaların birinə sığınan aul camaatı bir neçə 
nəfər istisna olmaqla silahlarıyla bərabər təslim olurdular. Aul 
yandırıldı. Əhalisi də sürgün edildi. 
Erpeliyə Şamilin voyevodası yanına Karnay kəndindən nü-
mayəndəlik gəlib xahiş etdilər ki, onların aullarına adam gəl-
məsin. Əmirxan soruşdu ki, onlar könüllü köçmək fikrindədirlər 
ya yox. Söhbətdən məlum oldu ki, iş zorsuz olmaycaq, buna 
görə sürətlə həmin aul üzərinə yeridi. Karnaylılar evlərinin kümü-
nü söküb möhkəm hasar qurdular və son nəfəsə kimi müdafiə 
olunmağı qərara aldılar. Lakin rusların vaxtında köməyə gəlməsi 
nəticəsində iş toqquşmaya gəlib çıxmadı. 
Altmış dördüncü fəsil 
Ruslar Axulqo yürüşündən qayıdandan sonra həmin aula 
rəğbət və maddi köməyə görə çirkəylilərdən qisas almaq həvə-
siylə yanırdılar. Onlar Çirkəyə doğru hərəkətə gəldilər. Düşmən-
lərin yaxınlaşdığını eşidən kimi çirkəlilər ailələrini meşəyə köçü-
rüb inadlı müdafiəyə hazırlaşmağa başladılar. Amma sonra qo-
calar fikirləşib cavanlardan xahiş etdilər ki, aulu tamam boşaldıb 
düşmənlərə versinlər. 
Onlar gəlib bizə bir zərər vura bilməyəcək və Andreyev 
auluna keçməli olacaqlar. 
Cavanlar qocalara qulaq asıb aulu müqavimətsiz təslim 
etmək qərarına gəldilər. General Klyuki üç min qoşunla aulun 
qabağında dayandı. Qoşunların əsas hissələri aula girəndə kənd 
camaatından biri bərkdən hayladı: 
– Qardaşlar! Gavurlar bizim doğma yuvamızı alıb murdar-
layandan sonra burada yaşamağa dəyərmi? 
 
 
96
Bu çılğın çağırış hamını ruhlandırdı. Cavanlar qurd qoyuna 
təpinən kimi rusların üstünə cumdular. Düşmənlər duruş gətirə 
bilməyib başıpozuq halda qaçmağa başladılar. Onları ot kimi 
biçməyə başladılar. Xüsusilə körpü üstə qırılan çox oldu. Arxada 
gələnlərin itələməyindən qabaqda gedənlərin çoxu çaya yumba-
landılar. Körpüyə çıxanlar da qorxudan hara qaçacaqlarını, hara-
da gizlənəcəklərini bilməyib özlərini çaya atdılar. Qaliblərin əlinə 
top, tüfəng, patron, barıt və sair çoxlu qənimət keçdi. Çirkəyli-
lərdən isə cəmi iki nəfər ölən oldu, onun da biri ehtiyatsızlıqdan. 
Ruslar bir də auldan xeyli aralı dayanıb toplaşdılar və yeni-
dən hücuma keçmək istədilər. Lakin müridlər pusqu qurub, kö-
məyə gələn 30 əsgəri öldürüb rəislərini də əsir tutdular. Düşmən 
barışıq etməyə məcbur oldu. Onlar Çirkəyi dinc buraxacaqlarını 
vəd edib, topları və əsir komandirlərini qaytarmağı xahiş etdilər. 
Cavanlar razı olmadılar, amma qocaların təkidi ilə razılıq əldə 
edildi və ruslar rədd olub getdilər. 
 Sonralar bu məğlubiyyət və alçaldılmaya görə ruslar çirkəy-
lilərdən qisas aldılar. Onlar çirkəylilərin 60 min qoyununu, 5 min 
qaramal və 500 eşşəyini ələ keçirib apardılar. Bu, Çirkəyin mürid-
lərin sayca hələ az və zəif olduqları günlərdə onlar üçün dayaq 
məntəqəsi olduğu vaxtlara təsadüf edirdi. 
Altmış beşinci fəsil 
Həmin ilin yayında16 imam Çirkəyə gəldi. Onun gəlişiylə rus 
ordularının komandanları oradan uzaqlaşdılar. Şamil eşitdi ki, 
onlar orduyla bərabər Akuşiyə yollanıb. Piyadalarını saxlayıb 
imam süvarilərlə ora tələsdi. Kəşfiyyatçılardan rusların Akuşi çə-
mənliyində düşərgə saldığını öyrənib Şamil onlardan bir az aralı 
dağlarda dayandı. Akuşililər onu aldatdılar. Onlar imama kömə-
yə gəlib dağlara köçəcəklərini vəd etmişdilər. Amma çox az 
                                                 
16 1844. 
 
 
97
hissəsi vədinə əməl etdi. Buna görə imam gavurları narahat et-
məyib Balkara gəldi. Ruslar onu təqib edib orada haqladılar. Mü-
ridlər döyüşə girməyə məcbur oldular. Məğlub olub Sudaxara 
tələsdilər. Ordan Saltıya, Saltıdan da Qaradağ körpüsünə gəldilər. 
Avar Koysusunun sol sahilinə gəlib onlar körpünü dağıtdılar 
və pusqu qurub düşmənə müqavimət göstərməyi qət etdilər. 
Bundan başqa Qotsatldan top tələb olundu və tələsik köməyə 
gəlmiş piyadalar baraban səsləriylə bütün ətrafın qulağını batır-
dılar. Top atəşləri düşmənə xeyli ziyan vurdu, bir zabit öldürüldü, 
generalın çadırına top mərmisi düşdü və çadırın qarvoulçusu öl-
dürüldü. Ruslar yalnız hiyləgərlikləri sayəsində sağ-salamat çəki-
lib getdilər. İmam onları təqib etdi. 
Bu işdə alim və əsil müsəlman İsinal Maqoma həlak oldu. 
Şamil ordan Xunzaxa çatan kimi ruslardan qaçan yeluslu Daniel 
Sultan onun yanına gəldi. 
Altmış altıncı fəsil 
Qaziqumuxdan qayıdan baş Şamil çoxlularının hücumuna 
məruz qaldı. Buna görə Çeçenistana gedərkən Kebet Məhəm-
mədə tapşırdı ki, ona tabe olan naiblərlə birgə Çoxa hücum edib 
şəriətə itaət etməzlərsə, zor ilə alsınlar və imamın qayda qanun-
larını tətbiq etsinlər. 
Çoxlular müridlərin şərtlərini rədd etdilər. Onlar şəriət 
haqqında eşitmək istəməyib müqavimət göstərməyi qərara aldı-
lar. Elə inadla müqavimət göstərirdilər ki, Kebet Məhəmməd heç 
nəyə nail olmadan geri çəkilməyə məcbur oldu. 
Müridlər gedəndən sonra Arqut Ağlarxanla Çoxa gəlib yerli 
əhalini təriflədi, aulda nizam-intizam yaradıb müdafiə qalaları 
tikdirdi və yeni qayda-qanun əsasında başçı təyin etdi. 
Bundan sonra ruslar və Ağlarxanın qaziqumuxluları aulu öz 
qüvvələrinə tapşırdılar. Belə olduqda imam Daniel Sultana əmr 
etdi ki, çoxluların üzərinə gedib xoşluq ya zorluqla onları şəriətə 
 
 
98
itaət etdirib vədlərinə sadiq qalmaq üçün onlardan girov da 
götürsün. Daniel Sultan imamın şərtlərini çatdırmaq üçün Çoxa 
nümayəndəlik göndərdi. Lakin çoxlular öz müttəfiqlərinə bel 
bağlayıb müridləri saymadılar. Elçilər çox saymazyana qəbul edi-
lib, onların gətirdikləri təkliflərə çox həyasızcasına əks təkliflər 
irəli sürdülər. Özü də elə bir vaxtda ki, Daniel Sultan güclü qo-
şunla aulun lap ağzında, naiblərdən İko və Musa Hacı isə dəstə-
ləri ilə aulun içində qaldılar. 
Öz sülh təkliflərinə rədd cavabı alıb Daniel Sultan aşağı baş-
dan aula daxil oldu. Çoxlular da, görünür, əliboş dayanmamışdı-
lar. Kudali aulundan ayaqdan-başa kimi yaraqlanmış 300 döyüş-
çü onlara köməyə gəldi. Eyni vaxtda Ağlarxan da öz qaziqumux, 
akuşi və sudaxarlıları ilə qəbristanlığın yanında mövqe tutdular. 
Hər iki tərəf arasında 8 gün çəkən qızğın və qanlı vuruş ol-
du. İmamdan təkrar əmr gəldi: hamınız həlak olun, amma 
məqsədə çatmadan qayıtmayın. Hər iki tərəf inadla və çılğın-
casına vuruşdu. Naiblər ruhdan düşüb inamlarını itirməyə və 
rəislərini sülhə çağıran təkliflər söyləməyə başladılar. Lakin 
Daniel Sultan bildirdi ki, o Çoxda ölər, amma imamın hüzuruna 
qara üzlə qayıtmaz. 
Döyüşün doqquzuncu günü baş komandan aulun içində 
vuruşan dörd naibə əmr etdi ki, öz mövqelərində möhkəm 
dursunlar, çöldəki naiblər isə bütün qüvvələriylə Ağlarxanın din-
sizləri üstünə yerisinlər. Qalanlarını da atlı və piyadalara ayırıb, 
vəzifələrini onlara başa saldı. 
Ağlarxanın başçılıq etdiyi və iki tərəfdən, piyada və atlıların 
hücumuna məruz qalan dinsizlər duruş gətirə bilməyib başıpo-
zuq halda qaçmağa başladılar. 
Onlara göz qoyan naiblər təqibə başlayıb öz işlərini yaxşı 
gördülər. 
Ağlarxanın başçılığı altında vuruşanlar dinsizləri amansızca-
sına qırdılar. Müvəqqəti döyüşə qoşulan qalan qaziqumuxulula-
rın isə yalnız paltarlarını soyundurdular. Akuşililərə və sudaxar-
 
 
99
lara rəhm edilmədi. Onları güllələyib qəmə və xəncərlə doğra-
dılar. Nişanlar, bayraqlar və döyüş qənimətləri qaliblərə çatdı. 
Dinsizlərə endirilən bu zərbədən sonra müridlər qalan 
bütün qüvvələrlə həm içəridən, həm də kənardan aula hücum 
elədilər. Çox alındı, qarət edilib yandırıldı. İki-üç dövlətlinin 
daxmaları inadla müdafuə olunub hec cür təslim olmurdu. Onları 
nəzarət altında saxlamaq üçün bir neçə yüz mürid ayrıldı. Ancaq 
müridlər onları başlı-başına buraxıb qarətə başladılar. Bundan 
istifadə edən həmin dövlətli ailələri sübh açılana kimi ailələrini 
və sərvətlərini götürüb aradan çıxdılar. 
Çoxlu Məhəmməd nəql etdi ki, kuyandili Məhəmməd aul 
məscidinin damına çıxıb xəbər vermişdi ki, Çox cümə günü alınıb 
qarət olunacaq. Allaha eşq olsun ki, bu xəbərdarlıq düz çıxdı. 
Aul alınandan sonra dörd gün orada qalıb bütün qənimətlə 
(dövlətin faizi ayrılmaqla) müridlər öz 300 silahadaşlarını dəfn 
edərək 1000-ə qədər yaralını da özləriylə götürüb evlərinə 
dağılışdılar. 
Altmış yeddinci fəsil 
1259-cu ildə17 Şamil etibarlı mənbələrdən xəbər aldı ki, 
ruslar ona qarşı ciddi əməliyyata hazırlaşırlar. O dərhal müxtəlif 
vaxtlarda əsir tutulan zabitlərin edam olunması haqqında əmr 
verdi. Onların çoxu 1257-ci ildə Dağlıq Dağıstan təmizlənərkən 
əsir alınmışdı. 
Hücumun əsas məntəqəsi Şamilə məlum deyildi. Ancaq o, 
güman edirdi ki, hərəkat Qumık düzənliyindən başlayacaq. Buna 
görə o öz bütün qüvvəsiylə və toplarla Almaq düzənliyinə tərəf 
hərəkət etdi. Amma bunun ardınca dağlardan xəbər gəldi ki, 
ruslar Salavat silsiləsindən Andi tərəfə doğru gedir. 
                                                 
17 1843. 
 
 
100
Belə olduqda imam Darqoya qayıdıb öz ailəsinə Salburi 
auluna köçməyi əmr edib özü isə düşməni qarşılamaq üçün Andi 
dağlarına tərəf yeridi. Andinin naibi Labazan və başqaları onun 
yanına gəlib şəriət qanunlarına qulluq edəcəkləri barədə Qurana 
and içib imamdan belə bir göstəriş aldılar ki, birinci öz daxmala-
rından başlamaqla qazavata xəyanət edən aulları külə döndər-
sinlər. 
Şamil rusları Kür aşırımında haqladı. Onun özü Busrakdan 
bir az aralı məskən saldı. Burada sevilmi naibi danuklu Gitin 
onun yanına gəldi və soruşdu ki, indi neyləmək istəyir? İmam 
sakitcə cavab verdi ki, qazavatdan başqa heç nə! 
Naib öz hakiminə söylədi ki, bəs bizim bu toqquşmağımız 
qazavatın sonu olmayacaqmı? Axı deyirlər, onların qüvvəsi say-
sız-hesabsızdır. 
– Bu saysız qüvvələr 2–3 həftəyə qar kimi əriyəcək! – imam 
onu sakitləşdirdi. 
Ruslar gələndən sonra hava nə isə dəli olmağa başladı. 2-3 
gün şaxta oldu, sonra diş qıcırdan çovğun başladı, dalınca da di-
zəcən qar düşdü. Sonra da tufan və boran uğuldamağa başladı. 
Özü də bütün bunları Allah yayın ortasında göndərdi. Yüngül 
yay paltarında olan rus soldatları qırıldı. Düşmənlər o dəqiqə 
ruhdan düşdülər. Ümidsizlik hamını bürüdü. 
Danuklu Gitin yenə imama baş çəkdi. O, imama xəbər verdi 
ki, onun sözləri həqiqətə dönür. Düşmənlərin günü-gündən 
qüvvəsi tükənir. Andililər Şamilə xəbər verdilər ki, gavurlar yenə 
onun üstünə hücuma hazırlaşırlar və onları qabaqlamaq üçün 
icazə istədilər. İmam icazə verməyib onları Andi icmasının 
şəriətə itaət etməyən aullarını yandırıb külə döndərməyə gön-
dərdi. Özü din fədailəri ilə Andi auluna yürüş etdi. 
Lakin qəti müqavimətə rast gəlib Butskara qayıtmaq istəyir-
di ki, aul əhlindən yenə razılıq alıb kəndə girdi və Labazanın 
evinə düşdü. 
 
 
101 
Burada İnxo naibi Səməd onun yanına gəlib bildirdi ki, gü-
man ki, andililər şəriətə itaət etmək fikrində deyillər. Onlar 
müdafiə qalalarına çəkilib nəsə şər bir iş görmək fikrindədirlər və 
müridlərlə toqquşmaq üçün bəhanə axtarırlar. 
Şamil Labazanı yanına çağırtdırıb deyilən ittihamlar barədə 
izahat istədi. Andi naibi ata minib dərhal müdafiə qalalarına 
yollandı. O, qalaların birinin yanında dayanıb qala rəisi Səidi 
çağırıb dedi ki, qaladan müridlərə sataşanları çağırsınlar. Səid 
onlardan ikisini çağırdı. Labazan onlarla birlikdə Səidin yanına 
gəldi. Sonra xəncəri çıxarıb qüvvətlə onlardan birinin boynuna 
vurdu. Baş döş üstə sallandı. Labazan ikincisinə də eyniylə, bu 
dəfə baş bədəndən kənara diyirləndi. Sonra da Səidə tərəf dö-
nüb: – Onlara qarşı, bax, belə möhkəm ol! Və bu kifayət eləmə-
sə, evlərini yandır! – dedi. 
Ruslar Buterak aulundan Andiyə gəldilər. Vaxtında xəbərdar 
edilən imam auldan çıxıb ətraf yüksəklikləri tutdu. Ruslar əlbirlik-
lə hücum edib onları dağıtdılar. 
Müridlər arasında çaxnaşma düşdü. Onlar qaçıb gizləndilər. 
İmam nə qədər səy etsə də qaçanları geri toplaya bilmədi və cə-
mi on igidlə qaldı. Naiblərdən biri öz topçusuna gavurlara atəş 
açmağı əmr etdi. 
– Mən artıq sənə tabe deyiləm. Əgər atmaq lazımdırsa, 
Şamil özü əmr verər. 
Bax, müridlər məğlubiyyətdən sonra bu dərəcədə qorxmuş-
dular. 
– Bizim indiki məğlubuyyətimiz, - imam dedi – bizə nicat 
verəcək. Biz, bizə qoşulan alçaq və natəmizlərdən təmizlənirik. 
İçimizdən bəziləri özləri çəkilib öz simalarını göstərəcək. Başqa-
ları boynunu qılıncımız altına qoyacaq. Hər halda biz onlardan 
xilas olacağıq. Düşmən yalnız bizim dostumuz libasında təhlü-
kəlidir. 
 
 
102
Altmış səkkizinci fəsil 
Bu ağır məğlubiyyətdən sonra Şamil Dağlıq Çeçenistana 
tərəf yönəldi. Naiblərin bəziləri onun dalınca getdi, bəziləri 
evlərinə döndü. 
Qoca alim Zaqalov burada da imama olan bədxahlığını 
nümayiş etdirdi. O, dostu, adamları arasında güclü nüfuzu olan 
xaakarili Mikayıla bir neçə məktub göndərib onu Şamili tərk 
etməyə çağırdı. O yazırdi ki, ruslar Andini tutublar, bütün Dağıs-
tan nə edibsə, biz də onu etməliyik. 
Rusların bir hissəsi Butsraqda, qalan hissəsi isə Kirkav 
aşırımında düşərgə salmışdı. Qafqazın canişini Vorontsovun özü 
də qərargahıyla Qoqotl və Andi aulları arasında dayanmışdı. 
Döyüş sursatı və ərzaq anbarları burada idi. Bunlardan başqa 
ətraf bölgələri fəth eləmək üçün lazım olan istehkam və qalalar 
da burada tikilməli idi. 
Rusların hələ bu tezliklə bu yerləri tərk etməyəcəklərinə 
arxayın olan Şamil yerli əhalini ümumi düşmənə qarşı qaldırmaq 
məqsədilə Çeçen ovalığına endi. Yolda Vorontsovun ya vuruş-
maq, ya da sazişə gəlmək təklifiylə göndərdiyi iki çeçenlə görüş-
dü. Şamil rusların baş komandanına cavab verdi ki, xəncərdən 
başqa ayrı bir danışıq vasitəsi tanımır. 
Çeçenistan əhli imamı çoxdan gözlənilən doğma bir adam 
kimi sevinclə qarşıladılar. “Daha ürəyimiz rahat oldu. İndi bizim 
işimiz itaət etmək, səninki isə əmr verməkdir”, dedilər. 
İmam çeçenlərin hüzurunda and içdi ki, onlardan ayrılmaya-
caq və ruslarla sazişə gəlməyəcək. Orada olan naiblər də eyni 
andı içdilər. 
Az sonra ruslarla danışmağa girməyə icazə üçün Dağlıq 
Dağıstanın naibləri tərəfindən göndərilən iki mürid gəldi. 
– “Hazırda onlarla vuruşmaq qeyri-mümkündür”, dedilər. 
“Qodatl torpağında da onların eyni dərəcədə güclü dəstələri 
var”. 
 
 
103 
Şamil naiblərin xahişinə acıqlı və kəskin bir tərzdə belə 
cavab verdi: “Ruslar ona görə getmək istəmirlər ki, sizin kimi 
qorxaq ağciyərlərin onlara boyun əyməyə hazır olduqlarını gö-
rürlər”. 
O, daha belə bir bəd xəbər aldı ki, andililər ruslarla dostluq 
münasibətləri saxlayıb görüşürlər. 
Andinin naibi Labazana əmr göndərildi ki, itaətində olanların 
bu qədər alçalmasına imkan verilməsin, dinsizlər dərhal edam 
olunsunlar və onların meyiti rusların gözləri qabağından asılsın. 
Bu məlumatlar əsaslı yoxlanılarkən məlum oldu ki, üç andili, 
həqiqətən, rusların düşərgəsinə gedib onlara üç yapıncı satmış-
dılar. Üç satqının üçü də güllələndi və onların meyitləri rusların 
daim su üçün gəldikləri çayın kənarında dirəklərdən asıldı. 
Onlardan birinin alnında bu sözlər yazılıb yapışdırıldı: 
“Sizinlə əməkdaşlıq edən kim olarsa, hamısının taleyi belə 
olacaqdır. Bizim o vaxta kimi sizinlə məşğul olmağa vaxtımız 
yoxdur. Tezliklə başınıza nə gələcəyini görəcəksiniz”. 
Vorontsov dəhşətə gəldi. O dərhal onlara xidmət edən 
andili Musanı hüzuruna çağırtdırıb söyməyə başladı. 
– “Sən demə, insan deyil, şeytan imişsən, yalançı və riyakar 
imişsən. Sən inandırırdın ki, ruslar gələn kimi salatlılar və 
andililər könüllü bizə itaət edəcəkələr? Hanı bəs mütilər, təslim 
olanlar, hanı dostlar və xeyirxahlar? Necə bizə qarşı rəğbət ola 
bilər ki, bizimlə ən adi münasibətə girənlərə qarşı belə aman-
sızlıq və rəhmsizlik göstərilir ”. 
Havaların pisləşməsindən keçən müddət ərzində Vorontso-
vun gücü və qüvvəti xeyli zəifləmişdi şaxtadan başqa ruslar ayrı 
bəlalara da düçar olmuşdular. Salavat silsiləsindən keçən ərzaq 
yolları əvvəllər təhlüklərə məruz qalırdı, sonra isə tamam kəsildi. 
Nəqliyyat yollarındakı uçqunlar, müridlərin yaratdıqları süni 
maneələr və vaxtaşırı gözlənilməz hücumlar qoşunun ərzaqla tə-
min olunmasını tamamilə qeyri-mümkün etmişdi. Ordu hissələ-
rinə gecə hücumları artıq təsadüfi xarakter daşımırdı. 
 
 
104
Qoşun əli yanında bir aydı ki, dayanmışdı. Yem yox idi. 
Ərzaq və sursat ehtiyatı tükənməkdə idi. Qoşunun onsuz da 
dilənçi günündə yaşayan əhali hesabına təmin olunmasına ümid 
etmək mənasız idi. Bircə yol qalırdı ki, hücum maskası altında 
hey geri çəkilmək... Aşkar geriyə çəkilmək isə bütün ətraf aulların 
əhalisini elliklə qoşunun üstünə düşməyə həvəsləndirərdi. Buna 
görə Çeçenistana Şamilin üstünə getmək lazımdı. Çünki bu hə-
rəkət geri çəkilmək kimi deyil, hücum kimi görünərdi. Buna görə 
qoşun özünə yol açmaq üçün üç il əvvəl qrafın öz ordusunun 
meyitlərinin bol-bol səpələndiyi Darqo yolu ilə hərəkət edirdi. 
İmam isə həmin vaxt başqa yerdə idi. Arvadı Patimanın xəs-
tələndiyi xəbərini eşidib o, Salberiyə - ona baş çəkməyə getmiş-
di. Döyüş hazırlığına yığışan çeçen dəstələri də Darqo istiqamə-
tində deyildi. İmam rusların yürüşündən əvvəl onları evlərinə 
buraxmışdı. Dağlıq Dağıstandan rusların hərəkəti barədə mə-
lumat alan kimi Şamil bütün naiblərə əmr göndərdi ki, düşməni 
qarşılamaq üçün öz dəstələriylə təcili Darqoya gəlsinlər və özü 
də ora tələsdi. Müridlərin gəlişindən sonra arxadan və hər iki 
cinahdan dağ naibləri və çeçen müttəfiqləri tərəfindən daim atə-
şə tutulan rus qoşunları göründü. 
Ruslar Darqoya yaxınlaşıb düzənlikdə düşərgə saldılar. Mü-
ridlər isə Darqonun bütün çıxışlarını tutub əks-hücuma hazır da-
yandılar. 
Bu zaman təsvir etdiyimiz hərbi hadisələrlə heç bir əlaqəsi 
olmayan, amma həmin hadisələrin əmələ gəlməsi şəraitində 
müəyyən maraq kəsb edən bir əhvalat baş verdi. Şamilin Salis-
berdə qonaq qaldığı ev yiyəsinin oğlu rusların yanında qulluq 
edirdi. O, ruslar tərəfindən belə bir təkliflə göndərildi ki, kim 
Şamilin oğlu Məhəmməd Şəfini əvvəlcədən şərtləşdirilən yerə 
gətirsə, çoxlu qızıl və gümüş alacaq. 
Məhəmməd Şəfi bu zaman öz həmyaşıdları ilə oynaya 
biləcək bir yaşda idi. Bir dəfə atasının silahdaşlarının uşaqları ilə 
oynayarkən oyuna qızışıb auldan xeyli uzaqlaşdı. Bu zaman 
 
 
105 
meşədən tük ürpədən qışqırıq eşidildi. Uşaqlar qışqırığı eşidib 
götürüldülər. Evlərinə çatıb əhvalatı danışdılar. Sən demə, səsi 
müridlər də eşidibmiş. Sən demə, bu, bəd niyyətlə gəlib Mə-
həmməd Şəfini qaçırmaq istəyən bir dinsizin qışqırığı imiş. 
Müridlər yaramazın dalınca getsələr də onu görə bilmədilər. 
Amma yenə Allaha şükr ki, Məhəmməd Şəfi bu kafirlərin 
əlinə düşmədi. Bu hadisədən sonra imamın ailəsi Alisincahula 
köçürüldü. 
Rusların acığına Şamil əmr etdi ki, “öz” soldatlarını çölə çı-
xarıb baraban və şeypur çaldırsınlar. Musiqi səslərindən öz keç-
miş soldatlarını tanıyan rus qoşunları onların üstünə getdilər. 
Qızğın döyüş oldu. Müridlər öz soldatlarına qoşulub düşmənlərə 
öldürücü zərbə endirdilər. Ruslardan çoxlu döyüşçü məhv oldu. 
Bizimkilərin itkisi isə çox az oldu. Ümumiyyətlə, bu əhvalat rusla-
ra çox bəla və kədər gətirdi. 
Burada danuklu naib Gitin qəhrəmancasına həlak oldu. 
Altmış doqquzuncu fəsil 
Darqodan Vorontsov qoşunun bir hissəsini Andiyə sursat və 
ərzaq ardınca göndərdi. Müridlər yol uzunu onlara göz verib işıq 
vermədilər. Döyüş yerlərində soldatların meyitləri kəsilib, amma 
yığılmayan meşə kimi qalaq-qalaq tökülüb qaldı. Onlara kömək 
üçün Darqodan general gəldi. Müridlər onları da mühasirəyə 
alıb eləcə amansızcasına qırdılar. İki top, çoxlu tüfəng, at və baş-
qa əmlak ələ keçirdilər. Azuqə dalınca dəstə göndərilsə də, de-
mək olar ki, gəlib çıxmadılar. 
Deyirlər ki, dəstəmaz üçün döyüş gedən yerlərdə dərənin 
dibinə enən Şamilin məşhur naibi Şuayb orada müridlər tərə-
findən doğranan 300 rusun meyitini sayıbmış. 
Ruslar Darqoda bir neçə gün ac qalıb əzab çəkdilər. Voront-
sov ağlayıb Allaha yalvarırdı ki, onları gözlənilən bu qorxunc 
təhlükədən xilas eləsin. 
 
 
106
Dəstədə olan İlya adlı bir gürcü yazığı gəlib onu hər cür 
sakitləşdirmyə çalışırdı. Sən guya nə bilim belə adamsan, - deyir-
di, - sənə ruhdan düşmək, dərdə-qəmə batmaq yaramaz. Hamı 
sənə baxır, ürəyi açılır, vuruşmağa həvəslənir. Əziz atamız, güm-
rah və şən ol. Hər şeydə Allaha ümid elə. İnan ki, sənə heç nə ol-
maz. Sənin yolunda hamı ölümə hazırdır. Əgər Allahın məsləhəti 
olsa, səni öz belimdə apararam. 
Başdan xəstə olan gürcünün bu dadlı sözləri Vorontsovun 
ürəyinə yatdı və deyildiyinə görə, həmin gündən İlya rus ordu-
larının baş komandanının ən hörmətli adamı oldu. 
Darqonu tərk edəndə bütün əmlakı yandırdılar. Hətta 27 
çadır saxlayıb qalanlarının hamısını yandırdılar. Çətin də olsa, 
qaçmağa başladılar. Müridlər onları təqib edir, sıxışdırıb sağdan 
və soldan qırırdılar. Onlar əldə qəmə və xəncər hücum edir və 
bununla da rusları dəhşətə salırdılar. Onlar rusların silahlarını və 
ümumiyyətlə, nə xoşlarına gəlir, nələri var, müqavimətsiz alırdılar. 
Simutari təpəsində gecələyib sübh açılan kimi ruslar qaç-
maqda davam etdilər. Müridlər onları sıxışdırıb qırırdılar. Alberi 
adlanan yerdə gecələyib onlar üçüncü gün də qaçmalarına 
davam etdilər, igidlər də onları qırmaqda oldular. 
Vorontsovun özünün qaçması haqqında da müxtəlif cür 
danışırdılar. Onun 2-3 gün dəmir sandıqda, bəziləri isə gürcü 
İlyanın belində getdiyini söyləyirlər. 
Üçüncü gün gecələmək üçün onlar çaxnaşma içində Şam-
xalberd deyilən yerə gəlib çıxdılar. Burada Şamilin dəstələri on-
ları mühasirəyə alıb bir neçə gün aramsız atəş altında saxladılar. 
Artıq özlərinin xilasına ümidlərini tamam itirən ruslar əllərində 
nə varsa, yerə basdırmağa başladılar. Burada onlardan xüsusilə 
çox qırıldı. Ölənlərin içində çox məşhur bir general da vardı. 
Vorontsov daha dözə bilməyib, ağciyərliyini və qorxaqlığını 
nümayiş etdirdi. O ağlayır və taleyini lənətləyirdi. İlya yenə onu 
dilə tutub sakitləşdirməyə çalışdı, amma bu dəfə faydasız oldu. 
Qraf sızıldamaq və inildəməkdən dayanmırdı. Ayaqları altında yer 
 
 
107 
yanır, aclıq onları əldən salır, mühasirə həlqəsi də get-gedə lap 
daralırdı və bu mühasirə taleyin dönüşünə heç bir ümid yeri 
qoymurdu. 
Xüsusilə aclıq və susuzluq rusları əldən salmışdı. Qoşun an-
caq arıq yabıların ətiylə keçinirdi. Olan azuqə tamam tükənmək-
də idi. Su tapmaq mümkün deyildi. Kənara su axtarmağa çıxan 
qoçaqları aşkar güllə və ya xəncər gözləyirdi. 
Danışırlar ki, dinsizlərdən biri soldata qarğıdalı qıçasını 15 
manata satıbmış. Soldat özünə təsəlli vermək üçün deyibmiş: 
acından öləndən sonra 15 manat nəyimə lazım? 
Vorontsovun yanında kiçik bir inək saxlayırdılar. Baş koman-
dan bütün yürüş ərzində onun südü ilə yaşayırdı. İkinci gecələ-
mədə inək yerli-dibli itdi. Öz yüz nəfərlik dəstəsiylə generala 
xidmət edən şirvanlı Cavad xandan şübhələndilər. Axtarış zamanı 
onun məskənindən qraf inəyinin sür-sümüyü tapıldı. Xana əmr 
olundu ki, təcili olaraq öz dəstəsiylə ordunu tərk etsin. Şirvan 
hakiminin vəziyyəti gərgin idi. O, iki od arasında qalmışdı. Bir tə-
rəfdən inəyə görə dostdan amansız düşmənə çevrilən ruslar, bir 
tərəfdən isə dünənəcən qanlarını tökdüyü müridlər. Xoşbəxtlik-
dən 100 qızıla onları Şuraya kimi aparmağa söz verən bir çeçen 
tapıldı. Amma Şuraya 100 nəfərlik dəstədən cəmi bir neçəsi sağ-
salamat çıxa bildi. 
Şamxalberddə imam sevimli arvadı Patimanın ölüm xəbərini 
aldı. O, belə həyəcanlı vaxtda döyüş mövqeyini tərk etmək istə-
mədi, amma naiblər təkid etdilər ki, o, mərhumənin dəfnində 
mütləq iştirak etməlidir. Burada isə onun bütün göstərişləri 
mümkün olduqca yerinə yetiriləcəkdir. 
İmamın getmə xəbərini ruslar musiqi və mahnı səsləriylə 
qarşıladlar. Sonra daha başqa bir şad xəbər aldılar. Məlum oldu 
ki, onlara kömək üçün Gerzel aulundan bir genaral öz dəstəsiylə 
gəlir. Az sonra, doğrudan da, general göründü. Hər iki dəstə 
ruhlanıb hücumla müridlərin mühasirəsini yarıb əl-ələ verdilər. 
Şahidlər deyirlər ki, əgər həmin general gəlib çıxmasaydı, Vo-
 
 
108
rontsov öz qoşunlarıyla müridlərə təslim olmağa hazırlaşırmış, 
həmin adamın dediyinə görə bu yürüşdə ruslar 13 min adam, 
yəni dörddə üç qədər əsgər və zabit itirdilər18. 
Tiflisə qayıdandan sonra Vorontsov öz soveti tərəfindən 
belə bir imzasız məktub aldı. 
“Ey Vorontsov adlanan köpək, Allah sənin ayaqlarını qırsın, 
sənin qollarını qırsın, sənin gözlərini kor eləsin, dilini lal eləsin. 
Bizim sənə arzu etdiklərimiz budur. Sənin xidmətindən biz Alla-
hın mərhəmətindən məhrum olub bəlaya düçar olduq. Sənin 
başladığın bu yürüşdə saysız insan qırıldı, vəba da düçar olub 
bizi biçdi; çəyirtkə bir yandan düşdü; aclıq bizi əldən saldı, üç 
milyon zərərə düşdük”. 
Bu məktub Vorontsovu çox məyus elədi. Onun generalları 
məktub yiyəsini tapmaq üçün çox əlləşdilər, amma faydası 
olmadı. Vorontsovun başını yerə soxmaq üçün məktub haqqın-
da xəbər bütün dünyaya yayıldı. 
Yetmişinci fəsil 
Vorontsov Andidə ikən Arqut, Çox, Qaziqumux və Sudaxar 
dinsizləriylə Qara Koysu dərəsindən keçib Mukratl düzənliyində 
düşərgə saldı. Bölgənin əhalisi dağlara səpələndi və eyni zaman-
da ruslarla danışıq üçün bir neçə adam göndərdi: Ruslar isə aulu 
yandırıb heyvanları və başqa nə varsa, yığıb apardılar. Bu da nə-
inki düşmənləri, hətta onlara rəğbət bəsləyənləri də qəzəblən-
dirdi. 
Üstəlik Arqut əhalisi üstə hərbi mükəlləfiyyət qoydu və 
onları zorla öz milis dəstələrinə qoşdu. Bəziləri Tletil auluna 
qaçıb canlarını qurtardılar. Qalanları milisə qoşulmuş oldu və 
onların çoxu müridlərin əliylə öldürüldü. Qalanları da yaralandı 
və şikəst oldu. Bu da çoxlarının ağıllarını başlarına gətirib şəriət 
                                                 
18 Rus mənbələri isə ekspedisiyada 3 general, 28 böyük zabit, 158 orta zabit, 
3433 nəfər də aşağı rütbə əsgər itrildiyini yazırlar. 
 
 
109 
və yağı düşmən barədə düşünməyə məcbur elədi. Bu vaxta 
qədər çoxları dinsizlərə rəğbətlə baxırdılar, çünki onlar əhalini 
hərbə çağırmırdılar, imam isə hər müsəlmandan bunu tələb 
edirdi. 
Arqut Karaxada çox da qalmadı. O, Çirona, danışılan körpü 
üstünə gəldi. Burada rus sərkərdələri arasında nə barədəsə 
münaqişə düşdü. Bu səbəbdənmi və ya Vorontsovun məğlubiy-
yət xəbərindənmi, ruslar aradan çıxdılar. Müridlər fəal sürətdə 
onları təqib etdilər. Və bu təqib zamanı özlərindən şəhid olanlar 
da az olmadı. 
Yetmiş birinci fəsil 
Vorontsovun hücumunu dəf edərkən imam öz müridləriylə 
özünün daimi yeri haqqında da söhbət aparmışdı. Tərəfdar-
larından biri ona yandırılmış Darqonu məsləhət gördü. Lakin 
Şamil oranı məqsədəuyğun hesab etmədi. Sonra birlikdə gedib 
Alisancipul meşəsinə baxdılar və ümumilikdə oranı bəyəndik-
lərini bildirdilər. Həmin yer sahibindən qiymətinə alındı və ora 
imamın yeni iqamətgahına çevrilib Yeni Darqo adlandırıldı. 
Yetmiş ikinci fəsil 
Şamil Kabardadan orada şəriəti və onun qayda-qanunlarını 
bərqərar olması barədə dalbadal məktublar aldı. Məktublardan 
görünürdü ki, ruslar orada rəğbət qazana bilməyiblər və yerli 
əhali onlarla daim ixtilaf və çəkişmədədirlər. 
1262-ci ildə19 imam çoxlu süvari, piyada və yeddi topla 
yürüşə çıxdı. Rəqiblər tərəfindən heç bir müqavimətə rast gəl-
mədən Terekden keçib Kabardada peyda oldu. Məqsədi də bu 
idi ki, şəriətin qayda və qanunlarını möhkəm həyata keçirincə 
                                                 
19 1846. 
 
 
110
burada qalsın. Lakin gördü ki, Kabarda öküz dərisi kimi hamar 
bir yerdir, buna görə çox məyus oldu və qayıtmağı qərara aldı. 
Kabardalılar isə onun gəlişini eşidib ailələrini meşəyə köçü-
rərək dəstə-dəstə onun yanına axışıb gəlməyə başladılar. Şamil 
onların öz içindən naiblər və bəzi aullara isə öz alimlərindən 
mollalar təyin elədi. 
Onun düşərgəsinə həmyerliləri içərisində görünür çox hör-
məti olan adlı-sanlı bir kabardinli gəldi. O, Şamilə qəşəng cins 
bir at hədiyyə gətirdi və xeyli söhbət edib məsləhət gördü ki, 
onu gözləyən təhlükəni nəzərə alıb evinə qayıtsın. 
Şamil bu məsləhəti sükutla qarşılasa da artıq Kabardanı tərk 
etmək fikrində idi. 
Geriçəkilmə gecənin yarısı nəinki kabardalılar, hətta çox 
müridlər də xəbərdar edilmədən başlandı və çox tələsik, tez və 
sürətlə təşkil edildi. Terekin ağzında müridlər onlara mane 
olmaq istəyən rus dəstələri ilə qarşılaşdı. Din cəngavərləri yekdil 
hücumla onları kənara atıb düşmənin güllə atəşləri altında sağ-
salamat çayı keçdilər. 
Çayı keçəndən sonra müridlərin qısa istirahət zamanı ima-
mın naibi Butay onun yanına gəldi və məsləhət gördü ki, böyük 
düşmən qüvvəsinin onu haqlaya biləcəyini nəzərə alıb süvarilərlə 
çapıb getsinlər, piyadalar isə müvəqqəti meşəyə çəkilib gizlən-
sinlər. Şamil bu məsləhətə əməl eləmədi. O, qoşunu bölmədən 
bir yerdə, ciddi nizam-intizamla, düşmənə bütün qüvvə ilə təsir 
edərək, arxadan atışaraq getmək lazım olduğunu bildirdi. Ciddi 
və inadla, tam nizam-intizamla, yuxu və istirahət bilmədən, rus-
lar tərəfindən təqib olunaraq onlar gecə-gündüz yol getdilər. 
Ordu bu əziyyətlə uzun yürüşdən sağ-salamat çıxaraq heç bir 
itki vermədən, amma yorğun və əldən düşmüş halda evlərinə 
qayıtdı. 
 
 
111 
Yetmiş üçüncü fəsil 
Həmin ildə imam Daniel Sultanın doğma aulunda qazavat 
təşkil etmək üçün yürüşə çıxdı. Karaxada Daniellə görüşüb 
birlikdə Sudaxara doğru hərəkət etməyi qərara aldılar. Sudaxar-
lılar kiçik müqavimətdən sonra itaət etdilər və müqavimətə görə 
müridləri qənimətlə mükafatlandırdılar. 
Sudaxardan Şamil Akuşiyə gəlib onun çəmənliklərinin 
birində dayandı. Buradakı ordunun baş komandanlığını o müridi 
Kebet Məhəmmədə tapşırdı. Özünün sərəncamında olan rus 
dəstəsini və artilleriyanı da onun sərəncamına verdi. 
Kebet Məhəmməd sərəncamında olan bütün qüvvələrlə ya-
xın aulların birinə gəldi, məqsədi də o idi ki, ertəsi gün düz Aku-
şinin ürəyini hədəf eləsin. Bu zaman göndərilən mürid çaparaq 
gəlib xəbər verdi ki, Lövaşi tərəfindən rus qoşunları gəlir. 
Həmin aulda döyüşə girməyi məqsədəuyğun hesab etmə-
yən Kebet Məhəmməd dəstəsiylə qonşu aula gəldi. Burada naib-
lər şurası Kutişi auluna getməyi qərara aldı. Buna görə imam, 
Qazi Məhəmməd və Kebet Məhəmməd həmin aula yollandılar. 
Kutişiyə gələn günün ertəsi səhər-səhər Şamil Kebeti müdafiə 
xəttini yoxlamağa göndərdi. Hələ əvvəl də o soruşmuşdu ki, 
kəndin ətrafında hasar və barrikadalar yaradılıbmı, gözətçilər 
qoyulubmu, top üçün yer seçilibmi? Mürid cavab verdi ki, hər 
şey hazırdır, düşməni qarşılamaq olar. Kebet Məhəmməd ima-
mın tapşırıqlarını naiblərə tapşırıb elə təzəcə qayıtmışdı ki, atlı 
mürid yenə çaparaq gəlib xəbər verdi ki, ruslar budur ha, aula 
çathaçatdadılar. Müridlər döyüşə hazırlaşdılar. İmam isə bu vaxt 
səhər namazı qılırdı. Ruslar həmlə ilə aula girdilər və imamın or-
dusu topları, atları və hətta başkəsən təbərzini də atıb qaçdılar. 
Yalnız qidatllılar bir daxmada mühasirəyə alınıb səhər ruslar ge-
dənə kimi onlara qızğın və inadla müqavimət göstərdilər. Üç 
dəfə soldatlar onların üzərinə atıldılar, lakin heç nə eləyə bilmə-
dilər. Gavurlar gedəndən sonra daxmadan çıxıb öldürülən düş-
 
 
112
mənlərin paltarlarını çıxararaq onlar Saltıya, imamın yanına 
gəldilər. İmam onları əzizləyib təriflədi. 
Yetmiş dördüncü fəsil 
1263-cü ildə20 imam öz Gergebil naibindən xəbər aldı ki, 
onun istehkamına ruslar hücum edir. Şamil əldə olan bütün qüv-
vəsilə onun köməyinə yollandı. Xunzax çökəkliyində o öz naibləri 
Kebet Məhəmmədlə rastlaşdı. Məlum oldu ki, onların heç nədən 
xəbərləri yoxdur. İmam oradan Qaradağ körpüsünə endi. Bura-
dan topların gurultusu aydın eşidilirdi. Güclü yürüşlə müridlər 
İpat dağının zirvəsinə qalxdılar. Oradan Gergebilin əks tərəfinə 
qaçan rus qoşunlarını gördülər. Bu həmin istehkama hücumdam 
sonra dəhşətli itkilərə məruz qalan Vorontsovun qaçan ordusu-
nun qalıqları idi. Həmin qüvvələrlə Vorontsov Turçidağda dayan-
dı və Şamil etibarlı mənbələrdən öyrəndi ki, o, indi itrilmiş bəx-
tini bir də sınamaq istəyir. 
Turçidağda bir aya qədər qalıb Vorontsov ordusuyla Salta-
ma tərəf üz qoydu. Şamil qüvvələrinin yarısını həmin istehkamın 
müdafiəçilərinə kömək göndərdi, ikinci yarısını isə yanında ehti-
yatda saxladı. Dayanacaq üçün o, Darada aulunu seçdi. 
Ruslar Saltama yaxınlaşıb onu mühasirəyə aldılar. İkitərəfli 
atışma başlandı. Ruslar yerdə partlayan güllələr atırdılar. Voront-
sova məlumat verdilər ki, onların güllələri çox vaxt hədəfə çat-
mır, müridlərinki isə həmişə çatır. Deyirlər ki, bu vəziyyət baş 
komandanı xeyli məyus etdi. 
Bir dəfə Vorontsov çar Nikolaydan bir məktub aldı.  
Çar ona yazırdı: 
“Sənin yanına sevdiyim, yanımda əziz olan bir cavan oğlan21 
göndərirəm. Ümid edirəm, sən onu yanıma tezliklə hər cür yük-
                                                 
20 1847. 
21 Bu, çarın sevimlisi baş ştabın kapitanı qraf Qeyden idi. O, saysız 
hücumların birində ağır yaralanmışdı. 
 
 
113 
sək hərbi rütbə və nişanlarla göndərəcəksən”. Çarın bu sevimlisi-
ni qarşılamaq üçün Gizlyara 3 min süvari göndərildi. 
Saltama gəlib çarın sevimlisi orada nə baş verdiyinə baxmaq 
istədiyini bildirdi. Özününkülərin yanına gələn kimi qulağının ar-
dından güllə yarası aldı. Vorontsovun bütün səylərinə baxmaya-
raq, onu müalicə etmək mümkün olmadı və yaralı az sonra öldü. 
İstehkamı zorla almaq mümkün olmadığını görən ruslar hər 
tərəfdən mühasirə həlqəsini daraldıb ətraf aullardan gələn kö-
məyin qarşısını kəsdilər. Ancaq bu hoqqa onlara çox baha başa 
gəldi. Hər üç gündən bir onlar buradan arxaya yaralı və xəstələr 
göndərirdilər. Xeyli sərkərdə və zabit öldürüldü. Arqutun özü də 
güllə ilə üzündən yaralandı. 
Ruslar 6 dəfə istehkama çılğıncasına hücum etdilər və hər 
dəfə də ağır itkilərlə geri çəkildilər. Vorontsov ağladı və başının 
tüklərini yonmağa başladı. Bədbəxtlikdən vəba da bir yandan 
hər iki tərəfdən adamları qırıb aparırdı. 
Nəhayət, ruslar kələyə keçdilər. Onlar hündür bir qala tikib 
təpəsindən istehkamda nə edildiyini görüb onun müdafiəçilərini 
gülləyə tuturdular. Bu güllə altında onlar içəriyə lağım atırdılar 
ki, qazavat carcıları və cənnət aşiqlərinin yuvasını barıtla partlat-
sınlar. Müridlər də öz növbələrində onlara tərəf lağım atırdılar ki, 
qüllə altına barıt qoymaqla rusları cəhənnəmə göndərsinlər. Hər 
iki lağım görüşdü. Birinci müridlər gördülər və onların barıtını 
partlatdılar, amma düşmənə elə bir ziyan dəymədi. Bu kələk-
lərinin də baş tutmadığını görən ruslar daha təsirli olan başqa 
bir kələyə əl atdılar. Onlar müdafiəçilərin suyunu korlamağa, su-
ya təzək, leş və s. atmağa başladılar. Bundan sonra istehkam 
müdafiəçilərinə aclıq və yorğunluqdan başqa, susuzluq da əzab 
verməyə başladı. Onlar indi namaz qılmaq üçün dəstəmaz almaq 
imkanından da məhrum oldular. Bunu bilib imam naiblərə vax- 
taşırı rusları hücumlarla narahat etməyi əmr etdi. Lakin bunun 
faydası az oldu. Müdafiəçilər tamamilə əldən düşdülər. Üç ay idi 
ki, onlar nə yuxu, nə dinclik, nə də istirahət nə olduğunu bilmir-
 
 
114
dilər. İndi isə nə su, nə çörək, nə ət vardı, ən başlıcası isə qurban 
getmək istədikləri xaliqə dua etməkdən də məhrum oldular. 
Gecənin yarısında onlar istehkamdan çıxıb müdafiə həlqəsi-
ni yardılar və imamın hüzuruna gəldilər. Şamil onların icazəsiz 
qalanı tərk etməsindən narazı qaldı. 
–  Niyə bura gəldiniz, – imam onlara tənə ilə söylədi. – Mən 
bu gecə sizə yemək ehtiyatı və kömək üçün adam göndərdim. 
Amma müdafiəçilər bunların heç birini görməmişdilər. Buna 
görə töhmətə layiq deyildilər. 
Ruslar isə burada qalib deyildilər. Bunu təsdiq edən dolayı 
sübut da vardı. Vorontsovun Saltıdan gələn oğlunun aula 
gəlişini oranın hərbi hissələri yaylım atəşləriylə salamlamaq 
istədilər, amma baş komandan bu təntənəli görüşə razı olmadı. 
– Niyə sevinirsiniz? – dedi – yanınızdan aparılan saysız me-
yitlərə görəmi? Müridlər istehkamı bizə onlara qələbə çaldığı-
mıza görə vermədilər. Yox, onların içməli suyunu korlayıb öz 
ayinlərini yerinə yetirə bilməmələrinə görə getdilər. Biz 17 min 
soldat itirdik, hələ müsəlman milislərimizi və başqa xəstəliklər-
dən ölənləri demirəm. 
Yetmiş beşinci fəsil 
1264-cü ildə22 Şamil xəbər aldı ki, ruslar Gergebilə tərəf gə-
lirlər. Buna görə İmutdağ silsiləsindən enib ora tələsdi. Gergebil 
vadisini tutub bağlarda məskən salmış ruslarla döyüşə girdi. Mü-
ridlər rusları mövqelərindən sıxışdırıb düşərgələrinə qovdular. 
Ancaq az sonra onların köməyinə təzə qüvvələr gəldi və 
ruslar istehkamı mühasirəyə aldılar. Bu mühasirəyə çox davam 
gətirə bilməyib müridlər oradan çıxıb aulun özünə gəldilər. 
Burada mübarizə rusların tamam yorulub çoxlu itkilərlə geriyə 
çəkilmələrinə qədər davam elədi. 
                                                 
22 1848. 
 
 
115 
Yetmiş altıncı fəsil 
Həmin ildə imam artilleriyası, müridləri, Danil Sultanla 300 
müdafiəçisi və dinsizləri ilə bərabər Naçik istehkamını aldı. Din-
sizləri buraxdı, rəislərini isə konvoy altında Korekala göndərdi. 
Şamil yoluna davam edib Axtıda dayandı. Axtılılar onu se-
vinclə qarşıladılar. Müridlər istehkamı hər tərəfdən mühasirəyə 
alıb sıxışdırmağa başladılar. Vaxtaşırı onlar həmləyə keçir və  ax-
tılılar qabaqda gedib böyük itki verirdilər. Lakin gavurların içində 
də axtılılardan vardı. 
Çirkəyli Yəhya Hacının top atəşləri barıt anbarını partladıb 
qala divarlarının bir hissəsini uçurdu. Ən cəsur müridlər özlərini 
əmələ gələn yarığa atdılar. Amma geriyə atıldılar. Belə olduqda 
imam başqa yerdə divarı partlatmağı əmr etdi. Müridlər bu dəfə 
ora cumdular. Amma müqavimətə rast gəldilər. Nəhayət, müda-
fiəçilər divar istehkamlarını buraxıb öz evlərində gizləndilər. 
Müridlərdən yalnız içiqalalı Kadi istehkama girə bildi. Bu zaman 
Çirax dağlarından müdafiəçilərə köməyə tələsən Arqutun qo-
şunları göründü. Bunu görən müridlər qalanı tərk edib Axtı aulu-
na çəkildilər. 
Yetmiş yeddinci fəsil 
1265-ci ildə23 Arqut Çoxu almaq üçün yolu təmizləyib ge-
nişləndirə-genişləndirə aula yaxınlaşdı. 
 Bunu bilib Şamil Xotin düzənliyində igidləri bir yerə yığıb 
qarşıdakı işlər barədə onlara göstərişlər verdi. Sonra aulun 
qarnizon rəisi Musa Hacını yanına çağırıb əmr verdi ki, Suqratli 
və Əlimamay təpələrini möhkəmləndirsin. Belə ki, aldığı məlu-
mata görə ruslar oraları tutub öz əməliyyatları üçün dayaq 
məntəqəsinə çevirmək istəyirlər. İmamın özü də həmin təpələrə 
gedib ətraf şəraitlə tanış olmaq üçün elə orada da gecələdi. 
                                                 
23 1849. 
 
 
116
İmamın gəlişindən bir az keçmiş Arqut da öz qoşunuyla 
gəlib çıxdı. Onun yürüşünün qabağını almaq üçün bir dəstə 
mürid göndərildi. Dəstə rus avanqardının təzyiqi nəticəsində 
geriyə çəkilməli oldu. Arqut istehkamı mühasirəyə alıb artilleri-
yasını yerbəyer elədi və güclü bombardmana başladı. 
Ruslar müdafiə qurğularını, müridlərin dəstələrini atəşə tu-
tur, ətrafda özlərinə mövqe seçirdilər. Atəş aramsız, güclü və 
sərrast idi. 
Şamil top atəşlərinin ona tuşlanması səbəbilə üç dəfə yerini 
dəyişməli oldu. Təpələrin bütün müdafiə qurğuları, qala divarları 
və meydan qüllələri dağıdıldı. Dəhşətli top atəşlərindən müda-
fiəçilər gizləndikləri yerlərdən çıxa bimirdilər. 
Naiblər ruhdan düşdü. Onların həvəsləri söndü, iradə və 
qüvvələri iflic oldu, naiblər məyus olub büzüşdülər. Onlara baxıb 
sıravi müridlər başlarını köksünə əydilər, vahimə içində bir qaşıq 
qanlarından qorxub avrad kimi əsməyə başladılar. Şamil onları 
ətrafına yığıb ölgünlüklərinə, arvada döndüklərinə, qüvvə, 
mənlik, kişilik və iradələrini itirdiklərinə görə biabır elədi və dedi 
ki, siz fani dünyanı behiştin əbədi həyatından üstün tutursunuz. 
– Baxın ruslara, dedi, – özünüzün zəifliyinizdən, alçalmanız-
dan utanıb dəhşətə gəlin. Baxın görün özlərini necə aparırlar, 
necə dayanırlar, canlarını əsirgəmirlər, özlərini qurban verirlər. 
Nəyin naminə? Kimin naminə? Bir adamın naminə. Özü də allah 
bəndəsi olan adamın yox, cəhənnəm zəbanisi, şeytanın azğın 
oğlunun naminə. Onlar erməni bici Arqutun əmriylə öz qanun-
larına əlləri, ayaqları və bütün varlıqları ilə itaət edirlər. Siz isə 
yeri və göyü, cənnət və cəhənnəmi yaradanın sizdən tələb 
etdiyinə çeçələ barmağınızla da toxunmaq istəmirsiniz. Gavurları 
bu fədakarlığa və candan keçməyə görə o dünyada nələr göz-
ləyir? Bəs sizin yerli dindarlar üçün qorxaqlıqlarına və canların-
dan ötrü əsməsinə görə cəhənnəmdə nə hazırlanır? Qazavat 
carçılarını nə gözləyir? Bu dünyada şan-şərəf və şöhrət, o 
dünyadasa əbədi firavanlıq. 
 
 
117 
Sonra naiblərə tərəf dönüb, onları hədələyib xəbərdar elədi. 
– Allaha, peyğəmbərə və islamın bütün müqəddəslərinə 
and olsun ki, kim mənim icazəm olmadan istehkamı tərk eləsə, 
sarı çalması ilə bərabər başını da bədənindən ayıraram. Mən sizi 
hədələmir, sizi qorxutmuram. Mən yalnız xatırladıram ki, siz 
kişisiniz, siz elə-belə deyil, Allahın iradəsi ilə bığ və papaq gəzdi-
rirsiniz və onun iradəsini yaddan çıxarmayıb ona hörmət etmək 
borcumuzdur. 
Bundan sonra o, Musa Hacını yanına çağırtdırıb ən yaxşı 
müridlərlə istehkamın müdafiə qülləsində yer tutmağı əmr etdi. 
– Əgər mənim icazəm olmadan qülləni tərk etsən, sənin 
kəlləni beyninə qədər boşaldıb yerinə duz dolduraram. 
Bu göstərişə əsasən Musa Hacı qalaya gedən bütün yolları 
torpaq doldurulmuş səbətlə örtdü. Eyni vaxtda burada torpaq və 
tikanlardan maneə və barrikadalar düzəltdi. İstehkamın təslim 
edilməsi barədə heç ağız tərpətmək olmazdı. İmam beləsinin 
dodaqlarını tikərdi. 
Bir dəfə gözlənilməz həmlə ilə ruslar qarnizonun istifadə 
etdiyi bulağı tutdular. Suyu azad etmək üçün imam yüz suqra-
tlilini və o qədər də seçmə müridlərindən göndərdi. Onlar ga-
vurların üstünə hücum edib bulağı və topları ələ keçirdilər. İkinci 
həmlə ilə ruslar topları geri alıb getdilər. Ruslar yenə hiyləyə 
keçib hasar və kol-kosu yandırdılar. Odu söndürmək üçün mü-
ridlər imamın əmriylə su anbarı düzətdilər. Onu su ilə doldurub 
gecələr özləri üçün daşıdılar. 
İstehkamın alınmasının qeyri-mümkünlüyünü görüb Arqut 
qoşununda olan bütün toplardan atəş açılmasını əmr etdi. 
Bununla o, müridləri qorxudurdu ki, geri çəkilərkən onları təqib 
etməsinlər. Ruslar hələ sübhəcən mühasirəni boşlayıb geri çəkil-
məyə başlamışdılar. Şamil vaxtında onları təqib etdi. Arqut gecə-
ləmək üçün dağda qaldı. Şamil Çox istehkamına gəlib döyüş 
hazırlığına başladı. 
 
 
118
Yetmiş səkkizinci fəsil 
1266-cı ildə24 ruslar Şali kəndinə gəlib ağacları kəsməyə 
başladılar. Şamil onlara qarşı piyadalar, soldatlar və artilleriya ilə 
hücuma keçdi. Ruslar ağacları səhərdən-axşama kimi baltalayır, 
elə həmin gün də yandırırdılar. Hücuma keçərkən rusların top 
atəşləri ilə qarşılaşırdılar, geriyə çəkiləndə isə arxadan təqib olu-
nurdular. Bütün qış bu cür görüş və ötürmələrlə keçdi. Bu qışda 
rusların itkisi böyük oldu, amma möminlərdən də az həlak 
olmadı. 
Yetmiş doqquzuncu fəsil 
Karotin naibi Turaçın qazavatla ölümündən sonra Şamil 
üləmalara mərhumun yerinə öz oğlu Qazi Məhəmmədi təyin 
etmək istədiyini bildirdi. Alimlər onun arzusunu yerinə yetirdilər 
və 18 yaşlı gənc Karotinə naib təyin edildi. Təzə naib bütün 
mahalda öz müridliyi ilə məşhur olan alimlərin arasında məskən 
saldı. Öz naiblik vəzifəsini o, uğurla, şərəflə, ədalətlə yerinə 
yetirir, mərhəmət, alicənablıq, mərdlik və cəsurluğu qiymətlən-
dirirdi. 
Səksəninci fəsil 
İmama Kaytak – Tabasarandan orada şəriətin və hərbi qay-
daların tətbiq olunması üçün dönə-dönə iltimas məktubu gön-
dərdilər. Bu vəziyyət onu bir il sonra müridləriylə yürüşə çıxmağa 
məcbur elədi. 
O, Ruqcan dağında dayanıb oradan Kaytaqo-Tabasarana üç 
naib – Saltılı Ömər, açiqalılı Kadi və qaraxlı Nur Məhəmmədin 
başçılığı ilə 3000 min nəfərlik qoşun göndərdi. 
                                                 
24 1850. 
 
 
119 
Amma tezliklə Ömər ona tapşırılan vəzifəni yerinə yetirmə-
dən qayıtdı. Buna görə onu naiblikdən kənar etdilər. Onda Hacı 
Murad imamdan artıq dərəcədə xahiş etdi ki, onu 500 atlı ilə ora 
göndərsin. Şamil onun arzusunu yerinə yetirdi və özü də Ruqcan 
dağından Çox dağlarına köçdü. Hacı Murad öz əsas vəzifəsindən 
bir az yayındı. O, Buynak kəndinə Şamxal Əbumuslimin qardaşı 
Şaxvəlixanın sarayına basqın elədi, xanı öldürdü, ailəsini əsir alıb 
qızıl, gümüş və cavahiratı da götürdü. Bütün bu var-dövlətlə o, 
Xaydaka tərəf yönəldi. Onun bu dəliqanlı basqını qurbansız başa 
gəlmədi. Haqq-hesab vaxtı mexelatlı naib Batır ağır yaralandı və 
Xaydaka gəlişindən sonra keçindi. 
Xaydaklılar Hacı Muraddan təkidlə xahiş etdilər ki, xan 
ailəsini azad etsin, əvəzində vəd etdilər ki, onların xanı Camonu 
müridlərlə sazişə gətirəcəklər. Xaydaklıların təəssüf və narazılı-
ğına səbəb olsa da xahişləri rədd olundu. 
Hacı Murad Kaytaqo-Tabasarana hər hansı bir qonşu kəndə 
məskən salıb əlində olan bütün vasitələrlə yerli əhalini şəriətə 
itaət etməyə və qazavata başlamağa razı salmaq üçün göndəril-
mişdi. O isə yürüşün məqsədlərini unudub yaxşı qənimət ardınca 
getmişdi. Öz vəzifəsinin yerinə yetirilməsini qazanc ardınca get-
məklə əvəz etməsi hakimiyyətin məqsəd və məramlarına uyğun 
gəlməyib yerli əhalinin Hacı Murada yaxşı münasibətinə səbəb 
olmadı. 
Sonra da hamı görür, hiss edir, başa düşürdü ki, yenicə əri 
öldürülüb matəm içində olan dul qadını özüylə hər yana dartıb 
gəzdirməsi Hacı Muradın onların təsəvvür etdikləri igidliyinə uy-
ğun gəlmir. 
Bu səbəbdən xaydaklılar tərəfindən soyuq bir biganəliklə 
qarşılanan Hacı Murad nizamsız halda çox əzizlədiyi dul qadını 
və toqquşmaların birində öldürülən öz naiblərindən Şangeri və 
başqa ən yaxşı müridlərini itirərək geri çəkilməyə məcbur oldu. 
Hacı Murad gələn kimi Şamil onu naiblikdən kənar elədi. Hacı 
Murad özünü incidilmiş və təhqir edilmiş hesab etdi. O, təkcə öz 
 
 
120
varisinə qarşı deyil, imamın özünə qarşı da fitnələrinə başladı. O, 
Şamilə sözsüz itaət edənləri məsxərəyə qoymağa başladı. 
Bunu eşidib imam onu ağıllandırmaq və yerli hakimiyyətə 
itaət etdirmək üçün bir neçə müridini göndərdi. Hacı Murad da öz 
növbəsində bir neçə tərəfdarıyla Botlix kəndində gizləndi və 
Şamilin elçilərinə bildirdi ki, onlarla heç bir işi yoxdur. Lakin az 
sonra öz yoldaşları tərəfindən atılıb o, imama tabe olmağa məcbur 
oldu, imam da öz növbəsində bütün olub-keçənləri ona bağışladı. 
Hacı Muradsa bütün bunlardan sonra da susub sakitləşə 
bilmədi. Onunla paxıl və düşmən olan çox idi. İmamsa birinə 
hədsiz inananda o birindən şübhələnirdi. O, böhtan və qeybətlə-
rə asanlıqla inanırdı. Buna görə öz təhlükəsizliyindən və həyatın-
dan qorxan Hacı Murad ailəsini taleyin ixtiyarına buraxıb bir az 
pulla rusların yanına qaçdı. Şalidə olarkən imam ondan məktub 
aldı. Hacı Murad imamdan xahiş edirdi ki, onun ailəsini buraxsın. 
Şamil qətiyyətlə rədd edib cavab məktubunda yazdı: 
– Ailəni sənin yanına göndərək ki, onlar da sənin kimi 
dinsiz olsunlar. Yox, mən belə günaha bata bilmərəm.  
Hacı Murad Zaqatalaya gəldi. Qaçmağından çox peşiman 
olub vətəninin və ailəsinin həsrətini çəkir, gecə-gündüz qəmli 
idi. Zaqataladan Nuxa adlanan yerə gəldi. Burada nüfuzlu bir 
yerli ilə mübahisə elədi, onu və yoldaşlarını öldürüb müridləri ilə 
bərabər İlisuda gizləndi, tapıldı və öldürüldü. 
Allah onu və bütün günahlarını bağışlasın. 
Səksən birinci fəsil 
Şamillə Cəmaləddin Tabasarandan dəfələrlə onlardan şəriə-
tin qayda-qanunlarının bərpa edilməsi barədə xahiş məktubları 
aldılar. Cəmaləddin təkidlə imamdan xahiş elədi ki, bu arzuya 
əməl olunsun. 
– Yaxşı, – Şamil çox hörmətli şeyx və alimə söylədi, - qoy sən 
deyən olsun. Mən sənin və onların istəyinə əməl edib ora etibarlı 
 
 
121 
naib göndərirəm. Amma bil ki, bu hoqqa sənin ağlının və qəlbi-
nin işidir. Mənim qərarım deyil. Bu işdən nə çıxsa, oğlan ya qız, 
sənin bəxtinə qalıb. Ya sevinəcəksən, ya peşiman olacaqsan. 
Və Şamil 1268-ci ildə25 Kaytaqo-Tabasarana Mak Məhəm-
mədin başçılığı ilə 200 sınanmış mürid göndərdi. Onların içində 
Qaziqumux və Axtıdan qazavata qoşulanlar da vardı. 
Tapşırılan yerə gələn kimi Mak Məhəmməd orada bütün 
qayda-qanunları ilə şəriəti tətbiq edib əhali içindən naib molla 
və onların köməkçilərini təyin elədi. 
20 gün sonra ruslar Başlı, Darqo, Tabasaran, Dərbənd, Quba 
və Axtı dinsizləri ilə birləşib onun üstünə gəldilər. Mak Məhəm-
məd Şeluk aulunu hasar və barrikadalarla bərkidib son nəfəslə-
rinə və son damla qanlarına kimi şəriətin düşmənləri ilə vuruş-
mağı qərara aldı. 
Döyüş cümə günü səhər başlayıb axşama kimi çəkdi. Mü-
ridlər şir kimi vuruşurdular. Onlar üç dəfə əlbəyaxa cəngə atılıb 
rusları və onların tərəfdarlarını doğrayıb, biçdilər. Lakin hər dəqi-
qə onların sıraları seyrəlir, düşmənlər isə yeni gələnlər hesabına 
güclənirdilər. Könüllülərin çoxu müridləri atıb getdilər və bir 
ovuc qəhrəman saysız dinsizlərlə - bir nəfər yüz nəfərlə vuruş-
malı oldular. 
Kafirlər dinsizləri sıxışdırıb ovucları içinə almışdılar. Müridlə-
rin sığınıb müqavimət göstərdikləri istehkamın divarları dağıdıl-
mış, kümü süngülərlə dəlik-deşik edilmiş, içərisi də odlu mate-
riallardan yanırdı. İgid cigitlər içəridə nəfəs ala bilmirdilər. Gecə 
müridlər istehkamdan çıxdılar. Onları dərhal hər tərəfdən müha-
sirəyə aldılar. Amansız qanlı qırğın oldu. Mak Məhəmməd iki 
güllə ilə ağır yaralandı. Onu xilas etmək mümkün deyildi. Mürid-
lərin başçısı düşmənlərin əlinə keçdi. Lakin düşmənlər ona qarşı 
alicənablıq və nəcabət göstərib Dərbəndə göndərdilər. Ona səy-
lə qulluq etdilər, amma yaralar ölümcül oldu. Mak Məhəmməd 
                                                 
25 1852. 
 
 
122
öldü və orada da dəfn edildi. Onun silahdaşlarının bəziləri də 
qaçıb ətrafa səpələndilər. Müridlərlə birlikdə Tabasaran xan və 
bəylərindən də bir xeyli mömin öldürüldü. 
Səksən ikinci fəsil 
Zaqatalalı müridlərin daimi xahişi ilə əhalinin şəriətə rəğbə-
tinə inanıb Şamil 1269-cu ildə26 ora gəldi. Amma o əhalidə belə 
bir gur rəğbətin şahidi olmadı. Şəhərin bütün məşhurları öz ailə-
ləriylə rusların istehkamına köçdülər. Və özləri də rusların 
yanında qulluğa girdilər. 
Zaqataladan bir az aralı ruslarla ilk toqquşma oldu. İmam 
dağların birindən döyüşün gedişinə baxırdı. Döyüşdə gavurlar-
dan xeyli öldürüldü. Möminlərdən də ölən az olmadı. İki naibin 
dəstəsi “Qızıl nohur” deyilən yerin yaxınlığındakı istehkama çə-
kilmiş dinsizləri mühasirəyə alsa da məqsəd əldə olunmadı. Bun-
dan başqa Şamil müridləri müxtəlif istiqamətlərlə qənimət ardın-
ca göndərsə də bundan bir şey hasil olmadı. 
Müridlər burada xeyir və səmərə gətirməyən çoxlu gün itir-
dilər. Üstəlik ac qalıb hər cür məhrumiyyətlərə də düçar oldular. 
Tezliklə Şamil erməni Arqutun böyük ordu ilə Qaziqumux 
tərəfdən onun üstünə gəldiyini öz gözləriylə gördü. Müridlər 
“Qızıl nohur” ətrafında mövqe tutdular. Burada dinsizlərlə çoxlu 
itkiyə və rusların Zaqataladan köçüb getməsinə səbəb olan bö-
yük vuruş oldu. 
Və Şamil öz yürüşünün nəticələrindən qətiyyən razı qalma-
dan ordusuyla evə qayıtdı. 
                                                 
26 1853. 
 
 
123 
Səksən üçüncü fəsil 
1270-ci ildə27 imam bütün qoşunuyla əməliyyata çıxıb Zona 
çayının yanında dayandı. Yürüşün məqsədləri barədə o heç kimə 
heç nə demədi. Buradan o Zaqatalaya rusların yanına casus-
fitnəkar göndərdi ki, gedib onlara xəbər versin ki, guya Şamil 
saysız qoşunla keçən ilki şapalağın əvəzini çıxmağa gəlir. Həmin 
casusa tapşırdı ki, Zaqatala qarnizonunun rəisinə məsləhət 
görsün ki, istehkamı döyüş hazırlığına gətirsin, belə ki, güman ki, 
müridlərin hücumuna məruz qalacaq. Zaqatalanın rus rəisləri 
ona inandılar. Onlar hər yandan qoşunları köməyə çağırıb gərgin 
halda hücum gözləməyə başladılar. 
Tindıya gəlib çıxan kimi imam Kaxetiyaya da eyni tapşırıqla 
başqa casus göndərdi. Kaxetiya hakimləri Zaqatala rəislərinin 
xəbərdarılığı zamanı casusun dediklərinə inanmadılar və heç bir 
müdafiə tədbiri görmədilər. Eyni dərəcədə kiçik sərhəd isteh-
kamlarından birinin rəisi Şamilin böyük bir ordu ilə Kaxetiyaya 
doğru hərəkəti barədə məlumatı da qulaqardına vurub şübhə ilə 
qarşıladılar. Onlar bu hadisəni iki-üç naibin dəstələrinin nümayişi 
kimi imamın başlıca qüvvələrinin Zaqatala istiqamətinə doğru 
yürüşdən diqqəti yayındırmaq təşəbbüsü kimi izah etdilər. 
 Kaxetiya belə fəaliyytəsizlik və qayğısızlıq aləmində ikən 
müridlər sel kimi axışıb ora töküldülər. Özü ehtiyat dəstəsiylə 
həmin kiçik sərhəd istehkamında qalıb, Şamil oğlu Qazi Məhəm-
mədin başçılığı altında süvarilərini Daniel Sultanın başçılğı və 
Rəcəbil Məhəmmədin ona köməkçiliyi ilə piyada qoşununu 
Kaxetiya üzərinə göndərdi. 
Hücum gecə təşkil edildi. Qabaqda piyadalar, arxada isə sü-
varilər gedirdi. Onlar qarşılarına çıxan kəndləri yandırır, əhalisini 
                                                 
27 1854. 
 
 
124
isə əsir götürürdülər. Bütün qəniməti və əsirləri imamın sərənca-
mına göndərirdilər. 
Şiltı aulunda azacıq dincəlib müridlər əməliyyatlarına da-
vam etdilər. Alazan çayı sahilində gürcülərin böyük olmayan 
dəstəsiylə rastlaşıb elə yaxınlaşan kimi də onları dağıtdılar. Or-
dan süvarilər Çavçavadzelərin nəsillik kəndi olan Zəlindara 
(Tsinondali) girib gürcü çarının qızı olan knyaginyanı, uşaqlarına 
ingiliscə öyrədən ingilis dayəsini, Vorontsovun adını çəkdiyimiz 
dayəsi İlyanı və knyazın bütün qoçaqlarını da əsir aldılar. 
Qolbaqlar, sırğalar, üzüklər və başqa qadın bəzəkləri çar 
İraklinin qızıl tacı və başqa qızıl əşyaları ələ keçirildi. Rus təbəəsi 
olan knyazın evinə də od vurub müridlər özününkülərin yanına 
qayıtdılar. 
Qayıdan baş müridlər Kvaraş istehkamına köməyə qayıdan 
rus qoşunu ilə rastlaşdılar və kiçik bir toqquşmadan sonra bircə 
əsir və zəngin qənimətdən bircə əşya da itirmədən onları 
yollarından kənara atdılar. 
Bütün əsir və qənimətləri imama göndərib müridlər basqın-
larını təkrar etmək istədilər, lakin əməliyyatı başa çatdırıb geri 
qayıtmaq əmrini aldılar. 
Bu dəfə, doğrudan da, qənimət bol olmuşdu. Deyirlər, hətta 
bir nala belə yaxşı bir camış almaq olardı. 884 nəfər əsir alınmış-
dı. İmamın əmri ilə onların ən məşhurlarını və dövlətlilərini 
rusların əsir tutduqları müridlərə dəyişmək üçün ayırıb nəzarət 
altında Darqo həbsxanasına göndərdilər. Gürcü knyazlarının 
arvadları və uşaqları da daha bir sıra az-çox məşhur ailələr və 
inglis dayəsi ilə bərabər Darqoya aparıldı. Onları müşahidə edən 
konvoya tapşırıldı ki, həmin əsirlərlə mümkün olduqca mülayim 
və mədəni rəftar edilsin. 
Qənimətin onda birini şəriətin qanunlarına görə kasıblər 
arasında, qalanları da yürüş iştirakçıları – üç hissəsi atlılar, bir 
hissəsi də piyadalar arasında bölündü. 
 
 
125 
Həmin gürcü sərhəd istehkamında bir həftə qalıb sonra 
istehkamı dağıdaraq imamın qoşunları geri qayıtdılar. 
Şahidlərin dediyinə görə bu basqın zamanı gürcülərdən iki 
minə qədər adam öldürüldü. 18 kənd yandırıldı. Ailələr sonra 
pulla dəyişildi və bu pullar o qədər çox idi ki, Gürcüstan uzun 
zaman pulsuz qaldı. 
Səksən dördüncü fəsil 
1275-ci ildə28 saysız-hesabsız rus ordusu Darqoya doğru 
hərəkət elədi. Elə ilk toqquşmada Rəcəbil Məhəmməd öldürül-
dü. Şamil və darqolular vaxtında Dağlıq Dağıstana çəkildilər. 
İmam özünün və silahdaşlarının ailələrini, xəzinəni, artilleriyanı, 
odlu silah ehtiyatlarını İçiçali kəndinə köçürtdü. Qazi Məhəm-
mədin başçılıq etdiyi müridlər dəmir həlqəyə alındılar. Nə odun, 
nə də azuqə ehtiyatı vardı. Soyuq və aclıq müdafiəçləri əldən 
salırdı. Nə isə əldə etmək çox çətin idi. Belə ağır vəziyyətdə 
istehkamçılar 2 ay mübarizə apardılar. 
Nəhayət, ruslar gecə həmləyə keçdilər. Hər tərəfdən elə 
şiddətli hücuma keçirdilər ki, müdafiə olunmaq qətiyyən müm-
kün deyildi. Gecənin qaranlığından istifadə edən müridlər 
istehkamdan çıxıb hərə bir tərəfə səpələndi. 
Bu minvalla bütün Çeçenistan rusların hakimiyyəti altına 
keçdi. Bütün çeçenlərin yalnız bir nəfəri imamı tərk etməyib onu 
Dağlıq Dağıstana müşayiət elədi. 
İmam özünün ən yaxşı siahdaşları ilə İçiçali aulunda məskən 
saldı. Onun tərəfdarları isə dəstə-dəstə Hümbət icmasının 
kəndlərinə yayıldılar. 
(Böyük Şamilin şəxsi katibi Məhəmməd Tahirin misilsiz 
xatirələri burada bitir.) 
 
                                                 
28 1859. 
 
 
126
S O N  S Ö Z 
 
Dünya xalqlarının azadlıq mübarizəsinin qəhrəmanları çox-
dur. Lakin onların heç də hamısı tarixə Şeyx Şamil qədər həyə-
canlı və parlaq səhifələr bəxş etməmişdir. Bunun da bir əsas sə-
bəbi var. Müharibə aparan qüvvələr arasında fərq həddindən ar-
tıq böyük idi. Müasir döyüş texnikası ilə silahlanmış və ən peşə-
kar zabit və generalların komandanlıq etdiyi yüz minlərlə nizami 
orduya qarşı qəmə və tüfənglərlə silahlanmış cəmi bir neçə min 
könüllü...və qırx ilə qədər davam edən amansız mübarizə... 
O dövrkü bütün Dağıstan əhalisini yığsan belə bir neçə rus 
divizyasından az olardı. Mübarizənin gərginliyi aydındır. Bəs 
onun bu qədər uzun çəkməsinin səbəbi nədir? Səbəbi bir neçə-
dir. Lakin əsas və başlıcası Şamilin özü idi. Onun böyük zəkası, 
böyük iradəsi və böyük azadlıq eşqi! 
Şamil 9 iyul 1797-ci ildə Şərqi Dağıstanın Gimri aulunda, 
Dəngi Məhəmmədin ailəsində anadan olmuş, gənc yaşlarında 
mükəmməl təhsil almışdır. Bu zaman dağlıların həyatına rusların 
müdaxiləsi yenicə başlayırdı. Əsrlər boyu azad yaşayan dağlı 
qəbilələri təbii ki, onlara bu qədər yad olan millətin əsarətini 
belə asanlıqla qəbul edə bilməzdilər. Və gənc Şamil İmam Qazi 
Məhəmmədin işğalçılara qarşı mübarizəsinə qoşulur. Bu müba-
rizə isə addımbaşı güllə və ölümlə üz-üzə durmaq demək idi. 
Şamilin 40 illik bu şanlı epopeyasının üç səhifəsinə nəzər 
salaq. İmamın şəxsi katibinə, onun həyat və mübarizəsinin par-
laq xronikasını yazmış Məhəmməd Tahirə müraciət edək. 
Müridlər Gimridə mühasirəyə düşür, əlacsız qalıb od vurul-
muş damın üstündən özlərini düşmən içinə atırlar. Əvvəl Qazi 
Məhəmməd atılır və elə göydə də rus süngülərindən dəlik-deşik 
olur. Sonra başqa bir mürid atılır, kafirlər onunla da eyni rəftarı 
edirlər. Və nəhayət, Şamil qəməsi əlində elə qüvvətlə “atıldı ki, 
süngü hasarının o tayına düşdü. Göydə uçanda onun papağını 
vurub başından salmışdılar. Çılpaq baş, sol əlində qəmə, islamın 
 
 
127 
şiri onu əhatə edən düşmənlərin sıx cərgəsi arasında. O, qəmə 
ilə ilk rastına çıxanın başından vurdu. Kafir yıxıldı. Sonra ikincisi-
ni, o da eləcə yerə sərildi. Dairə yarıldı və Şamil dar Gimri dərəsi-
nin o tayında və bu tayında üz-üzə dayanmış iki əsgər cərgəsinin 
arasında qaldı. O geri baxmadan karıxmış düşmənlərin arasıyla 
bütün sürətiylə qaçmağa başladı. Xeyli müddət heç kim onun 
qabağını kəsmədi, özününkülərə dəyməkdən ehtiyat edərək 
arxadan da ona atəş açmadılar. Nəhayət, yapıncı və papaq ge-
yinmiş bir qoçaq irəli sıçrayıb, onun yolunu kəsdi və atəş açdı. 
Amma gülləsi yan keçdi. Şamil qəmə ilə ona zərbə vurdu, amma 
əsgər yapıncısını zərbə altına verib sağ qaldı. Zərbələr təkrar 
olundu və hər dəfə yapıncı kafiri xilas elədi. Nəhayət, Şamil onun 
diqqətini həqiqi zərbədən yayındırıb kafirin başını yardı və 
qaçmağına davam elədi. Amma bu çox uzun çəkmədi. Tezliklə 
bir əsgər irəli çıxıb süngünü Şamilin böyürünə soxdu. Şamil 
tüfəngin lüləsindən tutub süngünü yarasından çıxartdı və allahın 
düşməninin başından zərbə ilə yerə sərdi. Lakin bu dəfə kafir-
lərin arxadan atdıqları bir daş onun çiyninə dəydi. O, kəskin ağrı 
hiss etdi. Nəfəsi təngişir, gücü azalır, lakin xilas olacağı ümidi 
ona yenidən ruh və güc verirdi. Son qüvvəsini toplayıb qorxunc 
təhlükə yuvasından çıxdı, düşmənlər onu güllə yağışına tutdular, 
ancaq heç biri ona dəymədi. Nəhayət, bu cəhənnəmdən çıxıb 
Şamil sinədolusu nəfəs aldı. O, geri boylananda düşmən əvəzinə 
öz aullarının müəzzininin dalınca təngnəfəs qaçdığını gördü. Sən 
demə, müəzzin də onun dalınca atılıb, arxasında qoruna-qoruna 
gəlirmiş. Özü də bu vurhavurda nə biri yeri əzilmiş, nə də 
cızılmışdı”. 
İkinci vacib hadisə Axulqo mühasirəsi idi. Bu uzun ağır 
mühasirə dünyada qeyri-bərabər mübarizənin və azadlığın qəh-
rəmanlıq himnidir. 
İnanmaq olmur ki, bir neçə yüz nəfərlik müridlər dəstəsi on 
minlərlə rus soldatının top və güllə leysanlarına nəinki həftələrlə 
müqavimət göstərmiş, üstəlik bu mühasirəni yarıb çıxmışdır. 
 
 
128
Və nəhayət, Böyük Şeyxin kafirlərə qalib gəldiyi döyüşlər də 
çox olub. Onların ən parlağı 1851-ci il Darqo döyüşüdür. Burada 
mühasirəyə alınan Qafqazın canişini general Vorontsov rusların 
rəsmi məlumatına görə 3 general, 28 yüksək rütbəli, 158 orta, 
3433 aşağı rütbəli zabit və döyüşçü itirdi. Ağlasığmaz olsa da, bu 
faktdır. Baş komandanın özü sandığın içində gürcü İlyanınn 
belində ac və susuz güclə canını qurtardı. 
Qəddar və həris müstəmləkəçilər heç cür dağlı ərənlərin 
inadını qıra bilməyəcəklərini görüb dünyada görünməmiş alçaq 
bir üsula – qabaqlarına çıxan hər kəsi və hər şeyi yandıra-yandıra 
Şamili hər cür ərzaq, su və köməkdən məhrum etmək taktikasına 
əl atdılar. Beləliklə, qəhrəman dağlıları çox cüzi olan iqtisadi 
bazadan da məhrum etdilər. 
Və general Baqratinski arxada alov və kül qoya-qoya bütün 
Şimali Qafqazın mühasirəsini daraltmağa başladı. Görəsən, insan 
dözümünün, qəhrəmanlıq və düşmənə nifrətin həddi-hüdudu 
varmı? Görəsən, mərdliyin, kişiliyin dəyəri nəylə ölçülür? 
Ancaq müstəbid I Nikolaya Şamili əsir görmək qismət ol-
madı. Rus çarlarının nisbətən alicənabı olan II Aleksandr öz bö-
yük əsirinu Kaluqa şəhərinə fəxri sürgünə yola saldı. Amma 
azadlıq carçısı əsirlikdə yaşaya bilərmi? Şamilə Məkkəyə ziyarətə 
getməyə icazə verdilər, o son dini borcunu yerinə yetirmək üçün 
yola düşdü. 
Rəvayətə görə Məkkədə onu tanıyanlar gözlərinə inanma-
yıb, ondan xahiş etdilər ki, Kəbənin üstünə çıxsın ki, hamı onu 
görə bilsin. 
Bu, artıq dünya tarixinə girmək üçün vəsiqə idi. 
Şeyx Şamil qələbə şansı olmayan bir döyüşə girmişdi. O, 
dünya şəri ilə vuruşurdu. Rus şərinin qüvvəsi isə onun qana və 
torpağa hərisliyi və riyakarlığı ilə həmişə düz mütənasibdir. Rus-
ların yerinə hər hansı bir Avropa xalqı olsaydı, əlbəttə, bu azadlıq 
eşqini layiqincə qiymətləndirib bəlkə də istila niyyətindən əl çə-
 
 
129 
kər, saziş və müqavilə yolu ilə dağlıların minillik həyat tərzinə və 
ritminə müdaxilə etməzdi. 
Məhəmməd Tahirin xronikasını oxuduqca Dağıstan və Çe-
çenistan cavanlarının həyatlarına necə asanlıqla vida etmələrinə, 
döyüş, vuruş eşqinin başqa insan instinktlərini necə yoxa çıxar-
masına heyrət edirsən. Bu instinktin bu dərəcədə kütləvi faktora 
çevrilməsi fenomeni isə, əlbəttə, Şamil şəxsiyyətinin əzəməti ilə 
bağlıdır. 
Bu dahi insanın hər sözü, hər əmri tarix üçün yenilik və bə-
zək idi. Onun hazırcavablığı, sərt və ədalətli qanunları heyrəta-
mizdir və bu gün rəvayət kimi dillərdə dolaşır. Belə rəvayətlərin 
birində deyilir ki, bir gün onun şərəfinə təşkil olunmuş rus 
aristokratiyasının məclislərinin birində imam məclisə tamaşa et-
məkdən bezikib əsnəyir, ona sataşmaq üçün bir rus zadəganı – 
yavaş, deyir, məni udarsan. Şamil ona cavab verib deyir ki, qorx-
ma bizlərdə donuz yemək haramdır. 
Rusların əsirliyində ruslara bu sözü yalnız qorxu və əyilmək 
nə olduğunu bilməyən Şeyx Şamil deyə bilərdi. 
Şamildən danışarkən yeri gəlmişkən bir məsələyə də 
toxunmamaq olmaz. Dağlıların azadlıq mübarizəsində bəs bizim 
rolumuz nə olub? Çox acı və ağır olsa da etiraf etməliyik ki, bu 
qırxillik qəhrəmanlıq salnaməsində Şamilə kömək mənasında 
hələ ki, heç bir fakta rast gəlməmişəm. Əksinə, Məhəmməd Ta-
hirin “Üç imam” əsərini tərcümə edərkən rastlaşdığım bir faktı 
heç cür unuda bilmirəm. Qəhrəman müridlər Qafqazın əliqanlı 
canişini Vorontsovu ordusuyla mühasirəyə alıb ağır döyüşlər 
apardığı vaxt, demə rusların içində Cavad xan adlı bir şirvanlı öz 
yüz nəfərlik dəstəsiylə Şamilə qarşı vuruşurmuş. Bəli, nə az, nə 
çox. 
Keçən il televiziyamızda dönə-dönə nümayiş etdirilən “Ömər 
Muxtar” filminin qəhrəmanı və onun kimi başqa zəka və qılınc 
dahiləri bu cəhətdən, əlbəttə, Şeyx Şamilin ardıcılları və kiçik 
qardaşlarıdır. Mən inanmıram ki, son nəfəsə qədər müqavimət 
 
 
130
Ömər Muxtar kimi bu cür mübarizə yolunu intixab edənlərin öz 
kəşfidir. Onların, əlbəttə, daxili bir tələbatla Şamili təqlid 
etdiklərinə heç şübhə ola bilməz. Üç hadisə - Gəncəli Cavad xan, 
Şeyx Şamil, təkə türkmənlərin Göytəpə müqaviməti XIX əsr milli 
mübarizə tarixinin Qu nəğmələridir. 
 
 
131 
 
Məhəmməd Tahir 
 
ŞEYX ŞAMİL 
 
 
Rus dilindən tərcümə edəni  
və son sözün müəllifi 
Əlisa Nicat 
 
Redaktor  
Tofiq Babayev 
 
Rəssam  
İskəndər Kərimov 
 
 
 
 
 
 
 
 
 
Format 60x84/16. Həcmi 9 ç.v. Tiraj 500. 
Kitab “Xatun Plyus” nəşriyyatının  
mətbəəsində çap olunmuşdur. 
Tel:(012) 498 56 38 
 
 
 
