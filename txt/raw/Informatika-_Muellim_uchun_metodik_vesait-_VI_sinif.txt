
 2
 
 
 
 
 
 
 
 
 
 
 
 
 
 
 
 
 
 
 
 
Ümumtəhsil pilləsinin dövlət standartları və proqramları (kurikulumları) əsasında 
hazırlanmışdır.  
Ümumtəhsil məktəblərinin 6-cı sinfi üçün “İnformatika” dərslik komplektinə daxildir: 
 Dərslik 
 Müəllim üçün metodik vəsait 
 
İnformatika – 6. Müəllim üçün metodik vəsait.   
R.Mahmudzadə, İ.Sadıqov, N.İsayeva. “Bakınəşr”, Bakı – 2013, 96 səh. 
 
www.bakineshr.az 
ISBN 978-9952-430-13-4 (2) 
 
© Azərbaycan Respublikası Təhsil Nazirliyi, 2013 
 
Müəlliflik hüquqları qorunur. Xüsusi icazə olmadan bu nəşri və yaxud onun hər hansı his-
səsini yenidən çap etdirmək, surətini çıxarmaq, elektron informasiya vasitələri ilə yaymaq 
qanuna ziddir. 
 
Redaktor K.Abbasova 
Korrektor A.Məsimov 
_______________________________________________________________ 
 
Format 70 ´1001/16. Ofset kağızı №1. Fiziki çap vərəqi 6.  
Çapa imzalanmışdır:  01.08.2013.  Tiraj: 7 500, pulsuz. 
 
 
 3
DƏRSLİK KOMPLEKTİ HAQQINDA 
 
Hörmətli müəllimlər! Təqdim olunan 6-cı siniflər üçün dərslik komplekti dərslik və 
müəllim üçün metodik vəsaitdən ibarətdir. Aşağıda dərsliyin və bu dərslikdən daha 
effektiv istifadə üçün nəzərdə tutulan müəllim üçün metodik vəsaitin bəzi xüsusiy-
yətlərini diqqətinizə çatdırırıq.  
 
DƏRSLİK 
 Təlim materialları idrak taksonomiyasının mərhələlərinə uyğun olaraq qruplaş-
dırılmışdır.  
 Qruplaşdırılmış təlim materialları fəal təlimin mərhələləri üzrə yerləşdirilmişdir 
və şagirdə müstəqil təlim imkanı yaradır. 
 Təlim materialları kurikulum sənədində informatika fənni üzrə məzmun stan-
dartlarının reallaşdırılmasını təmin edən fəaliyyət xətlərinə uyğun hazırlanmış-
dır. 
 Dərslikdə hər mövzu üzrə təlim materialları aşağıdakı ardıcıllıq və prinsiplə 
qruplaşdırılmışdır: 
 
 – maraq oyatma (motivasiya). Mövzunun tətbiqləri ilə bağlı maraqlı 
vəziyyət və hadisələr təsvir edilir, motivasiya yaradılır və suallarla 
yekunlaşır; 
 – fəaliyyət üçün tapşırıq. Maraq yaradılan hadisələrin araşdırılmasına, 
bu hadisələrin səbəb-nəticə əlaqələrinin kəşf edilməsinə yönəlmiş 
tədqiqat xarakterli tapşırıqlardan ibarətdir. Praktik dərslərdə fəaliy-
yət tapşırığı alqoritm şəklində verilir və hər bir addımın nəticəsi 
qeyd olunur;  
 – yeni terminlər. Mövzuda istifadə olunan mühüm anlayış və terminlər 
verilir;  
 4
 – izahlar. Fəaliyyət zamanı kəşf etdiyiniz faktlarla bağlı bəzi açıqla-
malar verilir. Əsas anlayışlar, mövzu ilə bağlı izahlar, təriflər, 
qaydalar, düsturlar, bir sözlə, dərsin əsas məzmunu burada verilir; 
 – bu maraqlıdır. Bilikləri genişləndirmək  üçün nümunələr və maraqlı 
məlumatlar verilir; 
 
 
 – araşdıraq-öyrənək. Mövzuda öyrənilənləri tamamlamaq, onları də-
yərləndirmək və onlara münasibət bildirmək məqsədi  ilə verilən tap-
şırıqlardır; 
 – öyrəndiklərinizi yoxlayın. Hər mövzuda öyrəndiklərinizi qiymətlən-
dirmək, zəif cəhətlərinizi müəyyən etmək üçün nəzərdə tutulub;  
 – ümumiləşdirici tapşırıqlar. Tədris vahidində öyrənilənlərin tətbiqi 
ilə bağlı ümumiləşdirici sual və tapşırıqlardır. Summativ qiymətlən-
dirməyə hazırlıq üçün də istifadə oluna bilər. 
 
 
MÜƏLLİM ÜÇÜN METODİK VƏSAİT 
 
Müəllim üçün metodik vəsaitdə aşağıdakı materiallar öz əksini tapmışdır: 
 dərsliyin tədris vahidləri üzrə məzmunu və İKT-dən istifadə imkanları; 
 dərslik komplektinin mövzular üzrə strukturu; 
 fənn üzrə məzmun standartlarının reallaşma cədvəli və illik planlaşdırma 
nümunəsi; 
 fənlərarası inteqrasiya imkanları və digər fənlərin uyğun alt standartları ilə 
inteqrasiya cədvəli; 
 şagird nailiyyətlərinin qiymətləndirilmə prinsipləri və formaları;  
 5
 gündəlik planlaşdırmaya dair nümunələr; 
 diferensial təlimin təşkili üzrə tövsiyələr; 
 hər mövzu üzrə qruplaşdırılmış təlim materiallarının dərslik səhifələrinin kiçildil-
miş surətləri üzərində sxematik təsviri;  
 hər mövzuda qruplaşdırılmış təlim materialları üzrə iş texnologiyasının şərhi; 
 hər bir mövzu üzrə tövsiyələrin əvvəlində dərsin təlim məqsədlərinin reallaşdırıl-
ması ilə bağlı daha çox diqqət yetirilməli məsələlər; 
 mövzu üzrə müəllimlər üçün əlavə məlumatlar; 
 müəllimin istifadə edə biləcəyi mənbələr. 
Müəllim tövsiyə olunan materiallardan sinfin hazırlıq səviyyəsinə, tədris 
vaxtına, texniki təchizata və diferensial təlim prinsiplərinə uyğun olaraq lazım 
bildiyi qədər istifadə edə bilər. 
Praktik dərslər zamanı isə şagirdlərdə fərdi bacarıqların formalaşdırılması 
məqsədi ilə, əsasən, fərdi və cütlərlə iş  formasından istifadə edilməsi daha məqsə-
dəuyğundur. Sinifdəki kompüterlərin sayı imkan verərsə, hər şagird bir kompüterin 
qarşısında əyləşə bilər. Əgər kompüterlərin sayı az olarsa, onda sinif cütlərə 
bölünür və kompüterdə praktik işlər cütlərlə aparılır. Cütlərdə işləyən şagirdlər 
praktik tapşırıqları da birlikdə yerinə yetirirlər. 
 
 
DƏRSLİYİN STRUKTURU VƏ  
İKT-dən İSTİFADƏ İMKANLARI 
Dərsliyin 2, 4 və 5-ci tədris vahidlərində tam olaraq kompüterdən istifadə nəzərdə 
tutulur. Məktəblərin kompüter, İnternet şəbəkəsi, noutbuk, proyektor və hətta 
bəzilərinin interaktiv lövhələrlə təchizatını nəzərə alaraq əksər dərslər İKT-dən 
istifadəyə əsaslanır.  
1-ci tədris vahidində kompüterdə fəal işləmək nəzərdə tutulmasa da, 
kompüterlərin iş prinsipləri, informasiyanın kodlaşdırılması və saxlanılması barədə 
məlumat verilir.   
2-ci tədris vahidi tətbiqi proqramlarda – mətn və qrafik redaktorlarda, həmçinin 
təqdimat proqramlarında bəzi iş bacarıqlarının formalaşdırılmasına həsr olunmuşdur. 
Dərslikdə, əsasən, Windows əməliyyat sistemi nəzərdə tutulsa da, Linux əməliyyat 
sistemindən də istifadə oluna bilər.  
Qrafik redaktorda iş rahatlıq üçün ən geniş yayılmış Paint qrafik proqramı üzə-
rində qurulmuşdur. Lakin müəllim tədris prosesində müxtəlif qrafik redaktorlardan – 
sərbəst yayılan Paint.net və digərlərindən də istifadə edə bilər. Paint.net proqramı 
http://www.getpaint.net ünvanından yüklənə bilər.   
Mətn redaktorunda iş Microsoft Word və ya OpenOffice.org paketinin Writer 
proqramı üzərində qurulmuşdur. Müəllim dərslərdə müxtəlif mətn redaktorlarından is-
tifadə edə bilər. Onlar fərqli olsa da, pəncərə elementləri və iş prinsipləri çox oxşardır. 
OpenOffice.org paketinin Writer proqramını http://www.openoffice.org/download/ 
ünvanından yükləmək olar.   
 6
Təqdimatların hazırlanması, əsasən, OpenOffice Impress və Microsoft Power 
Point proqramları vasitəsilə tədris olunur. OpenOffice Impress proqramını 
http://www.openoffice.org/download/ ünvanından yükləmək olar.   
3-cü tədris vahidi alqoritm, onun xassələri və ənənəvi olaraq əyləncəli 
məsələlərin həll alqoritminə həsr edilmişdir.  
4-cü tədris vahidi tamamilə proqramlaşdırmaya həsr olunur və yalnız kompüter 
sinfində keçirilməsi nəzərdə tutulur. 5-ci sinifdən tanış olan ALPLogo 
proqramlaşdırma mühitinin genişləndirilmiş imkanları əsasında şagirdlərdə yeni 
bilik və bacarıqlar formalaşdırılır. ALPLogo proqramının yeni 2.1 versiyasına 
dəyişənlər, dövr və şərt operatorları,  musiqi redaktoru və digər mühüm əlavələr 
edilmişdir. Proqramın yeni versiyası da üç dildə (Azərbaycan, rus, ingilis) işləməyə 
imkan verir. ALPLogo proqramının yeni versiyasını www.informatik.az saytından 
pulsuz yükləmək olar. Arxiv faylını açdıqdan sonra proqramı kompüterin C 
diskinə, sadəcə, köçürmək lazımdır (quraşdırmağa ehtiyac yoxdur).  
5-ci tədris vahidi tam olaraq İnternet və onun bəzi xidmətlərinə həsr edilmişdir. 
Artıq məktəblərin əksəriyyətinin İnternetə qoşulduğunu nəzərə alsaq, bu dərslərin 
keçilməsi heç bir problem yaratmır.  
 
 
VI sinif üzrə informatika fənn standartları 
 
 
6-cı sinfin sonunda hər bir şagird: 
 İkilik say sistemində kodlaşdırmaya dair bacarıqlar nümayiş etdirir. 
 İnformasiyaların əlamətlərə görə qruplaşdırılmasına dair biliklərini nümayiş 
etdirir. 
 Obyektin informasiya  modelinin təsviri  formalarını şərh edir. 
 Sadə proqramlaşdırma mühitində  müxtəlif alqoritmləri icra edir. 
 Fərdi kompüterin əsas və yaddaş qurğuları ilə işləyir. 
 Mətn, qrafiki və təqdimat proqramlarında işləyir. 
 İnternetdə sadə axtarışlar aparır, elektron poçtla işləyir. 
 İnformasiya resursları ilə işləməyin mərhələlərini, əhəmiyyətini izah edir. 
 
1. İnformasiya və informasiya prosesləri 
Şagird 
1.1. İnformasiyaların kodlaşdırılması haqqında biliklərini nümayiş etdirir.  
1.1.1. İkilik say sisteminin  mahiyyətini izah edir. 
1.1.2. Natural ədədlərin 2-lik say sistemində kodlaşdırılmasını nümunələrlə şərh  
edir. 
1.1.3. 2-lik  say sistemində kodlaşdırılmış informasiyanın həcmini ölçür.   
1.2. İnformasiya və  informasiya emalı  haqqında biliklərini nümayiş etdirir. 
1.2.1. İnformasiyaların qruplaşdırılmasının müxtəlif əlamətlərini sadalayır. 
1.2.2. Müxtəlif əlamətlərə görə informasiyaların qruplaşdırılmasını izah edir. 
 7
1.2.3. İnformasiyaların müxtəlif əlamətlərə görə qruplaşdırılmasını  nümunələrlə   
şərh edir. 
 
2. Formallaşdırma, modelləşdirmə, alqoritmləşdirmə və proqramlaşdırma  
Şagird 
2.1. Obyektin informasiya modelinin yaradılmasına dair bacarıqlar nümayiş 
etdirir. 
2.1.1. Obyektin informasiya modelinin təsvir formalarını sadalayır. 
2.1.2. İnformasiya modellərinin təsvir formalarını fərqləndirir. 
2.1.3. İnformasiya modelinin təsvir formalarını nümunələrlə şərh edir. 
2.2. Alqoritmləşdirmə  və proqramlaşdırmanın əsas məsələlərinə yiyələndiyini 
nümayiş etdirir. 
2.2.1. Alqoritmin xassələrini izah edir. 
2.2.2. Alqoritmin növlərini nümunələrlə şərh edir. 
2.2.3. Sadə proqramlaşdırma mühitində budaqlanan və dövri alqoritmləri icra  edir. 
2.2.4. Klaviatura vasitəsilə proqramda səslərdən istifadə bacarıqları nümayiş  
etdirir. 
 
3. Kompüter, informasiya-kommunikasiya texnologiyaları və sistemləri 
Şagird 
3.1. Kompüterin, sistem proqramlarının ümumi iş prinsiplərinə dair baca-
rıqlar nümayiş etdirir. 
3.1.1. Fərdi kompüterin əsas qurğularının iş prinsiplərini şərh edir. 
3.1.2. Müxtəlif disk qurğuları haqqında biliklərini nümayiş etdirir. 
3.1.3. Proqramların müxtəlif variantlarla icrasını şərh edir. 
3.2. Tətbiqi proqramlarla işləmək bacarıqları  nümayiş etdirir. 
3.2.1. Qrafik redaktorda şəkli yadda saxlamaq və çap etmək bacarıqlarını nümayiş 
etdirir.  
3.2.2. Mətni müvafiq qaydada formatlayır. 
3.2.3. Təqdimat proqramında ilkin işləmək bacarığını nümayiş etdirir. 
3.3. Kommunikasiya texnologiyalarından istifadə bacarıqları nümayiş etdirir. 
3.3.1. İnternetdə sadə  axtarışları icra edir.  
3.3.2. Elektron poçtla sadə işləmə bacarığını nümayiş etdirir. 
 
4. Cəmiyyətin informasiyalaşdırılması 
Şagird 
4.1. İnformasiya cəmiyyətinin formalaşdırılmasına dair biliklər nümayiş 
etdirir. 
4.1.1. İnformasiya  resursları ilə işləməyin mərhələlərini izah edir.  
4.1.2. İnformasiya  resursları ilə işləməyin əhəmiyyətini izah edir.  
4.1.3. İnformasiya  resursları ilə işləməyin əhəmiyyətini nümunələrlə əsaslandırır. 
 8
1. KOMPÜTER   
1. Kompüter necә işlәyir 
2. İnformasiya harada saxlanılır 
3. Әdәdi informasiya necә kodlaşdırılır 
4. İnformasiya nә qәdәr yer tutur 
 
2. PROQRAM TӘMİNATI 
5. Proqramı başlatmağın bir neçә üsulu 
6. Şәkli nә vaxt yadda saxlamaq lazımdır 
7. Mәtnin görünüşünün yaxşılaşdırılması  
8. Abzasın formatlanması 
9. Elektron tәqdimatlar 
10. Slaydlarla iş 
11. Obyektin informasiya modeli 
 
3. ALQORİTM 
12. Alqoritmin xassәlәri 
13. Alqoritmin növlәri 
14. Dövri alqoritmlәr 
15. Әylәncәli mәsәlәlәr 
 
4. PROQRAMLAŞDIRMA 
16. Proqramda dәyişәnlәr 
17. Proqramlaşdırma mühitindә seçim 
18. Proqramlaşdırma mühitindә dövr 
19. Dövrlәr vә naxışlar 
20. Proqramlaşdırma mühitindә musiqi 
 
5. İNTERNET 
21. İnformasiya resursları ilә iş mәrhәlәlәri  
22. Dünya hörümçәk torunda gәzişmә 
23. İnternetdә axtarış 
24. Elektron poçt 
25. Elektron poçtla mәktublaşma 
TӘDRİS VAHİDLӘRİ MÖVZULAR 
 DƏRSLİK KOMPLEKTİNİN MÖVZULAR ÜZRƏ STRUKTURU 
 
 
 
 
 
 
 
 
 
 
  
 
 
 9
FƏNN ÜZRƏ MƏZMUN STANDARTLARININ  REALLAŞMA CƏDVƏLİ 
VƏ İLLİK PLANLAŞDIRMA NÜMUNƏSİ  
Cədvəldə kurikulumda tələb olunan bacarıqlar əsasında tövsiyə edilən illik planlaşdırma nümunəsi 
verilmişdir. İş planı həftədə 1 saat olmaqla ildə 32 həftəyə və ya 32 saata nəzərdə tutulmuşdur. 
Müəllim mövzulara şəxsi münasibətindən asılı olaraq tövsiyə edilən illik planlaşdırılma nümunəsinə 
müəyyən dəyişikliklər edə bilər. 
CƏMİ                           32 saat 
Məzmun xətti 1 Məzmun xətti 2 Məzmun xətti 3 M.x.4 
M.st. 1.1 M.st 1.2 
M.st. 
 2.1 
M.st.  
2.2 
M.st.  
3.1 
M. st. 
 3.2 
M. st. 
3.3 
M.st.   
4.1 
TƏDRİS VAHİDİ, 
VƏ MÖVZULAR 
1.
1.
1 
1.
1.
2 
1.
1.
3 
1.
2.
1 
1.
2.
2 
1.
2.
3 
2.
1.
1 
2.
1.
2 
2.
1.
3 
2.
2.
1 
2.
2.
2 
2.
2.
3 
2.
2.
4 
3.
1.
1 
3.
1.
2 
3.
1.
3 
3.
2.
1 
3.
2.
2 
3.
2.
3 
3.
3.
1 
3.
3.
2 
4.
1.
1 
4.
1.
2 
4.
1.
3 sa
at
la
r 
1.  Kompüter necә 
işlәyir 
             +           1 
2.  İnformasiya harada 
saxlanılır 
              +          1 
3.  Әdәdi informasiya 
necә kodlaşdırılır +
 +                       1 
4.  İnformasiya nә 
qәdәr yer tutur 
  +                      1 1.
 K
O
M
PÜ
TE
R
 
Kiçik  summativ qiymətləndirmə 1 
5.  Proqramı başlatma-
ğın bir neçә üsulu 
               +         1 
6.  Şәkli nә vaxt yadda 
saxlamaq lazımdır 
                +        1 
7.  Mәtnin görünüşü-
nün yaxşılaşdırılması
                 +       1 
8.  Abzasın 
formatlanması 
                 +       1 
9.  Elektron tәqdimatlar                   +      1 
10.  Slaydlarla iş                   +      1 
11.  Obyektin 
informasiya modeli 
      + + +          +      1 2
. P
R
O
Q
R
AM
 T
Ə
M
İN
AT
I 
Kiçik  summativ qiymətləndirmə 1 
Böyük  summativ qiymətləndirmə (I yarımil) 1 
12.  Alqoritmin xassәlәri          +               1 
13.  Alqoritmin növlәri           +              1 
14.  Dövri alqoritmlәr           +              1 
15.  Әylәncәli mәsәlәlәr           +              1 
3.
 A
LQ
O
R
İT
M
 
Kiçik  summativ qiymətləndirmə 1 
16.   Proqramda 
dәyişәnlәr 
           +             1 
17. Proqramlaşdırma 
mühitindә seçim 
           +             1 
18.   Proqramlaşdırma 
mühitindә dövr 
           +             1 
19.  Dövrlәr vә naxışlar            +             1 
20.  Proqramlaşdırma 
mühitindә musiqi 
           + +            1 
4.
 P
R
O
Q
R
AM
LA
ŞD
IR
M
A 
Kiçik  summativ qiymətləndirmə 1 
21.  İnformasiya resurs-
ları ilә iş mәrhәlәlәri
   + + +                + + + 1 
22.  Dünya hörümçәk 
torunda gәzişmә 
                     + + + 1 
23.  İnternetdә axtarış                    +     1 
24.  Elektron poçt                     +    1 
25.  Elektron poçtla 
mәktublaşma 
                    +    1 5
. İ
N
TE
R
N
ET
 
Kiçik  summativ qiymətləndirmə 1 
Böyük  summativ qiymətləndirmə (II yarımil) 1 
 10
DƏRSLƏR ÜZRƏ TƏLİM MƏQSƏDLƏRİ 
 
№ Dərs/Mövzu Təlim məqsədləri  
1 
Kompüter necə 
 işləyir 
 kompüterin əsas qurğularını müəyyən edir; 
 kompüterin qurğularını təyinatına görə qruplaşdırır; 
 kompüterin iş prinsipini izah edir. 
2 
İnformasiya harada 
saxlanılır  
 kompakt diskləri bir-birindən fərqləndirir; 
 faylı kompüterdən fləş-yaddaşa köçürür; 
 yaddaş qurğularının təyinatını izah edir.  
3 
Ədədi informasiya 
necə kodlaşdırılır 
 sadə informasiyaları iki işarə ilə kodlaşdırır; 
 ikilik say sisteminin mahiyyətini izah edir; 
 natural ədədi ikilik say sistemində göstərir. 
4 
İnformasiya nə qədər
 yer tutur 
 
 informasiyanın ölçü vahidlərini müəyyən edir; 
 ikilik kodlaşdırmanın mahiyyətini izah edir; 
 ikilik say sistemində verilmiş informasiyanın tutumunu 
ölçür. 
5 
Proqramı başlatmağın 
bir neçə üsulu 
 kompüter proqramlarının başladılması üsullarını şərh edir; 
 proqramları Baş menyudan başladır; 
 proqramları iş masasından başladır. 
6 
Şəkli nə vaxt yadda 
saxlamaq lazımdır  
 qrafik redaktorda hazırlanmış rəsmi kompüterin yaddaşında 
saxlayır;  
 qrafik redaktorda hazırlanmış rəsmi çap edir.  
7 
Mətnin görünüşünün 
yaxşılaşdırılması 
 yığılmış mətn fraqmentinin şriftini dəyişir;   
 yığılmış mətn fraqmentinin yazı üslubunu dəyişir; 
 yığılmış mətn fraqmentinin ölçüsünü dəyişir. 
8 
Abzasın 
formatlanması  
 formatlama elementlərini müəyyən edir;  
 mətnin abzaslarını müvafiq qaydada düzləndirir; 
 sətirlərarası məsafəni dəyişdirir. 
9 Elektron təqdimatlar  
 müəyyən bir mövzuya aid təqdimatın planını hazırlayır; 
 müəyyən bir mövzuya aid informasiyaları qruplaşdırır; 
 təqdimat proqramlarını şərh edir.  
10 Slaydlarla iş  
 hər slaydın maketini müəyyən edir;  
 slayda mətn və şəkil əlavə edir; 
 təqdimatı nümayiş etdirir. 
11 
Obyektin  
informasiya modeli  
 informasiya modelinin növlərini sadalayır;  
 informasiya modelinin təsvir formalarını fərqləndirir;  
 slaydlarda müxtəlif informasiya modellərindən istifadə edir. 
12 Alqoritmin xassələri 
 alqoritmin xassələrini izah edir; 
 hərəkətlər ardıcıllığının alqoritm olub-olmadığını müəyyən 
edir. 
13 Alqoritmin növləri 
 alqoritmin növlərini sadalayır;  
 alqoritmin növlərini şərh edir;  
 budaqlanan alqoritmi yerinə yetirir. 
14 Dövri alqoritmlər 
 dövri alqoritmlərin sözlə və sxemlə yazılışını şərh etmək; 
 dövri alqoritmləri yerinə yetirmək; 
 alqoritmin növünü müəyyən etmək. 
15 Əyləncəli məsələlər 
 verilmiş alqoritmlərin növlərini fərqləndirir; 
 sadə məsələnin alqoritmini tərtib edir. 
 11
16 
Proqramda 
dəyişənlər 
 sadə proqramlaşdırma mühitində proqram tərtib edir; 
 proqramlaşdırma mühitində proqram icra edir; 
 proqramda dəyişənlərdən istifadə edir. 
17 
Proqramlaşdırma 
mühitində seçim 
 proqramlaşdırma mühitində budaqlanan alqoritm tərtib edir;  
 proqramlaşdırma mühitində budaqlanan alqoritmi icra edir. 
18 
Proqramlaşdırma  
mühitində dövr 
 dövri alqoritmləri proqramlaşdırma mühitində yerinə yetirir; 
 dövr komandasından istifadə edərək düzgün çoxbucaqlılar 
çəkir. 
19 Dövrlər və naxışlar 
 proqramlaşdırma mühitində dövr komandasından istifadə 
edərək maraqlı təsvirlər alır. 
20 
Proqramlaşdırma  
mühitində musiqi 
 proqramlaşdırma mühitində səslərdən istifadə edir; 
 klaviatura vasitəsilə səsləri daxil edir. 
21 
İnformasiya  
resursları ilə iş  
mərhələləri 
 “informasiya resursu” anlayışını şərh edir; 
 informasiya resursu ilə iş mərhələlərini sadalayır; 
 informasiya resursunun hazırlanması mərhələlərini izah 
edir. 
22 
Dünya hörümçək  
torunda gəzişmə 
 elektron resursların əhəmiyyətini şərh edir;  
 müəyyən ünvandan veb-səhifəni açır; 
 verilmiş saytda bir səhifədən digər səhifələrə keçir. 
23 İnternetdə axtarış  
 axtarış sistemlərini tanıyır; 
 sadə axtarışları aparır; 
 axtarış zamanı tapılan resurslardan istifadə edir. 
24 Elektron poçt  
 elektron poçtun mahiyyətini izah edir; 
 elektron poçt ünvanını yaratmağı bacarır. 
25 Elektron poçtla məktublaşma 
 elektron poçtun imkanlarını şərh edir; 
 elektron məktubu göndərmə qaydalarını izah edir; 
 öz elektron poçtundan məktub göndərir. 
 12
FƏNLƏRARASI İNTEQRASİYA CƏDVƏLİ  
 
 
A-d. – Azərbaycan dili, Riy. – Riyaziyyat, H-b. – Həyat bilgisi, Tex. – Texnologiya, T-i.–Təsviri in-
cəsənət, X-d. – Xarici dil, F-t. – Fiziki tərbiyə, Mus. – Musiqi, Az.t. – Azərb. tarixi, Fiz. – Fizika, 
Coğr. – Coğrafiya, Əd.-t. – Ədəbiyyat , Üm.t – Ümumi tarix, Rus.d. – Rus dili 
  
TƏDRİS VAHİDİ VƏ MÖVZULAR 
 
FƏNNİN ADI VƏ ALT 
STANDARTLARIN NÖMRƏSİ 
1.  Kompüter necə işləyir Əd.-t. – 1.1.3, Az.t. – 1.2.1, Riy. – 5.1.1 
2.  İnformasiya harada  
 saxlanılır Əd.-t. – 1.1.3, H-b. –  4.2.2, Mus. – 3.1.1 
3.  Ədədi informasiya necə  
kodlaşdırılır H-b. – 4.2.2,  Tex. – 4.2.1 
 
1. İNFORMASİYA 
 
 
4.  İnformasiya nə qədər 
 yer tutur Əd.-t. – 1.1.3,  Riy.  – 4.1.1 
5.  Proqramı başlatmağın bir neçə 
üsulu Tex. –  2.1.1 
6.  Şəkli nə vaxt yadda saxlamaq 
 lazımdır T.i. – 2.1.1., 2.1.3 
7.  Mətnin görünüşünün 
     yaxşılaşdırılması A-d. – 4.1.4 
8.  Abzasın formatlanması A-d. – 4.1.4,  Rus.d. – 3.1.3, 3.1.4 
9.  Elektron təqdimatlar   Coğr. – 1.2.2,  2.1.1,  Rus.d. – 2.1.1 
10.  Slaydlarla iş Coğr. – 1.2.2,  2.1.1,  Rus.d. – 2.1.1  
2. PROQRAM 
TƏMİNATI 
 
11. Obyektin informasiya modeli Az.t – 1.2.2,   Coğr. – 1.2.2, 1.3.2,  Rus.d. – 1.2.1  
12.  Alqoritmin xassələri Əd.-t. – 1.1.3,  Riy. – 1.2.1, 1.2.4 
13.  Alqoritmin növləri F-t.  – 1.2.1, Riy. – 1.2.1 
14.  Dövri alqoritmlər Coğr. – 2.1.6,  Riy. – 1.2.1 
 
3. ALQORİTM 
 
15.  Əyləncəli məsələlər Riy. – 1.2.1 
16.  Proqramda dəyişənlər Riy. – 2.1.2, 2.3.1.,  Tex.– 3.1.1, F-t.– 1.2.1 
17. Proqramlaşdırma 
 mühitində seçim 
Riy. – 2.1.1, 2.1.2 
18. Proqramlaşdırma  
mühitində dövr 
Riy. – 1.2.1,  1.2.2, 3.1.2, 3.1.3, 3.1.4 
19.  Dövrlər və naxışlar Riy. – 1.2.1,  1.2.2., 3.1.2, 3.1.3, 3.1.4 
4. PROQRAM-
LAŞDIRMA 
20. Proqramlaşdırma  
mühitində musiqi 
Mus. – 2.2.1 
21. İnformasiya resursları ilə iş  
mərhələləri Az.t – 1.2.1,  Riy – 3.1.1, 3.2.1 
22. Dünya hörümçək 
torunda gəzişmə 
Mus. – 1.1.1 
23.  İnternetdə axtarış   Üm.t – 4.1.2  
24.  Elektron poçt Əd.-t. – 3.1.3 
5. İNTERNET 
25.  Elektron poçtla məktublaşma Əd.-t. – 3.1.3, H-b. – 2.2.2 
 13
MÖVZULAR ÜZRƏ TƏLİM MATERİALLARI İLƏ İŞ 
TEXNOLOGİYASININ ŞƏRHİ  
 
 
 
  
 
 
 
 
TƏDRİS VAHİDİ ÜZRƏ  
REALLAŞDIRILACAQ ALT STANDARTLAR 
 
 
 
 
 
n 
 
 
 
 
 
 
 
 
 TƏDRİS VAHİDİ ÜZRƏ ÜMUMİ SAATLARIN MİQDARI: 4 saat 
 
KİÇİK SUMMATİV QİYMƏTLƏNDİRMƏ:       1 saat 
TƏDRİS VAHİDİ – 1
KOMPÜTER 
1.1.1. İkilik say sisteminin mahiyyətini izah edir. 
1.1.2. Natural ədədlərin 2-lik say sistemində kodlaşdırılmasını 
nümunələrlə şərh edir. 
1.1.3. 2-lik say sistemində kodlaşdırılmış informasiyanın həcmini ölçür. 
3.1.1. Fərdi kompüterlərin əsas qurğularının iş prinsiplərini şərh edir. 
3.1.2. Müxtəlif disk qurğuları haqqında biliklərini nümayiş etdirir. 
 14
Dərs 1 / Mövzu: KOMPÜTER NECƏ İŞLƏYİR 
 
5-ci sinifdə şagirdlər fərdi kompüterlərin təsnifatını və əməliyyat sistemi 
anlayışları ilə tanış olmuşdular. 6-cı sinifdə isə şagirdlər fərdi kompüterin iş prinsipi 
ilə tanış olacaqlar. Nəzərə alsaq ki, bu tədris ilində informatika fənnindən ilk 
dərsdir, müəllimin şagirdlərlə diaqnostik qiymətləndirmə aparması məqsədəuyğun-
dur. Bu zaman fərdi kompüterlərin növləri, masaüstü kompüterin hissələri və onla-
rın təyinatı haqda müxtəlif suallar verilə bilər.   
               
 Yeni dərsə başlamaq üçün şagirdlərin diqqətini dərslikdə olan şəklə cəlb etmək 
məqsədəuyğundur. Şagirdlər şəklə aid suala cavab verərkən onların fikirlərini 
kompüterin bir-biri ilə sıx əlaqədə olan bir neçə qurğudan ibarət mürəkkəb qurğu 
olmasına yönəltmək faydalı olardı. Düzgün cavab sinifdə səslənmədiyi halda, 
müəllim yönəldici suallarla şagirdləri düzgün cavaba istiqamətləndirə bilər. 
Şagirdlər başa düşməlidirlər ki, tək monitor və ya hər hansı ayrıca bir qurğu 
kompüterin bütün işini  görə bilməz. Kompüterin işləməsi üçün informasiyanı daxil 
edən, saxlayan, emal edən və xaric edən qurğular tələb olunur. 
 “Fəaliyyət” bölməsində verilmiş tapşırığı yerinə yetirmək üçün şagird 1 – 5-ci 
siniflərdə qazandığı biliklərdən istifadə etməlidir. Bu tapşırıq şagirdlərdən 
kompüterin bildiyi hissələrini müəyyən əlamətlərə görə qruplaşdırmaq bacarığı 
tələb edir. İnformasiya proseslərində roluna görə qurğuları qruplara belə ayırmaq 
olar. 
 
İnformasiya daxil edilir 
Klaviatura, skaner, mikrofon 
İnformasiya emal edilir 
Prosessor 
 
İnformasiya saxlanılır 
Yaddaş qurğuları 
İnformasiya xaric edilir 
Monitor, printer, səsucaldanlar 
 15
Dərsi fəal təlim əsasında planlaşdıran müəllim kiçik qruplarda iş təşkil edərkən 
tapşırıqda müəyyən dəyişiklik edə bilər. Məsələn, hər bir qrupa qurğuların 
şəkillərini paylamaq olar. Həmin şəkilləri təyinatına və informasiya prosesindəki 
roluna görə 4 qrupa (daxiletmə, xaricetmə, emaletmə və  yaddaş) ayırmaq tapşırıla 
bilər. Bu tapşırığın 3-cü versiyasını belə təşkil etmək olar: əgər qrupların sayı 
dörddürsə, hər qrupa bir informasiya prosesi tapşırıla bilər. Hər bir qrup müvafiq  
informasiya prosesində iştirakına görə qurğuları müəyyən etməlidir.  
Bu tapşırıq şagirdlərdə kompüterin hissələrinin təyinatını bilməklə yanaşı, həm 
də obyektləri müəyyən əlamətlərə görə qruplaşdırmaq bacarığını formalaşdırır.  
“Bu qurğuların hansı olmasa, kompüter işləyə bilməz?” sualına cavab verərkən 
şagirdlərin diqqəti klaviatura, monitor, yaddaş qurğuları, prosessor qurğularına 
yönəldilir. İzah etmək olar ki, məhz bu səbəbdən də onları təməl, yaxud əsas 
qurğular adlandırırlar.  
Dərsliyin bu bölməsində şagirdlər kompüterin iş prinsipi ilə tanış olur. 
Kompüterlərin müxtəlif növləri olsa da, iş prinsipləri ümumidir.  
 
 
 
Şagirdlərə məlumat vermək olar ki, müasir kompüterlər fon Neyman arxitektu-
rasına əsaslanır. Hesablama maşınlarının iş prinsipi ilk dəfə 1946-cı ildə amerikalı 
alim Con fon Neyman tərəfindən hazırlanmışdır. Onun təklif etdiyi hesablama ma-
şınının əsas prinsipi ondan ibarət idi ki, yaddaşda təkcə verilənlər deyil, proqramlar 
da saxlanılmalı idi. Proqramlarla idarə olunan EHM ikilik say sistemindən istifadə 
edirdi. Belə maşınlar effektiv işləməklə yanaşı, universal olmalı idi.  
Universal hesablama maşını aşağıdakı qurğulardan ibarət olmalı idi: 
– riyazi və məntiqi əməliyyatları yerinə yetirən hesab-məntiq qurğusu; 
– proqramın icra olunma prosesini təşkil edən idarəetmə qurğusu;  
– verilənləri və proqramları yaddaşında saxlaya biləcək yaddaş qurğusu; 
– giriş və çıxış qurğuları. 
 “Bu maraqlıdır” bölməsində göstərilmiş informasiya daşıyıcıları – perfokart və 
perfolent ilk hesablama maşınlarında istifadə olunurdu. Məlumat üçün şagirdlərə 
bildirmək olar ki, ilk kompüterlərin monitoru yox idi və informasiya birbaşa kağıza 
çıxarılırdı. Dərs zamanı müəllim şagirdləri kompüterin sistem blokunda yerləşən fi-
ziki qurğularla tanış edə bilər. Prosessor, yaddaş qurğuları (HDD, RAM), qida blo-
ku, ana lövhə, kuller (ventilyator) və s. qurğular barədə məlumat vermək faydalı 
olardı. Şagirdlərə kompüterin daxili qurğularına aid kompüter təqdimatı, yaxud   
youtube.com saytında http://www.youtube.com/watch?v=wpH83uJejCo videomate-
rialını nümayiş etdirmək olar.  
 “Araşdıraq-öyrənək” bölməsindəki tapşırığı şagirdlər həm evdə, həm də sinifdə 
yerinə yetirə bilər. 
 16
 “Öyrəndiklərinizi yoxlayın” bölməsindəki sual və tapşırıqların cavabları: 
1. İnformasiyanın qəbulu, ötürülməsi, emalı və saxlanılması. 
2. Giriş-çıxış qurğuları, yaddaş qurğusu, informasiyanın emalı qurğusu – prosessor. 
3. a) qulaqlıq   b) skaner. 
 
Qiymətləndirmə meyarları: 
Sadalama 
Şərhetmə 
 
Zəif Orta Yüksək 
Fərdi kompüterin əsas 
qurğularını sadalayır, 
ancaq onların iş 
prinsiplərini şərh etməkdə 
çətinlik çəkir.  
Fərdi kompüterin əsas 
qurğularını sadalayır, 
onların iş prinsiplərini 
qismən  şərh edir.  
Fərdi kompüterin əsas 
qurğularını sadalayır və 
onların iş prinsiplərini 
ətraflı şərh edir. 
 
Dərs 2 / Mövzu: İNFORMASİYA HARADA SAXLANILIR 
 
İnformasiyanın saxlanılması barədə şagirdlərə ibtidai siniflərdə məlumat veril-
mişdir. İnformasiya prosesi kimi informasiyanın saxlanılmasının əhəmiyyəti barədə 
bir neçə sualla şagirdlərə müraciət etməklə əvvəlki bilikləri yada salmaq faydalı  
olardı. Bu dərsdə isə şagirdlər yaddaş qurğularını təsnif etməyi bacarmalıdır. Dərs 
zamanı bir neçə növ yaddaş qurğusunu şagirdlərə əyani olaraq nümayiş etdirmək 
məqsədəuyğun olardı.  
 
 
 Dərsin əvvəlində şagirdlərin biliklərini aktivləşdirmək və motivasiya yaratmaq 
üçün informasiya daşıyıcılarından söhbət açmaq olar. Bu zaman dərslikdəki 
suallarla müraciət etmək olar. Bununla müəllim şagirdlərin informasiya daşıyıcıları 
barədə biliklərini yoxlamaqla yanaşı, həm də yeni dərsə keçid yarada bilər.  
 Dərsliyin “Fəaliyyət” bölməsində verilmiş tapşırıq şagirdlərin gündəlik həyatda 
informasiyanın saxlanılmasına aid nümunələrdən götürülmüşdür. Şagirdlər nəticə-
yə gəlməlidirlər ki, məqsəddən asılı olaraq müxtəlif növ informasiyanı –  mətn, səs, 
qrafik, video informasiyaları müxtəlif daşıyıcılarda saxlamaq olur. Məsələn, öz 
telefon nömrəsini hər şagird, adətən, beynində saxlayır. Amma müəllimə, tanışa 
 17
çatdırmaq üçün onu vərəqdə yazıb ötürür. Sevdiyi musiqini şagird radio və ya tele-
viziya kanallarından eşidə bilər. Amma özündə olması üçün bu musiqini hər hansı 
daşıyıcıda, məsələn, kompakt disk, yaxud fləş-yaddaşda saxlamalıdır.  
Tapşırığın müzakirəsi zamanı diqqət informasiyanın saxlanma səbəblərinə 
yönəldilməlidir. İzah etmək olar ki, informasiyanı təhrif etmədən uzun müddət 
saxlamaq və ötürmək üçün onu haradasa olduğu kimi saxlamaq lazımdır. 
Vurğulana bilər ki, saxlanmış informasiyanı başqalarına ötürmək və ya onu emal 
edərək dəyişdirmək mümkündür.  
 Dərsin izahatında müəllim həm dərslikdən, həm də özünün hazırladığı təqdi-
matdan istifadə edə bilər. İmkandan asılı olaraq müəllim şagirdlərə yaddaş qurğula-
rını – operativ yaddaşı (RAM), sərt diski (HDD və ya vinçesteri), disketi, kompakt 
diskləri, fləş-yaddaşı əyani də göstərə bilər.   
İxtiyari kompüterin operativ yaddaşının və sərt diskinin həcminin necə 
müəyyən olunmasını müəllimin nümayiş etdirməsi şagirdlər üçün mühüm praktiki 
əhəmiyyətə malikdir.  
Operativ yaddaş və ümumiyyətlə, kompüterin aparat təminatı barədə məlumat 
əldə etmək üçün  My Computer qovluğunun tapşırıqlar panelindən System 
Properties bəndini seçmək lazımdır. Açılan pəncərədən həm RAM-ın tutumu, 
həm də kompüterin digər qurğuları barədə məlumatı əldə etmək mümkündür: 
 
  
 “Bu maraqlıdır”  bölməsində ilk sərt disk barədə məlumat yerləşdirilib.  
Şagirdlərə başqa maraqlı məlumatı da çatdırmaq olar: İlk fərdi kompüterlərdə 
proqramlar, verilənlər, musiqi maqnit kasetlərdə saxlanılırdı. Proqramı kompüterə 
yükləmək üçün kaseti maqnitofona qoyurdular, maqnitofonu isə kompüterə 
birləşdirirdilər. Kiçik bir proqramın yükləməsi 5 – 20 dəqiqə vaxt aparırdı.  
 Dərsliyin “Araşdıraq-öyrənək” bölməsində şagirdlər kompüterin yaddaşından 
fləş-yaddaşa informasiyanı yazmağı öyrənməlidirlər. Bu tapşırığı evə də vermək 
olar. Müəllim şagirdlərdən kompüterlərində olan hər hansı bir şəkli və ya musiqi 
faylını fləş-yaddaşa yazıb, sinfə gətirməyi xahiş edə bilər. 
 18
Maraqlananlar üçün müəllim şagirdlərə sərt diskin nə üçün “vinçester” 
adlandırıldığını araşdırmağı tapşıra bilər. Müəllim bu barədə özü də məlumat verə 
bilər: “Vinçester” adı IBM şirkəti tərəfindən 1973-cü ildə istehsal olunan 3340 
modelli sərt diski adlandırmaq üçün istifadə edilmişdir. Bu disk 30 MB həcmli iki 
moduldan ibarət olduğundan mühəndislər onu sadəcə olaraq “30-30” 
adlandırırdılar. Layihənin rəhbəri olan Kennet Hoton o zamanlar məşhur ov 
tüfənginin “Vinçester 30-30” adı ilə həmahəng səsləndiyinə görə yeni diski 
“vinçester” adlandırmağı təklif etmişdi.  
 Özlərini qiymətləndirmələri üçün şagirdlərə mövzunun sonunda “Sual və 
tapşırıqlar” bölməsində verilmiş fikirlərdən yalan olanları doğru etmək təklif 
olunur. 
Cavab. CD-R diskinə informasiyanı yazmaq olur. 
CD-ROM diskinin tutumu ixtiyari DVD disklərinin tutumundan azdır. 
 
Qiymətləndirmə meyarları: 
Faylı kompüterdən fləş-yaddaşa köçürmə 
Fərqləndirmə 
 
Zəif Orta Yüksək 
Fləş-yaddaşı və ya kom-
pakt diski çətinliklə 
kompüterə  quraşdırır,  
faylı köçürə bilmir.  
Fləş-yaddaşı və ya kom-
pakt diski kompüterə 
quraşdırır, faylı müəllimin 
göstərişləri ilə köçürür.  
Fləş-yaddaşı və ya kom-
pakt diski kompüterə 
quraşdırır, faylı fləş-
yaddaşa sərbəst köçürür.  
Yaddaş qurğularını 
çətinliklə fərqləndirir və 
təyinatını izah edə bilmir. 
Yaddaş qurğularını fərq-
ləndirir, ancaq təyinatını 
qismən izah edir. 
Yaddaş qurğularını təyi-
natına görə düzgün 
fərqləndirir. 
 
Dərs 3 / Mövzu: ƏDƏDİ İNFORMASİYA NECƏ KODLAŞDIRILIR  
 
Bu dərsdə ikilik say sisteminin mahiyyəti sadə şəkildə izah olunur. Şagirdlər 5-
ci sinif riyaziyyat fənnindən say sistemləri haqqında ümumi məlumat almışlar. 
Müəllimin say sistemlərinin mahiyyəti, yaranması və tarixi barədə müəyyən 
maraqlı məlumatlar verməsi məqsədəuyğundur. İnformasiyanın kompüterdə nə 
üçün ikilik kodda saxlanıldığı və ədədlərin ikilik say sistemində necə təsvir edildiyi 
sadə nümunələr əsasında şərh olunur.  
 
 
 
 
 
 
 
 
 19
 
 Mövzuya motivasiya yaratmaq üçün şagirdlərin diqqətini şəklə yönəltmək olar.  
Bu zaman şagirdlərə izah etmək lazımdır ki, elə hadisələr var ki, onlar yalnız iki 
vəziyyətdə ola bilər. Buna görə də onların vəziyyətini iki işarə ilə göstərmək olar. 
Məsələn, başımızı aşağı-yuxarı hərəkət etdirəndə “bəli”, sol-sağ tərəfə döndərəndə 
isə “yox” demək istəyirik. Taksinin üstündəki işıq yanırsa, deməli, taksi boşdur, 
sönmüşsə, içində sərnişin var. Əlimizi yuxarı qaldıranda taksiyə “saxla” işarəsi 
verilir. Şagirdlərdən avtomobillərdə daha hansı kodlaşdırmadan istifadə 
olunduğunu soruşmaq olar. Maşınların yolda səs siqnalı verməsi, uzaqdan faraları 
yandırıb-söndürməsi, dönmə faralarının yandırılması kodlaşdırmaya nümunə kimi 
göstərilə bilər. Göstərilən kodlaşdırmalarda yalnız iki vəziyyətdən istifadə olunur. 
Həmin vəziyyətlər iki işarə ilə təsvir oluna bilər.  
 Dərsliyin “Fəaliyyət” bölməsində verilmiş Morze əlifbası ilə şagirdlər 5-ci 
sinifdən tanışdırlar. Cəmi iki işarədən – nöqtə və tiredən istifadə etməklə bütün 
hərf və ədədləri göstərmək olur. Bu tapşırığın yerinə 
yetirilməsi ikilik kodlaşdırmanı mənimsəməyə 
köməklik göstərəcəkdir. 
 Yeni materialın izahatında müəllim keçmiş 
mövzularla yeni mövzunun əlaqəsini yaratmağa ça-
lışmalıdır. Bu zaman o qeyd edə bilər ki, istifadəçi 
üçün kompüterin yaddaşı qovluq və fayllardan 
ibarət olsa da, əslində, kompüter yaddaşı xanalardan 
ibarətdir. Verilənlər bu xanalarda 0 və 1 rəqəmləri 
vasitəsilə təsvir olunur. Kompüterdə hər bir ədədi, 
mətn, qrafik informasiya ikilik kodlara çevrilir. 
Bunu izah etmək üçün müəllim onluq say sistemin-
də verilmiş ixtiyari ədədi ikilik say sisteminə çevir-
məyi nümayiş etdirə bilər. Bunun lövhədə və ya təq-
dimat vasitəsilə yerinə yetirilməsi şagirdlərin daha 
yaxşı başa düşmələrinə kömək edər.   
Şagirdlərin 1-dən 16-ya kimi tam ədədlərin ikilik say 
sistemində təsvirini bilməsi üçün yaxşı olardı ki, 
müəllim ədədlərin ikilik yazılışını izah etsin: bir 
mərtəbə dolandan sonra (onluq say sistemində olduğu kimi), yəni 1 olduqda növbəti 
mərtəbənin qiyməti artır. Əgər bütün mərtəbələr 1-dirsə, onda yeni mərtəbə yaradılır. 
Məsələn, 3-ə uyğun olan 112 ədədindən sonra gələn ədədi, yəni 4-ü göstərmək üçün 
yeni mərtəbə yaranır və qalan mərtəbələr sıfır olur: 1002.  
 Nümunədə onluq say sistemində verilmiş ədədi ikilik say sistemində təsvir etmək  
qaydası göstərilir.  
  Dərsliyin “Araşdıraq-öyrənək” bölməsində iki məsələ verilib. Hər iki məsələnin 
şərtində ədədlər ikilik say sistemində göstərilib.   
Diferensial təlim. Təlim nəticələri zəif olan şagirdlərə 1002 və 10010 ədədlərini mü-
qayisə etmək tapşırıla bilər.  
Onluq  İkilik 
1 1 
2 10 
3 11 
4 100 
5 101 
6 110 
7 111 
8 1000 
9 1001 
10 1010 
11 1011 
12 1100 
13 1101 
14 1110 
15 1111 
16 10000 
 20
Təlim nəticələri yüksək olan şagirdlərə isə ikilik ədədlərlə riyazi məsələ 
hazırlamağı tapşırmaq olar. Onun üçün şagirdlərə hər hansı sadə bir riyazi məsələ 
verilir. Məsələnin şərtində olan bütün ədədləri ikilik say sistemində təsvir etmək 
tapşırılır. 
Cavablar. 
1. 4 qardaşı var. Kiçik qardaşının 8 yaşı, böyük qardaşının isə 15 yaşı var. 
Böyük qardaş 9-cu sinifdə oxuyur. 
2. Ədədlər ikilik say sistemində verilib. Rzanın bir əlində 5 konfet, digər əlində 
isə 6 konfet var. Cəmi – 11 konfet. 
 “Öyrəndiklərinizi yoxlayın” bölümündə verilmiş tapşırıqlar həm sinifdə, həm 
də evdə yerinə yetirilə bilər.  
Cavablar. 
3. 451, 2011, 1020110210 ədədləri ikilik ədədlər ola bilməz, çünki onların 
tərkibində olan bəzi rəqəmlər 0 və 1-dən fərqlidir. 
5. 1710 = 100012 
3310 = 1000012 
8210 = 10100102 
6. 1000012 ədədindən sonra 1000102 ədədi gəlir. 
 
Qiymətləndirmə meyarları: 
Fikiryürütmə 
Natural ədədi ikilik say sisteminə çevirmə 
 
Zəif Orta Yüksək 
İkilik say sisteminin 
mahiyyətini izah etməkdə 
çətinlik çəkir. 
İkilik kodlaşdırmaya aid 
nümunələr göstərir, ancaq 
ikilik say sisteminin ma-
hiyyətini tam izah edə bil-
mir.  
Nümunələr göstərməklə 
ikilik say sisteminin ma-
hiyyətini düzgün izah 
edir.  
Natural ədədi ikilik say 
sisteminə çevirmə 
qaydasını izah etməkdə 
çətinlik çəkir. 
Natural ədədi ikilik say 
sisteminə çevirmə 
qaydasını izah edir, 
konkret misal həllində 
çətinlik çəkir.  
Verilmiş natural ədədi 
ikilik say sisteminə izah 
etməklə dəqiq çevirir.  
 
 
 21
Dərs 4 / Mövzu: İNFORMASİYA NƏ QƏDƏR YER TUTUR 
 
5-ci sinifdə 1.1.3 alt standartında təsbit olunan “İnformasiyaların həcminin 
ölçülməsini nümunələrlə izah edir” bacarığını formalaşdırmaqla şagirdlərdə 6-cı 
sinif üçün müəyyən bilik bazası yaradılmışdır. 6-cı sinifdə isə bu bacarığın davamı 
olan “2-lik say sistemində kodlaşdırılmış informasiyanın həcmini ölçür” 
bacarığının formalaşdırılması nəzərdə tutulur. Bu mövzunu keçərkən şagirdlər 
kompüterdə kodlaşdırılmış informasiyanın həcmini hesablamağı bacarmalıdırlar. 
İnformasiya ədəd, yaxud mətn şəklində ola bilər. Nəzərə almaq lazımdır ki, 
ənənəvi kompüterlərdə ASCII kodlaşdırma cədvəlindən istifadə olunurdu və orada 
hər simvol kompüterdə 1 baytla kodlaşdırılırdı. Müasir kompüterlərdə UNICODE 
kodlaşdırmasından istifadə olunur və artıq hər simvol 2 baytla kodlaşdırılır. Buna 
baxmayaraq, ümumiliyi qorumaq üçün hər simvolun yaddaşda 1 bayt yer tutduğu 
qəbul olunacaqdır.  
 
 
 
 
 
 
 
 
 
 
 
 Dərsə başlamaq üçün şagirdlərin diqqətini şəklə və şəkilaltı suala yönəltmək 
məqsədəuyğundur. Sualın cavabı belə ola bilər: “Bu disk CD diskidir, amma film 
yazmaq üçün DVD diski lazımdır – o daha tutumludur”. Şagirdlərdən disk qurğula-
rının tutumunu soruşmaq olar. Şəkilaltı sualın cavabı üzrə müzakirə təşkil etmək 
məqsədəuyğundur. Təbii ki, bir diskə yerləşdirilən faylların sayı faylların 
həcmindən asılıdır. Bu sualı müzakirə edərkən müəllim şagirdləri məhz faylda olan 
informasiyanın həcminin necə ölçülməsi probleminə yönəltməyə çalışmalıdır.  
 Dərsliyin “Fəaliyyət” bölməsində verilmiş tapşırıq Windows 7 əməliyyat 
sistemində yerinə yetirilərsə, onda öncə şagirdlər iş masasında User qovluğunu 
tapmalıdırlar. Şagirdlər həmin qovluğu açıb, onun içində My Documents, My 
Music və My Pictures qovluqlarını tapa bilərlər. Əgər bu tapşırıq Windows XP-
də yerinə yetirilirsə, onda iş masasında My Documents qovluğunu açıb, onun 
içində My Music və My Pictures qovluqlarını tapmaq olar. Tapşırığın əhəmiyyəti 
ondan ibarətdir ki, şagirdlər musiqi və qrafik faylları tapdıqdan sonra, onların yad-
daşda nə qədər yer tutduqlarını müəyyən edə bilsinlər. Musiqi, qrafik, video və 
mətn fayllarının həcmini qarşılıqlı müqayisə etməklə hansı faylların daha çox yad-
daş tələb etdiyini aydınlaşdırmaq mümkündür. Bu çox mühüm praktiki əhəmiyyəti 
olan bacarıqdır. Kompüterdə işləyən hər kəs nə vaxtsa yaddaş çatışmazlığı ilə qar-
şılaşır. Bu zaman yaddaşın ilk növbədə hansı növ faylların hesabına dolma səbəbini 
 22
müəyyən etmək lazım gəlir. Müəllim şagirdlərin 5-ci sinifdə keçdikləri informasi-
yanın ölçü vahidlərini xatırlada bilər.  
 Dərsi izah edərkən müəllim hazırladığı təqdimatdan istifadə edə bilər. Sinfin 
qavrama səviyyəsindən asılı olaraq şagirdlərə kodlaşdırma sistemləri haqqında 
əlavə məlumatlar da verilə bilər. 
 
Mövzuya aid əlavə material 
Mətn tipli informasiyanın baytlarla kodlaşdırılması bir neçə müxtəlif standarta 
əsaslanır, lakin əsas standart ABŞ-da ANSI Milli İnstitutunda işlənilmiş ASCII 
(American Standard Code or Information Interchange) standartı olmuşdur.  
 
 
Bütün tələblərin hər kəs tərəfindən ödənilməsinin təmin edilməsi üçün aşağıdakılar 
qəbul edilmişdir: 
1. Hər biri bir bayt təşkil edən 256 koddan ilk 32-si (0-dan 31-ə qədər) kompüter, 
printer və başqa qurğuların istehsalçılarına verilmişdir. Onlar bu kodları 
istədikləri əməliyyat üçün təyin edirlər. Lakin sonradan istehsalçılar tərəfindən bu 
kodlar üçün də standartlar işlənilmişdir, bu standartları qəbul etməyənlər isə 
ASCII cədvəli 
 23
sadəcə olaraq öz məhsullarını sata bilmədiklərinə görə bazardan çəkilmişlər. 
Məsələn, bütün kompüter sistemlərində 13 kodu mətn daxil edilərkən abzasın 
bitməsi və yeni abzasın başlaması üçün istifadə edilir.  
 
2. Qalan kodlar cədvəli iki hissəyə bölür: 32-dən 127-yə qədər olan kodlar 
dünyadakı bütün kompüter sistemlərinin istifadə etdiyi simvolların kodlarını təşkil 
edir. 128-dən 255-ə qədər olan kodları isə hər bir ölkə özünə uyğun şəkildə 
yerləşdirə bilər.  
ASCII cədvəlindən başqa, digər kodlaşdırma sistemləri də mövcuddur. Bunlara 
misal olaraq Windows 1251, КОИ-8 və s. sistemləri göstərmək olar. Bu 
sistemlərdə 1 simvolun kodlaşdırılması üçün 8 bit və ya 1 bayt  istifadə edilir. 
1991-ci ildə 16-bitlik Unicode (Yunikod) sistemi təklif edilmişdir. Bu sistemdə hər 
bir simvolun kodlaşdırılması üçün 2 bayt istifadə edilir: 1 bayt simvolun 
kodlaşdırılması üçün, 1 bayt isə əlamətinə görə ayrılır. Bununla yanaşı, Unicode 
kodlaşdırma üsulunun ASCII standartı ilə informasiya uyğunluğu təmin edilir.  
Unicode standartında hər bir simvol 2 bayt ilə kodlaşdırıldığından eyni zamanda 
65536 simvolun işlədilməsinə yol açır. Bu ədəd isə dünyanın bütün əlifbalarını 
özündə saxlaya bilər. Bu 65536 kodun arasında "Ə", "ə" hərfi üçün də (türk 
əlifbasında olduğundan dilimizin o biri «qeyri-standart» hərflərinin Unicode 
kodları əvvəldən məlum idi) yer tapıldı. Nəhayət, 28 iyul 2001-ci ildə Azərbaycan 
dili üçün Unicode (2-baytlıq) və qeyri-Unicode (1 baytlıq) simvol kodlaşdırmaları 
və həmçinin klaviatura düzümü qəbul edildi. Əslində, Unicode standartı çoxdan 
tətbiq olunurdu və bu, sadəcə, rəsmiləşdirildi. 
 Dərsliyin “Araşdıraq-öyrənək” bölməsində verilmiş tapşırıqda şagirdlər yaddaş 
qurğusu kimi fləş-yaddaşdan, kompakt disklərdən, xarici vinçesterdən istifadə edə 
bilərlər. Yaddaş tutumuna baxmaq üçün, My Computer qovluğunu açdıqdan 
sonra, həmin qurğunun simgəsini taparaq, onun kontekst menyusundan Properties 
bəndini seçin. Adətən, tutulmuş sahə göy rənglə, boş olan sahə isə ağ rənglə 
göstərilir.  
Diferensial təlim. Təlim nəticələri yüksək olan şagirdlərə belə tapşırıq vermək 
olar: – İnternetdən istifadə edərək “Müasir elektron informasiya daşıyıcıları” adlı 
referat hazırlayın.  
 Şagirdlərin özlərini qiymətləndirmələri üçün mövzunun sonunda verilmiş 
tapşırıqlar yerinə yetirilə bilər.  
1.1.3. 2-lik  say sistemində kodlaşdırılmış informasiyanın həcmini ölçür.   
 
Qiymətləndirmə meyarları: 
İnformasiyanın həcmini ölçmə 
 
Zəif Orta Yüksək 
“Bit”, “bayt” anlayışlarını 
bilir, ancaq faylın həcmini 
müəyyən edə bilmir.  
Faylın həcmini müəyyən 
edir, ancaq onu başqa 
vahidlə ifadə edə bilmir. 
Faylın həcmini sərbəst 
müəyyən edir və onu 
müxtəlif vahidlərlə ifadə 
edir. 
 24
I TƏDRİS VAHİDİ ÜZRƏ 
KİÇİK SUMMATİV QİYMƏTLƏNDİRMƏ  
 
1. Hansı qurğular informasiyanı kompüterə daxil etmək üçündür? 
A) monitor, klaviatura, skaner 
B) skaner, klaviatura, mikrofon  
C) monitor, printer, siçan 
D) printer, klaviatura, skaner  
 
2. Kompüterdə informasiya hansı qurğuda emal olunur? 
A) yaddaş   B) monitor    C) prosessor      D) printer 
 
3. Bunlardan hansı kompüterin xarici yaddaşıdır?  
A)  HDD    B) RAM     C) ROM      D) LCD 
 
4. Kompüterdəki informasiyanı hansı kompakt diskə yazmaq olur? 
A) CD-ROM    B) DVD-ROM     C) CD-M     D) CD-R 
 
5.  Prosessor qurğusu nəyin üzərində yerləşir? 
A) yaddaş  qurğusunun   B) sistem lövhəsinin     
C) monitorun   D) qida blokunun  
 
6.  Kompüterin əsas qurğuları hansılardır?  
A) monitor, mikrofon, sistem bloku, skaner    
B) mikrofon, skaner,  klaviatura, siçan 
C) monitor, sistem bloku, klaviatura, siçan   
D) monitor, sistem bloku, printer, klaviatura  
 
7. Hansı kompakt diskin həcmi daha çoxdur? 
A) CD-ROM     B) CD-RW    C) CD-R      D) DVD-R 
 
8. İnformasiya bu yaddaşda daimi qalmır: 
A) sərt disk    B) fləş-yaddaş    C) operativ yaddaş   D) disket 
 
9. Müasir HDD-nin həcmi nə ilə ölçülür? 
A)  bitlə    B) giqabaytla    C) meqabaytla    D) kilobaytla 
 
10. İkilik say sistemində neçə rəqəmdən istifadə olunur? 
A) 10    B) 4    C) 2    D) 3 
 
11. İkilik say sistemində verilmiş aşağıdakı ədədlərdən ən böyüyü hansıdır? 
A) 10110110111110101 
B) 10111110101101101 
C) 11010110110110111 
D) 11010110111101101 
 25
12. 45 ədədi ikilik say sistemində necə təsvir olunur? 
A)  101101    B) 1100111      C) 101111      D) 100111 
 
13.  İkilik say sistemində verilmiş ədədlərdən hansı ən kiçikdir? 
A) 100001    B) 1111    C) 1101    D) 10011 
 
14. 2 kilobayt = ... bayt. 
A) 1    B) 64    C) 2048     D) 4024 
 
15.  Verilmiş cümlənin informasiya həcmini tapın.  
               
 Bağ salan barın yeyər. 
 
A) 22 bit    B) 176 bit    C) 19 bayt       D) 176  bayt 
 
16. Mətnin informasiya həcmi 512 baytdırsa, ondakı simvolların sayını tapın. 
A) 16     B) 8      C) 64      D) 512 
 
17. Verilmiş informasiya həcmlərindən ən böyüyünü seçin. 
A)  1 Gb    B)  1025 Mb   C) 4096  Kb      D) 102400 bayt 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 26
 
 
 
 
 
TƏDRİS VAHİDİ ÜZRƏ  
REALLAŞDIRILACAQ ALT STANDARTLAR 
 
 
 
 
 
 
 
 
 
 
 
 
 
 
 
 
 
 
________________________________________ 
 
 
 
 
 
 
 
 
 
 
TƏDRİS VAHİDİ ÜZRƏ ÜMUMİ SAATLARIN MİQDARI: 7 saat 
KİÇİK SUMMATİV  QİYMƏTLƏNDİRMƏ:      1 saat 
BÖYÜK SUMMATİV QİYMƏTLƏNDİRMƏ:       1 saat 
PROQRAM TƏMİNATI 
2.1.1. Obyektin informasiya modelinin təsvir formalarını sadalayır. 
2.1.2. İnformasiya modellərinin təsvir formalarını fərqləndirir. 
2.1.3. İnformasiya modelinin təsvir formalarını nümunələrlə şərh edir. 
3.1.3. Proqramların müxtəlif variantlarla icrasını şərh edir.  
3.2.1. Qrafik redaktorda şəkli yadda saxlamaq və çap etmək 
bacarıqlarını nümayiş etdirir. 
3.2.2. Mətni müvafiq qaydada formatlayır. 
3.2.3. Təqdimat proqramında ilkin işləmək bacarığını nümayiş etdirir. 
TƏDRİS VAHİDİ – 2
 27
KOMPÜTERDƏ PRAKTİK DƏRSLƏRİN TƏŞKİLİ İLƏ BAĞLI  
ÜMUMİ TÖVSİYƏLƏR 
 
İnformatika dərslərində praktik işlərin kompüter sinfində keçirilməsi çox vacibdir. 
Kompüter sinfində işi düzgün təşkil etmək üçün müəllimə aşağıdakı məsələlərə 
diqqət yetirmək tövsiyə olunur.  
Praktik dərslərdə şagirdlərin yerinə yetirəcəkləri tapşırıqların proyektor vasitəsilə 
şərh edilməsi nəzərdə tutulan bacarıqların reallaşdırılması üçün faydalı ola bilər. 
Proyektor olmayan siniflərdə lövhədən və plakatlardan istifadə etmək mümkündür. 
Hər iki halda müəllim zəruri məlumatlar verə və işin yerinə yetirilmə ardıcıllığını 
izah edə bilər.  
Şagird işlərinin kompüterdə saxlanılması çox vacibdir. Yaxşı olar ki, hər bir 
şagird praktik məşğələlərdə eyni bir kompüterdə işləsin. Əgər bu, mümkün deyilsə, 
onda çalışmaq lazımdır ki, şagirdlərin daim istifadə etdikləri iş qovluqları şəbəkə 
vasitəsilə bütün kompüterlərdən açıla bilsin. Bu məqsədlə müəllim hər bir şagird 
üçün kompüterdə ayrıca qovluq yaratmalıdır. Şagirdin bütün işləri öz adı ilə adlanan 
qovluqda saxlanılır.  
Şagirdlərdə işlərini kompüterdə saxlamaq bacarığının formalaşdırılması çox 
əhəmiyyətlidir. İşlərin saxlanmasının başqa səbəbi də odur ki, kompüterdə 
şagirdlərin hər biri üçün ayrıca portfolio yaradılır. Müasir təhsil qiymətləndirmənin 
daha uzunmüddətli müşahidələrə əsaslanmasını tələb edir. Bu baxımdan şagirdlərin 
işlərinin toplanması onların bilik və bacarıqlarının inkişafının izlənməsi üçün böyük 
əhəmiyyət kəsb edir. Portfolioların surətləri istənilən vaxt şagirdin özünə, yaxud 
valideyninə verilə bilər. Sinif qovluqları yaradan zaman nəzərə almaq lazımdır ki, 
Windows XP əməliyyat sistemi olan kompüterlərdə My Documents qovluğu iş 
masasında, My Pictures qovluğu isə onun daxilində yerləşir. Bundan fərqli olaraq 
Windows 7 əməliyyat sistemində iş masasında User (istifadəçi) qovluğu yerləşir. 
Onun içərisində isə My Documents və My Pictures qovluqları olur.  
Praktik dərslərdən əvvəl müəllimə bütün kompüterləri işə salmaq və nasazlıqları 
mümkün qədər aradan qaldırmaq tövsiyə olunur. Dərsə başlayarkən kompüterlərin 
qoşulu vəziyyətdə olması vaxta qənaət etmək baxımından çox əhəmiyyətlidir. Elə bu 
məqsədlə bütün kompüterlərin iş masalarına istifadə olunan proqramların (mətn və 
qrafik redaktor, ALPLogo, müxtəlif brauzerlər və s.) qısayol simgələri çıxarıla bilər.   
Kompüter sinfində işi düzgün təşkil etmək üçün aşağıdakı məsələlərə diqqət 
yetirmək lazımdır:  
 uşaqlar kompüterdə işə o qədər aludə olurlar ki, uzun müddət ondan əl çəkə 
bilmirlər. Ekran qarşısında çox oturmaq onların görmə orqanlarına və fiziki 
sağlamlıqlarına mənfi təsir göstərə bilər;  
 displeydə bir obyektə uzun müddət baxdıqda uşaq gözünün akkomodasiya qa-
biliyyəti (fokusun dəyişməsi) xeyli zəifləyir. Buna səbəb odur ki, göz uzun 
müddət monitordan eyni məsafədə yerləşən nöqtələrə zillənir. Ona görə də gö-
zü ekrandan çəkəndən sonra yaxında və uzaqda yerləşən obyektlərə fokusun 
uyğunlaşması dərhal deyil, bir müddətdən sonra və tədricən baş verir; 
 28
 bütün diqqəti ekranda olan şagird gözlərini daha az qırpır. Bunun nəticəsində 
göz almasının xarici səthi az islanır. Bu da gözün selikli qişasının qıcıqlanma-
sına səbəb olur.  
Sadalanan mənfi halların qarşısını almaq üçün müəllimə aşağıdakılar tövsiyə 
olunur: 
1. Hər bir praktik dərsə başlayan zaman kompüter otağında davranış və 
təhlükəsizlik qaydaları barədə şagirdlərə xatırlatmaq lazımdır.  
2. Dərsə başlamazdan əvvəl hər bir şagirdə yaxınlaşıb onun monitorunun 
parlaqlığını və kontrastlığını nizamlayın.  
3. Kompüter siniflərində müxtəlif fəaliyyət növlərindən istifadə edilməsinə fi-
kir verin. Sinifdə kompüter stolları ilə yanaşı, adi partaların olması digər 
fəaliyyətlər – kitab və dəftərlə iş, layihələrin işlənməsi və oyunların keçiril-
məsi üçün faydalı olardı.  
 
Müəllim praktik dərsləri, əsasən, üç mərhələdə qura bilər: 
1. Şagirdlərdə maraq oyatmaqla yanaşı, dərsdə formalaşdırılacaq bacarıqlar 
noutbuk və proyektor vasitəsilə nümayiş etdirilir, lazım olan təlimatlar 
verilir. 
2. Şagirdlər kompüter qarşısında əyləşdirilir və müəllimin nəzarəti ilə yeni 
bacarıqları formalaşdıracaq tapşırıqları yerinə yetirirlər. 
3. Şagirdlərin işlərinə baxış keçirilir, onların çətinlik çəkdikləri məqamlar 
müzakirə olunur və işlər dəyərləndirilir.  
 
____________________________________ 
 
 
 
 
 
 
 
 
 
 
 
 
 
 
 29
Dərs 5 / Mövzu: PROQRAMI BAŞLATMAĞIN  
         BİR NEÇƏ ÜSULU 
 
Hər bir kompüterdə çoxlu sayda proqramlar quraşdırılmış olur. İstifadəçini 
maraqlandıran proqramın tapılması və onun başladılması bacarığı çox vacibdir. Bu 
dərsdə şagirdlər kompüterdə olan proqramları onların harada yerləşməsindən, 
yaxud bəzi şərtlərdən asılı olaraq müxtəlif cür başlatmağı öyrənməlidirlər.  
                           
 
 Müəllim mövzuya başlayarkən şagirdlərə aşağı siniflərdə proqramları necə 
başlatdıqlarını xatırlatmaq üçün uyğun suallar verə bilər. O həmçinin kompüterdə, 
yaxud mobil telefonlarda hansı proqramlarda işlədikləri ilə maraqlana bilər. Bu 
proqramların necə başladılmasını soruşmaq da olar.  
 Dərsliyin “Fəaliyyət” bölməsində verilmiş tapşırığın kompüterin qarşısında 
yerinə yetirilməsi nəzərdə tutulur. Adətən, iş masasında bir neçə proqramın simgəsi 
olur.  
Dərsi fəal təlim əsasında təşkil etməyi planlaşdıran müəllim tədqiqat işi üçün 
belə tapşırıqlar verə bilər:  
1. Şagirdlər Baş menyunun All Programs alt menyusundan istifadə etməklə 
işlədiyi kompüterdə hansı tanış proqramların olduğunu müəyyən edir.  
2. Bu proqramlardan hansının simgəsinin iş masasında olduğu araşdırılır.  
3. Simgəsi iş masasında olan ixtiyari bir proqram qoşa çıqqıltı yolu ilə başladılır. 
4. Başqa bir proqram isə Baş menyudan başladılır.  
İşi həm fərdi, həm də cütlərlə təşkil etmək olar. Nəticənin müzakirəsi üçün 
dərslikdəki suallardan istifadə etmək olar. 
  Proqramların başladılma üsullarından danışarkən müəllim şagirdlərə simgə və 
qısayol (shortcut) anlayışlarının fərqini izah etməyə çalışmalıdır. Çox zaman 
şagirdlər bu iki anlayışı səhv salırlar. Faylları diskdə nizamlı yerləşdirməkdən ötrü 
qovluqlardan istifadə olunur. Sistemdə hər hansı bir proqramı axtarıb tapıb 
çalışdırmaq əvəzinə, həmin proqramın iş masasında qısayolunu yaradıb, birbaşa 
oradan çalışdırmaq olar. Belə ki, proqramın qısayolunu iş masasına çıxararkən, 
sadəcə, onun yerləşdiyi qovluğa istinad verilir və proqram həmin qovluqdan açılır.  
Müəllim çox istifadə olunan proqramların simgələrinin Tez başlatma zolağında 
yerləşdirilməsinin əhəmiyyətini konkret vəziyyət üçün proyektorda nümayiş etdirə 
bilər. Bunun üçün o, hər hansı bir proqramı, məsələn, mətn redaktorunu başladır. 
 30
İzah edir ki, yeni bir proqramı, məsələn, qrafik redaktorun pəncərəsini açmaq üçün 
onu ya Baş menyudan, ya da iş masasından başlatmaq lazımdır. İş masasından 
başlatmaq üçün isə mətn redaktorunun pəncərəsini qapamaq, yaxud da müvəqqəti 
olaraq tapşırıqlar zolağına yerləşdirmək lazımdır. Ancaq qrafik redaktorun simgəsi 
Tez başlatma zolağında olarsa, mətn redaktorunun proqram pəncərəsini bükmədən, 
qrafik redaktorun simgəsini bir dəfə çıqqıldatmaqla onun pəncərəsini açmaq 
mümkündür. 
Müəllim proqramların əksəriyyətini onlarda hazırlanmış fayllar vasitəsilə  
başladılmasını da göstərə bilər. Bu zaman proqramın öz simgəsini axtarıb başlatmağa 
ehtiyac qalmır. Sadəcə, faylı qoşa çıqqıldatmaqla uyğun proqram başladılır və sənəd 
açılmış olur.  
Müəllim şagirdlərə bəzi proqramların iş masasının kontekst menyusundan başla-
dılma yolunu da nümayiş etdirə bilər. İş sahəsində kontekst menyusunun New 
bəndini çıqqıldatmaqla alt siyahı açılır və orada hansı proqram fayllarının 
yaradılması mümkün olduğu göstərilir. Yeni fayl yaratdıqdan sonra onun simgəsini 
qoşa çıqqıldatdıqda uyğun proqram pəncərəsi açılır.  
 
Bəzi hallarda eyni bir fayl bir neçə proqram vasitəsilə açıla bilir. Məsələn, hər 
hansı bir kompüterdə bir neçə mətn redaktoru quraşdırıla bilər. Mətn sənədini 
istədiyimiz proqramda açmaq üçün siçanın göstəricisini onun üzərinə gətirib kontekst 
menyusundan  Open with bəndini seçmək lazımdır. Təqdim olunan siyahıdan isə 
lazımlı proqramı seçmək olar. 
 
 31
 Praktiki fəaliyyət üçün nəzərdə tutulan tapşırıq proqramın qısayolunun 
yaradılması bacarığının formalaşdırılmasını nəzərdə tutur.   
 Dərsliyin “Araşdıraq-öyrənək” bölməsində verilmiş tapşırığı  yerinə yetirərkən 
şagirdlər proqramı başlatmaq yollarından hansının daha rahat olduğunu özləri üçün 
müəyyənləşdirməlidirlər. İkinci tapşırıq isə bu proqramın qısayolunun 
yaradılmasıdır. Bunun üçün yuxarıdakı tapşırıqda mənimsənilən bacarığın tətbiqi 
tələb olunur.  
 
Qiymətləndirmə meyarları: 
Proqramları müxtəlif variantlarla başlatma 
 
Zəif Orta Yüksək 
Proqramların bir neçə 
başladılma üsulunu 
sadalamaqda çətinlik 
çəkir. 
Proqramların başladılması 
üsullarını sadalayır, ancaq 
çətinliklə nümayiş etdirir.  
Proqramları müxtəlif 
üsullarla başladır və hər 
üsulun əhəmiyyətini 
düzgün izah edir.  
 
 
Dərs 6 / Mövzu: ŞƏKLİ NƏ VAXT YADDA SAXLAMAQ LAZIMDIR  
 
5-ci sinifdə şagirdlər mətn redaktorunda hazırlanmış sənədləri kompüterin 
yaddaşında saxlamağı öyrənmişlər. 6-cı sinifdə isə qrafik redaktorda hazırlanmış 
rəsmi yaddaşda müəyyən bir ad altında saxlamağı öyrənəcəklər. Şagirdlərin 
işlərinin iş masasında saxlanması məqsədəuyğun deyil. Onların öz işlərini şəxsi 
qovluqlarında saxlaması sonradan onlardan istifadə etmələri üçün daha faydalıdır. 
Ona görə də çalışmaq lazımdır ki, hər bir şagird və ya cütlük növbəti dərslərdə də 
eyni bir kompüterdə işləsin.  
 
 
 
 
 
 
 
 
 
 
 
 
 Müəllim dərsə başlamaq üçün şagirdlərin diqqətini mövzudakı şəkillərə 
yönəldə bilər. Şəkillərin kompüterdə saxlanmasının əhəmiyyətini aydınlaşdırmaq 
üçün müəllim şagirdlərə bir neçə istiqamətverici sualla müraciət edə bilər.  
 Dərsliyin “Fəaliyyət” bölməsində verilmiş tapşırıqda şagirdlər dərslikdə 
göstərilmiş ardıcıllıqla masaüstü kompüterin 4 hissəsinin şəklini çəkməlidirlər. 
Çəkilmiş rəsmləri isə kompüterin yaddaşında müvafiq adla saxlamalıdırlar. 
 32
Çalışmaq lazımdır ki, şəkilləri hazırlayan zaman şagirdlər həndəsi fiqurların 
çəkilməsi üçün nəzərdə tutulmuş alətlərdən geniş istifadə etsinlər. 
Məsələn, monitoru, klaviaturanı, sistem blokunu və siçanı belə çəkmək olar: 
 
 
 
     
       
 
Diferensial təlim. Təlim nəticələri zəif olan şagirdlər kompüterin bir hissəsini 
çəkib kompüterin yaddaşında saxlaya bilər. 
Diqqət vermək lazımdır ki, şagirdlər kompüterin müxtəlif hissələrini fərqli 
fayllarda işləsinlər və ayrıca adlarla saxlasınlar.  
 İkinci “Fəaliyyət” tapşırığını yerinə yetirərkən şagirdlər şəklin kağızda necə 
çap edildiyi ilə tanış olurlar.  
Əgər kompüter otağında printer varsa və bütün şagird kompüterləri bu 
printerdən istifadə edə bilərsə, onda müəllim seçmə yolla uşaqların bir neçəsinin 
işini çap edə bilər.  
Müəllim şagirdlərə şəkli çapa verməzdən öncə kağızda onun necə görünəcəyinə 
monitorda necə baxmaq mümkün olduğunu izah edə bilər. Bu məqsədlə Print 
Preview komandasından istifadə edilir. Paint XP-də bu komanda File 
menyusunda yerləşir. Windows 7 üçün isə Paint  proqramında onu Paint   
menyusundan seçmək olar.  
Əgər şəklin vərəqdə yerləşməsi istifadəçini qane etmirsə, onda File 
menyusunun digər – Page Setup bəndindən istifadə etmək məqsədəuyğundur. Bu 
pəncərələr barədə şagirdlər 4-cü sinifdə məlumat almışlar.   
 33
 
 
Bu pəncərədə şəklin çap ediləcəyi vərəqin ölçüsünü, yerləşmə istiqamətini, hər 
dörd tərəfdən buraxılacaq boş sahələrin ölçülərini təyin etmək olar.  
 
 Dərsliyin “Araşdıraq-öyrənək” bölməsində şagirdlərə qrafik redaktorda 
hazırlanmış şəkli hansı uzantı ilə kompüterin yaddaşında saxlamağı müəyyən 
etmək tapşırılır. 
 
 
 
 
 
 
 
 
 
 
 
Paint proqramının versiyasından asılı olaraq şəkil avtomatik olaraq ya bmp, ya da 
png uzantısı ilə saxlanılır. Amma şəklin uzantısını dəyişmək də olur.  
  “Sual və tapşırıqlar” bölümündə verilmiş cümlələrdə buraxılmış sözləri əlavə 
etmək lazımdır. Cavab: təsvirlər, Paint, Save, < > : ? “ / , Print. 
 
Qiymətləndirmə meyarları: 
Qrafik redaktorda şəkli yadda saxlama və çap etmə 
 
Zəif Orta Yüksək 
Qrafik redaktorda 
hazırlanmış rəsmi diskdə 
saxlamaqda və çapa 
verməkdə çətinlik çəkir.  
Qrafik redaktorda 
hazırlanmış rəsmi çapa 
verə bilir, ancaq diskdə 
saxlamaqda çətinlik çəkir. 
Qrafik redaktorda 
hazırlanmış rəsmi sərbəst 
olaraq diskdə saxlayır və 
çapa verir.  
Windows XP üçün 
1 
Şəkil avtomatik 
olaraq bmp uzantısı 
ilə saxlanılır. 
Windows 7 üçün 
Şəkil avtomatik olaraq 
png uzantısı ilə 
saxlanılır.
 34
Dərs 7 / Mövzu: MƏTNİN GÖRÜNÜŞÜNÜN YAXŞILAŞDIRILMASI 
 
Bu və növbəti dərsdə 3.2.2 alt standartı (Mətni müvafiq qaydada formatlayır) 
reallaşdırılır. Şagirdlər aşağı siniflərdə mətnin formatlanması ilə tanış olmuşlar. Bu 
dərsdə isə şriftlər, onların ölçüləri və növləri haqqında məlumat verilir. Növbəti 
dərs isə abzasın formatlanmasına həsr ediləcək. 
 
 
 
 
 
 
 
 
 
 
 
 
 Dərsin əvvəlində müəllim şagirdlərlə evristik müsahibə apara bilər. Kitablara, 
dərsliklərə istinad edərək, nə üçün bəzi hərflərin (sözlərin) digərlərinə nisbətən 
qalın, maili, iri yazıldığını soruşmaq olar. Diqqəti şriftə yönəltməyə çalışan mü-
əllim hər hansı bir hərfin başlıqlarda və mətndə yazılışını nümayiş etdirə bilər.  
 Dərsliyin “Fəaliyyət” bölməsində şagirdlər mətn redaktorlarından birində 
verilmiş mətni yığıb kompüterin yaddaşında saxlamalıdırlar. Onlardan mətni 
bəzəmək, rəngləmək tələb olunmur. Diqqət yetirmək lazımdır ki, şagirdlər 
Azərbaycan əlifbasından düzgün istifadə etsinlər. Sənədi kompüterin yaddaşında 
saxlamaq məqsədi ilə My Documents qovluğunda olan müvafiq sinfin 
qovluğundan istifadə etməyi xahiş etmək lazımdır. Bu işi həm fərdi şəkildə, həm də 
cütlərlə təşkil etmək olar.  
Diferensial təlim. Təlim nəticələri zəif olan şagirdlər mətnin bir hissəsini yığa 
bilər. 
  Müəllim mətn redaktorunda (OpenOffice.org Writer və ya Microsoft  Word 
proqramının hər hansı versiyasında) mətnin formatlanması barədə şagirdlərə 
məlumat verməyə çalışmalıdır. Formatlanma sənədin tərtibatını, dizaynını 
düzəltməklə yanaşı, onu gözoxşayan etmək üçündür. Öncə formatlama simvolların 
üzərində aparılır. Müəllim formatlama panelini və ya şriftlə işləyən düymələr 
qrupunu (2007, 2010 versiyalarında) göstərməklə yanaşı, şriftlə işləyən 
düymələrlə şagirdləri tanış edə bilər. Bu zaman imkan daxilində proyektordan 
istifadə edilməsi məqsədəuyğundur. 
Şagirdlərin kompüterlərində kifayət qədər şriftlər olmaya da bilər. Müəllim 
qeyd etməlidir ki, lazım olan şriftləri kompüterə istifadəçinin özü quraşdırmalıdır. 
Amma buna baxmayaraq, hər bir qrafik əməliyyat sistemində standart şriftlərin 
toplusu mövcuddur: Times, Arial, Courier. 
Adətən, şriftlərdə hər simvolun müəyyən eni olur. Onlara proporsional 
(mütənasib) şriftlər deyilir. Times New Roman belə şriftlərdəndir. Amma elə 
 35
şriftlər var ki, onun bütün simvolları eyni ölçüdə olur. Belə şriftlərə Courier şriftini 
misal göstərmək olar. Məsələn, aşağıda bir yazının iki variantda yazılışı göstərilib. 
Birinci Times New Roman şrifti ilə yığılıb, ikincisi isə Courier. 
 
 
 
 
 
 
Çıxıntılı şriftlərdən danışarkən onu qeyd etmək yaxşı olardı ki, belə şriftlər 
mətni oxumağı asanlaşdırır. Çünki belə şriftlərdə olan çıxıntılar qonşu hərfləri 
birləşdirir. Amma şriftinin ölçüsü kiçik olan mətnlərdə (8 punktdan aşağı) çıxıntılı 
şriftlərdən istifadə olunmur – hərflərin belə yazılışı oxuma prosesinə mane olur. 
Belə hallarda çıxıntısız şriftlərdən istifadə olunur. 
Yaxşı olardı ki, çıxıntılı və çıxıntısız şriftlərdən savayı, simvol şriftlər barədə də 
məlumat verilsin. Belə şriftlərdə hərf və rəqəmlərin əvəzinə kiçik şəkillərdən – 
piktoqramlardan istifadə olunur. Webdings, Monotype Sorts şriftlərini misal 
göstərmək olar. 

 
 
 
 Dərsliyin ikinci “Fəaliyyət” bölümündə mətnin formatlanması tapşırılır. Dərs-
likdə verilmiş tapşırıq nümunə xarakteri daşıyır. Müəllim bu tapşırığı dəyişə də bi-
lər. Dərsin təşkil formasından asılı olaraq, tapşırığı şagirdlərə onların hazırlıq sə-
viyyəsinə uyğun fərqli vermək olar. 
 Dərsliyin “Araşdıraq-öyrənək” bölməsində verilmiş tapşırığı yerinə yetirərkən şa-
girdlər formatlama üslubunu müəyyən etməlidirlər. Bu tapşırığı başqa formada da ver-
mək olar: şagirdlər istədikləri fənnin dərsliyində konkret bir səhifəni açaraq, oradakı 
mətnin necə formatlandığını müəyyən edə bilər. Bu zaman mətnin hansı yerlərində 
çıxıntılı və çıxıntısız, eləcə də qalın, kursiv və altcizgili şriftlərdən istifadə olunduğunu 
müəyyən etmək tapşırıla bilər.  
 
Qiymətləndirmə meyarları: 
Yığılmış mətnin görünüşünü dəyişmə  
 
Zəif Orta Yüksək 
Yığılmış mətnin şriftini, 
ölçüsünü və yazı üslubunu 
(qalın, kursiv) 
dəyişməkdə çətinlik çəkir. 
Yığılmış mətnin yazı 
üslubunu uyğun 
düymələrdən istifadə 
etməklə dəyişdirir. Şrifti 
və ölçüsünü çətinliklə 
dəyişir.  
Yığılmış mətnin şriftini, 
ölçüsünü və yazı üslubunu 
(qalın, kursiv) sərbəst 
olaraq dəyişir. 
 
Məktub gəldi! 
Məktub gəldi! 

 36
Dərs 8 / Mövzu: ABZASIN FORMATLANMASI 
 
Mətnin formatlanmasının bir hissəsi də abzasların tərtibatıdır. Abzasların 
tərtibatını həm formatlama panelinin düymələri, həm də xüsusi Paraqraf (Абзац) 
pəncərəsi vasitəsilə aparmaq olar. 6-cı sinif şagirdlərinə abzasların formatlanmasını 
düymələr vasitəsilə başa salmaq daha məqsədəuyğundur. Bu dərsdə abzasların 
düzləndirilməsi, sətirlərarası məsafə barədə məlumat verilir.  
 
 
 
 
 
 
 
 
 
 
 
 Müəllim mövzuya başlamaq üçün şagirdlərin diqqətini şəkildə verilmiş iki 
sənədə cəlb edə bilər. Yaxşı olardı ki, müəllim xüsusi tip sənədlərin – ərizə, arayış, 
müraciət və s. xüsusi tərtibat formalarının olduğunu izah etsin. Müəllim həmin 
sənədlərin formalarını vərəqlərdə də nümayiş etdirə bilər.   
 Dərsliyin “Fəaliyyət” bölməsindəki tapşırığın əsas məqsədi verilmiş mətnlərin 
olduğu kimi yığılmasıdır. Ola bilsin ki, kimsə başlığı ortada yerləşdirmək üçün 
boşluq klavişindən istifadə edəcək. Bu tapşırıq nümunə kimi verilib. Gələn 
dərslərdə həmin mətnlər təqdimatın slaydlarında istifadə olunacaq. Ona görə də 
şagirdlərin məhz bu mətnləri yığması məqsədəuyğundur. 
 Dərsi izah edərkən proyektordan istifadə etmək faydalı olardı. Müəllim format-
lama panelində olan düymələrlə şagirdləri tanış edə bilər. Əgər Microsoft Word 
proqramından istifadə olunursa, onda proyektorla bu düymələri nümayiş etdirmək 
və onların funksiyalarını izah etmək olar.  
 
2003 versiyası 
 
2007 və 2010 versiyaları 
Şagirdləri formatlamanın digər imkanları ilə də tanış etmək olar. Bəzi abzasları 
çərçivəyə salmaq, yaxud onun hissələrini rənglə seçdirmək lazım gəlir. Uyğun 
düymələri nümayiş etdirmək olar.  
 37
 Dərsliyin “Araşdıraq-öyrənək” bölməsində verilmiş tapşırığı şagirdlər 
kompüterdə yerinə yetirməlidir. Şagirdlərə başa salmaq lazımdır ki, mətni həddindən 
artıq bəzəmək onun oxunulmasına mane olur. Məsələn, abzasın rəngi, sözlərin fərqli 
ölçü və üslubları, sətirlərarası məsafənin fərqli verilməsi mətnin görünüşünü korlayır.  
 4-cü tapşırığın cavabı: mətndə sətirlərarası məsafəni böyütmək lazımdır.  
 
Qiymətləndirmə meyarları: 
Mətni müxtəlif qaydalarda formatlama 
 
Zəif Orta Yüksək 
Formatlama elementlərini 
tanıyır, amma düzləndir-
mənin və sətirlərarası mə-
safənin dəyişdirilməsində 
çətinlik çəkir.  
Formatlama elementlərini 
tanıyır. Düzləndirmənin 
və sətirlərarası məsafənin 
dəyişdirilməsində köməyə 
ehtiyacı var.  
Formatlama elementlərini 
tanıyır. Düzləndirməni və 
sətirlərarası məsafəni 
sərbəst olaraq dəyişdirir.  
 
 
 
Dərs 9 / Mövzu: ELEKTRON TƏQDİMATLAR  
 
Təqdimat proqramlarının imkanları ilə şagirdlər 6-cı sinifdən başlayaraq 7, 8 və 
9-cu siniflərdə tanış olacaqlar. 6-cı sinifdə şagirdlər təqdimat proqramlarının bəzi 
imkanları ilə tanış olurlar. Yuxarı siniflərdə isə slaydlarda animasiya, müxtəlif 
effektlərin daxil edilməsi, təqdimatlarda multimedia imkanları ilə tanış olacaqlar.  
Dərs zamanı şagirdlərdə 1.2.1 – 1.2.3 alt standartlarında informasiyanın 
qruplaşdırılması  ilə bağlı nəzərdə tutulan bacarıqlar da formalaşdırılır. Təqdimat 
hazırlayarkən şagirdlərdən uyğun informasiyaları müxtəlif əlamətlərə görə 
qruplaşdırma bacarıqları tələb olunur.  
Dərslikdə izahat OpenOffice.org Impress təqdimat proqramı əsasında aparılır. 
Bu proqram sərbəst yayılan OpenOffice.org proqram paketinə daxildir və onu 
İnternetdən  http://www.openoffice.org/ru/about-downloads.html ünvanından  yük-
ləmək olar. 
 
 
 
 
 
 
 
 
 
 
 
 
 38
 Müəllim mövzuya başlayarkən şagirdlərin diqqətini dərsdə verilən iki şəklə 
cəlb edə bilər. Əgər sinifdə proyektor varsa, müəllim uşaqlara belə sual da verə 
bilər: proyektor olmasa, mən sizə dərsi necə izah edə bilərdim? Dərsi başlamaq 
üçün təqdimat vasitəsi kimi sinifdə olan plakatlardan da istifadə etmək yaxşı olardı. 
Müəllim təqdimatın nə olduğunu, onun necə və nə üçün keçirildiyini nümunələrlə 
izah edə bilər.  
 Dərsliyin “Fəaliyyət” bölməsində verilmiş tapşırıqda şagirdlər hər hansı bir 
mövzuda çıxış planını formalaşdırırlar. İşi qruplarda təşkil edərkən müəllim hər bir 
qrupa fizika, riyaziyyat, biologiya, coğrafiya, ədəbiyyat fənlərinə aid mövzu 
seçməyi təklif edə bilər. Çalışmaq lazımdır ki, şagirdlər müxtəlif fənlərə aid 
çıxışların planını qursunlar. Şagirdlər plan qurmaqda çətinlik çəkərlərsə, onda 
müəllim dərslikdəki nümunədən istifadə etməyi təklif edə bilər. Burada nümunə 
kimi coğrafiya fənninə aid “Yer kürəsi” mövzusu götürülüb və onun planı qurulub. 
İşin müzakirəsi dərslikdə yazılmış suallar əsasında qurula bilər. Şagirdlər hələ ki 
vərəqlərdə və ya dəftərlərdə işləyirlər.  
 Dərsin izahatı OpenOffice.org Impress proqramı əsasında aparılır. Müəllim 
dərsi başqa proqram əsasında da qura bilər. Dərslikdə sərbəst yayılan 
Openoffice.org paketinin proqramının pəncərəsi əks olunub. Bu proqramın və 
Microsoft Office paketinə daxil olan PowerPoint proqramının pəncərələri 
oxşardır. Ona görə də dərslikdə olan şəkillər şagirdlərdə çaşqınlıq yaratmamalıdır.  
Əgər sinif kompüterlərində Microsoft Office 2007 və ya 2010 quraşdırılıbsa, 
onda müəllim proqram pəncərəsini daha ətraflı izah etməyə çalışmalıdır.  
 
Microsoft PowerPoint 2007 və OpenOffice.org Impress proqramlarının 
pəncərələri arasında əsas fərq alətlərin yerləşməsindədir. Microsoft PowerPoint 
2007 proqramının pəncərəsində bütün komandalar bir zolaq üzərində yerləşdirilib. 
Zolaq 9 standart əlavədən – Home, Insert, Design, Animations və s. ibarətdir. 
Əlavənin seçilməsindən asılı olaraq zolaqda müəyyən komandalar yığımı əks 
olunur. Bütün komandalar qruplaşdırılıb. Qeyd etmək lazımdır ki, bu proqramın 
 39
2003 versiyası ilə müqayisədə 2007 və 2010 versiyaları daha geniş imkanlara 
malikdir. 
Müəllim izahat zamanı proyektordan istifadə edirsə, şagirdlərə proyektorun 
elektron təqdimatlarda rolu barədə məlumat verə, onun əhəmiyyətini və 
funksiyalarını izah edə bilər.  
Kompüterdən səsi daha yaxşı yaymaq üçün təqdimat zamanı səsucaldanlardan da 
istifadə edilməsini vurğulamaq yaxşı olardı. 
 Dərsliyin “Araşdıraq-öyrənək” bölməsində verilmiş tapşırığı yerinə yetirmək 
üçün şagirdlərin kompüterlərində hər iki proqram – OpenOffice.org Impress və 
Microsoft PowerPoint quraşdırılmalıdır.  
Diferensial təlim. Təlim nəticələri yüksək olan şagirdlərə Microsoft PowerPoint 
2003 və Microsoft PowerPoint 2007 və ya 2010 proqramlarını müqayisə etməyi 
tapşırmaq olar. Müqayisə nəticələrini referat formasında hazırlamaq tələb olunur. 
 Müəllim şagirdlərə “Öyrəndiklərinizi yoxlayın” bölməsində verilmiş 
tapşırıqları izah edə bilər. Bu tapşırığı evə vermək daha məqsədəuyğundur. 
Şagirdlər mövzu seçərkən mövzunun daha konkret olmasını məsləhət görmək 
lazımdır. Məsələn, “Bitkilər” mövzusu çox genişdir. Onun yerinə şagirdin daha 
konkret olan “Azərbaycanın müalicəvi bitkiləri” mövzusunu seçməsi daha düzgün 
olardı. Əgər şagirdlər mövzunun seçilməsində çətinlik çəkərlərsə, müəllim onlara 
istiqamət verərək köməklik göstərə bilər. Çalışmaq lazımdır ki, seçilmiş mövzular 
aktual olsun. 
 
Qiymətləndirmə meyarları: 
Təqdimat üçün plan tərtib etmə  
Təqdimat proqramlarını şərh etmə  
 
Zəif Orta Yüksək 
Təqdimat üçün mövzu 
seçir, ancaq düzgün plan 
qura bilmir.  
Mövzuya uyğun plan qurur, 
ancaq məlumatları çətinliklə 
qruplaşdırır.  
Təqdimat üçün mövzuya 
uyğun planı sərbəst olaraq 
tərtib edir. 
Elektron təqdimatın əhə-
miyyətini şərh etməkdə 
çətinlik çəkir, təqdimat 
proqramlarını digər 
proqramlardan 
fərqləndirə bilmir.  
Elektron təqdimatın əhəmiy-
yətini şərh edir, təqdimat 
proqramlarının özəlliyini 
çətinliklə izah edir.  
Elektron təqdimatın əhə-
miyyətini şərh edir, 
təqdimat proqramlarının 
digər proqramlardan 
fərqini izah edir. 
 
 
Dərs 10 / Mövzu: SLAYDLARLA İŞ 
 
Şagirdlər bu dərsdə elektron təqdimatın hazırlanmasını OpenOffice.org 
Impress proqramı əsasında mərhələ-mərhələ öyrənirlər. Dərsdə elektron təqdima-
tın hazırlanması əvvəlki dərsdə planı tərtib olunmuş “Yer kürəsi” adlı mövzu üzrə 
 40
təşkil edilir. Müəlliflər düşünülmüş surətdə elektron təqdimatın yaradılmasını eyni 
nümunə üzərində qurmuşlar. Bu, şagirdlərdə təqdimatların savadlı və planlı surətdə 
hazırlanma bacarıqlarının formalaşdırılmasına xidmət edir.  
 
 
 
 Dərsin əvvəlində şagirdləri pəncərənin tapşırıqlar paneli ilə və proqramda olan 
hazır maketlərlə tanış etmək faydalı olardı. Bu zaman müəllim proyektordan 
istifadə edərək, şagirdləri müxtəlif maketlərlə tanış edə bilər. Şagirdlərə başa 
salmaq lazımdır ki, maketlərdən istifadə etmədən də slaydlara mətn, şəkil və digər 
elementlər daxil etmək mümkündür. Amma maketdən istifadə etdikdə, slaydlar 
daha səliqəli olur. Nümunə kimi maketdən istifadə etmədən, hər hansı bir slayda 
kompüterin yaddaşından bir şəkil əlavə etmək olar. Əgər şəklin ölçüləri böyük 
olarsa, onu kiçiltmək, kiçik olarsa, böyütmək lazım gələcək. Maketin isə belə prob-
lemi yoxdur: şəkil müəyyən ölçülü çərçivəyə salınır. 
 Dərsliyin “Fəaliyyət” bölməsində şagirdlər əvvəlki dərsdə planını hazırladıqları 
mövzunun təqdimatını hazırlamalıdırlar. Şagirdlər dərslikdə verilmiş göstərişlərdən 
istifadə edə bilərlər. Əgər vaxt qalarsa, müəllim slaydların fonunu dəyişmək 
qaydasını da başa sala bilər. 
 Dərsliyin ikinci “Fəaliyyət” bölməsində şagirdlər hazırlanmış təqdimatı 
nümayiş etdirməyi öyrənirlər. Müəllim proyektor vasitəsilə bir neçə şagirdin 
təqdimatını göstərə bilər.  
 Çox vaxt təqdimatların səliqəsiz və anlaşılmaz olduğu ilə rastlaşırıq. Bunun 
üçün dərslikdə təqdimat hazırlayarkən diqqət yetirmək lazım olan məqamlar 
vurğulanır. Müəllim qeyd olunmuş məsləhətlərin əhəmiyyətini ixtiyarı bir təqdimat 
üzərində araşdıra bilər.   
 “Araşdıraq-öyrənək” bölümündə verilmiş tapşırığı müəllim evə verə bilər. Ma-
terialları şagirdlər həm dərslikdən, həm də İnternetdən əldə edə bilərlər.  
 Müəllim şagirdlərlə birlikdə mövzunun “Öyrəndiklərinizi yoxlayın” 
bölməsində verilmiş tapşırıqların cavablarını müzakirə edə bilər. 
Cavab. Buraxılan sözlər: New Slide, maket, sağ, fərqli, F5. 
 
Qiymətləndirmə meyarları: 
Təqdimatın slaydına elementləri əlavə etmə  
Təqdimetmə 
 41
 
Zəif Orta Yüksək 
Təqdimat proqramında 
hər slayda uyğun maket 
seçməkdə çətinlik çəkir, 
slayda mətn və şəkilləri 
əlavə edə bilmir.  
Təqdimat proqramında hər 
slayda uyğun maket seçə 
bilir, ancaq mətn və 
şəkilləri çətinliklə əlavə 
edir.   
Təqdimat proqramında 
slayda uyğun maket seçir, 
mətn və şəkilləri sərbəst  
əlavə edir. 
Hazırlanmış təqdimatı 
nümayiş etdirməkdə 
çətinlik çəkir.  
Hazırlanmış təqdimatı 
nümayiş etdirir, lakin 
mövzuya uyğun şərhi 
çətinliklə verir.  
Hazırlanmış təqdimatı 
nümayiş etdirir və 
mövzuya uyğun şərhlər 
verir.  
 
 
Dərs 11 / Mövzu: OBYEKTİN İNFORMASİYA MODELİ 
 
Dərsdə üç alt standartın reallaşdırılması nəzərdə tutulur: 
2.1.1. Obyektin informasiya modelinin təsvir formalarını sadalayır. 
2.1.2. İnformasiya modellərinin təsvir formalarını fərqləndirir. 
2.1.3. İnformasiya modelinin təsvir formalarını nümunələrlə şərh edir. 
 Dərs praktik olduğundan bu standartların reallaşdırılması elektron təqdimatların 
hazırlanması vasitəsilə həyata keçirilir. Bu zaman şagirdlərə obyektin informasiya 
modeli haqqında bilikləri xatırlatmaq faydalı olardı. Təqdimatların da obyektlərin 
informasiya modeli olduğunu şagirdlərə izah etmək lazımdır. Hər bir slaydda onun 
müxtəlif növlərindən istifadə imkanları vurğulanmalıdır.  
 
  Dərsin əvvəlində informasiya modeli və onun növləri haqqında söhbət 
aparmaq faydalı olardı. Şagirdlərə informasiya modelinin növlərini müqayisə 
etməklə yanaşı, hər hansı obyektin bu və ya digər informasiya modelinin 
üstünlüklərini izah etmək tapşırıla bilər. Məsələn, dərslikdə verilmiş slaydlarda 
mətn, şəkil, cədvəl, sxem (diaqram) tipli informasiya modelləri təqdim edilib. Əgər 
obyektin əlamətlərini sadalamaq lazımdırsa, onda mətn və ya cədvəl modelindən 
istifadə etmək faydalıdır. Obyektin hissələri (elementləri) arasında əlaqələri 
göstərmək, onları müqayisə etmək üçün qrafik və ya sxemlərə üstünlük verilir; əgər 
obyektin xarici görünüşünü təsvir etmək lazım gəlirsə, onda onun şəkli əvəzsizdir. 
Təqdimat proqramının slaydlarında informasiya modellərinin bütün növlərindən  
(mətn, şəkil, diaqram, cədvəl, qrafik və s.) istifadə edilməsi mümkündür. Bu ba-
 42
xımdan informasiya modellərinin elektron təqdimat vasitəsilə nümayiş edilməsinin 
hansı üstünlüyə malik olduğu barədə şagirdlərə müxtəlif suallar vermək faydalı 
olardı. Müəllim müqayisə üçün izah edə bilər ki, hər hansı bir obyektin şəklini, 
onun haqqında mətni, müəyyən cədvəlləri qrafik və ya mətn redaktorlarında hazır-
lamaq mümkündür. Amma nümayiş zamanı bir neçə proqram pəncərəsinin 
açılması nümayişi çətinləşdirir. Təqdimat proqramlarında slaydlara bir obyektə aid 
müxtəlif modellər yerləşdirmək mümkündür. Elektron təqdimatlarda bütün bu mo-
dellər eyni bir proqramda yığıldığından nümayiş zamanı heç bir problem üzə 
çıxmır.  
 “Fəaliyyət” bölümündə “Masaüstü kompüter” adlı təqdimat hazırlamaq 
tapşırılır. Bunun üçün şagirdlər əvvəlki dərslərdə kompüterin hissələrinə aid çəkib 
öz qovluqlarında saxladıqları şəkillərindən istifadə edəcəklər. Onlar bu şəkilləri 
slaydlara daxil etməlidirlər. Mətn hissələri isə “Abzasın formatlanması” dərsinin 
“Fəaliyyət” bölümündə yığılmış mətndən götürülə bilər. Əgər şagirdlər keçmiş 
dərslərdə müvafiq şəkilləri hazırlaya bilməyiblərsə, onda kompüterin yaddaşındakı 
hazır şəkillərdən istifadə etmək olar. Təlim nəticələri yüksək olan şagirdlər bu 
şəkilləri təqdimat proqramlarında Rəsm panelindən istifadə etməklə yenidən çəkə 
bilərlər. Bu zaman avtofiqurlardan istifadə etməklə səliqəli rəsmlər yaratmaq müm-
kündür. Qeyd edək ki, Rəsm paneli müvafiq mətn redaktorlarının rəsm panelindən 
fərqlənmir.  
Hazır şəkillərdən istifadə nəzərdə tutulursa, onda əvvəlcədən şagirdlərin  kompüter-
lərində müvafiq şəkillərin My Pictures qovluğunda saxlanması məqsədəuyğundur. 
Şagirdlərə məsləhət görülməlidir ki, slaydda yerləşdirilən materiallardan asılı 
olaraq, hər slayda uyğun maket seçsinlər.  
 Müəllim şagirdlərə evdə istədiyi mövzuda 4 – 5 slayddan ibarət təqdimat 
hazırlamağı tapşıra bilər. Mövzuların seçimində müəllim şagirdlərə köməklik 
göstərə bilər. Təqdimatlar şagirdlərin qovluqlarına köçürülür və portfolio kimi 
saxlanılır. Növbəti dərsdə bu təqdimatlardan bəzilərini nümayiş etdirməklə yanaşı, 
onların müzakirəsini təşkil etmək olar. Məsələn, bir neçə şagirdə təqdimatın mənfi 
cəhətləri, digərlərinə isə müsbət cəhətləri barədə fikir söyləmək tapşırıla bilər.  
 
Qiymətləndirmə meyarları: 
Fərqləndirmə 
Təqdimetmə 
 
Zəif Orta Yüksək 
İnformasiya modellərini 
fərqləndirməkdə çətinlik 
çəkir.  
İnformasiya modellərini 
fərqləndirir, amma 
növlərini çətinliklə 
sadalayır.  
İnformasiya modellərini 
fərqləndirir və növlərini 
düzgün sadalayır.  
Slaydlarda fərqli infor-
masiya modellərindən 
istifadə etmir. 
Slaydlarda müxtəlif infor-
masiya modellərindən 
istifadə edir, ancaq seçim 
bəzən uğurlu olmur. 
Hər slayda münasib infor-
masiya modelini tətbiq 
edir. 
 43
II TƏDRİS VAHİDİ ÜZRƏ 
KİÇİK SUMMATİV QİYMƏTLƏNDİRMƏ  
 
 
Şəklə əsasən 1 – 3 suallarını cavablandırın.  
1. İş masasından hansı proqramları qısayol vasitəsilə başlatmaq olar?  
A) Paint, MS Word 
B) MS Word, WordPad    
C) Paint, Calculator   
D) Calculator, MS Word  
 
2.  Hansı proqramı Tez başlatma 
    zolağından çalışdırmaq olar? 
A) Calculator     
B) Paint 
C) MS Word     
D) WordPad 
 
3. İş masasında neçə proqramın simgəsi var? 
A) 11    B) 8        C) 1         D) 7 
 
4. Qrafik redaktorda şəkli yadda saxlamaq və çap etmək komandaları hansı 
bənddə verilib? 
A) Print, Send 
B) Save, Print    
C) Exit, Send 
D) Save, Send   
 
5. Hansı bənddə yalnız çıxıntısız şriftlərdən istifadə olunub? 
A) BAYRAM, UD   
B) GÖL, FAKT 
C) QARANQUŞ, DAD 
D) ӘSӘR, PAXLAVA 
 
6. Hansı söz qalın və kursivlə yazılıb? 
A) qapı  
B) divar 
C) pəncərə   
D) lampa 
 
7. Mətn fraqmentini qalın şriftlə yazmaq üçün hansı düymədən istifadə edilir? 
 
A)            B)              C)               D)  
 44
8. Mətnin formatlanması dedikdə, nə başa düşülür? 
A) mətnin özü dəyişilir             B) mətnin görünüşü dəyişilir 
C) mətndə səhvlər düzəldilir    D) mətn yaddaşa verilir 
 
9. Mətn fraqmentini sağa düzləndirmək üçün hansı düyməni basmaq lazımdır? 
 
A)         B)      C)        D)          
 
10. Hansı düymə mətn fraqmentinin formatlanması üçün nəzərdə tutulmayıb? 
 
A)   B)     C)    D)  
 
11. Hansı proqram təqdimat hazırlamaq üçün nəzərdə tutulub? 
A) Paint  
B) Microsoft Word 
C) Microsoft PowerPoint 
D) Microsoft Excel 
 
12. Təqdimat proqramlarında yeni slayd yaratmaq üçün hansı menyudan istifadə 
olunur? 
A) Insert   
B) File 
C) Edit    
D) Format 
 
13. Təqdimatın birinci slaydı üçün hansı maket daha münasibdir?  
A)      B)        C)          D)  
 
14. Sinif otağında partaların yerləşməsini göstərmək üçün hansı informasiya 
modeli daha uyğundur? 
A) siyahı   
B) sxem    
C) sözlə təsvir     
D) cədvəl 
  
 
 45
 
 
 
 
 
TƏDRİS VAHİDİ ÜZRƏ  
REALLAŞDIRILACAQ ALT STANDARTLAR 
 
 
 
 
 
 
 
 
 
 
 
 
 
 
 
 
_______________________________________ 
 
 
 
 
 
 
 
 
 
 
TƏDRİS VAHİDİ ÜZRƏ ÜMUMİ SAATLARIN MİQDARI: 4 saat 
KİÇİK SUMMATİV  QİYMƏTLƏNDİRMƏ:      1 saat 
ALQORİTM
2.2.1. Alqoritmin xassələrini  izah edir. 
2.2.2. Alqoritmin növlərini nümunələrlə şərh edir. 
TƏDRİS VAHİDİ – 3
 46
Dərs 12 / Mövzu: ALQORİTMİN XASSƏLƏRİ 
 
“Alqoritm” anlayışı ilə şagirdlər aşağı siniflərdən məlumat almışlar. Bu dərsdə 
isə şagirdlər alqoritmin bəzi xassələri ilə tanış olacaqlar.   
 
 
 
 
 
 
 
 
 
 
 
 
 Müəllim şagirdlərin diqqətini dərsdə verilmiş məsələyə yönəldir. Şagirdlər 
riyaziyyat dərslərində belə məsələlərlə tez-tez rastlaşırlar. Məsələnin həlli üçün 
verilmiş iki variantdan hansının daha aydın və dəqiq olduğu soruşulur. Əlbəttə ki, 
uşaqlar 2-ci variantın üzərində dayanacaqlar. Burada hesablamanın necə 
aparılacağı dəqiq və konkret olaraq bildirilir. Dərsə girişi başqa cür də təşkil etmək  
olar. İcraçı kimi bir şagird seçilir və ona konkret bir tapşırıq verilir; məsələn: 
lövhəni təmizləmək, sinif jurnalının yerini dəyişmək, pəncərəni açmaq və s. Başqa 
bir şagird bu tapşırığı yerinə yetirmək üçün icraçıya müvafiq göstərişlər verir. 
Tapşırığın düzgün yerinə yetirilməsi göstərişlərin dəqiq və aydın verilməsindən 
asılıdır. Müəllim səhv göstərişlərə düzəlişlər edə bilər: “Neçə addım getməlidir?”, 
“Hara yaxınlaşmalıdır?”, “Lövhəni nə ilə təmizləməlidir?” və s. Bununla da 
şagirdlər alqoritmin uyğun xassələri ilə tanış olurlar.  
 Dərsliyin “Fəaliyyət” bölməsində şagirdlər verilmiş göstərişləri araşdırır və 
alqoritmin müxtəlif xassələrini yoxlayırlar. Müəllim sualla müraciət edə bilər: 
“Kim bu göstərişləri necə başa düşür?”, “Bu göstərişləri hər biriniz yerinə yetirsə, 
hamıda eyni buterbrod alınacaqmı?” və s. Bu cür suallarla şagirdlər belə qənaətə 
gələcəklər ki, alqoritm ilkin verilənlərin təkcə bir qiyməti üçün deyil, başqa 
qiymətləri üçün də yararlı olmalıdır. 
 “Alqoritm” anlayışını izah edərkən müəllim şagirdlərə aşağı siniflərdə 
öyrəndiklərini xatırlada bilər. Alqoritmin bir neçə mühüm xassələri var ki, bu 
xassələr alqoritmləri adi hərəkətlər ardıcıllığından fərqləndirir.  
Müəllim alqoritm olmayan adi hərəkətlər ardıcıllığına müxtəlif nümunələr göstərə 
bilər. Bu nümunələrdə alqoritmin hər hansı bir xassəsinin pozulması səbəbindən 
nəticənin düzgün alınmadığını izah etmək faydalı olardı. Bu üsulla müəllim 
alqoritmin müxtəlif xassələrinin alınacaq nəticəyə təsirini izah edə bilər.  
Müəllim alqoritmin xassələrinə aid təqdimat hazırlayıb şagirdlərə nümayiş edə  
bilər.  Çox vaxt uşaqlar alqoritmin “kütləvilik” xassəsini yaxşı başa düşmürlər.  
Həmin xassə alqoritmin bir qrup məsələlər üçün nəzərdə tutulduğunu bildirir və 
ümumiyyətlə, özünü riyazi məsələlərin həllində daha çox göstərir. Məsələn, əgər bir 
 47
üçbucağın perimetrini hesablamaq üçün alqoritm tərtib edilirsə, onun konkret 
tərəflərinin qiymətlərini söyləməyə ehtiyac yoxdur. Perimetri hesablamaq alqoritmi 
bütün üçbucaqlara aiddir.  
 Dərsliyin “Araşdıraq-öyrənək” bölməsində nanə şərbətinin hazırlanma resepti 
verilib. Şagirdlər onun alqoritmin xassələrinə nə dərəcədə uyğun olduğunu 
araşdırmalıdırlar. Məsələn, bu resept addımlarla yazılmayıb, deməli, diskretlik 
xassəsini ödəmir; ərzaqların miqdarı dəqiq verilib – müəyyənlik xassəsi ödənilir; bu 
resepti yerinə yetirən şəxs eyni bir nəticə alacaq – nəticəlilik xassəsi ödənilir; 
hazırlanma prosesi müəyyən vaxtdan sonra başa çatır – sonluluq xassəsi var; bu 
reseptdən bütün nanə şərbətlərinin hazırlanmasında istifadə edilə bilər – kütləvilik 
xassəsi var. Deməli, bu resept ardıcıl addımlarla yazılarsa, onu alqoritm hesab etmək 
olar. 
Diferensial təlim. Təlim nəticələri yüksək olan şagirdlərə bişirə bildikləri hər hansı 
bir xörəyin reseptini alqoritm şəklində yazmağı tapşırmaq olar.  
 “Öyrəndiklərinizi yoxlayın” bölümündə iki göstərişlər toplusu verilib. Həmin 
göstərişlərin müvafiq xassələrə malik olmasını müəyyən etmək lazımdır.  
Bu hərəkətlər ardıcıllığı bütün alqoritmlərə məxsus olan xassələrə malikdir. Ona 
görə də onları alqoritm hesab etmək olar. 
1(b) tapşırığının cavabı: 
Müəyyən — [mə:yyən] 
Sözün hecaları: mü-əy-yən, vurğusu sonuncu hecanın üzərinə düşür. 
7 hərf, 6 səsdən ibarətdir. 
[ə] — incə, açıq, dodaqlanmayan saitdir; 
[m] — cingiltili samitdir, kar qarşılığı yoxdur; 
[y] — cingiltili samitdir, kar qarşılığı [x'] samitidir; 
[n] — cingiltili samitdir, kar qarşılığı yoxdur. 
 
Qiymətləndirmə meyarları: 
Mühakiməyürütmə 
 
Zəif Orta Yüksək 
Alqoritmin xassələrini 
şərh etməkdə çətinlik 
çəkir. 
Alqoritmin xassələrini 
şərh edir, ancaq hər hansı 
hərəkətlər ardıcıllığının 
alqoritm olduğunu çətin-
liklə müəyyənləşdirir.  
Verilmiş hərəkətlər 
ardıcıllığının xassələrinə 
görə, alqoritm olub-
olmadığını müəyyən edir.   
 
 
 
 
 
 48
Dərs 13 / Mövzu: ALQORİTMİN NÖVLƏRİ 
 
5-ci sinfin dərsliyində “alqoritm” anlayışını izah edərkən şagirdlər alqoritmin 
növləri haqqında qısa da olsa məlumat almışlar. İbtidai təhsil pilləsində standartlara 
uyğun olaraq informatika dərsliklərində alqoritmin növləri haqqında yığcam 
məlumat verilirdi. 6-cı sinifdə uyğun alt standarta əsasən şagird alqoritmin 
növlərini nümunələrlə şərh etməlidir. Ona görə də şagirdlərdən budaqlanan və ya 
dövri alqoritmlərin tərtib edilməsi tələb olunmur. Sadəcə, verilmiş alqoritmin hansı 
növə aid olduğunu müəyyən etmək lazımdır. Bu zaman şagird öz qərarını əsaslan-
dırmalıdır. Bu dərsdə alqoritmin növləri haqqında, xüsusən də budaqlanan 
alqoritmlər, növbəti dərsdə isə dövri alqoritmlər haqqında məlumat verilir.  
 
 
 
 Müəllim yeni mövzuya başlamaq üçün şagirdlərin diqqətini şəkillərə yönəldə 
bilər. “Şəkillərdə qaçış cığırları necə fərqlənir?” – belə sual verməklə müəllim 
şagirdlərdən “düz xətt”, “dairəvi”, “əyri” cavabları ala bilər. Müəllim suallar 
verməklə şagirdləri xətti, budaqlanan və dövri alqoritm anlayışları ilə tanış edə 
bilər. Şəkilaltı suallar şagirdlərin qaçış yollarını alqoritmlərin növləri ilə müqayisə 
etməyə kömək göstərir.  
 Dərsliyin “Fəaliyyət” bölməsində verilmiş tapşırığı yerinə yetirmək üçün 
şagirdlər alqoritmdə nöqtələrin yerinə lazım olan sözləri qoymalıdırlar. Tam 
alqoritm  belədir: 
1. Dovşanın evinə getmək. 
2. Salamlaşmaq və içəri keçmək. 
3. Dovşandan evində balın olub-olmadığını soruşmaq. 
4. Əgər bal varsa, onda bal verməsini xahiş etmək.  
    Əks halda şirin süd istəmək. 
5. Qonaqlığa görə Dovşana minnətdarlıq etmək. 
 Dərsin izahını müəllim dərslikdən istifadə edərək və ya əvvəlcədən hazırlanmış 
təqdimat əsasında apara bilər. Alqoritmlərin üç əsas növü var. Xətti alqoritmdə 
bütün addımlar müəyyən ardıcıllıqla yerinə yetirilir. Misal kimi müəllim tortun və 
ya başqa yeməyin hazırlanması reseptini göstərə bilər. Budaqlanan alqoritmdə 
verilmiş şərtin yerinə yetirilməsindən asılı olaraq fərqli addımlar yerinə yetirilir. 
Bu məqsədlə svetofordan istifadə etməklə yolu keçmək qaydasını misal göstərmək 
olar: əgər qırmızı işıq yanırsa – dayanmaq, yaşıl yanırsa – yolu keçmək olar.  
 49
Alqoritmlərin üçüncü növü dövri alqoritmdir. Onda ardıcıl gələn təkrarlanan 
addımlar var. Dövri alqoritmlərlə şagirdlər daha ətraflı növbəti dərsdə tanış 
olacaqlar. Budaqlanan alqoritmlərin ən yaxşı təqdimolunma forması blok-sxemdir. 
Dərslikdə budaqlanan alqoritmin sxemlə tam və yarımçıq formaları göstərilib. 
Bütün dərs, demək olar ki, nağıl qəhrəmanı Vinni Puxun qonaq getməsi və orada 
bal yeyəcəyi alqoritmi ilə bağlıdır.  
Müəllim dərsin izahını digər misalın üzərində də qura bilər. 
 Dərsliyin “Araşdıraq-öyrənək” bölməsində şagirdlər eyni ilkin verilənlər üçün  
həm xətti, həm də budaqlanan alqoritmi icra edirlər. Bu zaman nəticələrin fərqli 
alınmasını 2-ci alqoritmdə şərtin olması ilə izah etmək lazımdır.  
 “Öyrəndiklərinizi yoxlayın” bölümündə şagirdlərə yalan fikirləri doğru etmək 
tapşırılır.  
 
Qiymətləndirmə meyarları: 
Fikri əsaslandırma 
Alqoritmi yerinə yetirmə 
Zəif Orta Yüksək 
Alqoritmin növlərini 
sadalamaqda çətinlik 
çəkir.  
Alqoritmin növlərini sadalayır, 
ancaq verilmiş sadə alqoritmin 
hansı növə aid olmasını 
çətinliklə müəyyən edir.  
Verilmiş sadə alqoritmin 
hansı növə aid olmasını 
düzgün müəyyən edir. 
Budaqlanan 
alqoritmi yerinə 
yetirə bilmir. 
Budaqlanan alqoritmi yerinə 
yetirir. Şərti müəyyən etməkdə 
çətinlik çəkir. 
Budaqlanan alqoritmi 
sərbəst yerinə yetirir. Şərti 
düzgün müəyyən edir.  
 
 
Dərs 14 / Mövzu: DÖVRİ ALQORİTMLƏR 
 
 
 
 
 
 
 
 
 
 
 
 Mövzuya başlayarkən dərslikdə verilmiş şəklə istinad etmək olar. Şagirdlərin 
diqqətini qayıqçının eyni hərəkətləri icra etməsinə yönəltmək lazımdır. Şəkilaltı 
suallar əsasında müzakirə təşkil etmək olar.  
Bu zaman şagirdlərdən hansı komandaların təkrar olunduğu soruşula bilər. Əgər 
insanların sayı 30 nəfər olarsa, üç ardıcıl komandanı – adamı qayığa götür; qarşı 
sahilə aparıb düşür; qayıt komandalarını 30 dəfə yazmalı olacağıq. Yazını necə 
qısaltmaq barədə şagirdlərin fərziyyələrini soruşmaq olar. 
 50
 Dərsin “Fəaliyyət” bölümündə şagirdlərə çayı keçmək alqoritmini daha yığcam 
yazmaq tapşırılır. Bu tapşırığı birbaşa lövhədə yerinə yetirmək daha yaxşı olardı. 
Çayı keçmək istəyənlər 60 nəfər olduqda verilmiş alqoritmi yazmaq üçün şagirdlər 
müxtəlif versiyalar təklif edə bilər. Məsələn:  
  
 Dərsi keçərkən müəllimin əvvəlcə dövr anlayışını izah etməsi məqsədəuyğun-
dur. Sonra isə həmin dövrdə olan komandaların necə yazıldığı göstərmək olar. 
Şagirdlər iki növ dövr alqoritmlərini bir-birindən ayırmalıdırlar. Bəzi məsələlərdə 
təkrarlanmaların sayı əvvəlcədən məlumdur. Onların həll alqoritmlərinin yazılı-
şında “Təkrarla n dəfə” konstruksiyasından istifadə olunur. Buna proqramlaşdır-
mada sayğaclı dövr də deyilir. Bəzi məsələlərdə isə təkrarlanan komandaların sayı 
müəyyən şərtdən asılı olur. Həmin məsələlərdə “Təkrarla nə qədər ki <şərt>” 
konstruksiyasından istifadə edilir. Məsələn, ağacdan alma dərmək üçün Təkrarla 
nə qədər ki  ağacda alma qalıb komandasından istifadə etmək olar. 
Dərslikdə Robot ilə bağlı verilmiş məsələ hər iki komandadan istifadə etməklə izah 
olunur. Müəllim sözlərlə yazılan alqoritmlərdə dövrü fərqləndirməyi nümayiş 
etdirə bilər: onları bir az sağa sürüşdürməklə yazmaq lazımdır. Bunun indidən 
şagirdlərə öyrədilməsi gələcəkdə proqramlaşdırma dilində proqram yazarkən dövr  
operatorlarının düzgün yazılmasına kömək edəcəkdir.  
Müəllimin dövri alqoritmlərin blok-sxemlə təqdim olunmasını şagirdlərə nümayiş 
etdirməsi faydalı olardı. Adətən, dövr tipli alqoritmləri sxemlə göstərmək daha 
əlverişlidir: təkrarlanan hərəkətlər əyani olaraq aydın görünür. Bunun üçün o, 
dərslikdə Robot ilə bağlı məsələnin blok-sxemindən də istifadə edə bilər.  
 Dərsliyin “Araşdıraq-öyrənək” bölməsində məşhur riyazi məsələnin şərti 
verilib. Tırtıl hər günün sonunda 1 m qalxır: 2-ci günün sonunda o, yerdən 2 m, 3-
cü günün sonunda 3 m və s. hündürlükdə olacaq. Nəhayət, 7-ci günün sonunda o, 7 
m qalxmış olacaq. 8-ci gün isə ağacın təpəsinə çatmış olur. Deməli, tırtıl yolda 7 
gün yarım olacaq. Amma sual verilir: neçənci gün o, ağacın təpəsinə çatacaq. 
Cavab: 8. 
Alqoritmdə “Qalxmaq 3 m” və “Enmək 2 m” komandaları təkrarlanır. “Qalxmaq 
3m” komandası 8 dəfə, “Enmək 2 m” komandası isə 7 dəfə təkrarlanır.  
 Şagirdlərə biliklərini möhkəmləndirmək üçün dərsin “Öyrəndiklərinizi 
yoxlayın” bölməsində sual və tapşırıqlar verilib.  
Qiymətləndirmə meyarları: 
Alqoritmi yerinə yetirmə 
Zəif Orta Yüksək 
Alqoritmin növünü 
müəyyən edir, ancaq 
dövri alqoritmi yerinə 
yetirə bilmir. 
Dövri alqoritmi yerinə 
yetirir, ancaq onun blok-
sxemini çətinliklə çəkir. 
Dövri alqoritmi blok-
sxem şəklində düzgün 
təsvir edir və alqoritmi 
düzgün icra edir. 
adamı qayığa götür 
qarşı sahilə aparıb düşür 
qayıt 
əvvəlki komandaları 59 dəfə təkrar et
60  
adamı qayığa götür 
qarşı sahilə apaıbr düşür 
qayıt 
 51
Dərs 15 / Mövzu: ƏYLƏNCƏLİ MƏSƏLƏLƏR 
 
Bu dərsdə şagirdlər ənənəvi olaraq müxtəlif alqoritm növlərinə aid əyləncəli 
məsələlərlə tanış olur. Adətən, “alqoritmlərin təqdimolunma formaları”, “alqorit-
min növləri” mövzuları məsələlərin həlli ilə daha da möhkəmləndirilir. Şagirdlərin 
məntiqi məsələlərə diqqətini artırmaq üçün dərslikdə bu növ məsələlər 
yerləşdirilib. Müəllim şagirdlərə digər maraqlı məsələlər də təklif edə bilər. Dərsdə 
belə məsələlərin həlli şagirdlərdə alqoritmik təfəkkürü inkişaf etdirir və 
alqoritmikaya maraq oyadır. 
 
 
 
 
 
 
 
 
 
 
 
 Müəllim dərsin əvvəlində şagirdləri aktivləşdirmək üçün suyun bir qabdan 
digərinə tökülməsinə, qayıqla bir sahildən o birinə keçməyə və s. aid bir neçə 
əyləncəli məsələ təklif edə bilər. Sonra dərslikdə verilmiş məsələləri təklif etmək 
daha məqsədəuyğundur.  
 Dərsin bu bölməsində tez-tez rast gəlinən bir məsələ təqdim olunur. Müxtəlif 
ədəbiyyatlarda bu məsələ müxtəlif formalarda verilə bilər: kürəciklərin əvəzinə 
avtomobillər, gəmilər, qurbağalar və s. obyektlər ola bilər. Amma əsas şərt olan 
“sol tərəfdəki obyektləri borudan çıxartmaq” şərti qalır. Bu məsələnin həll 
alqoritmi dərslikdə verilib. Amma müəllim onun həllini şagirdlərə deməyə 
tələsməməlidir.  Şagirdlərlə birlikdə bu məsələni həll etməyə çalışmalıdır. Həlli 
məlum olduqdan sonra məsələnin həllinin alqoritm şəklində yazılması tapşırıla 
bilər.  
Məsələnin həll alqoritmini dövrdən istifadə etməklə belə yazmaq olar: 
 
Başlanğıc 
Təkrarla 4 dəfə 
Qara kürəciyin birini diyirlədərək oyuğa salmaq 
Qalan kürəcikləri diyirlədib borunun sol tərəfinə keçirtmək 
Qara kürəciyi oyuqdan çıxarmaq 
Bütün kürəcikləri borunun sağına diyirlətmək 
Qara kürəciyi borudan çıxarmaq 
Son 
 52
 İkinci məsələ də yerdəyişmə məsələlərinə aiddir. Məsələni sadələşdirmək də 
olar. Onun üçün şərtdə hər qatar üçün 10 vaqon deyil, 4 vaqon götürmək olar. Bu 
halda yolayrıcına ən çox lokomotiv və 2 vaqon yerləşir. 
 Dərsin “Araşdıraq-öyrənək” bölməsində verilmiş tapşırığı məntiqlə həll etmək 
lazımdır.  
Tutaq ki, bələdçinin soruşduğu sakin gopçudur. Onda o, “mən gapçıyam” 
deyəcək. İkinci variantı da yoxlamaq lazımdır. Tutaq ki, sakin gapçıdır. Onda o, yenə 
“mən gapçıyam” deyəcək. Deməli, hər iki halda sakin “mən gapçıyam” deməlidir. 
Məsələnin şərtindən görünür ki, bələdçi də bunu təsdiqləyir. Deməli, bələdçi düz 
danışır və o, gapçıdır.  
Şagirdlərdən xahiş etmək olar ki, bu məsələnin şərtini elə dəyişdirsinlər ki, 
bələdçi gopçu olsun. Məsələn, əgər bələdçi “O, gopçu tayfasından olduğunu söylədi” 
desəydi, yalan danışmış olardı. Deməli, bələdçi gopçudur.  
 Müəllim şagirdlərin belə tipli məsələlərin həllini tapa bilmələrini yoxlamaq 
üçün dərsin “Öyrəndiklərinizi yoxlayın” bölməsində və ya başqa yerdən məsələ 
təklif edə bilər. Məsələnin alqoritmi siniflə birgə müzakirə olunmalıdır.  
Məsələnin həlli: 
İngilisləri və onların bələdçilərini şərti olaraq S1, S2, B1, B2  kimi işarələyək. 
Onda onların hərəkətlərini belə göstərmək olar: 
1. B1, B2  
2. B1  
3. S1, S2  
4. B2  
5. B1, B2  
 
Qiymətləndirmə meyarları: 
Alqoritmin növünü müəyyən etmə  
Alqoritm tərtib etmə  
 
Zəif Orta Yüksək 
Alqoritmin növünü çətin-
liklə müəyyən edir.  
 
Dövri və budaqlanan al-
qoritmləri bəzən səhv 
salır.  
Alqoritmin növünü 
düzgün müəyyən edir.  
 
Verilmiş sadə məntiqi mə-
sələni həll etməkdə 
çətinlik çəkir. 
Verilmiş sadə məntiqi mə-
sələni həll edir, ancaq al-
qoritmini çətinliklə tərtib 
edir.  
Verilmiş sadə məntiqi mə-
sələnin həll alqoritmini 
düzgün tərtib edir.  
 
 53
III FƏSİL ÜZRƏ 
KİÇİK SUMMATİV QİYMƏTLƏNDİRMƏ  
 
1. Bunlardan hansı alqoritm sayıla bilər? 
A) informatika otağında davranış qaydaları 
B) sinfin şəkli 
C) yeməyin hazırlanması resepti 
D) hər hansı detalın çertyoju 
 
2. Blok-sxemdə şərt hansı həndəsi fiqurun içində göstərilir? 
 
   A)                           B)                              C)                          D)  
 
  
3. Alqoritmin “diskretlik” xassəsi nə deməkdir? 
A) alqoritmdə hərəkətlər ardıcıllığı addımlarla göstərilməlidir 
B) alqoritmin komandaları  icraçının komandalar sisteminə aid olmalıdır 
C) alqoritm disketə yazılmalıdır 
D) alqoritm blok-sxemlə göstərilməlidir 
 
4. Alqoritmin “müəyyənlik” xassəsi “Oteldə 3 nömrəli otağa 
getmə” təlimatında hansı bənddə yerinə yetirilir? 
 
A) “Düz get. Qapını aç”       
B) “Düz get. Soldakı qapılardan birini aç” 
C) “Düz get. Sola dön. 3 №-li qapını aç”  D) “Get qapını aç”  
 
5. Hansı alqoritm budaqlanan alqoritmə aiddir? 
A)                                                                   B) 
 
 
 
 
 
 
 
C)                                                                   D)   
 
 
 
 
 
 
 
Başlanğıc 
1. 34 və12 ədədlərini topla 
2. 98 ədədindən 90 ədədini çıx 
3. Addım 1 və Addım 2-də 
alınmış ədədləri topla 
4. Nəticəni söylə 
Son 
Başlanğıc 
1. Ayaq üstə qalx 
2. Əllərini belinə qoy 
3. Təkrarla 3 dəfə 
4. Otur-dur 
Son
Başlanğıc 
1. Təkrarla nə qədər ki ağacda 
alma var 
2. Almanı ağacdan dər 
3. Yeşiyə qoy 
Son 
Başlanğıc 
1. Əgər oğlansansa 
        onda  
2. yaşıl karandaş götür 
3. maşın çək 
       əks halda  
4. qırmızı karandaş götür 
5. gül çək 
Son 
 54
6.  “Təkrarla ... dəfə” komandası nə vaxt istifadə edilir? 
A) təkrarlanmaların sayı təqribən məlumdur  
B) təkrarlanmaların sayı dəqiq məlumdur  
C) təkrarlanmaların sayı məlum deyil  
D) alqoritmdə təkrarlanmalar yoxdur  
 
7. Bu sxemlərdən hansı budaqlanan alqoritmə uyğundur? 
    A)                                                  B)                                                   
  
 
 
 
 
 
 
 
 
 
8. Verilmiş alqoritmin dövr hissəsində neçə komanda təkrarlanır? 
Başlanğıc 
1. Kitabı aç 
2. Təkrarla 60 dəfə 
3. Sol səhifənin yazılarını oxu 
4. Sağ səhifənin yazılarını oxu 
5. Sağ vərəqi çevir 
Son 
9. Robot A xanasındadır. O, B xanasına çatmaq üçün hansı alqoritmi yerinə 
yetirməlidir? 
 
 
 
 
 
 
 
10. Məsələnin alqoritmini addımlarla yazın. 
Çəlləkdə su var. 9 litrlik və 5 litrlik qablar vasitəsilə 6 litr suyu necə götürmək 
olar?  
 
 
A) 4      B) 5      C) 3      D) 0 
A) 2  1 5   
B) 1 3 2 
C) 1 3 
D) 1 2 1  1 
      
  A    
      
      
 B     
 55
 
 
 
 
 
 
TƏDRİS VAHİDİ ÜZRƏ  
REALLAŞDIRILACAQ ALT STANDARTLAR 
 
 
 
 
 
 
 
 
 
 
 
 
 
 
 
 
_______________________________________ 
 
 
 
 
 
 
 
 
 
 
 
 
 
TƏDRİS VAHİDİ ÜZRƏ ÜMUMİ SAATLARIN MİQDARI: 5 saat 
KİÇİK SUMMATİV  QİYMƏTLƏNDİRMƏ:      1 saat 
PROQRAMLAŞDIRMA
2.2.3. Sadə proqramlaşdırma mühitində budaqlanan və dövri 
alqoritmləri icra edir. 
2.2.4. Klaviatura vasitəsilə proqramda səslərdən istifadə bacarıqları 
nümayiş etdirir.
TƏDRİS VAHİDİ – 4
 56
Dərs 16 / Mövzu: PROQRAMDA DƏYİŞƏNLƏR 
 
2.2.3 standartında şagirdlərin proqramlaşdırma mühitində budaqlanma və dövri 
alqoritmləri icra etməsi nəzərdə tutulur. Budaqlanan alqoritmlərdə şərti yazmaq 
üçün çox vaxt dəyişənlərdən istifadə olunur. Şagirdlər “dəyişən” anlayışı ilə 5-ci 
sinif riyaziyyat fənnindən tanış olmuşlar. Riyazi ifadələrin, tənliklərin yazılışında, 
qrafiklərdə dəyişənlərdən istifadə edilir.  
ALPLogo proqramlaşdırma mühitinin 1.5 versiyasında budaqlanan və dövri 
alqoritmləri icra etmək imkanı yoxdur. 2.2.3 və 2.2.4 standartlarında nəzərdə tutulan 
bacarıqları formalaşdırmaq üçün proqramın yeni versiyasından istifadə etmək 
lazımdır. ALPLogo 2.1 versiyasını www.informatik.az  saytının “Proqram təminatı” 
bölümündən yükləmək olar. Dərsə başlamazdan öncə müəllim proqramı şagirdlərin 
kompüterlərinə yazmalıdır. 
Bu bölümün bütün dərslərində kompüterdən istifadə nəzərdə tutulur. LOGO 
dilinin  yeni versiyasının komandaları dərslikdə verilmişdir. Şagirdlər komandaların 
yazılışı ilə proqramın Yardım menyusundan Komandalar sistemi bəndini seçməklə 
tanış ola bilərlər.  
                                       
 
  
 Müəllim şagirdlərin diqqətini dərsdə verilmiş düsturlara yönəldir. Birinci sual 
şagirdlərin biliklərini yoxlamaq üçündür. Cavabı belə ola bilər: x – arqument, y isə 
funksiyanın qiymətidir. İkinci düsturda isə S – məsafə, v – sürət, t isə zamandır. 
Hər üçü dəyişəndir.  
 Dərsin “Fəaliyyət” bölməsində şagirdlər verilmiş tapşırığı yerinə yetirməlidir.  
Belə ifadələrlə şagirdlər riyaziyyat dərslərindən tanışdırlar. Burada ikinci ədəd hər 
üç ifadədə dəyişir, qalanlar sabit qalır. Deməli, üç ifadəni 15x + 7 ifadəsi ilə əvəz 
etmək olar. Burada x dəyişəni 4, 8, 12 qiymətlərini alır.    
 Proqramlaşdırma mühitində “dəyişən” anlayışını izah etmək üçün proyektordan 
istifadə etmək daha faydalı olardı. Müəllim ALPLogo proqramını başlada və  
dərslikdə verilmiş proqramı yığmaqla dəyişənlərin əhəmiyyətini şərh edə bilər. 
Müəllim proqramda daha uzun sınıq xətt çəkmək üçün bütün ədədləri bir-bir 
dəyişir və rəsmin necə dəyişdiyini nümayiş etdirir. Yeni bir sınıq xətt çəkmək üçün 
proqramın hər sətrində yenidən dəyişikliklər aparır. Sonra “dəyişən” anlayışını və 
 57
onun yazılış qaydasını şərh edir. Müəllim dəyişəni proqrama tanıtmaq üçün onun 
elan edilməsinin vacibliyini vurğulayır.  
 Dərsliyin “Araşdıraq-öyrənək” bölməsində verilmiş tapşırığı şagirdlər proqram-
laşdırma mühitində yerinə yetirməlidir. Verilmiş fiquru çəkmək üçün belə proqram 
tərtib etmək olar: 
 
sil 
ilkinvəziyyət 
qələmiendir 
irəli 100 sağa 90 
irəli 100 sağa 90 
irəli 100 
 
Dəyişənlərdən istifadə edilsə, proqram belə yazılacaq: 
 
sil 
ilkinvəziyyət 
qələmiendir 
dəyişən x 
dəyişən y 
x = 100 
y = 90 
irəli x sağa y 
irəli x sağa y 
irəli x 
 
Müəllim şagirdlərə tövsiyə edə bilər ki, əvvəlcə x dəyişəninin qiymətini dəyişib, 
y-in qiymətini sabit saxlamaqla alınacaq xətləri müşahidə etsinlər.  
 
 
 
y dəyişəninin qiymətini dəyişdikdə isə müxtəlif bucaqlarla sınan sınıq xətlər alınacaq. 
Diferensial təlim. Təlim nəticələri zəif olan şagirdlərə bir dəyişəndən istifadə etmək 
tövsiyə oluna bilər. 
  “Öyrəndiklərinizi yoxlayın” bölməsindəki 2-ci tapşırığın cavabı: qiymətləri 
dəyişdikdə üçbucağın rəngi və tərəflərin qalınlığı dəyişir. 
 
Qiymətləndirmə meyarları: 
Proqram tərtib etmə  
Proqramda dəyişənlərdən istifadə etmə  
 58
 
Zəif Orta Yüksək 
Sadə proqramlaşdırma 
mühitinin əsas 
elementlərinin təyinatını 
izah edə bilir, ancaq yeni 
proqram tərtib etməkdə 
çətinlik çəkir. 
Sadə proqramlaşdırma 
mühitində nümunələrdən 
istifadə etməklə yeni 
proqram tərtib edir.  
Sadə proqramlaşdırma 
mühitində sərbəst olaraq 
proqram tərtib edir. 
Proqramda dəyişənin əhə-
miyyətini izah etməkdə 
çətinlik çəkir.  
Proqramda dəyişənin əhə-
miyyətini izah edir, ancaq 
bir neçə dəyişəndən 
istifadə etməkdə çətinlik 
çəkir.  
Proqramda dəyişənlərdən 
düzgün istifadə edir.  
 
 
 
Dərs 17 / Mövzu: PROQRAMLAŞDIRMA MÜHİTİNDƏ SEÇİM 
 
Proqramlaşdırma mühitində dəyişənlərin rolu ilə tanış olandan sonra şagirdlər 
budaqlanan alqoritmlərdən konkret məsələlərin həllində necə istifadə edildiyini 
öyrənirlər. Şagirdlər əvvəlki bölmədə budaqlanan alqoritmlərin yazılışı və 
əhəmiyyəti haqqında məlumat əldə etmişdilər. Bu dərsdə proqramlaşdırma 
mühitində seçimdən istifadə edilməsi sadə nümunələrlə izah olunur.   
 
 
 
 
 
 
 
 
 
 
 
 
 Müəllim yeni mövzuya başlamaq üçün şagirdlərə budaqlanan alqoritm haqqın-
da suallar verə bilər. Bu zaman alqoritmlərdə budaqlanmanın necə yazıldığını so-
ruşmaq məqsədəuyğundur. Şagirdlərə “əgər–onda–əks halda” sözlərindən istifadə 
etməklə müxtəlif cümlələr qurmaq tapşırıla bilər. Qurulan cümlələrdə “hansı göstə-
rişlər nə zaman yerinə yetirilir?” sualı ilə “əgər-onda-əks halda” konstruksiyasında 
şərtdən asılı olaraq növbəti addımların necə seçildiyini yada salmaq olar. 
 Dərsliyin “Fəaliyyət” bölməsində şagirdlər verilmiş tapşırığı yerinə yetirirlər. 
Tapşırığı dəyişmək də olar. Şərt kimi “qızların sayı oğlanlardan çoxdursa”, “indi 4-
cü dərsdirsə”, “həftənin birinci günüdürsə” və s. götürmək olar. Şərtdən asılı olaraq 
yerinə yetiriləcək işlər də fərqli ola bilər. Bu tapşırığı qruplarda yerinə yetirmək 
məqsədəuyğundur.  
 59
 Dərsin bu bölümü proqramlaşdırma mühitində şərtin yazılışına həsr olunur. 
Şagirdlərə izah etmək lazımdır ki, ALPLogo dilində şərtin yazılışı bir az fərqlidir. 
Şərtdən sonrakı komandalar düz mötərizələr arasında yazılır. Bu zaman  “onda” 
sözü yazılmır. Dərslikdə şərti bildirən ifadələri izah edərkən riyaziyyat fənnindən 
öyrənilən işarələri yada salmaq məqsədəuyğundur.   
Dərslikdə verilmiş materiallar əsasında şagirdləri LOGO dilinin yaz N, yaz 
“mətn” və yazınınölçüsü n komandaları ilə tanış etmək olar. Həmin 
komandalar vasitəsilə maraqlı təsvirlər almaq mümkündür.  
 Dərsliyin “Araşdıraq-öyrənək” bölümündə şagirdlər hazır verilmiş proqramı 
ALPLogo mühitində yığıb icra etməlidirlər.  Məsələn, c1=100 və c2=20 olduqda 
proqramın nəticəsi belə olur: 
  
Diferensial təlim. Təlim nəticələri yüksək olan şagirdlərə digər tapşırıq da vermək 
olar: elə proqram yazın ki, a dəyişəninin qiyməti müsbət olduqda iş sahəsində “a 
müsbətdir”, əks halda isə “a müsbət deyil” ifadəsi əks olunsun. 
 “Öyrəndiklərinizi yoxlayın” bölməsindəki sual və tapşırıqların cavabları:  
 
2. k dəyişəni proqramda mənfi qiymət aldığına görə proqramın icrasından sonra iş 
sahəsində “k – mənfi ədəddir” yazısı əks olunacaq. 
3.  
sil 
yazınınölçüsü 26 
dəyişən a 
a=5 
əgər (a=5) 
  [yaz "a=5"] 
əkshalda 
  [yaz "a<>5"] 
 
 
 
Qiymətləndirmə meyarları: 
Proqramda şərt operatorundan istifadə etmə  
 60
 
Zəif Orta Yüksək 
Verilmiş budaqlanan 
alqoritmə uyğun proqram 
tərtib etməkdə çətinlik 
çəkir.  
 
Verilmiş məsələnin 
budaqlanan alqoritmini 
qurur, ancaq ona uyğun 
proqramı müəllimin 
köməyi ilə tərtib edir.  
 
Sərbəst olaraq verilmiş 
məsələnin budaqlanan 
alqoritmini qurur və ona 
uyğun proqram tərtib edir.  
 
 
 
 
Dərs 18 / Mövzu: PROQRAMLAŞDIRMA MÜHİTİNDƏ DÖVR 
 
İndiyə kimi şagirdlərin ALPLogo mühitində yazdıqları proqramların hamısı 
xətti və budaqlanan alqoritmlərə aid idi. Proqramlaşdırma mühitində dövr 
komandasından istifadə edərək, proqramların uzunluğunu azaltmaq və eyni 
zamanda mürəkkəb təsvirlər almaq olur. 
 
 
 
 
 
 
 
 
 
 
 
 
 Mövzuya başlayarkən dərslikdə verilmiş sualları şagirdlərlə müzakirə etmək  
olar. Alqoritmlərdəki kimi, proqramlaşdırma mühitində də dövrü göstərmək üçün 
“təkrarla” komandasından istifadə olunur.  
 Təkrarla komandasından istifadə etməklə şagirdlər “Fəaliyyət” 
bölməsindəki tapşırığı yerinə yetirməlidirlər. 
 
sağa 120 
irəli 100 
sağa 120 
irəli 100 
sağa 120 
irəli 100 
 
 61
Müəllim proqramda hansı komandaların təkrarlandığı barədə istiqamətverici 
suallarla müraciət edə bilər. Verilmiş proqram kodunda “təkrarla” komandasını 
yazmaqla alqoritmdə dövr yaratmaq olar. 
Məsələn, verilmiş proqramı şagirdlər dövr konstruksiyasına oxşar belə şəkildə 
göstərə bilərlər: 
 
təkrarla 3 dəfə 
   sağa 120 
   irəli 100 
 
 Dərsin bu bölümündə LOGO dilinin “təkrarla” komandası və onun düzgün 
yazılışı barədə məlumat verilir. Müəllim proqramlaşdırma mühitində bu 
komandanın yazılış qaydasını proyektor vasitəsilə nümayiş etdirə bilər. 
Kvadrat mötərizələri qoymaq üçün klaviaturanın dil indikatorunu ingilis dilinə 
dəyişmək lazımdır.  
İzahatı zamanı müəllim dövr komandası vasitəsilə müxtəlif fiqurların çəkilməsini 
uşaqlara nümayiş edə bilər. Düzgün çoxbucaqlını çəkmək üçün şagirdlərə hər 
tərəfin çəkilməsi üçün dönmə bucağının necə hesablandığını başa salmaq 
məqsədəuyğundur. Bucağı tapandan sonra dövr təşkil etmək asan olur.  
 Dərsliyin “Araşdıraq-öyrənək” bölməsində verilmiş tapşırığı şagirdlər ALPLogo-
da yerinə yetirməlidirlər. Proqramın komandalarında parametrləri dəyişməklə iş 
sahəsində fiqurun da dəyişdiyini izləmək olur. Tərəflərin sayı artdıqca düzgün 
çoxbucaqlı çevrəyə yaxınlaşır. Piksellərin ölçüləri kiçik olduğundan irəli 20 
komandasında 20 addımı aydın görünmür və 36 bucaqlı fiqur çevrəyə bənzəyir. 
 “Öyrəndiklərinizi yoxlayın” bölümündə verilmiş 2-ci tapşırığın cavabı belədir: 
 
      a)  
 
 
 
 
 
 
 
 
 
       b)                 c)  
 
 
 
 
 
 
 
sil 
ilkinvəziyyət 
qələmiendir 
təkrarla 3 
[sağa 90 irəli 50 sola 90 
irəli 100 sağa 90 irəli 50 
sağa 90 irəli 100 sağa 180] 
sil 
ilkinvəziyyət 
qələmiendir 
təkrarla 6 [irəli 100 
sağa 60] 
sil 
ilkinvəziyyət 
qələmiendir 
təkrarla 8 [irəli 100 
sağa 45] 
 62
 
               d)  
 
 
 
 
 
 
 
 
Qiymətləndirmə meyarları: 
Proqramda təkrarla komandalarından istifadə etmə  
ALPLogo mühitində düzgün çoxbucaqlıları çəkmək üçün dövr operatorundan  
istifadə etmə  
 
Zəif Orta Yüksək 
Proqramda təkrarla 
komandasından istifadə 
edə bilmir.  
təkrarla 
komandasının sintaksisini 
bilir, ancaq proqramda 
düzgün istifadə etməkdə 
çətinlik çəkir.  
təkrarla 
komandasından düzgün 
istifadə etməklə 
proqramlar qurur.  
Düzgün çoxbucaqlıları 
çəkmək üçün dövr opera-
torundan istifadə edə bil-
mir.  
Dövr operatorundan isti-
fadə etməklə yalnız sadə 
düzgün çoxbucaqlılar 
çəkə bilir.  
Dövr operatorundan isti-
fadə etməklə istənilən 
düzgün çoxbucaqlı çəkə 
bilir. 
 
 
Dərs 19 / Mövzu: DÖVRLƏR VƏ NAXIŞLAR 
 
Şagirdlər artıq keçmiş dərsdə proqramlaşdırma mühitində dövr komandasından 
istifadə etməklə düzgün çoxbucaqlıların alınmasını öyrəniblər. Bu dərsdə isə həmin 
fiqurlardan daha maraqlı, gözoxşayan naxışlar, mozaikaların necə alınmasını 
öyrənəcəklər. Proqramlaşdırma mühitində naxışların çəkilməsi 2.2.3 standartında  
ehtiva olunmuş bacarıqları daha da möhkəmləndirməyə xidmət edir.  
 
 
 
 
 
 
 
 
 
 
sil 
ilkinvəziyyət 
qələmiendir 
sola 90 
təkrarla 12 [irəli 100 geri 100 
sağa 30] 
 63
 Müəllim dərsin əvvəlində şagirdlərin diqqətini dərslikdə verilmiş şəkillərə 
yönəldə bilər. Dərsliklə yanaşı, müəllim proqramlaşdırma mühitində müxtəlif 
naxışların çəkilməsini şagirdlərə nümayiş etdirə bilər. Amma bu zaman kodu 
gizlətmək lazımdır. Adətən, proqramlaşdırma mühitində belə naxışların alınması 
şagirdlərin böyük marağına səbəb olur. Belə naxışların necə alındığını öyrənmək 
istəyirlər. Şəkilaltı sualın isə cavabı belədir: üçbucaq, kvadrat, çevrə. 
 Dərsin “Fəaliyyət” bölümündə şagirdlərə proqramlaşdırma mühitində verilmiş 
proqramı yığıb icra etmək xahiş olunur. Bu tapşırığı yerinə yetirərkən uşaqlar artıq 
başa düşməlidirlər ki, dövr komandasının özünü də bir neçə dəfə təkrar etmək 
mümkündür. Amma öncə Bağanın yerini və ya istiqamətini dəyişmək lazımdır. 
 Dərsin bu bölümündə təkrarla komandası vasitəsilə maraqlı təsvirlərin 
yaradılması göstərilir. Həmin nümunələri şagirdlərin proqramlaşdırma mühitində  
yığıb icra etmələri faydalı olardı. Sadə məsələnin nümunəsində şagirdlər iç-içə 
dövrlərlə tanış olurlar. Müəllim şagirdlərə imkan verməlidir ki, parametrləri 
dəyişərək müxtəlif naxışların alınmasını izləsinlər.  
 Dərsliyin “Araşdıraq-öyrənək” bölməsində şagirdlər verilmiş tapşırığı yerinə 
yetirirlər. Boş yerlərdə müxtəlif qiymətlər qoymaqla fərqli təsvirlər alınır. Amma 
şagirdlər nəzərə almalıdırlar ki, Bağa artıq hərəkət etməməsi üçün, yəni təkrar 
fırlanmaması üçün, iki ədədi elə seçmək lazımdır ki, onların hasili 360 olsun. 
Məsələn: 3 və 120;  6 və 60, 18 və 20 və s.  
Müxtəlif qiymətlər verməklə təsvirlər də fərqlənir: 
   3, 120 olduqda        18, 20 olduqda. 
Diferensial təlim. Təlim nəticələri zəif olan şagirdlərə ALPLogo proqramlaşdırma 
mühitində daxilində iç-içə dövrlər olan sadə bir proqram yazmağı tapşırmaq olar. 
Proqram kodunu yazmaqda müəllimin köməyi məqsədəuyğundur.  
 Dərsliyin “Öyrəndiklərinizi yoxlayın” bölməsində  şagirdlərə verilmiş təsvirləri 
almaq üçün proqram yazmaq təklif olunur. Proqram kodlarını belə yazmaq olar: 
a)                                                              b) 
 
 
 
 
 
sil 
ilkinvəziyyət 
qələmiendir 
təkrarla 6 [ 
təkrarla 3 [irəli 
200 sağa 120] 
sağa 60] 
sil 
ilkinvəziyyət 
qələmiendir 
təkrarla 6 [ 
təkrarla 4 [irəli 
200 sağa 90] 
sağa 60] 
 64
 
c)                                                                     d)  
 
 
 
 
 
 
 
Qiymətləndirmə meyarları: 
Proqramda naxış yaratma   
 
Zəif Orta Yüksək 
Proqramda təkrarla 
komandasından istifadə 
edə bilmir, naxışlar 
yaratmaqda çətinlik çəkir. 
 
Proqramda təkrarla 
komandasından istifadə 
edə bilir, ancaq naxışları 
çətinliklə yaradır.  
 
Proqramda təkrarla 
komandasından istifadə 
etməklə cürbəcür naxışlar 
yaradır.  
 
 
 
Dərs 20 / Mövzu: PROQRAMLAŞDIRMA MÜHİTİNDƏ MUSİQİ 
 
Bu dərsdə şagirdlər ALPLogo proqramlaşdırma mühitinin musiqi imkanları ilə 
tanış olacaqlar. 2.2.4 alt standartında təsbit olunmuş klaviatura vasitəsilə 
proqramda səslərdən istifadə bacarıqları ALPLogo proqramının 2.1 versiyasının 
yeni imkanları əsasında reallaşdırılır. Bu versiyada həm klaviatura, həm də siçan  
vasitəsilə musiqi yazmaq imkanı var.  
 
 
 
 
 
 
 
 
 
 
 
 
 
sil 
ilkinvəziyyət 
qələmiendir 
təkrarla 18 [ 
təkrarla 6 [irəli 
100 sağa 60] 
sağa 20] 
sil 
ilkinvəziyyət 
qələmiendir 
təkrarla 6 [ 
təkrarla 4 [irəli 50 
sağa 90] 
sağa 90 irəli 50 sola 
90] 
 65
 Müəllim dərsin əvvəlində şagirdlərə suallarla müraciət edə bilər: “Bəstəkar öz 
əsərini başqa insanlara necə çatdırır? Musiqini nota çevirmək üçün nə tələb 
olunur?” Musiqi təhsili alan şagirdlərdən, yaxud musiqi dərslərindən öyrəndikləri 
bir neçə notu lövhəyə yazmaq faydalı olardı.  
Şagirdlər musiqi redaktoru adlandırılan proqramlar haqqında, yəqin ki, eşidiblər. 
ALPLogo proqramlaşdırma mühitinin 2.1 versiyasında da sadə musiqi redaktoru 
var. Bu redaktorda musiqi yazaraq yaddaşda saxlamaq və onu proqram koduna 
daxil etmək mümkündür. 
 Dərsin bu bölməsində şagirdlər ALPLogo proqramının musiqi redaktoru ilə 
tanış olurlar. İxtiyari notları yığır, onu bütöv səsləndirir, kompüterin yaddaşında 
müəyyən bir adla saxlayırlar.   
 Dərsin bu bölümündə musiqi redaktoru haqqında ətraflı məlumat verilir. 
Məktəblərin əksəriyyətində şagird kompüterləri səsucaldanlarla təmin olunmadığı 
üçün müəllim musiqi redaktorunun imkanlarını öz kompüteri vasitəsilə nümayiş 
etdirə bilər. Musiqi N, S komandası haqqında məlumat verilir. Proqramda 
musiqi faylından istifadə etmək üçün onu öncə yaddaşda xüsusi Music qovluğunda 
müəyyən ad altında saxlamaq lazımdır. Melodiyanın tezliyini dəyişməklə onun 
səslənmə müddətini  də dəyişmək olur.  
 Dərsliyin “Araşdıraq-öyrənək” bölməsində şagirdlərə hazır proqramı icra etmək 
tapşırılır. Şagirdlər proqramı ALPLogo mühitində yığıb icra edən zaman musiqi 
səslənməlidir və bu zaman aşağıdakı naxış çəkilir. 
 
Diferensial təlim. Təlim nəticələri yüksək olan şagirdlər əvvəlcə musiqi redaktoru 
vasitəsilə bir musiqi yaradıb onu yaddaşda saxlayırlar. Sonra isə naxış çəkən bir 
proqram yazıb həmin musiqini ona əlavə edə bilərlər. 
Qiymətləndirmə meyarları: 
Proqramda musiqi yaratma   
 
Zəif Orta Yüksək 
ALPLoqo proqramlaşdır-
ma mühitində musiqi 
yaratmaqda çətinlik çəkir.  
 
ALPLoqo proqramlaşdır-
ma mühitində musiqi 
yaradır, ancaq öz 
proqramlarında musiqi  
fayllarından çətinliklə 
istifadə edir.  
ALPLoqo proqramlaşdır-
ma mühitində musiqi 
yaradır və öz 
proqramlarında musiqi  
fayllarından istifadə edir.  
 
 
 66
IV TƏDRİS VAHİDİ ÜZRƏ 
KİÇİK SUMMATİV QİYMƏTLƏNDİRMƏ 
 
1. Proqramın boş sətrində nə olmalıdır? 
A) təkrarla 20 [irəli 10] 
B) dəyişən y    
C) irəli 30   
D) x = 20   
 
2.  x dəyişəninin hansı qiymətində verilmiş təsvir alınacaq? 
A) 50     
B) 100 
C) 150     
D) 95 
 
 
 
3. Proqramın icrasından sonra iş sahəsində nə əks olunacağını göstərin. 
 
qələmiendir 
dəyişən y 
dəyişən z 
y = 5 
z = -20 
əgər (y > z) [yaz y] 
əkshalda [irəli 50 sağa 90 irəli 50] 
 
4. Hansı yazılış düzgündür? 
A) təkrarla (irəli 100 sağa 10) 
B) təkrarla 10(irəli 10 sağa 70)    
C) təkrarla  [irəli 50 geri 20] 
D) təkrarla 3[sola 30 geri 50]    
 
5. Proqram icra olunduqda hansı təsvir alınacaq? 
təkrarla 3[irəli 100 sağa 50]    
 
A) üçbucaq   
B) düz xətt 
C) sınıq xətt 
D) kvadrat 
 
 
 
 
qələmiendir 
... 
y = 50 
sağa 30 
irəli y 
sağa 20 
qələmiendir
dəyişən x 
x = ... 
əgər (x>90) [irəli x] 
əkshalda [sağa 90 irəli 100] 
 67
6. Verilmiş fiquru çəkmək üçün boş yerləri doldurun. 
 
qələmiendir 
təkrarla ...[sağa  .... irəli 80] 
 
7. Bağa komandanı icra etdikdən sonra hansı bucaq qədər sağa dönəcək? 
 
 
 
 
A) 80   
B) 20  
C) 3    
D) 60 
 
8. y = 30 və z = 50 olduqda Bağa hansı fiquru çəkəcək? 
 
qələmiendir 
dəyişən y 
dəyişən z 
... 
əgər (y < z) [təkrarla 4[sola 90 irəli 80]] 
əkshalda 
[təkrarla 6[sağa 60 irəli 100]] 
 
A) kvadrat           
B) altıbucaqlı   
C) düz xətt    
D) çevrə 
 
 
 
təkrarla 3[irəli 80 sağa 20] 
 68
 
 
 
 
 
TƏDRİS VAHİDİ ÜZRƏ  
REALLAŞDIRILACAQ ALT STANDARTLAR 
 
 
 
 
 
 
 
 
 
 
 
 
 
 
 
 
 
 
 
TƏDRİS VAHİDİ ÜZRƏ ÜMUMİ SAATLARIN MİQDARI: 5 saat 
KİÇİK SUMMATİV  QİYMƏTLƏNDİRMƏ:      1 saat 
BÖYÜK SUMMATİV  QİYMƏTLƏNDİRMƏ:                     1 saat 
 
_______________________________________ 
 
TƏDRİS VAHİDİ ÜZRƏ ÜMUMİ SAATLARIN MİQDARI: 5 saat 
KİÇİK SUMMATİV  QİYMƏTLƏNDİRMƏ:      1 saat 
BÖYÜK SUMMATİV  QİYMƏTLƏNDİRMƏ:                     1 saat 
İNTERNET
1.2.1. İnformasiyaların qruplaşdırılmasının müxtəlif əlamətlərini 
sadalayır. 
1.2.2. Müxtəlif əlamətlərə görə informasiyaların qruplaşdırılmasını izah 
edir. 
1.2.3. İnformasiyaların müxtəlif əlamətlərə görə qruplaşdırılmasını 
nümunələrlə şərh edir. 
3.3.1. İnternetdə sadə axtarışları icra edir. 
3.3.2. Elektron poçtla sadə işləmə bacarığını nümayiş etdirir. 
4.1.1. İnformasiya  resursları ilə işləməyin mərhələlərini izah edir.  
4.1.2. İnformasiya  resursları ilə işləməyin əhəmiyyətini izah edir. 
4.1.3. İnformasiya  resursları ilə işləməyin əhəmiyyətini nümunələrlə 
əsaslandırır.
TƏDRİS VAHİDİ – 5
 69
Dərs 21 / Mövzu: İNFORMASİYA RESURSLARI İLƏ İŞ 
MƏRHƏLƏLƏRİ 
Şagirdlər dərsliyin 2-ci bölümündə təqdimatların hazırlanması və onların əhə-
miyyəti haqqında məlumat almışlar. Çox vaxt təqdimatlar hazırlayarkən müxtəlif 
mənbələrdən istifadə olunur. Ən çox istifadə olunan mənbə isə, sözsüz ki, 
İnternetdir. Bu baxımdan müəyyən mənada 2-ci bölümün məntiqi davamı olan bu 
bölümdə hər hansı mövzu üzrə informasiya resurslarının hazırlanma mərhələləri 
haqqında məlumat verilir. Dərsdə 1.2.1, 1.2.2, 1.2.3 alt standartlarının reallaşdırıl-
ması nəzərdə tutulur. Bu dərsdən sonra gələn iki dərs də – “Dünya hörümçək 
torunda gəzişmə” və “İnternetdə axtarış” bir-birini tamamlayır. Hər üç dərs 
İnternetdə olan resurslardan istifadə etməklə yeni informasiya resursları yaratmaq 
və təqdimatlar hazırlamaq bacarıqlarının formalaşdırılmasına xidmət edir.  
 
 
 
 
 
 
 
 
 
 
 
 Müəllim şagirdlərin diqqətini dərsdə verilmiş şəkillərə yönəldə bilər. Birinci 
şəkil informasiyanın axtarılmasına, ikinci şəkil isə informasiyanın qəbuluna və 
saxlanılmasına aiddir.  
 Dərsliyin “Fəaliyyət” bölməsində şagirdlər məruzənin hazırlanma mərhələlərini 
cədvəldə yazmalıdırlar. Məsələn, cədvəli belə doldurmaq olar: 
№ Gördüyünüz iş 
1.  Azərbaycanın tarixi abidələri haqqında kitablarda, ensiklopediyalarda, 
İnternetdə material toplamaq 
2. Abidələri zamana görə  qruplaşdırmaq və adlandırmaq 
3. Şəkilləri İnternetdən tapmaq 
4. Mətnləri kompüterdə yığmaq. Uyğun şəkillər əlavə etmək. 
5. Məruzənin titul səhifəsini hazırlamaq 
6.  Məruzəni çap etmək 
Müəllim tədqiqat işini qruplarla təşkil etməyi planlaşdırarsa, hər bir qrupa 
məruzə üçün müəyyən bir mövzu vermək olar; məsələn:: “Həyatımızda ədədlərin 
rolu”, “Zəlzələ və vulkanlar” və s. 
 Şagirdlər 5-ci sinifdə informasiya resursları barədə məlumat almışlar. Bu 
bölümdə informasiya resursları ilə iş mərhələləri “Yer kürəsi” təqdimatının 
hazırlanmasının nümunəsində izah olunur.  
 70
1. Məqsədin müəyyən edilməsi: “Yer kürəsi” mövzusunda təqdimat hazırlamaq. 
2. İnformasiyanın toplanması: Yer səthində hansı coğrafi obyektlər var, Yerin 
daxili quruluşu necədir, dağlar necə əmələ gəlib, ekvator nədir və s. 
3. İnformasiyanın qruplaşdırılması: toplanmış informasiyanı “Yerin coğrafi təs-
viri”, “Yer səthində coğrafi obyektlər”, “Yerin daxili quruluşu” adlı qruplarda 
birləşdirmək olar.  
4. Təqdimolunma formasının seçilməsi: elektron təqdimat.  
5. İnformasiyanın yayılması (ötürülməsi): sinif yoldaşlarının qarşısında çıxış et-
mək, yoldaşlarının fləş-yaddaşına yazmaq, e-poçtla müəllimlərinə göndərmək 
olar və s.  
Müəllim yeni materialı daha anlaşıqlı çatdırmaq üçün özünün hazırladığı hər 
hansı başqa bir təqdimatdan da istifadə edə bilər.  
 Dərsliyin “Araşdıraq-öyrənək” bölməsində şagirdlər ixtiyari mövzunu seçdikdən 
sonra, ona aid resursun hazırlanma mərhələlərini qeyd etməlidirlər. Çalışmaq 
lazımdır ki, bütün şagirdlər eyni fənnə aid mövzular seçməsinlər. Bu tapşırığı 
şagirdlər sinifdə yerinə yetirə bilər. 
Diferensial təlim. Təlim nəticələri zəif olan şagirdlərə müəllim mərhələlərin 
müəyyən edilməsində köməklik göstərə bilər. 
  “Öyrəndiklərinizi yoxlayın” bölümündəki 3-cü tapşırığın cavabı belə ola bilər: 
1. Çap edib paylamaq, İnternetdə yerləşdirmək, sosial şəbəkələrdə yaymaq. 
2. Sinifdə məruzə və ya təqdimatla çıxış etmək, sinif yoldaşlarının e-poçt 
ünvanlarına göndərmək.  
3. Məktəb zalında çıxış etmək, divar qəzeti hazırlamaq və divardan asmaq. 
 
Qiymətləndirmə meyarları: 
Fikiryürütmə 
Qruplaşdırma 
İzahetmə  
 
Zəif Orta Yüksək 
İnformasiya resurslarına 
nümunə göstərməkdə və 
anlayışı şərh etməkdə 
çətinlik çəkir.  
“İnformasiya resursu” an-
layışını müəllimin köməyi 
ilə sadə nümunələrlə şərh 
edir. 
“İnformasiya resursu” 
anlayışını şərh edir və 
nümunələr göstərir. 
İnformasiyanı qoyulmuş 
məqsədə uyğun olaraq 
qruplaşdırmaqda çətinlik 
çəkir. 
İnformasiyanı qruplaşdı-
rarkən bəzən qoyulmuş 
məqsəddən uzaqlaşır. 
İnformasiyanı qoyulmuş 
məqsədə uyğun olaraq 
qruplaşdırır.  
İnformasiya resursunun 
hazırlanma mərhələlərini 
izah etməkdə çətinlik çə-
kir.  
İnformasiya resursunun 
hazırlanmasına dair sadə 
nümunələr göstərir, amma 
mərhələləri müəllimin 
köməyi ilə izah edir.  
İnformasiya resursunun 
hazırlanması 
mərhələlərini sərbəst izah 
edir.  
 
 71
Dərs 22 / Mövzu: DÜNYA HÖRÜMÇƏK TORUNDA GƏZİŞMƏ 
 
İnformasiya resurslarının növləri və İnternet haqqında ilkin bilikləri şagirdlər 5-
ci sinifdə almışlar. Bu dərsdə informasiya resurslarının böyük bir hissəsini təşkil 
edən İnternet resursları və əsasən, WWW-nin əhəmiyyəti haqqında məlumat 
veriləcək. Dərsdə “4.1.2. İnformasiya resursları ilə işləməyin əhəmiyyətini izah 
edir” alt standartının reallaşdırılması nəzərdə tutulmuşdur.  
 
 
 
 
 
 
 
 
 
 
 
 
 Mövzuya başlamaq üçün müəllimin şagirdlərə elektron resurslar barədə qısa 
məlumat verməsi məqsədəuyğundur. Onun üçün elektron kitablar, kompakt disklər, 
kitab oxumaq üçün qurğular – oxuyucular (reader), planşetlərin özlərini, yaxud 
şəkillərini nümayiş etdirmək olar. Müəllim kağız və elektron informasiya daşıyıcı-
ları haqqında məlumat verməklə şagirdlərə adi kitabla elektron kitabı müqayisə 
etməyi tapşıra bilər. Sinifdə onların üstün və çatışmayan cəhətləri barədə  müzakirə 
təşkil etmək olar.  
 Dərsliyin “Fəaliyyət” bölməsində şagirdlər ixtiyari bir saytla tanış ola bilər. 
Bunun üçün onun ünvanını veb-brauzerin ünvan zolağında yazmalıdırlar. Nümunə 
kimi dərslikdə uzeyirbook.musigi-dunya.az saytının adı verilib. Əgər sinfin 
kompüterlərində səsucaldanlar varsa, onda saytda olan səs fayllarını dinləmək olar.  
Müəllim şagirdlərə digər saytlarla da tanış olmağı təklif edə bilər. Məsələn, edu.az 
portalında fənlərə aid videodərslər var. Şagirdlərə evdə həmin saytla tanış olmağı 
və ondan istifadə etməyi tapşırmaq olar.  
 Dərsin bu bölümündə brauzer və veb-saytlar haqqında qısa məlumat verilib. 5-
ci sinifdə şagirdlər brauzerlərlə yaxından tanış olduqları üçün dərslikdə məşhur 
brauzerlərin adları çəkilmir.   
 Dərsliyin “Araşdıraq-öyrənək” bölməsində şagirdlər İnternet və WWW 
arasındakı fərqi müəyyən etməlidirlər. WWW və ya Veb – İnternetin xidmətlərindən 
biridir. İnternet isə, sadəcə, qlobal şəbəkədir. Bu şəbəkə vasitəsilə WWW-də 
yerləşdirilmiş resurslardan istifadə olunur.  
Diferensial təlim. Təlim nəticələri yüksək olan şagirdlərə İnternetin bütün xidmət-
ləri (servisləri) barədə məlumat toplayıb təqdimat hazırlamağı tapşırmaq olar. 
  “Öyrəndiklərinizi yoxlayın” bölümündə şagirdlər suallara cavab verib 
tapşırıqları yerinə yetirməlidirlər. 
 
 72
Qiymətləndirmə meyarları: 
Şərhetmə 
Veb-səhifədə işləmə 
 
Zəif Orta Yüksək 
Elektron resurslara nümu-
nələr göstərməkdə və əhə-
miyyətini şərh etməkdə 
çətinlik çəkir.  
Elektron resurslara nümu-
nələr göstərir, əhəmiyyəti-
ni müəllimin köməyi ilə 
şərh edir. 
Elektron resurslara nümu-
nələr göstərir və əhəmiy-
yətini sərbəst olaraq şərh 
edir. 
Ünvana görə veb-səhifəni 
açmaqda çətinlik çəkir.  
 
Ünvana görə veb-səhifəni 
açır, ancaq saytda lazım 
olan  səhifəyə keçməkdə 
çətinlik çəkir. 
 
Ünvana görə veb-səhifəni 
açır və səhifələr arasında  
sərbəst gəzişir. 
 
 
 
Dərs 23 / Mövzu: İNTERNETDƏ AXTARIŞ 
 
Bu dərsdə 3.3.1 standartında təsbit olunmuş “İnternetdə sadə axtarışları icra 
edir” bacarığını reallaşdırmaq nəzərdə tutulur. 5-ci sinifdə şagirdlər axtarış 
sistemləri barədə qısa formada tanış olublar. Bu dərs isə praktiki xarakter daşıyır və 
şagirdlər İnternetdə müxtəlif mövzular əsasında axtarış aparıb informasiya əldə 
etməyi öyrənməlidirlər.  
 
 
 Müəllim mövzuya başlayarkən şagirdlərin diqqətini dərslikdə verilmiş suallara 
cəlb edə bilər. Bunun üçün faydalı informasiyanın “dəfinə” qədər qiymətli olması 
müzakirə edilə bilər. Daha sonra müxtəlif peşə sahiblərini İnternetin hansı 
xüsusiyyətlərinin cəlb etdiyi, hər bir mütəxəssisin İnternetdən nə üçün istifadə 
etdiyi barədə suallar verilə bilər. 
 Dərsin “Fəaliyyət” bölümündə şagirdlər verilmiş göstərişləri yerinə yetirməklə 
Google-da  axtarış nəticəsində tapılan resursların bəziləri ilə tanış olmalıdırlar. Bu 
fəaliyyəti sinfi qruplara və ya cütlüklərə bölməklə də aparmaq olar. Bu zaman şa-
girdlər öz istəklərinə uyğun mövzularda da məlumatlar axtara bilərlər.  
 73
  Dərsin bu bölümündə axtarışın mahiyyəti, müxtəlif sistemlər və axtarış üsulla-
rı barədə yeni məlumatlar verilir. Axtarış zamanı hansı saytlardan istifadə edilməsi 
axtarılan materialdan asılıdır. Axtarışın effektini artırmaq üçün müəyyən üsullar-
dan istifadə edilir. Dərslikdə ancaq sözün dırnaq işarəsi içərisində (“ ...”)  yazılması 
ilə axtarış üsulu göstərilir. Ancaq informasiyanı daha dəqiq əldə etmək üçün digər 
texnikalardan da istifadə etmək olar. Aşağıda Google-da mövcud axtarış 
operatorları və bunlarla işləmək qaydaları ilə bağlı cədvəl verilmişdir. 
 
Operator Mənası Misal 
AND və ya boşluq 
Sorğudakı boşluq 
və ya məntiqi AND 
operatoru vasitəsilə 
ayrılmış bütün söz-
ləri axtarmaq  
Ali neft məktəbi sorğusunun yerinə 
yetirilməsi zamanı, mətnində “Ali”, 
“neft” və “məktəbi” sözləri olan 
sənədlər tapılacaq. Bu sözlər müxtəlif 
variantlarda, o cümlədən sıralanmış, 
tərs sıralanmış, ardıcıl, qeyri-ardıcıl, 
qonşu və sənədin müxtəlif yerlərində 
(aralarında qeyri-axtarış sözləri 
olmaqla) ola bilər.  
+ 
"+" işarəsindən  son-
ra gələn söz axtarış 
sənədində mütləq 
olmalıdır. 
Ali +neft +məktəbi  
Ali neft məktəbi ilə bağlı sənədlər 
siyahısı göstəriləcək.  
– 
"–" işarəsindən sonra 
gələn söz olan sənəd 
axtarış nəticəsindən 
çıxardılacaq.  
Ali –neft +məktəbi  
Neftə aid olmayan ali məktəblərlə 
bağlı sənədlər siyahısı göstəriləcək. 
OR 
Məntiqi VƏ YA 
operatoru  
Ali OR neft məktəbi  
Ali olmayan neft məktəbləri ilə bağlı 
sənədlər siyahısı göstəriləcək. 
"..." 
Dəqiq söz 
birləşməsinin 
axtarılması  
"Ali neft məktəbi"  
Bu ad altında olan müəssisə ilə  bağlı 
sənədlər siyahısı əks olunacaq.  
 
 Dərsliyin “Araşdıraq-öyrənək” bölməsində şagirdlər axtarış sistemində müxtəlif 
açar sözlərə görə axtarış aparmalıdırlar. Nəticədə hər açar sözün qarşısında neçə 
mənbənin tapıldığı qeyd edilməlidir.  
Diferensial təlim. Təlim nəticələri yüksək olan şagirdlərə ixtiyari axtarış 
sistemindən istifadə etməklə, müəllimin tapşırdığı mövzuya aid mətn, şəkil, video 
toplayıb təqdimat hazırlamaq tapşırıla bilər.  
 74
 “Öyrəndiklərinizi yoxlayın” bölməsində verilmiş 2-ci tapşırıqda Azərbaycanın 
süni peyki haqqında müxtəlif növ informasiya toplamaq tapşırılır. Bu tapşırığı 
şagirdlər həm evdə, həm də sinifdə yerinə yetirə bilər. Mətn, şəkil, video 
informasiyanı əldə etmək üçün Google axtarış sisteminin menyusundan istifadə 
etmək daha əlverişlidir. Şagirdlər həm də axtarış sahəsində “Azərbaycanın süni 
peyki”, “Azerspace-1” sözləri daxil edib axtarış apara bilər. Video əldə etmək üçün 
www.youtube.com saytına girib orada axtarış aparmaq məqsədəuyğundur. 
 
Qiymətləndirmə meyarları: 
Tanıma 
Sadə axtarışları aparma  
Zəif Orta Yüksək 
Axtarış sistemlərini başqa 
proqramlarla qarışdırır. 
İnternetdə tanıdığı axtarış 
sistemini başlada bilir, 
ancaq başqa axtarış sis-
temlərini tanımır. 
İnternetdə əsas axtarış 
sistemlərini tanıyır və 
başladır. 
Axtarış sistemlərinin 
köməyilə lazım olan 
resursu tapmaqda çətinlik 
çəkir.  
Axtarış sistemlərində ax-
tarış apara bilir, ancaq 
açar sözləri o qədər də 
uğurlu seçmir.  
Axtarış sistemlərində 
düzgün axtarış aparır və 
tapdığı resurslardan 
istifadə edir.  
 
Dərs 24 / Mövzu: ELEKTRON POÇT 
 
Müasir dövrdə məktublaşma, adətən, İnternet vasitəsilə aparılır. 3.3.2 alt 
standartında təsbit olunmuş “Elektron poçtla sadə iş bacarığını nümayiş etdirir” 
bacarığının reallaşdırılması da buna xidmət edir. Bu dərsdə şagirdlər elektron 
poçtla tanış olur, özlərinə poçt qutusu yaratmağı öyrənirlər. Müəllim şagirdlərə 
təkcə box.az serverində deyil, başqa serverlərdə də “poçt qutusu” yaratmağı təklif 
edə bilər. 
 
 
 
 
 
 
 
 
 
 
 
 Müəllim dərsin əvvəlində şagirdlərə informasiyanı ötürmə vasitələrini yada 
salmaq üçün müxtəlif suallar verə bilər. Şagirdlər aşağı siniflərdə informasiyanı 
ötürmə vasitələri haqqında məlumat alıblar. Bu vasitələrə poçt, telefon, radio, 
 75
teleqraf, televiziya və İnternetin aid olduğunu bilirlər. Şəkillərə baxmaqla uşaqlar 
keçmişdə informasiyanın necə ötürüldüyü barədə fikir mübadiləsi apara bilərlər.  
 Dərsin bu bölümündə şagirdlərə elektron poçt ünvanı barədə məlumat verilir. 
Elektron ünvanın hansı hissələrdən ibarət olduğu izah edilir. 
 Dərsin “Fəaliyyət” bölümündə şagirdlər göstərişləri yerinə yetirməklə box.az 
saytında qeydiyyatdan keçərək, özlərinə e-poçt ünvanı yaratmağa çalışmalıdırlar.  
 Dərsliyin “Araşdıraq-öyrənək” bölməsində şagirdlər ənənəvi və elektron poçtları 
müqayisə etmək üçün onların hər biri haqqında material toplamalı və verilmiş 
cədvəli doldurmalıdırlar. Məlumatları yalnız verilmiş saytdan yox, digər 
mənbələrdən də əldə etmək olar.  
 Dərsliyin “Öyrəndiklərinizi yoxlayın” bölməsində  şagirdlər verilmiş suallara 
cavab verir. 2-ci suala cavab: 1, 2 və 3-cü variantlar elektron poçt ünvanı ola bil-
məz; “mail” domen adı deyil, istifadəçi adında boşluq və $ simvolları ola bilməz. 
 
Qiymətləndirmə meyarları: 
İzahetmə 
Yeni poçt ünvanı yaratma 
 
Zəif Orta Yüksək 
Elektron poçtun mahiyyə-
tini izah etməkdə çətinlik 
çəkir. 
Elektron poçtun mahiyyə-
tini nümunələr 
göstərməklə və müəllimin 
köməyi ilə izah edir. 
Elektron poçtun 
mahiyyətini düzgün izah 
edir. 
Yeni poçt ünvanı yarat-
maqda çətinlik çəkir. 
Yeni poçt ünvanını 
müəllimin köməyi ilə 
yaradır.  
Yeni poçt ünvanını 
sərbəst yaradır.  
 
 
Dərs 25 / Mövzu: ELEKTRON POÇTLA MƏKTUBLAŞMA 
 
Bu dərsdə şagirdlər yaradılmış elektron ünvanlardan bir-birinə məktub 
göndərməyi öyrənəcəklər.  
 
 
 
 
 
 
 
 
 
 
 
 76
 Müəllim dərsin əvvəlində ənənəvi poçtla məktub göndərilməsi üçün nə tələb 
olunduğunu soruşa bilər. Şagirdlər adresatın dəqiq ünvanının bilinməsinin 
vacibliyini söyləyirlər. Əlbəttə, təmiz vərəq, zərf və yaxınlıqda poçt şöbəsinin də 
olması vacibdir. Elektron məktub göndərmək üçünsə İnternetə bağlanmış kompüter 
və adresatın e-poçt ünvanının olması kifayətdir. 
 Dərsin bu bölməsində e-poçt ünvanından məktubu göndərmək və almaq 
qaydaları qeyd edilib. Şagirdlərə tövsiyə olunmalıdır ki, məktub yazarkən onun 
mövzusunu da qeyd etsinlər. Mövzu yazılmayan halda məktublar bəzən SPAM 
qovluğuna yerləşdirilir və məktubu alan şəxs tərəfindən oxunmur. Ayrı-ayrı 
elektron poçt proqramlarının dizaynı fərqli ola bilər. Ancaq yeni məktubların 
hazırlanması və göndərilməsi üçün nəzərdə tutulmuş formalar, adətən, oxşar olur. 
Məktubda smayliklərdən istifadə məktubu daha canlı edir. Dərslikdə bəzi işarələrin 
açılışı göstərilib. 
 “Fəaliyyət” bölümündə hər şagird öz e-poçtuna daxil olmalı və dostuna məktub 
yollamalıdır. Tapşırığı dəyişmək də olar. Bütün uşaqlar məktəbin ünvanına (mək-
təbin e-poçt ünvanı əvvəlcədən məlum olmalıdır) “Mən məktəbi necə görmək 
istəyirəm” və ya “Müasir məktəb” mövzusunda məktub göndərir. Müəllim həmin 
məktubları məktəbin poçtundan açdıqdan sonra, şagirdləri bu məktublarla tanış edə 
bilər. 
 Dərsliyin “Araşdıraq-öyrənək” bölümündə şagirdlər yazılmış bir məktubu bir 
neçə dostuna yollamalıdır. Müxtəlif serverlərdə məktubun surətini fərqli yollarla 
göndərmək olur; məsələn: mail.ru serverində bunun üçün “КОПИЯ” düyməsini 
çıqqıldatmaq lazımdır.  
 
 
Qiymətləndirmə meyarları: 
Şərhetmə 
Elektron məktub göndərmə 
Zəif Orta Yüksək 
Elektron poçtun imkanla-
rını çətinliklə şərh edir. 
Elektron poçtun imkanla-
rını əsas qismini şərh edir. 
Elektron poçtun imkan-
larını ətraflı şərh edir. 
Elektron məktub göndərmə 
qaydalarını dəqiq izah etmir 
və elektron məktub gön-
dərməkdə çətinlik çəkir.  
Elektron məktub göndər-
mə qaydalarını izah edir, 
elektron məktubu 
köməkliklə göndərir.  
Elektron məktub göndər-
mə qaydalarını izah edir 
və elektron məktubu 
sərbəst olaraq göndərir.  
 77
V TƏDRİS VAHİDİ ÜZRƏ 
KİÇİK SUMMATİV QİYMƏTLƏNDİRMƏ  
 
1. Yeni informasiya resursu hazırlayarkən ilk mərhələ nə olmalıdır? 
A) informasiyanın toplanması 
B) resursun nümayişi 
C) məqsədin müəyyən edilməsi 
D) informasiyanın qruplaşdırılması 
 
2. İnformasiya resursunun nümayişinə nə aiddir? 
A) kitabın axtarışı 
B) təqdimatın göstərilməsi 
C) təqdimatın hazırlanması 
D) İnternetdə dostla yazışma 
 
3. ... elektron resurs deyil. 
A) Divar təqvimi 
B) Diskdə film 
C) Veb-saytdakı məqalə 
D) Telefonda mesajlar 
 
4. İnternet  resurslar əsasən harada yerləşir? 
A) Kitabxanalarda 
B) Muzeylərdə 
C) Saytlarda 
D) Optik disklərdə  
 
5. ... axtarış sistemi deyil. 
A) yandex.ru            B) google.com 
C) yahoo.com          D) day.az 
 
6. Axtarışı necə vermək lazımdır ki, nəticədə ancaq daxil edilmiş sözlərin 
ardıcıl gəldiyi saytların ünvanları əks olunsun? 
A) mötərizələrin içində yazmaq 
B) dırnaqların içində yazmaq 
C) baş hərflərlə yazmaq 
D) sözlərin arasında vergül qoymaq 
 
7. Hansı ünvan elektron poçt ünvanı ola bilər? 
A) abs:aacc@google 
B) ff_ss@informatik.az 
 78
C) www.wff-one.az 
D) user.box.az 
 
8. anar-d203@mail.ru  poçt ünvanında domen adı hansıdır? 
A) mail.ru 
B) anar-d203 
C) @ işarəsi 
D) anar 
 
9. WWW dedikdə nə başa düşülür? 
A) elektron poçt 
B) proqramlaşdırma dili 
C) internet resursları 
D) axtarış sistemi 
 
10.  Hipermətn nə deməkdir? 
A) çox böyük mətn         
B) kitab səhifəsində olan mətn 
C) başqa mətnlərə istinadları olan mətn 
D) elektron məktub 
 
11. Elektron məktublaşma üçün nəyin olması vacibdir?  
A) zərfin  
B) poçt şöbəsinin  
C) e-poçtun  
D) mətn redaktorunun 
 
12. Doğru fikirləri müəyyən edin. 
1. Elektron məktubu bir neçə ünvana göndərmək olar. 
2. Elektron məktub ingilis dilində yazılmalıdır. 
3. “e-mail” ifadəsi elektron poçt deməkdir. 
4. Elektron poçt telefon danışıqları aparmağa imkan verir. 
5. Elektron ünvanın yazılışında boşluq simvolundan istifadə etmək 
olmaz. 
A) 1, 3, 4     
B) 1, 2, 4     
C) 2, 3, 4        
D) 1, 3, 5 
 
 79
GÜNDƏLİK PLANLAŞDIRMAYA DAİR NÜMUNƏLƏR  
 
Dərs 2 / Mövzu: İNFORMASİYA HARADA SAXLANILIR  
 
MOTİVASİYA 
Müəllim  şagirdlərə müraciət edə bilər: 
– İnformasiya daşıyıcıları nədir? Onlardan nə vaxt istifadə olunur?  
Şagirdlərin fikirləri dinlənilir. Lövhədə tədqiqat sualı yazılır və müəllim tərəfindən 
səsləndirilərək izah edilir. Şagirdlərin fərziyyələri qeyd olunur.  
 
Tədqiqat sualı: İnformasiyanı hansı daşıyıcıda saxlamaq daha əlverişlidir? 
 
TƏDQİQATIN APARILMASI 
Sinif kiçik qruplara bölünür və hər qrupa müxtəlif tapşırıqlar verilir. 
 
I qrup 
Cədvəli doldurun.  
№ Situasiya İnformasiyanı nədə 
saxlayardınız 
1 Dostlarınızla çəkdirdiyiniz şəkilləri  
2 Telefon nömrələrini  
3 Məktəb kompüterində çəkdiyiniz şəkli  
4 Sevdiyiniz musiqini  
 
II qrup 
Cədvəli doldurun.  
№ Situasiya İnformasiyanı nədə saxlayardınız 
1 Ana dili dərslərində yazdığınız inşa 
yazıları  
 
2 Sevimli video çarxları  
3 Ailə şəkillərini  
4 Kompüterdə hazırlanmış  mətnləri   
DƏRSİN 
MƏQSƏDİ 
 Yaddaş qurğularının təyinatını şərh etmək; 
 Elektron disk daşıyıcılarını bir-birindən fərqləndirmək; 
 Faylı kompüterdən fləş-yaddaşa köçürmək. 
  
Əsas 
ANLAYIŞLAR 
yaddaş qurğusu, sərt disk, operativ yaddaş, fləş-yaddaş, kompakt 
disk, CD diski, DVD diski, disket, vinçester  
  
DƏRSİN TİPİ İnduktiv 
 
 
İstifadə olunan 
İŞ FORMALARI Bütün siniflə iş, qruplarla iş 
 
İstifadə olunan 
ÜSULLAR Müsahibə, cədvəllərlə iş, Venn diaqramı, təqdimat, praktik iş 
 
Fənlərarası 
İNTEQRASİYA Əd.-t. – 1.1.3, H-b. –  4.2.2, Mus. – 3.1.1 
  
TƏCHİZAT İş vərəqləri, kompüter sinfi, hazırlanmış təqdimat 
 80
III qrup 
İnformasiya daşıyıcılarını müqayisə edin. Oxşar və fərqli xüsusiyyətlərini Venn 
diaqramında qeyd edin. 
 
 
 
 
 
 
 
 
 
IV qrup 
İnformasiya daşıyıcılarını müqayisə edin. Oxşar və fərqli xüsusiyyətlərini Venn 
diaqramında qeyd edin. 
 
 
 
 
 
 
 
 
 
 
MƏLUMAT MÜBADİLƏSİ VƏ MÜZAKİRƏSİ 
Hər bir qrupun nümayəndəsi işlərini təqdim edir. Məlumat mübadiləsi baş verir. 
Müəllim və digər qrup üzvləri suallar verə bilər:  
– İnformasiyanı nə zaman saxlamaq lazım gəlir? 
– Saxlanmış informasiyadan necə istifadə etmək olar? 
– Hansı informasiya daşıyıcısı daha uzunömürlüdür? 
– Hansı növ informasiyaları kağızda saxlamaq olur? 
– Hansı növ informasiyaları diskdə və kompüterin yaddaşında saxlamaq olur? 
 
ÜMUMİLƏŞDİRMƏ VƏ NƏTİCƏ  
Müəllim sinfə müraciət edir: 
– İnformasiya daşıyıcıları bir-birindən nə ilə fərqlənir? 
– Kompüterdə hansı növ daşıyıcılardan istifadə edilə bilər? 
Müəllim şagirdlərin cavablarını ümumiləşdirir və onlarla birlikdə nəticə çıxarır. 
Yaxşı olardı ki, müəllim təqdimat hazırlasın və slaydları proyektor vasitəsilə 
şagirdlərə nümayiş etdirsin. 
Əgər hansısa informasiyanı – şəkli, mətni daim bir yerdə saxlamaq lazım gəlirsə 
və onu digər yerə köçürtmək lazım deyilsə, onda kağız daşıyıcılardan istifadə 
olunur; məsələn: bloknot, dəftər, təqvim, kitab. Əgər hansısa məlumatı bir yerdən 
 kağız 
Kompüterin 
yaddaşı 
 
Disk Mobil telefonun yaddaşı 
 81
digər yerə aparmaq lazımdırsa, onda elektron daşıyıcılardan istifadə etmək 
məqsədəuyğundur. Onlara optik və maqnit disklər, fləş-yaddaş qurğuları və s.  
aiddir. Kompüterdə isə informasiyanı daim saxlamaq üçün sərt disk qurğusu – 
HDD (“hard disc driver” kimi oxunur) nəzərdə tutulub.  
 
Müəllim CD-R, CD-RW və CD-ROM  (həmçinin DVD-R, DVD-ROM və 
DVD-RW) disklərinin bir-birindən fərqini izah edir. 
Müəllim dərsin əvvəlində irəli sürülən fərziyyələri xatırladır və onları 
şagirdlərin fəal iştirakı ilə qazanılmış biliklərlə müqayisə edir. 
 
YARADICI TƏTBİQETMƏ  
Müəllim şagirdlərə “Araşdıraq-öyrənək” bölümündəki tapşırığı yerinə yetirməyi 
tapşırır. Şagirdlər kompüterin yaddaşında olan faylı – şəkli və ya mətni fləş-
yaddaşa köçürməlidirlər.   
 
QİYMƏTLƏNDİRMƏ 
Şagirdlər “Öyrəndiklərinizi yoxlayın” bölümündə verilmiş suallara cavab verir. 
Müəllim dərsin təlim məqsədlərinə nail olmaq dərəcəsini müəyyən etmək üçün 
meyar cədvəli hazırlayır. Dərsin bütün mərhələlərində bu meyarlara uyğun olaraq 
şagirdlərin fəaliyyətini izləyir və qeydlərini cədvəldə yazır.  
 
Qiymətləndirmə meyarları: 
Faylı kompüterdən fləş-yaddaşa köçürmə 
Fərqləndirmə 
Zəif Orta Yüksək 
Fləş-yaddaşı və ya kompakt 
diski çətinliklə kompüterə  
quraşdırır,  faylı köçürə bil-
mir.  
Fləş-yaddaşı və ya kompakt 
diski kompüterə quraşdırır, 
faylı müəllimin göstərişləri 
ilə köçürür.  
Fləş-yaddaşı və ya kompakt 
diski kompüterə quraşdırır, 
faylı fləş-yaddaşa sərbəst 
köçürür.  
Yaddaş qurğularını çətinliklə 
fərqləndirir və təyinatını izah 
edə bilmir. 
Yaddaş qurğularını fərqlən-
dirir, ancaq təyinatını qismən 
izah edir. 
Yaddaş qurğularını təyina-
tına görə düzgün 
fərqləndirir. 
Ev tapşırığı. CD-ROM  və DVD-ROM disklərinin hazırlanması haqqında məlumat 
yığıb referat yazmaq. Şagirdlər uyğun videomaterial tapa bilsələr, fləş-yaddaşa 
yazıb növbəti dərs zamanı sinifdə nümayiş etdirə bilərlər.  
 82
Dərs 8 / Mövzu: ABZASIN FORMATLANMASI 
 
 
MOTİVASİYA 
Müəllim şagirdlərə iki vərəqdə olan yazıları göstərir. Bu, arayış və ya ərizə ola 
bilər. Şagirdlərə suallarla müraciət edir: 
– Sizə hansı yazı daha səliqəli və aydın görünür? Nə üçün bəzi yazıları sola, 
bəzilərini mərkəzə, bəzilərini isə sağa düzləndirirlər? 
Şagirdlərin fikirləri dinlənilir.  
Lövhədə tədqiqat sualı yazılır və müəllim tərəfindən səsləndirilərək izah olunur. 
Şagirdlərin fərziyyələri qeyd olunur.  
Tədqiqat sualı: Mətni vərəqdə necə səliqəli yerləşdirmək olar? 
 
TƏDQİQATIN APARILMASI 
Tədqiqatı aparmazdan əvvəl müəllim şagirdlərlə kompüterdə iş qaydalarını və 
təhlükəsizlik  texnikası qaydalarını təkrarlayır. Sinif cütlüklərə bölünür. Hər cütlük 
bir kompüterin qarşısında əyləşir və onlara dərsin “Fəaliyyət” bölməsində olan 
tapşırıq verilir.  
Tapşırıq 
1. Kompüterin hissələrinə aid yazını olduğu kimi mətn redaktorunda yığmaq. 
2. Faylı müəyyən bir adla müvafiq qovluqda saxlamaq. 
 
Sistem bloku 
Sistem bloku kompüterin əsas hissəsidir. Onun içərisində bir sıra qurğular, o 
cümlədən prosessor və yaddaş yerləşir. Kompüterin digər qurğuları kabellər 
vasitəsilə sistem blokuna birləşir. 
Monitor 
Monitor informasiyanı ekranda əks etdirmək üçün qurğudur. 
 
Klaviatura 
DƏRSİN 
MƏQSƏDİ 
 Mətn redaktorunda formatlama elementlərini şərh edir; 
 Mətnin abzaslarını müvafiq qaydada düzləndirir; 
 Sətirlərarası məsafəni dəyişdirir. 
  
Əsas 
ANLAYIŞLAR 
Abzas, sağa düzləndirmə, sola düzləndirmə, mərkəzə düzləndirmə, 
tam düzləndirmə, sətirlərarası məsafə 
  
DƏRSİN TİPİ Praktik 
  
İstifadə olunan 
İŞ FORMALARI Bütün siniflə iş, cütlərlə iş 
 
İstifadə olunan 
ÜSULLAR Kompüterdə iş 
 
Fənlərarası 
İNTEQRASİYA A-d. – 4.1.4,  Rus.d. – 3.1.3, 3.1.4 
 mətn 
TƏCHİZAT İş vərəqləri, proyektor, noutbuk, kompüter sinfi, mətn redaktoru (OpenOffice.org Writer və ya Microsoft Word) 
 83
Klaviatura vasitəsilə informasiya kompüterə daxil edilir. Klaviaturanın 
çoxlu sayda klavişləri var. 
Siçan 
Bu qurğu komandaları kompüterə daxil etmək üçündür. Adətən, iki düyməsi və 
təkərciyi olur. Siçanı hərəkət etdirdikdə ekranda onun göstəricisi yerini dəyişir. 
  
Diferensial təlim. Təlim nəticələri yüksək olan və mətn redaktorunda işləməyi 
bacaran şagirdlərə vərəqdən deyil, öz biliklərindən istifadə etməklə kompüterin 
disk qurğuları haqqında yazmaq tapşırıla bilər. Tədqiqat zamanı müəllim xüsusi 
qayğıya ehtiyacı olan şagirdlərə böyük həssaslıqla yanaşmalıdır. Onlara sadə 
cümlələr yazmaq kimi daha asan tapşırıqlar vermək olar.  
 
MƏLUMAT MÜBADİLƏSİ VƏ MÜZAKİRƏSİ 
Müəllim bir neçə cütlüyün işini nümayiş etdirə bilər. Şagirdlər mətnin sətrin 
mərkəzinə doğru düzləndirilməsi ilə hələ tanış deyillər. Ona görə də başlıqları 
sətrin ortasına gətirmək üçün <Spacebar> (Boşluq), yaxud <Tab> klavişlərindən 
istifadə edə bilərlər. Müəllim işləri proyektor vasitəsilə nümayiş etdirə bilər. 
Müəllim suallar verə bilər:  
– Başlıqların rəngini necə dəyişdirdiniz? Onları sətrin ortasına necə gətirdiniz? 
Yığdığınız mətni  kompüterin yaddaşında necə saxladınız? 
 
ÜMUMİLƏŞDİRMƏ VƏ NƏTİCƏ  
Müəllim sinfə müraciət edir: 
– Abzas nədir? 
– Abzası səhifənin solundan, ortasından, sağından necə yerləşdirmək olar? 
Müəllim şagirdlərin cavablarını ümumiləşdirir və onlarla birlikdə nəticə çıxarır. 
Dərsin “Fəaliyyət” bölməsindən sonra verilən izahat və yeni məlumatlar 
oxunur. Müəllim oxunan materialları proyektor vasitəsilə əyani olaraq nümayiş 
etdirir. Abzasın müxtəlif cür düzləndirilməsi dərslikdə verilmiş qayda ilə nümayiş 
olunur.  Bu zaman şagirdlər müəllimin yerinə yetirdiyi əməliyyatları öz 
kompüterlərində təkrar etməklə bu bacarıqlara daha asanlıqla yiyələnə bilər.  
Müəllim abzasın formatlanmasına aid olan sətirlərarası məsafənin dəyişməsini 
də nümayiş etdirir. 
Müəllim dərsin əvvəlində irəli sürülən fərziyyələri xatırladır və onları 
şagirdlərin fəal iştirakı ilə qazanılmış biliklərlə müqayisə edir. 
 
YARADICI TƏTBİQETMƏ  
Müəllim dərsin bu mərhələsində şagirdlərə yaradıcı iş təklif edə bilər:  
– “İnformatik” dərnəyinə üzv yazılmaq üçün özünüz bir ərizə yazın və dərsin 
əvvəlindəki nümunəyə uyğun formatlayın. 
 
QİYMƏTLƏNDİRMƏ 
Şagirdlər “Öyrəndiklərinizi yoxlayın” bölümündə verilmiş suallara cavab verir. 
Müəllim dərsin təlim məqsədlərinə nail olmaq dərəcəsini müəyyən etmək üçün 
meyar cədvəli hazırlayır. Dərsin bütün mərhələlərində bu meyarlara uyğun olaraq 
şagirdlərin fəaliyyətini izləyir və qeydlərini cədvəldə yazır.  
 84
Qiymətləndirmə meyarları: 
Mətni müxtəlif qaydalarda formatlama 
 
Zəif Orta Yüksək 
Formatlama elementlərini 
tanıyır, amma düzləndir-
mənin və sətirlərarası məsa-
fənin dəyişdirilməsində çə-
tinlik çəkir.  
Formatlama elementlərini 
tanıyır. Düzləndirmənin və 
sətirlərarası məsafənin də-
yişdirilməsində köməyə eh-
tiyacı var.  
Formatlama elementlərini 
tanıyır. Düzləndirməni və 
sətirlərarası məsafəni sərbəst 
olaraq dəyişdirir.  
Ev tapşırığı.  
1. Mətn redaktorunda öz hobbisi haqqında 2 – 3 abzaslı mətn yazmaq.  
2. Onu formatlamaq.  
3. Kompüterin yaddaşında müəyyən bir adla saxlamaq.  
4. Fləş-yaddaşa yazıb növbəti dərsə gətirmək. 
 
 
Dərs 14 / Mövzu: DÖVRİ ALQORİTMLƏR 
 
 
MOTİVASİYA 
Müəllim dərslikdə olan məsələnin şərtini şagirdlərə izah edir: Çayın sahilində 3 
nəfər dayanıb. Onlar qarşı sahilə keçmək istəyirlər. Qayıqçı isə qayığa yalnız bir 
nəfər mindirə bilər. Bu məsələnin həlli üçün lövhəyə 4 şagird çıxartmaq olar – 1-i 
“qayıqçı”, 3-ü isə “sərnişin”. Qayıqçı şagird bu məsələnin həllini qalan uşaqlara 
göstərə bilər. Onun üçün o, bir uşağın əlindən tutur və onunla birgə pəncərəyə  və 
ya qapıya yaxınlaşır. Onu orada qoyur. Qayıdır və növbəti “sərnişini” götürür və s. 
Müəllim şagirdlərlə birgə lövhədə qayıqçının hərəkətlərini yazır: 
 
 
DƏRSİN 
MƏQSƏDİ 
 Dövri alqoritmlərin sözlə və sxemlə yazılışını şərh etmək; 
 Dövri alqoritmləri yerinə yetirmək; 
 Alqoritmin növünü müəyyən etmək. 
 alqoritmmmmmm 
Əsas 
ANLAYIŞLAR 
Dövr, dövri alqoritm, Təkrarla ... dəfə komandası, Təkrarla nə 
qədər ki ... komandası, blok-sxem 
  
DƏRSİN TİPİ İnduktiv 
 
 
İstifadə olunan 
İŞ FORMALARI Bütün siniflə iş, fərdi iş 
 
İstifadə olunan 
ÜSULLAR Rollu oyun, müsahibə, problemin həlli, oyun 
 
Fənlərarası 
İNTEQRASİYA Coğr. – 2.1.6,  Riy. – 1.2.1 
  
TƏCHİZAT İş vərəqləri  
 85
Adamı qayığa götür 
Qarşı sahilə aparıb düşür 
Qayıt 
Adamı qayığa götür 
Qarşı sahilə aparıb düşür 
Qayıt 
Adamı qayığa götür 
Qarşı sahilə aparıb düşür 
Qayıt 
Sahilə çıxıb dincəl 
Müəllim sinfə müraciət edir: 
– Qayıqçının hərəkətlər ardıcıllığını lövhədə qeyd etdik. Bu, alqoritmin hansı 
növünə aiddir? (xətti) 
– Alqoritmdə hansı addımlar ardıcıllığı təkrarlanır? (Adamı qayığa götür - Qarşı 
sahilə aparıb düşür - Qayıt) 
– Əgər çayı keçmək istəyən 30 nəfərdirsə, alqoritmi necə yazmaq olar? (üç 
komandanı: Adamı qayığa götür - Qarşı sahilə aparıb düşür- Qayıt 27 dəfə də 
təkrarlamaq lazım gələcək). 
Lövhədə tədqiqat sualı yazılır və müəllim tərəfindən səsləndirilərək izah olunur. 
Şagirdlərin fərziyyələri qeyd olunur.  
Tədqiqat sualı: Alqoritmdə təkrarlanan hərəkətlər ardıcıllığını necə göstər-
mək olar? 
TƏDQİQATIN APARILMASI 
Müəllim dərslikdən istifadə edərək şagirdlərin fəal iştirakı ilə yeni informasiyanı 
şərh edir. Sinif dörd qrupa bölünür. Hər qrupa tapşırıq verilir.  
 
I qrup 
Cizgiçi verilmiş alqoritm nəticəsində aşağıdakı fiquru çəkmişdir. Alqoritmdə nöq-
tələrin yerinə təkrarlanmaların sayını yazın. Cizgiçi bu alqoritmi icra etdikdən 
sonra hansı nöqtədə olacaq? Bu nöqtəni göstərin.    
  1 1 (((( 1 1 1 1 1) ...)  4) ...  12  1)...     
 
 
 
 
 
 
 
 
 
 
 
 
              
              
              
              
              
              
              
              
              
              
              
 86
II qrup 
Robotu damalı vərəqin göy rəngli marşrutu ilə aparmalısınız. Alqoritmdə buraxılan 
hissələri əlavə edin.  
 
 
III qrup 
Ağacda olan bütün almaları dərib yeşiyə yığmaq lazımdır. Alqoritmi tamamlayın.  
 
 
 
 
 
 
 
 
 
 
 
 
 
 
 
 
Başlanğıc 
TƏKRARLA ___DƏFƏ  
     1 xana sağa 
TƏKRARLA ___DƏFƏ  
     1 xana aşağı 
TƏKRARLA ___DƏFƏ  
     1 xana sola 
Son 
      
R      
      
      
      
      
Başlanğıc
1 alma dər 
________
Yox 
Son 
____________ 
Hə 
 87
IV qrup 
Sətirdə olan simvolları pozmaq üçün alqoritmi tamamlayın. 
 
 
 
 
 
 
 
 
 
 
 
 
 
 
 
 
MƏLUMAT MÜBADİLƏSİ VƏ MÜZAKİRƏSİ 
Müəllim suallar verə bilər: 
– Təkrarlanan hərəkətlər hansılardır? 
– Onlar neçə dəfə təkrarlanır? 
İşin müzakirəsini dərslikdə verilmiş suallarla da davam etdirmək olar.  
 
ÜMUMİLƏŞDİRMƏ VƏ NƏTİCƏ  
Müəllim sinfə müraciət edir:  
– Bu yazılışlardan hansı daha aydındır? Bu yazılışlar necə adlanır? Sizcə, 
alqoritmi necə qısa yazmaq olar? Alqoritmi sözlə necə yazdınız? Dövr nədir? 
Alqoritmlərdə dövr nə zaman dayanır? Dövrləri alqoritmdə necə təsvir etmək 
olar? 
 Müəllim şagirdlərin cavablarını ümumiləşdirib onlarla birlikdə nəticə çıxarır: 
– Əgər alqoritmdə komandalar qrupu bir neçə dəfə təkrarlanırsa, onda deyilir ki, 
alqoritmdə dövr var və belə alqoritmləri dövri alqoritmlər adlandırırlar. Dövri 
alqoritmlərdə, adətən, dövrün qurtarmaq şərti və ya təkrarlanmaların sayı 
göstərilir. Sizin məsələlərinizdə, məsələn, 1 və 2-ci qrupların işində alqoritmdə 
dövrün təkrarlanma sayı göstərilir, 3 və 4-cü qrupların işində isə alqoritmlərdə 
dövrün qurtarma şərti göstərilir.  
Başlanğıc
Kursoru sətrin sonuna gətir 
________
Yox
Hə
Son 
_______________ 
 88
– Əgər təkrarlanmaların sayı əvvəlcədən məlumdursa, onda alqoritmin sözlə 
yazılışında “TƏKRARLA ... dəfə” komandasından istifadə olunur. Nöqtələrin 
yerində konkret ədəd yazılır. Bu komandadan sonra isə təkrarlanan komandalar 
yazılır. 
– Əgər təkrarlanmaların sayı əvvəlcədən məlum deyilsə, onda dövrün şərtindən 
istifadə edilir. Bu zaman alqoritmin sözlə yazılışında “TƏKRARLA nə qədər 
ki...”  komandasından, blok-sxemlə yazılışında isə rombdan istifadə edilir. 
Dövri alqoritmləri oxlarla da yazmaq olur. Bu zaman  təkrarlanan komandaları 
mötərizədə, təkrarlanmaların sayını isə mötərizədən sonra rəqəmlə yazmaq 
lazımdır.  
 
Müəllim dərsin əvvəlində irəli sürülən fərziyyələri xatırladır və onları şagirdlərin 
fəal iştirakı ilə qazanılmış biliklərlə müqayisə edir. 
 
YARADICI TƏTBİQETMƏ  
Şagirdlərlə oyun oynamaq olar.  
Oyun. Bir komanda digərinə hər hansı bir alqoritmin adını söyləyir. Əgər alqoritm 
dövri alqoritm növünə aiddirsə, qarşı komanda dövrdə olan addımları 
sadalamalıdır. Addımların təkrarlanma sayı qabaqcadan bilinirsə, onu söyləyirlər. 
Əgər komanda doğru cavab verərsə, 1 xal qazanır və sual vermək növbəsi həmin 
komandaya keçir. Əgər komanda doğru cavab verməzsə, onda 1 xal itirir və sual 
növbəsi əvvəlki komandada qalır. Məsələn: “Dağılmış karandaşları qutuya 
yığmaq”. Təkrarlanan addımlar: karandaşı yerdən götür; karandaşı qutuya qoy. 
Təkrarların sayı – dağılan karandaşların sayı qədər. 
Şagirdlər “Araşdıraq-öyrənək” bölümündə verilmiş məsələnin şərtini oxumalı və 
həll yolunu müəyyən etməlidir.  
 
QİYMƏTLƏNDİRMƏ 
Dərsin sonunda müəllim refleksiya apara bilər: 
– Dərsdə nəyi öyrəndiniz? 
– Dərsin ən xoşunuza gələn hissəsi hansıdır? 
– Nəyi başa düşmədiniz? 
Müəllim dərsin təlim məqsədlərinə nail olmaq dərəcəsini müəyyən etmək üçün 
meyar cədvəli hazırlayır. Dərsin bütün mərhələlərində bu meyarlara uyğun olaraq 
şagirdlərin fəaliyyətini izləyir və qeydlərini cədvəldə yazır.  
 
Qiymətləndirmə meyarları: 
Şərhetmə 
Dövri alqoritmləri yerinə yetirmə 
Müəyyənetmə 
 
 
 
 
 89
Zəif Orta Yüksək 
Dövri alqoritmlərin sözlə və 
sxemlə yazılışını çətinliklə 
şərh edir. 
Dövri alqoritmlərin sözlə və 
sxemlə yazılışını qismən 
şərh edir. 
Dövri alqoritmlərin sözlə və 
sxemlə yazılışını şərh edir. 
Dövri alqoritmi yerinə yetirə 
bilmir. 
Dövri alqoritmi yerinə 
yetirərkən dövrlərin sayını 
nəzərə almır. 
Dövri alqoritmləri yerinə 
yetirir. 
Alqoritmin növünü çətinliklə 
müəyyən edir.  
Alqoritmin növünü qismən 
müəyyən edir.  
Alqoritmin növünü müəyyən 
edir.  
 
Ev tapşırığı. “Öyrəndiklərinizi yoxlayın” bölümündə sual və tapşırıqlar. 
 
 
Dərs 19 / Mövzu: DÖVRLƏR VƏ NAXIŞLAR 
 
 
MOTİVASİYA 
Müəllim dərsin əvvəlində şagirdlərin diqqətini dərslikdə verilmiş şəkillərə yönəldə 
bilər.  
 
Müəllim sinfə müraciət edir: 
– Şəkillərə diqqətlə baxın. Bu naxışlar hansı fiqurların təkrarlanmasından 
alınıb? (üçbucaq, kvadrat, çevrə) 
– Bu naxışları çəkmək üçün əsas fiquru nə etmək lazımdır? (bucaq altında 
döndərmək) 
 
DƏRSİN 
MƏQSƏDİ 
 Proqramlaşdırma mühitində dövri alqoritmləri yerinə yetirir; 
 Proqramlaşdırma mühitində maraqlı təsvirlər alır. 
 alqoritmmmmmm 
Əsas 
ANLAYIŞLAR 
Dövr komandası, dövrün gövdəsi, düzgün çoxbucaqlı, iç-içə 
dövrlər 
  
DƏRSİN TİPİ Praktik 
 
 
İstifadə olunan 
İŞ FORMALARI Bütün siniflə iş, fərdi iş 
 
İstifadə olunan 
ÜSULLAR Müsahibə, kompüterdə praktik iş 
 
Fənlərarası 
İNTEQRASİYA Riy. – 1.2.1,  1.2.2., 3.1.2, 3.1.3, 3.1.4 
  
TƏCHİZAT İş vərəqləri, kompüter otağı, ALPLogo proqramı 
 90
Lövhədə tədqiqat sualı yazılır və müəllim tərəfindən səsləndirilərək izah edilir. 
Şagirdlərin fərziyyələri qeyd olunur.  
Tədqiqat sualı: ALPLogo mühitində bir fiqur əsasında naxışları necə çəkmək 
olar? 
 
TƏDQİQATIN APARILMASI 
Müəllim dərslikdən istifadə edərək şagirdlərin fəal iştirakı ilə yeni informasiyanı 
şərh edir. Sinfi cütlüklərə bölür. Şagirdlərə tapşırıq verilir. 
1. Proqramlaşdırma mühitində verilmiş proqramı yığıb icra edin və suallara cavab 
verin. 
 
Birinci çevrənin çəkilməsində hansı komandalar 
iştirak edir? ________________________ 
___________________________________ 
Növbəti çevrənin çəkilməsinə keçmək üçün 
hansı komandadan istifadə olunub? 
__________________________________ 
 
Hansı komandalar və neçə dəfə 
təkrarlanır?____________________________ 
 
 
 
 
2.  “Təkrarla” komandasından bir daha istifadə etməklə proqramı yığcam yazın və 
icra edin. 
 
 
 
 
 
 
3. Həmin proqramda çevrələri altıbucaqlılarla əvəz etməklə yeni naxış çəkin. 
 
MƏLUMAT MÜBADİLƏSİ VƏ MÜZAKİRƏSİ 
Müəllim cütlüklərin işləri ilə tanış olur. Onlara suallarla müraciət edir: 
– Təkrarlanan hərəkətlər hansılardır? 
– Onlar neçə dəfə təkrarlanır? 
ilkinvəziyyət 
sil 
qələmiendir 
təkrarla 36 [irəli 10 sağa 10] 
sağa 90 
təkrarla 36 [irəli 10 sağa 10] 
sağa 90 
təkrarla 36 [irəli 10 sağa 10] 
sağa 90 
təkrarla 36 [irəli 10 sağa 10] 
sağa 90 
ilkinvəziyyət 
sil 
qələmiendir 
təkrarla 4 [təkrarla 36 [irəli 10 sağa 10] sağa 90] 
 91
– Nə üçün təkrarla 36 [irəli 10 sağa 10] komandası çevrə çəkir? 
– Nə üçün birinci təkrarla komandasından sonra 4 ədədi qoyulub? Bəs 5 
olsaydı nə olardı? (heç nə dəyişməzdi, 5-ci çevrə birinci çevrənin üstündən 
çəkilərdi) 
– Altıbucaqlılardan alınmış naxışı çəkmək üçün proqramda hansı dəyişiklik 
etmək lazımdır? (təkrarla komandasını belə yazmaq lazımdır:  
  təkrarla 4 [təkrarla 6 [irəli 100 sağa 60]sağa 90]) 
 
 
 
ÜMUMİLƏŞDİRMƏ VƏ NƏTİCƏ  
Müəllim sinfə müraciət edir:  
– İç-içə dövrlər sizə necə kömək etdi? Onlardan nə vaxt istifadə etmək olar? 
Müəllim şagirdlərin cavablarını ümumiləşdirib onlarla birlikdə nəticə çıxarır: 
– Əgər proqramda eyni fiqurdan istifadə edərək müxtəlif naxış və mozaikaları 
hazırlamaq lazım gəlirsə, eyni komandaları təkrarlamaq yazılmış proqramın 
həcmini çoxaldır. Bu zaman iç-içə dövrlərdən istifadə etmək məqsədəuyğundur.  
  
Müəllim dərsin əvvəlində irəli sürülən fərziyyələri xatırladır və onları şagirdlərin 
fəal iştirakı ilə qazanılmış biliklərlə müqayisə edir. 
 
YARADICI TƏTBİQETMƏ  
Şagirdlər “Öyrəndiklərinizi yoxlayın” bölümündə verilmiş fiqurların ikisini (a və b 
variantını) almaq üçün proqram tərtib etməlidirlər.  
a)                                                       b) 
 
 
 
 
 
 
sil 
ilkinvəziyyət 
qələmiendir 
təkrarla 6 [ 
təkrarla 3 [irəli 
200 sağa 120] 
sağa 60] 
sil 
ilkinvəziyyət 
qələmiendir 
təkrarla 6 [ 
təkrarla 4 [irəli 
200 sağa 90] 
sağa 60] 
 92
 
QİYMƏTLƏNDİRMƏ 
Müəllim dərsin təlim məqsədlərinə nail olmaq dərəcəsini müəyyən etmək üçün 
meyar cədvəli hazırlayır. Dərsin bütün mərhələlərində bu meyarlara uyğun olaraq 
şagirdlərin fəaliyyətini izləyir və qeydlərini cədvəldə yazır.  
 
Qiymətləndirmə meyarları: 
Proqramda naxış yaratma   
 
Zəif Orta Yüksək 
Proqramda təkrarla 
komandasından istifadə edə 
bilmir, naxışlar yaratmaqda 
çətinlik çəkir.    
 
Proqramda təkrarla 
komandasından istifadə edə 
bilir, ancaq naxışları 
çətinliklə yaradır.  
 
Proqramda təkrarla 
komandasından istifadə 
etməklə cürbəcür naxışlar 
yaradır.  
 
 
 
 
Dərs 25 / Mövzu: ELEKTRON POÇTLA MƏKTUBLAŞMA 
 
 
MOTİVASİYA 
Müəllim şagirdlərə suallarla müraciət edir: 
– Ənənəvi poçtla məktub göndərmək üçün nə etmək lazımdır? (vərəq və zərf 
almaq; məktubu yazıb zərfə qoymaq; adresatın ünvanını, poçt indeksini, adını, 
soyadını, göndərənin adını, ünvanını zərfin üstünə yazmaq; aparıb poçt qutusuna 
atmaq) 
– Hansı çətinliklərlə rastlaşmaq olar? (zərf və qələm tapmaq lazımdır; poçt şöbəsi 
və ya poçt qutusu uzaqda ola bilər və s.) 
DƏRSİN 
MƏQSƏDİ 
 Elektron poçtun imkanlarını şərh edir; 
 Elektron məktubu göndərmə qaydalarını izah edir; 
 Öz elektron poçt ünvanından məktub göndərir. 
  
Əsas 
ANLAYIŞLAR e-mail, elektron poçt, poçt serveri, spam, adresat, smaylik 
  
DƏRSİN TİPİ Praktik 
  
İstifadə olunan 
İŞ FORMALARI Bütün siniflə iş, cütlərlə iş 
 
İstifadə olunan 
ÜSULLAR Müsahibə, kompüterdə iş, esse 
 
Fənlərarası 
İNTEQRASİYA Əd.-t. – 3.1.3, H-b. – 2.2.2 
 mətn 
TƏCHİZAT İş vərəqləri, proyektor, noutbuk, İnternetə bağlı kompüter sinfi, ixtiyari brauzer  
 93
Lövhədə tədqiqat sualı yazılır və müəllim tərəfindən səsləndirilərək izah edilir. 
Şagirdlərin fərziyyələri qeyd olunur.  
Tədqiqat sualı: Elektron poçtla məktub göndərmək üçün nə etmək lazımdır? 
 
TƏDQİQATIN APARILMASI 
Müəllim dərslikdən istifadə edərək, şagirdlərin fəal iştirakı ilə yeni informasiyanı 
şərh edir. Həmin vaxt o, məktub göndərmək prosesini proyektorla nümayiş etdirir. 
Sinif cütlüklərə bölünür. Hər cütlük bir kompüterin qarşısında əyləşir və onlara 
dərsliyin “Fəaliyyət” bölməsində olan tapşırıq verilir. Əgər kompüterlərin sayı 
imkan verirsə, hər kompüterin qarşısında bir şagird əyləşə bilər. Müəllimin bu dərsi 
keçməsi üçün yeni e-poçt ünvanı açması tövsiyə olunur. Lövhədə həmin elektron 
poçt ünvanını yazır.  
 
Tapşırıq 
Dərsliyin “Fəaliyyət”bölümündə verilmiş göstərişlərə əsasən, şagirdlərə 
lövhədəki elektron poçt ünvanına müəyyən mövzularda məktub göndərmək 
tapşırılır. Mövzular belə ola bilər:  
– Məktəbimizin gələcəyini necə görmək istərdim? 
– Hansı peşəni seçərdim? 
– Hansı elm maraqlıdır? 
  
MƏLUMAT MÜBADİLƏSİ VƏ MÜZAKİRƏSİ 
Müəllim öz kompüterindən lövhədə qeyd olunmuş elektron poçta daxil olur. Gələn 
məktubları açır və onları şagirdlərə oxuyur. Ən yaxşı, səliqəli və savadlı yazılmış 
məktubu göndərən şagird rəğbətləndirilir. Müəllim məktubların yazılışını şərh edir, 
diqqəti mövzunun qeyd olunmasına yönəldir. Şagirdlərə məktubun sonunda imza 
qoymağı göstərir (ad, soyad, mobil telefon, oxuduğu məktəb, sinif). Müəllim 
müəyyən suallar verə bilər: 
– Məktubu göndərmək üçün “Kimə” sahəsində nə yazdınız? 
– Mətni səhifənin hansı hissəsində yazdınız? 
– Məktubu göndərmək üçün hansı düyməni çıqqıldatdınız? 
 
ÜMUMİLƏŞDİRMƏ VƏ NƏTİCƏ  
Müəllim sinfə müraciət edir: 
– Elektron poçtla məktub göndərmək üçün nə etmək lazımdır? 
Müəllim şagirdlərin cavablarını ümumiləşdirir və onlarla birlikdə nəticə çıxarır: 
Elektron poçtla məktub göndərmək üçün  
1) sizin e-mail ünvanınız olmalıdır; 
2) kompüteriniz İnternetə bağlı olmalıdır; 
3) öz poçt qutunuza daxil olmalısınız; 
4) “Məktub yaz” (Написать письмо) düyməsini çıqqıldatmalısınız; 
5) “Kimə” bölümündə məktubu ünvanladığınız şəxsin e-mail ünvanını 
yazmalısınız; 
 94
6) “Mövzu” (Тема)  sahəsində məktubun mövzusunu qeyd etməlisiniz; 
7) məktub sahəsinə keçməli və mətni klaviaturadan daxil etməlisiniz; 
8) “Məktubu göndər” (Послать письмо) düyməsini çıqqıldatmalısınız. 
 
Müəllim dərsin əvvəlində irəli sürülən fərziyyələri xatırladır və onları şagirdlərin 
fəal iştirakı ilə qazanılmış biliklərlə müqayisə edir. 
 
YARADICI TƏTBİQETMƏ  
Dərsin bu mərhələsində hər şagird lövhədə öz e-mail ünvanını yazmalıdır. 
Müəllim yeni tapşırıq verir: hər şagird bir məktub yazıb onu eyni zamanda bir neçə 
dostuna yollamalıdır. Bu zaman smayliklərdən istifadə edilməsi məqsədəuyğundur.  
 
QİYMƏTLƏNDİRMƏ 
Müəllim dərsin təlim məqsədlərinə nail olmaq dərəcəsini müəyyən etmək üçün 
meyar cədvəli hazırlayır. Dərsin bütün mərhələlərində bu meyarlara uyğun olaraq 
şagirdlərin fəaliyyətini izləyir və qeydlərini cədvəldə yazır.  
 
Qiymətləndirmə meyarları: 
Şərhetmə 
Elektron məktub göndərmə 
Zəif Orta Yüksək 
Elektron poçtun imkanlarını 
çətinliklə şərh edir. 
Elektron poçtun imkanlarını 
əsas qismini şərh edir. 
Elektron poçtun imkanlarını 
ətraflı şərh edir. 
Elektron məktub göndərmə 
qaydalarını dəqiq izah etmir və 
elektron məktub göndərməkdə 
çətinlik çəkir.  
Elektron məktub göndərmə 
qaydalarını izah edir, 
elektron məktubu köməkliklə 
göndərir.  
Elektron məktub göndərmə 
qaydalarını izah edir və 
elektron məktubu sərbəst 
olaraq göndərir.  
 
Ev tapşırığı. Qohumlarınızdan və ya tanışlarınızdan birinə e-mail yaradın və 
onunla məktublaşın. 
 
 95
 
MƏNBƏLƏR 
 
1. Ümumtəhsil məktəblərinin VI sinifləri üçün fənn kurikulumları, 2012. 
2. Q.Hüseynov və b. İnklüziv təhsil (ibtidai təhsil pilləsi üçün), 2010.  
3. Информатика в начальном образовании, 2000. (ЮНЕСКО) 
4. Information and communication technology. The Nat. Curr. for England 
5. С.Н.Тур, Т.П.Бокучава. Методическое пособие по информатике для 
учителей 5-6 классов общеобразовательных школ, БХВ-Петербург, 
Санкт-Петербург, 2007. 
6. A.A. Дуванов. Пишем на компьютере. Книга для учителя. Санкт-
Петербург, БХВ-Петербург, 2004. 
7. Джени Стил, Керт Мередис, Чарльз Темпл. Основы развития 
критического мышления, Фонд Сорос-Кыргызстан, Бишкек, 1998. 
8. В.В. Малеев. Общая методика преподавания информатики, Воронеж, 
2005. 
9. Е.В. Петрушинский. Игры для интенсивного обучения. Прометей, 
Москва, 1991. 
10. Л.П. Панкратова, Е.Н. Челак. Контроль знаний по информатике: тесты, 
контрольные задания, экзаменационные вопросы, компьютерные 
проекты. Санкт-Петербург, БХВ-Петербург, 2004. 
11. Е. Я. Яковенко. Компьютер для школьника. Москва, АСТ, 2007. 
12. Большая детская энциклопедия в вопросах и ответах. Минск, Харвест, 
2009. 
13. http://edu.gov.az 
14. http://kurikulum.az 
15. http://informatik.az 
16. http://www.pixart.ws/infoko 
17. http://soft-free.ru/content/view/1845 /118/ 
18. http://www.curriculumonline.gov.uk 
19. http://www.curriculum.edu.au 
20. http://www.curriculum.org 
21. http://www.meb.gov.tr 
22. http://pedsovet.intergu.ru/ 
23. http://www.websib.ru/ 
24. http://www.piter.com/project/informatika/ 
25. http://education.alberta.ca/ 
26. http://ergo.human.cornell.edu/ 
27. http://www.informatika.ru 
28. http://www.rusedu.info 
29. http://www.pedsovet.org 
 96
KİTABIN İÇİNDӘKİLӘR 
 
DӘRSLİK KOMPLEKTİ HAQQINDA ........................................................... 3 
DӘRSLİYİN STRUKTURU VӘ İKT-dәn İSTİFADӘ İMKANLARI..................... 5 
VI SİNİF ÜZRӘ İNFORMATİKA FӘNN KURİKULUMU.................................. 6 
DӘRSLİK KOMPLEKTİNİN MÖVZULAR ÜZRӘ STRUKTURU......................... 8 
FӘNN ÜZRӘ MӘZMUN STANDARTLARININ  REALLAŞMA CӘDVӘLİ                   
VӘ İLLİK PLANLAŞDIRMA NÜMUNӘSİ ..................................................... 9 
DӘRSLӘR ÜZRӘ TӘLİM MӘQSӘDLӘRİ ...................................................10 
FӘNLӘRARASI İNTEQRASİYA CӘDVӘLİ...................................................12 
 
MÖVZULAR ÜZRӘ TӘLİM MATERİALLARI İLӘ 
İŞ TEXNOLOGİYASININ ŞӘRHİ 
 
I. KOMPÜTER ..............................................................................................13 
KİÇİK SUMMATİV QİYMӘTLӘNDİRMӘ .....................................................24 
II. PROQRAM TӘMİNATI..............................................................................26 
KİÇİK SUMMATİV QİYMӘTLӘNDİRMӘ .....................................................43 
III. ALQORİTM ............................................................................................45 
KİÇİK SUMMATİV QİYMӘTLӘNDİRMӘ .....................................................53 
IV. PROQRAMLAŞDIRMA ..............................................................................55 
KİÇİK SUMMATİV QİYMӘTLӘNDİRMӘ .....................................................66 
V. İNTERNET...............................................................................................68 
KİÇİK SUMMATİV QİYMӘTLӘNDİRMӘ .....................................................77 
 
GÜNDӘLİK PLANLAŞDIRMAYA DAİR NÜMUNӘLӘR ...................................79 
MӘNBӘLӘR ...........................................................................................95 
 
 
