 
 
 
 
 
BƏHLUL ABDULLA 
 
SEVGİ DOLU ALİM VƏ PEDAQOQ  
 
 
 
 
 
 
 
 
 
 
Xəzər Universitəsi Nəşriyyatı 
Khazar University Press 
 2 
© Xəzər Universitəsi Nəşriyyatı, 2010 
Bütün hüquqlar qorunur  
 
 
Redaktoru  
 
Nailəxanım İsayeva 
 
 
 
Hazırladılar 
 
Güntəkin Binnətova 
Mədinə Karahan 
 
Kompyuter işi 
Qətibə Seyfəddin qızı 
 
 
 
      Kitab ötən əsrin 70-ci illərindən elmi fəaliyyətə başlayan, 
çoxşaxəli və uzun yaradıcılıq yolu keçən tanınmış folklorşünas 
alim Bəhlul Abdullanın 70 illik yubileyinə həsr olunmuşdur.  
      Burada B. Abdullanın ömür yolu, elmi və ictimai fəaliyyəti 
işiqlandırılmış, ölkəmizin tanınmış elm və mədəniyyət 
xadimlərinin, alimin dost və yaxınlarının, onu sevənlərin ürək 
sözləri, fikir və mülahizələri dərc olunmuşdur. 
 
 
 
İSBN 987-9952-20-058-4 
 
 
Bakı. AZ1096. Məhsəti küçəsi 11. 
Azərbaycan 
 3 
QORQUDŞÜNASIN BAYRAMI 
 
Akademik Bəkir Nəbiyev 
 
Azərbaycan şifahi xalq yaradıcılığı mədəniyyətinin elmi-
nəzəri prinsiplər əsasında sistemli şəkildə araşdırılması işinin 
banisi və bu sahənin ən müqtədir təmsilçisi, mənim də mən-
sub olduğum nəslin tayı-bərabəri tapılmayan folklor müəllimi 
professor Məmmədhüseyn Təhmasibin az saylı, amma çox 
sanballı tələbələrindən, onun qiymətli ənənələrini ləyaqətlə 
davam etdirib zənginləşdirən alimlərimizdən biri f.e.d., prof. 
Bəhlul Abdulladır. Bəhlul müəllim bir çox orijinal keyfiy-
yətləri ilə həmişə onu əhatə edənlərin diqqət mərkəzindədir. 
Şübhəsiz ki, bu keyfiyyətlərin birincisi və ən önəmlisi Bəhlul 
Abdullanın Azərbaycan folkloruna həm bir tədqiqat sahəsi, 
həm də bir namus-qeyrət, vətəndaşlıq əməllərinin meydanı 
kimi yanaşmasıdır. Folklorun toplanması, tədqiqi və nəşri işi-
ni böyük həssaslıq və tələbkarlıqla gerçəkləşdirən bu gör-
kəmli elm adamı sözün həqiqi mənasında bayatılarımızla, na-
ğıllarımızla, dastanlarımızla qaynayıb qarışmışdır və onlarla 
da nəfəs alır. «Dədə Qorqud» onun ruhunun qidası, ağlının – 
ürəyinin enerji mənbəyi, gözünün nurudur. Çoxsaylı kitab və 
monoqrafiyaların müəllifi olan Bəhlul Abdullanın «Kitabi-
Dədə Qorqud»un tədqiqinə həsr edilmiş araşdırmalarının sayı 
da, maraqlıdır ki, eposun boyalarının sayı qədərdir. 
Folklor mədəniyyətimizin dərin bilicisi kimi tanıdığımız 
professor Bəhlul Abdullanın mühüm bir keyfiyyəti də onun 
mənəvi zənginliyi, sadə, səmimi, açıq təbiətli, xeyirxah insan 
olmasıdır. Sözünü həmişə ölçülü-biçili deməsi, məruzə və 
nitqlərində folklor yumorundan məharətlə istifadə etməsi, 
koloritli danışıq tərzinə malik olması onu bizlər üçün doğma-
laşdıran, əziz eləyən mühüm cizgilərdir. Elmi yığıncaqdan 
tutmuş çal-çağır məclislərinəcən hər bir məqamda onun, daha 
 4 
doğrusu, «bizim Bəhlul»un əvəzsiz olduğu həmişə hər birimi-
zin gözü qabağındadır. Mehr-ülfətli, dostcanlı, həssas qəlbli 
dostumuzun elmi prinsipiallığı, obyektivliyi, tələbkarlığı da 
onun alim və şəxsiyyət kimi bütövlüyünü əks etdirir. Çağdaş 
folklorşunaslıq elmimizlə bağlı elə bir ciddi hadisə ola bilməz 
ki, Bəhlul müəllimin oradan nüfuzlu səsi-sorağı gəlməsin. 
Azərbaycan folklorşünaslığının elmi təcrübəsini ən yük-
sək səviyyədə daşıyan və daha da zənginləşdirib yeni nəsil-
lərə ötürən Əməkdar Elm Xadimi, professor Bəhlul Abdulla 
milli-mənəvi dəyərlərimizin qorunması, tədqiqi və təbliği isti-
qamətində onillər boyudur ki, həqiqətən də canla-başla çalışır. 
Monoqrafik tədqiqatlar, dərsliklər, sanballı elmi məqalə və 
məruzələr, kütləvi informasiya vasitələrində müntəzəm çıxış-
lar onun bir alim, müəllim və vətənsevər ziyalı kimi nə qədər 
böyük bir enerci ilə yaşayıb-yaratmaqda olduğunu göstərir. 
Ömrün bu mübarək bir çağında – yetmiş illik yubiley 
bayramında bu böyük alimi və gözəl insanı bağrıma basmaq-
dan məmnunluq duyuram. Yeni-yeni yubiley bayramlarında 
görüşmək arzusu ilə, Bəhlul müəllim! 
 
5 aprel 2010-cu il 
 5 
ZİRVƏYƏ DOĞRU ... 
 
Akademik Teymur Bünyadov 
 
Bəhlul müəllimlə tanışlığım qırx ili ötüb keçib. Cavan 
oğlan idi. Qarayanız, sərv boylu, incə mətləbli. Hər görüşəndə 
üzümüzə təbəssüm çökər, gözlərimiz gülərdi. Mən onun mət-
buatda çıxan yazılarının, demək olar ki, çoxunu oxuyurdum. 
Bu yazılarda elmliklə yanaşı, bir istilik, bir dərinlik hökm-
ran idi. Görüşəndə "yazılarını oxuyuram, xoşuma gəlir. Lakin 
əsərlərində bir yazıçılıq məharəti də açıq-aşkardır" - deyirdim. 
Xeyli vaxtın əhvalatıdı, bir gün yanıma gəldi: 
- Bir yazım çıxıb, onu gətirmişəm. Belə hesab edirəm ki, 
Sizin üçün maraqlı olacaq. 
Yazını aldım, baxdım. Tez də təəccübləndim. Elm hara, 
güzgü hara? Zarafatyana: 
- Bəhlul müəllim, güzgünü gətirmişsən ki, güzgülənim, 
üzümə, gözümə sığal çəkim, gözəlləşim? Aya, görmürsən ki, 
mən bir laçın oğlanam, çayda balıq yan gedər. 
Gülümsədi, bir qədər də təəssüflənmiş kimi rəngi alaca-
landı: 
- Teymur müəllim, bu Siz deyən güzgü deyil, bu qədim 
tarixdi, mənalı, məzmunlu bir hikmətdi. Qoy sən deyən olsun, 
oxuyaram, fikrimi deyərəm. Qayım qada ol. 
Bəhlul müəllim gedən kimi başladım məqaləni oxumağa. 
Bir qədər də həvəssiz. Lakin oxuyandan sonra məndə bir 
aləm açıldı. Eradan əvvəl VII yüzillikdə yüz il Azərbaycanda 
olan, yerlilərlə qaynayıb qarışan iskitlərdən üzü bəri güzgü-
nün istifadəsilə yanaşı, nə qədər tariximizlə, folklorumuzla, 
etnoqrafıyamızla bağlı mətləblər varmış, İlahi! Axşam evinə 
zəng çaldım, qabaqdangəlmişlik elədiyimə görə üzr istədim:” 
Ay qağa, mən təslim, tamamilə haqlısanmış”. – dedim. 
Güzgüdən başlayan dostluğumuz indi də öz axarında 
davaın edir, nəyi çıxırsa, mənə verir. Bir dəfə görüşəndə: 
 6 
- Bəhlul müəllim, indi nəyin çıxır, verərsən oxuyaq, sa-
vadlanaq, folklor dəryasına baş vuraq, - dedim. 
Qazaxlılar kimi gülümsədi: 
- Gətirmişəm, qağa. “Kilabi-Dədə Qorqud”da qadınlan-
mız haqqındadı. 
- Ay Bəhlul müəllim, məgər orada mərd oğullarımız, mü-
barizlərimiz, igidlərimiz yoxuydu ki, qadınlara həsr eləmisən? 
- Ay Teymur qağa, sən ki yaxşı bilirsən o zamanın qadın-
ları kişilərə arxa olublar. At miniblər, qoşalaşıb yağılara qə-
nim kəsiliblər. Baş bir yana, leş bir yana eləyiblər. 
- Zarafat edirəm, Bəhlul müəllim. Qadın isməti, qadın 
hünəri, qadın zəfəri dastanın canıdı, qanıdı. Qantural məsələsi 
qeyrətimiz, qürur mənimiz, fəxrimiz, vüqarımızdı. 
Bəhlul müəllim elmimizin fanatı, folklorumuzun dəli-di-
vanəsidi. Gecə-gündüz qələm çalır, ucalır. Altmışa yaxın kita-
bın, yüzlərlə sanballı məqalələrin müəllifi olmaq, deyərəm ki, 
hər kəsə nəsib olmur. Əsərlərinin hamısı da vətəndi, torpaqdı, 
anadı, mənəvi dünyamızdı. Bundan da böyük səadət, xoşbəxt-
lik olarmı? Dostum, bu müqəddəs sahədə sənə çatmaq ya ağ-
lasığmaz, ya da müşküldü. Səndən yazmaq, bizdən oxumaq, 
zənginləşmək. Vətənə məftunluq, xalqa ehtiram, duyğuları-
mızı artırmaq, gücləndirmək. 
Yeri gəlmişkən, bir məsələni xüsusi vurğulamaq istərdim. 
Üçcildlik «Azərbaycan etnoqrafiyası»nın mənəvi mədəniyyət 
cildində bəzi bölmələr yazılmamışdı. Əlimyandıda qalmışdıq. 
Neyləyək, necə eyləyək intizarındaydıq. Bəhlul müəllimə 
müraciət etdik. Məmnunluğunu bildirdi. Bölmələri yazdı. Ona 
görə də ona minnətdarlığımızı bildirir, “çox sağ ol deyirik”. 
Heç özüm də bilmədən yazımda əvvəl, axır oldu. Gərək 
dostumuzun əvvəlcə insanlıgından danışaydım. "Yanlış da bir 
naxış" deyib ulularımız. Elə isə Bəhlul müəllim insanlığın 
bütün müsbət cəhətlərini özündə birləşdirən bir ayrı aləmdi. 
Sadədi, səmimidi. Arxadan vurmaz, üzünə durmaz. 
 7 
İstiqanlıdı, vətəncanlıdı. Həmişə yazıq görkəmdə, bir qə-
dər də utancaq görünər. Könlündən nə şahlıq keçər, nə də 
sultanlıq. Dindirməsən, dinməz. İfrat cəfakeşdi. Nə gecəsi 
var, nə gündüzü. Elə qaynar bulaqtək qaynayar, yazar, 
yaradar. Lakin ədalətsizliyə dözməz, haqsızlığa göz yummaz. 
Qəti deyər, üzünə deyər, gözünün içinə deyər. Özü bütöv 
olduğu kimi, sözü də bütövdü, dediyi dedikdi. Öz payına 
qanedi, artıq ummaz, haqqına qane olar. Həlimliyi, 
yumşaqlığı, az danışmağı, məntiqli danışmağı sevən adamdı. 
Dostum Bəhlul ifrat dərəcədə ailəcanlıdı. Balalarını, nə-
vələrini öz kölğəsində kölgələndirər, öz ürəyində isidər. Can 
fəda etməkdən zövq alar. İşi, peşəsi işləmək, ailəsinin güzə-
ranını yaxşılaşdırmaqdı. İşdə olduğu kimi, ailədə də həlimdi. 
Həm də tələbkardı, nizam-intizamı, səliqə-sahmanı sevəndi. 
Urək genişliyi və böyük səmimiyyətlə deyirəm. Əzəmətli 
folklor sarayımıza, təkrarsız elm məbədimizə naxış vuran, da-
ha da cazibəli edənlərdən biridi Bəhlul müəllim. Xalq yara-
dıcılığı xəzinəmizi dərindən öyrənən, öyrədən, gövhərlər ta-
pandı Bəhlul müəllim. Bu zəngin xəzinəni göz bəbəyi kimi 
qoruyan, inkişaf etdirənlərdəndir Bəhlııl müəllim. 
Əvəzsiz folklor sahəsində unudulmaz klassiklərimiz 
olub. Xalqımızı geniş ərazidə tanıtdırıb, şöhrətləndiriblər. On-
ların sırasında, öndə gedənlərdəndir Bəhlul müəllim. Onlarla 
qoşa addımlayan, yazan, yaradanlardandır Bəhlul müəllim. 
Əziz dostum Bəhlul müəllim! Urəyin sağlam, gözlərin 
nurlu, qələmin iti olsun. Bu xalqı, bu diyarı arzunla, əməlin-
lə nəqşə çək, bəzə, mənəvi dünyamızı dünyaya təqdim et. 
Qardaş, sən səksənə, mən doxsana sarıyıq. Arxamca gəl. 
Yaşa, yaz, yarat. Yüzilliyimizi bayram edək. Əzizim, çox da 
fikir eləmə. Qoy Tanrı sənə yar olsun. Hələ indən belədi ləz-
zəti meyxanəmizin. 
 
13/04/2010 
 8 
BİLİK VƏ TƏCRÜBƏSİNİ PAYLAŞMAQDAN HƏZZ 
ALAN ALİM 
 
Professor Hamlet İsaxanlı 
(Xəzər Universitəsi) 
 
Görkəmli tədqiqatçı Bəhlul Abdulla öz həyat və yaradı-
cılığı, şəxsiyyət və müəllimliyi ilə elm və sənət adamları, 
müəllim və ziyalılar, tələbə və şagirdlər arasında böyük hörmət 
qazanmış, insansevərliyi və mehribanlığı ilə həmkarları və 
tələbələrinin sevimli dostuna və əziz müəlliminə çevrilmişdir. 
Bəhlul Abdullanın həyat yolu asan olmamış, qayğı və 
zəhmətlə hörülmüşdür.Ata himayəsindən çox tez məhrum 
olan gənc işləməklə təhsil almağı yanaşı tutmağa məcbur idi; 
orta məktəbi bitirdikdən yalnız 4 il sonra ali məktəbə daxil 
olmuş, ali məktəbi bitirməsi ilə aspiranturaya daxil olması 
arası da 4 il çəkmişdir. Zəhmət çəkməyə öyrənmiş istedadlı 
gənc elmi fəaliyyətində böyük uğurlar qazanmış, Azərbayca-
nın ən məhsuldar alimlərindən biri olmuş, görkəmli folklor-
şünas kimi uzaqlarda da yaxşı tanınmışdır. 
Bəhlul Abdulla “Kitabi - Dədə Qorqud”, mərasim folk-
loru və digər sahələrdə geniş tutumlu araşdırmalar, yazılı ədə-
biyyat sahəsində dəyərli tədqiqatlar, çoxsaylı monoqrafiya və 
məqalələr müəllifidir. O, əsl folklorşünas kimi dastanlar, 
nağıllar, bayatılar, lətifələr, aşıq yaradıcılığı dünyasına baş 
vurmuş, külli miqdarda folklor nümunələri toplamış, nəşr et-
dirmiş, yazılı və şifahi ədəbiyyat üzrə kitablar, antologiyalar 
tərtib etmişdir. 
Bəhlul Abdulla istedad və zəhmətini dar çərçivələrdə 
saxlamamış, dissertasiya və elmi şuraların üzvü, elmi rəhbər, 
redaksiya üzvü, redaktor, dərsliklər müəllifi kimi də fəaliyyət 
göstərmiş və göstərməkdədir. 
 9 
Əlbəttə, Bəhlul Abdullanın bilik və təcrübəsini paylaş-
maq, savad və tərbiyə vermək qabilliyətini, uşaq və gənclərlə 
çalışmaqdan həzz aldığını xüsusi qeyd etmək lazımdır. Xəzər 
Universitetində və həmin Universitetin Dünya məktəbində 
müəllim kimi fəaliyyəti Bəhlul Abdullanı bu təhsil ocaqların-
da sayılan-seçilən, diqqət mərkəzində duran şəxslər sırasına 
daxil etmişdir. 
Xəzər Universiteti və Dünya məktəbində gördüyü son də-
rəcədə səmərəli işlər və qazandığı məhəbbət, görünür ki, Bəh-
lul müəllimi bilicisi olduğu bayatı, nağıl, tapmaca və qanadlı 
ifadələr kimi sahələrdə öz qələmini sınamağa və məharətlə 
işlətməyə ruhlandıran amillərdən biri olmuşdur. 
Folklor, ədəbiyyat və mədəniyyətin tədqiqi üzərində çalı-
şanlar milli kimliyin, milli özünüdərkin memarları sırasında 
dayanırlar. Bu keyfiyyətləri müəllimlik və ziyalılıq ilə birləş-
dirənlər isə millətin önündə gedən və gəncləri arxasınca apara 
bilən görkəmli insanlardır. Bəhlul Abdulla belə seçilmişlər-
dən biridir. 
27 aprel 2010 
 10 
SEVGİ DOLU ALİM VƏ PEDAQOQ 
 
Nailəxanım İsayeva 
(Xəzər Universiteti nəzdindəki 
Dünya məktəbinin direktoru) 
 
Tanınmış folklorşunas alim, filologiya elmləri doktoru, 
professor, əməkdar elm xadimi Bəhlul Abdulla bizim, Dünya 
məktəbi kollektivi və onun şagirdlərinin gözündə ilk növbədə 
təcrübəli pedaqoq, mehriban və qayğıkeş insandır. Bəhlul 
müəllim özü bir məktəbdir, tək şagirdlər deyil, müəllimlər də, 
məktəbi idarə edənlər də ondan çox şeylər öyrənirlər. Alicə-
nablıq, yumşaqlıq, kömək əlini uzatmaq bacarığı kimi gözəl 
xüsusiyyətlər Bəhlul müəllimdə kifayət qədərdir. 
Bəhlul müəllimin elmi fəaliyyəti barədə onun kimi alim-
lər və tədqiqatcılar çox saylı yazılar yazıblar və yəqin ki, ya-
zacaqlar. Onun elmi fəaliyyətini təhlil etmək mənim işim de-
yil. Mən daha çox Bəhlul müəllimin elmi yaradıcılığının 
pedaqoji fəaliyyətinə böyük təsiri üzərində durmaq istəyirəm. 
O, dərs dediyi gənclərə keçdiyi mövzunun incəliklərinə 
varmağı, dərinlərə getməyi, mövzuətrafı araşdırma aparmağı 
öyrədir. 
Əlbəttə, Bəhlul müəllimin elmi yaradıcılığı, ictimai işləri, 
ailə qayğıları böyük vaxt və enerji tələb edir, lakin iş cədvəli-
nin sıx və gərgin olmağına baxmayaraq, Bəhlul müəllim Dün-
ya məktəbində öz dərslərini çox səliqə və həvəslə deməklə 
yanaşı məktəbin tədbirlərində də böyük köməklik göstərir. 
Müxtəlif konfransların keçirilməsində, görkəmli ziyalılarla, 
elm və mədəniyyət xadimləri ilə görüşlər təskil edilməsində 
fəal iştirak edir. 
Bəhlul müəllim sevgi dolu bir insandır, üzündən təbəs-
süm əskik olmur. O, yüksək peşəkar alim və müəllimdir, sev-
məyi bacaran xeyirxah və mədəni bir insandır, buna görə də 
 11 
hamı onu sevir. Mən ona ustalıqla araşdırdığı dastanlar, baya-
tılar kimi uzun ömür və böyük yaradıcılıq uğurları arzulayı-
ram. Dünya məktəbində çalışdıqca, onu əhatə edən insanların 
sevgi və minnətdarlığını duyduqca Bəhlul müəllimin gözəl və 
mənalı yaşamaq, həyatdan həzz almaq həvəsinin artacağını 
ümid edirəm. Sizi sevirik və sizinlə qürur duyuruq, əziz 
Bəhlul müəllim! 
 
 12 
BAHAR QƏLBLİ İNSAN VƏ MÜƏLLİM 
 
Mərufə Mədətli 
(Xəzər Universieti, Dünya məktəbi) 
 
Bəhlul müəllim baharın ən gözəl ayı olan apreldə dünya-
ya gəlmişdir. Şübhəsiz ki, baharın gözəlliyi, təravəti, rənga-
rəngliyi onun qəlbinə, düşüncəsinə, mənəviyyatına hopmuş-
dur. Ona görə də, Bəhlul müəllim həyatda çoxlarının görə bil-
mədiyi rəngləri görür və təmənnasız olaraq bu rəngləri hamı-
ya çatdırmaq istəyir. 
O, hər şeydə gözəllik, milli dəyər, ləyaqət axtarır. Bəlkə 
elə bu xüsusiyyət onu qəhrəmanlıq salnaməmiz olan “Kitabi-
Dədə Qorqud”un yaradıcı tədqiqatçısına çevirmişdir. Tələbə-
lərini bahar coşqunluğu ilə sevən Bəhlul müəllim onlara elə 
duyğular, elə hisslər aşılayır ki, bunları, sadəcə, mübaliğəsiz 
olaraq mənəvi sərvətlər adlandırmaq olar. 
O, dərslərində öz övladı hesab etdiyi tələbələri təhsil-
ləndirir, inkişaf etdirir və tərbiyələndirir. Hər bir dərsində 
Bəhlul müəllim yeni bir əsər yaradır, əsərin müəllifi özü, qəh-
rəmanları isə bizim gələcəyimiz olan gənclərdir. 
 
 13 
MÜƏLLİM, ALİM BƏHLUL ABDULLA, 
YAXUD ÜÇ YETİMDƏN BİRİ 
 
Professor İsrafil Abbaslı 
 
Ömrü boyu təlim-tərbiyə, tədris peşəsindən uzaqlaşma-
yan prof. Bəhlul Abdullanın çoxyönlü elmi yaradıcılıq, xüsu-
silə folklorşünaslıq fəaliyyəti barədə söz deməkdə çətinlik 
çəkirik. Bu ona görədir ki,həmkarımın elmə qədəm basdığı 
gündən bizim şifahi söz sənəti sahəsindəki fəaliyyətimiz daha 
çox müştərək mahiyyət kəsb etmişdir. Azərbaycan folklorşü-
naslığının ömür payımıza düşən yaşadığımız tarixi kəsimdəki 
inkişafına az-çox xidmətimiz,şübhəsiz ki,danılmaz həqiqətə 
çevrilmişdir. Bütün bunları xatırlatsaq,həm də özümüzü fərq-
ləndirmiş olardıq. Söz isə B. Abdulladan, onun özünəməxsus 
foıklorşünaslıq axtarışlarından, mənəvi-mədəni irsimizin öy-
rədilməsindəki xidmətimizdən gedir... 
Prof. B. Abdullanın elmə gəlişi alim-ədib Yusif Vəzir 
Çəmənzəminlinin folklorşünaslıq görüşlərinin öyrənilməsi ilə 
başlamışdır. Folklorşünaslığımızın öndərlərindən olmuş prof. 
M. H. Təhmasibin rəhbərliyi ilə həyata keçirilmiş bu araşdır-
ma–namizədlik dissertasiyası B. Abdullanın folklorşünas ki-
mi formalaşmasının təməl daşına çevrilmişdir. Vaxtilə elmə 
gələnlər haqqında belə bir aksioma söyləyirdilər:Ya işlənən 
mövzu tədqiqatçını hasilə gətirir,ya da araşdırıcı mövzunu 
yetişdirir. Məsələyə bu baxımdan yanaşılarsa, B. Abdullanın 
elmi axtarışlarında birinci yol aparıcı istiqamət təşkil etmiş-
dir. Həm də Yusif Vəzirin zəngin ədəbi-bədii irsindəki folk-
lorizm məziyyətlərinin öyrənilməsi araşdırmaçının fəaliyyə-
tində təkamül nöqtəsinə çevrilmişdir. 
Bundan sonra M. H. Təhmasib gələnəyini davam etdirən 
B. Abdulla uzun illər ilkin(erkən) folklor janrlarının –xüsusilə 
mərasim folklorunun öyrənilməsi işində çoxistiqamətli araş-
 14 
dırmalar aparmış, bunun nəticəsində isə elmin daha yüksək 
zirvəsinə yiyələnmişdir. Bu silsilədən olan tədqiqatlar həm 
ayrı-ayrı monoqrafiyalar şəklində,həm də altı cildlik “Azər-
baycan ədəbiyyatı tarixi” (I cild), Azərbaycan etnoqrafiyası 
tarixi”, (üç cilddə) kimi fundamental nəşrlərdə əbədiləşdiril-
mişdir. 
“Kitabi-Dədə Qorqud” Ensiklopediyası”ndakı fəaliyyəti 
də daxil olmaqla oğuzların möhtəşəm abidəsi sayılan “Dədə 
Qorqud kitabı”nın müxtəlif problemləri ilə bağlı araşdırmaları 
da B. Abdullanın elmi fəaliyyətində mühüm mərhələ təşkil 
edir. 
Prof. B. Abdulla çoxcildli fundamental folklor nəşrlərinin 
ərsəyə gəlməsində də yaxından iştirak etmişdir. 
Ölkəmizin hüdudlarından kənarda keçirilmiş onlarla sim-
poziumların, elmi konfransların iştirakçısı olan B. Abdullanın 
Azərbaycan folklorunun təbliği,tanıdılması işində də dəyərli 
xidmətləri olmuşdur. 
Birgə əməkdaşlıq etdiyimiz Azərbaycan Elmlər Akade-
miyası Nizami adına Ədəbiyyat İnstitutunda Böyük Vətən 
Müharibəsinin 40 illiyi münasibətilə keçirilən yığıncaqda mü-
haribə veteranlarının bir-iki nümayəndəsi ilə yanaşı,döyüşdə 
həlak olmuş iştirakçıların üç övladının da adı vurğulanmışdır. 
Bu , B. Abdulla ilə çiyin-çiyinə çalışan Qızılğül Babazadə idi. 
Böyük bir kollektivin üzvü olan üç yetimin üçü də bir şöbənin 
əməkdaşları idi. Yeri gələndə B. Abdulla deyir: Biz ayrı-
ayrılıqda üç yetimdən biriyik. 
Nə yaxşı ki, bizim yetimlik illərimiz həmin dövrə təsadüf 
etmişdir. Yoxsa ,çətin ki,bugün B. Abdullanın elmi yaradıcı-
lıq fəaliyyətinin 70 illiyini qeyd edə,ona can sağlığı diləyə 
bilərdik. 
B. Abdullaya uğurlu elmi axtarışlar və sevincli günlər 
arzusu ilə həmkarından. 
 
 15 
FOLKLORUMUZA VİCDANLA XİDMƏT EDƏN 
ALİM HAQQINDA SÖZ 
 
Professor Qəzənfər Paşayev 
 
Həyatımda 1976-cı ildə Alma-Atada keçirilən Türkoloci 
qurultay sanbalda elmi məclis görməmişəm. Görkəmli dünya 
alimlərinin cəm olduğu qurultayda məncə Azərbaycan alim-
ləri ən böyük nümayəndə heyəti idi. Akademik M.Şirəliyev, 
A.Axundov, Z.Budaqova, R.Məhərrəmova, F.Zeynalov, 
T.Hacıyev, Y.Yusifov, M.Adilov, Q.Vorosil, M.İslamov, 
V.Aslanov, M.Məmmədov, K.Vəliyev, M.Cəfərzadə, E.Əzi-
zov, B.Abdulla və başqaları maraqlı məruzələrlə çıxış etdilər. 
Yaxşı yadımdadır Bəhlul Abdulla «Azərbaycan şifahi xalq 
yaradıcılığında sınamaların məna xüsusiyyətləri» barədə mə-
ruzə etdi. Yekun iclasında «Folklorşünaslıq bölməsi»nin səd-
ri, tanınmış folklorşünas alim Xalıq Koroğlu hesabatında 
Bəhlulun araşdırmasını folklorşünaslıqda kəşf adlandırırdı. 
Ona qədər Bəhlul Abdullanı yaxşı tanımırdım. «Yusif Vəzir 
Çəmənzəminli və folklor» adlı namizədlik dissertasiyasını tə-
zəcə müdafiə etmişdi. Bir onu bilirdim ki, Bəhlul Abdulla 
Azərbaycan folklorşünaslıq elminin nəzəri əsaslarını hazırla-
yan, bu sahədə məktəb yaradan M.H.Təhmasibin yeganə əya-
ni aspirantı olub. Doğrudur, çağdaş folklorşünaslarımızın de-
mək olar ki, hamısı folklor üzrə ilk filologiya doktoru 
M.T.Təhmasibin məktəbini keçmiş, əksəri onun qiyabi aspi-
rantı və dissertantı olmuşdur. 
Bəhlul Abdulla müəlliminin saldığı yolla gedərək beynəl-
xalq arenaya çıxan, təkcə türk aləmində deyil, keçmiş sovetlər 
məkanında da sayılıb-seçilən alimlərdəndir. O, folklorşünas-
lıq elmi sahəsində mötəbər söz demək mərtəbəsinə yüksəlmiş, 
xarici ölkələrdə alim, professor, elm xadimi mənasında işlə-
nən akademik titulundan başqa alın təri, titanik zəhməti sayə-
 16 
sində yerdə qalan bütün titulları qazanmışdır. Filologiya elm-
ləri doktoru, professordur. Bəhlul Abdulla hər alimə qismət 
olmayan, görkəmli elmi nailiyyətlərə görə şərəfli Əməkdar 
elm xadimi adına layiq görülən azsaylı alimlərimizdəndir – 
ilk folklorşünasımızdır. 
Folklorumuzun elə bir sahəsi yoxdur ki, Bəhlul Abdulla 
orada qələm çalaraq uğur qazanmasın. Zəhmətkeş alim heç nə 
yazmasaydı, təkcə «Kitabi-Dədə Qorqud»la bağlı tədqiqat 
əsərləri onu Qorqudşünas alim kimi yaşadardı. Professorun 
otuz il ərzində yazdığı monoqrafiyalara nəzər saldıqda yaradı-
cılığının çoxşaxəliliyi adamı heyrətə gətirir. Bu qədər əsəri ər-
səyə gətirmək üçün ömür həsr etmək lazımdır, folklorla nəfəs 
almaq gərəkdir. Bəhlulu tanıyanlar yaxşı bilir ki, həyatda 
onun yeganə amalı folklorumuza xidmətdir. Xalq yaradıcılı-
ğına dərin məhəbbət olmasaydı, şübhəsiz alimin bir-birindən 
maraqlı, bir-birindən sanballı əsərləri çıxmazdı: 
«Y.V.Çəmənzəminli və folklor» (1981), «Haqqın səsi» 
(1989), «Azərbaycan mərasim folkloru və onun poetikası» 
(1990 – rus dilində), «Kitabi-Dədə Qorqud»un poetikası 
(1999), «Dəli Domrul «Kitabi-Dədə Qorqud»da və Qorqud-
şünaslıqda» (2002), «Azərbaycan mərasim folkloru» (2005) 
və s. 
Xüsusi qeyd etmək istərdik ki, tədqiqatçının «Kitabi-
Dədə Qorqud və islam dini» (1997), «Azərbaycan folklorun-
da mifoloci at» (2000), «Kitabi-Dədə Qorqud»da rəng simvo-
likası» (2004), «Salur Qazan» (2005), «Folklorda say simvo-
likası» (2006), «Kitabi-Dədə Qorqud»da nitq etiketlərinin et-
nomifik poetikası» (2007), «Kitabi-Dədə Qorqud»un etnik 
ənənə, mərasim sistemində mifoloci təsəvvürlərin yeri» 
(2008) və s. folklorşünaslığımızda tamamilə yeni olub, alimin 
adı ilə bağlıdır. 
«Kitabi-Dədə Qorqud»un tədqiqində qocaman Qorqudşü-
nas alim Şamil Cəmşidovun və başqa alimlərimizin zəhmətini 
 17 
yüksək qiymətləndirməklə bərabər, həqiqət naminə deməli-
yəm ki, bu sahədə hərtərəfli tədqiqat aparan, əsərin dərin 
qatlarına nüfuz edən, incəliklərinə daha çox varan alimimiz 
Bəhlul Abdulladır. O, bu ölməz abidəni tədqiq edə-edə özü də 
ölməzlik-əbədilik qazanıb – desək həqiqətdən kənar olmaz. 
Bəhlul Abdullanın ikicildlik «Kitabi-Dədə Qorqud» en-
siklopediyası»nın (2000) hazırlanması və nəşrində də xidmət-
ləri böyükdür. O, həmin ensiklopediyanın II cildinin redaktor-
larından biridir. Alim, eləcə də «Novruz bayramı ensiklopedi-
yası»nın (2008) Tofiq Babayevlə birgə tərtibçisi və sanballı 
ön sözün müəllifidir. 
Professor Bəhlul Abdullanın folklorumuzun toplanması, 
tərtibi və nəşri sahəsindəki xidmətləri də danılmazdır. «Azər-
baycan bayatıları» (1984, 2004 - şərikli), «Arazam, Kürə bən-
dəm» (1986), «Göyər səmənim, göyər» (1993), «Dava yorğan 
davasıymış» (1993, 1996), «Ağırlığım, uğurluğum odlara» 
(1996), «Koroğlu» (2001 – rus dilində), «Azərbaycan şifahi 
xalq ədəbiyyatı - antologiya» 1-ci və 2-ci kitab (2001), «Mək-
təbəqədər uşaqlar üçün folklor antologiyası» (2001), «Azər-
baycan nağılları» (2004), «Azərbaycan şifahi xalq ədəbiyyatı 
antologiyası» (2004), «Molla Nəsrəddin lətifələri» (2004), 
«Kitabi-Dədə Qorqud» - nəşrə məsul (2004), «Yusif Vəzir 
Çəmənzəminli – seçilmiş əsərləri» (2004), «Azərbaycan folk-
loru» (2005), «Azərbaycan xalq uşaq oyunları» (2008) və s. 
gərgin əməyin bəhrəsidir. 
Saysız-hesabsız publisistik və elmi-publisistik məqalələr, 
«Bayatılarım» və «Buynuz bayatıları» kitablarının müəllifi, 
bədii əsərlərin tərtibçisi Bəhlul Abdulla Yazıçılar Birliyinin 
üzvüdür. Keçən əsrin 60-cı illərindən onun «Ədəbiyyat və 
incəsənət» qəzetində «Azərbaycan», «Qobustan», «Ulduz», 
«Elm və həyat» curnallarında maraqlı məqalələri çap olunur. 
Alimin publisistik məqalələri Nizami, Nəsimi, Füzulidən baş-
lamış əksər Azərbaycan ədib və şairlərinin yaradıcılığını əha-
 18 
tə edir. Folklorçumuzun Qurbani, Xəstə Qasım, Aşıq Alı, 
Aşıq Ələsgər, Aşıq Hüseyn Bozalqanlı, Aşıq Əsəd və başqa-
larının yaradıcılığına həsr etdiyi məqalələri, onun aşıq yaradı-
cılığına da yaxşı bələd olmağından xəbər verir. Biz onun ça-
pına nail olduğu «Aşıq Əsəd. Seçilmiş şeirləri» (1977 - şərik-
li), «Azərbaycan ədəbiyyatı inciləri - dastanlar» (1987), «Ko-
roğlu» (2004, 2005 - şərikli), «Azərbaycan dastanları» (2004 - 
şərikli), «Azərbaycan aşıqları» (2004 - şərikli) və s. Kitabları 
da deyilənlərə əlavə etsək alimin zəhmətinə işıq tutmuş 
olarıq. 
Yuxarıda dediyimiz kimi, prof. Bəhlul Abdulla çoxşaxəli 
yaradıcılıq diapozonuna malik folklorşünaslarımızdandır. Hə-
qiqətən də folklorumuzun elə bir janrı yoxdur ki, orada 
Bəhlul Abdulla qələm çalmasın. Bu, onun hərtərəfli elmi bili-
yə sahib olmağından xəbər verir. Bəhlul Abdullanın ən böyük 
xidmətlərindən biri də Azərbaycan mərasim folklorunu – 
folklorumuzun arxaik janr və növlərini fundamental şəkildə 
öyrənməsidir. Burada xalq mərasimləri, mərasim ayinləri və 
onların poetik mətnlərinin bədii-estetik xüsusiyyətləri gerçək-
liklə vəhdətdə araşdırılmışdır. Tədqiqatçı Azərbaycan folklor-
şünaslığında əvvəllər tədqiq olunmamış sınama, ovsun, alqış-
qarğışlar və falın ümumi və hər birinin fərdi əlamətlərini, canr, 
növ sərhədlərini, məna və bədii-ifadə tərzini, şəkli xüsusiy-
yətlərini örnəklər əsasında tədqiqat süzgəcindən keçirmişdir. 
Prof. Bəhlul Abdulla milli kadrların yetişməsində də 
gərəkli işlər görmüşdür. Doktorluq dissertasiyaları üzrə elmi 
məsləhətçi, namizədlik dissertasiyaları üzrə elmi rəhbər, bir 
çox doktorluq və namizədlik dissertasiyaları üzrə opponent 
olmuş, həmişə faydalı məsləhətləri ilə fərqlənmişdir. İyirmi 
ildən artıq müddətdə Nizami adına Ədəbiyyat İnstitutunda 
Dissertasiya Şurasının üzvü kimi səmərəli fəaliyyət göstər-
mişdir. Folklorşünas alimin yaradıcılığı həmişə oxucu və təd-
qiqatçıların diqqət mərkəzində olmuşdur. Xalq yazıçısı, pro-
 19 
fessor Elçin, professorlar Zaman Əsgərli, Kamran Əliyev, 
Oruc Əliyev və başqaları onun yaradıcılığına maraqlı məqa-
lələr həsr etmişlər. 
Bəhlul Abdulla sözçülüyü sevməyən, az sözlə böyük 
mətləblərdən söz açan alimlərdəndir. Bunu onun monoqrafi-
yalarının həcmindən də görmək olur. Mən də alimin bu xüsu-
siyyətindən faydalanaraq bu qısa yazıma son verərkən folklo-
rumuzun böyük bilicisi, həmkarım Bəhlul Abdullaya qalan 
ömür payını da mənalı keçirməyi, folklorumuza həmişəki ki-
mi vicdanla xidmət etməyi arzulayıram. 
 
 20 
DASTAN ÖMRÜ 
 
Professor Qəzənfər Kazımov 
 
Yazısı da ilk baxışda zarafata oxşayır. Söz işlətməkdə 
çox sərbəstdir. Heç kəsi təkrar etmir. Hadisələrə şəxsi müna-
sibəti var: “Düşünür ki, ”Çalqaraquş” ad birləşməsindəki 
komponentlər sarıdan da bir-iki söz söyləməyin gərəkliyi var. 
“Quş”un hansı anlamda olması,sözsüz ki, izah istəmir. Amma 
“çal” və “qaran”ın yanından baxa-baxa keçmək mümkün 
deyil”. Bu cür metoforik danışa-danışa yeddi kitabda (Allahın 
izni ilə bu kitabların sayını 10-na çatdırmaq fikrindədir) “Ki-
tabi-Dədə Qorqud”un içini-içalatını söküb qoyub ortalığa:bu 
için-içalatın sərgisində dastanın poetikası daha geniş yer 
tutur. Bu qarışıqda dastanlara islam örtüyünün necə çəkildiyi 
də aydın görünür, türkün qədim- çox qədim tanrıçılığı da var; 
Salur Qazanın daxili aləmi daha çox sökülüb-tökülüb və ço-
xunun üzdən getdiyi, əksəriyyətin adi bir vitse-kral kimi tanı-
dığı Qazan xanın hansı mıfoloji kök üstə bərqərar olduğu, 
hansı tarixi folklordan qaynaq aldığı açılıb-tökülür ortalığa. 
“Kitabi-Dədə Qorqud”da rəng simvolikası real düşüncələr və 
mifoloji sirlərlə bağllı çox-çox həqiqətlərə varmağa imkan 
yaradır. Dilçilərin tərpənmədiyini görüb, linqvistik istiqamətə 
üz tutur- dastandakı nitq etiketlərini analizdən keçirib ümumi-
ləşdirir. Və “ Dədə Qorqud” un tədqiqi vəziyyətini , tədqiqat-
çılarını araşdırmaqla sanki onların hələlik nəyi görmədikləri-
ni, bu misilsiz abidə üzərində daha hansı istiqamətdə iş apar-
maq mümkünlüyünü özü üçün ortaya qoyur. 
Bəli, bütün başqa yaradıcılığını - ədəbiyyatımızın, dilimi-
zin, mədəniyyətimizin böyük keçmişindən bu günə qədərki 
inkişafı tarixinə dair yazdığı saysız məqalələri bir yana . Bəh-
lul Abdullanın “ Dədə Qorqud “ abidəsi haqqında yazdıqları 
onun üçün bir ölümsüzlük abidəsidir. 
 21 
Bəhlul Abdulla görkəmli folklorşünas alimdir, toplayıcı 
və tədqiqatçıdır. Vəli Xuluflu nəslinin, Salman Mümtaz nəsli-
nin. Məmməd Hüseyn nəslinin hazırkı görkəmli davamçısıdır. 
Bəhlul müəllim Vətən və xalq məhəbbəti ilə yaşayan, 
vətənin – Azərbaycanın şanlı və qədim tarixi ilə bağlı, mədə-
niyyət tariximizlə bağlı üzə çıxan həqiqətlərdən ilham alan, 
“be qədri qüvvə“ o həqiqətləri qorumağa, yaymağa çalışan 
ziyalıdır, bir çoxlarından fəqli olaraq , bu günə qədər yazılmış 
bir sıra köksüz və əsassız “ Tarix”ləri başı altına qoyub yatan 
deyil. Bu cəhət onun folklorşünaslıq yaradıcılığına da müsbət 
təsir edir, onun yaradıcılıq taleyinin ömürlülüyünə də qarant 
vermiş olur. Hamımız bilirik ki, həyat müvəqqətidir. Lakin 
xalq əbədidir. Biz bu əbədinin keçdiyi şərəfli yolu saxtalaşdı-
ranlarla mübarizə aparmalıyıq və folklorşünaslıq tədqiqatı ilə, 
toplayıcılq bacarığı ilə, ədəbiyyatşünaslıq, dilçilik araşdırma-
ları ilə, etimoloji axtarışları ilə Bəhlul müəllim hazırda bu cə-
hətdən də elmimizə çox böyük dayaqdır. Onun “ Kitabi-Dədə 
Qorqud “un etnik ənənə, mərasim sistemində mifoloji təsəv-
vürlərin yeri “ kitabında “ Kitabi-Dədə Qorqud “la bağlı açıq-
lamaları həqiqi elmi mühakimənin nəticəsi olub, bizə çox adi 
görünən bir çox həqiqətlərin dərin kökləri olduğuna, öz baş-
lanğıcını “ Avesta”dan aldığına qəti inam yaradır. 
Bəhlul müəllim özü canlı folklordur. Biz bu yubiley gün-
lərində dostumuzu təbrik edir və ona folklor ömrü arzulayırıq. 
 
05.04.2010 
 
 22 
BİR ÖMRÜN DASTANI 
 
Professor Nizaməddin Şəmsizadə 
filologiya elmləri doktoru 
 
Görkəmli folklorşünas Bəhlul Abdullanı 1978-ci ildən 
tanıyıram. Hesab edirəm ki, 32 il insanların bir-birini tanıması 
üçün böyük bir zamandır. Bu narahat, ziqzaqlı illərdə çox 
adamların xarakterləri ortaya çıxdı. Bəhlul dəyişməz qaldı. 
Hətta milli hərəkatda fəal iştirakına görə həbs olunanda da 
Lerikin Zuvand nahiyəsinin Lələhiran kəndindən gətirdiyi 
türk xislətinə xəyanət etmədi. 
Açığı, onun 70 yaşı olduğuna inanmıram. Elə ilk dəfə 
gördüyüm vaxt- 38 yaşında da Bəhlulun başı ağ idi. Adama 
elə gəlir ki, o elə anadan olanda saçları ağ olub. Bəhlul atasını 
rus-alman savaşında, anasını az sonra itirib. Yetimliklə bö-
yüyüb. 1952-ci ildə Zuvand əhalisi türk olduğu üçün zorla 
sərhəd zonasından o zamankı Puşkin (indiki Biləsuvar) rayo-
nuna köçürülüb. Elə o vaxtdan da Bəhlul millətin departa-
siyalarının ağrı-acısını yaşayıb... 
1958-ci ildə orta məktəbi bitirəndən sonra Sumqayıtda 
fəhləlik, sonra əsgərlik, 1962-ci ildə bir qarını ac, bir qarını 
tox tələbəlik həyatı, sonra həyat yoldaşı Minaxanım Feyzul-
layeva ilə birlikdə müəllimlik həyatı... Nəhayət, Bəhlul 1971-
ci ildən taleyini AMEA-nın Nizami adına Ədəbiyyat İnistutu 
ilə bağlayır...O vaxtdan 40 il keçib. 
İndi o, Əməkdar elm xadimi, filologiya elmləri doktoru, 
professor, baş elmi işçi, dörd nəvənin ağ saçlı babası Bəhlul 
Abdulla təkcə Azərbaycanın yox, türk dünyasının tanınmış 
folklorçu alimidir. 
O, bu nüfuzu “Y.V.Çəmənzəminli və folklor”, “Haqqın 
səsi”, “Azərbaycan mərasim folkloru və onun poetikası”, “Ki-
tabi - Dədə Qorqud və islam dini”, “Kitabi-Dədə Qorqud”un 
 23 
poetikası, “Azərbaycan folklorunda mifoloji at”, “Dəli Dom-
rul”, “Kitabi- Dədə Qorqud”da və “Qorqudşünaslıq”da, “Ki-
tabı-Dədə Qorqud”da rəng simvolikası, “Azərbaycan mə-
rasim folkloru”, “Folklorda say simvolikası”, “Kitabi- Dədə 
Qorqud”da nitq etiketlərinin etnomifik poetikası, “Kitabi- 
Dədə Qorqud”un etnik ənənə mərasim sistemində mifoloji 
təsəvvürlərin yeri”, “Kitabı -Dədə Qorqud”da xanımlar” kimi 
monoqrafik tədqiqatları, müxtəlif illərdə Alma-Atada, Daş-
kənddə, Kişinyovda, Moskvada, Qroznda, Altayda, Yakutsk-
da, Tartuda, Tehranda, Ankarada, İzmirdə, Urmiyada və s. 
türk ellərində konfrans və simpozumlarda oxuduğu məzmun-
lu məruzələrlə qazanıb. 
Bəhlul Abdullanın yazdığı 14 monoqrafiyadan 8-i dünya 
epos mədəniyyətinin tacı olan “Kitabi -Dədə Qorqud”a həsr 
olunub. Bu möhtəşəm eposdan yazmaq üçün təkcə folklorşü-
nas olmaq azdır. Gərək millətşünas, xalqşünas, tarixşünas, fi-
losof, epiqraf... olasan. Məhz bu xüsusiyyətlər bütövlükdə 
Bəhlulu bir folklorçu alim kimi səciyyələndirən başlıca əla-
mətlərdir. 
Bəhlul Abdulla nəzəriyyəçi folklorşünasdır. Bununla be-
lə, o həm də klassik folklorşünasların, məsələn, S. Mümtazın, 
H. Zeynallının  ənənələrini davam etdirir. Onlar folklorun 
həm toplayıcısı, həm tərtibçi və tədqiqatçısı, həm də nasiri 
idilər. “Aşıq Əsəd-seçilmis şeirləri”, “Azərbaycan bayatıları”, 
“Arazam, Kürə bəndəm”, “Azərbaycan ədəbiyyatı inçiləri-
Dastanlar”, “Göyər səmənim, göyər”, “Dava yorğan davasıy-
mış”, “Ağırlığım, uğurluğum odlara”, “Koroğlu” (rusca), 
“Şifahi xalq ədəbiyyatı-antologiya”(1 və 2-ci kitab), “Məktə-
bəqədər uşaqlar üçün floklor antologiyası”, “Azərbaycan 
nağılları”... və cəmisi 22 toplama kitabı. Tərtib kitabları 
Bəhlul Abdullanı da klassik folklorşünaslar cərgəsində 
görməyə imkan verir. 
 24 
Bəhlul Abdulla pedaqoq folklorşünasdır. Son vaxtlar o, 
təkcə şifahi bədii irsin yox, ümumən ədəbiyyatın tədrisinə 
xüsusi diqqət yetirir. 
O, V və VII siniflər üçün “Ədəbiyyat” dərsliklərinin, 
“Təlim və tərbiyədə interaktiv texnologiya”(şərikli) vəsai-
tinin, “Azərbaycan ədəbiyyatı tarixi” proqramının müəllifidir. 
Mən həmişə demişəm ki, insan yaşadığı cəmiyyətdən 
çox, doğulduğu təbiətə bənzəyir. Biləsuvarın şoranlığında ya-
şamaqla Bəhlul kimi gülərüz, zarafatcıl olmaq bir az çətindir. 
Bu, Zuvand nikbinliyidir. Bir də bu fikirdəyəm ki, alimlər, 
xüsusən filoloqlar, yazdıqları mövzuya oxşayırlar. Bu baxım-
dan Bəhlul elə Dədə Qorquda oxşayır. O, özü də bir dastan-
dır, kədər dolu, zəfər dolu! 
Dastançının 70 yaşı tamam olur. 70 ildə yazılanlar və 
yaşananlar hədər getməyəcək. Yazılanların yönü gələcəyədir. 
Bəhlul Abdulla Dədə Qorqudun dalınca düşüb keçmişə get-
diyi kimi, gələcək nəsillər də Bəhlul Abdullanın izi ilə bu gü-
nümüzə gələcək, folklorşünaslığımızın Bəhlul Abdulla epo-
sunda öz tarixi taleləri ilə bağlı suallara cavab axtaracaqlar. 
Beləliklə də, əzizimiz Bəhlul, dastan davam edir, bir öm-
rün dastanı və zamandan-zamana karvan olan folklor dastanı. 
 
 
 25 
FOLKLORŞÜNAS BƏHLUL ABDULLA -  
HALAL ÖMRÜ VƏ ƏMƏYİ 
 
İmamverdi Həmidov 
filologiya elmləri doktoru 
 
Professor Bəhlul Abdulla elmi fəaliyyəti AMEA Nizami 
adına Ədəbiyyat İnstitutunda başlamışdır. 1971-ci ildə aspi-
ranturaya qəbul olunan B.Abdulla tanınmış folklorşünas alim, 
prof. Məmmədhüseyn Təhmasibin rəhbərliyi altında disserta-
siya işi üzərində işləməyə başlamışdı. Həmin dövrdə institu-
tun elmi katibi vəzifəsində işlədiyim üçün B.Abdulla elmi 
fəaliyyəti, Azərbaycan folklorunu toplamaq bacarığı, ümu-
miyyətlə şifahi xalq ədəbiyyatı ilə bağlı bütün məsələlərə olan 
marağı mənə çox yaxşı tanışdır. O, hər şeydən əvvəl, usta-
dının həyatda insanlarla rəftarından və tədqiqatçılıq səriştə-
sindən mümkün qədər çox şeylər öyrənmişdir. 
Bəhlul uşaqlıq və gənclik çağlarında böyüdüyü uca Lerik 
dağlarının təmiz havasından udaraq və sərin bulaqların suyun-
dan içərək zəhmətin və əməyin ağırlığını da, şirin bəhrəsini 
də görmüşdür. Zəmanənin və ağalığa həris adamların acısı 
Bəhlulu bu nemətlərdən məhrum etsə də o, yaşamağın çətin-
liklərini aşa bilmiş, möhkəm həyat dərsi almışdır. Azərbayca-
nın ilk köçkünlərindən olan Abdullayevlər ailəsi Puşkin (Bilə-
suvar) və Buzovna yolunu keçməyə məcbur edilmişdir. 
Gənc Bəhlul əsrin zərərli-xeyirli texnologiyasına və sovet 
ordusuna xidmət göstərmiş, Lerikin dağ havasının əvəzində 
Sumqayıtın xlorlu-civəli havasını udmağa məhkum edilmiş-
dir. Azərbaycan Dövlət Universitetində tanınmış filoloq-pe-
daqoqlardan dərs alan, sonra da Puşkin (Biləsuvar) məktəblə-
rində müəllimlik edən Bəhlulun yolu elmi tədqiqatçılığa düş-
dü. Onun namizədlik və doktorluq dissertasiyalarının müda-
fiəsi özünə yaraşan şəkildə – canlı, diskussiyalı şəraitdə və o 
 26 
dövrün İttifaq miqyasında tanınmış folklorşünaslarının iştirakı 
ilə keçmişdir. İş elə gətirmişdir ki, aspirantura müddətini başa 
vurmuş Bəhlulun Ədəbiyyat institutunda işə qəbulu haqqında 
əmri mən imzalamışam, çünki institutun direktoru prof.Mir-
zağa Quluzadə xəstələndiyinə görə işə çıxa bilmirdi və direk-
torun müavini isə ezamiyyətdə idi. Beləliklə, xarici ezamiy-
yətdə olduğum bir neçə ili nəzərə almasaq, 1974-cü ildən bu 
vaxta qədər mən Bəhlulla bir yerdə işləyirəm. 
B.Abdulla Azərbaycan folklorşünaslıq elmini layiqli 
şəkildə təmsil edən alimlərdən biri kimi bu sahədə yorulma-
dan çalışan tədqiqatçıdır. O, folklorşünaslıq elminin nəzəri 
məsələlərindən tutmuş, elmin tarixinə, şifahi xalq ədəbiyya-
tının janrlarının tədqiqinə və müqayisəli öyrənilməsinə qədər 
bütün sahələrə baş vurmuş və ortalığa sanballı tədqiqat əsər-
ləri qoymuşdur. İlk elmi əsərini yazıçının bədii yaradıcılığı və 
folklor məsələlərinə həsr edən Bəhlul müəllimin sonralar ədə-
biyyatşünaslıqda bu istiqamətin genişləndirilməsində böyük 
zəhməti olmuşdur. Azərbaycan mərasim folklorunun poetika-
sının geniş şəkildə öyrənilməsi filologiya elmləri doktoru 
Bəhlul Abdulla məxsusdur. 
Bəhlul müəllim tərəfindən elmi-tədqiqatın kompleks şə-
kildə aparılması, onun «Kitabi-Dədə Qorqud»la bağlı araşdır-
malarında özünü göstərir. Dastanın ümumi poetikası, mifoloji 
və bədii obrazları, obrazların nitq etiketləri, rəng və başqa 
simvollar, etnik ənənə, mərasim sistemləri və başqa proble-
matik mövzular əməkdar elm xadimi B.Abdullayevin elmi tə-
xəyyülündən keçərək monoqrafik tədqiqatlarda və kitablarda 
əksini tapmışdır. Alimin özünün ifadəsinə görə bu əsərlərin 
sayı 9 olmalıdır. O, «Azərbaycan ədəbiyyatı tarixi»nin I cildi-
nin və «Azərbaycan etnoqrafiyası»nın III cildinin müəllif-
lərindən biridir. 
Yaşının bütün çağlarında Bəhlul Abdulla Azərbaycan şi-
fahi xalq ədəbiyyatını mahal-mahal, kənd-kənd, ev-ev gəzib 
 27 
toplamaqla məşğul olmuşdur. Görkəmli alimin folklor nümu-
nələrinin nəşri sahəsində böyük fəaliyyəti vardır. Dastan, na-
ğıl, bayatı, lətifə, aşıq şeirləri, uşaq oyunları, alqış, qarğış, 
ağılar, mərasim nəğmələrini əhatə edən Bəhlul müəllimin 
toplama və nəşr işlərinin sayı 30-dan çoxdur. Folklorşünas-
alimin «Kitabi-Dədə Qorqud» və islam dini», «Arazam, Kürə 
bəndəm» kitabları Cənubi Azərbaycanda işıq üzü görmüşdür. 
Professor B.Abdulla təcrübəli elmi rəhbər və müəllimdir. 
O, bir elmlər doktorunun məsləhətçisi, 5 aspirant və disser-
tantın elmi rəhbəri olmuşdur. Alim Ədəbiyyat İnstitutunda 
fəaliyyət göstərən Dissertasiya Şurasının üzvüdür. Mən Bəh-
lul müəllimi tanıdığım vaxtdan o, pedaqoji fəaliyyətinə ara 
verməmişdir. O, eyni zamanda 5-ci və 7-ci siniflər üçün 
«Ədəbiyyat» dərslikləri və bir neçə dərs vəsaitinin müəllifi-
dir. 
Görkəmli alim Türkiyədə, Rusiyada, Qazaxıstanda, Öz-
bəkistanda, Estoniyada, Moldovada və İranda keçirilmiş bey-
nəlxalq konfranslarda məruzələr etmiş və xalqımızın folklor 
xəzinəsinin dəyərlərini toplamaq sahəsində faydalı işlər gör-
müşdür. Telekanallarda şifahi xalq ədəbiyyatının təbliğinə 
həsr edilən verilişlərdə Bəhlul müəllim fəal iştirakı ilə fərqlə-
nir. 
Folklorşünas Bəhlul Abdulla bir vətəndaş və ziyalı kimi 
Azərbaycanın müstəqilliyi uğrunda hərəkatda fəal iştirak 
etmiş, 20 Yanvar hadisələrində rus-sovet qoşununun törətdiyi 
qırğında təsadüf nəticəsində sağ qalsa da, tutulub Rusiyaya 
aparılmış və Allahın nəzərində olduğu üçün salamat qayıtmış-
dır. Bəhlulun şəxsiyyəti biganəlikdən uzaq olduğundan və hə-
qiqəti üzə deməyi sevdiyi üçün tez-tez çətinliklərlə üzləşməli 
olur. 
Hacı Bəhlul şəhadəti qəbul edən imanlı alimdir. O, müa-
sir Azərbaycan ziyalısı olmaqla müsəlman ziyalılığını da təm-
sil edir, «Fatihə»ni bilir və islamın zəruri əməllərini yerinə 
 28 
yetirir. İslam dininin dəyərlərini yüksək qiymətləndirən Bəh-
lul müəllim elmi tədqiqatlarında onlara yer verir və müasir si-
vilizasiyada yüksək mənəvi-əxlaqi keyfiyyətləri ilə fərqlənən 
Şərq mədəniyyətinə üstünlük verdiyi kimi Qərbin texnoloji 
uğurlarının həyati əhəmiyyətini də göstərir. 
Azərbaycanın saf təbiətli bir guşəsində dünyaya göz 
açmış, xalqın müdrik söz bulağından faydalanmış, zehnində 
və sinəsində hələ çoxlu fikirləri və arzuları daşıyan dostum 
Bəhlulun ömür salnaməsinin daha da zənginləşəcəyini, səksə-
ni, yüzü haqlayıb ötəcəyini diləyirəm. Halal zəhmətlə yaşayan 
Hacı Bəhlula bu ömür halaldır. 
 
 
 29 
DƏRDİ ÖZÜNDƏN YAŞLI BƏHLUL 
 
professor Zaman Əsgərli 
(Filologiya elmləri doktoru) 
 
Ayrılıqda “Bəhlul” və “Abdulla” adlarını daşıyan adam-
lar həyatda çox olub və var. Bu adların ikisini də bir yerdə, 
vahid imza və ad kimi özününküləşdirən şəxs isə təkdir: ta-
nınmış floklorşünas Bəhlul Abdulla. Sözlərin təkcə səs tərkibi 
deyil, semantik tutumunu da öz xarakterində və əxlaqında 
biruzə verərək, tarixi-əfsanəvi prototipi kimi gah aqil və müd-
rik, gah da ayıq və dərrakəli görünən əməkdar elm xadimi-
onlarca folklorşünas kitabının, elmi məqalə və məruzənin, 
dərslik və tədris vəsaitinin müəllifi ... Bəhlul-yaxşı adam, 
pəhləvan, oyunbaz, Abdulla-Allah bəndəsi deməkdir. Bəhlul 
Abdullanın xarakterində bu keyfiyyətlər görümlüdür. O, də-
mir kimi möhkəm və iradəlidir. Gəncliyində sənaye müəs-
sisələrində aparatçı və elektrik işləyib. Ovcunda vintburanın, 
barmaqlarında bel sapının möhkəmliyi var. Eyni zamanda 
Tanrıya bəndəlik etməkdən zövq alır, həmişə Haqqın səsini 
eşitməyə, onun tərəfində durmağa çalışır. Təsadüfi deyil ki, 
kitablarının birini “Haqqın səsi”(1989) adlandırıb. Orada 
Azərbaycan türklərinin uzaq keçmişdə-ən qədim dövrlərdə 
yaratdığı şifahi ədəbiyyat janrlarında: alqış, qarğış, sınama, 
ovsun və müxtəlif mövzulu nəğmələrdən bəhs edilir. Tədqi-
qatçı onların əksəriyyətini qədim insanların dünyagörüşü, mi-
fik təsəvvürləri ilə əlaqələndirir ki, bunun damətn-altı qatında 
Xaliq-məxluq, Tanrı-insan münasibətləri, yaxud bəndənin 
Allaha (Bəhlul Yaradana) məhəbbəti dayanır. 
“Haqqın səsi” kitabında tezis kimi irəli sürdüyü elmi ide-
yaları Bəhlul Abdulla “Azərbaycan mərasim folkloru” (2005) 
monoqrafiyasında daha əsaslı və əhatəli tədqiqata cəlb edib. 
İki hissədən ibarət olan bu əsərdə Azərbaycan folklorunun 
 30 
arxaik janrları, onların xalq etiqadları, ayin və mərasimləri ilə 
bağlılığı, xalq mərasimlərinin mahiyyəti, keçirilmə qaydaları, 
bu zaman ifadə olunan nəğmələrin mətnləri tədqiq olunub. 
Ustadı M. H. Təhmasibin elmi hipotezlərini, ilkin ideyalarını 
müasir folklorşünaslığın yeni nailiyyətləri əsasında inkişaf et-
dirən, onları təzə fikir və mülahizələrlə zənginləşdirən Bəhlul 
Abdulla ilk dəfə olaraq, sınamanın məna tutumu və poetik 
ifadə xüsusiyyətləri, ovsun nəğmələrinin özünəməxsusluğu, 
falın icrasında bədii sözün rolu, ailə-məişət və mövsüm məra-
simlərinin keçirilməsi zamanı oxunan nəğmələrinin mağik və 
estetik gücü kimi çətin məsələləri tədqiqata cəlb edib aydın-
laşdırır. 
Bəhlul Abdulla Azərbaycan folklorunun ən qədim çağlar-
da yaranan örnəklərini öyrənən tədqiqatçıdır. Onun yaradıcı-
lığında “Kitabi-Dədəm Qorqud”la bağlı araşdırmalar mühüm 
yer tutur. “Kitabi-Dədə Qorqud və islam dini”(1997), “Kitabi-
Dədə Qorqud”un poetikası” (1999), “Dəli Domrul “Kitabi-
Dədə Qorqud”da və qorqudşünaslıqda” (2002), “Kitabi-Dədə 
Qorqud”da rəng simvolikası”(2004), “Salur Qazan-tarix, 
yoxsa mif” (2005), “Kitabi-Dədə Qorqud”da nitq etiketlərinin 
etnomifik poetikası-dua, and, alqış, qarğış” (2007), “Kitabi-
Dədə Qorqud”un etnik ənənə, mərasim sistemində mofoloji 
təsəvvürlərin yeri” (2008),kitabları Bəhlulun bu nadir, əvəzsiz 
abidəyə necə möhkəm, qırılmaz tellərlə bağlandığının əyani 
sübutudur. Tədqiqatçının son kitabı da bu ədəbi abidənin 
öyrənilməsi vacib olan problemlərindən birinə həsr olunmuş-
dur: “Kitabi-Dədə Qorqud”da xanımlar ”(2009). Bu kitabında 
Bəhlul abidənin boylarında adı çəkilən, yaxud çəkilməyən 
oğuz xanımlarından, onların mifik xüsusiyyətlərindən söz aç-
maqla əsərin obrazlar sistemi haqqında elmi təsəvvürləri daha 
da bütövləşdirir. Xüsusilə Burlaxatun, Banıçiçək, Selcan Xa-
tun, Xanqızı, Dəli Domrulun və Vəkilin xanımları ilə bağlı 
təhlillər təzəliyi, elmi orijinallığı ilə seçilir. Bütün bu kitablar 
 31 
və araşdırmalar Bəhlul Abdullanın adının Orxan Şaiq, Həmid 
Araslı, Əzəl Dəmirçizadə, Əli Sultanlı, Məmmədhüseyn 
Təhmasib, Şamil Cəmşidov, Anar kimi müqtədir alimlərin adı 
ilə bir sırada çəkilməsinə haqq verir. Bəhlulun davranışla-
rında və hərəkətlərində qəribə bir Molla Nəsrəddinsayalıq da 
var: yalanın, saxtalığın baş alıb getdiyi, diletantlığın həqiqəti 
üstələdiyi, eybəcərliyin gözəlliyə meydan oxuduğu, haqqın 
nahaqqa baş əydiyi hər yerdə özünü “avam”, “cahil” və “na-
dan” göstərib, ətrafdakıları özünə güldürməklə neqativləri üzə 
çıxarmaq, yuxuluları oyatmaq, iyrənc simaları camaata 
göstərmək missiyasını həyata keçirir. Bu zaman onun 
simasında, xüsusilə, təbəssümündə və gözlərində işığa, 
məmnunluğa qarışmış bir kədər, dərd də görünür. Necə 
illərdir ki, mən o dərdi Bəhlulun kədərdən yanan gözlərində, 
şux zarafatlarında, özünün düzüb-qoşduğu və gülə-gülə 
dostlarına danışdığı lətifələrində, ömürdən, taledən şikayət 
ifadə edən bayatılarında duyuram. Bəhlulun etirafına görə bu 
dərdlərin yaşı onun öz yaşından çoxdur: 
 
Üzüyümün qaşı var, 
Taleyimin daşı var. 
Ürəyimdə dərdimin, 
Özümdən çox yaşı var. 
 
Dərdsiz düşmənin olsun, qardaş! Əgər dərdin varsa, de-
mək, yaşayırsan. Bəlkə, səni 70 yaşında da şux saxlayan elə 
ürəyindəki dərdlərindir?! Qoy səni səksənə, doxsana da 
çatdırsın və belə şux saxlasın!... 
 
 
 32 
MƏNİM TANIDIĞIM BƏHLUL MÜƏLLİM 
 
İslam Qəribli 
(Filologiya elmləri üzrə fəlsəfə doktoru) 
 
XX əsrin yetmişinci illərindən - Biləsuvar və Lerik ra-
yonlarında müəllim işlədiyim zamanlardan imzasını izlədi-
yim, folklorşünaslığın aktual problemlərinə həsr etdiyi san-
ballı tədqiqatlarını oxuduğum Bəhlul müəllimlə - Bəhlul Ab-
dulla ilə şəxsi tanışlığım 1990-cı ilin mart ayına, Novruz bay-
ramı günlərinə təsadüf edir. O zaman Lerik rayonunda, Mur-
ya kənd orta məktəbində müəllim işləyirdim və akademik 
Əziz Mirəhmədovun rəhbərliyi ilə hazırladığım, nıüzakirə 
olunaraq müdafiəyə buraxılmış namizədlik dissertasiyamın 
bəzi texniki məsələlərini həll etmək üçün Bakıya gəlmişdim. 
Bizi AMEA Nizami adına Ədəbiyyat İnstitutunun foyesində 
mərhum yazıçı-ədəbiyyatşünas Samir Tağızadə tanış etdi və 
bildirdi ki, Bəhlul müəllim sizin tərəfdən - Biləsuvar rayonun-
dandır. Bəhlul müəllimlə şəxsi tanışlığım olmasa da, dəqiq 
bilirdim ki, o, Biləsuvardan yox, Lerikdəndir və 1952-ci ildə 
Zuvand bölgəsinin bir çox kəndləri zorla Biləsuvara köçü-
rüldüyündən, onun doğulduğu Lələhiran kəndi də o vaxtlar 
ilan mələyən bu aran rayonuna köçürülüb və Bəhlul müəllim 
Biləsuvarda (keçmiş Puşkin rayonu) boya-başa çatdığından, 
onu biləsuvarlı kimi tanıyırlar. Bəhlul müəllim mülayim bir 
səslə: - -- - Samir, mən Biləsuvardan yox, Lerikdənəm, - dedi 
və mənim də lerikli olduğumu, dissertasiyamın müdafiəyə bu-
raxıldığını eşidəndə çox sevindi. O vaxt Bəhlul müəllim Qanlı 
Yanvar hadisələrinə - 19-20 Yanvar faciələrinə protest edib 
Sovet hökumətini lənətlədiyi üçün bir ay "'kef çəkdiyi" Ulya-
novsk həbsxanasından təzəcə qayıtmışdı və Samirgilin gizli 
cap etdirdiyi "Axın" qəzetində başına gələnlər barədə maraqlı 
bir yazı dərc olunmuşdu. İlk görüşdən söhbətimiz tutdu və tə-
 33 
sadüfi tanışlığımız həmkarlığa, səmimi və minnətsiz dostluğa 
çevrildi. 
1990-cı ilin 28 sentyabrında müdafiə etdim və müdafiədə 
elmi rəhbərim Əziz müəllimlə yanaşı oturan Bəhlul müəllim 
Elmi Şuranın üzvü olduğundan mənimlə köhnədən haqq-he-
sabı varmış kimi, sualı sual dalınca üstümə yağdırmağa baş-
ladı. Zalda bir gərginlik yarandı. Əziz müəllimin, rəsmi oppo-
nentim və müəllimim professor Xeyrulla Məmmodovun (Al-
lah hər ikisinə qəni-qəni rəhmət eləsin) sakit baxışlarını görüb 
özümü ələ aldım və arın-arxayın Bəhlul müəllimin suallarını 
cavablandırmağa başladım. Müdafiəni aparan rəhmətlik Qa-
sım Qasımzadə him-cimlə Əziz müəllimə nəsə dedi. Əziz 
müəllim keyfıni pozmadan astaca, həm də təbəssümlə: - 
“Mane olmayaq, qoy döyüşsünlər”, -deyə cavab verdi. Bəhlul 
müəllimlə mükaliməmiz ən azı on-on beş dəqiqə çəkdi və bu 
mükaliınədən sonra hiss etdim ki, Müdafiə Şurasının üzvləri-
nin həm elmi rəhbərimə, həm də mənə rəğbəti birə-on artdı. 
Bəhlul müəllimin sualları məni tanımayanlara tanıtdı və hə-
min gün Akademiyanın tarixində nadir hallarda təsadüf olu-
nan bir hadisə baş verdi. Elmi Şura üzvlərinin məsləhəti ilə 
protokolun qərar hissəsinə belə bir bənd əlavə olundu: - 
Qəribov İslam Eynəli oğlu hazırlıqlı mütəxəssis kimi Nizami 
adına Ədəbiyyat İnstitutuna işə dəvət olunsun. Beləcə, Bəhlul 
müəllimin "şıltaqlığı" mənim Bakıya gəlməyimi tezləşdirdi 
və rəhmətlik böyük alim və gözəl insan Yaşar Qarayev iki ay-
dan sonra məni İnstituta dəvət edib, Yeni dövr Azərbaycan 
ədəbiyyatı şöbəsinə kiçik elmi işçi təyin etdi. 
Müdafiədən sonra banketi idarə edən Bəhlul müəllim: - 
“İncimədin ki, Əziz müəllim. -- Xeyrulla müəllim sənə arxa-
yın olduqlarından hər şeyi bilə-bilə edirdim. Məqsədim o idi 
ki, səni tanısınlar və sənin nə aşın duzu olduğunu bilsinlər”,- 
deyə məni bir daha təbrik etdi və uğurumu bütün leriklilərin 
uğuru adlandırmağı da unutmadı. 
 34 
Əməkdar elm xadimi, professor yüzlərlə elmi əsərin, 
otuzdan yuxarı kitabın müəllifi olan Bəhlul müəllim haqqmda 
düşüncələrimin kiçik bir qismini qələmə aldığım yazıya yuxa-
rıdakı xatirə - qeydlərlə başlamağım təsadüfi deyil və mən cə-
sarətlə bildirirəm ki, iyirmi illik tanışlığımız dövründə Bəhlul 
müəllimi bir sifətdə görmüşəm. Bir qədər çılğınlığı olsa da, 
Allah-taala onu yalnız və yalnız yaxşılıq etmək, könül sevin-
dirmək, yıxılana dayaq olmaq üçün yaradıb. Bəhlul müəllimin 
- Allahın müqəddəs evini ziyarət etmiş bu iman əhlinin bir 
çox qibtəedici xüsusiyyətləri var ki, onlardan biri və birincisi 
hər cür cılız hisslərdən uzaq olan bütöv, mərd adam olması-
dır. 1997-ci ildə çap etdirdiyim "Sönməyən ocaq" kitabımda 
Bəhlul müəllim lıaqqında "Sözünün ağası" adlı geniş bir 
oçerk vermiş və ağsaqqal qardaşım barədə düşüncələrimin bir 
çoxunu orada bəyan etmişəm. Aradan on üç il keçib. Sular 
çox bulanıb, çox durulub. Bəhlul müəllim də dəyişib. Əsərlə-
rinin, titullarının, yetirmələrinin sayı artıb. Qız köçürüb, oğul 
evləndirib, özü demişkən: "Nəvələrinin qoca oyuncağına dö-
nüb". Dəyişməyən onun xarakteri, zəhmətsevərliyi, etdiyi 
əməllərdən zövq almasıdır. 
Bəhlul müəllim zəngin məlumata, ensiklopedik təfəkkürə 
malik yorulmaz, cəsarətli alim, həm də gözəl yazıçıdır. Avto-
qrafla mənə bağışladığı kitabların hər biri bir zəngin xəzi-
nədir. Bu ağsaqqal, ağayana ziyalının digər bir cəhətini qeyd 
etməsəm, olmaz. Ən ümidsiz vaxtında yanına getsən, ağıllı 
məsləhəti ilə səni əzablardan xilas edəcək ki, bu da onun 
şakərlərindən biridir. 
Bəhlul müəllim fitrətən məğrur, nə minnət qoyan, nə də 
minnət götürməyən bir şəxsiyyət olmaqla yanaşı, həm də 
milli ziyalı, milli adamdır və bu millilik, milləətinə, vətəninə, 
torpağına bağlılıq onu millətin sevimlisinə çevirib. 
Bilirəm ki, aprel ayının 27-də Bəhlul müəllimin 70 yaşı 
tamam olur, amma buna inanmağım gəlmir və elə zənn 
 35 
edirəm ki, bu da Bəhlul müəllimin "şıltaqlıqlarından" biridir. 
Mənim ağsaqqal qardaşımın olsa-olsa qırx beş-əlli yaşı ola, 
ya olmaya. 
Əzizim Bəhlul - Bəhlul Abdulla! Sənə uca Tanrımn bəxş 
etdiyi qədər ömür arzulayır və bu kiçik qeydlərimi haqqında 
yazdığım məlum oçerkdəki bir cümlə ilə tamamlayıram: 
"Bəhlul müəllim sözünün sahibi olan bir kişi, hər cür etimada 
layiq ziyalı, milli müstəqilliyimizi və dövlətçiliyimizi göz 
bəbəyi kimi qorumaq arzusu ilə alışıb yanan elm və millət 
fədaisidir". 
 
 
 
 
 36 
FOLKLOR ADAMI 
(Professor Bəhlul Abdulla haqqında düşüncələr) 
 
Dosent, doktor Asif Rüstəmli 
 
Bir qərinəlik tanışlığımızın təcrübəsinə güvənib düşünən-
də bəzən mənə elə gəlir ki, Bəhlul Abdulla həyatdan folklora 
yox, folklordan həyata gəlib. Qaynar və işıqlı gözlərinin də-
rinliyindən həyat eşqi, sözə, kəlama vurğunluq boy göstərir, 
təcəssüm tapır. İncə yumoru, şux zarafatları ilə dodaqlara ta-
marzı qalan gülüşü, qıtlaşan, çöhrələrdən qəhətə çıxan təbəs-
sümü yoxdan var edir. Yaxın Şərqdə müdrikliyi və hazırca-
vablığı ilə folklor qəhrəmanı kimi tanınan Danəndənin təkcə 
adını yox, məramını və missiyasını da müasirlik məcrasında 
ləyaqətlə yaşadır və ucaldır. Əminliklə vurğulamaq olar ki, 
Bəhlul Danəndədən Bəhlul Abdullayadək min ildən ziyadə 
bir dövrü əhatə edən zamanda çoxsaylı görkəmlər, baxışlar, 
qəliblər dəyişilsə də mayası müdriklikdən, xalq hikmətindən 
yoğrulmuş folklorun tarixi mahiyyəti dəyişməz olaraq qalır. 
Araşdırmalarında, elmi düşüncələrində dəyişilməz mənəvi də-
yərlərə istinad edən, söykənən Əməkdar elm xadimi, profes-
sor Bəhlul Abdullanın fərqli və üstün cəhətlərindən biri onun 
folklorumuzun sübh çağını, az tədqiq olunan dövrünü, sahə-
sini gündəmə gətirməsidir. Hələ gənclik illərindən xalq yara-
dıcılığı bulağından su içib, folklor mühitində böyüyüb boya-
başa çatan Bəhlul müəllim ilk dəfə «Qaynar çeşmə» (1969) 
məqaləsi ilə ədəbiyyata gələrək çeşmə kimi çağladı, obrazlı 
ifadələri, poetik deyim tərzi ilə imzasını yaddaşlara həkk etdi. 
Çox keçmədi ki, «Yusif Vəzir Çəmənzəminli və folklor» 
mövzusunda dissertasiya müdafiə edərək alimlik dərəcəsi al-
dı. Xalqımızın söz yaradıcılığına, qədim adət-ənənələrinə, 
mərasim folklorunun təşəkkül və təkamül prosesinə güzgü 
tutdu, unudulmuş rəmzlərə, kölgəli məqamlara aydınlıq gətir-
 37 
di. Onun «Azərbaycan mərasim folkloru və onun poetikası» 
adlı doktorluq dissertasiyası elmi yeniliyi və problemə fərqli 
baxışları ilə dövrün ədəbi-mədəni mühitinə bahar ovqatı 
gətirdi. Sovet reciminin kosmopolit ideologiyası beynəlmiləl-
çiliyi dövlət siyasəti səviyyəsində təbliğ edəndə Bəhlul müəl-
lim haqlı olaraq milli-mənəvi dəyərlərə, soykökə, təmələ diq-
qəti yönəldir, bu zəngin xəzinədən bəhrələnməyi tövsiyə 
edirdi. 
Folklor mətnlərinin toplanması, sahmana salınması, tər-
tibi və çapa hazırlanması araşdırıcılar üçün bütün zamanlarda 
mühüm iş sayılıb və həmişə xüsusi diqqət və qayğıya möhtac 
olub. Salman Mümtaz, Əhliman Axundov, Məmmədhüseyn 
Təhmasib, Mirəli Seyidov ənənələrini Azad Nəbiyev, Sədnik 
Paşayev, İsrafil Abbasov ilə çiyin-çiyinə Bəhlul Abdulla da 
ləyaqətlə yaşadır və inkişaf etdirir. Onun bu çətin və gərəkli 
sahədə müstəsna xidmətləri sayəsində «Azərbaycan 
bayatıları», «Dastanlar», «Aşıq Əsəd», «Arazam, Kürə bən-
dəm», «Göyər səmənim, göyər», «Ağırlığım-uğurluğum odla-
ra», «Dava yorğan davasıymış», «Azərbaycan şifahi xalq 
ədəbiyyatı antologiyası» və b. toplular işıq üzü görüb. 
Professor Bəhlul Abdulla folklorşünaslığımızın elmi-nə-
zəri arsenalını zənginləşdirən, fəal həyat mövqeyi, fərqli dü-
şüncə tərzi, özünəməxsus üslubu, nüfuzu olan say-seçmə 
alimlərimizdəndir. Onun çoxsaylı kitabları arasında «Kitabi-
Dədə Qorqud» dastanına həsr edilmiş əsərləri xüsusi yer 
tutur. Alimin bu mövzuda qələmə aldığı «Kitabi-Dədə Qor-
qud» və İslam dini» (1997), «Kitabi-Dədə Qorqud» poetika-
sı» (1999), «Dəli Domrul «Kitabi-Dədə Qorqud»da və qor-
qudşünaslıqda» (2002) və b. əsərləri folklorşünaslıq elmimizə 
sanballı töhfədir. 
Böyük şövqlə pedaqoji fəaliyyətlə məşğul olan alim eyni 
zamanda qələmini bədii yaradıcılıq sahəsində də sınayır. 
Onun bayatı janrında yazdığı şeirlər məzmun və sənətkarlıq 
 38 
baxımından diqqəti cəlb edir. Dörd misrada böyük fikirləri, 
müdrik kəlamları, çılğın hiss və duyğuları ifadə etməyi ba-
carır. Bəhlul Abdulla bir neçə bayatılar kitabının müəllifidir. 
Bəzən «dağ adamı» ifadəsini işlədirik. Bu an gözlərimiz 
önündə mənən saf, qürurlu, cismən vüqarlı, əzəmətli bir şəx-
siyyət canlanır. Lerik dağlarının axar-baxarlı qoynunda dün-
yaya gələn Bəhlul Abdulla isə sözün əsl mənasında təpədən 
dırnağadək folklor adamıdır. 
 
 
 39 
ÖMÜR  YOLU 
 
Güntəkin Binnətova 
(AMEA Nəsimi adına Dilçilik İnstitutu, 
filologiya elmləri üzrə fəlsəfə doktoru) 
 
Tanrı yaranışdan bəşər övladından öz inayətini əsirgə-
məyib. Kainatın mayası olan sevgi, həqiqət, söz, işıq, təbiətin 
gözəllikləri, rənglərin əlvanlığı, daha nələr..., nələr... Lakin 
onun bizlərə sonsuz sevgilərinin ən alisi dərin düşüncə sahib-
ləri, işıqlı zəkalardır. Əqidəsi, məsləki nəsillərə örnək, xalqın 
haqq səsinin, mədəniyyətinin, mənəviyyatının carçısı olan be-
lə zəkalardan biri çağdaş Azərbaycan folklorşünaslıq elminin 
yorulmaz arşdırıcısı, tanınmış alim, filologiya elmləri dok-
toru, professor, Əməkdar elm xadimi, təcrübəli pedaqoq, 
gözəl insan Bəhlul Abdulladır. 
Bəhlul Ağabala oğlu Abdullayev 1940-ci il aprel ayının 
27-də Lerik rayonu Zuvand mahalının Lələhiran kəndində 
dünyaya göz açmışdır. Bəşəriyyəti lərzəyə gətirən II Dünya 
savaşının acı yelləri Abdullayevlər ailəsindən də yan keçmə-
yib. Atası Agabala Mehrəli oğlu Abdullayev müharibənin elə 
ilk günlərindən cəbhəyə yollanmış və 1944-cu ildə bu savaşda 
həlak olub. Həmin dövrdə balaca Bəhlulun cəmi 5 yaşı var 
idi. Minlərlə yaşıdları kimi atasını itirən Bəhlul Abdulla bö-
yük qardaşı ilə birlikdə anasının himayəsində qalıb. 
İrticaçı sovet rejiminin türkçülük əleyhinə apardığı siya-
sətin davamı olaraq keçən əsrin ortalarından başlayaraq res-
publikamızın cənub bölgələrinin Cənubi Azərbaycanla sərhəd 
olan kəndlərinin türk əhalisinin kütləvi şəkildə departasiya-
sına başlandı. 1952-ci ildə daha cox türklərin məskunlaşdığı 
Zuvand mahalı da keçmiş Puşkin –indiki Biləsuvar rayonuna 
köçürüldü. 12 yaşlı Bəhlul Abdulla və onun ailəsi də köçürü-
lənlər arasında idi. 
 40 
Bununla əlaqədar olaraq o, təhsilini Biləsuvar rayonu 
Nizami adına 1 saylı orta məktəbdə davam etdirmiş və 1958-
ci ildə bu məktəbi bitirmişdir. 
1959-cu ildə o, hərbi xidmətə çagırılmış, hərbi xidməti 
başa vurduqdan sonra isə Sumqayıt şəhərinə gəlmiş və burada 
fəhlə kimi fəaliyyətə başlamışdır. 
1962-ci ildə Azərbaycan Dövlət Universitetinin filologi-
ya fakültəsinə daxil olmuş və 1967 -ci ildə bitirmişdir. 1967 -
1971 illərdə Biləsuvar rayonunda müəllim işləmişdir. 
1971-ci ildə Azərbaycan Elimlər Akademiyası, Nizami 
adına Ədəbiyyat İnstitutunun aspiranturasına daxil olmuşdur. 
Aspiranturaya daxil olması Azərbaycan folklorşünaslıq elmi-
nə yeni nəfəs, yeni dəst-xət gətirən Bəhlul Abdullanın həya-
tında dönüş mərhələsi oldu. 
Elm dünyasının ecazkar qüvvəsi onu həmişəlik olaraq 
özünə bağladı.Yüksək coşqu, məhəbbətlə elmi fəaliyyətə baş-
layan Bəhlul Abdulla 1974-cu ildə aspiranturada oxuya-
oxuya professor M. Təhmasibin rəhbərliyi ilə “Yusif Vəzir 
Çəmənzəminli və folklor” mövzusunda namizədlik dissertasi-
yasını uğurla müadafiə etdi. Elə həmin vaxtdan başlayaraq o, 
AMEA Nizami adına Ədəbiyyat İnstitutunda kiçik elmi işçi, 
böyük elmi işçi, şöbə müdiri, aparıcı elmi işçi, baş elmi işçi 
vəzifələrində çalışmış və hal-hazırda da çalışmaqdadır. 
Yorulmadan elmi axtarışlarını davam etdirən B. Abdulla 
1989- cu ildə “Azərbaycan mərasim folkloru və onun poeti-
kası“ mövzusunda doktorluq dissertasiyasını müdafiə etmiş-
dir. 
Xalq dühasını, əxlaqını, fəlsəfəsini, düşüncəsini, həyat 
tərzini özündə yaşadan folklor mənsub olduğu xalqın tarixi 
varlığını təsdiqləyən mənəvi mədəniyyət abidəsidir. Ömrünün 
yarıdan coxunu bu mənəvi mədəniyyət abidəsinin tədqiqi və 
təbliğinə həsr edən alimin təbirincə desək, “xalq mənəviyya-
tının tükənməz sərvətlər xəzinəsitək dəyərləndirilən folklorun 
 41 
hər sözü tarixdir və yalnız bu tarixi bütövlükdə, qədərincə 
arayıb-araşdırmaqla xalqın kimliyini tanımaq, dilinin məxsus-
luğunu, qədimliyini bilmək, həyata baxışını, fəlsəfi düşün-
cəsini, adət-ənənəsini, ayin-mərasimlərini, istək, amal yolun-
da vuruş məqamlarını öyrənmək olar”. 
Bütün yaradıcılığı boyu bu məqsəd və mərama xidmət 
edən Bəhlul Abdulla el ədəbiyyatının nəzəri problemlərinə 
həsr olunmuş 14 monoqrafiyanın müəllifidir. Yüksək elmi də-
yəri ilə səciyyələnən “Y.V. Çəmənzəminli və folklor” (1981), 
”Haqqın səsi”(1989), ”Azərbaycan mərasim folkloru və onun 
poetikası”(1990, rus dilində),”Kitabi-Dədə Qorqud” və islam 
dini” (1997), ”Kitabi-Dədə Qorqud”un poetikası” (1999), 
”Azərbaycan folklorunda mifoloji at” (2000), ”Dəli Domrul 
”Kitabi-Dədə Qorqud” da və qorqudşünaslıqda” (2002), ”Ki-
tabi-Dədə Qorqud”da rəng simvolikası” (2004), ”Azərbaycan 
mərasim folkloru” (2005), ”Salur Qazan” (2005), ”Folklorda 
say simvolikası” (2006)), “Kitabi-Dədə Qorqud”da nitq eti-
ketlərinin etnomifik poetikası” (2007), ”Kitabi-Dədə Qor-
qud”un etnik ənənə, mərasım sistemində mifoloji təsəvvürlə-
rin yeri” (2008), “Kitabi- Dədə Qorqud “da xanımlar“ (2009) 
adlı əsərləri zəhmətkeş alimin gərgin əməyinin məhsuludur. 
Bəhlul Abdulla xalq ədəbiyyatı incilərinin toplanması, 
tərtibi və nəşri sahəsində də böyük işlər görmüşdür. O, ”Aşıq 
Əsəd – seçilmiş şeirləri”, “Azərbaycan bayatıları” , “Arazam 
Kürə bəndəm” , “Azərbaycan ədəbiyyatı inciləri – Dastanlar”, 
“Göyər, səmənim, göyər“, “Dava yorğan davasıymış”, “Ağır-
lığım, uğurluğum odlara”, “Koroğlu”, “Azərbaycan şifahi 
xalq ədəbiyyatı – antologiya”, 1-ci, 2- ci kitab, “Məktəbə-
qədər uşaqlar üçün folklor antologiyası”, “Azərbaycan 
nağılları”, “Azərbaycan şifahi xalq ədəbiyyatı antologiyası” , 
“Molla Nəsrəddin lətifələri”, “Kitabi-Dədə Qorqud“-
nəşrə məsul, “Koroğlu”, “Azərbaycan dastanları”, “Azərbay-
can aşıqları”, “ Yusif Vəzir Çəmənzəminli –seçilmiş əsərləri”, 
 42 
”Azərbaycan folkloru”, “Koroğlu”, “Novruz bayramı ensiklo-
pediyası”, “Azərbaycan xalq uşaq oyunları” və s. toplama və 
tərtib kitablarının müəllifidir. O həmçinin “Azərbaycan ədə-
biyyatı tarixi ” çoxcildliyinin 1-ci cildinin redaksiya heyətinin 
üzvü və cildin əsas müəlliflərindəndir. “Azərbaycan etnoqra-
fiyası üçcildliyinin 3-cü cildinin də redaksiya heyətinin üzvü 
olan B. Abdulla cildə daxil olan bir çox oçerklərin müəllifidir. 
Azərbaycan folkorşünaslığının ölkəmizin hüdudlarından 
kənarda tanınmasında da Bəhlul Abdullanın böyük əməyi 
vardır. Alimin müxtəlif illərdə Alma-Ata, Daşkənd , Kişinev, 
Moskva, Qroznı, Qorn- Altaysk, Yakutsk, Tartu, Tehran, 
Ankara, İzmir, Kayseri, Bayburt, Urmiya və başqa şəhərlərdə 
məruzələri rəğbətlə qarşılanmış, əsərləri bir çox xarici 
dillərdə nəşr olunmuşdur. 
B. Abdullanın yaradıcılığında türk etnosunun kimlik gös-
təricisi olan “ Kitabi-Dədə Qorqud “ dastanı ilə bağlı araşdır-
malar xüsusi yer tutur. O, bu ecazkar abidəyə həsr olunmuş 7 
fundamental əsərin müəllifidir. Bütövlükdə Azərbaycan 
ədəbiyyatşünaslığı , tarixi və etnoqrafiyası üçün çox dəyərli 
olan bu əsərlərlə B. Abdulla zaman-zaman varlığına, dilinə, 
tarixinə kölgə salmağa cəhd göstərilmiş , alimin öz sözləri ilə 
desək, “köçəri türk “ yox, “atlı türk “ün müdafiəsinə qalx-
mışdır. Əsərlərlə tanış olduqca bir tərəfdən bu ideloji savaşda 
silahı qələm olan, tutarlı faktlarla, sübutlarla düşmənini sus-
duran, sözü kəsərli, soyuna bağlı, ləyaqətli bir alim, digər tə-
rəfdən yurdunu canından artıq sevən, düşmənə amansız, cən-
gavər Vətən oğlunun obrazı gözümüzün önündə canlanır. 
Məhz bu xidmətlərinə , eləcə də “Kitabi-Dədə Qorqud “ 
Ensiklopediyası”nın hazırlanması və nəşri sahəsindəki əmə-
yinə görə Bəhlul Abdulla 2000-ci ildə ümummilli liderimiz 
Heydər Əliyevin fərmanı ilə Əməkdar elm xadimi fəxri adına 
layiq görülmüşdür. 
 43 
B. Abdulla Azərbaycan Yazıçılar Birliyinin üzvüdür. 
Ədəbi-publisistik yazılarla dövri mətbuatda müntəzəm olaraq 
çıxış edir. Azərbaycanda mövcud olan televiziya və radiolar-
da ardıcıl söhbətlər aparır. Coxsaylı elmi, ədəbi-tənqidi məqa-
lələnin müəllifi olan B.Abdulla “ Xəzər xəbər “, “ Folklor və 
etnoqrafiya “ jurnallarının redaksiya heyətinin üzvüdür. 
Bəhlul Abdulla 1989- cu ildən 2007 –ci ilə kimi Ədəbiy-
yat İnstitutunun nəzdində fəaliyyət göstərən Dissertasiya 
Şurasının üzvü olmaqla filoloq kadrların yetişməsində də fəal 
xidmət göstərmişdir. Hal-hazırda Nizimi adına Ədəbiyyat 
İnstitutu Xalça Muzeylər Mərkəzi Elmi Şuralarının üzvü olan 
B.Abdulla elmi işlərin istiqamətində də köməyini əsirgəmir. 
Onun rəhbərliyi ilə neçə-neçə doktorluq və namizədlik disser-
tasiyaları müdafiə edilmişdir. Çox sayda iddiaçıya opponen-
tlik etmiş alim onlarla kitabın elmi redaktoru olmuşdur. 
Bəhlul Abdulla folklorumuzun tədqiqi ilə yanaşı, onun 
tədrisi məsələləri ilə də məşğul olur.O, 1999-2001-ci illərdə 
Odlar Yurdu Universitetində professor vəzifəsində çalışmış, 
yazdığı “ Azərbaycan ədəbiyyatı tarixi” proqramı bu gün də 
həmin universitetdə istifadə olunmaqdadır. 1996-cı ildən bu 
günə qədər isə Xəzər Universitetində folklorşünaslıq və Azər-
baycan ədəbiyyatı tarixi mövzuları üzrə mühazirələr deyir. 
Müəllimlik onun fəaliyyətinin aparıcı istiqamətlərindən-
dir. Tədris etdiyi sahənin elmi-nəzəri əsaslarına dərindən 
bələd olan alimin 40 ildən artıq pedaqoji stajı vardır. Müxtəlif 
təhsil ocaqlarında ədəbiyyat fənnini böyük həvəslə tədris edən 
B. Abdulla hazırda Xəzər Universitetinin nəzdində fəaliyyət 
göstərən Dünya məktəbində çalışır. Böyüklü-kiçikli bütün şa-
girdlərin, müəllim kollektivinin sevgi və hörmətini qazanmış-
dır. Gənc nəslin təlim-tərbiyəsində, onlarda söz sənətimizə 
maraq və məhəbbətin oyanmasında xidmətləri əvəzsizdir. 
Onun Respublika Təhsil Nazirliyinin qərarı ilə ümum-
təhsil məktəblərinin 5-ci və 7-ci sinifləri üçün yazdığı “Ədə-
 44 
biyyat” dərslikləri Azərbaycan məktəblərində tədris olunmaq-
dadır. O, Heydər Əliyev adına Müasir Təhsil Kompleksi 
məktəbinin 5-ci və 7-ci sinifləri üçün də ayrıca “Ədəbiyyat“ 
dərslikləri yazmışdır. Təhsildə interaktiv metodlara üstünlük 
verən B.Abdulla bu istiqamətdə respublikada ilk vəsait kimi 
nəşr olunan “ Təlim və tərbiyədə interaktiv texnologiya “ 
kitabının iki müəllifindən biridir. 
O təkcə xalq ədəbiyyatı nümunələrini toplamaq, nəşr et-
mək və araşdırmaqla kifayətlənmir. Hərdən gözəllik, məhəb-
bət, dünyanın ağına-bozuna baxmadan öz yolçuluğuna davam 
edən ömür karvanı, gərdişin rəftarı qarşısında B. Abdulla 
qələmi cığırını dəyişir, daxili duyğuların həzin zümzümələri 
tək səslənən misralar da düzür ağ kağıza: 
 
Ömrün payızına qar da ələndi, 
Bahar məndən uzaq, yay məndən uzaq. 
Qurudu könlümün istək, arzusu, 
Bulaq məndən uzaq, çay məndən uzaq. 
 
B. Abdulla yazılarında “şifahi xalq ədəbiyyatı“, “şifahi 
ədəbiyyat“ adı altında tanıdılan nümunələri kollektiv yaradı-
cılıq məhsulu adlandıranlara qarşı çıxır. Alim bədii yaradı-
cılığı fərdi hissin, duyumun, düşüncənin təzahürü hesab edir. 
“Bədii yaradıcılıq iməcilik deyil ki, xalq, camaat, kütlə, kol-
lektiv toplaşıb onu yazsın” qənaətinə gəlir və özü də belə 
örnəklərin ən mükəmməlini yaradır. “Bayatılarım“ (2006), 
“Buynuz bayatıları“ ( 2007) kitabında o, məllifi olduğu 1000-ə 
yaxın bayatını geniş oxucu kütləsinin ixtiyarına verir. 
 
Üzüyümün qaşı var, 
Taleyimin daşı var. 
Ürəyimdə dərdimin 
Özümdən çox yaşı var  
 45 
-deyən B. Abdulla bu parçalarda vətənpərvərlik, qəriblik, ay-
rılıq, həsrət duyğularını , xalqımızın unudulmaqda olan adət-
ənənələri ilə bağlı düşüncələrinin tərənnümünü önə çəkir. 
Onun yazdığı nağıllar uşaqlar tərəfindən sevilə-sevilə mütaliə 
olunur, düzüb-qoşduğu tapmacalar isə dillər əzbəridir. 
B. Abdullanın yaradıcılığında diqqət çəkən mühüm cə-
hətlərdən biri onun ozünəxas üslubunun, deyim tərzinin ol-
masıdır. O, oxucusu ilə onun öz dilində danışır. Ən mübahi-
səli məsələlərin elmi şərhini sadə, anlaşıqlı şəkildə çatdırmaq 
onun tərzidir. Fikir və mülahizələrinin izahında, hədəfə müna-
sibətində ərəb, fars sözlərinin əvəzi olaraq müasir ədəbi dili-
miz üçün deyil, dialektlərimiz üçün xarakterik olan, lakin 
ayrı-ayrı türk dillərində işlədilən onlarla leksik vahiddən , 
ümumxalq danışıq dili üçün səciyyəvi olan ibarələrdən istifa-
də edir. Elmi əsərin dilində ilk baxışdan qəribə görünən bu 
ifadələrdən B. Abdulla, əlbəttə ki, məqamında, qədərində fay-
dalanır. Ədəbi dil və dialektlərin qarşılıqlı münasibəti məsə-
ləsi baxımından maraq doğuran bu cəhət tədqiqat obyekti 
xalq yaradıcılığı olan qələm adamı üçün təbii bir haldır. Oxu-
cusunun diqqətini özünə yönəldən belə söz və ifadələr, bəlkə 
də, zaman keçdikcə ədəbi dilimizə də yol tapacaq , özünə 
vətəndaşlıq hüququ qazanacaqdır. 
B.Abdulla bu gün ömrünün 70-ci baharına qədəm qoyur. 
Hörmətli alim, bu münasibətlə sizi ürəkdən təbrik edir, uzun 
ömür arzulayırıq! Qoy qələminiz həmişə qılıncdan iti, canınız 
poladdan möhkəm olsun! 
 
 46 
FOLKLORUMUZUN QEYRƏTKEŞİ 
 
professor Məhərrəm Qasımlı 
 
Professor Bəhlul Abdulla mənim nəzərimdə dərin təfək-
kürlü, geniş məlumatlı, analitik təhlil qabiliyyətinə malik də-
yərli bir folklor araşdırıcısı olmaqdan başqa həm də öz ori-
cinal insani keyfiyyətləri ilə seçilən, sevilən bir şəxsiyyətdir. 
Azərbaycan folklor və etnoqrafiya mədəniyyətinin öyrənilmə-
sində zəhmət və istedadının bütün gücünü ləyaqətlə nümayiş 
etdirən bu fədakar elm adamının könlündə, ruhunda olan saf-
lıq, duruluq, sadədil-təbii özünüifadə sözün həqiqi mənasında 
ürəyəyatan, qibtə doğuran bir keyfiyyətdir. 
Bəhlul müəllim milli-mənəvi varlığımızın şah damarı 
olan «Dədə Qorqud» eposunun hər sözü, hər cümləsi üstündə 
günlər, həftələr, aylar boyu düşünüb-daşınan həqiqi qorqud-
şünasdır. Bu əzəmətli eposdan onun əxz etdiyi, öyrəndiyi say-
sız-hesabsız sirlər, hikmətlər onun monoqrafiyalarından sıx-
sıx boy göstərir. Dədə Qorqudla bağlı çox saylı məqalə və ki-
tabları alimin bu mövzuda söyləyə biləcəklərinin az bir qismi-
dir, indiki halda o, canlı bir Qorqud ensiklopediyası kimi 
neçə-neçə dərin mətləbi, konseptual elmi problemi özü ilə 
sabahlara daşıyır – yeni yeni dəyərləndirmələri də bir ucdan 
bulaq kimi çağlamaqdadır. Canında-qanında Dədə Qorqud və 
Qorqud qəhrəmanlarına bir bənzərlik də var – mərddir, ürəkli-
dir, uzaqgörəndir, dada yetəndir, rəhmlidir… 
Bayatı könüllü bir folklorçudu Bəhlul müəllim. Lirik-ro-
mantik ovqatıyla beş-on dəqiqənin içərisində səni özünə elə 
doğmalaşdırsın ki! Koloritli danışığı, yumşaq, səmimi müra-
ciət tərzi, incə yumorlu eyhamları onun portret cizgilərinin 
zənginlik və bənzərsizlik göstəriciləridir. 
Bəhlul müəllim Azərbaycan folklorunu özünün taleyi bi-
lir. Daşıdığı addan başlayan bu folklor taleyi onu nağıllar, ba-
 47 
yatılar, əfsanələr, dastanlar boyu sirli-sehirli bir aləmdə yaşa-
dır. Folklorçu üçün, elm adamı üçün əslində ən yaşamalı yer 
elə nağıl-dastan aləmidir. 
… Hər il Novruz bayramı gələndə bu mövzu ilə bağlı ən 
mötəbər araşdırıcı kimi hər kəs Bəhlul müəllimə üz tutur. 
Novruz mərasimi başlayanda çoxlarımız ona zarafatla «Nov-
ruz baba» da deyirik. Məncə, bu rəmzi-məcazi ad-titul onun 
folklorçu obrazının həm elmi, həm də xəlqi mahiyətini çox 
düzgün və dəqiq ifadə edir. Çünki Bəhlul müəllimdə Noruz 
bayramına məxsus xeyir, uğur, bərəkət, nur-işıq, mehr-mə-
həbbət keyfiyyətləri uca Tanrının bir lütf-səxavət göstəricisi 
kimi cəmləşib. Bundan böyük bəxtəvərlikmi var?! 
Nurlu-uğurlu yolun mübarək olsun, Bəhlul müəllim! 
 
 
 48 
ŞƏRƏFLİ ÖMÜR 
 
Şahlar Məmmədli 
(AMEA Nəsimi adına Dilçilik İnstitutu 
Filologiya elmləri üzrə fəlsəfə doktoru) 
 
Çağdaş Azərbaycan ədəbiyyatının ən tanınmış alimlərin-
dən biri professor Bəhlul Abdulladır. O əsl elm fədaisi, öz üs-
lubu, dəst-xətti ilə seçilən peşəkar və zəhmətkeş alimdir. 
Mən hələ universitetdə təhsil alarkən onun haqqında xoş 
soraqlar eşidirdim. Bəhlul müəllimin əsərləri ilə ilk tanışlığım 
da elə 1993-cü ildən başlamışdı. 1997-ci ildə Dilçilik İnstitu-
tuna - əyani aspirantura şöbəsinə daxil olmağım Bəhlul müəl-
limi daha yaxından tanımağıma səbəb oldu. O zaman Dilçilik 
İnstitutunda işləyən mərhum professor Ə.Sadıqlı ilə tanış ol-
duq. Mən Bəhlul müəllim haqqında xoş təəssüratları ilk dəfə 
ondan eşitdim. Şirin zarafatları, səmimi söhbətləri ilə Bəhlul 
müəllim hər kəsə doğmadır, əzizdir. Məncə, Bəhlul müəllimi 
Azərbaycana - qədim xalq yaradıcılığına, “Kitabi-Dədə Qor-
qud” kimi möhtəşəm bir xəzinəyə bağlayan da elə onun təmiz 
ürəyidir, vətənə sonsuz məhəbbətidir. 
Fars və rus rejiminin Cənubda hansı cinayətlər törətdiyini 
mən də qocalardan eşitmişəm, oxumuşam. Azərbaycanın hər 
yerində o zaman “türkü öz evindən – yurdundan didərgin 
salan bir siyasət” başlamışdı. Bu iyrənc siyasət Azərbaycanın 
cənubunda 1933-cü ildə geniş vüsət aldı. Stalinin göstərişi ilə 
1952-1953- cü illərdə yenidən Yardımlının 21 kəndi, Lerikin 
isə Zuvand və Orand bölgələri deportasiyaya məruz qaldı. 
Köçürülənlər arasında Bəhlul müəllimin də ailəsi olub. Gö-
rünür, Alimin vətən dərki, sevgisi elə kiçik yaşlarından baş-
layıb. Bu sevgi Oğuz xaqandan, Göy Tanrıdan, “Dədə Qor-
qud”dan qaynaqlanır. Bəhlul müəllimin”Kitabi –Dədə Qor-
qud”da rəng simvolikası” əsərinin ilk səhifəsində bir əqidə 
 49 
adamına yazdığı avtoqraf gözümə dəyir: “ Ömrünə Tanrı 
rəngi arzuladığım ..... içi dərdli Bəhluldan” 
Budur, Bəhlul müəllimin ürəyi, iç dünyası! O “qara”nı 
araşdırır, mahiyyətini, xislətini açır, ancaq dünyanı ağ rəngdə, 
göy rəngdə görür. 
Mən folklorşünas deyiləm, ancaq Bəhlul müəllimin əsər-
lərinin işığına yığışan hər bir kəs onun yaradıcılığını öz mistik 
ruhu kimi qəbul edir. Onun yaradıcılığı həqiqətən də bir 
sistem təşkil edir. Bu sistemi anlamaq üçün məncə, Azərbay-
cançılıq sevgisi ilə silahlanmaq lazımdır. Folklor aləmini, 
Dədəmiz Qorqudu ziyarət etmək üçün ora pak daxil olmaq 
tələb olunur. O zaman Bəhlul müəllimin yaradıcılığına düz-
gün qiymət vermək olar. Mən onun əsərlərinin kiçik bir hissə-
si ilə qiymətli oxucularımızı tanış etmək istəyirəm: 
“ Kitabi –Dədə Qorqud”da xanımlar” Bakı, 2009; “Kitabi 
–Dədə Qorqud”da rəng simvolikası”, Bakı, 2004; “Azərbay-
can mərasim folkloru”, Bakı, 2005; “Kitabi- Dədə Qorqud”un 
poetikası”, Bakı, 1994; “ Kitabi-Dədə Qorqud” və İslam 
dini”, Bakı, 1997; “Folklorda say simvolikası”, Bakı, 2006 və 
s. Bu siyahını çoxaltmaq da olardı. İş əsərlərin çoxluğunda 
deyil. 
Əsas amac millətə necə xidmət etməkdir. Məncə, bu 
mövzular Bəhlul müəllimin milli düşüncə əyninə çox gözəl 
biçilib... 
Onun yaradıcılığında əvvəldən bu günə bir təkrarsız üs-
lub müşayiət olunur. O, neçə-neçə mənbələrlə təsdiq etdiyi 
faktlara sanki möhür vurmaq istəmir, hər kəsin fikrinə çox 
hörmətlə yanaşır. Oxucu müəllifin səmimiliyini fikir etika və 
estetikasından duyur. Bəhlul müəllimin əsərləri oxucunu razı 
sala-sala düşündürür, öz aləmini – illər boyu topladığı mənəvi 
qazancını oxucu ilə bölüşür. Bu, Bəhlul Abdullanın sadəliyi-
dir, halal başla halal qatlara baş vurmasıdır- böyüklüyüdür. 
Bu, başqa cür də ola bilməzdi. 
 50 
Doğrudur, Bəhlul müəllimin tədqiq etdiyi bu sahənin 
müəyyən qolları ilə bir çox böyük ziyalılarımız məşğul olub. 
Müəllif onları əsərlərində tez-tez yada salır, fikirlərinə əvəz-
siz ehtiram və sayğı ilə yanaşır. Ancaq Bəhlul müəllim öz 
mövqeyindən çıxış edir, hər bir mübahisəli məsələni elə sırf 
elmi müstəvidə həll edir. Müəllifin yaradıcılığına dərindən 
bələd olmayan oxucuda sual yarana bilər ki, Bəhlul müəllim 
elmdə hansı boşluğu doldurub? 
Bu sualı bizim dəyərli ədəbiyyatçılarımız daha düzgün 
cavablandıra bilər, ancaq mən dilçi kimi başqa bir fikir də 
əlavə edə bilərəm. Yaşı bilinməyən Azərbaycan poetik xalq 
yaradıcılığı örnəklərinin toplanması, nəşri və öyrənilməsi sa-
həsində görülən dəyərli işlər arasında Bəhlul müəllimin adı 
şərəflə çəkilir. Azərbaycan folklorşünaslığında indiyə kimi 
öyrənilməmiş sınama, ovsun, alqış-qarğış, falın ümumi və hər 
birinin fərdi əlamətlərini janr, növ sərhədlərini, məna bədii-
poetik ifadə tərzlərini, şəkli xüsusiyyətləri bura daxil etmək 
olar. Möhtəşəm abidəmiz olan “Kitabi – Dədə Qorqud” isə 
Bəhlul müəllimin yaradıcılığında məxsusi yer tutur. Məncə, 
bu hər iki sahə bir-birini çox dəqiq tamamlayır. 
Bəhlul müəllim haqqında çox danışmaq, çox yazmaq 
olar. O, saf bir mühitdə - Nizami adına Ədəbiyyat İnstitutun-
da çalışır. Elə bir mühitdə ki, orada S.Mümtaz, M.Təhmasib 
kimi neçə-neçə böyük ziyalılarımızın müqəddəs ənənələri ya-
şayır. Bəhlul müəllim boyük alim olmaqla yanaşı, dərsliklər 
müəllifidir, gözəl pedaqoqdur. O, Xəzər Universiteti kimi 
tanınmış bir təhsil ocağında tələbələrimizə elmin sirlərini aşı-
layır. Bu gün müstəqil ölkəmizdə Bəhlul Abdulla kimi peşə-
kar ziyalılara həqiqətən böyük ehtiyac var. 
Bəhlul müəllimin kitablarının birində özünə verdiyi bir 
ritorik sual diqqətimi çəkir.” Dərin köklü, gövdəli, boylu-bu-
xunlu, qamətli, qollu-budaqlı, barlı-bəhərli “Kitabi- Dədə 
Qorqud”um, kiçik bir yarpağına meh sala bildimmi? Bildim-
 51 
sə, nə bəxtiyaram...Yox? Olsun! Sirli-sehirli aləminə səfər 
asanmı?!” 
Bəhlul müəllim, hər kəs bu dünyaya bir missiya üçün 
gətirilir. Çoxları xalq üçün hesablanmış missiyadan qaçır. Hər 
kəsə Kəbə ziyarəti nəsib olmur, elə ona görə ki, onu Tanrıdan 
dönə-dönə istəmirik. Elə “Dədə-Qorqud” da belədir. Müqəd-
dəs Kahinimizi ziyarət etmək, onun sirli-soraqlı aləminə yo-
luxmaq hər Adəm övladının işi deyil. Məncə, Sizin illər boyu 
hazırlaşdığınız o “səfər” agır olsa da uğurlu alınıb. Bu yerdə 
xalq şairi S.Rüstəmxanlının bir beyti yadıma düşür: 
 
Sirli-sirli aləmə düş, 
Get nağıllar aləminə... 
 
Siz bu yollara- möhtəşəm tarixi keçmişimizə yaxşı bələd-
siniz! Sizin bu yaxınlarda 70 yaşınız tamam olur. Qoy ulu 
Tanrı 70 illik Azərbaycan sevgisi dolu missiyanızı mübarək 
eləsin! Sizə can sağlığı, yeni-yeni yaradıcılıq uğurları, 70-dən 
80-ə gedən şərəfli ömrünüzə elə Tanrı rəngi arzulayıram. 
 
 
 
 52 
İNSAN ÖMRÜ-ALIM ÖMRÜ 
 
Mədinə Karahan 
(Xəzər Universitəsi Dünya məktəbi) 
 
İnsanları bir –birindən fərqləndirən cəhətlər az deyil, am-
ma birləşdirən cəhətlər də kifayət qədərdir. Bu cəhətlər ara-
sında iftixar, qürur doğuranı da var, kədər doğuranı da... Mə-
nim haqqında yazmaq istədiyim insan isə elə bir şəxsiyyətdir 
ki, onunla tanış olduğum üçün hər zaman qürur, iftixar hiss-
ləri duyuram. O, mənim müəllimim, yardımçım və dostum-
dur. Onunla hər hansı bir fikrimi, çətinliyimi, gözəl anlarımı 
paylaşa bilirəm... 
Bəhlul müəllimlə tanışlığımı təsadüf adlandırmaq olar da, 
olmaz da. Bilirik ki, xoş təsadüflər sandığımız hadisələr əslin-
də Tanrı tərəfindən bizə yönəldilən açarlardır. Və bir də mə-
nim düşüncəmə görə insanlar bizə inandıqları ölçüdə dəstək 
verirlər. Bəhlul müəllimin dəstəyi mənə olan inamından xəbər 
verdiyi kimi... 
İnsan yaşa dolduqca xatirələr aləmində yaşamağa başla-
yır, sanki daha çox irəli deyil, geriyə boylanmağı sevir. Bəh-
lul müəllimdə isə tam əksindir. Onda hər bir gəncə nümunə 
olacaq yazıb-yaratmaq həvəsi, yaşamaq eşqi var. 
70 yaş müdrikliyin gənclik çağıdır, deyirlər. Sizi müd-
rikliyin gəncliyinə qədəm qoymağınız münasibətilə təbrik 
edirəm. Hörmətli alim Bəhlul Abdullaya can sağlığı, könül 
xoşluğu arzulayıram. 
 
 
 53 
SEVİMLİ ALİMİMİZ 
 
Qətibə Seyfəddin qızı 
(Xəzər Universitəsi Dünya məktəbi) 
 
Əzizimiz Bəhlul müəllim! Sizi ad gününüz münasibətilə 
səmimi qəlbdən təbrik edirəm! Sizə möcüzələrlə dolu bu hə-
yat yolunda uzun ömür, can sağlığı arzulayıram! 
Bəhlul müəllim, siz xalqımızın qədim dövrlərdən bu gü-
nümüzə qədər gəlib çatan söz xəzinəsini araşdıran, öyrənən 
tanınmış folklorşünassınız. Əyilməz əqidə və sağlam düşüncə 
sahibi, öz işinin öhdəsindən layiqincə gələn bir pedaqoq, şəx-
siyyətinə hesabat verməyi bacaran müdrik bir insan, şagirdlə-
rin və bütün müəllim kollektivinin sevimlisi, əzizisiniz. Bütün 
savadını, biliyini sevə-sevə şagirdlərinə bağışlayan, onları və-
tənimizə layiqli övladlar kimi yetişdirməyə çalışan bir xalq 
müəllimisiniz. Siz yolunuzu hər gün sinif otağında səbirsiz-
liklə gözləyən şagirdləriniz üçün sevimli bir müəllim kimi, 
Azərbaycan mədəniyyəti, elmi üçün isə dəyərli bir alim, şəx-
siyyət kimi həmişə lazımsınız. 
Sonda Sizi bir daha təbrik edirəm, sizə Tanrının verdiyi 
ömür payını ürəyiniz istəyən kimi yaşamağı arzulayıram. El-
mi, ictimai fəaliyyətinizdə uğurlar diləyirəm! 
 
 54 
70 YAŞ NƏDİ Kİ, 70 DƏ GƏLSİN 
(Bəhlul müəllimin 70 illik yubileyinə) 
 
Arif İbrahim 
(Xəzər Universitəsi Dünya məktəbi) 
 
Yurdu Vətən üçün ucaldıb onu, 
Yetmiş yaş nədi ki, yetmiş də gəlsin. 
Sanmayın yetmiş il qocaldıb onu, 
Yetmiş yaş nədi ki, yetmiş də gəlsin. 
 
Heç kimsədən pay ummayıb, yaxşı-yaman, 
Namərdlərə sədd olubdu, mərdə aman, 
Qəddini əyə bilməyib dövran, zaman, 
Yetmiş yaş nədi ki, yetmiş də gəlsin 
 
Vətənə vurğundu, elə vurğundu, 
Qışda qızmar günəş, yayda çovğundu, 
Bəhlul Abdulla yox, Dədə Bəhluldu, 
Yetmiş yaş nədi ki, yetmiş də gəlsin 
 
 
 
 
 55 
PROFESSOR HACI BƏHLUL ABDULLAYA 
 
Axund Hacı Soltan Hüseynqulu oğlu Əlizadə 
 
Sinəsi hikmət çeşməsi, 
Qərinələr dili Bəhlul. 
Yurd yaddaşı,söz tarixi, 
Sevir yurdu,eli Bəhlul. 
 
Hər kəlamı elmə ziynət, 
Qorqudlara verib qiymət, 
Gözəl arzu, gözəl niyyət, 
Həqiqətin seli Bəhlul. 
 
Zahirində hüsnü sadiq, 
Batinində elmə aşiq, 
Tarixləri edir təhqiq, 
Ağardıb hər teli Bəhlul. 
 
Elmə verib zamanı da, 
Tarixlərdi məkanı da, 
Ətri də var, tikanı da, 
Sevməz özgə gülü Bəhlul. 
 
Soltan budur ona məna, 
Özü əla, sözü əla, 
Bir gəmidir yeri dərya, 
Ötür çayı, gölü Bəhlul. 
 
 
 56 
SEVGİ DOLU BİR QƏLBİN ÇIRPINTILARI 
 
Təranə Yusubova 
(Xəzər Universiteti Dünya məktəbi 
Filologiya elmləri üzrə fəlsəfə doktoru) 
 
Tikanlara bürünmüş dünyanın yeganə çiçəyi məhəbbətdir. 
Görəsən ondan qüvvətli şey olarmı? Qaranlıq gecələri aydın 
göstərən, insanı ay və ulduz ilə danışdıran məhəbbət deyilmi? 
 
Eşqdir hər iki dünyaya zinət 
Eşq ilə dolanır bütün təbiət 
Eşqsiz məqsədə yetişmək olmaz 
Eşq ilə tapılar düzlük, həqiqət 
 
Məhəbbətsiz kainatı dərk etmək, xarüqələr yaratmaq, 
cansıza can vermək mümkündürmü? Əlbəttə ki, yox. Məhəb-
bət insanı yaşadan ilahi bir qüvvədir. İki sevən qəlbin çır-
pıntısı dünyaya insan gətirir. Bu insan hələ ana bətnində ikən 
sevir və sevilir. Dünyaya göz açdığı günü sevir. Allahın ona 
bəxş etdiyi nuru sevir. Anasının həzin laylasını, isti qucağını 
sevir. Böyüyüb boya-başa çatdığı vətənini sevir. İlk addım 
atdığı torpağını sevir. Təhsil aldğı ocağını, onu əhatə edən 
insanları sevir. Sevir, ömrünün sonuna kimi sevir. Son nəfə-
sində də həyatı sevir. 
Həyatda ən xoşbəxt insan sevib-sevilən, sevgini dərk edib, 
ona qiymət verən insandır. Hamı aşiq olanları dəli adlandırır. 
Mən işə aşiq olmayan insanı ağıllı saymıram. Çünki həyatın 
açarı eşqdir. Eşq bir bəladır, ancaq nədənsə hamı onu istəyir. 
 
Eşqdən başqa söz könlümə yaddır, 
Ömrümün quşuna sevgi qanaddır. 
Eşqdir mehnabı uca göylərin, 
Eşqisiz, ey dünya, nədir dəyərin? 
 57 
Amma həyatda nə qədər ki, eşq var, hicran əzabı da ola-
caqdır. Bu əzabı qələmə gətirən şair və yazıçılar da əsərlər ya-
radacaq, oxucularını real həyatdan ayırıb sirli-sehirli bir alə-
mə aparacaq. Necə ki, mən Bəhlul Abdullanın sevgi şeirlərini 
oxuyanda o məni “bu” aləmdən qoparıb “o” aləmə apardı. 
Deyir şair: 
 
Gündüzüm gecədi, gecəm səhərdi 
Sənsiz həyat mənə acı zəhərdi 
Dünyam dünya deyil, dərddi, qəhərdi 
Ölürəm, xəyala dala bilmirəm 
 
Məhəbbət insanı gündə yüz dəfə öldürür, min dəfə ya-
şadır, Bəhlul müəllim. 
Hicran məhəbbətə şərbət verən bir nemətdir. O olmasa, 
məhəbbətin şirinliyini də duya bilmərik. Hicran olmasa gözlə-
rimiz dolub-boşalmaz, kirpiyimiz islanmaz, sədəfli sazımız 
köklənməz. Siz deməyin 
 
Məhəbbət qəlbimdə tale tək yatır, 
Görən gözəllər də gülür, qaş çatır, 
Bir nimdaş sevgi də indi naz satır, 
Qismət məndən uzaq, pay məndən uzaq 
 
Məhəbbət, Bəhlul müəllim, insanı heç vaxt tərk etmir. O, 
zaman-zaman insanın ürək çırpıntısına, ürək döyüntüsünə 
çevrilir. 
İnsanın içində, lap içində, lap dərinliklərində kök salır, 
rişa atır, böyüyür, büyüyür, yaşayır. Qulaq asın qəlbinizə. Du-
yursunuzmu? Duyacaqsınız da. Çünki “o” sizinlədir. Əbədi 
sizinlədir. 70 sevgi dolu baharınız mübarək olsun! 
 
 58 
FOLKLORUMUZUN BABASI 
 
Dr. Elza Səmədli 
(Xəzər Universitəsi 
Azərbaycan dili və ədəbiyyatı bölməsinin müdiri) 
 
Sadəcə Azərbaycan deyil, bütün türk dünyasınıın “folklor 
babası” Bəhlul Abdulla ilə ilk tanışlığımız Azərbaycandan 
uzaqda, qardaş Türkiyə Cumhuriyyətindəki tələbəlik illərimə 
təsadüf edir. Bu nəcib, mehriban və son dərəcə səmimi in-
sanın qayğıkeşliyini daha o zaman, sadəcə bir neçə günün 
içində, bütün azərbaycanlı tələbələr hiss etmişdi. 
1993-cü ildə Ərciyəs Universitəsinin təşkil etdiyi “ Hoca 
Ahmed Yesevi ” Beynəlxalq Simpoziumunda “Yəsəvilik və 
Azərbaycanda şaman-dərviş mədəniyyəti” mövzusu ilə çıxış 
edən Bəhlul Abdullaya Azərbaycandan uzaqda Azərbaycan 
həsrəti ilə sarılmışdıq. Bəhlul müəllim ata şəfqəti ilə onu əha-
tə edən 42 azərbaycanlı tələbəni qucaqlamış, “Müstəqil Azər-
baycanın ilk göyərçinləri” dediyi övladlarıyla xatirə şəkli də 
çəkdirmişdi. 
Folklorumuzun əməkdarı, professor Bəhlul Abdulla ilə 
tale məni ikincə dəfə Xəzərin sahilində, Xəzər qədər çoşğulu 
Xəzər Universitəsində qarşılaşdırdı. 
Bərabər çalışdığımız müddətdə Bəhlul müəllimin nə 
qədər alicənab bir insan, sayğılı və təvəzökar alim, məsulliy-
yətli və peşəkar müəllim, bilinçli bir vətəndaş olduğunun şa-
hidi oldum. Sadəcə Xəzər Universitəsi kollektivi üçün deyil, 
ictimaiyyətimiz, ədəbiyyat və sənət dünyamız üçün dəyərli 
olan Bəhlul müəllim bölmə iclaslarında, seminar və müza-
kirələrdə həmişə orjinal fikirləri, bitib tükənməz enerjisi ilə 
hamımıza nümunə olur. 
Şifahi xalq ədəbiyyatının bütün sahələrinə yaxından bə-
ləd olan, həmən həmən xalq yaradıcılığının bütün növləri 
 59 
haqqında elmi araşdırmalar aparan, yüzlərlə elmi məqalələr, 
əsərlər sahibi, folklorşünas, qorqudşünas , dəyərli hocamızın 
elmi fəaliyyəti, sadəcə şıfahı xalq ədəbiyyatıyla hüdudlanmır. 
Professor Bəhlul Abdulla, eyni zamanda, klassik Azərbaycan 
ədəbiyyatını dərindən bilən və tədqiq edən fədakar bir ədəbiy-
yatşünasdır. 
Türk tarixində və ədəbiyyatında çox mühim yer tutan, 
bütün Oğuz boylarının ortaq əsəri olan “Kitabi-Dədə 
Qorqud”un hər səhifəsinə, hər sətirinə illərini verən bu dəyərli 
elm adamına Cənab-ı Haqqdan uzun ömür, sağlam həyat və 
huzur dolu illər arzulayıram. Arzu edirəm ki, Bəhlul 
müəllimin nurani, ağsaqqal çöhrəsindən əskik olmayan işıqlı 
təbəssüm daim olsun! 
 
 60 
BƏHLUL MÜƏLLİM ŞAGİRDİNİN GÖZÜ İLƏ 
 
Ülkər Qaracalı 
(Dünya məktəbinin məzunu, Xəzər Universiteti 
İqtisadiyyat və menecment  fakultəsinin I kurs tələbəsi) 
 
Hər kəs dünyaya bir istəklə gəlir. Həyat yolunda irəl-
lədikcə bu istək onun özünə çevrilir. Bir gün (elə bir gün) gə-
lir ki o özünü-istəyini ifadə etmək yanğısı hiss edir. Məhz hə-
min gün insan xoşbəxt olmaq və olmamaq arasındakı kə-
nardan aydın və asan, əslində isə qıl incəliyində fərqi tapmalı 
olur. Ürəyinin səsini eşidə bilən, ona inanan insan yalnız düz-
gün seçim edir. Kimi özünü rəqəmlərin dili ilə, kimi notların, 
kimi sözlərin, həriflərin dili ilə ifadə edir. Bu seçimin nəti-
cəsində peşə deyilən məfhum ortaya çıxır. Yeni bir yol başla-
yır. Düzgün seçim edən insan seçdiyi yolda hansı əziyyətlərlə 
qarşılaşsa da heç vaxt əzab çəkmir. Seçdiyi yola duyduğu 
sevgi bütün bu əziyyətləri onun üçün şirin edir. 
Mən belə insanlardan biri ilə 2003-cü ilin yazında tanış 
oldum. Görkəmi ilə təzad təşkil edən çevik addımlarla daxil 
oldu həyatımıza həmin insan. Altı il ədəbiyyat müəllimimiz 
olan Bəhlul müəllimlə ilk görüşümü belə xatırlayıram bu gün. 
Ədəbiyyat sahəsinin bütün görkəmli nümayəndələrinin 
fikri ilə hesablaşdığı belə bir insanın on bir dəcəl və azca ərk-
öyün beşinci sinif şagirdinə göstərdiyi səbr və sevgi əsl müəl-
lim obrazını formalaşdırıb bizim gözümüzdə. Azərbaycanda 
və türk dövlətlərində ən dəyərli folklorşünas, ədəbiyyatçı 
alimlərdən biri kimi tanınan Bəhlul Abdullanın məktəbə, 
azyaşlı şagirdlərə sadə sevgisi və qırılmaz bağlılığı həyatının 
bəlkə də qırmızı xəttini təşkil edir. Təccüb doğurur, elə deyil-
mi?! Bu cür alimin fəaliyyətinin ən əziz hissəsini məhz orta 
məktəbin tutmasına nadir hallarda rast gəlinir. Təccüblən-
məyin, bu insanın peşəsinə duya biləcəyi sevginin ən təmiz və 
 61 
uca nöqtələrindən biridir. Qazandığı saysız uğurlara, nəaliy-
yətlərə rəğmən, rahatlığı (xoşbəxtliyi; sevinci) uşaq səs- kü-
yündə, şagirdinin sualına düzgün cavabında tapan müəllimin 
peşəsinə bəslədiyi sevginin bariz nümunəsi, təcəssümüdür 
Bəhlul müəllim. 
Vaxt ötdükcə qarşılaşdığı haqsızlıqlardan, çətinliklərdən 
biz də xəbərdar olmuşuq. Bu hadisələr haqqında danışanda 
üzündə təbəssümlə danışır. Problemlərə gülümsəməyi bu 
münasibətdən öyrəndik biz. 
Çox təssüf ki, az sayda alimin insaniyyəti alimliyi qədər 
kamil olur. Bizim isə insani dəyərlərə həsr olunan ədəbiyyat 
haqqında təsəvvür və anlayışınızın yaranmağına kifayət edər. 
İstənilən insan ilk əvvəl seçimləri ilə örnək olur. Bəhlul müəl-
limin ən əsəbi hallarda belə bizə nümayiş etdirdiyi təmkini və 
hörməti, azalmaq bilməyən zəhmətkeşliyi, məsuliyyəti ilə 
hərtərəfli örnək ola bilən nadir insanlardandır (təmkinli ol-
mağı, hörmət etməyi, zəhmətkeşliyi, işinə məsuliyyəti seçərək 
hər tərəfli örnək ola bilib). 
Alimlik kimi yüksək bir pillədə insan olaraq dayanmağın 
nəsib olduğu bir insana can sağlığı və bu pillədə daimi olmaq-
dan başqa heç nə arzu etmək olmur. Ad gününüz mübarək, 
Bəhlul müəllim! 
 
 62 
IX
B 
SİNFİNİN ŞAGİRDLƏRİ VƏ  
SİNİF RƏHBƏRİNİN ADINDAN 
 
Sərxan: 
Hörmətli Bəhlul müəllim. Sizin ad gününüzü təbrik edi-
rəm. Xahiş edirəm ki, siqaret çəkməyin, səhhətinizə diqqət 
yetirin. Çünki sizin kimi alimlər Azərbaycana gərəkdir. 
 
Nəzrin: 
Dərsdə bizimlə ciddi olmağına baxmayaraq, tənəffüsdə 
bizə qarşı valideynlərimiz kimidir. Bəhlul müəllim, həmişə 
şagirdlərinə qarşı qayğıkeş və səmimidir. 
 
Fidan: 
Sizi ad gününüz münasibətilə təbrik edirəm. Sizə uzun 
ömür, can sağlığı arzulayıram. Arzu edirəm həmişə sevinc 
başınızın tacı olsun və indiki kimi gülərüz olasınız. 
 
Şəmistan: 
Sizi ad gününüz münasibətilə təbrik edirəm. Can 
sağlığı, mənalı ömür arzu edirəm. Həmişə gülərüz olasınız. 
 
Rövşən: 
Bəhlul müəllim! Sizi ad gününüz münasibətilə təbrik 
edirəm. O gün olsun yaşınıza daha bir 70 əlavə olunsun. 
 
Yaqubəli: 
Çox hörmətli Bəhlul müəllim. Sizi qarşıdan gələn ad 
gününüz münasibətilə təbrik edirəm. İnşallah 100 il də 
yaşayarsınız. Sizə uzun ömür, can sağlığı arzulayıram. 
 
 
 
 63 
Əbil: 
Qoy açılan hər bir səhər sizin çöhrənizə sevinc, canını-
za ruh, evinizə xeyir-bərəkət gətirsin. 
 
Bu gözəl Bahar günündə, ürəyinizdə tutduğunuz 
arzularınız çin olsun, diləkləriniz həyata keçsin. 
Canınız sağ, gününüz xoş keçsin! 
27.04.2010 
 
 64 
SEVİMLİ MÜƏLLİMİMİZ 
 
Sima Cabbarova 
(Xəzər Universitəsi Dünya məktəbinin VII sinif şagirdi) 
 
Mən sizə öz sevimli müəlimimizdən söz açmaq istəyi-
rəm. Bu, bizim ədəbiyyat müəllimimiz Bəhlul Abdulladır. 
Mən ilk dəfə eşidəndə ki, bizə professor Bəhlul Abdulla dərs 
keçəcək, sevincimin həddi-hüdudu yox idi. 
Biz hamimiz ədəbiyyat dərsinə böyük həvəs və məsuliy-
yətlə hazırlaşırıq. Bəhlul müəllim dərsə başladığı ilk dəqiqə-
lərdən şagirdlərlə canlı ünsiyyət qurur, mövzuları çox maraqlı 
şəkildə bizə izah edir. Onun gözəl nitqi, ifadəli danışıq üslubu 
var. Dərs zamanı gərginliyi, şagirdlərin yorğunluğunu aradan 
qaldırmaq məqsədilə tez-tez zarafat edir. O, poeziyaya vurğun 
insandır. Bizə şeirlər həsr edir və bizdə poeziyaya, ədəbiyyata 
maraq oyatmaq məqsədilə tanınmış qələm sahibləri haqqında 
öz xatirələrini danışır. Bəhlul müəllim həmçinin məktəbimi-
zin ictimai-təşkilati işlərində də fəal iştirak edir. Belə ki, onun 
dəstəyi ilə məktəbimizdə ölkəmizin tanınmış elm, mədəniyyət 
xadimləri ilə müntəzəm olaraq görüşlər keçirilir. Qürur hissi 
ilə qeyd edə bilərik ki, bizim “Ədəbiyyat” dərsliyimizin müəl-
lifi professor Bəhlul Abdulladır. 
Azərbaycan şifahi xalq ədəbiyyatının, dastanlarımızın 
böyük bilicisi sayılan Bəhlul Abdulla bu sahayə həsr olunmuş 
neçə-neşə dəyərli elmi əsərlərin, kitabların müəllifidir. 
Bəhlul müəllim çox qayğıkeş, həssas bir insandir. O, 
daim şagirdlərin həyatı ilə, çətinlikləri ilə maraqlanır, öz kö-
məyini heç zaman əsirgəmir. O nəinki Azərbaycanda, ölkəmi-
zin hüdudlarından kənarda da nüfüzlu elm adamı kimi tanınır, 
qəbul edilir. Dünya məktəbinin şagirdi olaraq mən fəxr edi-
rəm ki, professor Bəhlul Abdulla bizim müəllimimizdir. 
 65 
Mən sinfimizin şagirdləri adından sevimli müəllimimiz 
Bəhlul Abdullaya uzun ömür, can sağlığı, şəxsi həyatında isə 
sonsuz xoşbəxtlik arzu edirəm. 
Siz bizim fəxrimiz, sevimlimiz, gərəyimizsiniz. Ad günü-
nüz mübarək, Bəhlul müəllim! 
 
 66 
BİZİM MEHRİBAN, QAYĞIKEŞ MÜƏLLİMİMİZ VƏ 
SEVİMLİ DOSTUMUZ 
 
Abdullayeva İlahə, 
Niyazova Aytən 
(Xəzər Universitəsi Dünya məktəbinin VI sinif şagirdləri) 
 
İnsanlar müxtəlif olur və onların heç də hamısında gözəl 
keyfiyyətlər toplanmır. Ancaq bəziləri seçilir. Belə insanlar-
dan biri də məktəbimizin sevimlisi olan Bəhlul müəllimdir. 
Bəhlul müəllim qayğıkeş, gülərüz, mehriban və ən əsası xe-
yirxah bir insandır. Məktəbimizin müəllim və şagirdləri onu 
sevir və hörmət edir. Ona olan sevgimiz tükənməzdir. 
Bəhlul müəllim bizim məktəbimizdə ədəbiyyat fənnini 
tədris edir. Bununla yanaşı o həm şifahi xalq ədəbiyyatı inci-
lərini tədqiq edir , həm də uşaqlar üçün nağıllar yazır. Bu na-
ğılları uşaqlar çox böyük maraqla oxuyur. 
Bəhlul müəllim sənətinin vurğunudur. O, bizim müəlli-
mimiz olmaqla yanaşı, həm də dostumuzdur. Bizimlə çox me-
hriban, səmimi söhbətlər edir. Biz onunla demək olar ki, bir 
çox problemlərimizi bölüşürük. 
Qarşıdan Bəhlul müəllimin 70 illik yubileyi gəlir. Biz 
müəllimimizi bu münasibətlə səmimi qəlbdən təbrik edir və 
ona uzun ömür, can sağlığı arzu edirik! 
 
 
 67 
Kitabın içindəkilər 
 
Bəkir Nəbiyev. Qorqudşünasın bayramı ....................................... 3 
Teymur Bünyadov. Zirvəyə doğru ... ............................................ 5 
Hamlet İsaxanlı. Bilik və təcrübəsini paylaşmaqdan həzz alan alim
 .............................................................................................. 8 
Nailəxanım İsayeva. Sevgi dolu alim və pedaqoq ........................ 10 
Mərufə Mədətli. Bahar qəlbli insan və müəllim ........................... 12 
İsrafil Abbaslı. Müəllim, alim Bəhlul Abdulla, yaxud üç yetimdən 
biri ......................................................................................... 13 
Qəzənfər Paşayev. Folklorumuza vicdanla xidmət edən alim 
haqqinda söz ......................................................................... 15 
Qəzənfər Kazımov. Dastan ömrü .................................................. 20 
Nizaməddin Şəmsizadə. Bir ömrün dastanı .................................. 22 
İmamverdi Həmidov. Folklorşünas Bəhlul Abdulla - Halal ömrü və 
əməyi .................................................................................... 25 
Zaman Əsgərli. Dərdi özündən yaşlı Bəhlul ................................ 29 
İslam Qəribli. Mənim tanıdığım Bəhlul müəllim ......................... 32 
Asif Rüstəmli. Folklor adamı ........................................................ 36 
Güntəkin Binnətova. Ömür  yolu .................................................. 39 
Məhərrəm Qasımlı. Folklorumuzun qeyrətkeşi ............................ 46 
Şahlar Məmmədli. Şərəfli ömür ................................................... 48 
Mədinə Karahan. İnsan ömrü-alim ömrü ..................................... 52 
Qətibə Seyfəddin qızı. Sevimli alimimiz ...................................... 53 
Arif İbrahim. 70 yaş nədi ki, 70 də gəlsin .................................... 54 
Axund Hacı Soltan Hüseynqulu oğlu Əlizadə. Professor Hacı                         
Bəhlul Abdullaya .................................................................. 55 
Təranə Yusubova. Sevgi dolu bir qəlbin çırpıntıları ..................... 56 
Elza Səmədli.  Folklorumuzun babası .......................................... 58 
Ülkər Qaracalı. Bəhlul müəllim şagirdinin gözü ilə .................... 60 
IX
b 
sinfinin şagirdləri və sinif rəhbərinin adindan ........................ 62 
Sima Cabbarova. Sevimli müəllimimiz ....................................... 64 
Abdullayeva İlahə, Niyazova Aytən. Bizim mehriban, qayğıkeş 
müəllimimiz və sevimli dostumuz ........................................ 66 
Əlavə. Şəkillər. ............................................................................. 67 
 
